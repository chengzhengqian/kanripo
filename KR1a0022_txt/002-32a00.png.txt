　害虎之心虎无傷人之意撫我則后虎猶民也虐我¶
　則讐民猶虎也有道之士其知此者乎¶
象曰上天下澤履君子以辨上下定民志¶
　天體在上澤最處下聖人觀此二象故以禮義治天¶
　下使各安其性分之情然後天下可得而治也詩稱¶
　抱衾與裯寔命不猶雖妾媵之賤知尊卑之不可踰¶
　貴賤之不可易能安于義命如此天下豈有夸跂之¶
　心哉秦之失道禮義消亡陳勝項籍之徒或輟耕隴¶