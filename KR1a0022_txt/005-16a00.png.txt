九二枯楊生稊老夫得其女妻无不利¶
象曰老夫女妻過以相與也¶
　大過之時无非過者陽不過則无以濟弱隂隂不過¶
　則无以益衰陽惟九二剛過而中以陽而居隂老夫¶
　之象初以隂柔伏而在下女妻之象二既无應于上¶
　而宻比于初勢固不得不相與也相與而俱受其益¶
　以老益少則少者日以長以少益老則衰者日以壮¶
　當棟橈之時君臣上下各協力以相與何往而不利¶