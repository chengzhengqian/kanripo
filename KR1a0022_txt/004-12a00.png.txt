　人所以養其氣體必資于飲食故頤者養也頤中有¶
　物妨于飲食語言必齧去之然後乃得亨通卦體上¶
　下二剛剛主决斷與柔異體而相湏噬嗑自否卦而¶
　來九五之剛分而之初初六之柔分而之五剛柔分¶
　而成離震震動而離明也雷必有電雷動電耀異體¶
　相合而章著也六五以柔而履尊位得中而上行不¶
　失離明之照雖九九五為不當位而有剛明之賢上¶
　為之贊助强梗者卒伏其辜故利用獄也¶