　聖人方論否泰之理不得不然抑使後世常兢業畏¶
　慎知治亂无常而不敢忽也漢光武唐太宗皆信圖¶
　䜟李淳風言唐中弱有女武代王其兆既成天之所¶
　命不可去也學者固難言之要之一治一亂豈人事¶
　哉君子當天下否閉小人道長之時則有奉身而退¶
　茍必欲以正道有為于其間遇禍決矣故昔之君子¶
　有詭辭以免禍如叔孫通是也一君子遇禍則衆君¶
　子必相牽連而去大者往則小者乗時而來矣¶