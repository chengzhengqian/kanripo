𧰼曰飛鳥以凶不可如何也¶
　初以隂柔處于艮下可止者也而正應在四四為動¶
　初性復剛躁既牽于所應不能静止如鳥之飛未知¶
　所棲宿則有矰繳之禍凶之道也飛鳥迅疾其離網¶
　罟畢弋之患間不容髪其可救乎故𧰼曰不可如何¶
　也不可如何者吾末如之何也已¶
六二過其祖遇其妣不及其君遇其臣无咎¶
𧰼曰不及其君臣不可過也¶