　上六以隂柔之才而處髙位當萃之時進不知止有¶
　顛覆之勢然能恐懼憂危尚可免咎况乎知進退存¶
　亡之道以功名為餘事視富貴如浮雲者乎象曰齎¶
　咨涕洟未安上者六處説之上居萃聚之終下无應¶
　援而又乘五其能一日安于上乎以見危懼之甚也¶
　後世貪沓愚暗之人一旦得路自以子孫常握重權¶
　繼世不離廊廟况復能惕然知禍患之在後而齎咨¶
　涕洟以自危懼乎¶