　君道患不廣大九五履尊位而握重權當如天之无¶
　不覆燾地之无不持載生殺子奪一付之无心可也¶
　五既不能為羣陽之主而三得擅之此衆之所必争¶
　也衆既不與欲下應乎二而介乎兩强敵之間孤立¶
　而无援憂憤之切卒至用大師以摧二冦然後方得¶
　與二相遇故先號咷而後笑大師克相遇也克而後¶
　相遇亦已危矣克如鄭伯克段之克以見敵之强大¶
　取之之難也人君能以大公至正之道治天下則逺¶