　有而為之其易之者皥天不宜况于人乎九三以剛¶
　陽居旅而焚其次䘮其童僕所䘮在外故厲上九以¶
　剛陽居旅如鳥焚其巢䘮牛于易所䘮在我也故凶¶
　上九處卦之極言凶則不止于危而已𧰼言以旅在¶
　上其義焚也為旅而處人之上其焚巢固宜非不幸¶
　也䘮牛于易終莫之聞者人之有過能虚已聽納人¶
　或告以善道上九亢陽有絶物之𧰼使有過咎人孰¶
　告之故終莫之聞也¶