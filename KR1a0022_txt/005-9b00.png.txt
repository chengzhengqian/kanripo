象曰山下有雷頤君子以慎言語節飲食¶
　上止下動山止而雷動頥之象也君子體此以修身¶
　于動之中有止静之義言語之出乎口飲食之入乎¶
　口皆當動其頥頷不有以節慎之則言語出而招憂¶
　虞飲食入而害性命者多矣二者古人之所深戒而¶
　不可忽也¶
初九舍爾靈龜觀我朶頤凶¶
象曰觀我朶頤亦不足貴也¶