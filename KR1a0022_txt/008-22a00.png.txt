　聚散无常而邑有時而遷井无變也夫有䘮則有得¶
　若本无䘮何所得乎汲者常滿而我无所損物賴以¶
　濟而我无所増或汲已而往或方汲而來出入往來¶
　其應无窮而井固自若也此井之功用也井之功用¶
　如此而汲者當致力以求之汔幾也繘綆也瓶所汲¶
　之器也若幾至而不及泉與不汲同以象君子之進¶
　徳修業當力行而不怠也若半途而畫非徒不能成¶
　濟物之功而吾之器業亦隨䘮矣羸者䘮敗之象也¶