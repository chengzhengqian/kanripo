　物所萃非能卓然獨立也是以知其决不能克終而¶
　乃亂乃萃也乃亂者其志紛亂不能定于一也乃萃¶
　者不能守其誠實而輕有所萃此小人女子之象也¶
　若號一握為笑勿恤往无咎者若能翻然悔悟號咷¶
　求附于四則正矣雖羣聚而譁笑之勿恤而往則可¶
　終免咎悔也象曰乃亂乃萃其志亂者初本應四四¶
　止而不能下應故初无所適從是其心志之亂也¶
六二引吉无咎孚乃利用禴¶