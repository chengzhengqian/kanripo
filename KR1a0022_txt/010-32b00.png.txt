　福必矣故𧰼曰實受其福吉大來也¶
上六濡其首厲¶
𧰼曰濡其首厲何可乆也¶
　上以隂柔而處无難之極湛于宴安而不知變又无¶
　剛果能濟之才以乘剛履險其危可知居既濟之終¶
　水火二姓各欲返其位如泰之上六是已故有濡首¶
　之𧰼焉聖王兼濟天下之道必為長久之計既濟之¶
　終而濡其首若沉溺于宴安而不知返者其危亡可¶