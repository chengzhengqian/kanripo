　常而不知變與夫通物而不已則入于邪皆非可久¶
　之道也天地所以能長且久者其位不易變化无窮¶
　也使天地固守其卑髙之位而无相感相應之道則¶
　天地之道或幾乎息矣四時之變終而復始息息不¶
　停故生殺代謝若環之无端而不可窮聖人惡夫執¶
　滯不通若膠柱而調瑟者故于恒卦特曰利有攸徃¶
　言利有所徃則可以濟物而其道无方乃不失其所¶
　謂常也故釋之曰利有攸徃終則有始也¶