䷳(艮下/艮上)¶
艮其背不𫉬其身行其庭不見其人无咎¶
彖曰艮止也時止則止時行則行動静不失其時其道¶
光明艮其止止其所也上下敵應不相與也是以不𫉬¶
其身行其庭不見其人无咎也¶
　道之廢興係乎聖人出處之間艮之為卦一陽極乎¶
　上二隂處乎内羣隂為主而一陽在外此可止之時¶
　也時茍當止不可强行故艮其背者得所止也人之¶