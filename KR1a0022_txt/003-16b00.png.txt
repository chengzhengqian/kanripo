　公至正之道无所阿比賞罰予奪進退黜陟一付之¶
　公議我无容私焉何咎之有諸葛亮之亡能使廖立¶
　垂泣李平致死以至公而无私也故習鑿齒稱之曰¶
　法行于不可不用刑加乎自犯之罪爵之而无私誅¶
　之而不怒天下有不服者乎象曰出門同人又誰咎¶
　也九居同人之初而无所偏應能盡同人之至公者¶
　惟初爻為然盖无所係應則无親疎之間孰得而議¶
　之故曰又誰咎也¶