彖曰剝剝也柔變剛也不利有攸往小人長也順而止¶
之觀象也君子尚消息盈虛天行也¶
　剝如剝棗之剝剝落必至于盡也小人之害君子非¶
　至于盡則必有所忌憚而不得恣其所為故剝勢必¶
　至于盡也柔變剛者剛方者君子也柔佞者小人也¶
　小人得志則能竊人主威柄盡去君子而呼吸羣小¶
　聚之朝廷則據要路者皆小人矣小人道長則知幾¶
　之士當引身而去不然必遭傾䧟故不利有攸往也¶