　舜禹之辭曰天之厯數在爾躬允執其中四海困窮¶
　天禄永終若堯舜者可謂知此矣故曰知進退存亡¶
　而不失其正者其唯聖人乎雖然悔吝者言乎其小¶
　疵也亢之為言謂力足以抗彼也以乾徳之剛健若¶
　久居大位威福自我孰能傾之自禹湯而下皆傳諸¶
　子孫歴年數百豈必盡逃禍敗也哉故曰亢之為言¶
　也知進而不知退知存而不知亡知得而不知䘮其¶
　惟聖人乎仲尼之意以為非夫聖人不能升降變化¶