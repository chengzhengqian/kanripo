　此資飲食以養形者也窮而在下未能博施濟衆所¶
　以獨善其身者其自奉養必有道豈特飲食之間哉¶
　頥貞吉所養者正則吉隨之善觀人者苐觀其所養¶
　而已器量大財所養亦大器量小則所養亦小自求¶
　口實觀其自養者如顔子簞食瓢飲則其自養何如¶
　哉聖人推廣頥之義天地養萬物動植飛潜咸遂其¶
　性以成生育之功聖人養賢髙爵厚禄咸當其位而¶
　已享无為之治則頥之為義豈不大哉¶