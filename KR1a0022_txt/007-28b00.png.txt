　夬夬終无咎者于此能行其剛决又何咎焉陸氏以¶
　比陳太丘之弔張讓庶㡬其是乎¶
九四臀无膚其行次且牽羊悔亡聞言不信¶
象曰其行次且位不當也聞言不信聰不明也¶
　陽剛君子而寓于隂柔之地不足于剛决者也其行¶
　次且而不進如臀之无膚其可與有為乎羊雖喜觸¶
　而善羣衆陽方進能牽連以行則可免後時之悔矣¶
　四方樂于静退居不競之地雖聞斯言未必能信之¶