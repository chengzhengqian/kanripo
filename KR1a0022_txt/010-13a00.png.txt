　事而能全身逺引者也何咎之有渙之為卦當天下¶
　渙離下欲求援于上之時也上九有剛陽之才𫝑足¶
　以振物而无兼濟之智固不足與大有為也但能无¶
　咎而已象曰渙其血逺害也志在逺害保身之不暇¶
　豈能拯天下之渙離哉¶
䷻(兑下/坎上)¶
節亨苦節不可貞¶
　節者中而已裁其過與不及使得其中者節之道也¶