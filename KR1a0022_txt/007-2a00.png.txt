　孰如之故曰无所往其来復吉也禍患雖已散解其¶
　間亦有負固不服者不亟除之則滋蔓而難圗故有¶
　攸往夙吉也解有解緩之義故戒以當夙則吉也¶
彖曰解險以動動而免乎險解解利西南往得衆也其¶
来復吉乃得中也有攸往夙吉往有功也天地解而雷¶
雨作雷雨作而百果草木皆甲坼解之時大矣哉¶
　蹇之時險難在外故見險而能止解之時險難在内¶
　故乘險而動則出乎險中此聖人觀時而動静者也¶