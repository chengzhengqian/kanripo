　乾道之大也時乗六龍以御天者乗此六爻之時則¶
　可以御造物之大權而出乎造物之外矣雲行雨施¶
　天下平者徳澤旁流如雲行雨施物各適其平天下¶
　孰有泮渙者乎此反復以盡乾徳之妙也乾道至此¶
　孰知乾之為聖人聖人之為乾乎¶
彖曰大哉乾元萬物資始乃統天雲行雨施品物流形¶
大明終始六位時成時乗六龍以御天乾道變化各正¶
性命保合太和乃利貞首出庶物萬國咸寧¶