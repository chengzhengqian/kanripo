𧰼曰終以譽命上逮也¶
　旅之六五雖非君位而有文明之徳方以直道遇物¶
　發无不中此聖賢之處乎羇旅者如射雉而以一矢¶
　殪之也雉為文明之物矢者器也君子藏器于身待¶
　時而動動而不括矣此處旅之最善者譽命之來何¶
　可禦也孔子之至是邦必聞其政以温良恭儉譲而¶
　得之象言終以譽命上逮者言為上之所逮聖賢之¶
　寓旅困在上者能居已而訪逮之也易之上逮即詩¶