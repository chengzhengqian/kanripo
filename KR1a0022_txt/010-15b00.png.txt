𧰼曰澤上有水節君子以制數度議徳行¶
　澤之儲水民資以為灌溉之利者過與不及則有汎¶
　溢竭涸之虞君子體此象以制數度而議徳行則无¶
　不中節多寡之數長短之度非有以制之則權衡度¶
　量皆失其平矣徳有剛柔行有邪正君子立徳制行¶
　務適于中而巳臯陶曰亦行有九徳亦言其人有徳¶
　則徳與行未嘗不相因而相濟也議者審其剛柔緩¶
　急與夫行藏進退不使有過與不及也¶