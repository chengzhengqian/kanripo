象曰大君有命以正功也小人勿用必亂邦也¶
　上六師之終以柔弱而居无位之地盖功成而退非¶
　久專兵柄者也故大君有命量其功之大小以為諸¶
　侯大夫有功者不可不賞小人不可使有功故終戒¶
　之以小人弗用也象曰大君有命以正功也小人勿¶
　用必亂邦也人主操賞罰利害之權命自我出開國¶
　承家所以正功也茍用小人或恃功而䟦扈或開邉¶
　而生事其亂邦必矣聖人戒之于終欲後世之君命¶