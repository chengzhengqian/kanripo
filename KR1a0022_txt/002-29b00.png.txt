　主四能盡人臣之道以承其上與五合志五雖不能¶
　自畜而中懐誠寔居中得正親于畜主綢繆膠固而¶
　不相去君臣合徳雖剛暴者亦心悦誠服靡然而徃¶
　從之矣六爻惟四五有孚盖非有孚則君疑于臣而¶
　臣疑其君衆不聽命也五居崇髙之位假大臣以威¶
　權富而能用其鄰者也書曰臣哉鄰哉人主以大臣¶
　為鄰四最近君鄰之象也自古帝王未有獨擅其富¶
　有而能成功者武王伐紂之後列爵惟五分土惟三¶