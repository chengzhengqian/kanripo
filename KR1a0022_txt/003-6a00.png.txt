　然如飛鳥之疾其勢順也方泰之時上下相承隂陽¶
　相應三隂三陽各安其所然天地之氣往无不復者¶
　今三陽欲上行而三隂下之上與五无不從者是不¶
　富而能用其鄰也夫富而能用其鄰怵于利也不富¶
　而能用其鄰者利害同也四以五上為鄰利害既同¶
　固不待告戒而孚矣陽為實隂為虛隂雖在上其性¶
　本下今三隂在上皆為失實其相率而趨下乃其所¶
　欲也故曰中心願也¶