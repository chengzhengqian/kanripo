　陽之位非能遜志以受教者正應在上而下比于二¶
　兩者皆剛將安從乎將捨其貞固之道近從所乗此¶
　女之醜行也金夫謂九二九二體剛故曰金夫童蒙¶
　之主委任不專捨正應而從非應則賢者將望望然¶
　去之矣故曰勿用取女見金夫不有躬无攸利也六¶
　五之君能近捨上九而逺求九二故二五皆吉六三¶
　反此將下比九二輕身以從之何所利哉六三體本¶
　隂柔性復趨下故象曰勿用取女行不順也¶