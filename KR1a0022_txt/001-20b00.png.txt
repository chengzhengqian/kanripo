象曰六二之動直以方也不習无不利地道光也¶
　易以五為君位二為臣位以六居二人臣而處隂位¶
　位之正中者也故无初六馴致之漸六四逼上之嫌¶
　可以守道而行志矣夫盡道事主既直且方鮮有不¶
　蹈禍悔者惟六二以隂柔處下故得任其直方引其¶
　黨類而朝无忌惡之者唐虞之際臯夔稷契之徒咸¶
　聚之朝廷此臣道之大也以此事上往无不利矣何¶
　疑之有哉故曰敬義立而徳不孤直方大不習无不¶