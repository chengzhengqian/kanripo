　上九處未濟之終當坎離之極理在必濟蓋无平不¶
　陂无往不復否終則當復泰矣當斯時也非可矯妄¶
　而處中心誠實盡夫樂天知命之道以飲食燕樂而¶
　已如此乃可无咎也雖然君子當未濟之時安時處¶
　順可也沉湎荒滛而不知止則失其有孚之道矣故¶
　𧰼曰飲酒濡首亦不知節也如阮嗣宗劉伯倫之徒¶
　豈足以濟物哉¶
　¶