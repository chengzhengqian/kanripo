　衆陰所歸長子之象即繇辭所謂師貞丈人吉也丈¶
　人尊嚴之稱任帥師者非得尊嚴之人人望素著衆¶
　心所歸者以統御之安能責其成功哉秦用三帥而¶
　為晉襄公所敗唐用九節度而為史思明所乘盖委¶
　任不專軍無統帥雖用天子之命以伐叛逆猶凶也¶
　九二在師中故象言以中行也人主之職在任將相¶
　不能擇帥而專任之則是人主之過故曰使不當也¶
上六大君有命開國承家小人勿用¶