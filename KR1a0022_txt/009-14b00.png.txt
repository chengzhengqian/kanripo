　進固多門矣有挟術而進者有阿其好而進者有以¶
　邪塗進者有假𨼆遁為㨗徑而進者莫若以漸而進¶
　為得其正如女之歸人則吉也進得位往有功也進¶
　以正可以正邦也其位剛得中也止而巽動不窮也¶
　皆進之善者也進而得位則可以行其志而可以大¶
　有為矣故往有功也未有枉尺而可以直尋者枉道¶
　而可以事人者亦未有身之不正而可正人者故士¶
　之進身其始不可不正也進以正然後可以正邦蓋¶