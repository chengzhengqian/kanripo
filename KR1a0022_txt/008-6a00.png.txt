象曰大吉无咎位不當也¶
　四居近君之地下據三隂當萃聚之時為説之始而¶
　衆之所歸此爻之最善者故大吉也然以陽居隂是¶
　能柔㢲以奉上接下者故大吉而无咎悔也象言位¶
　不當者本以逼上有咎然既得上下之懽心上為君¶
　所萃下為衆所萃故雖免于咎悔而其位終不當也¶
　聖人不以大吉无咎而廢其不當之位亦不以位之¶
　不當為必蹈凶禍也¶