　相循如環之无端春夏之發生必節以秋冬之肅殺¶
　然後嵗功成焉聖人體此𧰼節以制度不傷財不害¶
　民此節之能亨其道不窮而可貞者也聖人制經國¶
　之術必量入為出上之用度有節故不傷財取于民¶
　有制故不害民夏后氏五十而貢商人七十而助周¶
　人百畆而徹其實皆什一也此三代取民之道也秦¶
　隋之君至窮奢極欲府庫空竭而百姓離叛卒以亡¶
　天下者由不知立制度以為節故海内蕩然也¶