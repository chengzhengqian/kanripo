　當損之時非六五柔弱之君能虚心克已則孰肯告¶
　以善道者㦯益之言智畧輻凑益我者非一人也十¶
　朋之龜周禮爾雅皆云神龜靈龜其類有十言助我¶
　者既衆神靈之物无不協從也此所以能享元吉也¶
　然六三以三人而疑今益我者既衆能无疑乎故以¶
　十朋之龜弗克違為大吉以見聖人居尊履正人謀¶
　鬼謀百姓與能也象曰六五元吉自上祐者人主能¶
　謙恭損已以来天下之善則海内必蒙其福民之所¶