　易言山澤通氣山之與澤氣自相感澤本居下今反¶
　在山上尤見相感之深盖山氣上騰澤性下潤上騰¶
　者受澤之潤蒸而為雲雨下潤者資山之氣畜而為¶
　淵泉君子體此象故能以虚受人如山藪之廣大无¶
　所不容无所不納也我能以虚受人人之資于我者¶
　必衆矣故智者獻其謀勇者效其力翕受敷施如山¶
　澤之相資也¶
初六咸其拇¶