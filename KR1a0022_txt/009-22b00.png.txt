𧰼曰澤上有雷歸妹君子以永終知敝¶
　澤之氣能升而為雲雷震而澤隨此隂陽相感之義¶
　有歸妹之象焉男女以動悦相感或失于不正故昏¶
　禮將合二姓之好必納采問名敬慎重正而後親之¶
　如此然後家可長久也聖人見微知著見其動而説¶
　知其不能終也若恒以巽而動則知其能久漸以止¶
　而動則知其終吉也是道也雖君臣朋友之間莫不¶
　皆然豈特夫婦哉¶