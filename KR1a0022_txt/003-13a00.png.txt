　禍患未易息也惟九五之大人以剛健之才居得政¶
　之位勢足以有臨力足以有制故能休否而逢吉也¶
　休廢也息也廢小人而息禍患非大人其孰能之九¶
　五雖有休否之勢然小人尚處于内君子尚處于外¶
　非兢業以圗之則治亂存亡猶未定也故聖人為之¶
　戒曰其亡其亡繫于苞桑否泰將分之際聖人常以¶
　必亡為心桑者其植根深其生叢委其材堅韌而不¶
　可拔生民之本國家基業之象也以危亡為戒而繫¶