　坎險者今乃反䧟于重險之中以上无援而下乗剛¶
　往来皆䧟无適而可故來與之皆險也君子處乎險¶
　難心亨可也而晏然若燕安之時无畏懼惕厲之心¶
　故患難愈深而身愈䧟也六三既不能退處幽隠為¶
　自全之討故聖人戒以勿用此爻也象言来之坎坎¶
　終无功者進退皆遇凶禍豈能成濟險之功哉¶
六四樽酒簋貳用缶納約自牖終无咎¶
象曰樽酒簋貳剛柔際也¶