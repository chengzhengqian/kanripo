彖曰比吉也比輔也下順從也原筮元永貞无咎以剛¶
中也不寧方來上下應也後夫凶其道窮也¶
　比以一陽統五陰陽又處尊位而四陰在下而順從¶
　之所以能吉而衆為之輔也故曰比吉也比輔也下¶
　順從也此以九五言比道之大也原筮者卜其所當¶
　比當從之人以人主之尊比者雖衆而有正有邪所¶
　比者君子則衆君子皆進所比者小人則羣小人皆¶
　進同心同徳羣而不黨者比也阿諛順㫖朋滛狎比¶