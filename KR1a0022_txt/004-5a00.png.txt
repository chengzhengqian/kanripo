　臨之道貴乎廣大兼收並用不忌不嫉而已得无為¶
　用天下之道此君臨之大者六五以柔弱之資而履¶
　尊位能知此道則大君之所宜而无不吉也五以坤¶
　體順而應二二以剛中之賢悦而應五然人君駕御¶
　羣臣當以剛斷而専以柔順則强臣或有擅命之漸¶
　人臣事主當有從違可否而専以媚悦則姦佞者或¶
　得肆其欺故象言大君之宜行中之謂者謂順説之¶
　道貴得中而无過不及之患則君臣各盡其任矣¶