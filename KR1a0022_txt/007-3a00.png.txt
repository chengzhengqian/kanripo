　然耳方天地否閉而成冬則雷在地中于卦為復天¶
　地解而雷雨作雷雨作而百果草木皆甲坼則于時¶
　為春于卦為解聖人賛天地之化育故𤼵政施仁刑¶
　威慶賞未有不因乎天者然則解之時豈不大矣哉¶
象曰雷雨作解君子以赦過宥罪¶
　當春之時蟄蟲始振雷乃𤼵聲天地之難解矣聖人¶
　體解之時順其𤼵生之徳過則赦之罪則宥之過者¶
　未罹于法容其自新故赦之罪者已入于刑量其罪¶