初六不永所事小有言終吉¶
象曰不永所事訟不可長也雖小有言其辨明也¶
　初六以險柔居訟之始然險而不健故所訟之事雖¶
　誣㒺而不敢終執抑塞而不敢必伸有惕然畏懼之¶
　心知訟之終凶而不敢竟也然外有九四為之正應¶
　而辨明之雖有小言故終獲吉也¶
九二不克訟歸而逋其邑人三百户无𤯝¶
象曰不克訟歸逋竄也自下訟上患至掇也¶