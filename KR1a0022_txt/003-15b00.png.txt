　同為亨有所不同為吝同人于野以象乾之覆燾利¶
　渉大川以象乾之剛健故曰乾行也文明者常失之¶
　柔弱而能濟以健中正者常失之无助而能應乎五¶
　故處羣陽之間介然獨立而不懼也繫辭曰夫易聖¶
　人所以極深而研幾也惟深也故能通天下之志聖¶
　人非能物物而通之好惡榮辱是非利害衆人之所¶
　同也能通乎一則千萬人之情可見矣非極乎至深¶
　者能如是乎¶