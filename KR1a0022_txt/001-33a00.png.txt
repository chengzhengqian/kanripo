　初六以柔弱之質屈體以承剛明之師則蒙蔽之性¶
　得以啓發蒙既發去則燭理无障用以刑人則有罪¶
　者必誅而寃枉者獲伸矣是道也特有司之職非人¶
　主所獨任也盖發蒙之初姑以試其明決爾童㓜之¶
　君或不足于威權則衆得而陵犯之周公戒成王云¶
　亦敢殄戮用乂民若有功故蒙之初爻以刑人為先¶
　則强梗者肅然而有所畏憚矣雖然人主當純任徳¶
　教而輔以刑名可也若純任刑名則商君之術耳故¶