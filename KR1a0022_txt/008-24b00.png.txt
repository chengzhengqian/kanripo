　雖以陽剛處中而无應于上乃下比于初不能及物¶
　故旁出為谷徒能射鮒而已井之功用廢矣如敝漏¶
　之甕何所用哉故象言井谷射鮒无與也无與者不¶
　為九五所與也君子有剛陽之才既不為上所汲引¶
　當以㢘靜自守歸潔其身可也而朋比于下自投汚¶
　穢之地以抗其上其顛覆必矣故如甕之敝漏而无¶
　用于時也¶
九三井渫不食為我心惻可用汲王明並受其福¶