　虎尾不咥人亨以六爻言之則六以隂處陽履非其¶
　位又上下五剛以一隂處乎其間如眇者寔不能視¶
　而自謂能視跛者寔不能履而自謂能履以此涉世¶
　其速危害必矣故如履虎尾咥人凶也離卦曰履不¶
　處也盖履卦陽爻皆以不處其位為吉韓康伯得之¶
　王輔嗣其説妙矣六以隂干陽位如武人而欲為大¶
　君徒肆其剛暴人孰與之故象曰眇能視不足以有¶
　明也跛能履不足以與行也咥人之凶位不當也武¶