　動之極而无其位方海内震擾之時而六五實任其¶
　責又禍非已致故震不于其躬而于其鄰則在我為¶
　无咎也婚媾有言者上六雖不任責既處上極望我¶
　者亦衆方天下震擾豈得盡歸于其鄰恝然忘情若¶
　秦越之人哉雖所親者且有怨懟之言况他人乎𧰼¶
　言震索索中未得也雖凶无咎畏鄰戒也以所處上¶
　極未得中道故驚懼之甚至索索然也上六有往雖¶
　凶而能恐懼修省以鄰為戒則可以免咎矣¶