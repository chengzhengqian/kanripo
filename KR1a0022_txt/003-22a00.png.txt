初九无交害匪咎艱則无咎¶
象曰大有初九无交害也¶
　大有以一隂而主五陽而四陽各以其才致用于下¶
　故能處治安之時享全盛之業陽雖剛健而處卦下¶
　當大有之初責望者衆獨離羣退處不出而交物則¶
　有害之者然非其罪也惟以艱難節儉自處以防驕¶
　逸之過則可免乎咎悔矣雖然士君子窮居𨼆約退¶
　處寂寞之濱可也大有之世當出而交物如豐之勿¶