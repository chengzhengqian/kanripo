䷅(坎下/乾上)¶
訟有孚窒惕中吉終凶利見大人不利涉大川¶
　訟者人所不得已也非其中心誠寔不敢訟也二之¶
　與五皆以陽剛居中有孚之象也凡訟必抑塞而不¶
　獲伸然猶惕然而懼慮有司之未能明辨也中吉中¶
　止則吉也終凶終竟其事則凶也利見大人求辨明¶
　也不利涉大川涉險則危也入于淵者沒溺之象囹¶
　圄之謂也聖人既不能使人无訟凡為好訟之戒盡¶