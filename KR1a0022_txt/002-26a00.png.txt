　陽大而陰小柔進而居四五陽所從所謂一陰五陽¶
　則陰為之主故四為畜主卦之所以為小畜也健而¶
　巽者以成卦言之也二五皆剛而處中位故志得行¶
　焉内健而外㢲雖剛而不過是以能亨此以卦爻釋¶
　致亨之義也雲宻而不成雨盖陰徒尚徃而陽未應¶
　也人臣之道和而不倡无成而代有終陽當先而陰¶
　從之可也自我倡之而上不應欲膏澤下于民難矣¶
　善畜其君者必與上同其心徳定其計謀如蕭張之¶