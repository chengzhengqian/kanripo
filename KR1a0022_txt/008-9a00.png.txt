　坤以柔而升乎上㢲以剛中而應乎上所以為升君¶
　臣道合乃能升也為上之道不順則不能虛心屈已¶
　逮下下之求升一於卑㢲則近于佞媚而入于邪故¶
　應者貴乎剛中也體雖卑㢲而枉道以求升則不可¶
　也以九二之剛應六二之柔此所以能大亨也用見¶
　大人勿恤有慶者君臣相遇无復憂虞天下必賴其¶
　慶矣南征吉志行也南征者文王之志也當升之時¶
　聖賢相遇諸老咸歸以往則无不利矣故其志得行¶