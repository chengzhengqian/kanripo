　貴富貴一也然貴不可常也富可保也能保其富則¶
　大吉也六四處中正而能巽居近君之位而能順故¶
　象曰富家大吉順在位也昔楚襄王問陽陵君曰君¶
　子之富何如對曰假人不徳不責食人不使不役親¶
　戚愛之衆人善之盖為富不仁為仁不富世之小人¶
　至乗時射利取倍稱之息者其違人心多矣今六四¶
　能順以在位故履大吉所謂君子之富也歟¶
九五王假有家勿恤吉¶