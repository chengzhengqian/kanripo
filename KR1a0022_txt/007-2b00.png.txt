　西南坤位卦言坤厚載物徳合无疆含𢎞光大品物¶
　咸亨解之利西南西南得朋故彖言往得衆也方險¶
　難解散之時如雷雨之作物无不被其膏潤者豈獨一¶
　身能脱乎險難哉險難解散外无憂虞故无所往其¶
　来復吉解雖赦過宥罪其間亦有怙惡不悛者如蔓¶
　草然勿使滋蔓難圗也故有攸往則不可緩也若出¶
　其不意掩其不偹則无能為矣非若蹇難之世往則¶
　愈蹇也故曰徃有功當解之時復與往皆吉蓋時適¶