　初六以陰柔之質為比之始若不擇所從而急于求¶
　比則有阿附之嫌惟初无應于上義之與比而已故¶
　曰有孚比之无咎人之相與不以誠實視利之所在¶
　則詭隨而茍合利窮則散矣惟中懐誠寔无矯餙之¶
　偽如質素之缶則衆心所向始雖難合終必從之而¶
　有它來之吉也它來者非獨五服之内而已雖蠻貊¶
　之邦皆不約而自至也夫比之道如交神明其始不¶
　以誠而徒事繁文末節曷足以感之故觀卦言觀盥¶