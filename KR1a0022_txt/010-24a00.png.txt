　應此君子小人異趨而苟合者九三恃其剛正徑情¶
　直行而不為過防之謀必為所害矣戕賊害之也小¶
　人常有害君子之心能深思慮患而過防之或可免¶
　咎不然其凶必矣故曰從或戕之凶也既為小人所¶
　害雖有明智之士不能為之計矣故𧰼曰從或戕之¶
　凶如何也如何者言末如之何也已¶
九四无咎弗過遇之往厲必戒勿用永貞¶
𧰼曰弗過遇之位不當也往厲必戒終不可長也¶