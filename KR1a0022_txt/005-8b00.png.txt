　頥之為卦蓋取人之頥頷以為象震下艮上上止而¶
　下動止者无為以飬下動者有為以養上上止下動¶
　各得其正則吉孟子曰无君子莫治野人无野人莫¶
　養君子治所以養之也教化政刑皆所以養人能知¶
　治人為養人之大則可與言頥之義矣人之所養或¶
　養其大體或養其小體如孟子所謂至大至剛充塞¶
　乎天地之間者其所養可知觀頥之義則人之邪正¶
　善惡斷可識矣自求口實者自養也養其口體而已¶