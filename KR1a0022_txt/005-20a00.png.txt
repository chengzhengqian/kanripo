　一陽居二隂之間陽實隂虚實者處中有孚心之象¶
　心者神明之舍古之學者明其心而已方寸既明則¶
　生死之變不能亂也而况窮逹禍福利害之端乎故¶
　有孚維心亨也以此誠信之道而行于世故為人所¶
　貴尚何往而不利哉商之三仁當紂之世其謀國已¶
　素定矣¶
天險不可升也地險山川丘陵也王公設險以守其國¶
險之時用大矣哉¶