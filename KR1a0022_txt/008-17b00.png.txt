　六三以隂柔而處尊顯之位二陽在上而欲進焉一¶
　陽處下而巳乘焉可謂不量力矣堅重難入而不可¶
　動摇者石也九四九五是也負芒刺而不可枕藉者¶
　蒺藜也九二是也小人之害君子方其處下巧為攻¶
　擊雖負凶惡之名不䘏也方其在上則肆其憑陵雖¶
　嬰刀鋸之戮不避也盖君子當困蹇之時以道義自¶
　處視軒冕猶桎梏于富貴如浮雲小人雖欲陵藉摧¶
　辱之卒不可得故孔子曰非所困而困焉名必辱非¶