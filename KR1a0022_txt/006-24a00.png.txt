　方其進也非敢自肆也故曰晉如摧如也摧者摧抑¶
　恐懼之貌也雖能摧抑恐懼而不知以堅正自守安¶
　能一正君而定天下乎初六坤體在下以順為正則¶
　妾婦之道耳故居貞然後獲吉也人臣得君之初體¶
　既柔順疑者必衆其心志之所存安能使内外交信¶
　而不疑乎方危疑之際若竊竊然懼人之莫我知而¶
　不能寛裕自處阿意者必喜議已者則怒其招咎悔¶
　必矣周公之相成王逺則四國流言近則王不知及¶