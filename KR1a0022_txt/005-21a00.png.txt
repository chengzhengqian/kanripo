　在中君子獨立无援之象也陽雖䧟於羣隂之中而¶
　剛健篤實其心坦然无所憂懼有所不往往无不濟¶
　故能卒脱乎坎陷而成濟險之功雖然險固君子之¶
　所惡也専于傾害君子者小人之險也君子亦有時¶
　而用險者所以杜陵犯之漸而防傾覆之禍也如天¶
　險之不可升知不可測度而退聴也如地險之有山¶
　川丘陵知其險峭而不可犯也王公設險以守其國¶
　浚城池脩障塞所以設險也人主當深居九重如神¶