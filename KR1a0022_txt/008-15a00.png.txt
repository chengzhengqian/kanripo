象曰澤无水困君子以致命遂志¶
　澤水所積也水性趨下澤上而水下則澤必枯竭无¶
　以説潤萬物困之象也君子體此象以致命遂志雖¶
　處困阨之時未嘗不得其樂也致命者不以窮達禍¶
　福死生動其心也不以窮達禍福死生動其心則吾¶
　志何往而不遂哉伊尹耕于有莘之野樂堯舜之道¶
　伯夷叔齊餓于首陽之山不食周粟彼各行其志而¶
　已¶