　乾道大矣惟元亨利貞四者足以盡之乾以一元之¶
　氣生飬萬物物莫不禀氣於元天何為哉故曰大哉¶
　乾元萬物資始乃統天也皷之以雷霆潤之以風雨¶
　雲行雨施然後蟄者以奮甲者以坼草木鳥獸流動¶
　分形形質呈露矣此釋乾之所謂元亨也大明終始¶
　六位時成時乗六龍以御天者聖人體元亨之徳運¶
　用造化以成位乎其中也天之道有終有始四時之¶
　代謝六子之運動循環无窮聖人大明乎終始之運¶