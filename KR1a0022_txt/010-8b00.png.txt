𧰼曰風行水上渙先王以享于帝立廟¶
　水之性本静且止汎濫流衍或鼓為濤瀾者風撓之¶
　也先王體此𧰼以合天下之散離亦静以止之耳享¶
　帝立廟天下之心有所宗矣享于帝則天神可以感¶
　格立廟社則神鬼有所依慿而况于人乎古之立國¶
　者必先立廟社所以係人心之道莫重乎此¶
初六用拯馬壯吉¶
𧰼曰初六之吉順也¶