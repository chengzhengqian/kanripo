　于卦為晉君子觀此象以自明其明徳昭者使吾之¶
　徳明照天下萬物无不覩也明徳在我非自外入故¶
　曰自昭明徳也¶
初六晉如摧如貞吉罔孚裕无咎¶
象曰晉如摧如獨行正也裕无咎未受命也¶
　古之君子未嘗不欲立人之朝然其進非冐寵也必¶
　將使是君為堯舜之君使是民為堯舜之民其任既¶
　重其責亦深安得不惕然思所以稱其職勝其任乎¶