　溺于宴安習染于奢靡湛玩于聲色天下事至此未¶
　有不敗壊者非有陽剛之才出乎衆隂之上振起而¶
　一新之則事之頽敝者未易革也治蠱豈一人之力¶
　能獨任之哉能大通乎天下使羣才皆為我用然後¶
　可渉難而有濟也¶
彖曰蠱剛上而柔下巽而止蠱蠱元亨而天下治也利¶
渉大川往有事也先甲三日後甲三日終則有始天行¶
也¶