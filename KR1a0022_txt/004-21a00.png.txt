　亦取潔白之義翰如飛翔而往也聘既以其道則幡¶
　然而來矣匪宼婚媾者古之聘賢猶嫁娶之用媒聘¶
　故以婚媾為喻四之應初初之從四乃正應也而九¶
　三以陽剛間乎其間四又乘之故與三為仇所以遲¶
　疑而不敢遽進也非三為難則四與初合久矣夫隂¶
　陽之相求剛柔之相賁乃理之常六四下應初九位¶
　固當矣又乘九三之剛此當位適所以致疑也初與¶
　四既以正道相應小人為間者終莫能害之故終无¶