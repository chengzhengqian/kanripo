　而能降體以不失物謙徳如是故能亨通而有始有¶
　卒也世之小人固有擎跽曲拳脅肩謟笑卑佞媚悦¶
　若妾婦者自謂富貴可以長保而不知幽顯之間舉¶
　將害之則禍不旋踵矣故惟君子為能保其終而无¶
　悔吝也¶
彖曰謙亨天道下濟而光明地道卑而上行天道虧盈¶
而益謙地道變盈而流謙鬼神害盈而福謙人道惡盈¶
而好謙謙尊而光卑而不可踰君子之終也¶