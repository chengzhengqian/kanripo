　澤陂澤也人所資以為灌溉之利禹貢曰九澤既陂¶
　雲夢之𩔖是也澤不相麗或有時而竭涸以澤麗澤¶
　相繼不絶故其為利无窮君子體此象相與講習見¶
　所未見聞所未聞故其心恱也孟子曰理義之恱我¶
　心猶芻豢之恱我口朋友講習互相滋益之樂以發¶
　明其理義故无窮也然則聖人所以恱民者能使知¶
　其理義之所在然後可用也不然安能使之犯難而¶
　忘其死乎¶