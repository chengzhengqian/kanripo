　乾剛至上九則位已極矣隂陽之理未有極而不反¶
　者揚雄曰聖人之道猶日中日之既中无不昃者處¶
　天位之尊據崇髙富貴之極茍不知消息盈虚之理¶
　雖以聖人居之未有无悔吝者盖四時之運功成者¶
　去老氏曰功成名遂身退天之道也泰之上六城復¶
　于隍剥之上九碩果不食以見窮上者未有不反下¶
　者也故文言曰貴而无位髙而无民賢人在下位而¶
　无輔是以動而有悔也上九亢陽之地六爻雖統謂¶