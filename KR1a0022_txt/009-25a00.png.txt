六五帝乙歸妹其君之袂不如其娣之袂良月幾望吉¶
𧰼曰帝乙歸妹不如其娣之袂良也其位在中以貴行¶
也¶
　史謂湯為天乙又有祖乙多士稱成湯至于帝乙罔¶
　不明徳恤祀則帝乙蓋商之賢王非天乙祖乙明矣¶
　堯降二女于溈汭嬪于虞帝女之尊下嫁諸侯其來¶
　已久至帝乙然後制為婚姻之禮而周因之以詩考¶
　之天子之女下嫁諸侯車服不繫其夫下王后一等¶