　出乎衆人之上安能翕受而无間言乎永謂常久而¶
　不變易貞謂正固而无傾邪所親如此何咎之有不¶
　寧方來後夫凶者諸侯之國上无道揆下无法守則¶
　各相并吞小大強弱必有受其害者上有剛中之君¶
　以為比主則不寧之國皆有所恃且有所畏莫敢不¶
　來享矣大君在上朝覲㑹同之禮其敢後乎其或懐¶
　疑偃蹇獨後于衆人此取禍之道也小則削地黜爵¶
　大則如禹之戮防風氏凶其宜矣¶