　主之尊能深自貶損若武王克商之後散鹿臺之財¶
　𤼵鉅橋之粟大賚四海而萬姓悦服此當損之時益¶
　莫大焉唐明皇用宇文融韋堅之流行聚斂刻剥之¶
　政嵗進羡餘為天子私蔵百姓流亡海内耗竭致禄¶
　山之禍損莫大焉¶
彖曰損損下益上其道上行損而有孚元吉无咎可貞¶
利有攸往曷之用二簋可用享二簋應有時損剛益柔¶
有時損益盈虚與時偕行¶