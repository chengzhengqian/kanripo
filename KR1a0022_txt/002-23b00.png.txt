六四外比之貞吉¶
象曰外比于賢以從上也¶
　四无應于𥘉而切近君位雖非正應而外比于賢君¶
　五又為比主以臣比君以下比上以陰柔而比陽剛¶
　相比以正其獲吉宜矣夫人之相比有敵體而比者¶
　有尊卑相臨而比者有因勢利而比者有下比于羣¶
　邪者今四之比五特以君臣之分義所當從捨𥘉而¶
　比五故象曰外比于賢以從上也¶