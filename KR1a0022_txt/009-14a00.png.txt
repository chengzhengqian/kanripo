　女子之嫁也猶士之仕也皆惡不由其道也漸之辭¶
　專以女歸為吉女之適人必待求而後行納采問名¶
　匪媒不得漸之義莫大乎此利貞者所利在正也貞¶
　者静而正也女能以正行未有不以漸者能以漸固¶
　𫉬吉矣然亦有漸而不正者蓋長女少男疑于不正¶
　異乎咸之相感恱故既吉又戒以利貞也¶
彖曰漸之進也女歸吉也進得位往有功也進以正可¶
以正邦也其位剛得中也止而巽動不窮也¶