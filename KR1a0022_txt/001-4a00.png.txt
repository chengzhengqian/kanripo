　故卦之六爻以時而成潛見飛躍不失其幾然後可¶
　以乗天地之正御六氣之辨也乾道變化各正性命¶
　保合太和此釋乾之所謂利貞也天地絪緼萬物化¶
　醇物有因形而移易者亦有自有而入无自无而入¶
　有者此乾道變化之妙故物各得正其性命以保合¶
　太和也與生俱生者性也命則所稟受于天者保謂¶
　存之而不亡合謂聚之而不散保之合之不失其太¶
　和故能利且貞也乾備此四徳以統御羣形而為萬¶