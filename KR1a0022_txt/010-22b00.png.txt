　豫卦言雷出地奮豫雷之出地物皆恱豫山上有雷¶
　則其聲必震驚逺而懼邇所以為小過雷本以震物¶
　非過之大過恭過哀過儉无傷于徳特未中乎禮之¶
　宜耳行過乎恭萬石君是也䘮過乎哀曾參是也用¶
　過乎儉晏平仲是也此過之小者君子有時而為之¶
　所以矯正一時誕謾流蕩之俗是皆有𥙷于世教聖¶
　賢君子不可免之過也¶
初六飛鳥以凶¶