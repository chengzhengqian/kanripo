　非其所安也江湖之上是其所棲息也干水涯也將¶
　離乎陵陸而近水涯雖其進有漸然猶未免矰繳之¶
　患故其勢不得不危懼也小子未有所識之稱非小¶
　人也六以柔弱而處卦下有小子之象若隨之六二¶
　係小子能隨人而巳豈能達乎進退之幾故危懼而¶
　不自安也居漸之初宜棲息以俟時可也衆雖有言¶
　在已无愆何足䘏哉度之于義无可咎者故象曰小¶
　子之厲義无咎也¶