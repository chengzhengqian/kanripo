　九五處中正之位有剛健之徳若可以有為然當困¶
　世强臣在側為所脅制欲濟天下之大困必以去小¶
　人為先此劓刖之刑不得巳而用也上六六三初六¶
　皆小人而據其上善揜剛者故當刑而去之赤&KR0807;諸¶
　侯之服三隂未去威令不専勢必降殺僅同諸侯之¶
　位耳聖人處困有道能盡消息之理然後從容有濟¶
　不以困于侯位為慊而輕躁妄動也故徐乃有説也¶
　五居兑中小人既去志得而道行天下皆喜樂之矣¶