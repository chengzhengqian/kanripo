象曰告公從以益志也¶
　六四近君之大臣九五之君所信任者所行有得中¶
　道雖國之大事詎有不從乎周公卜洛邑澗水東瀍¶
　水西四方道里均焉必有所依故可遷不疑也左氏¶
　曰周之東遷晉鄭焉依是也大臣雖以身任責亦侍¶
　君命而後敢行故告公從必有文告之辭矣盤庚之¶
　遷不從者民也故敷心腹腎腸丁寧訓告僅能從之¶
　蓋當時无一中行之大臣若周公者以身任之也象¶