　坎之為卦上下皆坎坎所以為險也重險則深水流¶
　而不盈者深也君子陷于險難既險且深未能遽出¶
　乎險難者也行乎險難而不失其信者所以濟險難¶
　也上下二隂而一陽處乎中剛而得中二五是也隂¶
　柔也陽剛也外柔者善陷者也内剛者為所陷者也¶
　處燕閒而心常險者小人也身屯否而心常亨者君¶
　子也小人柔佞隂險故善陷君子君子剛方正直故¶
　常為所䧟上下二隂小人協力而共擠之象也一陽¶