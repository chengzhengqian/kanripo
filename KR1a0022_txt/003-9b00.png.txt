　上則治道成矣否之時上下之情隔絶而不通如天¶
　之自髙地之自下强弱相陵大小相并而上不恤也¶
　朝廷之勢日以微弱政化日以陵遲朝覲㑹同之禮¶
　廢屏衛勤王之義絶是天下无邦也三隂來居于内¶
　而三陽退處于外君子往而小人來小人之道浸以¶
　長君子之道浸以消此否之時也¶
象曰天地不交否君子以儉徳辟難不可榮以祿¶
　君子居否之時當奉身而退漢管寧之徒是已寧見¶