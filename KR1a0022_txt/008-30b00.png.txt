象曰澤中有火革君子以治厯明時¶
　水性潤下火性炎上物之至異者也澤中非有火之¶
　所澤中有火必相滅息其勢不可不革也君子體此¶
　象以治厯明時則隂陽消息之理不能逃矣記曰聖¶
　人慎守日月之數以察星辰之行以敘四時順逆謂¶
　之厯蓋日月之運星辰之行雖有常度然積久則不¶
　能无差差則厯法壊而四時或不得其正矣自黄帝¶
　迎日推策降而唐虞三代下而漢唐其詳見于天文¶