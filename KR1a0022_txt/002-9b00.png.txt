　九二以陽剛居險陷之中初與三恃以為主也然上¶
　无應援二剛皆居中履正相違而不相下五既君位¶
　非二可敵故不克訟而歸逋其邑人三百户盖三百¶
　户之小邑儉陋之邦非人所競故可免咎而无罪悔¶
　也自下訟上于理為逆若非逋竄以寡約自處則禍¶
　患之至猶掇取之也先儒曰大都偶國固非逋竄之¶
　道胡翼之曰若反據强盛之國是復有敵上之意故¶
　退避至小之邑而人三百户則可以无災𤯝也¶