彖曰否之匪人不利君子貞大往小來則是天地不交¶
而萬物不通也上下不交而天下无邦也内隂而外陽¶
内柔而外剛内小人而外君子小人道長君子道消也¶
　萬物盈天地之間莫不負隂而抱陽雖根莖之微未¶
　有不假天地之氣而生長成遂者若天地不交則隂¶
　陽不和雨𤾉寒燠風皆不以時應萬物何由而通乎¶
　君所以尊安以臣民愛戴之也臣所以强固以君能¶
　封殖之也故君能下下以成其政臣能歸美以報其¶