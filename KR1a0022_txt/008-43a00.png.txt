　上九之為鉉不可易也上處卦之極體柔而用剛鼎¶
　道既成不為燥濕之所變易有玉之徳焉金從革者¶
　也玉不可革也鉉固鼎之所用非虛器也在五為金¶
　在上為玉則益貴矣以玉為鉉又所以飾鼎而鼎道¶
　大成故大吉而无不利也象曰玉鉉在上剛柔節者¶
　上九以剛乘柔居鼎之上而用之有時且六五之柔¶
　非鉉不行是相資而為用相待而成功者也又玉之¶
　為徳其温潤有似乎仁而非柔也縝栗有似乎義而¶