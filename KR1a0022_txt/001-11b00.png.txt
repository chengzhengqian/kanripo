　湯武革命應乎天而順乎人也又曰九四重剛而不¶
　中上不在天下不在田中不在人此正聖人危疑之¶
　時故曰或躍或者疑之也居危疑之地能以道消息¶
　而卒不為人所疑故得无咎也乾至九四舜禹居攝¶
　之時也孔子于此反覆周慎如此不然其能免乎¶
九五飛龍在天利見大人¶
象曰飛龍在天大人造也¶
　九五以剛健履正中之位變化不測故曰飛龍在天¶