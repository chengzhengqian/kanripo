　旁通為情則情者性之動也以發揮為情則剛健中¶
　正純粹精為性可知矣彖言大哉乾元終之以萬國¶
　咸寧文言稱大哉乾乎終之以天下平文王之言本¶
　之乾元孔子之言本之聖人聖人體天以立徳帝王¶
　之道以剛健中正純粹精為體以變化隨時施澤利¶
　物為用言各有所主乾始能以美利利天下不言所¶
　利大矣哉者餘卦皆指名所利如坤利牝馬之貞屯¶
　利建侯之類是也乾道无所不利故不言所利以見¶