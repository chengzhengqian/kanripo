　所忌畏者乎或稱父或稱考盖兼存沒而言¶
九二幹母之蠱不可貞¶
象曰幹母之蠱得中道也¶
　臣事君與子事父母其義一也母為女君之象亦隂¶
　柔之主也九二以陽剛中正上應六五幹母之蠱也¶
　婦人之性雖曰隂柔然亦有鷙忍强戾果于為惡者¶
　非能一旦使之翻然以從善也當從容柔順以輔導¶
　之陳平之事吕后狄仁傑之事武后可謂得其道矣¶