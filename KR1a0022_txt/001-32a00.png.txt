　不復告矣告之適以瀆之也洪範休徴曰聖時風若¶
　咎徴曰蒙恒風若蒙者聖之反也蒙之與聖特在學¶
　與不學之間耳傅說告髙宗曰惟狂克念作聖惟聖¶
　罔念作狂狂之與聖特在克念罔念之間耳周公相¶
　成王動以沖人孺子稱之其告戒之嚴教督之至居¶
　父師之位而能盡父師之道卒使成王為守成之賢¶
　主享國四十餘年豈非蒙以養正以成作聖之功乎¶
象曰山下出泉蒙君子以果行育徳¶