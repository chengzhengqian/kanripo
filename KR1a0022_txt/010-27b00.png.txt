　三隂之下以陽下隂是大者既濟而能亨其小者也¶
　當既濟之時三隂三陽各當其位二與四以隂居隂¶
　三與五以陽居陽此君子小人各得其所之象故孔¶
　子釋利貞曰剛柔正而位當也夫以明濟險以柔濟¶
　剛以隂濟陽何往而不濟乎故初吉也既濟自泰卦¶
　而來乾以二升而之五坤以五降而之二隂陽相易¶
　而成既濟然水火之性燥濕不同非水滅火則火亦¶
　能耗水况水在火上炎上潤下之性豈能終止乎惟¶