　謙有天地之義焉天體髙明而下濟于物地形卑順¶
　而上行于天此所以能亨也天能降其髙明而其徳¶
　愈尊地能効其柔順而其道愈大二者固足以盡謙¶
　徳矣天道虧盈而益謙地道變盈而流謙鬼神害盈¶
　而福謙人道惡盈而好謙謙尊而光卑而不可踰君¶
　子之終也天地鬼神无不以謙為貴老子曰天之道¶
　其猶張弓乎髙者抑之下者舉之有餘者損之不足¶
　者與之又曰江海所以能為百谷王者以其善下也¶