矣哉悠悠百年未之有也於是倒載干戈休兵泗水彤¶
弓納陛肇有宋都蔕芥必除華夷莫拒然後請乎上帝¶
步驟前王零陵去之而莫猜心髙祖受之而無媿色古¶
之所謂義取天下者斯之謂乎若其提挈草創則魏孟¶
何劉輔相摠持則穆之徐羡鎮惡道濟經其武傳亮謝¶
晦緯其文長沙以冡弟共艱難武烈以清貞定南楚其¶
他胥附奔走雲合霧集若榱椽之構大厦衆星之仰河¶
漢或取之於民(疑/)舉或得之於未名羣才必逞智能咸¶