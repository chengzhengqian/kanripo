獨喜常以為自今已(集作/以)後不復有如古人者於今忽¶
有之退而自悲不幸兩目不見物無用於天下胷中雖¶
有知識家無錢財寸步不能自致今去李中丞五千里¶
何由致其身於其人之側開口一吐出胷中之竒乎因¶
飲泣不能語既數日復自奮曰無所能人乃宜以盲廢¶
有所能人雖盲當廢(集有/棄字)於俗輩不當廢於行古人之¶
道者浙水東七州户不下數百萬不盲者何限李中丞¶
取人固當問其賢與不賢不當計其盲與不盲也當今¶