臣某言監軍副使廻伏奉敕書手詔宣慰臣及将士黎¶
庶等并賜幕府大将已下改官告身二百八十七通神¶
澤鴻私發揚㝢縣榮光喜氣充溢轅門臣某中謝伏惟¶
皇帝陛下配天立極撫運承(一作/乘)時酌萬姓而為心法¶
四時之行信汗馬之勞必錄鳴鷄之用不遺實均雨露¶
之澤曲播乾坤之造頃以戎臣殞䘮軍國憂惶将校叶¶
心佐寮奉職皆能奨忠守義俟命於天致使州縣底寧¶
風塵不驚此乃臣子常分國家舊規守而勿失幸免獲¶