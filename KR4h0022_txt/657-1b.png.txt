　　　為蘇令本與岑内史啟　　　陳子昻¶
某啟某聞子以母貴自古通方禮以親榮在昔恒理豈¶
非奉上之道休泰必同膝下之恩親愛先及伏惟舅寵¶
居宻戚位列崇班實富貴於當今允尊榮於前代居得¶
言之地據至要之途九族同欣皆慿於奬盼六親咸頼¶
仰德於恩波莫不拂飾(集作/拭)生其羽儀談薦長其光價¶
某自惟末品忝在甥徒早蒙撫育之恩不殊骨肉之愛¶
自痛無福家禍遂纒爰在孤遺載延慈眷愛同諸子禮¶