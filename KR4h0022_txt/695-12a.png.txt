責實自然僥倖濫吹之伍無所藏其妄庸故晏嬰云舉¶
之以語考之以事寡其言而多其行拙於文而工於事¶
此取人得賢之道也其有武藝超絶文鋒挺秀有効伎¶
之偏用無經國之大才為軍鋒之爪牙作詞賦之標凖¶
自可試凌雲之策練穿札之功(唐書文粹/並作工)承上帝而賦¶
甘泉稟中軍而令赴敵既有隨材(唐書文粹/並作才)之任必無¶
負乘之憂臣謹按吳起臨戰左右進劍吳子曰夫提鼔¶
揮桴臨難决疑此将軍也(唐書文粹/並作事)一劍之任非将軍¶