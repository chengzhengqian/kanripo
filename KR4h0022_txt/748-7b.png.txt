　　　片言折獄論(懐州應宏詞試/)　歐陽詹¶
孔(集作/夫)子說季路於人曰片言折獄者其由也歟夫子¶
之言盖非(非集作/有激)於季路之云也後之人不窮聖㫖以¶
為夫子羙於(集作/夫)季路任一時之見輕而折獄者有若¶
是焉(四字集作十/有八九焉)迂哉斯人也夫兩訟之謂獄獄折而¶
有刑刑者侀也侀者成也一成而不可變不其重歟古¶
之帝王將刑一人脩三槐歴九棘訊群臣訊群吏訊萬¶
人億兆絶議然後治法狥於朝示於野(六字集作狥於/朝於市於野)¶