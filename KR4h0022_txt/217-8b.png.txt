雲房寄宿秋夜客一燈熒熒照虚壁蟲聲呼客客未眠¶
㡬人語話清景側不可離别愁紛多秋燈秋燈奈别何¶
　　　宿陸氏齋賦得殘燈詩　　　前　人¶
殷勤照水夜屬思未成眠餘暉含薄霧落燼迸空筵誰¶
比秦樓曉緘愁别幌前¶
　　　宿漁家　　　　　　　　　張　籍¶
漁家住江口潮水入柴扉行客欲投宿主人猶未歸竹¶
深村路暗月出釣船稀遥見尋沙岸秋風動草衣¶