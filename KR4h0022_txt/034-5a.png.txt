畎澮循環無際想三嵗之周流伊昔洪水方割夏禹是¶
理既濬崑崙之輸爰標南國之紀故導之逾遠非壅之¶
可止將虚受之爲德諒成大而有以且明乎避高之義¶
自得乎潤下之㫖始將就濕想浩浩而其來終類沃焦¶
見滔滔之未己原夫水反於壑海不厭深其有也靡患¶
乎汎濫其細也不逆於浸淫是知衆流同歸異源將合¶
注而不竭但見乎川流滿而不盈更因乎海納廣哉巨¶
瀛莫之與京萬里波委四時砥平灌以涇不能混其濁¶