以飄英雲歸髙唐草蔽洞庭目與天盡神將化并圓方¶
相函逰氣杳冥熈熈藹藹藻餙羣形枿樹同丘積空凝¶
青環洲曲塘含景曜明恢台之氣發于春季渉夏如鑠¶
逮秋愈熾土山焦熬止水漫沸翔禽跕墮呀喙(一作/咮)垂¶
翅曦赫歊蒸陽極召(一作/反)隂二儀交精下上相歆雲興¶
天際歘若車盖凝矑未瞬彌漫霮䨴驚雷出火喬木糜¶
碎殷地爇空萬夫皆廢懸霤綆縋日中見沫移晷而收¶
野無完塊少隂之中景物澄鮮丹葉星房燭耀(一作/輝)川¶