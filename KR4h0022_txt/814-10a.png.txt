初真人既受羽節留二弟於句曲而謂之曰吾今去便¶
有局任不得數相往来要當三月十八日十二月二日¶
邀師攜友以来遊紛有好道者待我於是乎吾自當科¶
之有以相教則法之本也内習精真冲寂外行㢘清仁¶
惠每嵗春冬皆有數千人潔誠洗念来朝此山自漢至¶
今宇宙間潛修精感轉自(一作/相)化誘其可勝紀乎若然¶
者我真人𤣥功聖徳隂隲妙用豈言能盡歟夫學道則¶
所見無有不忘得道則所忘無有不在多冺迹於常或¶