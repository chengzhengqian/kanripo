臣某言送赦書使某人至伏奉月日恩制大赦天下臣¶
聞獻嵗之初也惟天所以布和將以發生萬類故降之¶
春雨俾澤及群品也明后始立也惟君所以使令將以¶
昭蘇萬國故降之以大赦盖與人更始也伏惟陛下道¶
叶千齡克膺聖嗣光乗八葉式纂鴻休則髙天以布和¶
法文明以施令故大赦天下殊澤霈然徳及羣生宥加¶
殊死薄賦棄債恤孤養老不頒瑞物所以戒驕也節省¶
其用所以防侈也卑宮菲食所以昭儉也黜邪去佞所¶