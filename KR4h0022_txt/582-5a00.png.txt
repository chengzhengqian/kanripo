告伏念手足餘疾運用未平風毒常作療除多久臣今¶
若卧叨厚祿坐待全療豈惟日月易淹實亦恩私過幸¶
且台輔為任周行所瞻臣匪服以居既貽官謗沉疴不¶
退又廢公法夙夜循省心愧靡寧雖宸慈曲臨有所不¶
忍而王道平施則惟無私臣既内懷尸曠之慙外廹支¶
體之慮竊恐所攻非一望損彌逺徒闕遵常之典增延¶
憫下之仁如蒙特恩俯遂微懇得從解紱専一就醫則¶
冀形䰟兩安物議皆息全度之澤於此為深無任感恩¶