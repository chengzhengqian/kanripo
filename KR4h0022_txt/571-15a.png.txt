誠所宜然官謗已招身尤何塞况秦中帝里天府奥區¶
俞往重寄於臣復忝寧有拜則侍中遠慙於軒厯同居¶
相國多謝於漢圖以臣兼之胡顏而處伏惟應天皇帝¶
陛下中興景運大造羣物恩周動植故惕慮以求衣化¶
穆彛倫豈非材而補衮伏乞矜臣由衷之請覽臣自卜¶
之祈更擇俊賢曲垂照(一作/昭)亮維鵜之作不列於詩人¶
振鷺之儀載揚於史筆臣所以敢守難奪期於必行無¶
任慙懼悚戴之極謹詣朝堂奉表陳讓其所讓人别狀¶