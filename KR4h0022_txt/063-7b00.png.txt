　　　賦賦(以賦有古詩/之風為韻)　　　　　白居易¶
賦者古詩之流也始草創於荀宋漸恢張於賈馬氷生¶
乎水初變本於典墳青出於藍復增華於風雅而後諧¶
四聲祛八病信斯文之美者我國家恐文道寖衰頌聲¶
陵遲乃舉多士命有司酌遺風於三代詳(一作/明)變雅於¶
一時全取其名則號之為賦雜用其體亦不違(一作/出)乎¶
詩四始盡在六藝無遺是謂藝文之警䇿述作之元龜¶
觀夫義類錯綜詞彩分(一作/舒)布文諧宫律言中章句華¶