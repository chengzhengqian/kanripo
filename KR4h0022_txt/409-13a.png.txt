勑開府儀同三司試光祿卿使持節扶州諸軍事兼扶¶
州刺史攝節度副使扶文兩州招討團練使兼綿劒龍¶
遂渝合普漢扶文等一十一州行營兵馬都虞候上柱¶
國交川郡王象武感器幹識畧資之以經逺公忠廉謹¶
守之而有常早探黄石之符久列朱轓之任外鄰戎境¶
内撫疲民誠信不渝威懐相濟克懋分憂之化尤彰式¶
遏之勲右地數州尚多艱阻將論(疑/)朝㫖以綏邉虞不¶
有兼才孰能成務俾叅戎重之副仍錫賞延之寵可試¶