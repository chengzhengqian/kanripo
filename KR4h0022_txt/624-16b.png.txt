無知毁損聖徳也如此崔發為縣令有事(疑/)當之罪抵¶
朝廷之法有不赦之科斷自宸衷寘諸刑典則可矣豈¶
得下人肆意騁憾一時紊亂綱紀敗失國體豈可使縱¶
恣漸隳也儻陛下欲杜將來之萌絶偏黨之說俾罪人¶
斯得正是刑名則太平之業日益崇矣臣又以為今日¶
構扇人數至多若盡加誅恐非中典茍捨而不問實蠧¶
大猷以臣愚見莫若勑左右軍使尋求首謀者一二十¶
輩下明詔以示海内知人臣無専殺之文乗間之謀不¶