鼎湖流水清且閑軒轅去時有弓劍古人傳道留其間¶
後宫嬋娟多朱(一作/花)顔乗鸞飛煙亦不還騎龍攀天造¶
天關造天關聞天語長(一作/迎)雲河車載玉女過紫皇紫¶
皇乃賜白兎所𢷬之藥方後天而老凋三光下視瑶池¶
見王母蛾眉蕭䬃成(一作/如)秋霜¶
　　　同前　　　　　　　　　　陳　陶¶
有熊之君好神仙飡霞錬石三千年一旦黄龍下九天¶
騎龍枿枿昇紫煙萬姓攀髯髯墮地啼呼弓劍飄寒水¶