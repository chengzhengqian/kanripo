法駕乗春轉神池象漢回䨇星遺舊石孤月隐殘灰戰¶
鷁逢時去恩魚望幸來岸花緹騎繞堤栁幔城開思逸¶
横汾唱歡流宴鎬杯㣲臣彫朽質羞覩豫章材¶
　　　同前　　　　　　　　　　宋之問(見雜/詠)¶
春豫靈池㑹滄波帳殿開舟凌石鯨度查拂斗牛廻節¶
晦蓂全落春遲栁暗催象滇(一作/溟)看浴景燒刼辨沉灰¶
鎬飲(一作/在鎬)周文樂汾歌(一作/横汾)漢武才不愁明月盡自有¶
夜珠來¶