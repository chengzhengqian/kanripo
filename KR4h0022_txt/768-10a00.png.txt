　　　與魏徴論突厥議　　　　　温彦博¶
貞觀十三(三字貞觀政/要作四字非)年頡利初敗而來降者甚衆詔¶
議安邉之術朝士多言突厥恃强擾亂中國為日乆矣¶
今天寔䘮之窮來歸我本非慕義之心因其歸命分其¶
種落浮之河南兖蔡之地(蔡政要/作豫是)散属(舊唐書突/厥傳作居)州縣¶
各使耕織百萬獷卒可得化為百姓則中國有加户之¶
利塞北可常空矣惟中書令温彦博議請凖漢建武時¶
置降匃奴於五原塞下令(突厥傳/作全)其部落得為捍蔽又¶