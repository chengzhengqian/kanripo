爰居總章備水潦修隄防鴻鴈將賔待横舟於汾曲鷹¶
隼已擊且校獵於長楊實惟道映三五何啻聲超百王¶
而已哉别有原憲長貧仲尼少賤朝逰白社驚一葉之¶
辭秋夜宿靈臺聚羣螢而燭卷既覩西郊之禮將述東¶
山之禅欣庇影於禹隂願陳力於周諺¶
　　　第二(以題/為韵)　　　　　　　　馬　逢¶
稽夫王者御極上法璿衡分五方以辨位察四時以作¶
程節既云徂躬履端而御厯氣之將始必出郊以親迎¶