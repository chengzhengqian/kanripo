無階稽首知懼無任感戴屏營之至¶
　　　為李希烈謝留後表(代/宗)　　　韓　翃(大厯十/四年)¶
臣某言中使梁某至伏奉今月日制書授臣使持節蔡¶
州刺史兼御史中丞充淮西節度觀察度支營田等使¶
留後特逹睿恩殊常寵寄權兼専席榮重褰帷稠疊聖¶
慈心魂戰越臣某中謝臣少小孤遺又無藝術叔父忠¶
臣勵以成人自属艱難親承任使備牙門之将緫帳下¶
之兵耳目腹心臣當軄分毫釐絲髮臣合知委而依阿¶