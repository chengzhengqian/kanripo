序天之髙明也斯不愛其道地之博厚也斯不愛其寶¶
彼之大者猶若是况其細者而難乎制策曰我國家光¶
宅四海年將二百十聖𢎞化萬邦懷仁三王之禮靡不¶
講六代之樂罔不舉漏(一作/浸)澤于下升中于天周漢已¶
還莫斯為盛自禍階漏壤兵宿中原生人困竭耗其大¶
半農戰非古衣食罕儲念兹疲甿遂乖富庶督耕植之¶
業而人無戀本之心峻𣙜酤之科而下有重歛之困舉¶
何方而可以復其盛用何道而可以濟其難者伏以陛¶