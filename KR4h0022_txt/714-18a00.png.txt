巋然近帶青溪之路瓌資可望俯控丹巖之下予以歸¶
骸空谷言隔市朝濯髮長川載罹寒暑心灰兩寂長無¶
具爾之歡形木雙枯將有終焉之志不悟喬鶯始囀喈¶
喈於鶺鴒野蕚初開韡韡於棠棣命壺觴而引宴即沐¶
新蘭尋磵户以安歌仍攀野桂萋萋春草王孫游兮不¶
歸秩秩斯干幽人去而忘返鼔我舞我脩袖滿於中巖¶
神之聽之多祜興於觸石爰有嘉命咸遣賦詩請題四¶
韻列之如右¶