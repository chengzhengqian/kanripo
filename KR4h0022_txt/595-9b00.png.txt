臣某言今月日中使内府丞張某至伏奉勑書賜臣及¶
軍將臈日靣脂香袋紅雪澡豆等殊私忽臨捧戴無力¶
手足蹈舞心魂若驚臣某中謝伏惟陛下以節遇嘉平¶
律當凝閉爰布發生之德猥承頒賜之榮膏液廣霑降¶
中天之渥澤生香逺及藴西域之芳馨苦口以愈沉疴¶
澡身以滌塵垢無任感戴屏營之至¶
　　　同前¶
臣某言中使至伏奉勑書手詔賜臣新厯日一本口脂¶