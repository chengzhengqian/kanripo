也舜之於四㐫投之於四裔知其無位也曰苟若是聖¶
人之能相人也是必賢者得其位不肖者不立朝三苖¶
九黎焉得以國(文粹/作侯)飛㢘惡來焉得以爵曰有是者其¶
君不能相也將其國之是滅豈暇相人而用哉是則三¶
苖九黎未聞不滅飛㢘惡來未聞不誅嗚呼聖人之相¶
人也不差忽微不失累黍言其善必善言其惡必惡言¶
其勝任必勝任今之人不以是術行其心區區求子卿¶
唐舉之術居其窮處其困不思以道逹不思以徳進言¶