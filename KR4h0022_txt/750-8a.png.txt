閹官之屬親狎寵私盈滿宫禁干預政事剽掠生民黔¶
首呼嗟以日為嵗其反道違常速亡趨滅事非一緒不¶
可勝陳後主自生宫闈長於尼媪不接端士不見正人¶
朝夕諮諏罕聞調䕶之客便煩(毛詩/作蕃)左右莫匪刀鋸之¶
餘飛鷹走狗蕩其心慮麗色淫聲亂其耳目論功徳者¶
云羲軒無以尚述欽明者稱堯舜不能踰才智之士棄¶
而不任假有名級備員而已憲章綱紀蕩然無餘魚爛¶
土崩以俟勍㓂周武大㨗平陽乗虚除入將有降心士¶