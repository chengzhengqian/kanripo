　　　謝春衣表¶
臣某言中使某至伏奉勑書手詔兼賜臣及大將軍等¶
春衣一副金縷牙尺一條拜奉天書光生萬里即受殊¶
賜喜溢三軍臣某中謝臣素以庸虚特承聖奬寄深分¶
閫㤙重丘山祗奉朝章布宣皇澤藩夷即叙懸道廓清¶
將士無戰伐之勞四時沾衣服之賜况榮頒尺度禮叶¶
典經敢懐寸進之心空積違顔之戀臣無任¶
　　　同前　　　　　　　　　　劉禹錫¶