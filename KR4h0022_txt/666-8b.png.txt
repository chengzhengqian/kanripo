之由向使任諒直之臣退佞給之士據趙魏之地擁漳¶
滏之兵脩德行仁養政施化何區區周室而敢窺覦者¶
哉(一作/焉)然杜漸防萌古人所以逺禍以大喻小先哲於¶
焉取則伏惟殿下道茂重離德光守器憲章古始祖述¶
前修欲使休譽逺聞英聲遐暢臣竊見寺人一色未識¶
上心或輕忽髙班或凌轢貴仕便是品命失序綱紀不¶
立取笑通方之人見譏有識之士然非(一無/此字)典内職掌¶
唯在門外通傳給使主司但縁階闥供奉今乃往來閣¶