不疑疑之未嘗不為之言勇不動于氣義不陳乎(集作/于)¶
色南陽公之舉錯施為不失其宜天下之所窺觀稱道¶
洋洋者抑亦左右前後有其人乎凡在此趨公之庭議¶
公之事者吾既從而游矣言而公信之者謀而公從之¶
者四方之人則既聞而知之矣李生南陽公之甥也人¶
不知者将曰李生之託婚於富貴之家将以充其所求¶
而止耳故吾樂為天下道其為人焉今之從事于彼也¶
吾能為南陽公愛之又未知人之舉李生于彼者何辭¶