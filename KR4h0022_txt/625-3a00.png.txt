馬蒙帷盖之恩降乗吮思摩之瘡登堂臨魏徵之柩哭¶
戰亡之卒則哀動六軍負填道之薪則精感天地重黔¶
黎之大命特盡心於庶獄臣識昏憒豈足論聖功之深¶
逺談天徳之髙大哉陛下兼衆美而有之靡不備具㣲¶
臣深為陛下惜之重之愛之寶之周易曰知進而不知¶
退知存而不知亡知得而不知䘮又曰知進退存亡而¶
不失其正者其惟聖人乎由此言之進者(一作/有)退之義¶
存者(一作/是)亡之機得者(一作/有)䘮之理老臣所以為陛下¶