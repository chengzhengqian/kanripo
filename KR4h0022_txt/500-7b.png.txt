以君人之心不和則天地之氣不和天地之氣不和則¶
萬物之生不和於是乎三不平之氣交錯堙欝代為凶¶
短折攻為疾聚為憂損為貧結為惡耗為弱其羡者潜¶
為伏陰淫為愆陽守為彗星發為暴風降為苦雨六氣¶
失其序七曜亂其行迨于襁褓卵胎之生皆夭閼而不¶
遂木石華蟲之怪皆雜糅(集作/糅雜)而畢呈夫然者不中不¶
和之氣所致也則天人交感之際五福六極之來豈不¶
昭昭然哉臣伏見比者兵賦未減人鮮無憂時沴所加¶