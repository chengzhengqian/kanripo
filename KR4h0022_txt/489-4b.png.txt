上量入以出禄食賜與歲養經費必厚下以為用助而¶
不稅㕓而不征亦非無其事也用菽粟藁秸有常税人¶
不愛也絲枲布帛有常賦人不艱也雜以凶荒接以喪¶
死間以興廢子弟父兄猶復勉勵率從不更其業何者¶
制度專也以臣觀之則今之賦税仍舊貫籍斂不加重¶
而畎畝流離窮困無告殆執事有殊陛下之意乎必有¶
急令暴賦發取無厭徭山役海詭求無狀竒貢珍獻希¶
冀無怠託公寄私崇聚無極於是一水一土一草一木¶