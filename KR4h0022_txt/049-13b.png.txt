路出東門當川原静處以凝望見櫺檻蕭然而起愁問¶
於垂白荷鋤叟云是明皇吹笛樓龍吟洛水兮韻如在¶
鳳去喬山兮君不留當昔開元之時天下無事鴻恩不¶
間於中土鑾駕常遊於北地姚公宋公之智略動必諮¶
謀寧王薛王之忠貞出皆參侍西則秦京東則洛城八¶
百里之歌鐘斷續五十年之寰海升平于時駐清蹕御¶
丹楹執簫管而宸衷時(一作/暗)悦臨曲欄而睿思俄生莫¶
不湘絃罷彈泗磬休擊楚舞態止齊謳韻寂九天歛霧¶