然染翰自强草𤣥無怠克已惟脩其直道潜心將候於¶
已(一作/明)知必有英賢寧無濟㑹自叨將陋唱再黷冲襟¶
螢邇太陽敢言芒耀鮒游滄海方愧眇㣲豈期俯惻湮¶
沉深垂汲引吐丹青於金口誇姓氏於同心榮耀既多¶
鐫銘倍切今則俯臨文陣方假詞鋒失水多虞傷弦易¶
怯輙披肝肺更訴融明儻䝉少借餘光微均美䕃庶使¶
因風託便不謝於冥鴻假霧成斑無慙於隐豹塵黷清¶
鑒無任攀望延佇憂懼之至謹啟¶