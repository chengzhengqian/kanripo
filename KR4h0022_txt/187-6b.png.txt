　　　同前　　　　　　　　　　周　存¶
幾嵗含貞節青青紫禁中日華留偃盖雉尾轉春風不¶
為繁霜改那將衆木同千條攅翠色百尺澹晴空影宻¶
金莖近花明鳯沼通安知幽澗側獨與散樗叢¶
　　　同前　　　　　　　　　　員南溟¶
欝欝貞松樹隂隂在紫宸葱蘢偏近日青翠更宜春雅¶
韻風來起輕烟霽後新葉深棲語鶴枝亞拂朝臣全節¶
長依地陵雲欲致身山苖䕃不得生植荷陶鈞¶