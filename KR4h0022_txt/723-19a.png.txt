王公秀出士林香傳國譽玉立増映金聲自逺故弱冠¶
之後代為文人不四三年而交辟如契豈惟鴻鵠勢在¶
千里自是鳳雛生而五色今大夫當弄印之貴積蒼生¶
之望立程朝端舉正天下少府公晨昏之際戀深獨立¶
爰自東洛逹于上京且因王命得及私覲橋梓之慶實¶
為時榮然則赤縣多務不遑乆晋素琴在御疋馬云邁¶
清風霽景隨我佳興又足名也頃忝臺憲出于門䦨遂¶
使小子知名敢忘國士之遇心乎愛矣此别何言前郊¶