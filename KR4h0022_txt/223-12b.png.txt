雲水絶歸路來時風送船已無身後念猶坐病中禪深¶
壁藏燈影空忩出艾煙要人知是客白日指生縁¶
　　　送僧　　　　　　　　　　前　人¶
靈山巡未遍不作住持心逢寺暫投宿是山皆獨尋有¶
時過静界在處想空林從小即行脚出家來至今¶
　　　送僧逰南岳　　　　　　　前　人¶
心知衡岳路不怕去人稀船裏猶鳴磬溪頭自曝衣有¶
家從小别是寺却言歸料得逢寒住當船雪滿扉¶