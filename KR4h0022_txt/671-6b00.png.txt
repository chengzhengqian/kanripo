然鳴蓋氣之感非自鳴也愈年二十有三讀書學文十¶
五年言行不敢戾於古人愚故(集作/固)泯泯不能自計周¶
流四方無所適歸伏惟閣下昭融古之典義含和(蜀本/作華)¶
發英作唐徳元(集作/臣)簡棄詭說保任皇極是宜小子刻¶
心竦慕又焉得不感而鳴哉徒以獻策閣下方勤行役¶
且有負薪之疾不得稽首軒堦遂拜書家僕(集作/童)待命¶
於鄭之逆旅伏以小子之文可見於十五章之内小子¶
之志可見於此書與之進敢不勉與之退敢不從(集作/退)¶