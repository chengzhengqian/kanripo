　　　金陵懐古　　　　　　　　劉禹錫¶
潮滿臺城渚日斜征虜亭芳洲新草緑幕府舊烟青興¶
廢由人事山川空地形後庭花一曲幽怨不堪聼¶
　　　西塞山懐古　　　　　　　前　人¶
西晉樓舡下益州金陵王氣漠(一作/黯)然収千尋鐵鎖沉¶
江底一片降幡出石頭人世㡬回傷往事(一作荒苑至/今生茂草)¶
山形(一作/古城)依舊枕寒流今逄四海為家日故壘蕭蕭蘆¶
荻秋(一作而今四海歸皇/化兩岸蕭蕭蘆荻秋)　一作皆唐宋類詩¶