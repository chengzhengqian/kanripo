氣秋仍濕江風晩漸凉山梅猶作雨溪橘未知霜謝客¶
文逾盛林公未可忘多慙越中好流恨閱時芳¶
　　　晩入汴河　　　　　　　　前　人¶
昨晩行南楚今朝北泝河客愁能㡬日鄉路漸無多晴¶
景摇津樹春風起棹歌長淮亦已盡寧復畏潮波¶
　　　發錦沙村　　　　　　　　前　人¶
北上途未半南行嵗已闌孤舟下建德江水入新安海¶
近山常雨溪深地早寒行行泊不可湏及子陵灘¶