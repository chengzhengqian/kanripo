未𢎞雖慷慨於當年竟遲回於卒嵗者矣嗚呼陵谷驟¶
改市朝無處荒墳巋然蔓草蕪沒孟嘗尊貴獨愴雍門¶
之言魏武英威空留士衡之吊有可悲矣嗣子琮属金¶
陵畢氣天禄永終山川不出於伯符歴數有同於歸命¶
終我梁祚是為虞賔其天意也豈人事也次子珣梁南¶
海王隋左光祿大夫梁國公食邑三千户贈遷州刺史¶
承百祀之重禀二宗之慶恩昭異代禮崇備物子鈞皇¶
朝中書舎人率更令崇賢𢎞文兩館學士鈞子灌皇朝¶