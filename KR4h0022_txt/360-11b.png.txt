唯論語言當為君子儒毋為小人儒禮記儒行篇如是¶
非仲尼之言也夫聖人言君臣父子夫婦兄弟朋友賔¶
主之法而已矣是儒者無定不約其事而制之何必曰¶
儒苟若是則曰儒曰佛曰道何恠耶夫士之出也進道¶
徳行禮樂以治其身心能語言明仁義則曰儒士不善¶
而為武夫夫控弦荷戈賤𨽻之徒也苟修其文而不知¶
武烏得為君子孔子曰有文事者必有武備有武備者¶
必有文事夫文所以遵乎忠孝若武所以戢乎叛逆二¶