廟蠲减租債䇿徴賢良褒徳及先賞功延嗣敬賔養老¶
念舊睦親生人之積弊盡除有國之頽綱必振况陛下¶
承二百祀鴻業之重纂十二聖耿光之初始奉嚴禋新¶
開寳厯天下之目専然觀陛下之動天下之耳顒然聽¶
陛下之言斯則陛下出一言不終日必逹於朝野舉一¶
事不浹辰必聞於華夷當疲人求安思理之秋是陛下¶
敬始慎㣲之日茍行一善則可以動人聽而歌舞况其¶
衆美信足以感人心而和平康哉可期天下同慶臣等¶