重闔悄然無聲方士屏息歛足拱手門下乆之而碧衣¶
延入且曰玉妃出見一人冠金蓮披紫綃珮紅玉曵鳯¶
舄左右侍者七八人揖方士問皇帝安否次問天寳十¶
四載已還事言訖憫黙指碧衣取金釵鈿合各折其半¶
授使者曰為我謝太上皇謹獻是物尋舊好也方士受¶
辭與信將行色有不足玉妃固徵其意復前跪致詞請¶
當時一事不為他人聞者驗於太上皇不然恐鈿合金¶
釵負新垣平之詐也玉妃茫然退立若有所思徐而言¶