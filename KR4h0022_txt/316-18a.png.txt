　　　于越亭　　　　　　　　　　前　人¶
楚水蕭蕭多病身强凭危檻過殘春髙城自有陵兼谷¶
流水那知越與秦岸下藤蘿隂作恠橋邉蛟蜃夜欺人¶
琵琶洲逺江村濶廻首征途(一作/㠶)淚滿巾¶
　　　李郎中林亭　　　　　　　曹　松¶
秪向砌邊流野水樽前上下㸔魚兒笋溪已長過人竹¶
藤徑從添拂靣絲若許白猿垂近户即無紅菓壓低枝¶
大才必擬逍遥去更遣何人佐盛時¶