原夫六官分職理化之紀綱八座設位國成之周行屬¶
天下有道羣才向方今兹觀德足用舊章天子開司㑹¶
之府求俊選之良昭其能則平施其禄思其濫則大為¶
之防既作鏡於前典乃懸衡於髙堂信入仕之覆簣為¶
登科之履霜名實斯别謀猷以昌分雁行於廣厦引魚¶
貫於長廊明試以言率由厥道彼興邦之所急庶用賢¶
而為寳上之化下也猶風下之應上也如草惟德助理¶
惟才輔政啓甲乙之科脩文學之令卦列在隂之象詩¶