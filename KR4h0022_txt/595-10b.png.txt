臣某言中使某至伏奉勑書宣慰臣及將士等并賜臣¶
毋申國太夫人口脂一合靣脂一合澡豆一貼并賜臣¶
温香一合兼賜將士口脂等聖慈稠疊感戴無階臣某¶
中謝臣絲髮効㣲乾坤施重因時受賜覩物知恩寵及¶
澡身榮加潤色恭嘗御藥心則和平新受國香人其服¶
媚餙犬羊之賤質齊鴛鷺之增慶恩必及於慈親澤兼¶
流於宿將感戴洪恩無任抃躍屏營之至¶
　　　同前　　　　　　　　　　劉禹錫¶