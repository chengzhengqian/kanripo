宥腰領賜全空荷再生無階上答恃子以松竹之操期¶
子以金石之堅幸無雷同懸納謗議見危不易是所望¶
焉逺識古人之懷敢申窮鳥之請如季布之諾乃重於¶
黄金延陵之許竟懸於寳劍生負食花之惠死効結草¶
之誠刺血為書萬不抒一往年恩貸許惠為㸔起居注¶
實錄江融别錄使不錯漏國史及髙明所撰唐史春秋¶
等六處並乞逸遺事跡不翳聲塵代業有光實在吾子¶
逺佇來札以當招䰟秋冬凝寒(一作/嚴)惟動(一作/所)履休勝¶