門下上黨古今之重地也束山東之襟要控河内之封¶
壤擇我良帥屬在全才銀青光禄大夫袁正傳薛元賞¶
性含𢎞厚智識圓方秉忠孝以立身叅文武而為用早¶
俻器使雅聞公才誠明與人寛大懷物再尹京邑威名¶
甚髙㓂攘之徒相視束手旋以長轂臨于彭城嚴而不¶
苛通則有守移斾巨野益恢壯猷將材吏師首出藩服¶
洎揔牢盆之任頗多贍國之能荐分竹符理行居最常¶
慕子文之道爰從賈誼之徽恬然自居物論歸重是用¶