　　　南風之薰賦(以悦人阜財生/物咸遂為韻)　張正元¶
昔者南風和醇明徳惟新創五法而配夏感萬物以如¶
春不然者䕫何以得為典樂舜何以尊為聖人者哉其¶
風乃周流遐裔蕩滌庶物廓宇宙以澄清屏腐餘之伊¶
欝故表太平之至理卑寰宇之無咈也且順而隨時曰¶
巽氣之相感曰咸合之寧間於幽林曠野散之何啻乎¶
萬壑千巖當其南正司辰朱明應節我風在徳何以驗¶
乎枯桑我風在仁何必候於空穴物既斯悦薰不在乎¶