　　　上兖州刺史啟¶
側聞未遇孫陽鹽車無絶塵之跡時逢和氏荆山有連¶
城之珍豈若聽清音於㸑餘則枯桐發響收夜光於𤣥¶
璧則怪石騰輝在物猶然况於含識者矣伏惟明使君¶
公鳯穴振儀龍門標峻瓊姿(集作/彫)岳立表秀干雲霞煥¶
霜飛瑶貞鏡鍳(集作霞煥霜/霏澄虚鍳物)既而代工天府忠簡帝心¶
擁熊蓋(集作/軾)而撫百城建隼旟而臨千里坐堂敷惠恩¶
纒去思剖竹垂仁式歌來暮清凝夜燭化警晨烏外朂¶