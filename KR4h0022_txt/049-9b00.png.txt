而爰謀亦占星而是度奢必去泰儉而匪薄素壁照曜¶
以霜皜丹桂翕赩而霞錯疊欒櫨之夭矯繞軒檻之周¶
流雖麗萼之不足實規模而寡仇秦皇祈年之觀漢武¶
井幹之樓在縱驕而彼得豈興竒而我儔若乃百寮望¶
幸一人流煦君御下而觀風臣登髙而獻賦信布澤而¶
昭德豈徒樂而是務術徑直千鄽閈如一察近逺而皆¶
盡指纎㣲而匪失前巻珠簾後却疎牖分渭北之川光¶
别終南之峯首千門迴霽百陌㣲明翠幄凝煙暖青軒¶