持陋唱塵玷朱門駭愕未遑軒車忽至俯留榮誨下奬¶
微才拜啟琅凾跪吟華藻笙簧滿耳雕煥盈眸某甞徧¶
閲縑緗亦聞先逹時接後来逺則沈隐侯之奬何伯言¶
纔聞發論近則韓文公之知李長吉始議及門未有曲¶
示恩私顯留翰墨才微徃彦遇倍昔時仰戴恩榮已增¶
銘篆謹當巻之璧軸餙以錦牋置在書囊永為家寳¶
　　　代新及第人謝鹽鐡使啟¶
某學慙辯豹業媿藏螢且乏智囊況無經笥雖氷盤凍¶