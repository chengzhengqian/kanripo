亭郊肅歸雲止鴈流曙響於東津落照開鴻寫晴規於¶
北岸螢踈夕砌蟬促朝林感序縁情故豐寄賞僕一違¶
秦隴再革炎凉戒征軸而無因指歸途而有倦故鄉超¶
曠曾山重複吳宫尚逺頻驚去燕之心楚峽猶賖已下¶
聞猿之淚徒以風猷未隔道義相存幸承知己之心稍¶
緩他鄉之思(一作/意)昔者虞公再見懸光白璧之前季布¶
一言猶定黄金之諾况乎交已成於杵臼道已茂於金¶
蘭希照窮途逺流嘉貺若使恩裁口腹空留安邑之賔¶