種丹穴鳯鶵降列象之𤣥精禀成形之秀氣雲生五色¶
一日千里起家左親衞府東宫千牛備身趨馳武帳暉¶
映廊廡出入龍樓光生道路隋文帝精華已竭義不斷¶
恩始開凌長之源將致覆宗之禍公見機而作謝病言¶
歸優㳺經史晦明藏用風塵靡雜賔友簡通交必一時¶
之俊談必覇王之畧尚書令景武公楊素崖岸峻峙天¶
資宏亮壁立千仭直上萬尋嗣關西之孔子追陜東之¶
姬旦深謀逺鑒獨歩當時公年甫弱冠時人未許景武¶