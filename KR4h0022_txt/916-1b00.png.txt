　　　　史中丞贈左散騎常侍薛公神道碑¶
　　　　　　　　　　　　　　　劉禹錫¶
薛在三代為侯國分于鄒魯間傳世三十有一為齊所¶
并其公子犇楚錫土田于沛漢末避仇之成都曹魏平¶
蜀徙家汾隂遂為河東臨晉人自奚仲為夏車服大夫¶
距今數千年乘軒服冕舃奕冠世言氏族者署為關内¶
甲姓天意若曰始有功於車服錫爾子孫世世有之(一作/仁)¶
公諱謇字某曾祖寳𦙍以名家子且有學行歴尚書郎¶