　　　重酬楊僕射山齋　　　　　前　人¶
寂寂無與晤朝端去總戎空庭聊歩月閒坐獨臨風臨¶
風時太息歩月出泉側朝朝散綵霞暮暮澄秋色秋色¶
遍臯蘭霞綵落雲端吹旌朔氣冷照劔日光寒光寒塞¶
草平氣冷咽笳聲將軍獻凱入藹藹風雲生¶
　　　郊園即事　　　　　　　　王　勃¶
煙霞春旦賞松竹故年心斷山疑畫障懸溜瀉鳴琴草¶
遍南亭合花濃北院深閒居饒酒賦隨興欲抽簪¶