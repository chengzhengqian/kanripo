後嗣反有篡奪之心自誅曹爽逆節彌露王陵都督揚¶
州謀立荆王彪毌丘儉文欽諸葛誕前後相繼為揚州¶
都督咸有匡復魏室之謀皆為懿父子所殺叔夜以揚¶
州故廣陵之地彼四人者皆魏室文武大臣咸敗散於¶
廣陵故名其曲為廣陵散言魏氏散自廣陵始也止息¶
者晉雖暴興終止息於此也其哀憤躁蹙憯痛廹脅之¶
㫖盡在於是矣永嘉之亂其應乎叔夜撰此將貽後代¶
之知音者且避晋魏之禍所以託之神鬼也¶