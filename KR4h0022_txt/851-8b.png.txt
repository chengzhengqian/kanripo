露冕藩君坐嘯固籍羙於題輿化成異壤抑由同徳故¶
能道揚法教揮斥盖纒家懐方廣之恩人慕韋陀之學¶
傳燈繼廣曵組成隂下逮府寮旁因縣宷並恐(疑/)薰脩¶
同希福惠豈可謂爾之教矣何日忘之者乎時有眀威¶
將軍行禺府折衝都尉李公天子之舊属朝廷之夙將¶
也靈根自逺聖族多竒受睇盻於甘泉奉衣纓於平樂¶
青龍帯劒光超殿閤之榮白武衘珠早陟齋壇之寵自¶
招皇誕作鎮邉城湟水樓船遂勞都尉灞陵車馬尚識¶