於幽穸沒而不朽成大名於聖朝臣不勝感戴悲歡之¶
至謹奉表以聞臣縉誠惶誠懼(集作/恐)頓首頓首謹言¶
　　　進寳應長寧樂表(代宗/)　　　張　謂¶
臣某言臣聞治定制禮功成作樂古先哲王不易之典¶
伏惟寳應元聖文武皇帝陛下纉堯立極繼武承天神¶
授五兵聖包七徳頃嵗自王邸登将壇衹奉廟謀龔行¶
天罰卷舒龍豹指麾而復洽隂陽誅翦鯨鯢顧盼而並¶
収河朔九鼎還重三光益明趙魏小康周秦大定伏見¶