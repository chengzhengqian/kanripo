問儒有安身以全德有殺身以成仁有狥名以行已有¶
忘名以救物雖俱出於儒墨而用之不同聖人立言豈¶
其無操持歟(集作/豈其)夫魏顆違命申生受賜伍尚赴郢伍¶
胥如呉四者孰孝比干死而(集作/之)微子去之太公投竿¶
伯夷採薇四者孰義石户竄於海上伯陽隱於柱下䲭¶
夷子去(去字集作范/蠡汎舟於)越三者孰㓗今欲考其本末度長¶
以挈大較其去就合異以為同渴聞貫之之道辦之之¶
説¶