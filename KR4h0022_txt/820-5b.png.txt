北面(集粹/作向)居昧昧也寺之居於是州為髙西序之西屬¶
當大江之流江之外山谷林麓甚衆於是鑿西墉以為¶
戸戸之外為軒以臨羣木之杪無所不矚不徙席不運¶
几而得大觀夫室向者之室也席與几向者之處也向¶
也昧而今也顯豈異物耶因悟夫佛之道可以轉惑見¶
為真智即羣迷為正覺捨大闇為光明夫性豈異物耶¶
孰能為余鑿大昏之墉闢靈照之戸廣應物之軒者吾¶
將與為徒遂書為二其一志諸戸外其一以貽選上人¶