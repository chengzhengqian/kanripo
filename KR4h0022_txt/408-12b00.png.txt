勑鍾陵奥區楚澤全壤控帶七郡襟連五湖人推征賦¶
之饒俗擅魚鹽之利静則易理動則難安思得良能以¶
臻富庻選求之下是舉僉諧中書舎人紇干泉氣惟雅¶
茂才實變通黄鍾&KR0636;待扣之音青萍蓄善割之用早以¶
俊造播其馨香霜臺竦介立之標蘭省蔚和光之操洎¶
司綸綍益茂聲猷粉澤惟工克賛鳯池之羙温華自潤¶
皆推鴻筆之資藴商也之文可以華國布求也之政可¶
以觀風是用輟於演綸付之廉問必能宣我大化蘇其¶