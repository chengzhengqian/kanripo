　　　江中聞笛　　　　　　　　王昌齡¶
横笛怨江月扁舟何䖏尋聲長楚山外曲繞胡關深相¶
去萬餘里遥傳此夜心寥寥浦嶼寒響盡唯幽林不知¶
誰家子復奏邯鄲音水客皆擁棹空霜遂盈襟疲馬顧¶
北走遷人悲越吟何當邊草白旌節龍城隂¶
　　　塞上聽吹笛　　　　　　　髙　適¶
雪净胡天牧馬還月明羌笛戍樓間(一作胡人𦍑笛戍/樓間樓上蕭條明)¶
(月/閒)借問梅花何䖏落風吹一夜滿關山¶