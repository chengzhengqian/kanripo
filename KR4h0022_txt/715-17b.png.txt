枕上或澄波净緑相與無際或孤煙歸雲明㓕變化耳¶
目所及異乎人寰志士得之為道機詩人得之為佳句¶
而主人生於是習於是其脩身學文固加於人一等矣¶
况其志勵於螢雪之下業成於薪水之餘則甲科令名¶
如在指顧是㑹也有御史府楊君薛君環列崔君校理¶
魏君皆以文發身或再戰再克予與皇甫君不繇是進¶
亦陪其歡虚中曠然取樂名教而主人趨隅拜下敬恭¶
得禮請酌古道徧徴歌詩因曰自十數年間佐是府者¶