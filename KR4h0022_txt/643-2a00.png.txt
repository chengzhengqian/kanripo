　　　為長安馬明府亡母請邑號狀　宋之問¶
臣亡母在於(一作/属在)外戚夙忝末姻不䕃慶雲早先朝露¶
臣髪膚遺體是亡母所生金紫通班乃聖朝所賜臣每¶
服一輕妙甞一甘鮮何曽不逺媿劬勞近慚榮寵又見¶
同列有太君拜邑命婦入朝臣早孤偏不勝感羡母因¶
子貴幸者何多禄不及親臣獨含恨眀年某月改葬有¶
期私門大事莫踰于此臣内寡材術謬忝朝恩外無愆¶
尤夙承母訓郡縣之號翻及臣妻哀榮之禮不霑臣母¶