　　　愚夫哲婦論　　　　　　　謝　偃¶
昔有愚夫者家本大賈積資巨萬既生豪門長乃潤屋¶
所衣必極麗食必窮珍而禀性頑魯不閑貨殖既而父¶
終兄喪生計歸之每有貨易動多遺利其妻敏而有識¶
常私歎曰若此子家貧無日矣夫常市珠及玉所費萬¶
計唯獲燕石魚目而還妻覩而誚之曰此非真也何失¶
鑒其若是乎於是愚夫乃作色虵鬚攘袂瞋目顧而呵¶
其妻曰吾訪肆人皆云美玉也問諸闤吏咸云美珠也¶