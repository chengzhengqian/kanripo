　　　爲宰相賀匈奴來降表¶
臣等伏以匈奴患邉其來自久頃雖朝廷示信約爲父¶
子之國然而戎狄無親常畜豺狼之志陛下聖謀廣運¶
睿略𤣥通至道昭感神明叶賛不勞一卒不頓一兵使¶
其種落自相携貳今葉䕶敗亡殞命漠北妻子縲繫為¶
俘闕下巢傾席巻瓦解雲散萬里無事二庭遂空曠古¶
不賔盡爲臣僕普天所覆皆入封疆諒由負徳背恩自¶
速天亡之禍固亦休兵偃甲用彰海晏之期實有無方¶