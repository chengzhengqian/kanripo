未有佛而年多至百歳有過之者自佛法入中國帝王¶
事之夀不得(集作/能)長梁武帝事之最謹而國大亂請燒¶
棄佛骨䟽入貶潮州刺史移袁州刺史百姓有以男女¶
為人𨽻者公計傭以償其直而出歸之入遷國子祭酒¶
有直講能説禮而陋於容學官多豪族子擯之不得共¶
食公命吏曰召直講來與祭酒共食學官由此不能賤¶
直講奏儒生為學官日使會講生徒奔走聽問皆相喜¶
曰韓公來為祭酒國子監不寂寞矣改兵部侍郎鎮州¶