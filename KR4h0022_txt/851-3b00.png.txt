出立成斯應瞻庭廡而時逄非徳不鄰歴山川而罕致¶
是以優填頓顙思存電下之光波慝投身願奉巖聞之¶
影粤在梁武精求不暇以為秦登碣石而事止尋仙漢¶
索瀛洲而心非好善於是齋筵夙設上祈忉利之宫講¶
帳星垂下請龍王之藏輕齎棹海重賞梯山庶玉匣之¶
全移幸金棺之半啟以法師智遺人我識洞幽(闕/)思假¶
妙因冀通靈感爰承綸紼載踐滄溟過石門而右指歴¶
銅標而左顧乘桴月泝戒楫星沼相彼遐陬寔惟荒裔¶