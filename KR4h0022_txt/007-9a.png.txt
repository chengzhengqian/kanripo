亘雲路委天衢弱質中植纎條外扶亂彩時摇起飛飛¶
之驚鵲澄波靡隔掩歴歴之高榆是故邈彼輕霄呈兹¶
永夕紛敷逺瑩偃蹇旁射夾餘霞而暫丹經斜漢而彌¶
白臨紫極而天香不散指北斗而仙花可摘况其逺象¶
朣朧桂子𡨕空惜迢遰而遐想况嬋姢而内融素色不¶
彫自挺雪霜之外清隂廽泛頻移霄漢之中何必詠招¶
隐卧幽藂庶高枝兮可折願逍遥於蟾宫¶
　　　第二(同前/韻)　　　　　　　　楊真宏¶