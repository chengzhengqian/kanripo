冬負南榮日支體甚温柔夏卧北窓風枕席如凉秋南¶
山入舍下酒甕在床頭人間有閒地何必隱林丘顧我¶
愚且昧勞生殊未休一入君(集作/金)門直星霜三四周主¶
恩信難報近地徒乆留終當乞閒官退與夫子逰¶
　　　潯陽嵗晩寄元八郎中庾三十三員外¶
　　　　　　　　　　　　　　　前　人¶
閱水年將暮燒金道未成丹砂不肯死白髮事湏生病¶
肺慙杯滿衰顔忌鏡明春深舊鄉夢嵗晩故交情一别¶