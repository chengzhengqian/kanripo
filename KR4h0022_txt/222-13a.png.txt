營營不自停(集作/相息)暌濶隔年情林下期難遂人間事旋¶
生鳥棲寒木逈月映積氷清石室焚香坐懸知笑為名¶
　　　和范校書贈造㣲上人　　　前　人¶
得性見㣲公何曽執着空脩心將佛並吐論與儒通曉¶
潄松杉下宵禪雪月中他生有縁㑹君子亦應同¶
　　　寄無可上人　　　　　　　前　人¶
省學為詩日宵吟每逹晨十年期是夣一事未成身枉¶
别山中客殊非世上人今來已如此湏得桂榮新¶