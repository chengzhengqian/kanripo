故來誘殺我遂推襲出帳令歩卒以弓弩圍繞曰不露¶
情必當射殺襲曰國家實命招恤如信即徃疑盍走諸¶
蕃後悔亦無及矣今虐我何益蕃相曰我若徒走諸蕃¶
亦何悔襲曰單于大蕃與唐為親有舅甥之恩輔車之¶
勢破亡祗宜歸唐反入諸小蕃若為小蕃所蔑安得不¶
悔蕃相乃曰我今歸唐但恐汝主誤我汝若真招徠當¶
為我重約誓襲曰凡作誓者急則萬端襲之為誓異於¶
是遂引手蕃相前請斷左手腕以為誓顔色不動辭令¶