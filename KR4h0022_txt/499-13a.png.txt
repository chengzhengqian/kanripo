使田卒汙萊室如懸磬人力罕施而地利多欝天時虚¶
運而嵗功不成臣嘗反覆思之實由穀帛輕而錢刀重¶
也夫糶甚重(集作/貴)錢甚輕則傷人糶甚賤錢甚重則傷¶
農農傷則生業不専人傷則財用不足故王者平均其¶
貴賤調節其重輕使百貨通流四人交利然後上無乏¶
用而下亦阜安方今天下之錢日以减耗或積於國府¶
或滯於私家若復日月徵求嵗時輸納臣恐穀帛之價¶
轉賤農桑之業轉傷十年已後其弊或甚於今日矣非¶