置鹽鐵選補等大理卿兼御史中丞黔中者禹貢荆州¶
之域秦開武陵郡其啓土也大其貨殖也殷有廪君之¶
土舟擅寡婦之丹穴惠化所感無思不服昆明夷者西¶
絶域開池習戰漢所未通逺聞徳政翻然琛賮尤物来¶
獻於重譯紫泥寳書屢榮於手詔尋加金紫光禄大夫¶
御史大夫河東郡開國伯賞茂勲也十郡土氣百域異¶
俗輕剽啙窳姦宄矯䖍示之以威信興之以禮讓華風¶
變於夷裔膏雨浹於殊壤方將作鎮藩翰永為長城天¶