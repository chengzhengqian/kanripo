物聖靈動天&KR0790;情注於一時景鍾鳴於别殿夫衆者萬¶
有也廣者四維也今陛下惣萬有一四維潜運方寸之¶
間充塞宇宙之外則何聖不鍳何神不昭豈唯一鍾乎¶
况南面之位屈陛下之至尊西方之金啟陛下之本命¶
非無情之應是有由而来自然羣龍扶持九天欣戴保¶
億兆之元后登千萬之永年時觀雍熈代偕(一作/階)仁夀¶
此天所以告鍾所以鳴臣等幸朝上京欣遭大慶一舞¶
一蹈未極臣子之心再詠再歌徒知天地之徳無任抃¶