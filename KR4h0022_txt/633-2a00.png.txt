　　　為薛岌謝賜宅狀　　　　　于　邵¶
右件宅先賜(臣/)亡弟嵩比縁空閑(臣/)遂權住某月日中¶
使某至奉宣進止轉以賜(臣/)并勑所司改給公驗(臣/)素¶
空行藝久遭扞脇(疑作/汗脇)陛下特存要領更齒班榮以非¶
常之恩以超等之賜自典環列職在警廵歲月徒深㳙¶
塵罕録豈謂叨承後命曲被殊私賜以廕庇之地永為¶
子孫之業生輕施重内省知慙捐軀報徳實(臣/)志願無¶
任感戴¶