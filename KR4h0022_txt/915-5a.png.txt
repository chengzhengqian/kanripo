斗極之下崆峒播氣鍾于侍中孔武且貴奉上致命冝¶
昌後嗣僕射承之良弓不墜耳煩鉦皷心悦文字虎穴¶
之中生此騏驥太和紀元滄景不䖍子弄父兵跳踉海¶
壖有隣隂交蝟起雞連詔下薄伐艮隅騷然時惟侍中¶
實統魏師蓄鋭未發衆心危疑僕射為子陳謀盡詞興¶
言涕零有感尊慈絶姻効節精貫神祇滄波底寧王命¶
褒之乃遷元戎來鎮近畿乃胙元子别建旌麾一門四¶
節焜燿當時倐忽變生魏郊紛披喬木雖大盲風不知¶