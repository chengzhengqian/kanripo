　　　和周記室遊舊京　　　　　孫萬夀¶
大夫愍周廟王子泣殷墟自然心斷絶何闗係慘舒余¶
本漳濵士舊國亦淪胥紫陌風塵起青氊冠盖踈臺留¶
子建賦宫薄仲将書譙周自題柱商容詎表閭聞君懐¶
古曲同病亦漣如¶
　　　夕次舊吴　　　　　　　　駱賔王¶
維舟背楚服振策下吴畿盛徳𢎞三讓雄圖抗九圍黄¶
池通覇迹(集作/業)赤壁長(一作/暢)戎威文物俄遷謝英靈有¶