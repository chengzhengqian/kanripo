哀華著稱至貞觀中文徳皇后遷座特詔虞世南撰述¶
編於文館永播徽音此二臣者皆以鴻藻奮於一時用¶
能紀皇壼之風煥青史之簡臣才學甚淺典䇿非工承¶
詔兢悚匪惶夙夜伏自循省叨竊至深陛下徃命貴妃¶
追封殊號册諡之令皆臣奉行徳範柔明多所遺闕退¶
思鄙薄于今愧赧况又獲承慈㫖重紀芳猷雖竭庸虗¶
慚無麗藻屬文明天下多士盈朝顧其式瞻何以昭示¶
冒嚴上獻益用兢惶無任戰懼之至¶