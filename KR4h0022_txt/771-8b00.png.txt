何貴於人靈亦何用其心識羲軒以降爰暨唐虞則乾¶
象而施法度觀人文而化天下然帝王之任(一作/位)可重¶
聖哲之道為尊夏后殷周之國禹湯文武之主功濟生¶
人(一作/民)聲流雅頌然陵替於三五慙徳於干戈秦君閏¶
位用刑名為政本漢執靈圖雜覇道而為法當塗興而¶
三分峙典午末而四海亂九州封域窟穴鯨鯢之羣五¶
都遺黎蹴踏戎馬之足雖𤣥行定嵩洛木運據殽凾未¶
止滄海之流詎息崐山之燎叶千齡之旦暮當萬乗(一/作)¶