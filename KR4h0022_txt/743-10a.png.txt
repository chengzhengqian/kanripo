則而尤之(古本無/之字)不終(袁本注/作絶)無也今陽子實一匹夫¶
(趙徳本作陽子/寔一介之夫)陽子(杭本無/此二字)在此位不為不久矣聞天¶
下之得失不為不熟矣天子之待之不為不加(集作/知)矣¶
而未嘗一言及於政視政之得失若越人視秦人之肥¶
瘠忽焉不加喜戚于(集作/於)其心問其官則曰諫議也問¶
其祿則曰下大夫之秩也問其政則曰我不知也有道¶
之士固如是乎哉且吾聞之有官守者不得其軄則去¶
有言責者不得其言則去今陽子以為得其言(集疊/言字)乎¶