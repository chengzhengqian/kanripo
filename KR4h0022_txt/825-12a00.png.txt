之道隠者乎有則是境不足留吾中白也昔余與中白¶
有俱隠衡湘之志中白以時不合已果償本心余以尋¶
求計吏不諧夙念今至是境語及名利則芒刺生背矣¶
夫賔之来也不逾于邑(邑謂彭/澤縣也)邑至是十里至是者不¶
為易也賔其延之旦不晡乎晡不夕乎則俟賔之所果¶
不可低庳於是距其寢西向百歩則築賔亭焉兩其室¶
而一其厦且曰賔將病暑吾則蔽其簷賔將病寒吾則¶
奥其牖自竟是功則鱻薧之饋罍樽之費縱倍於前矣¶