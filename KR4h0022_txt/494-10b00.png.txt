則臣道者百職至衆萬事至繁誠非一人方寸所能盡¶
也故王者但操其要擇其人而已將在乎分務於羣司¶
各令督責考課受成於宰相不以勞倦自嬰然後謹殿¶
最而賞罰焉審幽明而黜陟焉則萬樞之要畢矣故失¶
君道者雖多夕惕若厲之慮而彞倫未必叙也行臣事¶
者雖多日昃不食之勤而庶績未必凝也得其要逸而¶
有終非其宜勞而無功故也臣又聞坐而論道三公之¶
任也作而行之卿大夫之職也故陳平不知錢穀丙吉¶