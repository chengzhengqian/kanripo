九載陟明考覈之端立矣鑒殷周之策則三駕訪徳六¶
廉察事徵求之道行矣非睿哲明慮深體化源亦安能¶
董正理官推仗賢傑者也今陛下纉興聖業昭布天光¶
舉良弼以謀至道綜羣才以康庶績故乃嶽生維翰星¶
降士師嘉猷日聞正言彌啓肅然在位燦然盈朝矣且¶
猶郡邑公選巖穴敷求遺寢載懷比歲臨問佇經術以¶
佑職想藝能以建官則古之坐明堂議衢室安可以儔¶
清問之深也固將卓立化首廓開政先豈唯紹明恒訓¶