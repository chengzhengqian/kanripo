御史中丞(集作/大夫)嚴公牧于梁五年嗣天子用(一作/舉)周漢¶
進律増秩之典以親諸侯謂公有功徳理行就加禮部¶
尚書是年四月使中謁者来錫公命賔僚吏屬將校卒¶
士黧老童孺填溢公門舞躍歡呼願建碑紀徳垂億萬¶
祀公固不許退而相與怨咨遑遑如不欲(集作/飲)食於是¶
西(集作/四)鄙之人宻(集作/私)以公刋山導江之事願刻巖石¶
曰惟梁之西其蔽曰某山其守曰興州興州之西為戎¶
居嵗備亭障實以精卒以道之險隘兵困于食守用不¶