茲山鎮何所乃在澄湖隂下有蛟螭伏上與虹蜺尋靈¶
仙未始曠窟宅何期(集作/其)深雙闕出雲峙三官(集作/宫)入¶
烟沉攀崖猶昔境種杏非舊林想像終古跡怊(集作/惆)悵¶
獨往心紛吾嬰世網數載忝朝簮孤根自靡托量力况¶
不任多謝周身防常恐横議侵豈能鴛鸞别(集作鵷/鴻列)惕¶
如泉壑臨迨臨(集作/茲)刺江郡來此滌塵襟有趣逢樵客¶
忘懐狎野禽棲閒義未果用拙歡在今願言答休命歸¶
事丘中琴¶