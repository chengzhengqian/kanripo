兹初具版幹陳畚鍤書丈尺糗(一作/餱)糧之數度髙平逺¶
近之差奔命子來執用林聚約之閣閣荷鍤而雲隂數¶
重築之登登相杵而雷響四合成之不日欝兮崇山將¶
中天以懸居豈承露以特立然後分保章以典之命日¶
者以覘之使八風不姦五雲式序人無凶札夭瘥之疾¶
國絶䘮荒水旱之沴凡若是者數百年至六國糜沸九¶
州𤓰剖昭王平(一無/平字)能破齊抗趙候雲在朔則二至二¶
分之占五紀五緯(一作五/行五紀)之數雖少沒振未大滅裂及¶