以懲惡也任才用能所以勸善也賞勞録効所以報功¶
也睦親敦族所以明孝也招諌納言所以聞過也尊賢¶
容衆所以興化也三事用殷六府孔修九功既備無得¶
而稱四海乂安斯為盛矣矧夫省不急之務損太官之¶
膳外廢五坊内减六宫釋鷙鳥於長林縱猛獸於深谷¶
俾鳥獸咸若黔黎用康舉五帝之闕遺行三皇之聖化¶
自三皇兩漢以来無可比也臣權叨連帥職守藩隅備¶
位明朝幸逢昌運不獲與千官接武稱慶闕庭無任¶