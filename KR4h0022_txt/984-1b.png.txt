維年月日某官謹遣某乙敢用少牢之奠致祭于故尚¶
書左僕射彭城公之靈巨唐中否八葉嗣興天為生公¶
為公啟運公受天所授事與時并寔為酇侯立我王國¶
于時方夏之内痍傷未平兵餘於人賦倍於産公施以¶
損益權其重輕自我竭心為國强力嵗歉靡瘠師興忘¶
勞羣帥不䖍怙兵自擅典章靡及職貢莫脩律我清明¶
徵令如饗(疑作/響)凡所辟選府傾時賢若金我礪若玉我¶
琢爾材我器爾用我功至今㑹計之司食貨之政法公¶