疊貺駢臻凡在見聞孰不歡躍臣等謬當樞近累覿休¶
符喜抃之情實萬恒品無任欣慶之至謹奉表陳賀以¶
聞¶
　　　爲宰相賀連理木表　　　　常　衮¶
臣言今月二十六日得太清宫道士陳岳等狀稱聖祖¶
殿院東廊九靈門北有柰樹連理異枝還合者臣按漢¶
武元狩元年得竒木枝旁出輙後數日越地及匈奴率¶
衆來降者中興書云王者徳澤純洽八方大同則木連¶