京師長者好事才人爭造蓬門請觀髙製軒車滿路如¶
看太學之碑街巷相填無異華隂之市但豐城兩劒尚¶
不阻來韓子雙環必希皆見莫不以好龍無别木鴈可¶
嗤載望瓊瑶因乏行李金風已勁玉質宜調書不盡言¶
但聞爻繫徐陵頓首¶
　　　答書　　　　　　　　　　李　那¶
繁霜應管能響豐山之鐘𤣥雲觸石又動流泉之奏矧¶
伊物候且或㝠符况乃衿期相忘道術楚齊風馬吳㑹¶