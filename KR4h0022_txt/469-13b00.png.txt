兼此數美昔賢所難(集有/非字)卿才越等倫識通今古故(集/作)¶
(豈/)能匡輔大國𢎞宣逺圖(集作/猷)施美利於當時傳盛名¶
於不朽眷懐明畧歡尚良多然以贊普來書務於叶睦¶
卿之所奏亦貴通和初覽其言實嘉徳義及觀其事頗¶
訝乖違以卿賢明朕素信重棄義踰約計必不然未測¶
事由因何至此頃年所定和好言約頗謂分明至如四¶
鎮北庭元不割與蕃國及朱泚悖逆作亂上都卿仗義¶
興師請収京邑遂許四鎮北庭之地將以答報成(集作/其)¶