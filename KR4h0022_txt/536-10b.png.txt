晉唘山陽鄭錫河沃精靈有作人物代興相彼君林實¶
為茂族感如存之念恭自出之心憑河履氷自貽陷溺¶
終墜而死當柰若何類無忌之永休比元陽之相負况¶
鴒原稱詠本在急難凡今之人莫如兄弟嫂溺禮通於¶
援手季没義切於投牋孝悌之心聰明正直靈鑒在斯¶
信宿之間克&KR0879;䘮禮誠有應於今日事無隔於古人告¶
以為妖未符通識誣人之罪法有恒䂓請據愆尤以定¶
刑典¶