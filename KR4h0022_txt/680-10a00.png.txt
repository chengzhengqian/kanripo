屢降壐書訪人急病僕當此日擢在翰林身是諌官月¶
請諫紙啓奏之外有可以救濟人病禆補時闕而難於¶
指言者輙詠謌之欲稍稍逓進聞於上上以廣宸聦副¶
憂勤次以酬恩奬塞言責下以復吾平生之志豈圖志未¶
就而悔已生言未聞而謗已成矣又請為左右終言之¶
凡聞僕賀雨詩而衆言籍籍已謂非宜矣聞僕哭孔戡¶
詩衆靣脉脉盡不恱矣聞秦中吟則權豪貴近者相目¶
而變色矣聞登樂遊園寄足下詩則執政柄者扼腕矣¶