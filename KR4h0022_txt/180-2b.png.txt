　　　𤣥元皇帝應見賀聖祚無疆　殷　寅¶
應厯生周日脩祠表漢年復兹秦嶺上更似霍山前昔¶
贊神功起今符聖祚延已題金簡字仍訪玉堂仙睿祖¶
光元始曽孫體又𤣥言因六夣接慶叶九靈傳北闕心¶
超矣南山夀固然無由同拜慶竊抃賀陶甄¶
　　　同前　　　　　　　　　　李　岑¶
皇綱歸有道帝系祖𤣥元運表南山祚神通北極尊大¶
同齊日月興廢應乾坤聖后趨庭禮宗臣稽首言千官¶