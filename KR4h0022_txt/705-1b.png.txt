也虞夏之際代祀綿逺其代王掌制之名氏莫得而知¶
至于成湯太甲則有仲虺伊尹為之訓誥髙宗得傅説¶
則有説命之篇周公召公相成王則有洛誥酒誥周官¶
顧命秦始皇帝并一區宇丞相李斯實掌其言漢興當¶
秦焚書之後侍從之臣皆不習文史蕭曹之輩又乏儒¶
墨之用每封功臣建子弟其辭多天子為之縱委於執¶
翰者亦非彰灼知名之士武帝使司馬相如視草率皆¶
文章之流以相如非將相之(集本文粹/並無之字)器也厥後寖以¶