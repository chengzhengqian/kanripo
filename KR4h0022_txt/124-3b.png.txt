逹臆(子虚賦洞胷逹腋絶乎心繫/注中心絶系也繫讀曰系)亦洞胷而裂眥岐陽之¶
美不獨稱於周王上林之雄未可論於漢帝觀夫歲聿暮¶
時既冬採吉日詠車攻或備鮮於乾豆或薦芬於祖宗匪合¶
圍而縱獲諒閲武而觀農且箭協陽爻兎唯隂獸柔而不犯¶
信爾類之可全彊以多猜信我網之不漏伊省括而一發紛¶
應弦而雙仆所以章聖武於無窮表靈誅於薄狩至如馳騕¶
褭跨深密追㨗蹤騰勁質飄勇氣於蒼昊抗稜威於白日激¶
流電而指顧躡奔星而迅疾疊穿兮彼兎則雙舎㧞兮我矢¶