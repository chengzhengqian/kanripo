垂六徳允接於生靈人抱七情於是乎修睦故命樂官¶
宣樂徳之㫖教國子俾國人思服施行而萬邦作乂動¶
蕩而羣生茂育原其詔司樂闢靈臺選國中之胄子集¶
宇内之瓌材示中和於前俾行而不怠尊祇庸於次將¶
守而不回實克孝而克友必無間而無猜緬賾謨猷眀¶
徴義訓樂同和而㑹極綱有條而不紊中為忠告俾邪¶
者奉忠格之心和乃適正制剛者守調適之分非有象¶
以外感乃無聲而潛運祇敬不逾(疑/)庸言是尊率威儀¶