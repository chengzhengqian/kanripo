作道法使救療其目須臾自開平復如舊聖祖靈感昭¶
然合符與卿等同慶者伏以混成莫測𤣥元闡其教衆¶
妙難名陛下光其業二聖表徳千古叶符將告天休遂¶
慿宫女乗恍惚而爲夣在希㣲而有聲不因其言孰報¶
貽孫之慶不開其目何彰救物之慈法事既陳靈徴果¶
騐能使病者復歸其明當聖躬本命之時合烈祖𤣥通¶
之契事且符於久視理仍叶於常存殊尤之祥載籍未¶
有臣忝跡樞近親奉徳音慶悦之情實倍恒品無任抃¶