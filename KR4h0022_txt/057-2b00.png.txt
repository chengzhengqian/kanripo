祭祀上潔精誠克宣伊明水之為用諒至誠以為先積¶
隂以成符嘉應於𡨕數以鑑而取咸(疑作/感)無私於上𤣥¶
將假以表敬式彰乎告䖍皎皎泛月瀼瀼降天既禀氣¶
在隂亦成形於夜有無雖繋於恍惚融結寕随於冬夏¶
明者誠也我則暗然而彰水惟信焉吾非倐爾而化徒¶
觀其清霄霧歛朗月輪孤鍳清熒而類鏡水滴瀝而疑¶
珠混金波而共潔迷玉露而全無感而遂通配陽燧之¶
為火融而不涸異寒氷之在壺彼既無情此何有待始¶