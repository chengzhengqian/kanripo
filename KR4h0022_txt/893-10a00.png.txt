不就乞補雲陽令到官累日詔除司城員外郎乃遷西¶
䑓舍人其為政也如台示(一作/始云)爾初公㓜而殊異八嵗¶
工文太宗聞其聰明召試詞賦錫以佩刀金鞘稱曰神¶
童及中年髙宗嘉乃道優悉命皇子受業訏謨帝采許¶
以國鈞故公備更潞沛豫諸王侍讀上之在周邸也公¶
嘗來誨詩焉夫然集虎觀之書承龍樓之問二宗之代¶
矯首辭林四王之門從容經席非有海山之藝温良之¶
德儀刑以孚柔嘉維則其孰能發揮聖智啓迪天人者¶