於少陵原國遷三代年移十紀杜當陽之碑石沉漢水¶
而無聞仲山甫之鼎銘入匈奴而不出曽孫皇朝右金¶
吾將軍同州刺史得照宏才大節玉振金聲入當天子¶
之右軍出臨帝京之左輔承積善之餘慶襲大宗之不¶
遷願述家風思傳祖徳是用勒銘刻石(一作勒/刋豐石)相質披¶
文載於景鐘大夫稱伐之義書於太常諸侯計功之道¶
追題瓦屑鄭康成北海之門重刻碑隂張平子南陽之¶
墓其詞曰黃帝攝政勤勞耳目舉于版泉(集作居/于軒轅)戰于¶