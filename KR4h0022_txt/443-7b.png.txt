詞訓當副君臨咨爾遂王恒體乾降靈襲聖生徳教深¶
蘊瑟氣叶吹銅早集大成不屑㓜志溫文得於天縱孝¶
友因於自然符彩昭融器業英逺爰膺錫社實寄維城¶
懿河間之不羣慕東平之最樂自頃離明輟耀震位虚¶
宫地徳可尊人神攸屬式稽令典載煥徽章是用冊爾¶
為皇太子往欽哉有國而家有君而父義兼二極重繫¶
萬邦何好非賢何惡非侫何行非道何敬非刑居上勿¶
驕從諫勿咈懋昭乃徳惟懐永圖用陪貳朕躬以對越¶