逰氣濛濛隔寒鏡是時白露三秋中湖平月上天地空¶
岳陽城頭暮角絶蕩漾已過君山東山(一作/孤)城蒼蒼夜¶
寂寂水月逶迤遶城白蕩槳巴童歌竹枝連檣估客吹¶
羌笛勢高夜久陰力全爽氣肅肅開清躔浮雲夜鳥歸¶
四裔首冠(一作/闞字)星斗當中天天鷄相呼曙霞出劍影含¶
光譲朝日日出喧喧人不閒夜來晴景非人間¶
　　　慶雲章　　　　　　　　陳子昂¶
崑崙元氣寔生慶雲大人作矣五色氛(集作/氤)氲昔在媯¶