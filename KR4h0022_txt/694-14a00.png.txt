已昔周文逰於鳯凰之墟韈係解顧左右莫可使結者¶
乃自結之豈周文王之朝盡為俊乂聖明之代獨無君¶
子哉但知與不知耳(一作但禮與/不禮知耳)是以伊尹有莘之媵¶
臣韓信項氏之亡命殷湯致禮定王業於南巢漢祖登¶
壇成帝統(一作/功)於垓下若夏桀不棄於伊尹項王垂恩¶
於韓信寧肯敗已成之國為㓕亡之虜乎又㣲子骨肉¶
也受茅土於宋箕子良臣也陳洪範於周仲尼稱其仁¶
莫有非之者禮記稱魯穆公問於子思曰為舊君反服¶