陷于大僇徙播癘土醫巫藥膳之不具以速天禍非天¶
降之酷將不幸而有惡子以及是也今又(集作/又令)無適主¶
以𦵏天地有窮此寃無窮既舉葬紖猶以不孝(集作/肖)之¶
辭擬述先徳且志其酷焉嘗逮事伯舅聞其稱太夫人¶
之行以教曰汝宜知之七嵗通毛詩及劉氏列女傳斟¶
酌而行不墜其有(集作/㫖)汝宗大家也既事舅姑周睦姻¶
族栁氏之孝仁益聞嵗惡少食不自足而飽孤㓜是良¶
難也又嘗侍先君有聞如舅氏之謂且曰吾所讀舊史¶