其君者今之王公大人惟執事可以聞此言惟愈於執¶
事也可以言此事(集作此言進/又作言此言)愈䝉幸於執事其所從¶
舊矣若寛假之使不失其性加待之使足以為名寅而¶
入盡辰而退申而入終酉而退率以為常亦不廢事天¶
下之人聞執事之於愈如是也必皆曰執事之好士也¶
如此執事之待士以禮也如此執事之使人不枉其性¶
而能有容也如此執事之欲成人之名也如此執事之¶
厚於故舊也如此又將曰韓愈之識其所依歸也如此¶