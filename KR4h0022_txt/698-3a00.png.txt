教王公名貴盡為虚襟信降山岳之隆緼烟霞之秀器¶
量侔瑚璉志性甚松筠妙善文詞尤工詩賦窮縁情之¶
綺靡盡體物之瀏亮誄奪安仁之美碑有伯喈之情箴¶
似揚雄書同阮籍少而聰敏綺年而播華譽齠嵗而有¶
俊名孝性自然仁心獨秀忠為令德言及文詞穿壁未¶
勤映螢逾甚若乃德聖兩禮韓魯四詩九流七畧之文¶
萬卷百家之説名山海上金匱玉版之書魯壁魏墳縹¶
帙緗囊之記莫不窮其枝葉誦其篇簡豈止仲任一見¶