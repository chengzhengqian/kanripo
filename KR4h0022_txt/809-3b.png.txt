其聳構巍峩髙標巃嵸上倚河漢下臨江流重簷翼舘¶
四闥霞敞坐窺井邑俯拍雲烟亦荆吳形勝之最也何¶
必賴鄉九柱東陽八詠迺可賞觀時物㑹集靈僊者哉¶
刺史兼侍御史淮西租庸使鄂岳沔等州都團練使河¶
南穆公名寧下車而亂繩皆理發號而庶政其凝或逶¶
迤退公或登車(石本/作)送逺遊必於是極長川之浩浩見¶
衆山之纍纍王室載懐思仲宣之能賦僊蹤可揖嘉叔¶
偉之芳塵迺喟然曰黄鶴來時(石本作/時來)歌城郭之並是¶