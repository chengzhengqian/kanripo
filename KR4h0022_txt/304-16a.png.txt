　　　哭喻鳬　　　　　　　　　前　人¶
日夜役神多損夀先生下世未終年撰碑縱託登龍伴¶
營奠應支賣鶴錢孤壠隂風吹細草空忩濕氣漬殘篇¶
人間别更無寃事此事(集作/到此)誰能與問天¶
　　　弔侯圭常侍　　　　　　　李　洞¶
我重君能賦君褒我觧詩三堂一拜遇四海兩心知影¶
挂僧挑燭名傳鶴拂碑涪江弔孤塜片月落峨嵋¶
　　　弔膳曹從叔郎中　　　　　前　人¶