私臣不忠上下雷同非國家之福善事上官不敢奉詔¶
任延雅奏漢帝是其正(一無/此字)言此則歸正不囬乖㫖順義¶
不以忤懐見忌斯亦違而合道晏子春秋景公見梁丘¶
㨿曰㨿與我和乎晏子曰此同也非和也夫和者君甘¶
則臣酸君淡則臣鹹今㨿也君甘亦甘所謂同也安得¶
爲和是知(一作/以)濟鹽梅以調羹乃適平心之味獻可替¶
(一無/此字)否而論道乃(一作/方)恢正體之節候引正而遵度故¶
曰物貴相(一無/此字)和而不同劉曼山辨和同之義有㫖哉¶