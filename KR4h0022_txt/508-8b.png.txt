于仙壇色移寒雪夙開揮斵素列廣脩因玉潤之呈姿¶
節金奏以為用惟甲司至有昩欽承無相奪倫未求諸¶
已不以其道輕欲訓人杳眇笙歌詎騫廻於鳳影嬋姢¶
篠簜殊髣髴於龍鳴應雅莫脩塤箎坐缺至若敎之陔¶
夏用以娛賔候終宴而言歸慮沉酣而越禮為之行節¶
肅以威儀釀取歎於傾家飲無罪於終日遵其聲律必¶
在和均忽貽顧於周郎豈忘味於宣父不謀其政遐棄¶
厥司當審詞以定刑庶先迷而後得¶