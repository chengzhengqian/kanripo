曰烏有民病方急而擯良醫乎遂飛簡以召公洎其至隴¶
西公提印以授曰子之前治邑其及物之澤被扵㕓野¶
未得盡子之術貽吾中悔今還舊邑其為我撫其疲遏¶
其酋俾民獲蘇無替初心公三讓而后及縣張弦易調¶
新其戸牖剔蠧抉弊刮垢磨頑不次不序咸復舊貫凡¶
利扵民濟扵公事無巨細必自我始丙辰春公将受代¶
吏民等以為受其教庇而忘諸載祀俾後之人不得詳¶
其俶落是食其㫖廋其處也扵是列其狀謁言扵宏農¶