合牒嵩維中嶽洛陽下都三臺崛起五衢相映風雨交¶
㑹實惟天地之中威靈肅然固是神明所伏可以光昭¶
累聖可以謁欵上𤣥展時邁於仙宫叶嵗廵於福地象¶
天之道備法駕而非遥望君之来因名山而有日臣等¶
飲(一作/欵)和昌運冒寵崇班用雖徴於犬馬情諒兼於鳥¶
獸三呼在聽欣承漢后之儀羣議不行竊鄙晉皇之徳¶
限以官守不獲稱賀(一作/慶)軒墀無任悚踴之至謹附某¶
奉表申賀以聞¶