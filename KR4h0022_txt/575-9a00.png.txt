力難於遠行臣欲奮不顧家則母子之情禽畜猶有臣¶
欲久辭老母則又汚辱名敎臣欲便不之官又恐稽違¶
詔命在臣肝腸如煎如灼昔徐庶心亂先主不逼令伯¶
陳情晉武允許君臣國家萬代為規伏惟陛下以孝理¶
萬姓慈育生類在臣情志實堪矜愍臣每讀前史見呉¶
起逰宦噬臂不歸温嶠奉使絶裾而去常恨不逢斯人¶
使之殊死臣所以冐犯聖旨乞停今授待罪私門長得¶
奉養供給井税臣之懇願塵黷天威不勝惶恐謹遣某¶