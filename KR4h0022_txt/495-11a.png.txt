而失教立不選賢非獨強大之故也由是觀之茍固其¶
本𨗳其源雖郡與縣俱可理而安矣苟踰其防失其柄¶
雖侯與守俱能亂且危矣伏惟陛下慮逺憂近鍳古觀¶
今以敦睦親族為先不以封王為急以憂(集作/優)勤勞逸¶
為念不以建侯為私(集作/思)以尊賢寵徳為心不以開國¶
為意以安撫黎元為事不以廢郡為謀則無疆之休不¶
㧞之業在於此矣况國家之制垂二百年法著一王理¶
經十聖變革之議非臣敢知¶