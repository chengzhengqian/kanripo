蘭畹志茂松心當官澄止水之明臨事出龍泉之利早¶
升台閤備歴清華陳藥石於諌曹司黄素於右掖長纓¶
得俊美價自騰左輔施河潤之功右陜繼召南之愛佐¶
于三典麗刑多哀敬之心貳彼五兵整武得弛張之道¶
委兹權管制以重輕才識變通法均寛猛今以劒外之¶
封疆夐邈東蜀之輿賦殷繁慎簡難能俾承重寄是舉¶
報功之典庶恊易禄之文於戯荆州思叔子之仁蜀郡¶
愛文翁之化壤界相錯風謡尚存罔使潼川獨無賢守¶