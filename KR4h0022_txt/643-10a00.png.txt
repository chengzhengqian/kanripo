所加殘(集作/殄)滅在近臣竊不自揆思竭忠誠願以(集作/預)¶
一卒之任以荅百生之幸庶得摧(集作/推)鋒觸刃摩壘搴¶
旗冀獲盡於㣲誠儻不墜於遺烈踴躍之至夙夜靡(集/作)¶
(不/)寕敢希皇明俯鑒丹懇臣聞周官考藝國子置車甲¶
之司漢道推恩孤兒備羽林之用千秋思奮於事越仲¶
孺期死於奔吳義激君親名高竹帛臣雖無似有慕昔¶
人雖身塗草野死而不朽披肝瀝血昧死上陳無任懇¶
迫憤激(集作/忠憤)之至謹録奏聞伏候勅㫖¶