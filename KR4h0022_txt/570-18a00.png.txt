　　　代太原李僕射慰義章公主薨表¶
　　　　　　　　　　　　　　　令狐楚¶
臣某言得進奏官(類表/作院)狀報義章公主今月九日薨輟¶
朝七(類表/作三)日者臣伏聞公主分輝帝籍擢秀皇闈麗有¶
掩於舜華纔成下嫁慶初傳於螽羽奄見(一作/有)上仙伏¶
惟陛下仁愛方深恩慈所屬始其凋謝軫以悲傷臣限¶
守邊陲忝聯枝葉不獲陪位奉慰無任哀塞悽愴戀結¶
之至¶