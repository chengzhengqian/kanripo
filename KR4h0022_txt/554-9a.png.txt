於(二字栁/集作而)表功明徳一也臣等所(栁集類/表作是)以遵有國之¶
令典采上古之遺文察人志(栁集/作心)於謳謡觀天意於符¶
瑞敢以為請累表陳誠曩者運丁艱難時或順動陛下¶
思成湯之罪已念周宣之側身去徽號而不稱垂炯誡¶
而自儆應天以徳示人以恭聞於蠻貊戎夷告于天地¶
宗廟是故咸知陛下之志慕義而歸仁潛感陛下之誠¶
垂(栁集/作通)靈而助順今者君臣和(栁集/作同)徳上下叶心百職¶
畢脩庻官以序法令明具教化流行方内歡康天下寧¶