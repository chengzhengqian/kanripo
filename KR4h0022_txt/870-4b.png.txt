規罔居疑悔之地利刃在手投節皆虚貞松有心老而¶
彌勁吞大憝於方寸之内定危疑於晷刻之間力可屈¶
而志不可遷身可殺而節不可奪所謂有始有卒為臣¶
之極致者歟日月有期宅兆云畢身歿功在凛然如山¶
勒銘傳芳終古不㓕以志吾過且旌善人銘曰¶
浩浩上天四序唯均氣或堙鬰過(一作/廼)為災氛否不可¶
終必復元亨洗以膏雨播之祥雲濟濟蒸人五常是則¶
時或迍難乃生兇慝亂必有定允歸皇極拯以茂勲輔¶