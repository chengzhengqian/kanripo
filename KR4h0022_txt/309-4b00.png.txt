道佳人傾北方何其赫隆盛自謂寳靈長歴數有時盡¶
哀平嗟不昌氷堅成巨猾火徳遂頺綱奥位匪虚校貪¶
天竟速亡䰟神吁社稷豺虎闘巖廊金狄移㶚岸銅盤¶
向洛陽君王無處所年代幾荒凉宫闕誰家域蓁蕪罥¶
我裳井田唯有草海水變成桑在昔高門内于今岐路¶
傍餘基不可識古墓列成行狐兎驚魍魎鴟鶚嚇獝狂¶
空城寒日晩平野暮雲黄烈烈樊(一作/焚)青棘蕭蕭吹白¶
楊千秋并萬嵗(一作萬/嵗後)空使詠歌傷¶