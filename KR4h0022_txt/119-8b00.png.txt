流黄之渥彩等後素之繪事循環而覽夫言豈一端宛¶
轉而求則韻皆居次寫别既久怨心有盈錦霞駮而増¶
麗詩綺靡而縁情自發於巧心素手何慙於墨妙筆精¶
當其用寄逺方臨風載閱跡類雕蟲文如委纈既連珠¶
而復貫又通理而不絶居人言念緘萬恨而在中君子¶
寘懐字三歲而寜滅是繹是尋攻乎織紝宛而成章見¶
色絲之麗永以為好表美人之心儻或以新而代故豈¶
殊陋古而榮今黼黻不同愁閱目而等耀彩章自異懼¶