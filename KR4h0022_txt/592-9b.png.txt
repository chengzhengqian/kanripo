勑書手詔慰諭臣及将佐僧道百姓等并賜臣冬衣兩¶
副大将冬衣共四副者詔㫖曲臨慶賜旁集凡在禆校¶
一其懽愉臣某誠歡誠喜頓首頓首臣自違奉闕庭保¶
釐河洛異戎師式遏之任非封部底貢之勤坐叨名器¶
所謂尸素月日云邁寒暑迭來再及授衣之辰毎蒙挾¶
纊之澤被服輕煖章施賤陋彼已不稱於臣則多雖竭¶
捐軀之誠豈迯濡翼之刺撫躬愧畏上答何階無任慙¶
懼感戴之至謹奉表陳謝以聞臣某誠惶誠恐頓首頓¶