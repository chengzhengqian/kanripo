西宴驪山之谷東息龍池之野擇逍遙而建號裂土宇¶
而西社明主封帝邱之謀表髙臣之志也公考侍中為¶
國元輔公兄承慶當代齊名咸以令德繼和金鼎扶陽¶
二相陳氏三君復追美名(二本/侯)侍中前夫人崔氏生黄¶
門而即世後夫人王氏生公而偏愛公克諧以孝因心¶
則友啟均養之德成無間之言天下之人比之祥覧惟¶
公德行言語文學政事四者實惣而兼之事親養志而¶
能爭居䘮過哀而顧禮此又善中之善者也善人天之¶