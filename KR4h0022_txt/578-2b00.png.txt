　　此篇原在五百八十一卷中今移此¶
　　　讓起復表　　　　　　　　張九齡¶
草土臣九齡言伏奉去年十二月十四日制書復臣中¶
書侍郎同平章事者外沮公望内奪私情餘生力微哀¶
怖殞絶臣某誠哀誠懼死罪死罪伏以宰臣(集作/相)所職¶
贊理庶事陶冶太和以遂萬物茍非所任有受其殃臣¶
實單人本無大用况在艱疚觸緒哀迷矧以素所不堪¶
加之荒塞而軍國事重翼亮誠難臣獨何人謬居此地¶