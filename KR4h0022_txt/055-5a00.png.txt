　　　東郊迎春賦(以立春之日備/禮東郊為韻)　王　起¶
我皇則銅渾而有倫應木徳之惟新展東郊之盛禮出¶
左个而迎春所以先庚有秩舊典攸遵將欽承上帝而¶
敬授於下人者也於是法駕鏗鏘嚴城翕習見太史之¶
先謁知勾芒之已及都人士女候彩仗以駿奔文物聲¶
明擁翠華而鱗集莫不聼玉漏而雷動起靈壇而嶽立¶
於是闢重門遵九逵服蒼玉載青旗草木之萌必因兹¶
而動矣原野之蟄亦自此而啓之展聖容之穆穆引天¶