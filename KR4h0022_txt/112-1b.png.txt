　　　衝牙賦(以君子佩玉由/我成聲為韻)¶
佩必有節牙惟應聲既熠熠以光動始鏘鏘而韻清馳¶
聲曲折之間突爾乃激方隨步武之際跳然若驚嘉其¶
琢自良工飾於君子冀静聞而中矩每徐轉而知止乍¶
旁達以散遷忽髙飄而間起比於徳寜無故以去身習¶
乎容諒和鳴而入耳是知宫徴交應周旋必聞助清音¶
而靡絶混真質以纔分將觀其禮朝於君假抑揚而有¶
耀俟動静以成文故乃藉此相攻彰夫必佩窅爾同聲¶