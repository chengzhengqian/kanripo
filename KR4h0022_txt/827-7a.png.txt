公台作相兩朝空尸髙秩初過從心之嵗即陳歸老之¶
誠渥澤猥流皇慈未替特優筋力之禮俯念朝謁之勤¶
仕適田廬恣尋山水荷天地之大徳蒙亭育之厚恩上¶
答何階競慙是積而枌榆之敬恭肅敢虧每出國門未¶
嘗公服導從輩悉令簡省芻蕘者莫止唐突及栖弊陋¶
時㑹親賔野老衰宗嗇夫㳺徼亦同列坐或與銜盃由¶
是盡得歡心庶將協比鄉黨其城曲墟落緇黄童艾杜¶
名杜氏遍周川原羣情既用光榮老夫唯増祗懼或曰¶