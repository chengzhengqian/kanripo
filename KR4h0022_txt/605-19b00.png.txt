臣聞天道君也高而下濟地道臣也卑而上行上下交¶
感然後萬姓生焉庶政成焉其或蓊鬱不通則為災沴¶
之氣必在宣逹使之光明太平之風實繫於此伏惟文¶
武大聖廣孝皇帝洪覆品彚光宅寰區翾飛跂行皆得¶
其所况臣器識庸陋遭遇便藩始事憲宗過蒙驅䇿復¶
事先帝猥加爵命大恩無報終懼且慙以至今日又承¶
寵寄㳙毫未効齒髮將衰起在山南不逺甸服宴安厚¶
利拜受軒階此則為君之道下濟有餘為臣之道上行¶