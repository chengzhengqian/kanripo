合至神之化戡禍亂制夷狄之武修禮樂垂憲度之文¶
不可謂實之不孚也此年以來俗化斯厚人少犯法吏¶
無舞文獄犴將空桎梏(栁集作/梏拲)不用可謂人皆遷善豈¶
曰俗未勝殘若固(栁集作/然若)辭之所未悟也况於尊號之¶
美陛下已受於初去之既(栁集/作即)由於艱虞復之冝因於¶
康靖若(栁集類/表作徒)示其罰不旌其功何以知區宇之削平¶
何以知宗廟之紹復(柳集作/復祀)似非陛下之本意但自欲¶
改先祖之遺儀耳内外臣庶跋履山川思報主恩誓雪¶