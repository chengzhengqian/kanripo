幽澗山人賣藥忽至神州驚帝室之威靈偉皇居之壯¶
麗朝逰魏闕見軒冕於南宫暮宿靈臺聞絃歌於北里¶
交情獨放己厭人間野性時違(一作/馴)少留都下道王以¶
天孫之重分曲阜之新基畢公以帝室之華擁平陽之¶
舊舘迹塵鐘鼎思在江湖居榮命於中朝接風期於下¶
走緑縢朱紱且混以蘿裳列榭崇軒坐均於蓬户賔主¶
由其莫辨語黙於是同歸終大王之樂善備將軍之揖¶
客是日也雲繁雨驟氣爽風馳髙秋九月王畿千里髙¶