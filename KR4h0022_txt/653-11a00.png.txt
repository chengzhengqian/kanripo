　　　二¶
某啟某猥以謏聞仰承嘉命處囊引喻未施下客之能¶
在握稱珍遂忝上卿之列循揣斯乆兢惶不任况尚書¶
學捴百家術窮三略文鋒筆力抉揚馬之懸門劍氣弓¶
聲割韓彭之右地永言賔畫宜在民宗豈意非才旋䝉¶
過聽末至居右既乏相如之譽後来在上終興汲黯之¶
嗟手足分榮里閭交慶行吟花幕卧想金臺未離紫陌¶
之塵已夣清淮之月依仁佩徳白首知歸伏惟俯賜恩¶