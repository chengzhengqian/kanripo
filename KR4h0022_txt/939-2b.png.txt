踐宫相公執心好直履法斷恩觸雷霆而除惡不避也¶
枉絲髪而干譽不為也升降兩度出入三代克慎其始¶
終厥有成君子以為難允作其難矣及啟手歸全遺言¶
薄葬家無長物士伏其清年過懸輿人傷其夭嗚呼哀¶
哉制贈都督幽州諸軍事幽州刺史&KR0608;悼之節優於恒¶
數明年二月歸葬于咸陽之舊塋夫人韋氏祔焉禮也¶
夫人即逍遙公敬逺之𤣥孫左常侍希仲之叔娣(集作/婦)¶
淑行無徵華年早世其孤彥冲等克遵遺訓靡所寘哀¶