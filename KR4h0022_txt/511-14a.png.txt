是簿書嶽峙文帳波流酬答極於嵇康沉迷昏於公幹¶
按牘之理義在隨時曹局之資固宜適用即有年代寖¶
逺事跡淪沒寘諸幽閣疑孔壁而生塵納以嚴扄同汲¶
書而有蠧桃花之色對春園而欲曉魚網之彩俯秋水¶
而將沉羊續則不任補𫀆揚雄乃纔堪蓋醬令式既標¶
年嵗州縣自有凖繩何事强申方來取决請以狀下任¶
依彜途¶
　¶