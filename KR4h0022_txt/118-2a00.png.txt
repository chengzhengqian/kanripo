株此又金之功也爾其於王事則使出軍行師擁旄仗¶
鉞所以征叛逆而敷明伐此又金之威也爾其於人事¶
則使農夫業就商旅貿遷儲蓄邦家之重錢刀布泉之¶
先此又金之利也彼觀其山川含育之秘採掇工取之¶
程鎔鑄陶鈞之術雕鐫磨礪之形非一途而共貫實萬¶
象而殊名用之為鼎天下之至寳用之為劔天下之至¶
精用之為量天下之至信用之為鏡天下之至明亦有¶
金河金瀬金潭金穴金谷金陵金城金埒紫山重夷吾¶