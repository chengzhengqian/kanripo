行蘇張之辨於委燧之年則迂矣用韓彭之術於堯舜¶
之朝則舛矣守夷齊之節於湯武之時則孤矣抱申商¶
之法於成康之日則過矣彼一時也此一時也易時而¶
處失其所以大唐之有天下也出入三代五十餘載月¶
竁來庭風丘欵塞金革已偃羽檄已平雖有亷白之將¶
孫呉之兵百勝無遺策千里不留行無所用也社首既¶
禪介邱既封創明堂立辟雍雖有闕里之聖淹中之儒¶
叔孫通之蕝公玊帶之徒將焉設也咸英並作韶武畢¶