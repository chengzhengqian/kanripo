夫人趙郡李氏諱某字某號惠日自後魏義豐懿公璨¶
七代至明經君𤣥福道義徳禮歸于一門魏史所謂事¶
親孝謹風度審正是也年十三歸于貴鄉丞范陽盧公¶
善觀姑崔夫人待子婦甚嚴年高多疾自夫人奉飬體¶
氣日和姑視夫人愛子如也夫人奉飬姑慈親如也撫¶
下掩其小過因而誨之則大過無從生矣姑怒責㓜賤¶
夫人則詭請曰此誠違教尊宜降責新婦不安請引外¶
懲恥既而輕罰復命姑或未厭則曰責誠未塞伏以尊¶