名至三而止驅者以無合圍之道三者以有知足之理¶
蓋以明上帝之心見聖人之㫖初其擇吉日戒師期既¶
逐獸以禮亦使人以時不知追軍詎設左右之翼有異¶
捕鹿寧分掎角之師夫堯舜而來殷周以徃皆順時而¶
行令非害物以示養無違者不殺知有異於焚林犯德¶
者取之固無間於漏網故知樹德務滋除惡務去所以¶
欲萬國之畏威使四方之即叙柔者來服則必觧其罻¶
羅挺而背走則必烹於鼎爼若然者必沮其疆梁而銷¶