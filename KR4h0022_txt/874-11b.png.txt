家今欲使卿一門三公用㣲答主人之意也是日封帝¶
長兄司農卿士稜為宣城郡公次兄行臺左丞相士逸¶
為六安郡公(舊唐書作/安陸縣公)竝食邑一千户歡比連席之舊¶
契均同舎之㳺酬徳踰於二錢報恩過於一笥闔門受¶
邑寧唯吳漢之子孫舉宗畢侯豈直蕭何之兄弟爾後¶
髙祖行幸常令帝總留臺亊兼知南北牙兵馬判六曹¶
尚書相國之處秦中葢資鎮撫令君之住許下仍參籌¶
畫具瞻惟允是謂國鈞時帝先缺中闈髙祖親為求偶¶