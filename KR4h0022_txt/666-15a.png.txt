閣松楹髙枕於北山之北焉復區區屑屑踐名利之門¶
哉至尊以摇河徙岳之威當立地開天之運聖人有作¶
群材畢舉星辰入仕揖譲朱鳥之門風雨稱臣奔走蒼¶
龍之闕方欲停旒金室引成康於已任闢廣瑶林復堯¶
舜於兹日可謂明明穆穆盡天子之容貎矣抑嘗聞之¶
丹山九仞煙峰非數簣之功紫極千門雲䑓俟萬楹之¶
力故天下至曠神器不可獨專天道無私𤣥勲有待而¶
立書曰元首明哉股肱良哉好問則裕自用則小况掌¶