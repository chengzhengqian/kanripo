至於驚激萬變髙卑千轉臨牝谷而悲多因歸風而去¶
逺感華鐘於霜曙思孤鴈於秋晩觸物類以成態託空¶
虚以運形爾其細也草蟲鳴於潛穴至其大也震雷作¶
於天庭離朱拭目而不見師曠清耳而可聽爾其響發¶
乎噐必聲有假故噐有盈虚而響為髙下隨之則或(一/作)¶
(不/)可究及之如或可寫信造化之自然亦焉知其為者¶
乃有厭處雞羣窮栖海濵垂六翮而未舉鳴九臯而不¶
聞願託響於星驥希可徹於髙雲¶