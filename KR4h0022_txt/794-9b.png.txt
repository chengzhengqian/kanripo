王與萬人如其請自大和後海上無鬻新羅人者保臯¶
既貴於其國年錯寞去職饑寒在泗之漣水縣一日言¶
於漣水戍將馮元規曰年欲東歸乞食於張保臯元規¶
曰爾與保臯所挾何如柰何去死其手年曰饑寒死不¶
如兵死快况死故鄉耶年遂去至謁保臯保臯飲之極¶
歡飲未卒其國使至大臣殺其王國亂無主保臯遂分¶
兵五千人與年持年泣曰非子不能平禍難年至其國¶
誅反者立王以報王遂徵保臯為相以年代保臯天寳¶