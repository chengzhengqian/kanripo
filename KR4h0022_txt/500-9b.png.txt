有寃濫者焉或小人入用讒佞有得志者焉或君子失¶
位忠良有放棄者焉或男女臣妾有怨曠者焉或鰥寡¶
孤獨有困死者焉或賦斂之法無度焉或土木之功不¶
時焉於是乎憂傷之氣憤怨之誠積以傷和變而為沴¶
古之君人者逢一灾遇(集作/偶)一異則收視反聼察其所¶
由且思乎軍鎮之中無乃有縱暴者耶刑獄之中無乃¶
有寃濫者耶權寵之中無乃有不肖者耶放棄之中無¶
乃有忠賢者耶内外臣妾無乃有幽怨者耶天之窮人¶