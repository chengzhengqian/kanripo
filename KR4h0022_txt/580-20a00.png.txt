田及以羨餘優恤将士等事一一别具條奏冀明輯睦¶
上副憂勤塵黷宸嚴氷炭交臆無任懇切屏營之至¶
　　　代裴相公辭官表(文宗/)　　　劉禹錫(太和/四年)¶
臣某言臣去冬得疾近日加(集作/方)劇西夕之景豈能久¶
留及其未亂披露誠懇臣犬馬之齒六十有七壽雖不¶
長亦不為短位忝公台近十五年皆由際會非以才進¶
常懼官謗以招國刑令被病得死保其始終為幸甚厚¶
豈復咨嗟所恨者遇聖明之君不得佐成太平之化自¶