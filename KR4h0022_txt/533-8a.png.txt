翫寇何以字人雖無厚於讐前監是與然不耕而穫後¶
嗣何觀邑宰不從得宜頗類於宓子郡長見讓失指有¶
契於季孫宰實有詞理宜無罰¶
　　　同前　　　　　　　　　　權　軼¶
疆場之事先於慎守田農之業在乎克勤必資禮以防¶
之是謂政有經矣國家卧皷荒徼偃伯靈臺干戈既戢¶
雖息犯邉之慮蠻夷相攻尚無假道之禮今者大田既¶
稼滯穗未收邉邑常近於寇讐或人且慮其蹂踐請皆¶