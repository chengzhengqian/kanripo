是失(一作/值岐)路亡羊之日淚將欲盡口不敢開直以非漢¶
代之簮裾困晉朝之流品物彚雖逃於芻狗孤寒竟䧟¶
於蟲沙所以仰蟾桂之髙髙恐無仙骨覩魚鬐之歛斂¶
忽有癡心竊希常侍從来許與之言作此改張之計俾¶
其七郡與奏一官致之於髯叅短簿之間責之以駑馬¶
鉛刀之用所冀内資骨肉外罄筋骸但繋受恩何湏及¶
第必若終憐薄伎尚憫前途則科號三篇判稱六部早¶
甞留意頗亦偪人將今晨禱祝之詞為異日覬覦之路¶