安以承志外聽理以推誠始自朝廷納之以軌物終加¶
蠻貊洎之以聲敎欲令跂行喙飲含齒戴髪去其夭札¶
蠲其疵癘每兢兢於紫座寧自貴於黄屋而凢我羣辟¶
顧斯兆庶以為人謀協從天意欽若王者人所歸也帝¶
者天之號也歸之者以德號之者以功然號以功成則¶
功不可以不表歸以德厚則德不可以不勵朕猥屬與¶
能之運遂忘冲讓之私將逮臨(一作/建)寅之歲首甫擇建¶
子之天統是用發揮景命受兹禮冊夫循名者責實謀¶