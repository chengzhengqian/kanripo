緜絶代而不渝邁終古而無替愚謂擯蒼鷹之酷吏棄¶
乳虎之屠伯然後舉臯陶而作士命隨㑹以守官則内¶
盜自奔不仁斯逺自然防萌之術無闕削觚之化有餘¶
豈止封府之赦不施遺冠之宥無設用舍之義夫何足¶
疑且律之興其来尚矣盖三光列景法星麗乎天文六¶
位成形習坎彰於易象爰洎貳負(見山/海經)初沿維縶之科¶
降及四㓙始受殛流之罰及庭堅翼舜獄律遂此陶情¶
蕭相佐劉甲令於焉刻意至如鋸鑚之絶班固書而可¶