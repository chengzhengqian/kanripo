藻者飾也盖以蓮飾水非謂藻為蓮也若以蓮代藻變¶
古從今旣不知草木之名亦未逹文章之則(文粹/作意)此又¶
不經之甚也又毳冕六章三品服之者按此王者祀四¶
望服之名也今三品乃得同王之毳冕而三公不得同¶
王之衮名豈唯顛倒衣裳抑亦自相矛盾此又不經之¶
甚也又黼冕四章五品服之者考之於古則無其名驗¶
之於今則非章首此又不經之甚也國家以斷鼇鍊石¶
之功今上以緯地經天之德漢稱文景周曰成康講八¶