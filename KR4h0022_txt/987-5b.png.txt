維元和七年嵗次壬辰九月景辰朔十五日庚午觀察¶
判官攝監察御史李翺等謹以清酌庶羞之奠敬祭于¶
劉君之靈我等與君同列賔筵共食偕行嵗辰再遷公¶
事多暇嬉遊自般栁垂於(集作/于)塘荷秀于川或泛在水¶
或登在山歌(京本/作飲)酒終夜觴觵往還笑言無虚咸盡其¶
歡君實强盛時惟壯年宜哉夀考福祿来臻奈何遭疫¶
(集作/疾)針藥弗痊日冀返初憂危遽傳長路未極琴書忽¶
捐嗚呼哀哉堂有老母室有少妻幼男稚女(蜀本作幼/女稚男)¶