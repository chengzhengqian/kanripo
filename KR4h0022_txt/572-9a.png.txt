命戰汗拜舞失容臣説誠惶誠恐頓首頓首死罪死罪¶
臣本書生器識凡近仕不望於通貴祿只宜於代耕蒙¶
時寵榮越踐臺閣局心守職竊所庶幾長筭經邦則無¶
逮及伏以廟堂寄切軍國務殷循涯審分非臣攸處為¶
國者為官擇人為臣者陳力就列若志小謀大力微任¶
重豈敢顧惜賤軀實恐上塵王政是以披露肝膽不暇¶
飾詞乞停此授俯遂誠請無任怖懼慙惶之至謹詣朝¶
堂奉表陳讓(集作/請)以聞臣某云云¶