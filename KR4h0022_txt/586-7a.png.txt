祗奉眀詔撫心震驚臣某中謝伏惟元和聖文神武法¶
天應道皇帝陛下嗣承大寶光啓中興徳洽生靈道超¶
今古平逆亂之本建太平之階将澄化源先正理道詳¶
授(一作/擇)長吏撫綏疲人冀厚生成用頒敎化以臣庸昧¶
何以表率一方以臣孱微何以訓齊百姓始懼貪冐終¶
思悔尤伏以人之性命懸在衣食衣食所繫蠶農為先¶
使蠶不失時農無愆候其在姦豪屏息賦役均平既絶¶
侵漁雖灾害不困既均物力雖貧乏亦安不困而安可¶