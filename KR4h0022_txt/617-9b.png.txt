永息邉人之患屬以軍前挫衂士卒奔亡臣後繼驅馳¶
戰鬭交合川谷地險客主勢殊歩馬相懸左右受敵决¶
死争命(集作决/命争死)力盡途窮遂以貔貅之師衂於犬羊之¶
衆誠合(集作/宜)刎首謝罪(集作/國)殺身報國(集作/恩)陛下𢎞湯¶
禹之仁務寛大之典愚臣同孟明之侣遂免嚴誅白骨¶
在榮丹慊未冺誓将枕戈嘗膽殄逆梟㐫躬為士卒之¶
先以雪殤魂之憤肝腦塗地少答鴻私不勝荷戴再生¶
榮幸之至¶