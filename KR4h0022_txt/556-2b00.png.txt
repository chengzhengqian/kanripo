自来矣伏惟聖神文武皇帝陛下以皇道還淳以文明¶
致理行三代之典(一作/極)教備兩漢之威(一作/盛)儀逾年改¶
元謁告清廟永言配命殷薦圎丘大孝通於神明至化¶
被於寰宇瞻戀慈訓尚未遑安處奉徽章以崇位號嚴¶
恭前殿陳布外朝萬國在庭千官執禮冕旒端拱翼翼¶
烝烝候(一作/俟)金冊以拜興承瑞寳而俯受聖理之至其¶
道大光朝野同歡臣妾有恃言念舊黨遂及姻聮褒徳¶
以殊榮推恩以序進華胄増貴外家益尊固可以感動¶