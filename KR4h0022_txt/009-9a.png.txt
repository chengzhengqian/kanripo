耿斜漢之熒熒青赤以辨其方合散以通其變連二氣¶
而初吐混三光而乍見否泰之運式孚天地之心可見¶
景星之瑞也曷與為雙俾具瞻於萬邦景星之德也配¶
乎悠乆粲熒煌於九有于以賛高明于以示休咎察無¶
聲之載非我何知彰有道之邦非我何守不私其用胡¶
繼明於月晦之時克保其謙故騰輝於日入之後是時¶
天鑒匪遥德聲孔昭煥赫綿古光揚聖朝豈徒並連珠¶
而邁同色流碧落而耀青霄¶