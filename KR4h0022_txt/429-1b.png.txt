週繄我輔臣洎兹列岳内盡交修之志外分共理之憂¶
乃者虜衆乖離部族欵附收帝子於氊裘之所致名王¶
為冠帶之臣堅昆來朝不逺萬里夷貊嚮化克同九州¶
重以上黨狂童竊襲叛跡問罪之師既集元兇之首遂¶
梟廓清亂風洗滌汙俗剪逆豎而故都底定竄摩尼而¶
壞法永除由是退惡進賢化行令舉刑姦贓之吏破黷¶
貨之家此皆宗社降靈助成時政豈朕凉徳獨擅厥功¶
而中外誠臣文武多士累陳懇䟽再舉鴻名辭不獲從¶