昭布鴻澤孜孜庶政業業萬幾盖以天下心為心深戒¶
安危之理此誠堯舜禹湯之德教也奈何親御城門以¶
觀大酺累日兼夜臣愚竊所未喻夫酺者因人所利合¶
醵為歡無相奪倫不致糜費(一作/弊)且臣卜其晝史冊攸¶
傳(一作/存)君舉必書帝王重慎今乃暴衣冠於上路羅伎¶
樂於中宵雜鄭衛之音縦倡優之樂陛下還淳復古宵¶
衣旰食不矜細行恐非聖徳所宜臣以為一不可也誰¶
何警夜伐鼓通晨以備非常古(一作/存)之善教今陛下不深¶