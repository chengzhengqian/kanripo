舜之運以宫室車輅鐘皷玉帛之為文山龍華蟲粉米¶
藻火之為章亦已鄙矣師周孔之道忘仁義敎化之本¶
樂霸王權變之術困於編簡章句之内何足大哉況乎¶
澆季之下淫靡之文恣其荒巧之說失於中正之道兩¶
漢以前史氏之學猶在齊梁以降國風雅頌之道委地¶
今國朝文士之作有詩賦䇿論箴判賛頌碑銘書序文¶
檄表記此十有六者文章之區别也制作不同師模各¶
異然忘於教化之道以妖艶為勝夫子之文章不可得¶