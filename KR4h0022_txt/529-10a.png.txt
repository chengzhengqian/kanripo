　　　對¶
當州導江山川雖間貿絲抱布來徃是常矧今赤羽開¶
元黄旗啟聖布堯心於萬國復禹迹於九州書等同文¶
車無異軌雖夷夏殊俗而交易何妨趙璧尚入秦庭楚¶
材猶歸晉用使人志清天下望重星軒標(一作/膺)鐡柱之¶
嚴班握金龍之使節未聞從善翻見求瑕鳥隼為旟有¶
虧於正直鷹鸇逐雀稍渉於煩苛事不可詢期乎勿用¶
　　　真臘國人市馬判¶