皇帝應百姓之心副四海之願復履玉衡還臨億兆天¶
地交泰日月貞明至理惟新隆平方始遐邇壹體中外¶
禔福含生欣欣若耘耰之逢夏雨懐情坎坎譬草木之¶
值春風帝王之道超邁開闢睿聖之功殫歴邃古軒羲¶
不足鑿枘堯舜不足憲章至哉大哉無得而稱也五月¶
丁酉朔絲竹㑹於徳陽之堂(一作/殿)於時日進内宫星次¶
鶉首仲夏之晷稍極陽城之圭𬎼賔之鍾初應潁川之¶
律縉雲旦巻南風晩扇惠氣入帷清隂周宇玉輿雲罕¶