利濟者水涵虚者鏡懷朗鑑遇物無心處下流通而不¶
競對淸流則汎濫長游開寶匣則蟠螭孤映汾澮所及¶
泯衆惡而無私銓衡不遺鑒羣才而必正淸汋其味堅¶
貞其質六氣咸用彼得於終亨五材不愆乃取其初吉¶
深則不竭貞能象物浮錦纜而花生映瑶䑓而月出若¶
然者體不自有故受之於金功不自居乃推之於坎昭¶
昭神遇必盡其妍媸泛泛隨流豈懷於舒惨淸必見底¶
明恒照膽壅之則止寧有謝於屯蒙用之則行竟無情¶