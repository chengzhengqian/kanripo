(類表/作况)乃地離京師千里而近身去王室十年有餘心既¶
傾而陽光未廻目已極而雲路猶阻此臣所以形留神¶
往淚盡血繼者也况監司之寄甚重馬乘之務非細或¶
物有因襲革之而無妨或事無典據為之而有利咸非¶
翰墨所可升聞貯于中心期以上逹伏惟陛下廻天地¶
之鑒垂日月之明俯借恩光暫令朝奏儻得飛纓於赤¶
墀之下委佩于彤庭之前目見龍顔足履丹地則犬馬¶
大幸與天無窮無任悃欵之至¶