洪州牧刑部尚書兼御史大夫魏公身挂𤣥冕心㝠真¶
如昔常奉般若法以𢎞正見雖顛沛造次心與經俱十¶
有若干年矣皇帝中元年冬十月車駕有避狄之師百¶
僚蒼黄南馳商於公為盗所攘而亡其經其往也匪家¶
之念唯經是悼行與其獲七寳也寧見經生與其亡四¶
句也寧捨身明年王正月大駕返正公為京兆尹痛𢎞¶
誓之未從也則唯書籍是圖求經於𤣥法寺之藏藏人¶
以送公發函披巻乃商於所亡之本也問守藏云(集無/云字)¶