舉酒欲飲無管絃醉不成歡慘將别别時茫茫江浸月¶
忽聞水上琵琶聲主人忘歸客不發尋聲暗問彈者誰¶
琵琶聲停欲語遲移船相近邀相見添酒㢠燈重開宴¶
千呼萬喚始出來猶把(一作/抱)琵琶半遮靣轉軸撥弦三¶
五(集作/兩)聲未成曲調先有情絃絃掩抑聲聲思似訴平¶
生不得志低眉信手續續彈說盡心中無限事輕攏慢¶
撚抹復挑初為霓裳後緑腰(集作六/么從俗)大絃嘈嘈如急雨¶
小絃切切如私語嘈嘈切切錯雜彈大珠小珠落玉盤¶