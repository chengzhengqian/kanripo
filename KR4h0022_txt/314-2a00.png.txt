　　　登禪定寺閣　　　　　　　宋之問¶
梵宇出三天登茲望八川開襟坐霄漢揮手拍雲煙函¶
谷青山外昆明落日邉東京楊柳陌少别已經年¶
　　　使過襄陽登鳳林寺山閣　　前　人¶
香閣臨清漢丹梯隠翠微林篁天際宻人世谷中違苔¶
石銜仙洞蓮舟泊釣磯山雲浮棟起江雨入庭飛信美¶
隨南國嚴程限北歸幽情不可再留歩惜芳菲¶
　　　和崔侍御日用遊開化寺閣　呉少微¶