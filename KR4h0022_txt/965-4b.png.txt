假葬之域嗚呼有行可尊有禮可法始輔君子終垂母¶
儀而不登上壽不介丕(集作/繁)祉斯命也已篆石紀徳謂¶
為墓誌近古之禮也胡可闕諸其銘曰¶
武昭之胄立徳立功且侯且公文穆之後昭明有融繼¶
别為宗抑抑夫人餘慶是藂温良在躬歸我秘書體仁¶
協衷(集作/衆非)盛徳攸同乃訓孟子擇乎中庸休有先(一作/光)¶
風豈命有極豈天不傭降此鞠凶假窆何所惟栢(集作/松)¶
惟松于江之東棘人充充式號且恫哀思無窮¶