(通典文/粹作祠)典有所漏畧皆詳擇名目編諸甲令因宜而¶
薦以類相從則新鮮肥濃盡在是矣不必加於籩豆之¶
數也至於祭噐隨物所宜故太羮古食也盛於㽅㽅古¶
噐也和羮時饌也盛於鉶鉶時噐也亦有古饌而盛於¶
時噐故毛血盛於盤𤣥酒盛於罇未有薦時饌而追¶
用古噐者由古質而今文便於事也雖加籩豆十二味¶
足以盡天下美物而措諸清廟有兼倍之名近於侈矣¶
昔魯人丹桓宫之楹又刻其桷春秋書以非禮禦孫諫¶