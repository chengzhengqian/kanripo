長無尸素之譏槱薪得才不失朝廷之序無任慙懼之¶
至謹重詣朝堂奉表陳請以聞¶
　　　為竇孝諶讓潤州刺史表¶
臣某言伏奉恩制以臣為潤州刺史祗奉寵榮俯仰慙¶
惕臣某誠惶誠恐頓首頓首死罪死罪臣尺澤輕生斗¶
筲淺(一作/賤)品行非三德藝乏四科屬雲雨曲成山川廣¶
納遂得差肩冕笏簉羽鴛鷺自兼(一作/秉)司天地副象河¶
海空陪九卿之末詎達三禮之源栢梁賦詩徒述鐘磬¶