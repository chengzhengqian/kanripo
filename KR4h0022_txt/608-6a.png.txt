上下禔福今此百姓乞留一年庶得服習其教而易安¶
優柔其道而自得閶闔天逺上祈猶難伏乞聖慈囬睠¶
殊渙中留停已出之㫖復如初之望使祈(一作/折)心重至¶
驚魂還歸時雨一霑同養萬物無任瞻望佇廽之至¶
　　　益州父老請留博陵王表¶
臣某言臣伏見陛下睿圖興復寳命維新救㝢縣於阽¶
危拯蒼生於塗炭凡在戴髮孰不幸甚蜀鄉財産古稱¶
天府疲弊始西軍之役屢空拯(疑/)冐賄之夫滿路吁嗟¶