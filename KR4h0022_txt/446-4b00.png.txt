帝若曰於戲易著于歸詩稱下嫁所以正風化厚人倫¶
也咨爾信公主淑慎由衷聦(詔令/作柔)明形外訓以師氏頗¶
詳環珮之儀修其婦功更習紘綖之藝日徴先近年及¶
有行冝錫徽章俾膺茂典今遣使金紫光禄大夫兵部¶
尚書兼中書令集賢院學士修國史上柱國晉國公李¶
林甫副使中大夫守中書侍郎集賢院學士徐安貞持¶
節禮冊(四字一作持節冊/爾為信成公主)爾其光昭閫徳𢎞長國風無¶
怠厥心永綏介福可不慎與¶