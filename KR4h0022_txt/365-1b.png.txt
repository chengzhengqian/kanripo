非性之過也七者循環而交來故性不能充(文粹/作統)也水¶
之渾也其流不清火之煙也其光不明非水火清明之¶
過沙不渾流斯清矣煙不欎光斯明矣情不作性斯充¶
(文粹/作統)矣性與情不相先也雖然無性則情無所生矣是¶
情由性而生情不自情因性而情性不自性由情以明¶
性者天之命也聖人得之而不惑者也情者性之動也¶
百姓溺之而不能知其本者也聖人豈其無情也(集作/耶)¶
聖人者寂然不動不徃而到不言而神不耀而光制作¶