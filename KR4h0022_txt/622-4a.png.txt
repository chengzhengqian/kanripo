今為長久之慮臣之心赤唯願萬嵗之後神通常安陛¶
下之孝名揚於無窮耳¶
　　　論封建表(太宗/)　　　　　　顔師古¶
臣師古言臣伏聞前年親發聖慮將降明勑博問卿士¶
議欲封建斯誠天機獨悟妙䇿深逺既合事宜實惟治¶
要然而議者不一各執異端或欲追法殷周逺尊上古¶
天下之地盡為封國庶姓羣官皆錫茅社或云承弊之¶
後人稀土曠封建之事並未可行不臻至理兩失其中¶