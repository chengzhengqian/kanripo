風尚或可思齊區區之誠有望於此耳夫黄金之為寳¶
也重矣而衆或礫之白圭之為璞也真矣而衆或非之¶
木秀於林堆出於岸者卒為風波所擊材出於衆行髙¶
於人者必為時俗所議以孔宣之徳也而招毁於武叔¶
以周公之徳也而見疑於管叔此古而有之子何為恠¶
者若吾子之蘭薰雪白冰清玉潤變通古今(一作思/周變通)識¶
貫終始而不免於讒口者斯亦可以痛心哉然則霜雪¶
增加然後知松栢之勁也隂陽薄蝕然後知日月之明¶