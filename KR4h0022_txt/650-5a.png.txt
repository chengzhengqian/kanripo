賔客庻子詹事及宫官五品以下各舉所知令出巳来¶
日月巳久官寮所舉咸巳進名迄至于今更無進止殿¶
下敦崇學藝廣訪時英天下四方莫不欣恱文學之士¶
飭躬待問而淹歴時序未有指歸朝士搢紳咸謂殿下¶
徒有其聲而無其實私談竊議頗盈衆口但令出惟行¶
理非虚設舉能進善其事不輕一降令書終年寂寞天¶
下英髦誰不解體此乃欲益反損應是更非伏願與賔¶
客庶子等量宜早為處分事或不可專决亦湏速以聞¶