　　　同前　　　　　　　　　　王　胄¶
白馬黄金鞭蹀躞栁城前問此何鄉客長安惡少年結¶
髪從戎事馳名振朔邉良弓控繁弱利劔揮龍淵(一作/泉)¶
披林扼彫虎仰手接飛鳶前年破(一作/絶)沙漠昔嵗取祁¶
連折衝摧右校搴旗殪左賢昆(一作虎左傳/有力如虎者)彌還謝力¶
慶忌本推儇海外平(一作/憑)遐險來庭識負褰(一作職/貢愆)三¶
韓勞薄伐六事指幽燕良家選河右猛將徴西山浮雲¶
屯羽騎蔽日引長旃自矜有餘勇應募忽争先王師已¶