　　　觀舞賦(應魏/王教)　　　　　　　謝　偃¶
惟欽眀之昌運應靈圖而嗣籙紐三代之離術正千齡¶
之差朔可以治定制(一作/易)禮可以功成變樂實磐石之¶
攸寄固維城之斯屬欣微生之多幸濫髙選於名藩列¶
通籍之渥恵承置醴之殊恩晨曳裾於東閣夕侍宴於¶
西園于時霜氣歛靄夜景澄廓雲徹層臺烟銷連閣流¶
月華以照耀間星文而灼爍巖桂偃而未凋宫梧紛而¶
就落於是羅薦周設黼帳髙舒露凝珠網風清玉除燭¶