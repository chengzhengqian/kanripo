對夫鉛刀均鋒劒之恥也蹇驢齊足驥之恥也朗璞蒙¶
垢玉人之過也鳴絲絶絃伶官之罪也借如承明㫖獻¶
嘉猷而愚智糾紛臧否錯糅斯亦士君子之所恨豈獨¶
為政之憂哉沔實陋才良不足算憑藉休慶謬偕旌拔¶
狂言雖立鄙道未孚蘊雜薰蕕沉蔽玉石重叅羣彦之¶
末再承議賢之問進思自勵其何補歟退欲鳴謙豈獲¶
無咎審詞衆好儻或擇善而行辨是與非請思即事而¶
對策曰栁莊黜殯用事之差也石建闕馬為字之失也¶