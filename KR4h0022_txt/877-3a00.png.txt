尊於帝王語乎遷易凡百無聞於感致羙矣哉不可得¶
而稱也大唐革去故鼎取新與運而生繼天而作握乾¶
坤而造物海内知春闢混沌而為家域中無外天皇膺¶
厯數順謳歌金櫃玉板服皇王之能事衢室廟堂承祖¶
宗之茂烈垂衣裳而作元后端拱北辰負黼扆而朝諸¶
侯嚮眀南面周邦赫赫其道洽於成康漢室巍巍其化¶
鍾於文景東漸西被逺安邇肅海三年而無波雲連月¶
而不散天瑞降地符昇靈鳳五文嵗時来苑囿神龍八¶