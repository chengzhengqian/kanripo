月向南臺見秋霖洗滌餘出逢危葉落静益衆峯踈冷¶
露尋時有禪牕此夜虛相思聊悵望潤氣徧衣裾(集作/初非)¶
　　　題青龍寺鏡公房　　　　　前　人¶
一夕曽留宿終南摇落時孤燈岡舍掩殘磬雪風吹樹¶
老因寒折泉深出井遲踈慵豈有事多失上方期¶
　　　宿贇上人房　　　　　　　前　人¶
堦前多是竹閒地擬栽松朱㸃草書跡雪平麻履蹤御¶
溝寒夜雨宫寺静時鍾此室無他事來尋(集作/多)不厭重¶