食得位臣亦胡顔况八座樞機五曹要劇上儀七星之¶
象旁理萬邦之敎自非元凱之明允忠肅陳韓之敦樸¶
淳深將何以釐正版圖擾安邦國臣之淺狹誠則貪叨¶
朝有典章敢叨(疑/)非望伏乞廻乾坤之曲澤收雨露之¶
殊私廣訪訏謨詳求棫樸更引食場之彦俾臨均土之¶
司則受任得才無愆振鷺之美官方有序不失貫魚之¶
次無任慙悚之至謹詣朝堂奉表陳請以聞臣所讓人¶
别狀封進臣某誠惶誠恐頓首頓首謹言¶