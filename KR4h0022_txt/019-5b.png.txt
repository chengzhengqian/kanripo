午之更位辨方辨卦乃立節以為八定至定分故均氣¶
以為四於是聖人設矣君子用之于以則地氣于以奉¶
天時仲夏将臨則蕤賓啟候孟秋既届乃夷則應期大¶
吕具實而冬窮於丑太簇已散而春蠢於寅可謂自㣲¶
形著有條不紊明天道之大備則帝道之廣運且夫範¶
金以為律當其空有律之名燔葭以為灰當其動用灰¶
之輕律之空則或吐或納灰之輕則有虚有盈由是識¶
坤徳之順静探乾徳之逰行其入也柔順其出也剛勝¶