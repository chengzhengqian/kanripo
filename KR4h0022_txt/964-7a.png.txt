　　　鄧國夫人墓誌銘　　　　　　前　人¶
詩美莊姜傳稱孟母庶姬綿邈千載時有猗嗟邦媛柔¶
明亶厚龜玉毁櫝膏蘭夭壽逺矣皇祖肇自宗伯靈基¶
在晉華胄陵江尹茲西楚宅是南邦髙蓋結轍圓冠比¶
蹤魏館虚待周京長發父對雄風母膺姉(集作/娣)月珠浦¶
瀆(集作/黷)潤玉林清越昆弟三人羽儀雙闕家芳(集作/芬)淑¶
女國茂賢妃具瞻四徳旁通八徽步幛馳辨連環定機¶
調絃魚躍㺯杼鴛飛媧后(集作/氏)創業軒宫多事髙行¶