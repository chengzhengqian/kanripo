宫所作議者豈可徴此二畫以為故實者乎由斯而言¶
則梁氏(唐志/作武)南郊之圖義同於此又傳稱政宜因俗禮¶
貴縁情殷輅周冕規模不一秦冠漢珮用捨無恒况我¶
國家道軼百王功高萬古事有不便理資(唐志作/資於)變通¶
其乘馬衣冠竊謂宜從省廢臣懐此異議其來自久日¶
不暇給未及抑(唐志文/粹作㩁)揚今屬殿下親從齒胄将臨國¶
學凡有衣冠乘馬皆憚此行所以輙進狂言用申鄙見¶
謹議¶