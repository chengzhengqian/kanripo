臣等備列下藩預承大慶三年入計行趨玉帛之禮五¶
日賜酺即奏雲天之宴覩光靈之赫奕接恩貺之綢繆¶
酬報何階空誓心而銘骨嗟嘆不足遂抽毫而授簡非¶
効狂而貢斐實有感而求音同盍各於二三冀揄揚於¶
萬一并題序引式光鴻造雖戴天辯日誠不窺於兩童¶
而講德陳詩庶無慙於四言不量踈野輕敢薦聞繕冩¶
畢功進上如别繫轅之陋輙簉響於雲門化草之微遂¶
馳光於日谷旋顧庸鄙追増悚汗臣禎等無任¶