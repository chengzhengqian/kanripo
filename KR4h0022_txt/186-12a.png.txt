玉壺氷始結循吏政初成既有虛心鑒還如照膽清瑶¶
池慙洞澈金鏡讓澄明氣若朝霜動形隨夜月盈臨人¶
能不蔽待物本無情怯對圓光裏妍媸自此呈¶
　　　玉壺氷　　　　　　　　　潘　炎¶
琰玉性惟堅成壺體更圓虛心含景象應物受寒泉温¶
潤資天質清貞禀自然日融光乍散雪照色逾鮮至鑒¶
功寧宰無私照豈偏明將氷鏡對白與粉花連拂拭終¶
為美提携佇見傳勿令毫髮累遺恨鮑公篇¶