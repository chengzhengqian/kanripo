事無事與能共化于茲八年矣而淳源未還至道猶鬱¶
豈朕之不徳耶將吏之不賢耶徭賦或繁耶綱維或紊¶
耶故延入陛階躬問得失悉如卿所對則朕無憂矣書¶
曰知之非艱行之惟艱語曰仁逺乎哉我欲仁斯仁至¶
矣卿等宜祗典厥職克正其身修于國章允茲朝寄因¶
乎風俗示之訓誘必也道徳齊禮以公㓕私田里息愁¶
怨之聲邦家聞寛厚之化乃及優賞如或依勢作威倚¶
法以削流亡未至教令不行加乃常罰自餘宜依别勑¶