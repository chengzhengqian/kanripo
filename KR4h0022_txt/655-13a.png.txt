某啟某聞杞林騰秀羽族知歸暘谷流謙波臣有託然¶
則朝光八聖尚欣牧豎之詞道濟五殘未隔輿人之誦¶
謹憑斯義輙呈宸逰東岳頌一首當仁不讓下走無慙¶
於自媒聞善若驚明公豈難於知我龍門髙逺𦕈黄道¶
而無階爵里既投呌丹閽而有地伏願蹔停左右曲流¶
國士之恩廣進芻蕘俯息樵夫之議輕陳徑㨗退用彷徨¶
　　　上皇甫常伯啟二首¶
某啟一昨奉命令寫新對臺䇿及前後舊文謹憑國士¶