書左僕射賞有功也遷大司空旌有徳也初公之臨長¶
魏郊也屬大軍之後民人離落閭閻之内十室九空公¶
體達化源精㓗理道𢎞簡易剗煩苛一年流庸歸二年¶
田萊闢不十年間既庶且富教義興行魏自六雄升為¶
五府拜公為魏州大都督府長史仍加實封一千户以¶
陟明也而緇黃耋耆詣闕陳乞請頌徳褒政列於金石¶
帝曰俞以命先臣門下侍郎王縉譔紀功烈錫魏人以¶
碑之其明年請立生祠而尸祝之公執謙冲抑而勿許¶