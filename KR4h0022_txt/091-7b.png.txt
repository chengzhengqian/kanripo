又治隂陽更作霖雨伊廊廟之故事皆祖父之舊矩朱¶
門不改畫㦸重新暮出黄閣朝趨紫宸繡轂照路玉珂¶
驚塵列親戚以髙㑹沸歌鐘於上春無小無大皆為縉¶
紳顒顒卭卭踰數十人嗟乎一心弼諧多樹綱紀羣小¶
見醜獨醒積毁鑠於衆口病於十指由是我汝南公復¶
得罪於天子當是時也偪側崩波蒼黄反覆去鄉離土¶
隳宗破族雲雨流離江山放逐愁見蒼梧之雲泣盡湘¶
潭之竹或投於黒齒之野或竄於文身之俗嗚呼天不¶