稼穡之允脩将明肥磽異等豐歉殊收人靡在阿之歎¶
野傳擊壤之謳已矣哉富庶之規既如此弼諧之道必¶
於是佐𤣥化之風行動黎元而草靡故得祥生地表慶¶
發天宗百榖允修臣罔慙於后稷兆人乃粒帝有邁於¶
神農伊斯事之明盛掩前代之輝映因獻夀之嘉辰遂¶
啓心於善政何必考李悝之地力覽崔寔之月令懿此¶
羣公之書永作九州之慶¶
　　　第三(同前/韻)　　　　　　　　胡直鈞¶