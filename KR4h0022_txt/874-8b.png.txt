自推算知時命未符又念叔孫賀之言故抑而不許初¶
李宻為楊𤣥感謀主𤣥感不能從及聞帝與樊子葢運¶
籌所揣皆如宻意乃歎曰天下竒才也遂遣書招帝帝¶
笑而不從諸兄素聞宻名勸帝帝曰宻雖有才氣未能¶
經逺欲圗功業終恐無成㑹唐髙祖安撫太原便留鎮¶
守帝觀之曰雄傑簡易聰明神武此可與從事矣投刺¶
往謁焉賈文和之揣君酈食其之觀将翔而後集可謂¶
明也髙祖亦虚心結契握手推誠周文之得姜牙載以¶