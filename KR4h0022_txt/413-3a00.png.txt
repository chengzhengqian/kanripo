勑具官楊景復等士君子不患無位患已不立茍有所¶
立人必知之惟爾等六人藴才業文咸士之秀者果為¶
賢侯交辟俾朕得聞其姓名是用各進其秩分授以職¶
若脩飾不已籌謀有聞則鴻漸之資當從此始而景復¶
禀訓祗命頗著令稱故因滿嵗特假臺郎古者公臣之¶
良入補王闕朝奨非逺爾其勉之可依前件¶
　　　授李石楊榖(集作穀/下同)張殷衡等官並充涇原判¶
　　　　官制¶