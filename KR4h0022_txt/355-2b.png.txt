字余以昇之余㓜服此殊惠兮遂閲禮而聞詩於是裹¶
粮尋師搴裳訪古探舊篆於南越得遺書於東魯意(一/作)¶
(音/)有缺而必刋簡無文而咸補入陳適衞百舎不厭其¶
栖遑累璽重胝千里不辭於勞苦既而屠龍適就刻鵠¶
初成下筆則煙飛雲動落紙則鸞廽鳯驚通李膺而竊¶
價造張華而假成郭林宗聞而心服王夷甫見而神傾¶
俯仰談笑顧盼縱横自謂明主以令僕相待朝廷以黄¶
散為輕及觀國之光利用賔王謁龍王於武帳揮鳯藻¶