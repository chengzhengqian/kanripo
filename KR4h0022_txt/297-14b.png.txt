㸔夙年追騄驥暮節仰鵷鸞疲駕勞垂耳騫騰(一作/飛)遽¶
矯翰將調梅鉉實不正李園冠荆玉終無玷隨珠忽巳¶
彈曉裝違鞏洛夕夣在長安北臨易傷阮西征未學潘¶
傾車無共轍同𣲖有殊瀾去去懷知巳何由報一飡¶
　　　初到黄梅臨江驛　　　　　宋之問¶
馬上逢寒食途中屬暮春可憐江浦望不見洛橋人北¶
極懷明主南溟作逐臣故鄉(一作/園)腸斷處日夜栁條新¶
　　此詩二百九十巻重出前巳削去注異同為一作¶