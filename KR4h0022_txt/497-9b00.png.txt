王之道亦如是焉我國家欽若五帝憲章三王典謨不¶
易之道祖述而大用忠敬迭救之教具舉而兼行可謂¶
文質協和禮樂明備之代也然臣聞之孔子曰殷因於¶
夏禮周因於殷禮損益始終若循環然其繼周若百代¶
可知也臣觀周之弊也爵賞黷刑罰窮而秦反用刑名¶
祚因中絶及漢雜以覇道徳又下衰迨于魏晉以還未¶
有繼而救者是以周之文弊今有遺風故人鮮朴而忠¶
俗猶利而巧伏惟陛下以繼周為已任以行夏為時宜¶