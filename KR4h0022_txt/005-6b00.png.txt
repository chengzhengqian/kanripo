出暘谷之方融歴離宫而増麗羲和疑而愕立疇人駭¶
以横睇循黄道以遅遅爍青𡨕而晰晰觀其瑞景中煥¶
浮晶外溢所以告昌期符聖日結金天以標異掩羣祥¶
而首出仰其衆色比河上之榮光徴彼謡言異江中之¶
萍實景麗天衢明均八區知神光之有宰信𤣥化之潜¶
敷媚韶陽於紫陌混佳氣於皇都於是見土行之善應¶
識帝載之珍符君一徳兮格于上天日五色兮臨于下¶
土寔有感而斯見固惟仁而是輔乗虚散彩状朝烟之¶