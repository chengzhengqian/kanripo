不儒和則失人邦國所由困也故二千石之任方今為¶
難至尊垂憂勤於兆人延俊乂於高位以蘇州刺史陳¶
郡殷公文可以成政武可以安人明斷良謀忠在王室¶
其理也寛不容怠嚴不拒情清白貫於神明簡易契於¶
黃老徳必有隣歌聲宜繼由是命公典此邦也至若建¶
置城府之年月升降品第之等差風俗貢賦之宜男女¶
隄封之數圖牒備矣老㓜傳之今之所書畧舉勲徳也¶
元年建寅月二十一日左補闕趙郡李華於江州附述¶