誠疇庸懋能自家刑國或圖舊以延賞或錫類以崇先¶
日月遍燭於幽明雨露不私於中外舊章備舉墜典咸¶
秩崇儒術所以𢎞教化旌孝義所以厚時風憫耆耋而¶
廪賜有差廢横斂而㐫荒是禦皆歴代哲王之茂典今¶
陛下脩(一作/揔)而行之洋洋聖謨曠所聞見雖虞帝之孝¶
殷后之仁垂拱而人無間然鞬&KR1060;而兵不復用方於今¶
日未足比崇臣幸属昌期謬領藩服官惟責實未効㳙¶
埃之勞賞及無功亦洽(一作/沾)渙汗之寵拜恩竊抃倍萬¶