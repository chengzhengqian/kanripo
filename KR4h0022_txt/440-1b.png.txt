卒浮惰苟求逸樂憚於征役離其營伍因此逃竄濳匿¶
﨑嶇盜竊為資規免朝夕良由勸勵不明部署失所弛¶
慢之責在於朕躬琴瑟不調已云變革多墜刑網情實¶
(一作/兼)軫悼宜從寛宥許以自新其義士募人有背軍逃¶
亡者自武徳二年十月二十日以前罪無輕重皆赦除¶
之饑寒困弊不能自存者所在官司隨事賑給士非素¶
厲難以應敵設法垂憲期於不犯自今以後有背軍鎭¶
征役者隨即科處必無容貸宜明宣告咸使聞知(武徳/二年)¶