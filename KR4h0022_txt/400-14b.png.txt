勑具官裴廸等天子擢侯府之彦昇諸周行掄材奬勞¶
斯謂彛制逮于搜索淪滯羽儀膠庠四面取人一時慎¶
選以廸卿材應聘儒席稱珍以鎬幕畫有聞賔榮具羙¶
以玭華宗輝譽官路流芳各負所長求伸其志而諸侯¶
之府裨賛是繄驗安劉戴舜之功見難進易退之道太¶
僕禦侮貳尹優賢司成古官歴代清選唯爾三子來服¶
訓詞交脩厥官以稱我意可¶
　文苑英華卷四百¶