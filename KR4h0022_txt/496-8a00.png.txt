應導之而人知勸防之而人不踰將致於斯豈無其要¶
　　　對¶
對臣聞王者發號施令所以齊其俗一其心俗齊則和¶
心一則固人於是乎可任使也傳曰人心不同如其面¶
焉故一人一心萬人萬心若不以令一之則人人之心¶
各異矣於是積異以生疑積疑以生惑除亂莫先乎令¶
者也故聖王重之然則令者出於一人加於百辟被於¶
萬姓漸於四夷如風行如雨施有往而無返也其在周¶