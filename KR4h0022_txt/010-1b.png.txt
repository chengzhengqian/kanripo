　　　星囬于天賦(以數将已終歲/且更始為韻)　馮　宿¶
天其運乎嵗聿云莫彼星囬而斗建實維新而去故攝¶
提克正無聞黍累之差懸象著明不忒隂陽之數仰觀¶
蒼蒼悠乆且長一十二分終而復始二十八宿巡而有¶
常各安其位各正其方每披雲而見質恒耿漢而流光¶
凌霜晰晰燭夜煌煌瞻彼星之囬復知改嵗之方将豈¶
不以式遵晷度無失綱紀縱横其狀逐青陽而左旋璀¶
璨其容候招摇而東指匝四氣而為度臨萬戸而可視¶