　　　江際　　　　　　　　　　鄭　谷¶
杳杳漁舟破暝煙踈踈蘆葦舊江天那堪流落逄摇落¶
可得澘然是偶然萬頃白波迷宿鷺一林黄葉送寒蟬¶
兵車未息年華促早晩閒吟向滻川¶
　　　濟浙江　　　　　　　　　陳　陶¶
適越一輕艘凌兢截鷺濤曙光金海近晴雪玉峯髙静¶
㓂思投筆傷時欲釣鼇壮心殊未展登渉漫勞勞¶
　　此詩二百九十五巻重出今已削去注異同為一¶