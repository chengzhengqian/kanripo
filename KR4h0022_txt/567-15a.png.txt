　　　賀生擒衡州草賊鄧裴表¶
臣某等言伏見湖南都團練使奏生擒衡州草賊鄧裴¶
及徒黨等伏以湖湘早耗百姓饑荒遂有姦兇敢圗嘯¶
聚今承擒滅已盡根株臣等誠歡誠忭頓首頓首臣聞¶
三代之英兩漢之盛姦宄亂常之類挺兇搆逆之黨乗¶
間即有過隙便生伏以聖敬文思和武光孝皇帝陛下¶
威極風霆徳滋雨露正開夀域盡納群生永戢干戈將¶
臻富庶逆賊鄧裴蕞爾小孽敢因艱食漸誘饑人剥亂¶