處崇班超登近侍上感皇明識遇之厚下憂忝冐負乘¶
之責常願肝腦塗地以報所天魂魄歸泉不忘結草至¶
於欲披誠欵曲盡智能竭心本朝輸力明主此臣日夜¶
之所思念胷襟之所蓄積豈敢更為進退茍事亷隅固¶
守撝謙坐餙邉幅臣早遘凶閔素甘賤貧少纒羸疴不¶
任勞苦從仕代饑寒之役狥禄無顯逹之心脩身懼於¶
辱先履道期於逺害見强禦之為患也故處之以謙卑¶
知刻薄之為尤也故行之以仁恕慕退讓不敢從馳競¶