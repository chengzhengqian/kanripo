　　　同前　　　　　　　　　　黎　逢¶
上宫新栁變小苑暮天晴始見和煙宻遥憐拂水輕色¶
乗陽氣重隂助御樓清不厭隨風嫋仍宜向日明客中¶
愁(一作客/愁觀)羙景池上仰光榮漸到依依處思聞出谷鸎¶
　　　同前　　　　　　　　　　丁　位¶
小苑宜春望宫池栁色輕低昻含曉景縈轉帯新晴似¶
盖芳初合如絲䕃漸成依依連水暗嫋嫋出牆明雖以¶
陽和發能令旅思生他時花滿路從此接遷鶯¶