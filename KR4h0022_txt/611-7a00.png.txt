臣某言聞京兆萬年縣大寧坊宅内有桑樹一株暮秋¶
生子初冬椹熟今謹取得專輙進奉伏惟陛下恵覃區¶
㝢仁洎草木故得神蠶之樹發秀於寒露之辰帝女之¶
林結實於繁霜之下出於萬年之界彰一人萬嵗之符¶
生自大寧之坊表群生大安之慶鴟鴞已革見夷貊之¶
懐音絲蠒行豐見府藏之逾實殊禎荐委絶貺仍臻凡¶
在含生孰不欣慶無任忭躍之至謹奉表陳賀以聞¶
　　　為留守作奏慶山醴泉表(武后/)張　說¶