以相薄初昇穹昊月午而孤燭猶燃末映踈林夜乆而¶
圓珠未落景貺繁集靈機衆夥臣望氣以敷奏君向陽¶
而拱坐雖戬榖而自天寔休徴之在我騂芒下射滅草¶
莽之飛螢紫焰傍融掩榆關之流火老人彰矣成此乾¶
文老人出矣賛此明君書玉牒以垂範紀緗圖而播芬¶
自古為天官者莫不察時變紀殊尤唐昧擅譽於南楚¶
史佚專羙於西周宋則子韋遐鑒鄭乃禆竈深求殷馗¶
縱眺識曹公之肇迹李郃凝目知漢使之将逰余非曩¶