聖人順天道防人欲布和以調其性宣樂以察其俗氣¶
将道志五聲發以成文化盡歡心百獸率而叶曲茫茫¶
大空樂生其中聲隨化感律與天通交四氣之溥暢貫¶
三光乎昭融将君子以審樂故先王以省風致同和於¶
天地諒難究其始終惟樂之廣于何不有包隂陽兮不¶
集不散降神靈兮或六或九故季札聆音而感深宣尼¶
忘味於耳盈昭覆幬兮煦嫗召㳺泳以飛鳴演自窅𡨕¶
發於性情将不動而為動自無聲而有聲五者通三我¶