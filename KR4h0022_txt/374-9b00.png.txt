有老甿笑於旁且曰舉今州縣皆驛(文粹/作役)也吾聞開元¶
中天下富蕃號為理平踵千里者不裹糧長子孫者不¶
知兵今者天下無金革之聲而編户(集作/户口)日益破疆場¶
無侵削之虞而墾田日益寡生民日益困財力日益竭¶
其故何哉凡與天子共理天下者刺史縣令而已以其¶
耳目接於民而政令速於行也今朝廷命官既已輕任¶
刺史縣令而又促數於更易且刺史縣令逺者三嵗一¶
更近者一二嵗再更故州縣之政苟有不利於民可以¶