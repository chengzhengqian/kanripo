律徴三代之樂而六氣平均使天下霈然而有感窮海¶
外颯爾而知春至於傳之永久垂之不朽可以動萌芽¶
可以榮林藪薰風之有徳也使國富以人安薰風之有¶
恵也使時和而俗阜若乃燠佳氣兮允塞掃祥煙兮乍¶
開早綻青門之栁先驚上苑之梅晦入陽春之曲潜吹¶
玉管之灰此亦韶年之麗景况有順時而豐財或披襟¶
而乍對或臨水而輕拂承長養則芳氣襲於一人闡煦¶
嫗則膏露霑於萬物斯以發號施令前規後監三農以¶