期汝不死庭再拜受斯言既寤喜且驚秘之不敢泄誓¶
志居巖扃恩愛舍骨肉飲食斷羶腥朝食雲母散夜吸¶
沆瀣精空山三十載日望輜軿迎前期過已久鸞鶴無¶
來聲齒髪日夜衰(集作/衰白)耳目減聰明一朝同物化身與¶
糞壤并神仙信有之俗力非可營茍無金骨相不列丹¶
臺名徒傳辟糓法虚受燒丹經祗自取勤苦百年終不¶
成悲哉夢仙人一夢誤一生¶
　　　謫仙詞　　　　　　　　　陳　陶¶