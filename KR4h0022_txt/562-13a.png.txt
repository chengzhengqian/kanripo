之行也曽不徒然伏惟天册寳金輪聖神皇帝現此妙¶
身當兹巨瑞符契冥合影響不差有百億國無量清浄¶
者天意若曰䕶蘇蟻結黙啜蜂飛聞鼓鞞而革靣望旌¶
旗而懸首指麾而邉境獲安髙枕而中國無事風行電¶
掃縳噍類於百億之區霧廓塵銷反逰魂於清浄之域¶
深仁所及不亦𢎞哉臣等濫奉朝恩親披瑞諜非常之¶
貺曠古未聞殊特之珍歴代一見手舞足蹈倍百常情¶
無任慶躍之至謹詣朝堂奉表陳賀以聞¶