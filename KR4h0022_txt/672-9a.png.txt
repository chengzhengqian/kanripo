目擊竊以通家自任更將覩奥為歡聊下拂塵之榻便¶
登勒銘之座芝蘭在室乆乆逾芳花蕚連枝韡韡交映¶
徒觀其室居閑曠庭草蕪沒髙窓納景宻樹栖煙筵有¶
丘中之琴案多濠上之帙懐情落落無事草𤣥虚館隂¶
隂自然純白此傲吏之遺賞髙人之逺致也加復披玩¶
華藻終朝忘倦珠明玉潤雲蔚霞舒符彩相燭稀聲間¶
起彫逾繪素采奪華蟲之飾韻動旋宫響入飛龍之奏¶
三月忘味疇足為多一朝投筆於是乎在想望光景若¶