身坐霜石眠鳥握風枝别憶天台客煙霞昔有期¶
　　　宿韋律(集作/津)山居　　　　　前　人¶
永夕見招宿詩書盈(集作/滿)草堂靜吟傾藥酒髙論出名¶
塲窓颯松篁韻庭兼雪月光心期身未老一去泛瀟湘¶
　　　秋夜喜友人宿　　　　　　前　人¶
莫話春闈事清宵且醉(集作/但共)吟頻年遺我輩有日值公¶
心逼(集作/通)曙天傾斗將寒葉墜林無為簪紱意從古貴¶
知音¶