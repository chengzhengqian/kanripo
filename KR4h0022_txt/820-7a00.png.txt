其所以然也遂以草衣號焉足不蹈地口不嘗味日無¶
晝夜時無寒暑寂黙之境一䋲牀而已萬有囂然此心¶
不動其内則以三世五藴皆從妄作然後以無有法諦¶
觀十二因縁於正智中得真常真我方寸之地湛然虚¶
無身及智慧二俱清浄微言軟語有時而聞渉其境之¶
逺近隨其根之上下如雨潤萬物風行空中履其門皆¶
獲趣入若非斡𤣥機於無際窮實相之源底則四時攻¶
於外百疾生於内矣古所謂遺物離人而立於獨者禪¶