十七皇帝廢朝一日是嵗十月三日用大葬之禮歸全¶
于(集作/於)河隂縣廣武原從太保府君先塋以盧夫人合¶
祔焉公自將仕郎累階至銀青光禄大夫自武騎尉累¶
勲至上柱國自布衣而佩服金紫自旅食而廟享祖考¶
封爵被乎身褒贈及乎先官品䕃乎後大其門肥其家¶
儒者之榮無闕焉皆求已稽古之力自致耳公為人噐¶
宇甚𢎞衣冠甚偉寡言正色人望而敬之至於宴逰觴¶
詠之間則其貌温然如春其心油然如雲也初元和中¶