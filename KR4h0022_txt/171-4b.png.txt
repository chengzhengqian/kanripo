　　　奉和經河上公廟應制　　　張　說(見集/本)¶
河上無名老知非漢代人先探道德要留待聖明辰𤣥¶
妙為天下清虗用谷神化將和氣一風與太初隣靈廟¶
觀遺象仙歌入至真皇心齊萬物何處不同塵¶
　　　同前　　　　　　　　　　張九齡¶
昔日(集作/者)河邉叟誰知隐與仙姓名終不識章句此空¶
傳跡為坐㤀晦言由強著宣精靈竟何所祠宇獨依然¶
道在紆宸眷風行動睿篇從兹化天下清净復何先¶