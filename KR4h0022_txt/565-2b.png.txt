雲驅馳龍虎沉雄内㫁不勞謀於力牧天䇿勇決無待¶
問於容成是以威風所振烈火之遇鴻毛旗皷所臨衝¶
風之巻秋葉竊聞伊洛戎夷幽并僣偽抱圗載籍已歸¶
丞相之府䘖玉繫綬並詣中軍之營百年逋誅遂窮巢¶
窟三代敵怨俄然掃蕩昔周王鮪水之師尚勞再駕軒¶
轅上谷之戰猶須九伐未有一朝指麾獨決神慮平定¶
㝢内光宅天下二十八宿止餘吳越一星千二百國裁¶
漏麟洲小水若夫咸康之年四方始定建武之代諸侯¶