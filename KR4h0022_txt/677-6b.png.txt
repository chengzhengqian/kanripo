周旋故已在雲霄之上而僕汝潁之間一後生耳不知¶
足下何從而見訪耶髙命驟臨怪歎無寡竊為重之忽¶
記徃年奉詣時足下云孫大所言第一進士子則其人¶
不肖誠愧孫公之過談足下誤聽然尚恐足下正由此¶
見知茍曰其然則足下未知之也嗟夫漢有言曰公知¶
其一未知其二此言雖大可以喻小若孫考功之於僕¶
可謂知其一矣(一作/也)深矣可不忘矣然其所未知者乃¶
三四不啻豈一二而已哉慎子有言以離朱之明視秋¶