　　　藍田關銘(幷序/)　　　　　　皮日休¶
六年皮子副諸侯貢士之薦入京程至藍田關覩山形¶
關勢廽抱于天秀欲染眸危將驚魄噫將造物者心是¶
而加力耶不然者何壯觀若斯之盛也易曰王公設險¶
以守其國信矣哉若為天下之樞機萬世之閫閾者非¶
兹關而莫守也因陳其規是為藍田關銘¶
天輔唐業地造唐關千巖作鎻萬嶂為拴難圖其形莫¶
狀其秀雙扉未開天地如斗軋然晝啟人流如濟似畫¶