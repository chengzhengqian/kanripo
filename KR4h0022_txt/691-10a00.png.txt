命命通則事偶事偶則幸來幸之來尚歸之於命不幸¶
之來也捨命復何歸哉所以上不怨天下不尤人者以¶
(集作/實如)此也又嘗照鏡復(集作/或)觀冩真自相形骨非富貴¶
者必矣以此自决益不復疑故寵辱之來不自驚怪亦¶
足下素所知也今且安時順命用遣日(集作/嵗)月或免罷¶
之後得以自由浩然江湖從此長往死則葬魚鱉之腹¶
生則同鳥獸之群必不能與掊聲攫利者權量其分寸¶
矣足下輩無復見僕之光塵於人寰間也多謝故人勉¶