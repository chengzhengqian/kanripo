之好慕果不可絶徒使所慕所好在於非理耳由不知¶
其本而逆施之莊生徒知好髙慕上之離其本而不知¶
好慕之心發於天機欲絶聖賢使天下各止其知安其¶
分而無所慕何異於毁溝壊竈以止水火者乎其術一¶
何迂此所謂窮極性情而未盡性情之變也用是以觀¶
彼於虚無焉天命焉因任焉性情焉譊譊然道之(闕/)無¶
一洞明者不知𤣥奥者固如是乎故曰粗見理而未盡¶
者也雖根源老氏而詭聖敗法尤深王生欲廢之冝哉¶