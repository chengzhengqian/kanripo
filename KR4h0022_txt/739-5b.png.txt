安厝之以其復土事畢長為感慕之所窀穸禮終永作¶
鬼神之宅朝市遷變豈得先(舊唐書作/不得豫)測於將來泉石¶
交侵不可逆(㑹要/作先)知於地下是以謀及龜筮庶無後艱¶
斯乃備於慎終之禮曽無吉凶之義暨近代以來加之¶
隂陽塟法或選年月便近或量墓田逺近一事失所禍¶
及死生巫者利其貨賄莫不擅加防害遂使塟書一術¶
乃有百二十家各說吉凶拘而多忌且天覆地載乾坤之¶
理備焉一剛一柔消息之義詳矣或成於晝夜之道感¶