穆若愚唐秘書監新安公之孫前御史中丞公之第五¶
子貌宜貴壽神宜才藝氣宜淑哲生七年而夭痛莫如¶
之時諸父不天方集荼蓼一慟之外且相諭曰老氏謂¶
身為大患然則人之生也適與患並男子既亂以往患¶
於是始此子也生無有生之患没有無患之樂(一作生/無生之)¶
(患莫無/死之患)歘然與大化潛契曠然與太古為鄰齊彼彭𥅆¶
為歸坏土命也如何偃師首陽山之北原吾祖宗之所¶
宅翌日遷祔於先府君之後又翌日窆焉貞元十一年¶