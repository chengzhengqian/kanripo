　　　舉杭州刺史韋臯自代狀　　裴　晃¶
右臣在福建與韋臯鄰近諳其為政甚得人心逃亡悉¶
歸逺近皆悅頃在京兆以公造出官今領餘杭以治行¶
髙第馮異漢之名将初為赤眉所敗俄又大勝光武降¶
璽書勞曰昔雖垂趐回谿今乃奮翼澠池可謂失之東¶
隅收之桑榆矣臣以為韋臯之功亦馮異之比往雖小¶
失今亦大理陛下既捨其過而使之則必(必一作/人心)激勵¶
其氣有倍匹夫一言相為而死况君臣之義誰不感恩¶