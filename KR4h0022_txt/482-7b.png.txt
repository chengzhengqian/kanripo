對臣聞棲培塿者不覩嵩泰之干雲遊濘濚者詎識滄¶
溟之沃日臣蒿萊弱質衡泌鯫生未(一作/焉)識廣厦之居¶
安知大牢之味不量蕞爾輕縱(一作/從)褎然謬達天聽兢¶
惶聖問粤惟皇家出震累葉重輝天人歸七百之期宗¶
祊聨億兆之慶太宗以明一察(一作/體)道括珠囊而總萬¶
方髙宗以通三御宸轉金鏡而清九服用能肅清天歩¶
夷坦帝途垂莫大之鴻基託非常之元聖伏惟皇太后¶
陛下道超鍊石化軼捫天被子育之深仁𢎞母儀之博¶