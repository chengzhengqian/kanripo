時幸累叨榮級石渠麟閣司典籍之林金門鳳池叅廟¶
堂之議以小才而居大任用近智而恢遠畧緣鶴之鼎¶
既失於鹽梅濡鵜之衣實慙於紱冕甘待素飡之責忽¶
承非次之恩夫以𤨏闥崇嚴玊堂祕近職叅持蓋位亞¶
掌壺子雲以善屬文詞始應夕拜李真以妙通經術方¶
陪旦講臣之愚陋實畏友朋豈足以奉帷幄之昌言聯¶
名賢之逸軌且短才不齒未減雙鳬之數豐秩妄加必¶
喪羣龍之績陛下經緯品物搜揚管庫方使道風德範¶