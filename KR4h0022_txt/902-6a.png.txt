賔客多詞人君每引道書滿盈之誡以扶俊徳忠也仁¶
孝與忠雖無位為貴禮所謂以道得人而已况承前人¶
之烈光被聖代之冕服乎夫人賛皇縣君趙郡李氏北¶
州望族左司郎中公掩(一作/淹)之孫杭州刺史自抱之女¶
左司博古杭州知人訓成懿淑光配有徳後君六嵗而¶
終合祔于濟源之燕川南原龜從筮後兆因徳叶嗣子¶
光祿少卿瑴前蜀郡兵曹叅軍殷句容尉毅出言舉足¶
不墜孝慈瑴行備忠厚辭無枝葉朗而不華直而容衆¶