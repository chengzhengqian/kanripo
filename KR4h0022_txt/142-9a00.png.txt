復移其情躡糞土而股戰弄清風而翅輕漸能羽化永¶
别跂行具體皆遷雖似通於應變無心而守曽不知其¶
改更連拳未己奮迅復止謂我自然莫知所以舉螳蜋¶
之臂而動振莎雞之羽乃起化形如蝶既以忘於神遷¶
委蛻若蟬信難窮於天理雖離本質亦匪殊姿遇穴入¶
易逢花去遲見其類而却為非類遇(一作/過)其支(一作枝/下同)¶
而飜訝何支衆彚皆同昔不非兮今不是含生無别彼¶
一時兮此一時然則聖人舉以立言指而垂教謂㣲蟲¶