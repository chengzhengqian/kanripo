舞我騏馵可以敷張皇樂可以啓迪歡趣須㬰金皷奏玉¶
管傳忽兮龍踞愕爾鴻翩頓纓而電落朱鬛驤首而星¶
流白顛動容合雅度曲遺姸盡庶能於意外期一顧於君¶
前噴玉生風呈竒變態雖燕王市駿骨貳師馳絶塞豈¶
比夫舞皇衢娛聖代表吾君之善貸向使垂耳長坂翹¶
足逺坰天驥之才莫用鹽車之役不停安得播天樂輝皇¶
靈服御惟允簫韶是聴則知絶羣稱徳殊藝逸貌足之¶
舞之莫匪聖人之教則陳力者願驅策而是効¶