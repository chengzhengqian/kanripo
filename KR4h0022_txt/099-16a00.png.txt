誼承塵醉可全真但舞王戎如意其間豁爾此外蕭然¶
姜肱則惟卧一被江革則還留半氊望夫子之門墻乃¶
過數仞顧先生之履襪不翅雙穿敢驚時而獨行聊収¶
視而返聽豈可浪廢𤣥闗虚摇譚柄夜將半而誰容月¶
每旦而誰評(去/聲)清言不屈孫劉難(一作/詎)減於中軍善講¶
無窮支許那輕於小令式抽易緒或扣老端演精微於¶
簡易消澹泊於艱難澄如井水界若長竿興(去/聲)牛心者¶
赴敵持麈尾者升壇交衡而矛㦸初利頓挫而風霜正¶