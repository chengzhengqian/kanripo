羅紈罷御與朱邸而長辭金玉滿堂棲白雲而不顧巖¶
石信美結構多竒錦壁周庭以造天玉泉注户而鳴壑¶
三光貝樹影入山窓九節昌蒲光摇砌水竹林茅宇自¶
冥棲隠之心藥物圖書即有靈仙之氣人惟帝念(一作/命)¶
巖穴所以増輝地入王家樵採尤其不犯嗟乎林棲谷¶
飲古亦有之豈有貴而為王鍊形雲壑希世獨立萬古¶
誰隣子晉已来一人而已羣公等銜紫泥之寵命間清¶
溪之逸遊駐驂騑歩巖石藉落花而聽時鳥累宿忘歸¶