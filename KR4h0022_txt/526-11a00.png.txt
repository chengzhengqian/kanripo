之浪金堤苦懸米之憂漢書以溝洫興謡史記乃河渠¶
發詠䟽導得理編甿以寧眷彼諸州是稱修葺堤堰縱¶
横瓠子湏切黎人阻饑匏𤓰莫食逺由蘭署庶救梅林¶
何髙見之不同而平價之無給夫則非人莫可人則非¶
食罔存數日暫勞猶宜不許累旬重役焉可闕如官供¶
尚且云無私備奚能取濟况國家無事主是唐堯河内¶
有倉吏非汲黯但使凖格興役何必申省拘文公課自¶
有常程令式寧無舊例免徭請價義竊惑焉¶