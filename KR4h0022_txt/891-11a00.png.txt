遂觧重圍危城載邑失地全復即授東川節制轉兵部¶
尚書左丞奮師敗衂之餘當芟夷焚爇之後拊廵創痏¶
懷輯逋離敷愷悌之仁起常傷之氣義勇爭奮羸餓者¶
來蘇賊衆退保鹿頭我師進至羅江縣相拒半舍自五¶
月至於仲秋小戰則小利大戰則大利奪其險要挫其¶
鋭氣賊乃堅壁不敢爭鋒然而憑髙阻深綿亘十里我¶
攻彼守衆寡相懸候便宜曠嵗月則傷財留費稽我靈¶
誅乃表請濟師以圖大舉及軍繼至則分命勇鋭入其¶