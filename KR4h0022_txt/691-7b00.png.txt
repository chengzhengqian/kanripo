意者欲其易入而深戒也不我同者得以為計媒孽之¶
詞一發又安可君臣之間自明白其心乎加以握兵於¶
外者以僕潔慎不受(集作/愛)賂而憎秉權於内者以僕介¶
獨不附已而忌其餘附離之者惡僕獨異又信狺狺吠¶
聲唯恐中傷之不獲以此得罪可不悲乎然而僚友益¶
相重交逰益相信信於近而不信於逺亦不恨哉近者¶
少逺者多多者勝少者不勝又其宜矣師臯僕之是言¶
不發於他人獨發於師臯師臯知我者豈有愧於其間¶