　　　送道琚上人還金陵　　　　前　人¶
一與鍾山别山中得信稀經年求法後及夏問安歸野¶
實充甘膳池花當綵衣慈親莫返拜外禮欲無違¶
　　　早秋桐廬思歸示道該上人　前　人¶
桐江秋信早憶在故山時静夜風鳴磬無人竹掃墀猿¶
来觸浄水鳥下啄寒梨何暇(一作/可即)關吾事歸心自有期¶
　　　聽素法師講法華經　　　　前　人¶
法子出西秦名齊七道人纔敷藥草義便見雪山春護¶