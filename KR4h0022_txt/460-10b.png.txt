不肖别矣其道然也(詔令/作耶)朕以虚薄祗膺景命荷宗社¶
之靈當億兆之責曷嘗不早朝晏坐畏天愛人思欲保¶
其和樂躋於仁壽則與我共理者其唯良二千石乎每¶
計吏還州與之陞見示其賞罰錫以筐篚亦云命而已¶
矣而朝集使豫州刺史裴綱分典刑獄為政煩苛頃嵗¶
不登合議蠲復部人有訴便致科繩縣長為言仍遭留¶
繫御史推按遽以實聞虐政弊人一至於此朕夙夜競¶
惕匪遑寧居尋遣使存問其諸道有損處已量加賑恤¶