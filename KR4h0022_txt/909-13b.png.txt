三靈革故君子於焉待時四海清平謀臣以之歸第自¶
太王基命成康隆玉版之圖髙帝受終文武盛金刀之¶
業家給人足天成地平猶勞水旱之餘尚想京坻之積¶
咸亨三年春奉勑於河陽檢校水運使(集無/使字)搜粟都尉¶
河堤使者銅橈鐵舳蒼鷹白鶴之舡竹箭桃花貝闕龍¶
堂之水引紅粟於淮海汎歸舟扵秦晉遂使齊臣獻納¶
先陳不減(集作/涸)之名漢后絲綸即有常平之號望千石¶
之氣可以療饑開萬箱之儲自然知禮此又君之功也¶