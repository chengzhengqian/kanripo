　　　送再從弟少清赴潤州叅軍序¶
今年羣從之調試於天官春官者以十數興亷舉秀既¶
有其人而少清以經明觧巾叅南徐州軍事其伯氏掾¶
周衛叔氏簿郟城代耕話别徴詩導志夫千里足下九¶
江濫觴致逺就深在乎不已况爾文敏脩㓗澡身立誠¶
康莊渤澥吾見其徃至如鮑昭之詞律孟嘉之風流又¶
其次也想自丱嵗僑居是邦趨朝七年束(一作/榮)以紳珮¶
烟霞井田如在目前舉白祭軷離憂加等尚書公以政¶