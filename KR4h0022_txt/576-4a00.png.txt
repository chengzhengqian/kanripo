臣景諶言伏奉恩制以臣為天官尚書寵命載臨震悸¶
交集鞠躬自&KR0804;屏營無措臣景諶誠惶誠恐頓首頓首¶
死罪死罪臣聞俊乂在官百揆所以時叙名器妄假九¶
流於是咸曠事關隆替義難忝越臣才疎行缺學淺智¶
空十舎無千里之資一經乏三冬之敎(一作/效)徒以遭逢¶
昌運始因藉時(一作/集來)幸雨露(一作/雲雨)之曲成遇山川之廣¶
納遂得差肩冕笏比跡流品出入臺省周旋階闥鏘金¶
鳴玉坐榮枯朽擊水摶風顧慙腹背自忝司衡鏡亟易¶