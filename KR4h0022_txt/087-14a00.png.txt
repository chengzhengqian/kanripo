於虎視之前孰云虚受徒觀夫載光紫府効祉皇家竦¶
亭亭之柯葉擢鬱鬱之輝華可以播之於萬古可以流¶
之於四遐是知厯數歸唐禎祥啓聖何厚地之朽木報¶
上天之明命殘陽未落宫庭之林藪忽生明月初懸玉¶
砌之桂華復盛矧夫貞節獨異髙標自持散芳氣而㣲¶
風乍動入重隂而宿鳥猶疑盖天所賛也亦神以化之¶
客有生遇明時身䝉至徳窮勝負於朕兆慕休祥於邦¶
國敢獻賦以揚榮遂布之於翰墨¶