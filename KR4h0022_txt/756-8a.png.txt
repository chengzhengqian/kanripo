聖人務安民不先置不仁以見其仁焉不先用不徳以¶
見其徳焉茍如是是見危者巳墜而欲援觀鬬者將死¶
而方救噫其亦不仁矣以髙辛之仁化用一摯摯之不¶
善天下之民捕堯以為君以唐堯之仁化用一鯀鯀之¶
不績天下之民譟禹以為功夫如是摯之與鯀是髙辛¶
唐堯誠用之也非先置也推其誠而用之人民尚倍之¶
如是況先置者耶當晉獻驪姬之亂後奚齊卓子之死¶
餘重耳在翟夷吾居秦以秦穆之力制翟而安晉其能¶