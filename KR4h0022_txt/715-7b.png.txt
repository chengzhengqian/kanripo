間有墳巋然問於人則曰吳將軍周公瑾之墓也予嘗¶
覧前志壮公瑾之業歴于(集作/於)遺墟想公瑾之神息駕¶
而弔徘徊不能去昔漢綱既解當塗方熾利兵南浮江¶
漢失險公瑾嘗用寡制衆挫强為弱燎火一舉樓船灰¶
飛遂乃張吳之臂壮蜀之趾以魏祖之雄武披攘躑躅¶
救死不暇袁彦伯賛是功曰三光三分宇宙蹔隔富哉¶
言乎於是時彌逺而氣(集作/名)益振世逾往而聲不滅有¶
由然矣詩人之作感於物動於中(六字集作/感於物象)發於詠歌¶