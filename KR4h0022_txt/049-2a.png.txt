不忘若乃盤礴國門巍峩穹昊覆瑶草於輦路接青槐¶
於馳道亘玉斗而彌永半金城以處好既悦功於子來¶
抑有符於靈造及夫霜天肅(一作/廓)霽曙景涵風對巖廊¶
而隠轔映玉樹以玲瓏既岌岌以嶪嶪亦穹穹而崇崇¶
縱黄金與紫貝孰並美而傳功童子何知謬膺邦政徒¶
欲竭其鄙思諒難酬於嘉命且賦頌之作本乎情性雖¶
杼軸而屢空聊髙歌以焉(疑作/為)詠辭曰巍巍雙闕兮岳¶
立雲峙政令因斯以綿有兮黎元賴此以獲理敢頌美¶