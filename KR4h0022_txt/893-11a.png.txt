考果州府君髙學才華香名省闥武帝賢妃姊也大帝¶
婕妤妹也公既髙歩掖垣子又踐脩舊職同生標藻於¶
鸞殿重世含章於鳯池自班姬父兄文雄漢室左思女¶
弟詞蔚晉宫悠哉二族徐氏三矣才難不其然乎凡是¶
好文之君賞音之士公之逝也豈不慨然閱青簡而存¶
凌雲之志操朱絃而想流水之属哉厥子曰堅景龍中¶
加金章紫綬行禮部侍郎得以命卿之禄奉蠲㓗之祀¶
無念烈考樹之家風迺刋石立頌将以識往行攄無窮¶