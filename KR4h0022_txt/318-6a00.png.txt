　　　題綦毋校書别業　　　　　前　人¶
常稱掛冠吏昨日歸滄洲行客暮㠶逺主人庭樹秋豈¶
伊問天命但欲為山遊萬物我何有白雲空自幽蕭條¶
江海上日夕見丹丘生事本魚鳥賞心隨去留惜(一作/昔)¶
我曠微月欲濟捨輕舟倐忽今(一作/令)人老相思河水流¶
　　　同家兄題渭南王公别業　　蔡希寂¶
好閒知在家退跡(一作/迹)何必深不出人境外蕭條江海¶
心軒車自來往空石對清隂川涘將釣玉鄉亭期散金¶