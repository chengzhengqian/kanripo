好風吹樹杏花香花下真人道姓王大篆龍蛇隨筆札¶
小天星斗滿衣裳閒抛南極歸期晩笑指東溟飲興長¶
要喚麻姑同一醉使人沽酒向(一作/下)餘杭¶
　　　萼緑華將歸九疑留别許真人¶
九㸃秋煙黛色空緑華歸思頗無窮毎悲馭鶴身難任¶
(疑作/住)長恨臨霞語未終河影暗吹雲夣月花聲閒落洞¶
庭風藍絲重勒金條脱留與人間許侍中¶
　　　穆王宴王母於九光流霞館¶