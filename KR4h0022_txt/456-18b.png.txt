門下乃眷岐陽襟汧擁漢古稱右輔以扶助王圻今為¶
别京以屏翰戎落載煩元老往撫舊邦實資經國之謀¶
髙副安邉之寄守太子少保崔珙禀粹嶽靈挺生國戚¶
門容駟馬族盛八龍胷襟洞開智略輻赴早以茂業踐¶
于持(一作/台)衡宣力致君有犯無隱怙(疑/)叔敖之喜愠體¶
伯玉之巻懷(一作/舒)洎服休天朝保釐洛邑誠明之道華¶
皓不踰能全素履之真雅得大臣之體方叔之猷克壯¶
師尹之望攸歸朕以保塞禦戎深圖良筭餽軍艱食常¶