　　　長慶元年正月三日南郊改元赦文¶
　　　　　　　　　　　　　　　　編制¶
門下朕聞自昔盛王之所以合天地諧神人莫過乎誠¶
敬致其誠展其敬莫重於祭祭之大者莫大於郊廟故¶
必躬行而心奉之然後百靈助慶萬國䝉福此帝王之¶
孝也我國家祖宗功徳立極配天日月所照雨露咸被¶
孝思善繼聖敬允升郊丘嵗奉於嚴禋宗廟時修其明¶
薦朕以冲昧自獲纉承仰荷睠命懼不克享幸天多祐¶