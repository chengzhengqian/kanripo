浮蛟没船才子併命俱非百年中宗之夷凶靖亂大雪¶
寃耻去代邸而承基遷唐郊而纂祀反舊章於司𨽻歸¶
餘風於正始沉猜則方逞其欲藏疾則自矜於已天下¶
之亊没焉諸侯之心摇矣既而齊交北絶秦患西起况¶
背闕(類聚/作闗)而懷(一作/壞非)楚異端委而開呉驅緑林之散卒¶
拒驪山之叛徒營軍梁溠蒐乗巴渝問諸滛昏之鬼求¶
諸厭劾(一作/禱)之巫荆門遭廪延之戮夏口濫逵泉之誅¶
蔑因親以致愛忍和樂於彎弧既無謀於肉食非所望¶