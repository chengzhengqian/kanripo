天子富有四海欲窮宇宙之觀極逰宴之樂以為人主¶
之急務也於是乃鑿御渠决黄河自伊洛之間而屬之¶
揚州生人之力既弊天地之藏又洩煬帝方欣然以為¶
得計將後宫綵女數百千人遂泛龍舟逰三江五湖之¶
間當其得意也視天下如脫屣耳其後百姓搔弊災變¶
數興吏人貪暴其政日亂隂陽感怒彗孛以出煬帝不¶
悟自以為天下安於泰山方率百萬之師以事遼東當¶
時山東父子不得相保也天厭暴政人懐亂亡故遼東¶