夫自謂得妻也所付亦如婦人付之之意既生一子謂¶
婦人所付愈固而不萌異慮是後則忽有所如往宵漏¶
半而去未辨色來歸于再于三其夫疑有以動其心者¶
怒願去之以其有子子又乳也尚依違焉婦人前志不¶
衰他夜既歸色甚喜若有得者及詰之乃舉先置人首¶
於囊者撤其囊面如生其夫大恐恚且走婦人即卑下¶
辭氣和貌怡色言且前曰我生於蜀長於蜀父為蜀小¶
吏有罪非死罪也法當笞遇位而酷者陰以非法繩之¶