　　此詩一百五十巻重出今已削去¶
　　　同年春讌　　　　　　　　孟　郊¶
少年三十士嘉㑹良在兹髙歌摇春風醉舞摧花枝意¶
動婉娩(集作/晼晩)景喜凝芳菲時馬跡攢騕褭樂聲韻(集作/運)¶
參差視聽改舊趣物象合(集作/含)新姿紅雨花上滴緑煙¶
栁際垂淹中講精義南皮戲清詞前賢與今人千載為¶
一期明鑒有皎潔澄(集作/良)玉無磷淄永將(集作/與)泥沙别¶
各整霄(集作/雲)漢儀盛氣自中積英名日四馳塞鴻無(集/作)¶