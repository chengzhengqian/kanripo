　　　授劉泰倫起復内謁者監制　白居易¶
勑朝議大夫(集作/郎)前行内侍省内謁者監上柱國賜紫¶
金魚袋劉泰倫古有中涓謁者皆侍奉親近之臣也今¶
之寵秩亦由舊焉况泰倫有行義可以飾身有材幹可¶
以掌務監臨内署朝請中闈謹密端和甚宜厥職乆於¶
其事兼之實難宜加進秩之恩仍舉奪情之典勉承奬¶
任勿替初終可起復朝議大夫行内侍省内謁者監¶
　　　授孫孟宣朝請大夫内侍省内謁者監等制¶