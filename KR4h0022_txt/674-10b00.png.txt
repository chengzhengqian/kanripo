之役未歸而中國之難已起身死逆(唐書/作人)手宗廟以隳¶
(唐書作/為墟)其故何哉逆天人(唐書作/元氣)之理也是以臣每察¶
天人之際觀禍亂之由跡帝王之事念先師之說昭然¶
著明信不欺爾不意陛下以大聖之慮見天人之心將¶
欲調元氣之綱返淳和之治自非陛下合(唐書/作含)天地之¶
徳有日月之明誰能渺然逺思欲求太和於元氣哉此¶
昔日伏羲氏之所以本天人而為三皇首也愚臣暗昧¶
不勝大願願陛下為大唐建萬代之策恢三聖之功傳¶