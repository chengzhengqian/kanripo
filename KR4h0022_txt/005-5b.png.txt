質光浮石壁謂媧皇之補天影入詞林疑江淹之夢筆¶
彼連珠之代王字之日雖得以載其圖牒實難以為其¶
儔匹未若光分五色徳合三無明天道以下濟與人事¶
而同符較兹嘉祉超於邃古杲杲而五色成文郁郁而¶
萬物咸覩祥光旁燭偏宜連畛之𤓰瑞彩下臨更竝建¶
社之土于以光被四表昭彰元聖播頌聲於管絃流喜¶
氣於歌咏矧其堯舜為理羲和奉軄仰以陽精象于我¶
徳不然何以照曜六合𤣥黄五色出乎震位煥夫皇極¶