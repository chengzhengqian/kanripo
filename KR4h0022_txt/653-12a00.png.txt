竒局量有限徒以杜林外氏學富文華謝朗舉宗皆親¶
儒墨齠年有志壯嵗無名瞻遺構以自驚奉成書而未¶
遂重以零丁屬舋息類非蕃决稚圭之甲(集作/射)科則行¶
有違離之苦效敬通之却埽則坐無供養之資徘徊盛¶
時鬰抑衷懇敢思聘召忽賜降臨尚書分戚天家揚輝¶
王國攻文而丹青讓巧論兵而鈎觡慙能頃者言自執¶
金雄推受脤河橋三疊當弟子之輿尸易水一(集作/二)城¶
值將軍之下世功深式遏道著綏和中間衛朔拒君邢¶