天寳中郢人酺於滄浪邑吏召子為伶正之師時河南¶
尹李公齊物黜守見異提手撫背親授詩集於是漢沔¶
之俗亦異焉後負書於火門山鄒夫子别墅屬禮部郎¶
中崔公國輔出竟陵因與之遊處凡三年贈白驢烏幇¶
(一作犁/下同)牛一頭文槐書凾一枚白驢幇牛襄陽太守李¶
憕(一云澄/一云棖)見遺文槐凾故盧黄門侍郎所與此物皆已¶
之所惜也宜野人乗蓄故特以相贈洎至徳初泰(一作/秦)¶
人過江子亦過江與呉興釋皎然為緇素忘年之交少¶