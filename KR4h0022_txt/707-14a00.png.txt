下官(一作/客)人間獨傲海内少徒志不屈於王侯身不絶¶
於塵俗孤吟五嶽長嘯三山昔往東吳已有梁鴻之志¶
今来西蜀非無張載之懐况乎踐名場携勝友風月無¶
幾琴酒俄乖半面十年一别千里何少府故人攀桂撫¶
金石而論心韓法曹新餞班荆臨江湖而執手離亭北¶
望煙霞生故國之悲别舘南開風雨積他郷之思于時¶
蒼雲寡色白日無光沙塵起而桂浦昏鳬鴈下而蘆洲¶
晩傍隣蒼野霜風橘柚之園斜枕碧潭直斷芙蓉之水¶