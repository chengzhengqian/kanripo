　　　奉和千秋節宴應制　　　　張　說¶
五德生王者千齡啟聖人赤光來照夜黄雲上覆辰海¶
縣銜恩乆朝章獻壽新髙車帝座出夾道衆官陳槊仗¶
洗晴景磬管凝秋旻珠囊含瑞露金鏡抱仙輪何嵗無¶
郷飲何田不報神薫歌與名節傳代幸羣臣¶
　　　皇帝降誕日集賢殿賜宴　　前　人¶
仲秋金帝起五日土行標瑞表壬寅露光傳甲子宵隂¶
風吹大澤夣日照昌朝不獨華封老千年喜祝堯¶