郊京萬邑王畿曠三條綺陌平亘原横地險孤嶼𣲖流¶
生悠悠歸棹入渺渺去㠶驚水煙扶(類聚/作浮)岸起遥禽逐¶
霧征¶
　　　登𤣥暢樓　　　　　　　　沈　約¶
危峯帶北阜髙嵿出南岑中有陵風榭迴望川之隂崖¶
險每増減湍平互淺深水流本三𣲖臺髙乃四臨上有¶
離羣客各有暮歸心落暉暎長浦煥景燭中潯雲生嶺¶
乍黑日下溪半隂信美非吾土何事不抽簪¶