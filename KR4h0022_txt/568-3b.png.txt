臣邕言伏奉今月日恩㫖萬方士庶九土軍戎昭洗宸¶
波光被聖渥臣誠歡誠喜載欣載躍頓首頓首死罪死¶
罪臣聞沐雨露者草樹自樂荷陶鈞者動植皆春故知¶
則而象之守而行之所謂則天之明立人之極有慶斯¶
大無得而名者也伏惟陛下尊崇聖祖肅㳟道教子物¶
天徳序位代工惣三五之妙勲統億兆之全業戈甲謐¶
息華戎底平故得真容慶應潛通帝夣寳符靈貺允叶¶
神心加號所以發祥郊天所以昭報大禮盛事光赫旬¶