寺為之寺則唐武徳中所創昔王業始基冝於百億故¶
俟福之𢎞暨帝圖中缺躍於九四故見龍之興此又前¶
聖之兆後聖之徴也徒觀其阿(疑作/河)山豁險當砥柱之¶
湍瀬城雉紆餘瞰崤陵之風雨盖朝宗之次行在之宫¶
三輔齊劇隣其左二京分政出其中斯何壯哉郡國之¶
雄也先是香填之金布之神祚之福䕶之千櫨疊映萬¶
楹叢舉含真珠之赤光帯瑠璃之紺色般般逺矚弈弈¶
増新虹電生於樹杪星漢拂於樓間謂湏彌邪現空而¶