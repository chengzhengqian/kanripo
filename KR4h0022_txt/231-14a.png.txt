　　　寄張十二山人彪　　　　　杜　甫¶
獨卧嵩陽客三違(一作/逄)潁水春艱難隨老母慘澹向時¶
人謝氏尋山屐(一作/屣)陶公(一作/潜)漉酒巾羣兇彌宇宙此¶
物在風塵歴下辭姜被闗西得孟隣早通交契宻(一作/濶)¶
晩接道流新靜者心多妙先生藝絶倫草書何太(一作/甚)¶
古詩興不無神曹植休前軰張芝更後身數篇吟可老¶
一字買堪貧將恐曾防㓂深潜託所親寧聞倚門夕盡¶
力潔飱晨踈懶為名悞驅馳䘮我真素居猶寂寞相遇¶