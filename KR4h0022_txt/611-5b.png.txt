臣晉卿言昨於宿羽亭子園内捉得赤觜山鵲一枚其¶
鳥有三足中足有五指近人相託爪上有毛儀觀非常¶
精彩特異雖貌在禽類而名髙羽族鮮毛孕碧勁觜含¶
丹三足呈休與黔烏而比孝五指為瑞共白麟而同德¶
塡河未足方其美繞樹無以儷其珍故使緑衣翠襟羞¶
言辯恵藻翰錦臆憚稱竒偉將明天子之德遂入虞人之¶
羅自非睿感潜通禎符顯應豈能殊祥畢凑異物咸臻¶
曠千古而難逢超百王而獨異臣謬叅簮笏忝列葭莩¶