門下統制方隅昭宣威略茍非績効之茂孰當委寄之¶
權故開幕任青登壇拜信建置斯重古今為常幽州節¶
度留後檢校左散騎常侍張允伸性禀誠明才推倜儻¶
端已每存於忠孝嗜學早習乎天人偘然器能冠於戎¶
籍自維城遥領留務在躬惟專報國之心以洽奉公之¶
道節度既换儉恪彌勤况遼陽甲兵之雄幽都控馭之¶
逺假機謀以董雜俗資刑賞以靖朔隣由是錫鈇鉞之¶
正名授喉舌之顯秩升以亞相示之殊榮於戯施令在¶