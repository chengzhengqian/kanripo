　　　無絃琴賦(以舜歌南風待/絃後發為韻)　　張　隨¶
陶先生解印彭澤抗跡廬阜不矯性於人代笑遺名於¶
身後適性者以琴怡神者以酒酒兮無量琴也無絃粲¶
星徽於日下陳鳳啄(一作/軫)於風前振素手以揮拍循良¶
質而周旋幽蘭無聲媚庭際之芬馥緑水不奏流舍後¶
之潺湲以為心和即樂暢性静則音全和由中出静非¶
外傳若窮樂於求和即樂流而和䘮扣音以徴静則音¶
溺而静捐是以撫空器而意得遺繁絃而道宣豈必誘¶