　　　截冠雄鷄志　　　　　　　李　翺¶
翺至零口北有畜鷄二十二者七其雄十五其雌且啄¶
且飲(集作且/飲且啄)而又狎乎人翺甚樂之遂掬粟投于地而¶
呼之有一雄鷄人截其冠貌若營羣望我而先來見粟¶
而長鳴如命其衆鷄衆鷄聞而曹奔於粟既來而皆惡¶
截冠雄鷄而擊之而曵之而逐出之已而競還啄其粟¶
日之暮又二十一其羣栖于楹之梁截冠雄鷄又來如¶
慕侶將登于梁且棲焉而仰望焉而旋望焉而小鳴焉¶