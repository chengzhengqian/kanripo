　　　早渡蒲津關　　　　　　　唐𤣥宗¶
鐘皷嚴更曙山河野望通鳴鑾下蒲阪飛斾入秦中地¶
險關逾壮天平鎮尚雄春來津樹合月落戍樓空馬色¶
分朝景雞聲逐曉風所希常道泰非復候繻同¶
　　　奉和早渡蒲津關應制　　　張　說¶
蒲坂横臨晉華芝曉望秦關城雄地險橋路扼天津樓¶
映行宫日隄含宫樹春黄雲随寳鼎紫氣逐真人東詠¶
唐虞跡西觀周漢塵山河非國寳明主愛忠臣¶