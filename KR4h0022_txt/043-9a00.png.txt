欲使善惡之源自别賢愚之路斯分况乎傳舜之規受¶
堯之命得不固社稷根本察風俗利病是以臣不能諫¶
君兮非曰忠君不能納諫兮非曰聖執至理以垂教採¶
昌言而化人苟有言可佐王道正人倫陶也不得不進¶
禹也不得不遵所以聞妙略以開容拖冕旒而拂地覽¶
宏謨而致敬低珩珮以鏘身懼溝洫之未通憂禮樂以¶
將壊以正直為龜鏡以忠讜為規戒是以藴昌言兮不¶
可不陳聞昌言兮不得不拜遂使共守丕業上光帝基¶