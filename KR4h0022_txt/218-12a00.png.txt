　　　秦中逢王處士　　　　　　趙　嘏¶
萬水東流去不廻先生獨自負仙才蘂宫横浪海邊别¶
鶴翅駐雲天上来㡬處吹簫森羽衛誰家殘月下樓臺¶
春風正好分瓊液乞取當時白玉杯¶
　　　江上逢許逸人　　　　　　前　人¶
是非處處生塵埃唯君襟抱無嫌猜收㠶依雁湓浦宿¶
帶雨别僧衡嶽廻芳罇稍駐落日唱醉袖更拂長雲開¶
清秋華髪好相似却把釣竿歸去来¶