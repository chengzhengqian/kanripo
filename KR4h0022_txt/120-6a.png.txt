　　　獻蠒賦(以將以給宗/廟之服為韻)　　　　李君房¶
冠六宫六職者公桑而已矣既卒蠶於世婦乃奠蠒於¶
天子稽諸祭典實可重考諸女工斯為美信率土而在¶
兹亦奉先而是以當其令布明堂時更青陽蠶事既卒¶
女工式臧然後衣禮服出棘墻奉兹珍蠒盈彼懿筐纍¶
纍乎如將薦卵皎皎乎有類凝霜既依于(一作/乎)后亦獻¶
于王所以申課績之勞止展威儀之孔將遂繰三盆修¶
六服或黼或黻或朱或緑期有事於王公庶無勞於杼¶