其不能也太公管仲並時而起則吾未知孰前焉故仲¶
尼稱管仲曰如其仁稱桓公正而不譎豈有非其道也¶
而仲尼稱之且曰聖人之門無道桓文之事吾不信也¶
客曰然則古人為天下者亦如是乎宗閔曰固也所由¶
曰道道之不可易禮樂仁義之謂矣所遭曰時時不可¶
常應天順民之謂矣昔者陶唐氏之為天下也法天而¶
則地授時以任民垂其衣裳而天下無為推其誠心而¶
刑罰不用當此之時各順其情性樂其習俗保其奉命¶