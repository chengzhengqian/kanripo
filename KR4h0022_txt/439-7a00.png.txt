刼必推南山南山或有冦攘亦指平夏既相非斥互説¶
短長終難辨明祗益仇怨今則並從洗雪咸許自新但¶
能各務安全遞相勸勉保其生業絶彼侵踰從前所有¶
愆違自此一切不問惟鹽州深居沙塞土乏農桑軍士¶
運(詔令/作依)糧湏通商旅沿路堡柵事湏修營今委李安業¶
依朝廷制置差兵建築防守尤恐部落心懐疑慮委令¶
李安業駐軍塞門朕之屈法從人斯為極矣若執迷不¶
反干犯國章後悔難追深宜自省(大中五年/七月六日)¶