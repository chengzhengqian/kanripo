愁日晦兮雲郊晩駐石馬之新塗下金天之舊坂見踈¶
杏之源長覺深松之路逺嗚呼哀哉伊昔睿喆光謀夀¶
宫猗那我后復幸方中委冠劔於泉穸保明靈於昊穹¶
山有移兮海有變道無闕兮聲無窮嗚呼哀哉¶
　　　睿宗大聖真(此塟時初諡文粹作𤣥真/大聖乃天寳十三載加諡)皇帝哀¶
　　　　冊文　　　　　　　　　蘇　頲¶
維開元四年大嵗(文粹作/嵗次)丙辰六月乙已朔二十日甲¶
子大行睿宗大聖真皇帝崩于百福殿旋殯于太極殿¶