著書嘗以風月在懐江山為事簿領何廢形勝不孤(集/作)¶
(辜與/孤同)既好樂而無荒亦尚(集作/上)同而不入迨乎倚(集作/考)¶
層閣慿華軒川澤清明上懸秋景岑嶺廻合下帶谿流¶
連草樹而心摇際煙氛而目盡兹邦枕倚是日登臨豈¶
子虚之過詫誠仲宣之信羙物色起殊郷之戚誰則無¶
情而道術得異人之資吾方有遣於是㫖酒時獻清談¶
間發歌滄浪以放言詠蟋蟀而傷儉蓋古人之作者豈¶
異於斯盍賦詩焉以揚厥(集作/其)美¶