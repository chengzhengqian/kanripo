　　　洞陽山(浮丘公/舊隠處)　　　　　　劉長卿¶
舊日仙成處荒林客到稀白雲將杖去芳草任人歸空¶
谷無行徑深山少(集作/多)落暉桃源幾家住誰為掃荆扉¶
　　　石菌山　　　　　　　　　前　人¶
前山帶秋色獨住(集作/往)秋江晩疊嶂入雲多孤峰去人¶
逺夤縁不可到蒼翠空在眼渡口問漁家桃源路深淺¶
　　　斑竹巖　　　　　　　　　前　人¶
蒼梧在何處斑竹自成林㸃㸃流殘淚枝枝寄在(集作/此)¶