　　　對¶
對臣伏以漢除肉刑迨今千有餘祀其間博聞逹識之¶
士議其是非者多矣欲廢之者則曰刻膚革斷支體人¶
主忍而用之則愷悌惻隠之心乖矣此緹縈所謂雖欲¶
改過自新其道亡繇者也其欲復之者則曰任箠令用¶
鞭刑酷吏倚而行之則専殺濫死之弊作矣此班固所¶
謂以死罔人失本恵者也臣以為議事者宜徵其實用¶
刑者宜酌其情若以情實言之則可廢而不可復也何¶