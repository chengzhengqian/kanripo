則禁衛九重其動也則出警入蹕此非直尊其居處乃¶
為社稷生靈之大計耳古人云一人有慶兆民賴之臣¶
竊聞陛下猶自走馬射帖娯樂(舊唐書/作悦)近臣此乃無急¶
(唐書/作禁)乗危竊為陛下有所不取也何者一則非光史冊¶
二則未足顯揚又非所以遵養聖躬亦不可以垂範後¶
代此祇是少年諸王之所務豈得既為天子今日猶行¶
之乎陛下雖欲自輕其奈社稷天下何如臣愚見竊謂¶
不可¶