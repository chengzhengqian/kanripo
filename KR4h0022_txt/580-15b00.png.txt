膽披肝冒昧陳乞伏惟皇帝陛下德邁羲軒恩深覆載¶
蕩除餘祲理致太和動植含靈無不遂性方将旁求英¶
俊共洽昇平如臣以鷹犬之微獲申搏噬累塵髙位常¶
積厚顔福過災生自當勇退且富貴榮樂是人所欲苟¶
心所有尚意趣或違彊其不能適足增苦儻蒙恩造獲¶
遂優閒許歸衡茅取樂餘齒是天地曲成之徳君父莫¶
大之恩五湖廻舟生無慙於越相都門揮手死不愧於¶
漢臣言披血誠情切中素無任悃欵懇逼之至¶