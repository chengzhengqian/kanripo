辜允肅政刑之序今者蒼鷹歛翼乳虎含牙朝廷無腹¶
誹之憂天下有措手之頌信可以懲殘創酷誘善旌寃¶
永清侮弄之階共登仁夀之域臣等謬賛臺閣忝守藩¶
維實思仰奉大猷以穆中典幸属至聖崇徳小人勿用¶
凡在庶品實百恒歡雖成康頌聲文景黙化刑清政肅¶
曾何足云伏乞書之國經頒示天下使四方風動萬國¶
歸仁垂範後昆以爲炯誡無任慶抃之至¶
　　　賀連理棠樹合歡𤓰白兎表　武元衡¶