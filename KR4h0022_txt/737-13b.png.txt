思太宗往昔之懼致我唐百代之隆則聖祖貽謀可謂¶
深矣此太宗所以永保鴻名爲受命之祖陛下所以丕¶
承王業為中興之君豈不宜哉天㫖以賈耽有陳平鎮¶
撫之才得充國通知之敏其所述作該明古今詔太子¶
詹事韋宗卿祕書少監李(集作/吕)述往蒞賔舘以展私覿¶
稽合同異覼縷闕遺傳胡貊兠離之音載山川曲折之¶
狀條貫周備文理洽通臣伏以貞觀初中書侍郎顔師¶
古上言昔周武王天下太平逺國歸欵周史乃集其事¶