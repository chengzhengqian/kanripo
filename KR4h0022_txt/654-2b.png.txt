某啟鄭叡至䝉賜絲布綾等十段王褒至又䝉許賜錢¶
等望外之恩實符大賚非常之錫乃溢生涯曵練且觀¶
無勞白馬之望流泉欲委佇見青鳬之飛楊池掘荷李¶
園移樹既欣谷利彌思青木(一作/林)陳留下粟有媿深恩¶
櫟陽雨金翻慚曲施靈臺乆客從此數炊黍谷長寒於¶
今更暖從雲夣之田不踰此樂得豐城之劒未均斯喜¶
謹啟¶
　　　謝趙王賚絲布啟　　　　　庾　信¶