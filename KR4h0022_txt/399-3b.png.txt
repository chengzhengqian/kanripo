勑昔劉向父子代典文籍今之秘室豈曰避親(集作豈/避選親)¶
再從叔正議大夫守光禄卿員外置同正員嗣澤王潓¶
㓜嗣藩國夙彰忠孝素風自逺清識彌髙傳魯恭之古¶
文禀吳季之知樂早承先顧嘗歴大僚秉彛端潔流問¶
休茂自合縉紳之望况推宗室之良寜止於敦族以恩¶
固在於叙賢以位周稱外史晉謂内臺俾領儒官是崇¶
禮秩可守秘書監餘如故¶
　　　授許季同秘書監制　　　　白居易¶