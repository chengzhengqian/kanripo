　　　李供奉彈箜篌歌　　　　　顧　况¶
樂府國手彈箜篌赤黄絛索金鎝頭早晨有勑鴛鴦殿¶
夜静遂(一作/逐)歌明月樓起坐可憐能抱撮大指調絃中¶
指撥腕頭花落舞製裂手下鳥驚飛撥剌珊瑚席一聲¶
一聲鳴錫錫羅綺屏一絃一絃如撼鈴急彈好遲亦好¶
宜逺聼宜迎聼左手低右手舉易調移音天賜與大絃¶
似秋鴈聮聮度隴關小絃似春燕喃喃向人語手頭疾¶
腕頭軟來來去去如風巻聲清泠泠鳴索索垂珠碎玉¶