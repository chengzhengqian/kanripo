帝里餘新第朱門靣碧岑曙堂增爽氣喬木動清隂直¶
去親瑶陛朝廻在竹林風流才子調好尚古人心薜荔¶
遮忩暗莓苔近井深禮無青草隔(一作/鎖)詩有(一作/共)白衣¶
吟軒静留孤鶴庭虛到逺砧掩闗裁鳳詔開鏡理瓊簮¶
種植今如此塵埃永不侵雲奔投刺者日月待為霖¶
　　　初夏題叚郎中脩竹里南園　前　人¶
髙人遊息處與此曲池連宻樹纔春後深山在目前逺¶
峯初絶雨片石欲生煙數有僧來宿應縁静好禪¶