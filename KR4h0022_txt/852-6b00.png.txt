玉城帝圖冥運真儀濬發貝齒含星流毫推月鳥離山¶
面龍還海闕寶樹刑(疑/)留天宫匠設爰有真人式宣慈¶
主發迹江甸馳聲蜀宇望逺連規攀澄襲矩力窮興道¶
功周廊廡羣縁肹蠁衆福氤氲叢楹列電髙棟御雲銀¶
龕曙撫玉座宵分瓊璣有爛藻繪多文欝彼巖邑猗歟¶
上宰松桂連葉鴛鸞集彩禪津有裕至公無待火宅可¶
辭舟航斯在我之飄寓邈矣來遊山川俯仰道義淹留¶
承風郭外撰綴江幽𤣥機勝筆天地相周¶