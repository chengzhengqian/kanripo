社乃封知晉圭之必大考鈞中書舍人率更令𢎞文崇¶
賢兩舘學士學窮秘賾文標宗匠廣博幽深契神無迹¶
温良恭儉與道為徒是謂啓迪後昆而焜燿前烈者也¶
公總山河之粹氣注日月之末光心根孝友器包禮樂¶
動躡思後故口無擇言照在機前故身無擇行加以啓¶
蓬山之塞路入藏室之𤣥闗四科得㳺夏之門六藝取¶
鍾陽之雋年十八明經髙第補代王功曹王昇儲改通¶
事舍人又換内直監曵裾西苑擅文士之塲束帯東朝¶