葉動而風颷起擁涼砌之晨肅屏炎扄之晝滓至若白¶
藏載謝𤣥英肇切塞北河堅江(一作/閔)南地裂觀衆茂之咸悴驗¶
貞輝之獨潔抽勁綠以垂霜&KR0008;嚴青而負雪葢同類之常¶
稟非殊方之異節若乃宗生族茂天長地久萬柢争盤¶
千株競糾如母子之鈎帶似閨門之悌友恐孤秀而成危¶
每羣居而自守何美名之天屬而和氣之㝠受嗟乎道之存矣¶
物亦有之不背仁以貪地不蔵節以遁時故其貞不自炫用不¶
見疑保夷險之無易哂榮枯之有期我蓬轉於岷徼遂萍流¶