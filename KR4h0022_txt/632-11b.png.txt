　　　謝借馬狀　　　　　　　　孔　戣¶
右中使至奉宣進止将前件馬送(臣/)至京兆路界祗承¶
寵光載兢載惕㣲(臣/)猥以庸𤨏謬分憂寄拜命之日已¶
受賜於龍媒遵路之時復假榮於天驥恩私稠疊渥澤¶
殊常豈謂聖意不遺獨懐軫念輟驊騮於内廐騁逸歩¶
於長衢驅馳忘勞服習如志誓當夙駕奔走所部冀安¶
夷獠以免聖憂無任感恩懇欵之至¶
　　　謝借飛龍馬二疋狀　　　　鄭　絪¶