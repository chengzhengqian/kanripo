何舋成於燥濕而厲結於寒暄未及西山之藥旋為東¶
岳之魂憶昨舊許員歸青門出餞樂作而歎起杯行而¶
淚泫俱容與(集作/悔吝)於風波共沉吟於鐘箭揮袂如昨郵¶
書甚頻雖遥道里未濶聲塵孰謂念歸之日翻為有慟¶
之晨嗚呼哀哉髣髴荒阡依稀古陌徐動丹旐永歸𤣥¶
宅願執紼而身逺想移舟而目極逈野秋思群山暮色¶
悵白髪之衰翁哭青雲之舊客聊兹寄奠莫寫西悲已¶
乎崔子為我歆之¶