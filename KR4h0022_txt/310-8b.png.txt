像設存華舘威儀下墓田鳳池傷舊草麟史泣遺篇帷¶
盖墟烟没干旌壠日懸古来埋玉樹流恨盡(集作/滿)山川¶
　　　李工部挽詞　　　　　　　前　人¶
宅兆西陵上平生雅志從城臨丹闕近山望白雲重㑹¶
𦵏知元伯㸔碑識蔡邕無由接神理揮涕向青松¶
　　　贈司徒豆盧府君挽詞　　　蘇　頲¶
寵贈追湖廣親臨比賀循㡬聞投誄客多㑹服緦人草¶
閉墳将古松隂(一作/深)地不春二陵猶可望存没有忠臣¶