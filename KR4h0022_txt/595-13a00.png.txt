宇伏讀詔㫖仰荷皇明臣某誠懽誠喜頓首頓首臣聞¶
務其大者捨其細存其廣者遺其狹故先師有寜儉之¶
教禮經有必簡之文陛下誠切愛人志於求瘼口臘香¶
澤豈均雨露之濡尺寸度數曷比乾坤之大以道途勞¶
費傳置将迎鑒在事先慮周物表去煩就省約已便人¶
合簡易於二儀燭休明於四裔臣謬居分土獲奉徳㫖¶
(集作/音)抃賀之誠倍萬恒品無任感戴恱懌之至謹奉表¶
陳謝以聞臣某誠懽誠喜頓首頓首謹言¶