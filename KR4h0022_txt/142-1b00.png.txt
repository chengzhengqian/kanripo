　　蟋蟀鳴西堂賦一首　　　蚍蜉賦一首¶
　　　蚯蚓賦　　　　　　　　　東方虬¶
惟隂陽之播氣寔萬類以呈形有㣲蟲之禀質應甲子¶
而濕生雨欲垂而乃見暑既至而先鳴乍逶迤而鱔屈¶
或宛轉而虵行内乏筋骨外無手足任性行止物擊便¶
曲徒進退而皓首竟不知其所欲東西詰屈南北夤緣¶
上食塵塊下飲淵泉應軒轅土徳之王入蔡邕勸學之¶
篇其體甚㣲其用至専墐泥塗以自保觸鹽滋而罔全¶