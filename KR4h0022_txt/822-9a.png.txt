　　溪谷¶
　　　右溪記　　　　　　　　　元　結¶
道州城西百餘步有小溪南流數十歩合營溪水底兩¶
岸悉皆恠石欹嵌盤缺不可名狀清流觸石洄懸激注¶
佳木異竹垂隂相䕃此溪若在山野則宜逸民退士之¶
所㳺處在人間則可為都邑之勝境静者之林亭而置¶
州已来無人賞愛徘徊溪上為之悵然乃䟽鑿蕪穢俾¶
為亭宇植松與桂兼之香草以禆形勝為溪在州右遂¶