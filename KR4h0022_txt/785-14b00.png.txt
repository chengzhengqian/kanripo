秦以商於之地六百里為河外五城以餌楚楚嗜張儀¶
之紿不納先生之諫子蘭鄭袖内奰于朝虵秦豕齊外¶
披封畧原為放臣王卒客死離騷始作徒冀幸君之一¶
悟汨羅終赴痛皆醉而獨醒嗚呼忠在禍先功成罔貴¶
洎成忠死世責何深蓋有國有家之所大病志士仁人¶
之所悼歎也嗟乎先生君辱身死周旋存歿之際感慨¶
今古之心宜乎上與比干夷齊携手作華胥羲軒之遊¶
假靈於遺芳而因於佞幸者也安可為䑕肝蟲臂魚腴¶