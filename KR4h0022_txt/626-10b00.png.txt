而相公有孔明之憾哉祐甫天倫十人身處其季夙遭¶
險舋幾不同存没左右提擕仰於兄姊頃屬中夏覆没¶
舉家南遷内外相從百有餘口長兄宰豐城間嵗遭罹¶
不淑仲姊寓吉郡周年繼以鞠凶呱呱孤甥斬焉在疚¶
宗兄著作自蜀來吳萬里歸復覉孤之日斯所依焉豈¶
期積善之人昊天不弔門緒淪替山頽梁折今兹夏末¶
宗兄辭代顧眇眇之身巋然獨在寡弱嬰孺前悲後泣¶
一門之中髪首相弔捨之而去必填溝壑昔者建寅初¶