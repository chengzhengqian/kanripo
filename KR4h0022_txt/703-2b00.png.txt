授鉞貞師莅於徐方就加六職端右之任追命三公論¶
道之秩其始終艱貞光大也如是昔左丘明載單襄公¶
之言曰忠文之實也智文之輿也仁文之愛也義文之¶
制也則司徒嚮時之大忠明智戴仁抱義皆推本乎斯¶
文然後足言足志踐履章灼故其辨古人心源定是非¶
於羣疑之下則韓君别録痛詆時病以發舒憤懣則投¶
元杜諸宰相書其餘賛勲閥(文粹/作伐)表丘隴銘噐叙事放¶
言詣理皆與作者方駕而歌詩特優有仲宣之氣質越¶