以配尊然後心㳺絶㝠神寄愷樂在雲䑓之上希夷於¶
真諦之門追汾水之陽縹緲乎列仙之舘豈圗變生氛¶
沴凶遘(詔令/作構)霄極歘慿玉以大漸顧遺弓而上僊所以¶
函夏攀援人神哀戚龍攅既啓鳥耘逾(詔令/作愈)慕禮徹三¶
獻北有因山之名法崇二言南有至郊之議謹按諡法¶
慈惠愛親博施備物皆曰孝安人緝衆推賢譲能皆曰¶
和夫孝以愛(文粹詔令/並作安)親和以安人是則憲先王之典¶
謨垂後裔之光烈者盖天之所稱矣請上尊諡曰孝和¶