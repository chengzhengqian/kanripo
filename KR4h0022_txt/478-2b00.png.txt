制豈虛乎哉必開井賦於要服俾裒益於畿甸雖經始¶
之規何施不可而圖逺之業猶願勿遵且將振九品之¶
頽綱維百姓之絶紐使官有位次賢(集作/資)有等才茍不¶
侔時所勿取使夫能者代上帝之理議者息高門之談¶
吏精其心人享其利流逋不日而來復耕桑何憂乎不¶
稔動之斯應綏之斯來若唯作法於末途非救弊之本¶
意盛德大業孰與歸乎九齡怖慄塵埃棲棲非得言之¶
地慷慨禾秀拳拳因獻䇿之時何敢望焉盡心而已謹¶