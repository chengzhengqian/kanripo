石雖至大兮水亦能受以水浮石兮其功難就何異術¶
之得中忽成橋於海右是必窮恠力極宇宙將觀光於¶
暘谷亦誇功於周舊在昔嬴氏八表初吞言巡日域遂¶
瞰海門感召初牽以表迴山之力崚嶒斯至皆呈見血¶
之痕誠隂陽之不測與天地而長存當其大駕臨流羣官¶
列位皇威赫其斯震巨石矻以前至豈惟韞玉皆符投¶
水之姿不俟造舟自叶濟川之利所以驅汗漫走嶙峋¶
架巨壑越通津始峩峩而聚轉忽蕩蕩而惟新岳立星¶