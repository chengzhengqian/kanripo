春秋美為始王漢書載為代祖豈其不願孝哉何聖賢¶
褒貶於斯濫矣實以時有不可事有不然蓋欲遺小存¶
大去禍歸(一作/存)福聖人所以為貴也夫小不忍則亂大¶
謀仲尼之至誡願(一作/伏惟)陛下察之若以臣愚不用朝議¶
遂行臣恐闗隴之憂無時休也(一作/息)臣又聞太原蓄鉅¶
萬之食洛口積天下之粟國家之寳(唐書/作資)斯為大矣今¶
欲捨而不顧背以長驅使有識驚嗟天下失望儻䑕竊¶
狗盗萬一不圖西入陜州之郊東犯武牢之鎮盗敖倉¶