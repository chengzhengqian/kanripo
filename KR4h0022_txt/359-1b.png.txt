契興爻彖辨皇王著謚號闡歴選列聖逖聴貴篆犧農¶
崇行道之化堯舜𢎞揖譲之風湯武以干戈而稱盡美¶
成康以刑厝而表成功雖歩驟殊時澆淳異世(一作/帝)道¶
有文質政有隆替不在天文因人垂制規模煥其有章¶
聲實渺其難繼異哉秦氏之為政也恃崤函之作固因¶
襄文之餘烈窮起剪之暴兵納鞅斯之邪説兼兩州之¶
地削六雄之轍先王之道廢曩聖之徳㓕利觜長距殫¶
蒼生之命刮語焚書愚黔首之性海内訾其凶滅天下¶