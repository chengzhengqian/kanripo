苟不踰是所措自合於典謨所行自諧於堯舜豈在乎¶
屬文比事況人君以表疏為急者竊以為稀況覽之茫¶
然又不親近儒臣必使傍詢左右小人之寵用是為幸¶
儻或改易文意以是為非逆鱗發怒畧不為難故禮曰¶
臣事君不授其所不及盖不可援引深僻使夫不喻且¶
一郡一邑之政訟者之辭蔓引數幅尚或棄之況萬乘¶
之主萬機之大焉有三復之理國史以馬周建議不可¶
以加一字不可以减一字得其簡要又杜甫嘗雪房琯¶