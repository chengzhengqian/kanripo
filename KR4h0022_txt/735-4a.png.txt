　　　四分律宗記序　　　　　　前　人¶
昔在調御利見迦維光宅净都撫臨法界仰揚垢路之¶
業以疆理情田闡導毗尼之藏以隄防性海二邊雲徹¶
方知實相之尊十刹風行乃識真如之貴將使龍象緇¶
服維明克允鶖鷺𤣥明有耻且格五篇垂範豈同訓夏¶
之科七聚分宗寧比歌虞之制功存離欲道在降魔仙¶
苑創基因善果以調物提河㓕跡慿淨戒以為師誠拯¶
溺之舟航而禦黠之銜䇿者矣故能莊嚴百福粉繪三¶