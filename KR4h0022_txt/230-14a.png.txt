　　　巴陵别劉處士　　　　　　王昌齡¶
劉生隠岳陽心逺洞庭水偃㠶入山郭一宿楚雲裏竹¶
映秋館深月寒江風起烟波桂陽接日夕數千里嫋嫋¶
清夜猿孤舟坐如此湖中有來鴈雨雪候音㫖¶
　　　過湖南羊處士别業　　　　劉長卿¶
杜門成白首湖上寄生涯秋草無(集作/蕪)三逕寒塘獨一¶
家鳥歸村落静水向縣城斜愛子醒還醉籬東菊正花¶
(集作自有東籬/菊年年觧作花)¶