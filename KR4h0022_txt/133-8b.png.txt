　　　第二(同前/韻)　　　　　　　　王　起¶
先賢鑄金之英為馬之形馬無疆而致用金不朽而垂¶
名瞻之在前則至寳山立寂然不動則異體峰平固将¶
六龍可驗八駿斯營遐廹絶足逺契長鳴豈徒玩熒煌¶
之彩眄熠爚之情哉始其模既全體将具思求絶塵之¶
貎是假在鎔之鑄踴躍其液渥洼之形未出撲滅其煙¶
浮雲之姿已露方中矩兮圓中規勢倜儻兮精權竒誠¶
可傳而可繼每不驅而不馳其(一作/嘗)巧既畢安貞莫移¶