何風雨不順隂陽不和之有哉臣聞古之建官員不必¶
備九卿已下皆有其位而闕其選賞一人謀乎三事職¶
一人訪乎群司負寵者畏權勢之在躬求(一作/知)榮者避¶
權門而不入故稱賞不僣官不濫士皆完行家有亷節¶
朝廷有餘俸百姓有餘食下忠於上上禮於下委裘而¶
無倉卒之危垂拱而無顛沛之患夫事有揚耳目動心¶
慮作不師古以行於今者盖有之矣伏惟陛下百倍行¶
賞十倍增官金銀不供其印束帛無充於錫何媿於無¶