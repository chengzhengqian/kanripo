天有柱以正其傾地有維以紐其絶皇王有輔佐以濟¶
其艱難非命厯所歸不得生良弼非君臣相合不能集¶
大勲非暴亂𢎞多不足表忠節非奸猾熾熖不克展雄¶
才天與事(一有/君字)肆㑹然後臣功著而王業興焉髙祖太¶
宗拓跡垂統掃乾坤之沴氣(一作/氛沴)拯生靈之塗炭其受¶
命也正其布澤也寛六宗丕承克廣前烈雖遇屯否化¶
危成安二百年間五夷大難由内以正宸極者再自外¶
而復都邑者三山岳降神雲龍叶契繼生賢哲保定邦¶