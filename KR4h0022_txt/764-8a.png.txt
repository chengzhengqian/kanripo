依古制鄉舉里選猶恐取士之未盡也請兼廣學校以¶
𢎞訓誘今兩京有太學州縣有小學兵革一動生徒流離¶
儒臣師氏禄廪無向貢士不稱行實胄子何嘗講習獨¶
禮部每嵗擢甲乙之第謂𢎞奨勸不其謬歟(文粹/作哉)祇足¶
(唐書有/以字)長浮薄之風啟僥倖之路矣其國子博士等望¶
加員數厚其禄秩選通儒碩生間居其職十道大郡量¶
置大學舘令博士出外兼領郡官召置生徒依乎故事¶
保桑梓者鄉里舉焉在流寓者庠序推之(文粹/作焉)朝而行¶