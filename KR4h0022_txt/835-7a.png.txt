奠簴就列縉紳讜言是聴庶政必親刑措兵弭(二本/作戢)威¶
加徳馴戎狄讋竄塞不驚塵琛賮争入来自無垠駕皷¶
斥駿焚裘棄珍風雨時若京坻相因師於上古思與還¶
淳然後制禮節焉作樂和焉東(二本/作北)祠后土南郊上𤣥¶
齋祭陵廟位號山川教戰講武祈農籍田冕旒問俗旌¶
旗幸邊文物蔽地英聲動天鳳巢麟擾甘露醴泉九尾¶
三脊朱草飛煙繽紛効祉每嵗且千道徳洋溢乾坤交¶
泰成功如何登封於岱太平如何是時無外才藝餘美¶