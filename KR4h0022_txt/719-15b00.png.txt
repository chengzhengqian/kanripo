　　　送于兵曹往江夏序¶
予謫居洞庭嵗三秋矣有客自蜀浮舟來者則河南于¶
侯能讀古人書辨當世務年邇四十猶沉下位為静者¶
之尚退乎先逹之迨賢乎與子登麗譙縁鳥嶼一時累¶
月多情甚歡忽然挂㠶告我行邁豈非窮轍不能濡故¶
也馮翊太守王公移鎮武昌好賢下士所以衣縫掖襲¶
藝文者歸之如川吾子東行謂得時矣¶
　　　送李兵曹往江外序¶