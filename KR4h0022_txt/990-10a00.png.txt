輿敬符深㫖嗚呼哀哉歲暮朐䏰(䕫州雲安/縣之古號)積雪皚皚¶
旅舘蕭條凶訃亦来望風一號使人甚哀心膓結塞彌¶
旬不開公嘗好古服膺儒藝擅美素琴騰芳草𨽻泊拜¶
靈座清塵四蔽札蠧徽銷空知灑涕嗚呼公用中孚納¶
人于誠人負長者薄塵頌聲道孤無隣怨抑不平逝景¶
潜晦崇山忽傾孀稚寃號自硤徂荆霜降露濡毒漬中¶
情今則䖍恭歸厝先塋靈有安宅道無弛程泬寥之晨¶
萬象凄清野曠鴻斷天色光明煌煌素車翩翩銘旌出¶