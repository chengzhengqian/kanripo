太史公嘗言世之學孔氏者則黜老子學老子者則黜¶
孔氏道不同不相爲謀余觀老子亦孔氏之異流也不¶
得以相抗又况楊墨申商刑名縱横之說其迭相訾毁¶
牴牾而不合者可勝言耶然皆有以佐世太史公没其¶
後有釋氏固學者之所恠駭舛逆其尤者也今有河南¶
元生者其人閎曠而質直物無以挫其志其爲學恢博¶
而貫統數無以躓其道悉取向之所以異者通而同之¶
搜擇融液與道大適咸伸其所長而黜其竒衺要之與¶