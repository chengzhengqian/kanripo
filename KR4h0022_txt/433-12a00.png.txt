事無刑以助晏陰以𢎞長養斷薄决小已過於麥秋繼¶
長增高宜順乎天意可大赦天下其大厯七年五月十¶
五日昧爽已前已發覺未發覺已結正未結正應天下¶
見禁囚徒罪無輕重一切悉宜放免所司(詔令/作由)更不湏¶
類例聞奏宜令諸道節度觀察及諸州牧縣宰於當管¶
内所有名山靈跡各精誠致祭祈降甘澤冀獲豐稔永¶
思流弊庶振風猷其巴南諸州仍嵗水旱廹於凍餒或¶
至流離因有剽求苟全性命懼刑網之所及姑嘯聚以¶