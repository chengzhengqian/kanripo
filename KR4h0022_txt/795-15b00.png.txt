有矣彼何人哉若楊氏者婦人也孔子曰仁者必有勇¶
楊氏當之矣李翺(二字集/粹作賛)曰凡人之情皆謂後來者不¶
及於古之人賢者自古亦稀况(集無/况字)獨後代耶及其有¶
之與古人不殊也若高愍女楊烈婦者雖古烈女其何¶
加焉予懼其行事湮㓕而不傳故皆叙之將告於史官¶
　　　竇烈女傳　　　　　　　　杜　牧¶
烈女姓竇氏小字桂娘父良建中初為汴州户曹掾桂¶
娘美顔色讀書甚有文李希烈破汴州使甲士至良門¶