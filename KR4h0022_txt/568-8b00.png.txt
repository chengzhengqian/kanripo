天地而通神明康帝徳而光𤣥象昔者齋居𤣥扈爲曲¶
在於雲門師度盟津習舞歸于山立遂乃包括三名克¶
諧一代作者之謂聖天之所啟乎豈惟路皷靈鼗空桑¶
孤竹廣矣大矣輪焉奐焉是知零陵孝亷空傳玉管始¶
平太守虛稱銅尺臣等並預鈞天同觀張樂軒墀𢎞敞¶
欄檻眺聽崇牙業業猛簴趪趪翠鳯掦旌靈鼉樹鼓杳¶
𡨕雲霧蕩薄丘陵醴泉與甘露同飛赤鴈與斑麟俱下¶
聘魯請觀理當見其盛徳適齊忘味定是知其盡羙昔¶