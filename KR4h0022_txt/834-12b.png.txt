風移俗正火徳云謝羣龍戰野蚩尤躍(文粹/作曜)旗王良策¶
馬㧞山殪(文粹/作曀)日滔天泯夏蕩析黎元阽危宗社提劍¶
創業杖鉞專征風驅雲動海運天行伐謀上畧制勝神¶
兵尊王踐土復帝夷庚軄惟上相任隆羣辟六階已平¶
四門咸闢殊物顯命彛章典冊錫重介珪禮優乗石煙¶
雲(文粹/作霞)改色鏞筦變音觀圖受命負扆君臨仁霑動植¶
化感飛沉殷輅周冕禹迹堯心削觚返樸抵璧蔵金商¶
俗未改遺氛阻亂沙塞䖍劉伊源(文粹/作瀍)叛換應變雷動¶