以考自然之性明發彩之功専其容知變以為義形於¶
色不雜而為忠英英之雲抱日之文何染鑿鑿之石補¶
天之力何工如以素質莫問竒文是唘耀之以不慙之¶
文居之以勿執之體可黄可黒將興墨子之悲或素或¶
青未易殷王之禮不然者何以麻衣雖白兮采服斯有¶
如雪之潔兮如濡已受黔生白鵠之羽赤㸃青蠅之首¶
發顔色兮不辱其身離堅白兮莫失其守懿夫明斯理¶
者然後知吾道之不苟¶