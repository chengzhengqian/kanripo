子昻字伯玊蜀人也崛起江漢虚視函夏卓立千古横¶
制頺波天下翕然質文一變非夫岷峨之精巫廬之靈¶
則何以生此故有(文粹/作其)諫爭之辭則為政之先也昭夷¶
之碣則議論之當也國殤之文則大雅之怨也徐君之¶
議則刑禮之中也至於感激頓挫㣲顯闡幽庶幾見變¶
化之朕以接乎天人之際者則感遇之篇存焉觀其逸¶
足駸駸方将摶扶搖而陵太清躐遺風而薄嵩岱吾見¶
其進未見其止惜乎湮厄當世道不偶時委骨巴山年¶