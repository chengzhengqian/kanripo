何其獨商歌以思君覩斯水之洞澈惡吾纓之垢氛將¶
濯其纓亦潔其已逐臣逋客漁翁樵子吟刈楚以激昻¶
詠伐檀而筮仕哀靈均之濯足笑許由之洗耳載泛載¶
浮曷云其已洎夫白日始晞青天收潦千尋湛而見底¶
萬里净而猶掃漾磷磷之淺沙蕩靡靡之纎草縈紆浦¶
漵邐迤洲島興既遠兮情亦閒纓載濯兮身亦澡于彼¶
濯矣伊水之濱于彼澡矣君子之身滌我滓穢去我埃¶
塵且潔净以精㣲又肆志而王神孰與夫澤畔憔悴空¶