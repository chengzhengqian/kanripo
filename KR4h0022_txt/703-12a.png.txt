師以為文宣王經春秋序詩書繋易象猶日月不可及¶
矣游夏荀孟李斯賈誼之徒是宜學者十駕百己鑚仰¶
而憲章者也故其文融朗恢徤沉深理辨墉閫四㑹精¶
鋩百鍊結而為峻極散而為游演其工也異今而從古¶
其㫖也懲惡而聳善跡夫孝于其上慈于其下擇中庸¶
而後蹈推久要而後交則向之詞藝由積衷淳耀發而¶
為身瑞者也顔回黄憲仁而夭促揚雄司馬遷才而不¶
試穆君年逾四十用止幕畫并四賢之德噐而禄夀似¶