之艱處者困求奪之累豈不以連率之敗類使臣之無¶
恥獨揚州一隅人尚完聚屢遇海島震盪再當河南離¶
叛亟供職役之繁而室家相保耕績未罷得非崔公之¶
賢乎公之賢而其佐可知矣今朝廷多故戎狄未服塞¶
門不扃人心驚駭魚鹽之殷舳艫之富海陵所入也齒¶
革羽毛𤣥纁璣組東南所育也匡時之謨富人之術幕¶
府所畫也豈伊方隅是頼得不勉歟時臨岐贈言盍各¶
有望衆君子之志其詩乎¶