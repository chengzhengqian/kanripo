皆觧甲散還火伍中敢譁者死太尉曰吾未晡食請假¶
設草具既食曰吾疾作願留宿門下命持馬者去旦日¶
來遂卧軍中晞不解衣戒候擊柝衛太尉且俱至孝徳¶
所謝不能請改過邠州由是無禍先是太尉在涇州為¶
營田官涇大將焦令諶取人田自占數十頃給與農曰¶
且熟歸我半是歳大旱野無草農以告諶諶曰我知入¶
數而已不知旱也督責益急農且飢死無以償即告太¶
尉太尉判狀辭甚巽使人來(集作/永)諭諶諶盛怒召農者¶