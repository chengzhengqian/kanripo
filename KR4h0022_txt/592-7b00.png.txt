特臨逺鎮中天雨露忽灑炎州感戴殊私抃躍無㨿臣¶
某中謝臣頃踐臺司已招負敗洎分戎閫又寡威謀陛¶
下黈纊闕遺含宏尸素恩深全宥德邁生成地偏而頒¶
賜毎臨節換而授衣先及王人宣勞降自烟霄宸翰昭¶
融如瞻日月綢繆睿睠咫尺天顔三軍激踴躍之誠五¶
嶺溢謳歌之響皇慈溥洽顧品物而均榮寵渥謬加在¶
微臣而均懼非勤勞以受賜徒跼蹐以祗恩灰壤為期¶
豈云上報感恩荷懼屏營之至¶