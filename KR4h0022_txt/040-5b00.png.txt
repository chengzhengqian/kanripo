夫地脉伏泉天文垂井式觀象而遂鑿雖暫勞而功永¶
深不過於數仭用有要乎萬頃風動無波物對生影勁¶
隂殺節挹之而彌温炎旱蒸天探之而逾冷况地接一¶
都之㑹邑居狹俗之境川流雨驟車馬於焉徃來風舉¶
雲摇帝王由茲行幸魏主罷指梅之䇿隰朋息尋蟻之¶
請豈非人有其願地不藏靈色湛湛以天碧嵌隂隂而¶
晝𡨕髙風始秋泛落桐之一葉太陽既没映長天之數¶
星因注水而暫益縱改邑而常寜素綆下懸映垂氷之¶