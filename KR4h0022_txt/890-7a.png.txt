東川之外救短兵未接追冦横及雖刃以通中而氣猶¶
激射疆吏乗遽聞乎京師上投袂而驚仍(一作/彌)加悼惜¶
有以見聖主之深仁重武臣之壮節不問輿尸之過爰¶
旌折首之功以大厯三年正月二十七日詔葬于武功¶
之先塋夫人鄭國夫人龎氏禮歸敬仲誠及伯宗生則¶
六珈受寵歿則九原同袝嗣子将作少監嘉珍憤積嘗¶
膽哀纒泣血餙襯蜀門歸魂秦隴(一作/旬)力樹祁連之冡¶
思崇峴上之碣以載職在史臣業專文律琢石旌羙俾¶