君父下情上逹至化旁流伏惟開元天寳聖文神武應¶
道皇帝陛下睿謀作聖孝理奉天蒼生之願不違皇極¶
之慈廣運不以臣㣲劣無取累擢大官位高尹京職重¶
居守犬馬陳力未酬明主之恩霜露感懐遽有私家之¶
請臣某中謝先臣墳墓俯在近郊頃歲以來闕伸拜掃¶
每至寒節展臣情禮晨往暮還所職無闕又臣於墳塋¶
立碑恐其向就建樹之際獲遂躬親重泉承日月之光¶
舉宗蒙雨露之澤不勝罔極之至¶