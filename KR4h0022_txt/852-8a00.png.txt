井絡之所交㑹岷隅之所控帯攅峯北走吐香嶂於𤣥¶
霄巨壑南馳歕洪濤於赤岸香城寳地左右林泉碧岫¶
丹岑往來烟霧時有法㑹禪師者俗姓禇氏吳郡錢塘¶
人也金章錫羙河隂傳九命之尊玉鉉乘榮江左受三¶
台之貴地靈人傑自朝野而重光學府文宗冠南都而¶
獨秀法師紫星降彩紅雲受氣應積善於髙門契冥縁¶
於累世果浮觴引潜圖彼岸之功聚礫延砂即揆為山¶
之業靈樞宻運闢仁路而長鳴惠刄髙揮斬邪關而洞¶