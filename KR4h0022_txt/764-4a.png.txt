有之矣百官㑹計文王武王之彛典存焉京房進課式¶
之言漢王之所未暇盧毓苦真偽之雜魏后竟以施行¶
盡善之文明詔攸在至如不論德行惟㨿功夫者此由¶
外州郡牧未盡得賢監司長官時有其濫褒貶不遵令¶
式高下隨其愛憎至公外爽曲私内結伏望播告天下¶
申明舊章其有德有行府寮共推者雖有公坐小失重¶
加褒進之無才無識朝廷罕稱者雖有公事微効量加¶
抑退之德行雖不能茂因之以勤勞者亦量加褒進之¶