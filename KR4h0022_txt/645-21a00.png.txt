欵輸忠以入非不顧宻戚非不念懿親非不思恩非不¶
懐惠直以逆順是逼死生實難能與其同休不能與其¶
共戚故也况足下大未侔齊蔡乆未及李吴將以其人¶
動於不義僕固恐夙沙之國縛主之卒重生彭寵之家¶
不義之侯更出又計足下當恃太行九折之險部内數¶
州之饒兵士尚強倉儲且足謂得支乆謀而使安危哉¶
此心自棄何速昔李抱真相國用彼州之人破朱滔於¶
燕國困田悦于魏郊連兵轉戰綿嵗經時而潞人夫死¶