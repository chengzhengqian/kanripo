不失時剛徤靡滯文明不犯也廟樂請奏大有之舞高¶
祖太武皇帝膺期馭厯揖譲受終奄有四方仰齊七政¶
介以景福申兹多祐(一作/祜)式崇勿替誕保無疆易曰大¶
明終始六位時成謂其終始之道皆能大明故不失時¶
成六位也詩有大明之篇稱文王有明德廟樂請奏大¶
明之舞文德皇后厚德載物凝輝(一作/暉)麗天易曰含𢎞¶
光大品物咸亨言坤道至静柔順利貞資生庶類皆暢¶
逹也廟樂請奏光大之舞謹議　　一作皆通典¶