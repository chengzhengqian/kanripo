於松柏之内上下依依類無言於桃李之間徃來黙黙¶
嫩葉隨轉柔荑共舒颺絲光於空際惹絮影於春餘聽¶
莫得聞訝繁柯之蔑爾視之不見驚疊蕚之攅如倐自¶
邇而通遐俄起彼而集此順八方之候若有若無調四¶
序之宜時止則止由是輕纔偃草細不揚波異秋吟之¶
摧木同春扇於㣲和均習習之容寧比夫空穴而至絶¶
蕭蕭之響誰謂其髙䑓則多散漫千林翺翔九野脩通¶
匪亂於疾徐溥暢必齊其髙下含其元也亦類於人焉¶