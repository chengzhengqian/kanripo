　　　初春於圭峯(集作/邪嶺)送益府竇參軍宴詩序¶
　　　　　　　　　　　　　　　駱賔王¶
分首三秦(集作/春非)送歸(集作/君)千里青天(集作/山)白日非舊國¶
之春秋玉斚金樽(集作翠/斚金樽)是他鄉之杯酒况復圭峯南¶
望切登髙之情渭水北流動臨川之歎于時寒光將歇¶
春景未華殘雪飄花猶開六出輕氷涵鏡未解三川晨¶
風軫孫楚之情岐路下楊朱之淚雖載言載笑賞風月¶
於離前而一詠一吟寄心期於别後詩言志也可不云¶