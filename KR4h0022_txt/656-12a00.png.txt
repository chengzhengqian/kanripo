用十一徳之資賛七百年之祚古猶今也仁豈逺乎伏¶
惟相公日觀同光天球並價揚鋒露鍔則武庫常開散¶
藻摛華則文星鎮見一言悟主三接承㤙季孟伊繇友¶
朋蕭邴漢皇發論十萬常愧於淮隂齊后推誠一二皆¶
歸於仲父百度既已貞矣九流又復清焉墻東竈北隐¶
淪者咸欲呈材猿飲鳥言僻陋者皆思入貢莊生獻臂¶
揚子㧞毛三百篇之詩更無諷刺二百年之史永絶譏¶
嫌斯乃百代可知一言可(集作/以)蔽豈立錐側管可折齒¶