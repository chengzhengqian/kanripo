列夫以幽明不測尺標見天下之心巨細相傾寸管合¶
羲舒之度豈非道存斯貴理在必亨覇畧近發於輿歌¶
皇圖不隔於芻議故有榮枯絶等奉推轂而欣然年勢¶
不侔受分庭而罔愧風規可接惟君侯體之今古未殊¶
則下官願矣常恨霜松列澗萬尋無罩月之期露草滋¶
山寸莖有梢雲之望斯則聲實困於兼濟才位難於俱¶
立况乎地勢不足以誇俗容貌不足以動人遑遑藪澤¶
安足以奉髙明之咳唾也所冀蠅階賤質附雲足而追¶