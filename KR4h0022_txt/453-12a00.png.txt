門下天賦全才所以登將壇而衞王室國有令典所以¶
舉能吏而懲慢官其有術業優長理行彰顯則宜錫殊¶
常之命行不次之恩乃崇徳報功之㫖也朝散大夫權¶
知太僕卿充荆襄巴南宣慰安撫使上柱國賜紫金魚¶
袋蔡京學富縑緗文含組繡識略甚逺智能出羣本於¶
孤貞濟以勤恪驊騮躞蹀向天路以無疑鵰鶚騰凌入¶
秋雲而不返早以豐藝陟于髙科周旋官途振舉官業¶
簮白筆而獲聞峻節擁朱輪而克播清風班資既崇聞¶