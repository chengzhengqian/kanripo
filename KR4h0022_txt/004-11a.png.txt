　　　第三(以題/為韻)　　　　　　　　闕　名¶
客有曉躡稜層髙山獨登覽烟嵐之忽斂見海日之初¶
昇赫彩旁照炎光上騰影乍摇而滿目霞碎波不動而¶
長空血凝由是倚危巒立天壇夜色既啓炎精始團赤¶
氛上煥於雲路朱輪乍碾於波瀾照燿一海之中剖開¶
萍實分明百丈之外洗出金盤浩渺無涯曈曚在望髙¶
居峥嶸之頂下視赫曦之状焚爇巨浸浮沉奔浪陽烏¶
浴羽而載飛羲和按轡而直上不沉乎泉将麗乎天爍¶