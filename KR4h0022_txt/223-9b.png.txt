悟色身無染觀空事不生道心長日笑覺路幾年行片¶
月山房静孤雲海棹輕願為塵外契一就智珠明¶
　　　毁浮圖年逄東林寺僧　　　前　人¶
可惜東林寺空門(一作/閒)失所依翻經謝靈運畫壁陸探¶
㣲隙地泉聲在荒途馬跡稀殷勤話僧輩未敢保儒衣¶
　　　早發中巖寺别契真上人　　許　渾¶
蒼蒼松桂隂殘月半西岑素壁寒燈暗紅爐夜火深厨¶
開山䑕散鐘盡嶺猿吟行役方如此逢師懶話心¶