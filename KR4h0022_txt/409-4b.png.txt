勑漢號左馮翊分理浩穰近者非清名顯秩不在兹選¶
正議大夫行給事中上柱國渤海縣開國男食邑三百¶
户賜紫金魚袋高重沉厚守道貞介操身以禮法為踐¶
履之途以學行為游泳之地堅金不耗止水無波穆然¶
士風休有羙論屬者侍周禁署駮議𤨏闈重席有戴憑¶
之名通經得陳邵之羙侍從之暇附益𢎞多移於牧人¶
宜有善政吾以商原故地灃水攸同襟帶山川接畛甸¶
服掌離宫之管鑰領近關之式遏俾揚風化思得兼材¶