獻可替否此朝廷之文也三公論道六卿分職九流異¶
趣百揆同歸此官司之文也寛則人慢紏之以猛猛則¶
人殘施之以寛寛以濟猛猛以濟寛此刑政之文也樂¶
勝則流遏之以禮禮勝則離和之以樂與時消息因俗¶
變通此教化之文也文者盖言錯綜庶績藻繪人情如¶
成文焉以致其理然則人文化成之義其在兹乎而近¶
代謟諛之臣特(文粹/作將)以時君不能則象乾坤祖述堯舜¶
作化成天下之文乃以旂常冕服章句翰墨為人文也¶