易(集作/移)隨和之德不昧寒暑有遷松竹(集作/筠)之性如一¶
均養七子庥廕二宗汾隂之室忘亡榮陽之黨相慶既¶
而善福虚應寢疾彌留盡國之伎逺方畢至供御府之¶
藥中使相望命之必至不可支也堂邑山林忽焉瘁色¶
平陽歌舞適足愁人開元十三年二月庚午薨于河南¶
縣之修業里春秋三十有七震悼紫庭哀傷朱邸傾家¶
若墜舉國同悲有詔光禄卿孟温禮監護䘮葬京兆尹¶
熊延休副焉窀穸之禮一如涼國長公主故事夏四月¶