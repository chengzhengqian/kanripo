征公少有竒志思因時以自奮乃作伐鯨鯢賦上獻旣¶
聞(集有爾/矣二字)果噐之㑹弟五丞相以善言利得幸盡付利¶
權始有塩鐵使之目愼選僚属表公為介轉臨晋縣丞¶
處繁應卒鋩刄不(集作/無)頓府罷再遷至太子司議郎韓¶
晋公時爲户部侍郎掌邦賦急於用材薦公為監察御¶
史主河東租庸之務尋轉侍御史充京東平糴使建中¶
初德宗始親萬機儲精治本有漢宣與我共治(集作/理)之¶
歎謂大臣求可當良二千石者遂以公帶本官權知袁¶