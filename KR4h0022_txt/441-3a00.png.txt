勑興理化者務積於人長國家者以義為利故歛之欲¶
薄而使之以時然後億兆歡心逺邇欣戴政平俗阜必¶
本於兹朕服承天命撫臨區夏憂矜在慮宵旰忘勞苟¶
可以助化寧人便時益下事無大小皆盡其心比以中¶
夏甫寧頗勤經費遂收諸道停減将士糧斛用叶權宜¶
言念疫甿重兹供億頃雖疏理轉送猶勞睠彼東南良¶
深矜歎夫崇儉可以足用節事可以豐財所當約已菲¶
躬量宜濟務豈資厚取方給軍須思息遺黎俾蠲徭賦¶