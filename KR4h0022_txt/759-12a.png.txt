諸妓則女樂者秦齊晉漢魏俱有之而楊素以下皆不¶
能言者豈以所問是古天子耶若是則有太昊使素女¶
鼓五十絃瑟悲哀帝禁不止後之帝王遂能有之羣臣¶
不能以是言但賢暉逺之說暉逺引詩臆對終為博古¶
通知殊不明恣率一時之言頗昧二南之㫖且詩曰參¶
差荇菜左右芼之窈窕淑女鐘鼓樂之說者后妃有闗¶
睢之徳乃能供荇菜備庶物以事宗廟盛徳者冝有鐘¶
鼓之樂也故琴瑟在庭荇菜羞之上下樂作以盛其禮¶