品清澄察九垠之際極一目之能髣髴其形難識翼摩¶
之鵠依稀其状猶如背負之鵬或因夫窺牖是見且異¶
夫置階而升風息八方烟消四極黙淳淳之靈嚮湛悠¶
悠之神域乃執輕管納麗則遥睇罔愆審窺不忒虛其¶
内雖高明之可分小其形胡廣大之能測故使蓋影多¶
掩笠形半匿月既滿而猶虧日将中而如昃掌握之内¶
安得容其九重咫尺之中豈能盡其五色且管之為質¶
也秉直天之為體也含虛天執虛而秉陽垂象管抱直¶