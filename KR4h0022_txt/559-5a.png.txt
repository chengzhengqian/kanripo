入逋負除而餒者自活力役省而耕者倍功繼絶存亡¶
忠賢飲徳於黄壤棄瑕肆眚奪魄再麗於遺骸極天地¶
之歡心盡帝皇之上事疲史臣之筆編簡難書涸詩人¶
之思謳謡絶路臣摠集黎老伏讀徳音不寤㣲生坐階¶
仁夀不勝慶抃之至(宗元未嘗為蘇/州此篇當考)¶
　　　代鄜州太守賀赦表¶
臣某言伏奉月日制書大赦天下鴻恩至徳曠古無鄰¶
喜氣休聲韶光共茂化流海外澤及荒陬震雷作解於¶