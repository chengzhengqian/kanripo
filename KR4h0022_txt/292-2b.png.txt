　　　行經華隂　　　　　　　　前　人¶
岧嶤太華俯咸京天外三峯削不成武帝祠前雲欲散¶
仙人掌上雨初晴河山北枕秦關險驛樹西連漢畤平¶
借問路傍名利客無如此處學長生¶
　　　泊揚子岸(已見一百/六十四巻)　　　　祖　詠¶
　　　江南旅情　　　　　　　　前　人¶
楚山不可極歸客但蕭條海色晴看雨江聲夜聴潮劍¶
流南斗近書寄北風遥為報空潭橘無媒贈洛橋¶