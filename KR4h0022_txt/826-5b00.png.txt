回惟公以徳受福故光明昌大毎温室宴見一人尊禮¶
而不名故其代天工斷國論卓爾以冠羣后暨夫暇日¶
之戾止於斯也則暢天理棲顥氣翛然以遺萬物其無¶
方與其不器與昔子房赤松子之逰且非代教安石東¶
山之賞僻在下國豈若公宻贊化育内諧恬曠如春之¶
仁如樂之和以君臣之交感兼動静之極摯從古以還¶
無公比焉公之華宗自漢延平侯徙杜陵三守本封幾¶
乎千祀故城南墟里多以杜為名逮今郊居不忘厥初¶