沉則瞿然如大敵且酒不可甘甘之則沉吾命酒曰甘¶
波色不可愛愛之則溺吾命色曰愛河衣所以被體食¶
所以充腸苟朝晡而不匱寒暑而有裝豈假積粟於廪¶
儲貨於囊且藥所以攻百疾百疾蠲而藥不止者鮮不¶
及其殃吾命財曰藥江士患不逹之名不立之身苟逹¶
苟立在守其眞何必競升沉之路爭輕重之鈞狼子野¶
心暱之害人吾命權曰狼津噫生於世不溺於四水者¶
吾謂夫顔閔之倫¶