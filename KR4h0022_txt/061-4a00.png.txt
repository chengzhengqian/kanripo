鏡剪遺文以辯謬俾雅誥以詳正是以儒業益敷皇風¶
載盛斆學既闡廓宇斯分飾素壁而照月構丹梁而結¶
雲於是集青衿之侣延鴻鶴之羣貞八索起三墳採典¶
謨之淪翳次編簡之繽紛稽古至今從百家之正義歸¶
真背偽俾四海之同文於是博考羣臣宣明舊典既科¶
斗之互缺亦魚魯之相舛依鳥迹而難從訪蛇形而莫¶
辨定兹金簡規程邈之𨽻書遵彼古文參史籀之大篆¶
然後命鍾張之藝詔文學之官界四壁以繩直揮五色¶