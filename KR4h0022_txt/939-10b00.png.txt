罪謫殊方也噫良工能為順君子能為道而不能為容¶
士師黜宣尼困屈原逐賈生憤公其近之矣初天册中¶
公與故人魏州牧獨孤莊書忿林胡之猖狂哀冀北之¶
阢陧誡以軍志示之死所客有薦其書者則天見而異¶
之有制召見驟膺寵渥相如之賦感人主未云速也迺¶
者恩澤侯張昌宗位極太官寵震羣后公著書東觀與¶
之聨事曽是貽籍未嘗暱就色莊見憚象恭益深長孺¶
之抗禮將軍曷足議也公嘗執簡中禁司察位班時三¶