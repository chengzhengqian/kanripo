夫以匹夫投分猶須坦蕩况兩國二君那宜細計彼若¶
才如亷樂猶恐不習禁兵茍非其人留之何益然三戰¶
三敗卒成強伯之功七縱七擒終仗天威之力由此言¶
之彼此如耳徐元直西蜀之謀士關雲長劉氏之驍將¶
須歸即遣知叛弗追今之與古何其異趣且二國叶和¶
長江共有如首如尾可以同規或貳或猜豈名唇齒是¶
以隔河分㰱君子知其不終𠂻甲尋盟春秋貶其行詐¶
伏承聖上欽眀英賢佐輔方知觧網之氣用表無偏之¶