　　　對　　　　　　　　　　　張懐道¶
位列千官藻火陳輕重之制禮明五服麻絰分䘮紀之¶
儀茍失其中章程是紊廖貞門承累葉坐登朝散之榮¶
俞仲痛切連枝行招墨綬之問潘仁之遭譴累將復位¶
而無階子路之寡兄弟欲除喪而未忍與其易而寧戚¶
稱越周公之經當其疾而不遑猶卧大夫之簀下烏臺¶
而遽紏如申避馬之威舉丹筆以緩刑似得求羊之術¶
與奪合理法有固於隄防刑罰失中人無措其手足縱¶