右臣謹按地圖舜陵在九嶷之山舜廟在太陽之溪舜¶
陵古老已失太陽溪今不知處秦漢以來置廟山下年¶
代寖逺祠宇不存每有詔書令州縣致祭奠酧荒野㳟¶
命而已豈有盛徳大業百王師表沒投(集作/於)荒裔陵廟¶
皆無臣謹遵舊制於州西山上已立廟訖特望(集作/乞)天¶
恩許蠲免近廟三五(集作/一兩)家令歲時掃(集作/拂)灑以(集作/示)¶
為恒式豈獨表聖人至徳及於萬代實欲彰陛下𤣥澤¶
被於無窮謹録奏聞(勑依/)¶