都取樂一君之欲以遺萬人之患務在都國之多不恤¶
危亡之變恱在遊幸之麗不顧兆庶之困非所以建深¶
根固蔕不抜之長策矣昔漢帝感鍾離意之言息事徳¶
陽之殿魏主採續咸之諫止造鄴都之宫臣職非其位¶
言發微細然聖主不以人廢言不以㣲擯人矣臣愚誠¶
願陛下發徳音垂明詔深恤黎庶罷事中都則福履無¶
疆天下幸甚謹言¶
　¶