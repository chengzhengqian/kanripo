厥跡猶存餘芳無泯予忝宰茲邑似覿遺塵撫事懐賢¶
實勞寤寐夫遊九原者慕隨㑹而増悲望魏都者佇侯嬴¶
而顧歩仰惟往彦差擬其倫緬彼風猷載深長想至於¶
蘋蘩可薦黍稷非馨庶降明靈幸垂嘉祐神其如在希¶
能饗之¶
　　　為兖州司馬祭王子喬文　　　宋之問¶
維大唐神龍二年歲次甲子月日前中(中字集/作太中)大夫行¶
兖州都督府司馬王某謹以清酌之奠敢昭告於(集作/于)¶