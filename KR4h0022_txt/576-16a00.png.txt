寮是以常誡滿盈亟慚尸素(一作/忝)叔寶之遇武子雖願¶
輸忠正禮之對公山唯憂曠職常思高明之瞰室每懼¶
平路之傾輈豈謂天道不貲聖慈逾厚仍降非常之澤¶
重紆加等之命妨賢受位多慚於鴛鷺之羣匪服叨榮¶
實愧於蜉蝣之羽(一作維/鵜之刺)竊惟先王慎擇不進於凡庸¶
明主虛求務延於才俊伏乞旁羅杞梓更詢棫樸必取¶
尤能秀傑方為御府之臣無使五技輕姿謬處七閑之¶
任自然六尚增價七騶無忝納于百揆終無廢事之譏¶