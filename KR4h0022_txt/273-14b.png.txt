　　　送信安劉少府(自常州叅/軍選授)　　前　人¶
相㸔一離念盡此杯中醁夷代輕逺遊上才随薄祿叅¶
卿滯孫楚隠市同梅福吏散時泛絃賔来閑覆局襟情¶
無俗慮談笑成逸躅此路灘聲急羡君多水宿¶
　　　送新州鄭使君　　　　　　戎　昱¶
誰人不譴謫君去獨堪傷長子家無第慈親老在堂驚¶
魂随驛吏冒暑向炎方未到猿啼處參差已斷腸¶
　　　送嚴十五之長安　　　　　前　人¶