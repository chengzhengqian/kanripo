不獲躬詣門闌披叙離闊形礙神徃有所恨也謹馳狀¶
兼簡雜文晝性野思拙機淺忽若偶中風律於期匠者¶
賞鑒不遺幸甚幸甚釋晝白¶
　　　贈包中丞書¶
改年伏惟永感罔極晝之理心本在忘情及經節序惘¶
然悲愴去歲馬某(一作/三)徃已奉狀計上逹孟春猶寒伏¶
惟中丞尊體萬福即此晝䝉免一昨見秋晩離披菊一¶
章使晝却顧鄙拙盡欲焚燒凝思三復彌得精㫖中丞¶