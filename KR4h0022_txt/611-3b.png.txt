臣某言臣聞南陽雉飛尚論秦霸建章鵠(一作/鶴)下猶明¶
漢徳當今天不愛寳地必呈祥自應長樂觀符文昌啓¶
瑞伏惟皇帝欽明文思惟以劬勞成務厯象日月允釐¶
百工海水無波天星不動去四月十三日獲隴右符府¶
叅軍李暉牒稱戸屬秦州清水郡伯陽縣文谷林在家¶
庭獲一赤雀光同朱鳯色類丹烏降火飛精似入公車¶
之府流金成製若上凌雲之䑓謹按赤雀衘書止於酆¶
戸周之受命興乎此祥即事所觀同符合契實可圖形¶