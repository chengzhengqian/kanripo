蜀道有青城峨嵋山皆隠淪所託辛亥嵗有以鑄金術¶
千余者竊歎劉向累世懿徳為漢儒宗其所述作根於¶
聖道猶愛信鴻寳幾嬰時戮况流俗之士能無惑於此¶
乎因作賦以正之¶
漢武帝遭世界承平百蠻以寧自謂德盛堯禹功髙湯¶
武聞昇龍于鼎湖乃甘心于虛佇有方士李少君譎詭¶
否誕乘邪進取盛稱化丹砂為黄金可以登青霄而輕¶
舉時董大夫侍側帝曰子嘗知其術乎仲舒進曰臣唯¶