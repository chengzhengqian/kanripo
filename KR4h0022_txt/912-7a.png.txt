孔修轉太僕正卿騶訓車攻六飛如舞先天内禪引伸¶
外戚懐柔畏滿厭劇思閑公既深辭以職事上亦優之¶
以散秩迺加特進禮異羣公迺拜開府儀同三司䇿上¶
柱國封祁國公邑户三千實賦三百公於是寓情宴喜¶
簡跡朝行入告嘉猷密而人莫窺也隂薦多士晦而人¶
莫知也不自異於當路毎同塵於流衆常語所親曰明¶
明天子擇賢共理瑣瑣姻婭則無膴仕不識不知樂我¶
而巳善矣夫人臣位極遇莫大焉王曰外舅厚莫重焉¶