洛開渠䟽山抗陛延袤水陸曠望東西下臨江海上属¶
雲霓百丈杳冥以飛跨九層欝律以階梯歩三休而更¶
廽塗中宿而方迷雕墻屈曲以交牙網户周流以重積¶
既隂涔而影響亦呌嘯而廻(一作/辟)易沙板金鋪紫柱玉¶
舄煒煌熻赩碅磳摶敞圖雲霧之蔽虧狀神仙之來徃¶
璧璫自耀珠綴恒響蜉蝣動而晝喧熠燿飛而夜朗既¶
臨下以寥沈亦慿髙而泱漭聞疾雷於階陛(一作/板)弄犇¶
星於帷幌亘以曲堂周以洞房北負連闥南注長廊綺¶