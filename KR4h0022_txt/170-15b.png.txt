　　　同前　　　　　　　　　　張九齡¶
萬乗華山下千巖雲漢中靈宫雖奥宻睿覽忽𤣥同日¶
月臨髙掌神仙仰大風攅峯勢岌岌翊輦氣熊熊揆物¶
知幽賛銘勲表聖衷㑹應陪玉檢來此告成功¶
　　　同前　　　　　　　　　　蘇　頲¶
朝望蓮花嶽神心就日來晴觀五千仭仙掌拓山開受¶
命金符叶過祥玉瑞陪霧披乗鹿見雲起馭龍廻偃樹¶
枝封雪殘碑石冐苔聖皇惟道契文字勒巖隈¶