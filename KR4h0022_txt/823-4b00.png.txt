曰陋如之何是嵗也台司審縣尹之寄擢王公昕為南¶
城公至之日則制其(集作/考於)事典陳其藝極視年之上下¶
去民之疾苦凡三月而南城之人和於是飾廏置以候¶
賔客葺旅次以待羈旅夏六月築其舘辨其域于道用¶
作新亭於舘之陽厦屋耽耽俯瞰濬壑賔位在左主位¶
在右然後剷(集作/剗)墝埆堙坎窞以為大逵屬之于溪設¶
雙船(集作/航)於清津以備逕渡(集作/經度)每將之迎之則自郊¶
勞至於致飲(集作/餼非)無曠禮無違物而兹亭之經始也取¶