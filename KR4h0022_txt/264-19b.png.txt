　　　客州賃居寄蕭郎中　　　　前　人¶
松店茅軒向水開東頭舍賃一徘徊忩吟苦為秋江静¶
枕夢驚因曉角催鄰舍見愁賖酒與主人知去索錢來¶
眼看白筆為霖雨肯使紅麟便曬腮¶
　　　贈李裕先輩　　　　　　　前　人¶
曉擎弓箭入初塲一發曾穿百步楊仙籍舊題前進士¶
聖朝新奏校書郎馬疑金馬門前馬香認芸香閣上香¶
閑伴李膺紅燭下慢吟絲竹淺飛觴¶