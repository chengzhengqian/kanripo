客舍見青(一作/春)草忽聞思舊山㸔君㶚陵去疋馬成臯¶
還對酒風與雪向家何復閑因悲宦遊子終嵗無時閒¶
　　　送劉長上歸城南别業　　　韓　翃¶
數刻是歸程花間落照明春衣香不散駿馬汗猶輕南¶
渡春流淺西風片雨晴朝還㑹相就飯爾五侯鯖¶
　　　贈張五諲歸濠州别業¶
常知罷官意果與世人疎復此凉風起仍聞濠上居故¶
山期採菊秋水憶觀魚一去蓬蒿逕羡君閒有餘¶