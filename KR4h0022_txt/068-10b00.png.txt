為君者莫大乎求賢審賢者莫先於進善不立表以取¶
則何朂人於自勉故我后纂唐德酌堯典爰揭旌以建¶
標若懸鑑而攸選其制惟新難乎所陳寘於朝懼來而¶
有阻樹於野慮獻之無因於是施之五達之陌以招四¶
逺之人乃析羽上挿綴旄傍委映旭日之曈曈隨長風¶
而靡靡孤標逈出中立無倚將舉事以舉言在率土而¶
率俾儀神都聳康衢或歛衽以下過或峨冠以來趨善¶
或可聞豈持之而有怍德苟未進敢欺之而自誣旌因¶