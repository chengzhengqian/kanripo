客有羡魚者立河壖俯臨泉窺綠藻瞰紅蓮彈鋏之歌¶
逾切觀濠之意彌堅則有頳尾殊品紫鱗異質或依蒲¶
而自娛或擁芡而争出揚鬐奮鬛已見其由戢尾貫鰓¶
未知其術是用乘良辰守通津望噞喁而注目聆瀺灂¶
以勞神乃嘆曰深不測者水藏諸水者鱗營之何及獲¶
之何因彼不脱於泉徒求於泉下彼不蕩於水奚求於¶
水濵䘮志而退問於漁人漁人曰噫子過矣君子謀不¶
失利動必合理禽之中也先夫矰繳獸之獲也資乎弓¶