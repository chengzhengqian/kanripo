有司議户口減耗請省州縣百姓訴云州縣廢則所𨽻¶
濶逺罷人益困請省官員¶
　　　對　　　　　　　　　　　司馬滔¶
時康官僃所藉為理户減務煩則害於政有司縻我王¶
爵思立國體知師旅之後版籍徒懸念閭里之空州縣¶
宜省誠有可尚議未得中雖在濟物之規實亦勤人於¶
逺請依百姓之訴用減庶寮之員省事省官晋朝髙其¶
論從人從欲魯史異其文自古以然孰謂非允¶