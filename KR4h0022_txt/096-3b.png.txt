纎麗婉以似羸或穠盛態而多肌有沉静見節有語笑¶
呈姿思若老成體類嬰兒真天子所御者非庶人當有¶
之洎懐春暮睇晴晷列筵於林方舟於水自任縱誕相¶
與攀倚鳥間關而共嬌花散亂而増美吹碧葉嚼紅蘂¶
左右相視遊嬉未已見頽景之廹濛汜擕密親召近臣¶
陳金罍與瑶席朗月垂光而射人列星奪彩長河滅津¶
然後絲竹發越金石鏗鈜守則異器動則和鳴妙舞謂¶
何尚以輕善歌取何矜以清齊列捷獵按次屏營間(一/作)¶