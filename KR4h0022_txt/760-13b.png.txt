五方天帝明矣其青珪赤璋白琥𤣥璜自是立春立夏¶
立秋立冬之日各於其方迎氣所用自分别矣今按顯¶
慶所改新禮以蒼璧與蒼牲蒼幣俱用先燔蒼璧旣已¶
燔矣所以遂加四珪有邸奠之神座牲旣已燔矣所以¶
更加騂牲充其寳(一作/實)爼混昊天於五帝同用四牲失¶
特牲之明文加為二犢深乖禮制(一作/意)事乃無憑請依¶
貞觀舊禮先祭後燔庶允經義謹議¶
　　一作皆舊唐書禮儀志¶