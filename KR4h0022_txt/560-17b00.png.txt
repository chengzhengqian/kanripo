畏上𤣥全萬物而曲成恐一夫之不獲嘉生是降率土¶
皆禳又自春以來膏澤相繼禾方長茂猶潤纎莖麥且¶
耀芒仍涵秀色及純陽用事流輝是憂未見旬期已勞¶
聖慮勉農祈糓合樂圓丘感上帝之儲祉顧蒼生之禔¶
福祭之明日夜合層雲微風旣和震電(一作/雷)不作靄然¶
四合滂灑終朝動乾坤而滿盈洽隂陽之化育郊原益¶
茂田穉皆登俯觀秋至之收佇廣嵗成之望自朝及野¶
咸慶時和比肩鼓腹空迷日用臣謬參衮軄乆荷鴻私¶