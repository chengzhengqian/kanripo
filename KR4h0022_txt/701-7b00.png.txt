古之為文者所以導逹心志發揮性靈本乎詠歌中乎¶
雅頌帝容作而君臣動色王澤竭而風化不行政之興¶
衰實繋於此然而文勝質則綉其鞶帨而血流漂杵質¶
勝文則野於禮樂而木訥不華歴代相因莫能適中故¶
詩人之賦麗以則詞人之賦麗以滛此其效也漢魏巳¶
還雅道㣲缺梁陳斯降宫體聿興既馳騁於末流遂受¶
嗤於後學是以沈隱侯之論謝康樂也乃云靈均已來¶
此秘未(集作/未及)覩盧黄門之序陳拾遺也而云道䘮五百¶