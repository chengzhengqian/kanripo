素備之以儲蓄雖凶荒而人無菜色固之以恩信雖患¶
苦而人無離心儲蓄者聚於豐年散於歉嵗恩信者行¶
於安日用於危時夫如是則雖陰陽之數不可遷而水¶
旱之災不能害故曰人強勝天盖謂是也(集作/矣)斯亦圖¶
之在早備之在先所謂思危於安防勞於逸若患至而¶
方備災成而後圗則雖聖人不能救矣抑臣又聞古者¶
聖王在上而下無凍餒者何哉非家至而日見衣之而¶
食之盖能均節其衣食之源也夫天之道無常故嵗有¶