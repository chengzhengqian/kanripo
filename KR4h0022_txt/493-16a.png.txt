文武之道均兵農之功正貴賤之名一中外之法還軍¶
伍之職脩省署之官近崇貞觀之規逺復成周之制自¶
邦畿以刑于萬國始天子而(諸本/作以)逹于諸侯則可以制¶
豪猾之强無踰檢之患矣臣前所言生徒惰業由學校¶
之官廢者盖以國家貴其禄而賤其能先其事而後其¶
行故庶官乏通經之學諸生無脩業之心矣臣前所言¶
列郡干禁由授任非其人者臣以為刺史之任理亂之¶
根本繫焉朝廷之法制在焉權可以抑豪猾恩可以恵¶