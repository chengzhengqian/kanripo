心摧計擁繇是安危繋之輕重天子報功禮數乃殊既¶
渥龍節亦執金吾國之西南寔曰成都夷夏混合山川¶
盤紆苟非哲人莫啟令圖咨我賢逹付之方隅公乃壓¶
坤維以厚德注羣生以和氣應變參乎杳冥布政歸乎¶
簡易剗風俗之姦窳平人心之險陂肅貔虎以雲屯禮¶
英髦而麏至蠲萬痾於藥草新百貸於鄽肆綢繆賔客¶
之歡肅穆鬼神之祀補前人之漏畧極當時之能事道¶
尊而獷俗承風聲烜而殊鄰慕義狺狺犬戎背約報仇¶