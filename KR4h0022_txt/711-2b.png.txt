於甲帳陪游馺娑(思我/切)騁纎腰於結風長樂鴛鴦奏新¶
聲於度曲粧明(一作/鳴)蟬之薄鬢照墜(一作/墮)馬之垂鬟反¶
揷金鈿横抽寳樹南都石黛最發雙蛾北地燕支(一作/胭脂)¶
偏開兩靨亦有嶺上仙童分丸魏帝腰中寳鳳授厯軒¶
轅金星與婺女争華麝月共姮娥競爽驚鸞冶袖時飄¶
韓掾之香飛燕長裾宜結陳王之佩雖非圖畫入甘泉¶
而不分言異神仙戱陽臺而無别真可謂傾國傾城無¶
對無雙者也加以天情開朗逸思雕華妙解文章尤工¶