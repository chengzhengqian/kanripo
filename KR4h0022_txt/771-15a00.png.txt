㣲臣上稽龍繇下閱龜謀觀天地之至道考皇上之大¶
節武宣七徳未嘗踰息亂之鄉文招九功未嘗出昇平¶
之域並能懸日月而髙視駕雷雨而先鳴或皮幣而踐¶
大階或干戈而躡乾歩至於理定創禮功成作樂振長¶
䇿以叙諸侯設靈機而制羣動猶虞階已㤗不能息洞¶
庭之誅夏載克寜不能罷㑹稽之戮故將體剛柔而立¶
本法震曜而崇威一戎而㝢縣平四罪而華夷服然後¶
皇旗大輅詔殊號於圓丘電轉雲廻奏𤣥符於孝理天¶