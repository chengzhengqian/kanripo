以實圓方叔父諸姑既就坐羣從伯仲或冠或丱中外¶
稚孺凡四五十人差其長㓜為侍坐之列暢之以㫖酒¶
既醉不諠侑之以清絃中奏彌静夭夭申申其樂無垠¶
發之於恬曠得之於名教稍間則圓魄照坐微風入林¶
殘暑盡銷清光交映歌詩類事舉節應觴覺聽視之内¶
無非和樂雖謝庭羯末之盛雪花栁絮之興及夫情適¶
於中率禮無違亦一時也乃命編次其文且書其時時¶
建中四年之七月徳輿操觚以序¶