分曹建署補除卒吏召致賓客因其貨賄假其氣勢大¶
者統藩方小者為牧守居上無清恵之政而有饕餮之¶
害居下無忠誠之莭而有奸欺之罪故人之於上也畏¶
之如豺狼惡之如讎敵今四海困窮處處流散饑者不¶
得食寒者不得衣鰥寡孤獨者不得存老幼疾病者不¶
得養加以國權兵柄専在左右貪臣聚斂以固寵奸吏¶
夤緣而弄法寃痛之聲上逹于九天下入于九泉鬼神¶
為之怨怒陰陽為之愆錯君門九重(唐書作/萬里)而不得告¶