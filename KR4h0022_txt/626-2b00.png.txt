有謝曩時臣之事君在於無隠敢縁兹義輙獻愚忠但¶
臣知識庸淺未足以發明雅訓求之史傳請揚㩁而言¶
焉昔漢苑招賢髙軒洞敞曹園愛客飛盖連陰此乃副¶
君之待士也亦有推心鄭衆每佇於諮詢降禮桓榮用¶
承於誨命此則副君之尊師也魏太祖征并州留太子¶
在鄴頗出畋獵崔季珪進而諌曰盤于遊田書之所誡¶
魯侯觀漁春秋譏之周孔之格言二經之明義也深惟¶
儲副以身為寶今忽馳騖陵險誠有識者所以惻心惟¶