命何誠可備西封之盛儀採東廵之舊制順三秋之仲¶
月升二華而展祭巨靈贔屭願髙掌以扶輪仙廟虚佇¶
欲睟容而警衛尋可封十狀之美盡遥陟七梯之勢命¶
茲毛女執左纛而先驅策彼茅龍随六馬而髙逝坐金¶
機於雲表題玉冊於巖際象榻與瑶壇共華石皷将天¶
聲俱厲如是則鴻猷振於萬古盛烈光於千帝然後臨¶
大河而沉璧更秩於百靈睠東洛以廻鑾永延於億嵗¶
已而歸格藝祖道洽華胥更崇太室之事復率東岱之¶