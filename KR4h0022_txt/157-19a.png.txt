　　　桂州三月三日　　　　　　宋之問¶
代業京華裏逺投魑魅鄉登高望不見涉海四茫茫伊¶
昔承休盼曽為人所羡兩宫(雜詠/作朝)賜顔色二紀陪遊宴¶
昆明御(雜詠/作籞)宿侍龍媒伊闕天泉復幾回西夏黄河水¶
心劒東周清洛羽觴杯苑中落花掃還合河畔垂楊撥¶
不開千秋獻夀多行樂栢梁和歌攀睿作賜金分帛駐¶
光輝風舉雲摇入紫微晨趨北闕鳴珂至夜出南宫把¶
燭歸載筆儒林多歲月襆被文昌佐吴越越中山海高¶