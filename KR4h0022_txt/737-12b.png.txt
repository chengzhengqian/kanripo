明虫螟不生嘉榖以成中外(集作/寓)既安四夷來庭由是¶
龍荒君長黠戞斯遣使注吾合素等上表獻良馬二匹¶
絶大漠而貢赤誠渉流沙而霑赭汗非至徳所感孰能¶
臻於此乎皇帝以前有鸞旗(集作/所)焉用驥騄不貴龍友¶
鳴駕鼔車乃命其使見於内殿賜以珍膳錫之文錦謹¶
按故相魏國公賈耽所撰古今四夷述黠戞斯者本堅¶
昆國也貞觀二十一年其酋長自身入朝授以將軍印¶
拜堅昆都督逮于天寳季年朝貢不絶洎中國多難以¶