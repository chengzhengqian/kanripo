(集作/更)何求誰人得似張公子千首詩輕萬户侯¶
　此詩二百六十巻重出今已削去¶
　　　過勤政樓　　　　　　　　前　人¶
千秋令(集作/佳)節名空在承露絲囊世已無惟有此苔偏¶
得(集作/稱)意年年因雨灑(集作/上)金鋪¶
　　　江樓夜别　　　　　　　　許　渾¶
離别奈情何江樓凝艷歌蕙蘭秋露重蘆葦夜風多深¶
怨寄情瑟逺愁生翠蛾酒酣相顧起明月棹寒波¶