車馬僕御器服飲食之制暨乎賔姻祠葬之度自上而¶
下皆有數焉若不節之以數用之以(一作/有)倫則必地力¶
屈於僣奢人財消於嗜慾而貧困凍餒奸邪盗賊盡生¶
於此矣聖王知其然故天下奢則示之以儉天下儉則¶
示之以禮俾乎貧賤區别貧富適冝上下無羡耗之差¶
財力無消屈之弊而冨安温飽㢘耻禮讓盡生於此矣¶
然則制度者出於君而加於臣行於人而化於天下也¶
是以君人者莫不唯慾是防唯度是守守之不固則外¶