利者風偃挟邪者景附其翎(疑作/翖)侯貴種則被我文繢¶
帯我金犀悦和音猒珍膳蝎蠧上國百有餘年既而桀¶
驁無親天命不祐僣侈極欲神道惡盈本國荐饑畜産¶
耗半黠戞斯因利乗便遂焚龍庭區(文粹/作墟)落蕭條隂燐¶
青熒今之烏介可汗亡逃失國竊號沙漠非我册命自¶
為假王其来也瀰漫隂山䁹(二本/作俾)睨髙闕𤣥塞之下氛¶
霧蔽天質貴主以前驅依大國而求援或丐我米糒救¶
其饑人或邀我甲兵復其故地外雖柔服内有桀心因¶