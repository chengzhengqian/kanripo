右臣得進奏院狀報二月二十九日中使某至奉宣進¶
㫖賜臣男公敏寒食節料羊酒麵等至二十一日中使¶
某又宣賜麥粥餅餤者臣伏以天地之恩所加斯厚君¶
臣之義有感則深臣自守近藩曽無薄效緣恩處義以¶
月繋年男公敏未識憲章獲叅班序每因令節又沭殊¶
私班首之羊委其全體擢芒之麥散以輕塵粥既擬於¶
瓊膏餤有同於萍實出為寵錫皆申上帝之心食以充¶
盈莫匪小人之腹㳙毫未展饕餮已頻常懐覆餗之憂¶