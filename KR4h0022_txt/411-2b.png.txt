帝上聖憂勤之切百執事奉法公謹之心守臣為奸如¶
此之衆况今黜陟久廢仕進多門緬思疲人每渴良吏¶
牧守之念予常軫懐暨實文士出典兵郡不薄為吏愛¶
我百姓盗賊奸宄寢而不作鰥寡孤獨皆有所養中庸¶
再分符竹聞立善政凡為理者皆髙仰之今用已効之¶
才各委共理之任簿書刀筆俗吏云(集作/事)耳慈惠教化¶
君子宜之二者較然爾欲何取慶乃身帶兩綬兵分禁¶
營得佩牛刀立於交㦸嵗有鄉里之譽克肖友悌之風¶