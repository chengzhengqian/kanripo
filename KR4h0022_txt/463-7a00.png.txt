春秋之傳自諸侯力争姫室浸微離為二周分成七國¶
法律異令田疇異畝言語異聲衣冠異制秦兼天下剗¶
滅古文𨽻率屡興兵車嵗動官獄繁鶩爰創𨽻書自著¶
秦文肇興八體刻符兼於大篆模印逮於殳書兩漢因¶
之九千餘字張敞杜鄴講學於前揚雄甄豐校理於後¶
魏晉以降代乏名儒穿鑿多門形聲轉謬結造新字附¶
㑹其情今古訛舛稍益繁布規畫無端平之體魚鳥増¶
奔放之容轉相效倣日滋月甚遂使後生學徒㒺知所¶