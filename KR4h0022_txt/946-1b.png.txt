　　周大將軍鄭常墓誌一首¶
　　　周大將軍襄城公鄭偉墓誌銘　庾　信¶
公諱偉字子直榮陽開封人也周宣母弟就封于鄭河¶
洛之地即有民人虢鄶之君非無郡邑其後蛇闘於門¶
黿嘗於鼎韓侵負黍晉滅陽城其祀忽諸以國為氏祖¶
徹撫軍(周書比史並作祖/思明直閣將軍)贈濟州刺史父先䕶驃騎大¶
將軍儀同三司襄城郡公青州刺史永安中洛城晝掩¶
黄河凌合翟泉盟㑹之地蒼鳥忽飛武庫兵欄之中鱗¶