　　　送懐州皇甫使君序　　　　宋之問¶
甸服三百里共京都叅化良吏二千石與天子分憂覃¶
懐奥區必寄能者皇甫使君累司寵職夙著香名威恵¶
厯刺於外臺風流載欵於京國議者應南宫之象實謂¶
光朝使乎奏西河之能更勞為郡襜帷即路供帳出郊¶
宿雨碧滋浮漢城之氣色朝陽紅景入太山之草樹新¶
豐美酒不換離心函谷重闗能摇别恨河内未理暫借¶
㓂恂潁川既輯佇歸黄霸廟堂側席羣公以尚義相髙¶