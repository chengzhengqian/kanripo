春雨之濯濯鳴秋風以蕭蕭素膚紫肌緑葉緗蒂踈宻¶
聳附髙卑䕃蔽華如霜雪實若星麗節(一作/氣)勁松竹香¶
濃蘭桂宜不植於人間聊獨立於天際徒翳薈兮為隣¶
挺堅芳兮此身嘉名列於道書墜露飲乎騷人至若靈¶
(一作/如雲)山霧歇藹藹林樾當楚澤之晨霞映洞庭之夜月¶
發清明於視聽洗煩濁於心骨韻衆壑之空峒澹㣲雲¶
之滅没露草白兮山淒淒鶴既唳兮猿復啼窅深林以¶
㝠㝠覆百仭之𤣥谿彼逸人兮有所思戀芳隂兮歩遲¶