猗歟成周系聖纂極君少臣政流言更逼自陜卜洛其¶
儀不忒公敷其化人盡其力惠而不費功成事息欽聖¶
德之㣲臭豈賦者之能識¶
　　　第二(以設在天中端/景垂則為韻)　　　　失　名¶
瞻彼古臺揆日爰設載徴經始之㫖將測運行之節天¶
地之心可見風雨之交既别玉律匪先土圭是揭以徴¶
隂陽之短長以察浮驂之晷轍不然者焉可以酌其數¶
於髙空建中天而有截詳厥周典詢諸日官以寒暑為¶