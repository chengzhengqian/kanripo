　　　自樂城赴永嘉枉路泛白湖寄松楊李少府¶
　　　　　　　　　　　　　　　張子容¶
西行礙淺石北轉入溪橋樹色煙輕重湖光風動摇百¶
花亂飛雪萬嶺叠青霄猿挂臨潭篠鷗迎出浦橈惟應¶
賞心客兹路不言遥¶
　　　泛永嘉江日暮廻舟　　　　前　人¶
無雲天欲暮轉鷁大江清歸路煙中逺廻舟月上行傍¶
潭窺竹暗出嶼見沙明更值㣲風起乗流絲管聲¶