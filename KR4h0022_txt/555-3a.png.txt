馳薰風而驛膏露靈心急於置郵驟澤馬而騖山車神¶
物切於推轂上帝之性(類表/作情)已見天人之際乃交推之¶
(一作/而)不居疇克與(一作/與為)讓臣等中謝臣又聞之太岳臨¶
雲登其峰而小天下岱宗零雨不崇朝而彌海内信天¶
地之關鍵為人祗之㑹同雖復稽社分區𤣥亭允峙隂¶
崖俯禪猶或多途陽嶠乾封必歸斯境自九皇而發迹¶
歴萬代而無差曩者帝道浸㣲淳風不競南茅北秬綿¶
百世而寂寥升中告成歴千祀而湮墜使太山靡紀梁¶