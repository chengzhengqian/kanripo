夫大易究天地之心老經逰道德之奥非先非後無始¶
無終不行而至不疾而速跨億齡而超萬祀不以為長¶
馳寸晷而迫分陰寧云是促寒暑乗之而斡運四時行¶
矣動植禀之以資生萬物成矣若乃注元精而懸斗極¶
皇運以興陶正氣以立乾維帝圖爰起故軒后以道登¶
于雲天唐后以德遜於尊位其餘法寶歴揔璿衡皆以¶
冲妙宰域中𤣥通御天下逮秦皇慢徳漢武驕真幸集¶
靈之宫逰祈年之館心非至懇意屬無厭徒健羨於一¶