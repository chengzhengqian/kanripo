南有宛葉之饒東壓江淮食湖海之利西馳崤澠據闗¶
河之寳以聰(一作/聖)明之主養淳(一作/純)粹之人天下和平¶
恭已正南面而巳陛下不思瀍洛之壯觀闗隴之荒蕪¶
遂(唐書/作乃)欲棄太山之安履焦原之險忘神器之大寳徇¶
曾閔之小節愚臣暗(一作/䦣)昧以為甚也陛下何不覽諫¶
臣之策採行路之謡諮謨(集作/謀)太后平章宰輔使(一作/協)¶
蒼生之望知有所安天下豈不幸甚昔者平王遷周光¶
武都洛山陵寢廟不在東京宗社墳塋並居西土然而¶