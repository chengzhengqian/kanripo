六聖覩命厯之期兆人有樂推(一作/臨難)之請陛下畏災運¶
而不處棄黎元而不顧以至仁為薄以大寶為輕臣等¶
若不克所請與億兆之衆將被髪撫膺號於天而訴於¶
帝矣皇帝(一有/為字)唯然改容曰豈人心歟丁卯廣平王俶¶
太尉光弼司徒子儀尚書左僕射冕兵部尚書輔國與¶
北軍將士西土耆老萬五千人排闥以訴帝曰今豺狼¶
穴于(一作/居)宫闕陛下兆庶為餌宗社(一作/廟)為墟若臣等¶
懇誠(一作/誠懇)未通是髙祖不歆於太廟且陛下渉渭則洪¶