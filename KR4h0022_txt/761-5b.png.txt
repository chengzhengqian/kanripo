光膺寳運功髙開闢之後德邁邃古之初鳯紀龍官譬¶
畎澮於溟渤隨山練石慙培塿於方壺大樂與天地同¶
和豈奏曩時之韶夏大禮與天地同節寧踵前代之膠¶
庠天縱多能睿喆𤣥覽總五行之秀氣抱六藝之菁華¶
秩宗茂典皆取必於宸極共工妙術咸禀訓於深衷隠¶
顯無遺洪纎必應百神受職萬物斯覩將建明堂爰降¶
絲紱規矩之度久已蓄於聖懐逺近之宜實不惑於僉¶
議(自聖上至此一百/五十四字諸本無)假如姬旦(諸本作/周公)舊章猶當擇其¶