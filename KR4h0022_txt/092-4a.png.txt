雀在後余早遊墳素晩仕流俗觀古今之人物極矣見¶
吉凶之成敗衆矣夫貴不如賤動不如静嘗聞其語而¶
未信其事及身更之方覺斯言之徴矣加以守愚養拙¶
怯進勇退每思才輕任重之誡智小謀大之憂觀止足¶
於居常絶覬覦於不次是以度身而衣量腹而食進受¶
代耕之禄退居負郭之田庻㡬全父母之髮膚保先人¶
之丘墓一生之願於斯足矣但才非上智習以性成猶¶
恐覩芳餌而貪生處鮑肆而神化苟或静退之心日弛¶