　　　二¶
木落霜飛天地清空江百里見潮生鮮飇出海魚龍¶
氣晴雪噴山雷鼔聲雲日半隂川漸滿客帆皆過浪難¶
平髙樓曉望無窮意丹葉黄花繞郡城¶
　　　潮(集作錢/塘江潮)　　　　　　　　羅　隠¶
怒聲洶洶勢悠悠羅刹江邉地欲浮漫道往來存大信¶
也知飜覆向平流狂抛巨浸疑傾底猛過西陵似有頭¶
至竟朝昏誰主掌好騎赬鯉問陽侯¶