南憲中臺屢承闕乏内庭西掖比辱昇遷邁越時流塵¶
汙中㫖恩渥非次性命難移徒當侍從之榮莫有論思¶
之效竟使懼因福過疾以憂成外雖全人中抱羙&KR2096;亦¶
常願青蒲瀝懇紫殿披誠進退未聞過累仍積及正名¶
綸閣收跡翰林尋願(集作/欲)竊候休旬拜伏(集作/拜謁)蕭屏謝¶
昔年之朝奬杼他日之私誠而機事且繁爕和少暇齊¶
沐累至肝(集作/肺)膓莫滋旋屬虜帳夷氛壺闗伐叛絳臺¶
北控有元戎大集之師鄭國東臨過列鎮在行之衆任¶