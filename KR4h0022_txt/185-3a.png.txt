節似知化揚鬐任所如浮沉非樂藻沿泝異傳書結網¶
時空久臨川意有餘為龍將可望今日愧才虚¶
　　　同前　　　　　　　　　　紀元臯(類詩作/何儒亮)¶
春生寒氣滅(類詩作/氣减)稍動伏泉魚乍喜東風至來觀曲¶
浦初近冰朱鬛見望日錦鱗舒漸覺流澌退還忻掉尾¶
餘噞喁情自樂沿泳意寧踈儻得隨鯤化終聽戾太虚¶
(類詩作終/能戾太虚)¶
　　　同前　　　　　　　　　　呉　冕¶