身灰骨上答殊私臣無任¶
　　　謝恩存問表¶
臣某言王敬仁至奉口勑存問微臣憫其踈遠之悲慰¶
其違離之思臣某中謝臣自今春分司入洛即屬陛下¶
受命承天企揖讓之盛儀隔肅雍之大禮𤣥英匝歲日¶
使懷歸白雲在天闕庭難見豈期廷瓌為寳尚憶他山¶
之石貞明溥臨遠及容光之地仁深行葦眷甚遺簮草¶
木之誠何酬造化無任感恩慕戀之至¶