　　　送康兵曹入蜀序¶
與兵曹公敵惠於今三世矣然則子之大人某當肩隨¶
之日雖中年隔别而榮問不輟(一作/問)不虞康子來陟(疑/作)¶
(渉/)吾境見父之執果於覲親可謂逹也况風骨爽秀機¶
㑹駿發約之以禮博我以文青雲之姿於是乎見矣以¶
日迫諸冦(一作/冠非)家君在蜀乘間赴覲靡遑底寧曽未信¶
宿駕言于邁以此道别無如之何副相嚴公惣統江劒¶
東西郡邑盖以百數皆風靡波偃奔走乎大府威名之¶