㭊㭊有新意㣲微曙色幽露含踈月静光與曉煙浮逈¶
野遥凝素空林望已秋著霜寒未結凝葉滴還流比玉¶
偏清潔如珠詎可収徘徊阡陌上瞻想但淹留¶
　　　風草不留霜　　　　　　　王景中¶
繁霜當永夜寒草正驚風飄素衰蘋末流光晩蕙叢悠¶
揚方泛影皎潔却飛空不定離披際難凝蘙薈中低昻¶
閒散質肅殺想成功獨感𤣥暉詠依依此夕同¶
　　　白露爲霜　　　　　　　　顔　粲¶