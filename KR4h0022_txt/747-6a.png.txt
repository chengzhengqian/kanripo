荆揚鞭笞河朔猛將厲於鵰鶚謀臣盛於雲雨從容嘯¶
咤有席巻八荒之心固以震慴人靈熏灼宇宙者既而¶
良圖未就壯志先秋瘡痏實生蕭牆糜潰天道與人事共¶
徃生人與草木俱萎雖睦於曹公尚無旰食之暇安得¶
馬上而舞哉斯有惑之甚也豈如稷契昇朝同心同徳¶
魯衞爲政雖休勿休得使康哉良哉洋洋盈耳卜代卜¶
年之祚悠悠無極是知管蔡之玉食不如夷齊之餓死¶
君頽之萬舞不如延陵之退耕詩不云乎彼令兄弟綽有¶