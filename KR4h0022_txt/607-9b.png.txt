臣德輿言臣聞堯之為君也百工允釐舜之官人也九¶
德咸事伏惟陛下文明御㝢建用大中德厚侔於(集無/於字)¶
二儀利澤施及(集無/及字)四海中外庶政寢興求思舉一事¶
必稽於禮法命一官必詢其望實故朝無虛授時絶幸¶
人厲精萬樞超冠前古可封之俗比屋相歡詩曰嗟我¶
懐人寘彼周行言思其才也又曰翹翹錯薪言刈其楚¶
言選於衆也盖在旌别能否循責功實以爵䘵為砥礪¶
以羣才為鋩刃則舉不失職人効其能左右掖垣首承¶