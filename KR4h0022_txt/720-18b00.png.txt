吾嘗以忠孝禮義清慎此六者士君子立身從政之道¶
而兼之者稀涪城兼之矣何以知之嘗紏余郡又宰吾¶
邑毎升其堂以觀其政况不以編户遇我而以國士待¶
我情願交深貫於金石自我不見于兹五年長安相逢¶
如自天落而喜可知也公以時命未遇(一作/偶)駕言于歸¶
南山巖巖分我鄉之南北秦雲日暮類吾徒之聚散况¶
公之仲兄季弟與余為忘年友涪水春風巴山秋月靡¶
㳺不同乆阻山陽之歡又此河梁之别二事交戰祗酒¶