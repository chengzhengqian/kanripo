其道次以宗極於𤣥老施其教慶漸緜瓞恩周行葦重熈¶
而累盛皇哉而唐哉公主承娣月之華分女皇之耀閒¶
和美度婉娩令德有循其禮無擇於言鍳圖取則聞詩¶
服義故可以賦絲緍而開湯沐者也於是曳紅綬賜青¶
圭香滿玉罏綵搖金縷允所謂帝乙歸妹以祉元吉魯¶
侯主婚是稱同姓始封宣城公主下嫁乎王氏駙馬都¶
尉故潁州刺史贈右監門將軍太原王府君諱朂字遂¶
古右監門將軍平舒公之孫歙州司馬之子自周儲洛¶