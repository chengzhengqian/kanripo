有凶年人既失業則禍亂之心怵焉而生矣頃來亢陽¶
愆候宻雲而不雨農夫釋耒瞻望嗷嗷豈不由陛下之¶
有聖徳而不降澤於(一有/天字)下人也儻旱遂過春廢於時¶
種今年稼穡必有損矣陛下何不敬承天意以澤恤人¶
臣聞古者明王重慎刑罰蓋懼此也書不云乎與其殺¶
不辜寧失不經陛下奈何以堂堂之聖猶務彊覇之威¶
哉愚臣竊為陛下不取也且愚人安則樂生危則思變¶
故事有招禍而法有起姦儻大獄未休支黨日廣天下¶