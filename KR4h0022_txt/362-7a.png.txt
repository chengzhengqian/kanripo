天地之心乎則天地之心者聖人之海也復者聖人之¶
桴也所復者桴之材也孔子自以極(集作/拯)生人之道不¶
得行乎其時将復於至道而遊息焉謂由也勇于聞義¶
果于避世故許其從之也其終曰無所取材者言子路¶
徒勇于聞義果于避世而未得所以為復者也此以退¶
子路兼人之氣而明復之難耳然則有其材以為其桴¶
而遊息于海其聖人乎子謂顔淵曰用之則行舍之則¶
藏唯我與爾有是夫由是而言以此追庶幾之説則囘¶