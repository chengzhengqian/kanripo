史伐石他山寄哀詞客子産遺愛得無叔譽之言公業¶
不忘實有荀救之嘆式撰鴻烈垂之後昆銘曰¶
大君有命桓公封鄭世執王政其後不競為韓所并以¶
國成姓沉水截河溢為滎波荆山之阿勝氣實多髙門¶
峩峩衮服委他猗嗟君子世(一作/代)濟其美動如義市居¶
成仁里鳳集文忠猿啼弧矢善政當官惟人所安救危¶
拯越勞而不伐大運奄忽芳留形没高壠既封深泉又¶
重徑無人蹤薺苔嵗濃哀哀邱隴墮淚青松¶