加拯濟事具(一作/畢)條流奏來其有一家長大者皆死所¶
餘孩稚拾貳至襁褓者不能自活必至殀殤委長吏勸¶
其近親収飬仍官中給兩月米糧(五字一作/給糧兩月)亦具都數¶
聞奏江淮諸道既有㐫荒賦入上供悉多蠲减國用常¶
限或慮不充其度支鹽鐵户部及百司除諸軍衣糧布¶
帛及宗廟祭享切急所須并常科用外所有舊例市賣¶
貯備雜物一事已上並仰權停待嵗熟時豐别舉處分¶
於戯朕自臨御于今七年兢兢乾乾不敢自逸而冲昧¶