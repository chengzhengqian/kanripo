逺餙承華以増暉嗚呼哀哉靈龜肇吉服馬先路悼津¶
門之永違遵河橋以直度笳哀洛陽之道旐靡咸京之¶
樹換憂歡於今昔變風景於新故嗚呼哀哉夫行以諡¶
尊恩由禮盛申備物以増餙緬貞徽而獨映俾重為善¶
之名以彰有後之慶嗚呼哀哉庭榭慽以驚秋川波咽¶
而不流厯神臯兮望國寢背華宇兮歸山邱厯(詔令/作流)塵¶
滿兮虚榭暗緑苔生兮行徑幽惟盛徳與鴻烈亦天長¶
而地乆悠嗚呼哀哉¶