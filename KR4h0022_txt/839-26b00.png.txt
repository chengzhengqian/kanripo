敢私於祖諡曰戾百王明制歴聖通則昔公叔文子有¶
死衛之莭脩班制之勤社稷不辱方居此諡爰及太宗¶
初魏公徵有匡救公直之忠中宗末蘇瓌有保安不奪¶
之莭所以諸賢甚衆諡文貞者不過數公至於燕公張¶
說先朝辭翰之臣(四字二本/作輸能)名莭昭著省司尚謂不可¶
至今人故稱之猶(㑹要/作由)是言之焉可比徳請牒太常更¶
詳他諡以守彛章庶乎青史之筆不乖於周漢黄泉之¶
䰟免慙於蘇魏謹議¶