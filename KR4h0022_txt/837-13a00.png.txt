之别寢命大尉具陳祖饋殿廷禮也池紼就列神攅啓¶
封晴霜拂禁曙月彎空叶龜謀之吉兆儼蜃衛於行宫¶
皇帝孝本自天禮期踰節仰遺令之是禀仰宸衷而敢¶
越宵載既備祖庭爰設緬行珮之徂征駐輼輈(疑作/輬)之¶
去轍顧謂簡冊克揚休烈臣敖奉詔敢獻文曰¶
大圓清升大方渾凝日正陽徳月司隂職人倫既分伉¶
云儷云自甿之畢逹帝之尊有國有家以君以親光光¶
母后列列門胄鼎𦙍中榮天枝外秀河祥岳祉蘭香玉¶