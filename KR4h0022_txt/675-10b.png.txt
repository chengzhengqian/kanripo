宫寮之外徃徃以沉滯之老儒充侍書侍讀之選而又¶
疎棄斥逺之越月踰時不得召見彼又安能傅成道徳¶
而保養其(舊唐書/有身字)躬哉臣以為積此弊者豈不以皇天¶
眷祐祚我唐徳以舜繼(文粹作以/舜生舜)舜以堯繼堯傳陛下¶
十一聖矣莫不生而神明長而仁聖以是為屑屑習儀¶
者故不之省耳臣獨以為於列聖之謀則可也計無窮¶
之業以傳後嗣則不可脫或萬代之後有若周成王中¶
才者而又生於深宫優笑之間無周召保助之教則將¶