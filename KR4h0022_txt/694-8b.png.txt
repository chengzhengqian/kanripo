(作将/憂)戮辱竟未悟其㓕亡之所由也可不哀哉夫鑒形¶
之美惡必就於止水鑒國(新唐書/作政)之安危必取於亡國¶
故詩曰殷鑒不逺在夏后之世又曰伐柯伐柯其則不¶
逺臣願當今之動静必思隋氏以為鑒則存亡治亂可¶
得而知若能思其所以危則安矣思其所以亂則治矣¶
思其所以亡則存矣存亡之所在節嗜欲以從人省畋¶
逰之費用(二字諸/本作娛)息靡麗之作罷不急之務慎偏聽之¶
怒近忠厚逺便佞杜悦耳之邪説甘(舊唐書/作聽)苦口之忠¶