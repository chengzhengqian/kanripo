松之生也于巖之側流俗不顧匠人未識無地勢以衒¶
容有天機而作色徒觀其貞枝肅矗直幹芊眠倚層巒¶
則梢雲蔽景據幽澗則蓄霧藏烟穹石盤薄而埋根凡¶
經幾載古藤聨緣而抱節莫寄何年於是白露零凉風¶
至林野慘慄山原愁悴彼衆盡於𤣥黄斯獨茂於蒼翠¶
然後知落落髙勁亭亭孤絶其為質也不易葉而改柯¶
其為心也甘冒霜而停雪叶幽人之雅趣明君子之竒¶
節若乃確乎不㧞物莫與隆隂陽(一作/寒署)不能變其性雨¶