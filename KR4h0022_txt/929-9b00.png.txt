　　　瀛州河間縣丞崔君神道碑　　張　説¶
蛟龍蟠乎治無雲雨而不翔君子志乎道無運命而不¶
彰然則變化者是神靈之末富貴者非徳行之本守其¶
真樂其分不其至矣世有人焉君諱漪字某博陵安平¶
人在唐為姜姓炎帝之孫也在周為崔氏齊侯之𦙍也¶
遥源長發洪河之水接於天層盤列秀太行之山拒於¶
海東觀所以美其文宗北州所以貴其清族魏冀州刺¶
史簡公諱纂君之高祖也齊散騎常侍諱觖君之曽祖也¶