夫人李氏頓丘貴姓卿相之門賢才之室霜露先侵策¶
封郊次以其年十一月六日合塟于咸陽之長安縣某¶
原合塟非古既異三王之前死則同穴還同六載之始¶
雖復衘珠兩鶴同歸紫盖之松出匣雙龍共没延平之¶
水嗚呼哀哉乃薦銘曰國有巖邑朝多君子武公莊公¶
平王卿士温麥踰盟祊田廢祀驂乗停輿来朝識履惟¶
祖惟考既侯既公樞機周宻出納清通治煩政簡處亂¶
心雄濟河遺惠(一作/徳)海岱餘風世濟其美載誕其噐忠¶