可樂亦升髙而足貴賞同沂水聊舞雩以詠歌登異觀¶
臺寕覩蜡而增欷周望既極含情則多媚遲日之未下¶
憂輕風之屢過目眇眇以心逺野悠悠而氣和可以樂¶
芳時之景物壯皇室之山河豈比夫羈士登樓而作賦¶
碩人在軸而為歌者哉春無物而不滋臺無逺而不覽¶
豈老氏之或論伊潘生之所感稽其趣時之規逺創意¶
之義深春非臺而何樂臺非春而罔尋故望春者惟臺¶
是履登臺者惟春是臨繄在物之可用必從時之所任¶