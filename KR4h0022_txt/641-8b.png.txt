特禀異氣挺生殊姿頭圓頂平臆潤脛短丹目時轉志¶
凌雲霄花毛始齊色浄霜雪既㧞竒而賞異實超等而¶
殊倫但四鎮川原千里砂磧草木既少禽獸亦稀礪志¶
(疑/)爪距調其羽翮徒有願於擊摶竟無階於効用今寒¶
風凛冽殺氣嚴凝萬乗時廵六龍冬狩出樊籠之地登¶
校獵之塲必能随人指蹤驅御苑之狐兔順時行令逐¶
禁林之鳥雀物性有適天心所知¶
　　　進異鷹狀　　　　　　　　令狐楚¶