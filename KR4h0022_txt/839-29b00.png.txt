而諡典絶矣安在一二蘇魏足為定制乎謹上參典禮¶
近考故事楊公之名請如前議云爾(後諡為/文簡)¶
　　　常州刺史獨孤及諡議　　　權徳輿¶
議曰獨孤及剛方直清根於性術其脩身蒞官確然(文/粹)¶
(作/乎)處中立言遣辭有古風格辨論裁正昭徳塞違濬波¶
瀾而去流蕩得菁華而無枝葉其摳衣入室之徒皆足¶
以掌賛書而秉方冊則及之為文可以(集本文粹/無以字)徴矣¶
其為博士時有上議景皇帝不宜為太祖者詔下為庶¶