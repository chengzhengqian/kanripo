揚子江頭楊桞春楊花愁殺渡江人數聲風笛離亭晩¶
君向瀟湘我向秦¶
　　　送張相公出征　　　　　　楊　䕫¶
得意在當年登壇秉國權漢推周勃重晋譲趙宣賢儒¶
德尼丘降兵鈐太白傳援毫飛鳯藻發匣吼龍泉歴火¶
金難耗凌霜桂益堅從來稱玉潔此更譲朱妍鴛鷺臻¶
門下貔貅擁帳前去知清朔漠行不費陶甄獻畫符中¶
旨推誠契上𤣥願將班固筆書頌勒燕然¶