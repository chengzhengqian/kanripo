　　　答韓湘　　　　　　　　　前　人¶
踈散無世用為文乏天格把筆日不休忽忽有所得所¶
得良自慰不求他人識子獨訪我來致詩過相飾君子¶
無浮言此詩應亦直但慮憂我深鑒亦隨之惑子在名¶
塲中屢戰還屢北我無數子明端坐空歎息昨聞過春¶
闗名繫吏部籍三十登高科前途浩難測詩人多峭冷¶
如水在胷臆豈隨尋常人(一作常/人輩)五藏為酒食朝來作¶
酬章危坐吟到夕難為問其辭益愧滿紙黑¶