古來有道仍在中扶桑老葉蔽不得輝華直上凌蒼穹¶
萬人揮汗翻成雨口燥喉乾隘塵土西郊雲色晝冥冥¶
如何不放(一作/救)生靈苦何山恠木蔵蛟龍縮鱗巻鬛為¶
乖慵不發滂澤注天下欲使風雲何所從早苖原上枯¶
成焰嶽靈徒祝無神驗豪家簾外喚清風水紋明角鋪¶
長簟玉扇畫堂凝夜秋歌艶遶梁催莫愁陽烏落盡酒¶
不醒扶上西園當月樓靡由暍死非吾屬庫有黄金倉¶
有粟¶