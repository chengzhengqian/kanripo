層山之側藏龍平陵之東拂靉靆之髙雲鼓梢殺之雄¶
風岧亭萬仭實造天中乃使匠石運斤班輸琢錘製起¶
𤣥脩形踰緑綺與金石而鏗鏘共絲竹而曼靡托北方¶
之佳人命髙樓之杞氏閒以巴隴才僮邯鄲妙妓騁獸¶
為之輟馳飛禽為之不徙加以荆和之飾照耀柘絲之¶
絃激揚三聲吐韻四結流唱辭髙薰奏響溢芝房竹來¶
嶰谷律寫歸昌再鼔而𤣥鶴集九成而儀鳯翔初音魚¶
踊餘妙繞梁何止田文慨慷劉靖心傷而已哉中山青¶