單輤獨歸郊岐不(集作/一)慟心骨可絶頃者萬事無非去¶
塵變化茫茫往矣何道今日巵酒將抒永别尚饗¶
　　　祭妻李氏文　　　　　　　符　載¶
坤道尚順婦德尚柔於維夫人璨璨寡仇玉樹易摧慶¶
雲不留零落當年職此之由禮云胖合意不為薄矧余¶
於子既和且樂一朝已矣百端無託穆穆中闈從兹寂¶
寞常日和鳴尚為邈然此别如何遂欲終天夏木盖庭¶
新隂芊眠羙景如舊孤魂不還同穴相從乃曰義全斯¶