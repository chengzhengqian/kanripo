　　　送裴相公赴鎮太原　　　　前　人¶
盛徳䧺名逺近知功髙先乞守藩維啣恩乍(集作/暫)遣分¶
龍節署勑還同在鳳池天子親臨樓上送朝官齊出道¶
傍(集作/邉)辭明年塞北諸藩守(集作/落)應起生祠請立碑¶
　　　送李司空赴鎮襄陽　　　　前　人¶
中外兼權社稷臣千官齊出拜行塵再調公鼎勛庸盛¶
三受兵符寵命新商路雪開旌斾逺(集作/展)楚堤梅發驛¶
亭春襄陽風景由来好重與江山作主人¶