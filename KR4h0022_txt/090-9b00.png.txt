　　　聲賦　　　　　　　　　　張德昇¶
夫禮樂相成人之有生物歸乎理感在乎聲聲之所起¶
其應多矣既聞鄭以戒荒亦稱韶於盡美至若詩陳鐘¶
皷禮奏笙篁(疑作/簧)音懐律吕韻合宫商或婵姢而如絶¶
或窈窕而復揚將曲盡而逾妙遇風吹而更長潛鱗競¶
躍儀鳯来翔嘉此聲之可貴樂吾君之奉常則有思婦¶
傷離芳年屢換織素寒早調砧夜半垤鳴鸛而初合砌¶
吟蛩而正亂何此聲之可悲使空閨之浩歎况復金徽¶