曲若折而和揚美目以流眄啓玉齒而安歌歌曰陽阿¶
奏兮激楚流望洛水兮有好仇縱輕櫂兮汎龍舟將與¶
逸士陟彼華堂憇諸閎館玉宇明華文階燦爛璇題昭¶
晣珠簾彪煥身託瑇瑁之筵目寓瓊華之玩且以悦諸¶
和性之樂豈非綺麗之觀哉逸士曰居茲四郭寧辨五¶
音靡曼不極君子弗欽雖聞贍辭之鋭無㑹野人之心¶
君子曰白藏肅殺天髙野清玉樹始落金蘂初榮幕鷰¶
北反沙鴈南征實秋收之美節將校獵以娛情使櫪無¶