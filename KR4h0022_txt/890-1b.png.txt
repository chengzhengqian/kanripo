疋末城吐蕃賛普之王族也曾祖賛祖尊父陵代相蕃¶
國號為東賛戎言謂宰曰論因而氏焉公有由余之深¶
識日磾之先見陋偏荒之韋毳慕上國之衣冠聖厯二¶
年以所綂吐渾七千帳歸於我是嵗吐蕃大下公勤兵¶
境上縱諜招之其吐渾以論家世恩又曰仁人東矣從¶
之者七千人朝家大勲授左玉鈐衛将軍封酒泉郡開¶
國公食邑二千户國(集作/周)語曰犬戎樹敦(國語/作惇)守終純¶
固今其俗獷而輕死其法折而不撓故前代無降人中¶