藥圃夏憶白蓮塘唯(一作/准)擬捐塵事將何答寵光有期¶
追永逺(晋宋間逺法師永禪/師同隠廬山二林)無政繼龔黄南圃秋猶熱¶
西齋夜漸(集作/暫)凉閒吟四句偈静對一爐香身老同丘¶
井心空是道塲覔僧為去伴留俸作歸糧為報山中侣¶
慿㸔竹下房會應歸去在松菊莫教荒¶
　　　對小潭寄逺上人　　　　　前　人¶
小潭澄見底閒客坐開衿(一作/襟)借問不流水何如無念¶
心彼惟清且淺此乃寂而深是義誰能答明朝問道林¶