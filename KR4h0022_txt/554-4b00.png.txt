生人之崩角安國家之綴旒徳澤洽于上蒼功業冠於¶
邃古而皆順人心以敬天命享大名而騰茂實况陛下¶
居雍邸將天下奔西戎約北狄此所以彰武功也其在¶
望苑則問安視膳春誦夏弦尊師以廣其聰明敬老以¶
全其羽翼此所以懿文徳也及受顧命反居諒闇勺飲¶
不入杖而後起同軌不踰於七月升祔永終于九虞此¶
所以昭大孝也克勤于邦日親萬務克儉于用化行四¶
海珍禽竒獸不育於國沉珠捐金必受以人此所以返¶