靜全真藴切玉之姿咸稱往歲呈斬龍之銳幸在今辰¶
至如歐冶素藴風胡久委許提抜而非遙期磨礱而在¶
邇蓮鍔熒煌思緑水之是投霜鋒煜爚諒碧天之可以¶
(疑作/倚)孰云巨闕亦曰龍泉借衞身而用光眉夀將行佩¶
而永保流年俯而察乃白光畧地仰而觀則紫氣射天¶
若乃取捨從人沉淪委質埋厚地之聲有年望司空之¶
來何日擊兕之名已彰決雲之勢不失大哉寳劒之神¶
用等天地而齊畢¶