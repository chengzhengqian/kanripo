氣潤河靈貎雄岳立仁孝之道天生而知將相之器與¶
年俱長以高䕃為𢎞文生絶事篤學累年不舉房僕射¶
異而問焉對曰隋室䘮亂家亡(集作/乏)典籍舘有良書探¶
討未徧故少留耳梁公驚曰驥子志氣凌雲一日千里¶
其早為通人之目也如是明經補左屯衞倉曹詔舉轉¶
雍州司士選金部户部二員外歴都官郎中長安令明¶
慶中與長孫太尉禇河南論及中宫廢立國家憂患有¶
公伯僚譛行於季氏出為西州長史又改金山副都護¶