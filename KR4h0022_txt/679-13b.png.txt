利汴州滯運屢稽軍期忝當軄司每積憂負輙率誠懇¶
粗申條例網羅盗販(集作/糴)節宣通渠實託衆賢敢專獨¶
見果䝉𢎞至公之量推急病之心率先侯伯首贊王度¶
許以别設方畧大為隄防究絶姦源通利國漕神之聽¶
之言可復於天地有始有卒事必立於邦家佇觀莫大¶
之功以成不朽之美諸侯師表天子腹心千載一時誠¶
無以讓某奉職之分受賜𢎞多拳拳寸誠夙夜欣企幸¶
甚幸甚徐傪宜並在使者口述伏惟照悉¶