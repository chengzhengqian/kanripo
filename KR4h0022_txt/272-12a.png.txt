　　　送竇十九赴京¶
氷結楊栁津從吳去入秦徒云還上國誰為作中人驛¶
樹同霜霰漁舟伴苦辛相如求一謁詞賦逺随身¶
　　　宿嚴維宅送包七　　　　　前　人¶
江湖同避地分手自依依盡室今為客經秋空念歸嵗¶
儲無别墅寒服羡鄰機草色村橋晩蟬聲江樹稀夜凉¶
宜共醉時難惜相違何事随陽侣汀洲忽背飛¶
　　　歸陽羡兼送劉八長卿　　　前　人¶