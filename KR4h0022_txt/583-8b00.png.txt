駑駘賤質葵藿愚誠謬荷深(一作/殊)恩頻膺重寄(一作/移)日¶
月私照雨露曲霑負戴不任兢惶失措臣某中謝臣自¶
逺辭天闕恭守海隅思陛下臨御之勤竊罄愚衷蹇拙¶
之分所恨智慮不及績用無(一作/罕)成豈望陛下知懇欵¶
之不渝将纎毫而見擢特超階序俾易旌旄錫以開國¶
之封授以臨戎之節由江南(一作/浙)之逺鎭踐淮表之名¶
藩且地在要衝職名(一作/居)分閫副兹統理豈易其人臣¶
亦何功忽當此任仰膺休命難叨覆載之榮伏省微躬¶