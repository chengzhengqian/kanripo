四時唯夏不敢入燭龍安敢停斯湏逺公池上種何物¶
碧羅扇底紅鱗魚香閣朝鳴大法皷天宫夜轉三乘書¶
野花市井栽不着山鷄飲啄聲相呼金檻僧廻歩歩影¶
石盆水濺聮聮珠北臨髙處日正午舉手欲摸黄金烏¶
遥江大船小於葉逺村雜樹齊如蔬潭州城郭在何處¶
東邉一片青模糊今來古往人滿地勞生未了歸丘墟¶
長卿之門乆寂寞五言七字誇規模我吟杜詩清入骨¶
灌頂何必湏醍醐白日不照耒陽縣黄天厄死飢寒軀¶