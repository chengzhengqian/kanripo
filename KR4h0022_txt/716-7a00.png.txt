辭難工而窮苦之言易好也是故文章之作恒發於羈¶
旅草野至若王公貴人氣得志滿(集作氣/滿志得)非性能而好¶
之則不暇以為今公開鎮蠻荆統郡惟九常侍楊公領¶
湖之南壤地二千里徳刑之政並勤爵禄之報兩崇乃¶
能存志乎詩書寓辭乎詠歌往復循環(集作/還)有唱斯和¶
搜竒抉怪雕鏤文字與韋布閭里顦顇専一之士較其¶
毫釐分寸鏗鏘發金石幽𦕈感鬼神信所謂材全而能¶
鉅者也兩府之從事與部屬之吏屬而和之苟在編者¶