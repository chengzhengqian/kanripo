於克正示衆以不佻雖大道甚夷崪如九州之險大都¶
孔邇邈成千里之遥足以戒居人警行子革詠歌之俗¶
作道途之紀改轅不爽於歸歟反路自忘於勞止亦將¶
趨樂土走仁里彼邑之士莫得式其軒彼邑之塵莫得¶
及其軌宜乎非禮勿動惟貞是履與孔門而齊教將宋¶
國而專美莫不始於廻輪而彰乎勵已嗟乎車之攸避¶
也尚戒乎歌身之攸指也矧至於頗則懼栢人之不宿¶
耻勝母而不過比車之㫖也未足居多¶