上天城有時而復陵有時而遷理固常矣人亦其然¶
觀夫陌上豪貴當年髙位歌鐘沸天鞍馬照地積黄¶
金以自滿矜青雲之坐致髙館招其賔朋重門疊其¶
車騎及其髙臺傾曲池平雀羅空悲其處所門客肯¶
念其平生已矣夫世路﨑嶇孰為後圖豈無疇日之¶
光榮何今人之棄予彼乘軒而不恤爾後曽不愛我¶
之覉孤歎君門兮何深顧盛時而向隅攬蕙草以惆¶
悵步衡門而踟蹰强學以待知音不無思達人之惠顧¶