　　　幸新豐温泉宫應制　　　　徐彦伯¶
姬典歌時邁虞編記省方何如黒帝月𤣥覧白雲鄉翠¶
仗縈船庫明斾應萯陽風摇花眊彩雪艶寳戈芒御栢¶
開油次離宫夾樹行桂枝籠騕褭松葉覆堂皇仙女含¶
珠液温池孕璧房湧疑神瀵洔澄若帝臺漿獨沸流常¶
熱潜蒸氣轉香青坻壊(疑作/環)玉甃紅淀鑠金光藻耀凝¶
芳㓗葳蕤獻淑祥五龍歸寳筭九鳸叶時康同預華封¶
老中衢祝聖皇¶