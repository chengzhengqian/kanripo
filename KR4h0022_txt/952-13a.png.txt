江南其後以不能媚權貴失御史權貴人死乃復拜侍¶
御史號為剛直所游皆當世名人子厚少精敏無不通¶
達逮其父時雖少年已自成人能取進士第嶄然見頭¶
角衆謂桞氏有子矣其後以博學宏詞授集賢殿正字¶
(集作授校書/郎藍田尉)俊傑㢘悍議論證據今古出入經史(文粹/作㫖)¶
百子踔厲風發率常屈其座人名聲大振一時皆慕與¶
之交諸公要人争欲令出我門下交口薦譽之貞元十¶
九年由藍田尉拜監察御史順宗即位拜禮部員外郎¶