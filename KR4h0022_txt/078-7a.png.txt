類春禽振響而流變其微引也若秋蟬輕吟而曳緒似¶
将絶而更連疑欲止而復舉短不可續長不可去延促¶
合度舒縱有所聽之者慮蕩而憂忘聞之者意恱而情¶
抒歌未終君王乃喟然嘆曰夫樂者所以通神明節情¶
欲和天地調風俗觀往代(一作/哲)之遺風覽前賢之軌躅¶
莫不治亂斯在興亡攸屬是故聖人以為深誡君子以¶
之自勗於是放鄭衞引鄒枚臨廣苑陟崇臺肆東平之¶
樂包天下之才盛矣美矣優哉游哉¶