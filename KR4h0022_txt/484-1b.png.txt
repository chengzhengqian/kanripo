之刺塞門反坫時貽宣父之嫌我國家振彼頺綱開兹¶
盛業朕以不徳襲號乘時而皇極之道未敷謨明之軌¶
尚闕思𢎞厥理其義安從至如視聽貌言恒若時若㑹¶
極歸極作哲作乂一以貫之何方而可夫禮以飾情情¶
疏則禮畧樂以通感感至則神和理内為同脩外為異¶
同異之用有昧其功人俗未融佇明斯要又四時武徳¶
制自何君五行文始本之誰代昭徳盛徳莫辨所尊昭¶
容禮容未詳所出悉情以對用釋余疑¶