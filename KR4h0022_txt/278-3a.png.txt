　　　送徐州髙僕射赴鎮　　　　前　人¶
伏(集作/大)紅斾引碧油(集作/幢)旌新拜將軍指㸃行戰將易¶
求何足貴書生難得始堪榮離筵歌舞花叢散候騎刀¶
鎗雪隊迎應笑蹉跎白頭尹風塵唯管洛陽城¶
　　　送蘄春李十九使君赴郡　　前　人¶
可憐官職好文詞五十專城未是遲曉日鏡前無白髮¶
春風門外有紅旗郡中何處堪携酒席上誰人觧和詩¶
唯共交親開口咲知君不及洛陽時¶