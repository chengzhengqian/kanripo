盖聞百尺之髙累於九碁之上千鈞之重懸於一木之¶
枝是以截虎尾而非險傷龍鱗而未危¶
盖聞居蘭處鮑在其所習白羽素絲随其所染是以金¶
性雖質處劍即㐫水徳雖平經風即險¶
盖聞豫章七年斃於豐草芳蘭九畹淪於幽谷是以欲¶
求其真晉陽有自埋之蒿若賞其聲吳亭有已枯之竹¶
盖聞明鏡蒸食未為得所干將補履尤可傷嗟是以氣¶
足凌雲不應止為(一作/官)武騎才堪王佐不應直放長沙¶