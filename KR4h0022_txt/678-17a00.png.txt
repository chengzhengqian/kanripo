猥賜誘喻令一至峴首(一作/山)追賞風景(一作/光)小生何人¶
當此珍重誠宜奔走拜伏旌麾間識征南之儀觀揖當¶
陽之談話凝襟滯想從兹泄露屬入夏多病氣力衰羸¶
火雲始生道路且逺瞻仰尊重魂爽飄然若望溟海未¶
知濟涉如此誠激何緣上逹唯有簡牘可寄肺腸今故¶
特差祗舎人吕及自潯陽専徃奉狀塵獻鈴閣伏惟鑒¶
察愚朴不責狂瞽幸甚幸甚候問起居之禮謹俟異日¶
此無多談¶