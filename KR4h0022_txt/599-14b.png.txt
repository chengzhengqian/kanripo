是萬年長王之郊誠億載不遷之宇寧可乆曠中壤即¶
安偏㨿詠山河於漢舊訪宫室於秦餘五載時廵曽無¶
告至之禮四方述職仍以不均之患臣等庸愚竊所未¶
達今三秋告稔萬寳已成隂陽所和(一作/有)稼穡徧茂却¶
連澤潞汾曲叙廟荆揚海隅萬庾同殷千箱(一作/斯)並詠¶
禾萌(一作/箱)九穗未曰休徵榖石五錢詎名豐穰加以舟¶
車並凑水陸交衢物産尤多觀聽胥悦衆庶有來蘇之¶
冀神靈翹望幸之心伏願陛下俯察氓謡仰祗天意因¶