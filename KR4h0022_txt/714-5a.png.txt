善若驚下走自强於𤣥晏輕為引序綴在辭章¶
　　　崇文館宴集詩序¶
天下之器也神立貳者所以經其化聖人之寳也大建¶
儲者所以賛其庸易所謂照於四方禮所謂貞於萬國¶
皇家以中樞北極清都有天子之宫儲后以大火前星¶
蒼震有乾男之位因心也孝常問安於寝門行已也恭¶
每不絶於馳道有父子君臣之道焉有夏干冬羽之事¶
焉於是發徳音降明詔封紫泥於璽禁傳墨令於銀書¶