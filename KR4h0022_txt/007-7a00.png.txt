　　　明月照積雪賦(以孤光上燭寒/彩下凝為韻)¶
月麗天而配陽雪抱隂而體剛輪合太虚類呈祥於徃¶
漢尺盈平地亦表瑞於我唐清虚洞照皓質練張配金¶
精而可乆禀水德而為常月吐危峯自掩瑶階之跡雪¶
凝平野誰分玉兎之光高卑交映動静有方一則向晦¶
而引曜一則候明而昭彰同聖人之潔白類君子之行¶
藏俯而察之謂履玉山之玉逺而望也謂覩燭龍之燭¶
影能相扶德且不孤朣朧相映若有若無虧盈足為物¶