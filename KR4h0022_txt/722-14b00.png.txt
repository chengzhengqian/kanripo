既乎頃年隠廬山之霧去秋舉湘江之㠶聞有道而來¶
終有得而去所合必義所依必仁凡諸揖奉惜此言别¶
累卜勝踐屢邀醉心雖雲蒸霧毒猶勝炎風而踈桐衰¶
栁亦傍秋色時之所感事有攸㑹切於覲問而速是行¶
者則尚書季父領鎮南之軍伐淮西之叛方除天地之¶
害載戢干戈之威用重望繋人渴日為乆與尚書備相¶
知之分憶昨執手于今三年負累遐荒莫由展禮南北¶
不援我勞如何願即寤寐之勤永奉通明之徳¶