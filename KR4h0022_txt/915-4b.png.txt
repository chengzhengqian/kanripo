孟秋至治所首冬遘疾拜章入覲不克展和鑾鞗革之¶
儀薨于靖恭里之私第享齡三十有九當開成三年十¶
月二十日上聞而悼之不視朝一日贈尚書右僕射明¶
年二月歸葬于洛都夫人瑯琊王氏祔焉繼室深澤縣¶
君博陵崔氏有一子曰煥生七年而孤僕射之喪自復¶
魄至葬當門户備祭祀建碑表皆縣君之能且命其家¶
具事功來請曰嫠不恤家而憂幼嗣不知其先人之宦¶
業乞詞以傳于後也君子以為知禮謹書之銘曰¶