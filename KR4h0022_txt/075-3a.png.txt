八風叶暢觀徳而九徳昭宣季子慙遊於魯地穆公徒¶
饗於鈞天曷若觀率(一作/干)舞聆薰絃變態罔已周流自¶
然可以深骨髓而期富夀豈徒資視聽而娱聖賢至若¶
清磬虚徐朱絃䟽越鼗鼓以之迭奏笙鏞於焉間發以¶
感隂陽於宇宙耀光眀於日月自表虞徳之不衰豈效¶
文王之既沒是知武也未善濩也有慙鈞化歸於二八¶
讓徳眀乎再三所以其道不窮厥監斯在驗率舞於百¶
獸想同和於四海如其樂正非闗自衞而来儻俟風移¶