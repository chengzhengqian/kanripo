隋洎夫高氏以至聖朝㹅一十三(一作/二)代詔策章䟽頌¶
歌符檄忠臣之正議武士之權謀類而刋之次以年代¶
以續夫夏商周秦魯之篇也臣聞古者右史記事左史¶
記言舉其大略前書之義備矣孔聖沒而微言絶暴秦¶
興而挾書罪雖戰國遺策舊章駮亂於從横漢臣者紀¶
新體互紛(一作/約)於表志其道末者其文雜其才淺者其¶
意煩豈聖人存易簡之㫖盡芟夷之義也昔文宣脩帝¶
者之書究三王之季臣性非天縱學異人師禀生何幸¶