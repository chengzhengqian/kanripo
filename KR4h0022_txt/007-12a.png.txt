日云莫矣月出之光始如鈎而可辨亦方蛾而乍揚太¶
隂表精知就盈之所漸司厯紀候見哉生之有常原乎¶
内職既修隂事允叶故得啓臨照於品類彰運行於紀¶
牒上迷山桂之藂稍應階蓂之莢沉碧水以輝動掛珠¶
簾而影接孤懸亳野狼衘虚貴於殷年逈燭汾隂鼎見¶
方慙於漢葉高凝雪映朗若氷浄懐逺戍於虚弓望征¶
人於破鏡将以洞纎芒而並深鑑符隂德而昭聖政豈¶
比夫空驚思婦之心載發詩人之咏彼鏘珮鳴環之侣¶