(氛/)潛煽每以眀誠冀其革面外䝉耻以枉尺中飛章而¶
告變白刃臨前丹心炳然貞其困而後濟忘其生而後¶
全祲沴既平忠勞亦著草奏南宫嘉聲載路出領符竹¶
澄清逺部夕拜黄扉昭宣王度獻嵗朝天侍立君前華¶
纓玉珮行止鏘然周旋陟降接踵差肩如何□日奄閟¶
重泉嗚呼哀哉寓形此世無非大夢寢門之外莫甚斯¶
慟交歡㡬時踰月于兹每冀休沐相從讌私孰謂奄忽¶
俄生癘疵醫禱不及形神已離某等或辱在嘗(集作/常)寮¶