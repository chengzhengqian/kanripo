重輪輝煥而増潤雙翼翩翻而盡濡勢動雲端運規規¶
而未止影摇波底潜赫赫而不渝逝矣莫及皦然可望¶
照蜃樓於圻岸冩蛟室於溟漲由是發五色煥九圍歴¶
渤澥而羲和整馭映島嶼而光耀傍飛碧浪沸騰罷洗¶
貞明之質洪漣瀰漫難留畏愛之輝時也天地漸分雲¶
霞屢改違細栁而已逺沸扶桑而猶在聊将出地辭潤¶
澤於波瀾從此麗天布輝華於寰海既而逈出崟岑髙¶
懸萬尋杲杲而光無停晷炎炎而色欲流金始素波而¶