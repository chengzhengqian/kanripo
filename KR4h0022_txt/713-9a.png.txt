公揖生謂曰聖上嫌文教未多(杜集作/之未)張思得如髙宗¶
朝拾遺陳公(四字杜集作射洪/拾遺陳公子昂)作詩出繼(杜集/作沒)二雅馳¶
驟建安削苦澀僻碎畧淫靡淺切破艷冶之堅陣擒雕¶
巧之酋帥皆摧撞(杜集/作幢)折角崩潰解𣪚掃蕩詞塲廓清¶
文祲然後有戴容州劉隨州王江寜率其徒楊鞭按轡¶
相與呵樂來朝於正道矣以生詩有陳體可以潤國風¶
廣王澤故擢生以塞詔意生勉為中興詩宗生謝而退¶
次年寕親江表以僕故山皆隠者出平生所著五七言¶