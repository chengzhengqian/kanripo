　　　授許輔䖍左羽林將軍制¶
黄門國之武士其盛如林朕之賢臣其貞匪石則可以¶
制軍而作訓也雲麾將軍檢校右羽林將軍借緋魚袋¶
上柱國申國公許輔䖍方外直内智崇禮卑備聞舊章¶
好讀前史忠於事主信以庇人未嘗不抗節思齊立言¶
致逺頃除虵豕之孽特建殊勲洎肅熊羆之旅盖稱重¶
器我之所頼爾實命諧必也正名用監中候可左羽林¶
軍將軍勲封如故¶