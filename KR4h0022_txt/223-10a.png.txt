　　　和友人送僧歸桂州靈巖寺　前　人¶
楚客送僧歸故鄉海門㠶勢落瀟湘碧雲千里暮愁合¶
白雪一聲春思長滿院草花平講石遶龕藤葉盖禪牀¶
憐師不得隨師去已戴儒冠事素王¶
　　　　(許渾集有詩二首其一題作和浙西劉三復/送僧南歸其一作和友人送僧歸桂州靈巖)¶
　　　　(寺今文苑英華既誤以送僧南歸為歸靈巖/寺又兩詩前四句同後四句異今注于下楚)¶
　　　　(客送僧歸桂陽海門㠶勢極瀟湘碧雲千里/暮愁合白雪一聲春思長栁絮擁堤添衲軟)¶
　　　　(松花浮水注瓶香南宗長老/幾年别聞道半嵓多影堂)¶