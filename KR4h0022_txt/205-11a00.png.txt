飲馬臨濁河濁河深不測河水日東注河源迴西極思¶
君正如此誰為生羽翼日夕大川隂雲霞千里色所思¶
在何處宛在機中織離夢當有魂愁容定無力夙齡負¶
竒志中夜多歎息㧞劔斬長榆彎弧射小棘班張固非¶
擬衛霍行可即寄謝閨中人努力加飡食¶
　　　同終南山擬古　　　　　　胡師耽¶
結廬終南山西北望帝京烟霞亂鳥道劣見長安城宫¶
雉互相暎雙闕雲間生鐘鼔沸閶闔笳管咽承明朱門¶