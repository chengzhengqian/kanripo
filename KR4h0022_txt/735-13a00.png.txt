留亦能押闔形神度越兹數則衡嶽思海之列可得而¶
稱矣衡嶽寺者梁天監三年立本名善思(一作/果)暨陳改¶
為大明有隋號為衡嶽則衡山之心也二十八宿上飛¶
翼軫之晶三十六都下蟠呉楚之紀赮駮舒蔚燦爛炳¶
煥以萬殊松標玉聳清蒼璀錯以億尺水碧嚴霜而育¶
粹雲(一作/露)芝佇秀以孕直幽岫㓕氣絶頂無跡逰其質¶
者(一作/也)則蘧廬清明挹其静者則營魄淵澹信神明之¶
所棲遲也故異人接踵於此焉逰靈迹葳蕤道風綿邈¶