得處園池之中與松竹(一有/相字)映獨此郡有栁栢風姿濯¶
濯宛若荑楊而冒霜停雪四時不改斯得(一有/謂字)之具美¶
矣惜其生於遐逺人罕知之偶為此賦以貽親友¶
惟天地之生物均覆載而不私雖草木之殊性皆榮落¶
之有時感松栢兮自得(二字一/作得真)經隆冬兮(一作/而)乃知常¶
集霰於窮節秉心終而不移觀夫竹嬋娟以挺秀松英¶
茂以含滋可䕃蔚於臺榭故封植於園池嗟緑栢之貞¶
苦爰自託乎(一作/於)幽崖或森森於寒壟或蕭蕭(一作/肅肅)於¶