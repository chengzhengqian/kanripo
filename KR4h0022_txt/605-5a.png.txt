室家相慶臣已陳乞願奉大儀監使王敬親至陛下以¶
西門式遏未蒙矜遂夙夜惶戀心如焚灼目覩漢儀猶¶
傳故老况臣累塵清貫謬處台司侍奉翠華未為失任¶
亟承顧問亦近守官既違捧日之誠益慕告天之慶伏¶
惟皇帝纂戎聖運光啓帝圖澤流亭毒(一作/育)之源化溢¶
舟車之外今者以天地交㤗華夷大同明發以展神宗¶
陶匏而郊上帝紹前王之闕典納殊俗之始賔九域駿¶
奔傾皇都而壯觀庶官少肅扈清蹕而徐驅臣於此時¶