天經地義聖人不加通幽洞冥神心必應懐俊㓜傾怙¶
恃早摽孝徳無窮之思已結於㨕書孺子之感更纒於¶
匣扇既而日月有時爰從筮宅墳塋是託俄見葺廬馬¶
鬛新封牛岡載闡有同文讓栢逕栖烏還類許孜蒿埏¶
集鴈故得皎皎仙兎孕質而呈祥藹藹靈芝抽莖而表¶
瑞豈以劉家之堇止出於生前王氏之魚不彰於死後¶
此由聖皇御㝢恩覃錫類神靈滋液品物昭蘇純仁蹈¶
於二儀禎符效於萬象假使六條闡化千里宣風侔郭¶