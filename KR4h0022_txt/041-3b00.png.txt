奉朔而祠春秋款闗而受冠帯參兩曜以齊明混二儀¶
以稱大信一人之致感寔萬方之攸賴聖皇以令叶先¶
甲時惟仲春乃整法駕馭華輪六軍雷動萬乘星陳臨¶
濁河以北睠指清洛而東巡乃升雲闕俯天津朝萬國¶
禮百神珎賮咸集要荒畢臻夫其地也㨿三川以設險¶
慿四闕而作固總奔湊於八方測圭影於中度既定鼎¶
於周業亦克昌於漢祚望嵩巒之邐迤臨崤坂之廻互¶
所以仰叶辰象所以俯清天歩若夫削靈巖以表闕䟽¶