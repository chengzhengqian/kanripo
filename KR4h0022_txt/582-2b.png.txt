虞后浚明但聞恭已周王旰食亦謂憂人未有精意妙¶
門勤祈道寶勞聖躬於夙夜移景福於蒼生遂以為常¶
久而無倦肇自開闢未嘗覩聞雖覆燾之恩豈求報於¶
芻狗而生成之類願効祝於封人天聽不違民心載恱¶
况在臣等特荷殊私莫測神功空慙帝力無任忻慶之¶
至謹奉表陳謝以聞¶
　　　為李右相謝上上考表¶
臣今日伏奉恩㫖垂賜上上考并辭捧讀兢惶戰汗交¶