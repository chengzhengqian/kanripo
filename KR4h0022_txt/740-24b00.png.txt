孝以安宗廟克荷祖考之業卜世於長久豈以擇善廢¶
不肖為罪乎至唐虞之君知其子朱均不肖不可付以¶
宗廟之重又懼其流毒於生民乃棄其子而禪於有徳¶
若次子之賢遽以配天之業授於他人乎是知君惟其¶
明不必拘伯仲之制易曰明兩作離洊雷震若不明不¶
法此覆國亡家之罪人也何長之為若君明於上小人¶
比周之黨其能進乎其獲用乎其寘於亂乎主少不明¶
者亂之本也故曰元良者天下之本也莫若先以正之¶