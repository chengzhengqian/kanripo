記玉藻云天子聽朔於南門之外周禮天官太宰正月¶
之吉布政於邦國都鄙干寳注云周正建子之月吉朔¶
日也此即玉藻之聽朔矣今嵗首元旦於通天宫受朝¶
讀時令布政事則京官九品以上諸州朝集使等咸列¶
於庭此則聽朔之事畢而合於周禮玉藻之文矣而鄭¶
𤣥注云玉藻聽朔以秦制月令有五帝五官之事遂云¶
凡聽朔必特牲告其時帝及其神配以文王武王此鄭¶
注之誤也故漢魏至今莫之適(㑹要/作行)用按月令云其帝¶