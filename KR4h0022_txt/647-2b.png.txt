吠主反伐勃律之屬國匿我四(疑/)亂之亡人誘我石堡¶
之城踐我蕃禾之麥多行背徳是惡貫矣我皇帝怒之¶
宻發中詔使乗不虞以襲之臣以統五原之帥擁中軍¶
之師奉聖畧慿天威以今月初戒太初之巖引髙牙而¶
出十二月㑹于大斗之南擇精騎五千皆蓬頭突鬢劔¶
服之士乃遣都知兵馬使左羽林軍大將軍安波主帥¶
之先鋒使右羽林大將軍李守義副之十將中馬軍副¶
使折衝李廣琛等部之臣自以馬歩三千餘大斗建康¶