房之借箸實建王業事符天啓霍邑定拜夀陽縣開國¶
公食邑一千户屠城斬邑既憑帷幄之謀開國承家即¶
啓山河之賦京師平遷光禄大夫賜宅一區錢三百萬¶
綵五千叚(一作/疋)灌嬰之頻從征伐始拜大夫去病之累¶
著勲庸方開甲第釋干戈而論爼豆起桴鼓而立君臣¶
式是儀禮允歸通愽義寧元年拜禮部侍郎餘如故儀¶
刑斯在命服有輝肅事南宫雖懋於春典司言東掖更¶
資於夕拜遷黄門侍郎餘竝如故職參持葢位連負璽¶