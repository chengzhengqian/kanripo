畢至石乃止(集作/止)流沬成輪然後徐行其清而平者且¶
十畝餘有樹環焉有泉懸焉其上有居者以余之亟逰¶
也一旦欵門来告曰不勝官租私劵之委積既芟山而¶
更居願以潭上田貿財以緩禍余樂而如其言則崇其¶
臺延其檻行其泉於髙者而墜之潭有聲潨然尤與中¶
秋觀月為宜於此以見天之髙氣之逈孰使余樂居夷¶
而忘故土者非兹潭也歟¶
　　鈷鉧潭西小丘記¶