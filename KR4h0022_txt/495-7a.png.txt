聞牧宰古者五等之國也於人有父母之道焉於吏有¶
君臣之道焉所宜弛張舉措由其心威福賞罰懸於手¶
然後能鎮其俗移其化也今縣宰之權受制於州牧州¶
牧之政取則於使司迭相拘持不敢専達雖有政術何¶
由施行况又力役之限賦斂之期以用之費省為求不¶
以人之貧冨為度以上之緩急為節不以下之勞逸為¶
程縣畏於州州畏於使雖有仁恵何由撫綏此猶束舟¶
楫而望濟川絆騏驥而求致逺臣恐龔黄卓魯復生於¶