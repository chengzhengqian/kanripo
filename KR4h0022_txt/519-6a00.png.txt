桂林望斷漢臣嗟其水源杭葦無因衛女歎其河廣由¶
是剡木為檝利渉存焉造舟為梁有自來矣惟甲與乙¶
俱因行邁駕言出遊大川為阻家非溱澨不可褰裳地¶
若滄流爰慿鼓棹既而甫辭岸浦喜二子之同舟方駕¶
波心嗟一夫之墜魄尋漆園之奥㫖未昧藏舟考司寇¶
之㣲言旋驚逝水至若沃焦不易吕梁難嗣一類士龍¶
之笑幾慚漁父之勇家人告稱故殺縣司斷以疑條乙¶
則有詞未云丼伏向若平生宿憾殞命猶或推科如其¶