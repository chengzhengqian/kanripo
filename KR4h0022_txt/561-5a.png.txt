伏惟皇帝陛下垂光御極體睿凝圖始自憂勤寧羣飛¶
於海外賜之仁壽拯塗地於寰中揔絶代之英聲實興¶
朝之美政三秦咸㤗六府斯歌首冠往初功無取譬徳¶
澤共二儀潜運清明與七曜齊光是以邇無不安逺無¶
不服雕題鏤齒之類欵郊甸以相趨氊裘板屋之朋入¶
提封而請吏上騰下漏天平地成嘉(一作/喜)氣内充卿雲¶
以之舒彩盛徳外發非煙由其散色竊見守洪州長史¶
張惟善(一有悟/解二字)等稱以六月二十六日於城内見慶雲¶