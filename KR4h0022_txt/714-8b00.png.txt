臨水登山忽風流而雨𣪚道之常也復何言哉是旻上¶
人天骨多竒神情獨王法門梁棟豈非龍象之雄晉國¶
英靈即是河汾之寳道尊徳貴所以名稱並聞盡性窮¶
神所以身心不動徧觀天下暫游城闕劉真長之逺致¶
雅契髙風習鑿齒之宏才深期上徳芝蘭一面暫悦新¶
知垂棘連城將游舊府雞山法衆餞行於素滻之濵麟¶
閣良朋祖送於青門之外是日也河山雨氣原野秋隂¶
風烟凄而禁籞寒草木落而城隍晩雲中振錫有如鴻¶