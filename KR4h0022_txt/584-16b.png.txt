臣某言伏奉去年某月日恩敕授臣使持節都督黔州¶
諸軍事守黔州刺史兼御史中丞(一作/大夫)臣某中謝臣以¶
今年某月日到所部上訖螢爝之光無裨日月螻蟻之¶
垤謬厠丘山臣素以凡庸㓜乏師訓遭逢聖代(一作/多難)志¶
業無聞往昔建中之初嘗備對敭之末臣於延英殿獻¶
大禮賦一首特奉恩㫖令臣自讀天顏咫尺芻鄙必聞¶
一覽繁詞三蒙眷奨宣付史舘列在圖書此微臣之榮¶
一也尋屬賊臣希烈上表臣奉詔奔馳因兹淪陷臣忍¶