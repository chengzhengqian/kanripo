存觀省臣暮年多幸得奉休明竊謂珍竒無容隠黙近¶
從京宅取到不獲早以上聞今謹詣闕隨狀奉進輕塵¶
旒扆伏用慙惶屏營之至¶
　　　進神鳯頌表(武后/)　　　　　陳子昂(天授/元年)¶
臣子昻言臣聞昔周道昌而頌聲作遂能昭配天地光¶
烈祖宗垂之無窮永為代典伏惟聖神皇帝陛下闡𤣥¶
極昇紫圖光有唐基以啓周室不改舊物天下惟新皇¶
王已來未嘗覩也臣聞仲尼曰聖人丘不得而見之矣¶