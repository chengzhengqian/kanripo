臣偓言伏奉今月某日制命授臣中書侍郎同中書門¶
下平章事者渥澤自天怔忪無地臣某中謝臣聞佐天¶
子理隂陽撫四夷遂萬物者宰相之職也然而能經國¶
則可以佐天子達化源即可以理隂陽善柔服可以撫¶
四夷適方圓可以遂萬物今臣才非經國智昧化源不¶
知柔服之謀未達方圓之道使之執政必致曠官伏惟¶
皇帝陛下與天同覆與日合明有言必訪於芻蕘有用¶
必搜於林藪今者初當出狩且欲興戎脩至徳以弭災¶