　　　鳯凰來儀賦(以聖感時平樂/和瑞集為韻)　李　解¶
至哉乎鳯凰之致也應運合符體中履正依道徳以出¶
處表帝皇之衰盛宣尼興歎見周道之降(一作/陵)夷太史¶
正辭知漢徳之明聖寄髙跡於圖牒流遺㫖於歌詠我¶
國家化洽生成歸淳反朴理定制禮功成作樂萬物懐¶
仁四靈沾渥方棲息於上苑寧徘徊於南岳觀乎肅肅¶
其羽鏘鏘其鳴吸天地之嘉氣赴簫韶之雅聲知至道¶
之可樂識太階之已平身安撫馴或顧歩以屢舞心畏¶