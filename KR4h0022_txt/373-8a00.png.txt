縁榻過靣泊泊上下則不可奈何或知之借櫝以收拾¶
衣服未頃則櫝又孔矣予心深悶當其意欲掘地誅剪¶
始二三十日間未果頗患之若抱癢疾自獲此狸嘗闔¶
闗實竇縱於室中潜伺之見軒首引鼻似得䑕氣則凝¶
蹲不動斯須果有䑕數十軰接尾而出狸忽躍起堅瞳¶
迸金文毛磔班張爪呀牙劃洩怒聲䑕黨帖伏不敢竄¶
狸遂搏擊或目抉牙截尾捎首擺瞬視間羣䑕肝腦塗¶
地迨夜始背缸潜窺室内洒然予以是益寳狸矣(一作/命)¶