謂之太祖太祖之廟百代不遷祫祭之禮毁廟之主陳¶
於太祖未毁之廟主皆昇合食於太祖之室(㑹要/作廟)太祖¶
東向昭南向穆北向太祖者商之𤣥王周之后稷是也¶
太祖之外更無始祖但商自𤣥王已後十有四代至湯¶
而有天下周自后稷已後十有七代至武王而有天下¶
其間代數旣逺遷廟親廟皆出太祖之後故得合食有¶
序尊卑不差其後漢高受命無始封祖即以高皇帝為¶
太祖太上皇高帝之父立廟饗祀不在昭穆合食之列¶