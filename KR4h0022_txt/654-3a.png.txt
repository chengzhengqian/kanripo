某啟奉教垂賚雜色絲布三十段去冬凝閉今春嚴勁¶
霰似瓊田凌如鹽浦張超之壁未足鄣風袁安之門無¶
人開雪覆鳥毛而不暖燃獸炭而逾寒逺降聖慈曲垂¶
矜賑論其蠶月殆罄桑車津實(一作/費)秉杼幾空織室遂¶
令新市數錢忽疑販綵平陵月夜驚聞𢷬衣妾遇新縑¶
自然心伏妻聞裂帛方當含笑莊周車轍實有涸魚信¶
陵鞭前元非窮鳥仰䝉經濟伏荷深慈謹啟¶
　　　二¶