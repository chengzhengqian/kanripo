典者本於唐堯振頽綱者孰若漢朝興盛業(一作/言)者莫¶
如聖代是則太昊朕之軒轅章之唐堯祖之虞舜述之¶
漢高作之光武維之祖宗開之陛下因(一作/固)之臣愚以¶
為太昊至于(一作/於)我高祖太宗軒轅之于(一作/於)我開元¶
聖文神武皇帝陛下稱廣運者四代繼成功者四君咸¶
宜布昭睿典光熙德政矣然則伏羲創文籍黄帝立史¶
官太古淳奥權輿朴略至陶唐氏而後大備故孔子美¶
之曰堯之為君也煥乎其有文章由是叙帝王之書首¶