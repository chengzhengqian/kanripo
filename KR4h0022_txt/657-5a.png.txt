冀雪公孫之恥識正平於處士雖在孔融期仲容於望¶
外終資許允猶恐先馳折翮頻驚鶂路之風再舉枯鱗¶
空擊龍門之水丈人借以顔色資以恩波垂雅契於長¶
年叙情交於累代情加倒屐知歩頃之生光禮極昇堂¶
覺聲名之有地是用俯抽丹思上凟清顔鏤殊奬於肝¶
膽銜德音於咳唾懦夫增氣先歌易水之風壯士投心¶
思赴吳宫之火恩崇命淺瞻吕梁而可泛山髙海深渉¶
孟門而何險謹啟¶