南山之竹書罪無窮决東海之波流惡難盡是以窮竒¶
災於上國猰㺄暴於中原三河縱封豕之貪四海被長¶
蛇之毒百姓殲亡殆無遺類十分之(一作/為)計才(一作/纔同)一¶
而已蒼生凛凛(一作/慄懐)咸憂杞國之崩赤縣(一作/子)嗷嗷俱¶
愁歴陽之䧟且國祚將改必有常期六百喪殷(一作/殷亡)之¶
年三十終姬之數(一作姬/終之事)故䜟録皆云隋氏三十六年¶
而滅此則厭徳之象已彰代終之兆先見皇天無親唯¶
徳是輔况乃欃槍竟天申繻謂之除舊歲星入井甘公¶