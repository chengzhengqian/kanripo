甚亦隨衰及范緌在餙深驚蒲栁之秋葆鬢承冠逾慙¶
仁夀之鏡空貽謗毁坐紊官曹虛受之來履薄未均危¶
懼知止之分餘生實所庶幾披瀝丹愚諒非矯餙伏願¶
大明委照曲遂今請退影閑扉待終初服倘弊帷未掩¶
岱宗少駐擊壤高其自逸高枕歡其有餘望瑤池之還¶
駕候仙閭之歸躅臣筮仕聖朝位非才授曽微㳙滴少¶
答鴻私收請骸骨心顔靦怍微臣限兹外任不獲拜奉¶
闕庭犬馬之戀徘徊何已¶