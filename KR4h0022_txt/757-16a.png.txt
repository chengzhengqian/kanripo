世有丐者丐宗屬於人丐嫁娶於人丐名位於人丐顔¶
色於人甚者則丐權家奴齒以售邪佞丐權家婢類以¶
容媚惑有自冨丐貧自貴丐賤於刑丐命命不可得就¶
死丐時就時丐息至死丐全形而終有不可丐者更有¶
甚者丐家族於僕圉丐性命於臣妾丐宗廟而不敢丐¶
妻子而無辭有如此者不可為羞哉吾所以丐人之棄¶
衣棄食提鸎荷(集作/倚)杖在於路傍且欲與天下之人為¶
同類耳不然則無顔容行於人間夫丐衣食貧也以貧¶