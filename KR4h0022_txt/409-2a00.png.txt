　　　授李廣璨江南防禦使制¶
勑前蜀郡長史李廣璨閑邪存誠貞固幹事或因旁累¶
徃從遷謫凶逆未翦江介多虞式遏冦戎是仗才傑建¶
康巨鎮長洲右苑使臣之選咸曰其難朂乃謀猷佐斯¶
旄鉞可守丹陽太守¶
　　　授魯冕襄陽郡防禦使制¶
勑成允成功者才也確乎不㧞者節也惟才與節可以¶
戡禍亂定邦家南陽太守魯冕忠肅懿文仁而能武歴¶