討党項使王宰業貫韜鈐家傳帶礪備五才為戰器講¶
七徳為武經氣本沉雄望髙宿將河陽節度檢校禮部¶
尚書李拭學深堂奥慶襲軒裳以言行為樞機以禮義¶
為干櫓才推通變時號正人咸早分武符頗識兵要頃¶
緫師(一作/戎)旅共平壺闗既𢎞偃伯之功並著勤王之節¶
嘗疇顯効乆殿參墟歴渉清途動聞直道爰自大府出¶
戍淛河載申攬轡之能果稱宣風之美用稽懿績乃踐¶
齋壇朕以雜虜犯邉天兵在野盡䕶諸將屬於長材而¶