而不言付虚襟而無隠此所以選翰林學士之意也前¶
此數者鄴皆有之是用㧞於羣倫寘在親近勉爾端行¶
副吾精求可依前件¶
　　　授宇文臨翰林學士制二首　崔　嘏¶
勅吾方以文化天下期於太和故左右侍從之臣詞林¶
宥宻之地必求其性識𢎞茂文藻遒麗以備顧問以叅¶
周旋聞爾清直無徒雅厚自處富有天爵蔚為詞人是¶
用輟自儀曺置於翰苑惟端静可以承渥澤惟敬慎可¶