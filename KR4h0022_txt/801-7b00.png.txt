於是仰給唯輕重之凖為難即主官不職其咎何如哉¶
長慶中得儒臣杜生以行御史主之能謹法整吏絶輕¶
出重入之尤明量信叙無先貴後賤之弊故官曹士衛¶
之所仰給者如取之家食焉居再嵗加為外郎因指其¶
署曰夫渭津傍控甸邑諸陵道左輔岀入河東藩而公¶
賔逰士過必臨我我儒世家也宜飾宇候賢以誠其敬¶
今公齋陋冗無足為禮於是盡去之募市其傑棟巨楹¶
文梁勁桷既已具構顧其中可叙百榻而儒良至者必¶