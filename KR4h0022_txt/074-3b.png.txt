原夫飲至云畢吿㨗在兹陳簨簴之列歌杕杜之詩天¶
地同和盡樂止戈之武生靈咸若俱歡反斾之師觀其¶
鐘鼓克諧羽旄繁㑹伊徳音所發寔神功是賴粗而厲¶
彰乎樂在其中感而通俾夫聲聞於外回(一作/行)八風以¶
柔服叶七徳而保大鏗鏘既薦乎成文條暢有符於交¶
泰若乃昭聲教定武功肅軍容於清廟和樂節於皇風¶
奏在偃旗之時寧惟三㨗獻於歸馬之日何愧一戎於¶
是洪稜奮盛禮陳感怒聲而色作駭壮觀而氣振且流¶