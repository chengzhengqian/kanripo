金色吐隂陽之秀伏惟天后化含萬物訓正六宫天下¶
被塗山之音海内仰河洲之教今月某日使某至伏承¶
芝草生於東都太原守舍利塔屋下芝英繞殿蹔疑王¶
母之臺芝草成田聊比宓妃之舘其蔕紫其莖白霑霈¶
雨露之津揺動風雲之氣斜臨網樹分貝葉而重開近¶
對淪池接蓮花而倒下豈與夫生于石室空傳好道之¶
言産自珠宫徒事不經之説可同年而語哉臣濫承天¶
祚多慙國本始欽𤣥澗之祥更喜黄雲之地頌聲無輟¶