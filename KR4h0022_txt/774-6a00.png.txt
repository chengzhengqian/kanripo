公于邁祁祁如雲公俯臨决河躬自䕶作雨不張盖塵¶
不振衣饋不致鮮寢不處館蔬食以同其烹餁野次以¶
同(一作/均)其燥濕板築競勤鼛鼓弗勝克鞏而成匪亟而¶
速以浹辰之役興百倍之利澹(一作/减)災革弊人到于今¶
頼焉古之所謂敏則有功豈虚言矣公之方在河上也¶
有執訊者傳詔命公為宣州刺史公悼其功之不成且¶
懼人之休怠未即宣布周之宻之公撫廵如初食(疑/)厲¶
不輟及提役既畢國人皆賀公於是解印出次啟籥見¶