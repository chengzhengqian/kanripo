蕃東道節度南奔息下吐蕃浪斯多斯獵人并馬十五¶
疋投降者此皆聖澤昭宣太和廣被夷狄(一作/戎狄)左袵邉¶
徼無虞臣某中謝伏惟皇帝陛下以至聖統業以大明¶
乗時休戰伐於阪泉布風敎於宣室化無不洽俗無不¶
賔獨西蕃累犯邉疆自爲崛强多從戰敗少有生降今¶
者之來實異於昔蓋以違天己久負約頗深竊盜河湟¶
震驚邊鄙神既惡稔時將可誅漸開離析之端是叶恢¶
張之運臣獲受榮遇方揔藩維當臨斬戎王將置藁街¶