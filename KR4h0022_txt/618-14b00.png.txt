項而帝天下今陛下将欲清雲雨之屯掃攙搶之冦不¶
自約其法恐異漢祖向時之事将何以成功業哉謹按¶
王去榮是富平縣百姓朔方偏裨無專殺之權有犯上¶
之逆且擁(唐書/作提)數千之衆不能整齊行列外攻强冦翻¶
乃無状挾怨内(唐書作/私怨)殺縣尹易曰臣弑其君子弑其¶
父非一朝一夕之故其所由來者漸矣若縱去榮可以¶
生漸臣聞去榮善放抛石能守城邑曩者陜郡初復非¶
其人不可守之李光弼太原程千里上黨許兼(唐書作/叔冀)¶