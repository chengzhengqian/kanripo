聖代無任感戀之至謹奉表陳謝詔曰卿以俊徳作朕¶
元輔出擁藩翰入賛雍熙昇平二紀實卿所賴比嬰疾¶
疹日謂痊平豈斯沉痼良用憫惻今令驃騎大將軍髙¶
力士就第候省其勉加鍼石為予自愛猶冀无妄期於¶
有瘳是夕薨盧生欠伸而悟見其身方偃於邸舍吕翁¶
坐其傍主人蒸黍未熟觸類如故生蹶然而興曰豈其¶
夣寐也翁謂生曰人生之適亦如是矣生憮然良乆謝¶
曰夫寵辱之道窮達之運得喪之理死生之情盡知之¶