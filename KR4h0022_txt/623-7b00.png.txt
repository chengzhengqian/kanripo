用托靈根或有不安後嗣固(一作/亦)難長享伏望依漢朝¶
之故事改魏晉之頽綱於乾陵之傍更擇吉地取生墓¶
之法别起一陵既得從塟之儀又成固本之業臣伏以¶
合塟者緣人(一作/人緣)私情不合者前循(一作/脩)故事若以神¶
道有知幽途自得通㑹若以死者無知合之復有何益¶
然而山川精氣上為星象若塟得其所則神安後昌若¶
塟失其儀則神危後損所以先哲垂範且立(一作/之)塟經¶
欲使生人之道必安死者之神永(一作/必)泰伏望少廻天¶