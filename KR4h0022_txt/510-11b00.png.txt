居則否奚所咎焉既不異於門人信無徵於魯禮欲加¶
之罪其有辭乎¶
　　　同前　　　　　　　　　　盧　昌¶
惟甲惟乙夙庇唐封如琢如磨服勤師訓自凝情於竹¶
素將比色於朱藍既而逝水方驚梁木其壊微言已絶¶
先師從召於鶴書素業無憑弟子空思於鱣序閒階寂¶
歴泣對履綦舊宅凄清愁聞絲竹爰制衰絰以報師資¶
雖乖心䘮之儀未失禮經之意何如宣尼既沒子貢(一/作)¶