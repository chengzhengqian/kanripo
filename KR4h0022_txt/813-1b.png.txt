白馬津西南五十里曰堯祠衮龍騰文劒佩有光徳音¶
不遐精魄如在然而祠廟僻逺藻薦亦稀荒榛不除茂¶
草斯鞠司空隴西公即戎之二嵗勤恤人隠期於俗阜¶
夏四月宿麥方登油雲未施公愀然殷憂思䧏甘澤因¶
曰古先皇王孰神於堯盍將禱焉期有所應乃率寮屬¶
將校質明而往鍾磬畢陳牲牢在筵翊精肅容䖍禱移¶
時祝拜之際肸蠁如答未及廻車重隂已周宻雨輕洒¶
槁苖特起逮夕及晨自葉流根寮属將校相率稱賀曰¶