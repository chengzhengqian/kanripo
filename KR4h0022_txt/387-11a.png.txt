綸言兼掌史筆嘗亦秉直夙推無對領春卿左轄之任¶
有奏議紀綱之績令猷自洽厚徳彌彰叅我宻啓屬於¶
清鍳當勵濯纓之操不遺刈楚之才敬爾在公無替厥¶
服可尚書吏部侍郎餘如故¶
　　　授桞公綽吏部侍郎制　　　白居易¶
勅京兆尹兼御史大夫桞公綽長吏數易為害甚多邇¶
來都畿未免斯弊或苛急而人重困或懦(集作/軟)弱而姦¶
不息得其中者其公綽乎細大必躬親剛柔不吐茹甚¶