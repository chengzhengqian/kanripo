　　　慈姥竹　　　　　　　　　李　白¶
野竹鑚(集作/攅)石生含烟映江島翠色落波深虗聲帶寒¶
早龍吟曽未聼鳯曲吹應好不學蒲栁凋貞心常自保¶
　　　同郭叅謀題崔令公㕔前竹　劉長卿¶
不學媚清瀾能依上将壇䝉蘢低冕過青翠捲簾看得¶
地移根逺經霜抱節難閒花成鳯實嫩笋長魚竿肅肅¶
軍容静蕭蕭郡宇寛細音和角暮踈影上門寒阮巷何¶
人在梁園幾樹殘空餘軒屛側嵗晩伴任安¶