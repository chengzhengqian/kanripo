趙國林亭二百年緑苔如毯葛如煙閒期竹色摇霜㸔¶
醉惜松聲枕月眠出樹圭峯寒壓坐入籬沙瀬碧流天¶
明知富貴非身物莫為金章堕此仙¶
　　　和容南韋中丞題瑞亭白鷺白鼠六眸龜嘉蓮¶
　　　　　　　　　　　　　　　陳　陶¶
伏波恩信動南夷交趾喧傳四瑞詩鷰鼠孕靈褒上徳¶
龜蓮增耀答無私廻翔雪侣窺簷處照暎紅巢出水時¶
盡寫流傳(集作/風流)在軒檻嘉祥從此百年(一作/城)知¶