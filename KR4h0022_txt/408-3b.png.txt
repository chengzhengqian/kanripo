署名重一時抗黄扉之論駮舉冬卿之典制自守毗陵¶
尤精藩職初剪横江之盜猶多擊柝之虞言撫傷殘克¶
施惠訓清静少欲以臨其人禮讓之風行於東國考其¶
績用實最方州震澤之北三吳之會有鹽井銅山有豪¶
門大賈利之所聚姦之所生資於大才濟我難理加以¶
中憲雄兹按部慎乃教令薄其征徭無倚法作威無割¶
下附上勉副朝寄以綏一方可使持節蘇州諸軍事蘇¶
州刺史御史中丞充浙西西道觀察使處置都團練守¶