復京邑皆以兵少將一而建大功成敗昭然布在人口¶
二則貞元以來天下無事四方節將人各懐安陛下覆¶
燾惟新理先清静今以西南小醜久稽天誅自春徂夏¶
(集作/冬非)徴發已廣見在兵力破賊有餘若更務濟師屢聞¶
動衆山嶮(集作/劔)深阻暑濕爲沴北人南役誰不憚行去¶
土離家動生愁怨往年涇州叛卒職此之由事繫安危¶
不可不察三則吐蕃約盟(集作/盟好)未定窺伺在心間諜徃¶
來急於郵傳又必持兩端之計與劉闢交通若聞發兵¶