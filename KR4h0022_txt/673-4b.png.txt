陽哮闞之勢傾宇宙矣然亂未逾月而首足異處何者¶
天下之弊未至土崩蒸人之心猶望樂業煬帝不悟暗¶
忽人機自以為元惡既誅天下無巨猾也皇極之任可¶
以刑罰理之遂使兵部尚書樊子蓋専行屠戮大窮黨¶
與海内豪士無不罹殃遂至殺人如麻流血成澤天下¶
靡然始思為亂矣於是蕭銑朱粲起於荆南李宻竇建¶
徳亂於河北四海雲摇遂並起而隋族亡矣豈不哀哉¶
長老至今談之委曲如是臣竊以此上觀三代夏殷周¶