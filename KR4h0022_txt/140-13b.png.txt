其美用取其形質鷸有羽兮彩映華冠蚌有珠兮光照¶
巨室雖假物類以為用誠亦辨説之良術莊生寓語於¶
前古是用廣之於今日¶
　　　水母目鰕賦(以有相須而/後濟者為韻)　　楊　濤¶
物有相感動無不濟嗟水母之不明假鰕目以能睨¶
因依倚以自警當行止而有制荷茲眄睞非唯一目之¶
所加遊彼波瀾固亦兩心之潜契生雖異禀趣則同途¶
託清明之餘照遵茫昧之微軀誠有利於攸往胡可去¶