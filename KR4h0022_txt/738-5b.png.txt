證有無不可以賖促定虚實疑耳信目中庸尚所不免¶
以短度長下愚固其致蔽是知朝菌不可言椿鶴蜉蝣¶
不足語春秋况以七尺之形百年之命欲辨生於沙界¶
語死於塵刼其可得乎然言者皆以應朝(一無/此事)報與自¶
然異此盖思之未精至也夫所告者莫非由已所感者¶
皆是自知萬物各有本性故因而用之耳猶藝苖蒔果¶
初雖耕灌在功至於結實成味則非人力所為也又靈¶
芝駐年神丹養性竟能禦風撫羽凌煙蹈霞此乃功用¶