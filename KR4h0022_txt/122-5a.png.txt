挺特之材今之為器也作殊常之器若徃若來無顛無¶
躓奢淫自戒厭殷帝之酒池遊戱無虞耻丹朱之陸地¶
鷁首翩然魚鱗比川映汾隂之寳鼎參漢武之樓船當¶
秋風之擢(一作/摺)唱候明月以扣舷載廪儲而奉國逹方¶
物以朝天可以通河渭可以泝涇瀍斯漸(一作/暫)勞而永¶
逸將冠古而爭先且知君子攸作務於逺大美利亟行¶
莫不繫頼厥聲載路賡歌濟巨川之功史不絶書考課¶
獲疇庸之最别有荷為衣兮蕙為帶鼔輕枻兮張翠蓋¶