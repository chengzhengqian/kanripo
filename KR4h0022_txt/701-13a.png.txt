之未欲振斯文耶小子所不能知也已矣常州諱及有¶
遺文三百篇安定梁肅編為上下帙分二十巻作為後¶
序常州愛士而肅最為所重討論居多故其為文之意¶
肅能言之比葬博陵崔貽孫又為神道碑悉載行事而¶
痛其不登論道之位崔公剛而好直其詞不黨君子謂¶
之知言昔班孟堅美漢得人之盛曰文章則司馬遷相¶
如又曰劉向王褒以文章顯是則四君子者有漢之文¶
雄歟然而遷無鄉曲之譽虧大雅明哲保身之美(集作/義)¶