　　　五言酬薛貟外誼苦熱行見寄¶
　　　　　　　　　　　　　　　僧皎然¶
六月金數伏茲辰日在庚炎曦爍(一作/曝)肌膚毒靄昏性¶
情(一作毒霧/昏檐楹)安得奮輕(一作/翅)翮迢遥出雲征不知天地¶
心如何匠生成火徳燒百卉瑶草不及榮有客當此時¶
忽貽懐中瓊捧玩煩衿滌嘯歌善(一作/美)風生遲君佐元¶
氣調使四序平中令霜不祅火餘氣常貞江南詩騷客¶
休吟苦熱行¶