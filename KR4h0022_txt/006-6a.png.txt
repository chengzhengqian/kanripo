皎兮月出毖彼泉流月燭清夜泉澄素秋其象也合之¶
雙美其氣也同以相求觀夫彼濬者泉彼高者月臨四¶
海而照無私利萬物而功不伐故能流而不竭明而不¶
歇清見底而練色寒凝暉盈輪而桂華秋發則知水者¶
秋之氣月者隂之精月下泉湧泉中月生其始愈出其¶
少徐清度晦明兮共隐共見歴今古兮齊虧齊盈皎皎¶
兮不易其色泠泠兮不改其聲足以洗潁川之耳濯滄¶
浪之纓者歟至若寒露白秋天晴金風始扇銀河未傾¶