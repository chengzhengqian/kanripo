和皇帝聿遵孝徳惟新其命我睿宗大聖真皇帝清明¶
在躬𤣥化溥暢朕承累聖之洪訓荷祖宗之丕緒兢兢¶
業業不敢自寜徃嵗韋氏作逆宗社將墜是用翼載先¶
後掃盪兇徒宸極既真寰區載晏爾來在位垂五十年¶
中原幸無師旅戎狄嵗來朝貢夙興旰食勤念蒼生庶¶
𢎞至理永躋仁夀媿無帝堯之聖徳而有寄體之不明¶
致令賊臣内外為患蔽朕耳目逺朕忠良或竊弄威權¶
或厚歛重賦泉(一作/蟻)壤一漏成此滔天構逆召戎馳突¶