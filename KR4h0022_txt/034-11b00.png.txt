　　　第二(同前/韻)　　　　　　　　許堯佐¶
河之並濟兮惟秩其平濟之貫河兮勢若相傾非剛克¶
無以見其柔立非甚濁無以彰其至淸是以靈源濬發¶
柔德兼呈徒觀其流波委注秀色澄澈冲融而濁水遥¶
開鼓怒而洪流直截遂使還淳之士疑二氣之初分䇿¶
功之臣驚一帶兮中裂既處濁而不染每含貞而自㓗¶
苟與和光者殊致寧與淈泥者無別是以霍濩波激崩¶
騰勢飜濟水與河水相輝光容易識清流與濁流不雜¶