勅銓綜之司名噐所屬苟虧審慎必有姦濫及今按詰¶
其數頗多馬有害羣罪雖在於胥吏龜之毁櫝過亦由¶
於主守其御史中丞楊慎矜所奏前後知銓侍郎及南¶
曹郎官等忝効職司不能舉察合投嚴譴用肅慢官猶¶
以乆踐朝班夙昭人譽過其能改必在増脩特宜寛宥¶
俾自懲警¶
　　　誡勵吏部兵部禮部掌選知舉官等勅¶
　　　　　　　　　　　　　　　前　人¶