年之策展其才力受以驅馳少府叔鳳彩龍章才髙位¶
下班超逺慕每言闗塞之勳梁竦長懐恥為州縣之職¶
屬胡兵犯塞漢將臨邊商君用耕戰之謀充國起屯田¶
之策皇華出使言收疆場之功白水開筵遂為雲雨之¶
别爾其蒼龍解角朱鳥司辰溽景薰(集作/蒸)天炎光折地¶
山川漸逺行人動游子之歌樽酒未空送客起貧交之¶
贈嗟乎楊朱所以泣岐路蘇武所以悲絶國古之來矣¶
盍各言志以敘離歌¶