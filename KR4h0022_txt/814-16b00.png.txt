精誠通乎神惟聰明應乎人天地交泰而賢人用神人¶
和叶而茂勲立公之舉也神之助也不然何年祀未幾¶
而變化神速臻於是耶故記曰天䧏時雨山川出雲又¶
曰赫赫厥聲濯濯厥靈其在於公乎頊謬職分符今逾¶
一紀獲奉威命舊邦惟新黎庶其蘇邦家之慶祝公夀¶
考永固河山夫言而無文行之不逺乃刻石以紀傳於¶
後人自公及監軍使幕客郡守列將等咸載名氏云元¶
和四年七月九日記¶