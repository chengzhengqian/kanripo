臣守介蠻圻程遥鳯闕敢希瘴嶠特降乾文輕縞染衣¶
真金備器海綃掩麗渠盌藏珍拜受若驚跪捧如失嘗¶
衣國僑之紵被服多慙久携顔氏之瓢捧持未慣當晝¶
而不假交扇向日而唯宜飲氷况又将以綵絲縈諸畫¶
軸用禳故炁兼續收齡爰自微臣頗流諸校鞠躬被寵¶
全踰錫帶之榮覩物傳輝實動請纓之思唯當仰承帝¶
力粗舉藩條誓相率於明時庶同登於夀域臣與大将¶
等無任望闕感恩抃舞屏營之至¶