　　　授李渾比部員外郎等制　　崔　嘏¶
勑著作郎李渾等台庭積慶文苑馳聲玉讓其温華山¶
挺其芳茂㓜聞詩禮在家推鯉也之賢夙禀清英行已¶
有藹然之譽蓬丘探討蓮府周旋頗聞編軸之功雅得¶
副車之體綱曹妙選粉帳華資方承綵服之榮共許應¶
星之美為郎匪因於父任題柱自奏於帝知勉服鴻休¶
更觀驥騁可依前件¶
　　司門員外郎¶