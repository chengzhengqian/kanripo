　　　扇賦　　　　　　　　　　田　鶴¶
若夫暑氣綿綿炎光赫然毒衝心而氣盡汗匝背而珠¶
漣是日何貴兹扇為先匠者呈巧所重惟素(疑/)織飛禽¶
而寫妙規曉月以成圓葉隨意出花逐情妍飾金翠而¶
作彩緻膠漆以期堅爾乃題竹流譽贈葵稱美雖見重¶
於人臣未承恩於天子曷若充歲貢隨篋篚比徳進賢¶
齊芳獻雉徙倚君側徘徊宫裏揮拂涼來動摇風起逢¶
陽氣而不息遇重隂而暫止心素何所欲常愁歲月馳¶