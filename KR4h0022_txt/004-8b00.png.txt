如将處代崦嵫且懼於浸㣲是以養志忘形馳暉以寧¶
福地無阻𤣥門寢扄誓将越渤澥陵杳𡨕仰無私之照¶
窮不死之庭願參光而有待庶羣仙兮是聴¶
　　登天壇山望海日初出賦(以海日生/殘夜為韻)闕　名¶
配乎地者惟山麗乎天者為日登岧嶤之峻極見曈曨¶
之初出廓靈海百川之宗孕金烏千里之質泛圓光於¶
沆瀁煥鮮耀而灔溢雖騰輝於碧浪之中詎侔色於紅¶
萍之實觀夫烈霾曀赫炎精擘洪波歊太清馮夷駭躍¶