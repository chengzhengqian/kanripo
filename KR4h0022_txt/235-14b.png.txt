　　　題暕上人院　　　　　　　前　人¶
閉門不出自焚香擁褐看山嵗月長雨後緑苔生石井¶
秋來黄葉徧繩床身閒何處無真性年老曽來(集作/言)隠¶
故鄉更說本師同學在㡬時携手向(集作/見)衡陽¶
　　　同張深秀才逰華巖寺　　　冷朝陽¶
同逰雲外寺渡水入禪闗立掃窻前石坐看池上山有¶
僧飛錫到留客話松間不是縁名利好來長伴閒¶
　　　宿栢巖寺　　　　　　　　前　人¶