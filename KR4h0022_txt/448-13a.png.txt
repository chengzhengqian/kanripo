門下虞以為盛猶咨五臣殷之用興亦頼三后朕勵精¶
恭已十載于兹常以國鈞委之公輔務熈庶績敢怠旁¶
求思欲左右有人在廣股肱之任歴選列辟洎于藩維¶
冀獲賢能俾匡正道爰兹所命允屬至懐河中晋絳慈¶
隰等州節度支營田觀察處置等使正議大夫檢校禮¶
部尚書兼河中尹御史大夫上柱國開平縣開國子食¶
邑五百户賜紫金魚袋張𢎞靖德緻(詔令/作禀)精㣲噐含冲¶
用溫恭諒實明允克誠素推君子之風雅有大臣之體¶