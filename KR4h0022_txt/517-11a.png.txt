祭惟備物往籍攸先禮以貴和前賢所重茍初事之不¶
曠在疾徐之可容相彼孟壬將有事於牲具瞻言仲已¶
乃無何而畢入誠則恭不失備遽而中規俎豆之事載¶
陳金石之音卒奏夫惟賛者忝預於斯既曰偕行還宜¶
共濟安得縱茲大惑發彼小瑕殊成子之不恭禍徵受¶
脤異陳佗之如忘舋起臨盟以懈怠之見規則聞前史¶
因備失而歸罪且未合宜事貴無違禮崇得中請從博¶
士之議庶叶隨時之理眷言賛者可無詞乎¶