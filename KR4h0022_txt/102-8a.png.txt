闌干以成象厚地斯祕遂熠爚而騰精若非五山錯秀¶
六合含英則何以下藏鋒於頴銳上作氣於貞明伊昔¶
雷氏未占張公莫訪祕龍淵之奇彩射斗牛之異狀或¶
雄雄於曲柄之末或冉冉於斗杓之上金陵之王氣莫¶
齊函谷之紫氣應讓可大可久乃聖乃神嗟日月之逾¶
邁怨土石之湮淪劒也氛氲連白榆與紫貝星為(疑作/焉)¶
昭晰應龜甲與龍鱗下埋照以煌煌上和光於歴歴何¶
寳鍔兮斯隠在璇璣而必覿鋒惟切玉處玉匣以逾深¶