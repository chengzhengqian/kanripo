臣等謬居台鼎倍萬恒情無任慶抃之至伏請宣付史館¶
謹奉表陳賀以聞(貞元十四年八/月二十二日)¶
　　　賀白鹿表　　　　　　　　令狐楚¶
臣某言臣得進奏院狀報中書門下奏賀於醴泉縣建¶
陵栢城獲白鹿一聖敬日躋禎祥荐至臣某謹按孝經¶
援神契曰王者徳至禽獸則白鹿見伏惟陛下盛徳配天¶
深仁育物和氣交感出爲休徴懿此異獸挺茲竒表在¶
嶠山之側宛是隨仙来魏闕之前如將率舞天下稱述¶