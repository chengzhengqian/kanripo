丘園之士莫來雖大道甚夷不異乎遐阻雖髙門有閌¶
而同夫不開今我后則不然下土順而風趍王化行而¶
草偃闉闍所湊表聖心之禮賢巖藪皆空知帝徳之柔¶
逺士嚮方而集才應時而多鴻鸞接翼而畢萃驥騄齊¶
足而咸過莫不趍斯門之呀豁知我化之休和休和之¶
始聖皇之祉致穆穆於四門獲濟濟之多士闗鍵不用¶
無老氏善閉之功車書大同叶王者無外之羙至矣哉¶
舜徳巍巍復存乎聖理¶