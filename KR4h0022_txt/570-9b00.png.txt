　　　賀修八陵畢表　　　　　　令狐楚¶
臣某言得進奏院狀報八月十五日百寮於宣政(類表/作和)¶
殿賀脩八陵畢伏惟陛下行通神明孝彰天地深懷遠¶
慕嚴奉諸陵台階元臣展敬以祗命甸服蒸庶忘勞而¶
陳力芟(類表/作薙)青蕪以疏徼道掃紅腐而浄藩園崇固䕶¶
於岡陵增肅清于松栢漢朝充奉徒見其遷人魏時向¶
望空聞夫作樂方今大禮彼實缺然天下臣妾不勝幸¶
甚况臣名編竹籍屬忝葭莩感慶之誠倍百恒品¶