求暑備兮珍簟長知薜荔之空靡意荃蘭之虚芳若乃¶
買以兼金縁以純錦思因人之共弊庶君子之安寢出¶
此入彼俱處芳蘭之室上㨿下承必兼芬若之枕况乃¶
虚館方晝華堂且空髙梧閟景密篠生風撤文茵與綺¶
席虚翠幕及朱櫳惟珍簟之在御望美人之來同美人¶
遲兮隔脩路對珍簟兮日已暮矚筵幌之虚深卧層雲¶
之空度帶餘霞而歛綺映片月而舒素昭列宿之清光¶
披青天之薄霧于時輕箑屏用微綃罷服霜簡自凄氷¶