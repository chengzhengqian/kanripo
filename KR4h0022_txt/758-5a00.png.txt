曲彌髙而和寡技逾下而賞多此主人之所宜察者三¶
也士有作矜莊之色厲耿介之辭披苦懐揚憤思悉精¶
銳貢忠誠矯枉推直深言切詳𢎞其體防剪(一作/翦)其淫¶
侈復有事無可否順之如流言無是非應之如響博訪¶
逺引不綜成敗之幾虚美飾非但以苟容為度夫吉人¶
之辭寡躁人之辭多頌徳記功易以藻飾閑邪介疾或¶
犯忌諱逆耳之談容之者少利口之說恱之者多然則¶
辨佞進而登庸忠蹇退而獲戾此主人之所宜察者四¶