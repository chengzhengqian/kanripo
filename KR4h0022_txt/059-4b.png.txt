無知企喁喁以嗷嗷望我后之來儀如孺子之憶慈親¶
焉如涸鱗之念長津焉如枯苖之待膏雨焉如籠鳥之¶
仰林莽焉既而文物無荒聲明有素木葉猶飛金風未¶
暮聖澤西浹天顔東顧廻旌旗整鑾輅雨師啓途風伯¶
前驅豐隆布令列缺行誅神功莫仇天力誰虞櫛繽紛¶
於㝠宰駢駱驛乎虚無洗地軸拂天衢殱有罪福無辜¶
雰霾掃蕩於寰區塵埃滌濯乎皇都元兇不戮而淪痡¶
品物未覩而遥蘇爾其靈物既先乗輿乃從雲車煙馭¶