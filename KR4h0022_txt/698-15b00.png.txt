三年秋八月不改其樂顔氏斯殂義(賈誼鸝/賦作養)空而浮賈¶
生終逝嗚呼天道何哉所注周易窮乎晉卦又注黄帝¶
八十一難幸就其功撰合論十篇見行於代君平生屬¶
文嵗時不倦綴其存者纔數百篇嗟乎促齡材氣未盡¶
歿而不朽君子貴焉兄勔及勮磊落詞韻鏗鍧風骨皆¶
九變之雄律也弟助及勛㹅括前藻網羅群思亦一時¶
之健筆焉友愛之至人倫所及永言存歿何痛如之援¶
翰紀文咸所未忍盖以投分相期非宏詞説澘然擥涕¶