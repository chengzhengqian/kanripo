勑為宫相者非班位已深名望有素則不可也前東都¶
留守判官朝議郎檢校太子右庶子兼侍御史上柱國¶
賜緋魚袋楊歸厚詞場英華諫省勤舊及典列郡政聲¶
必聞乃者罷符印之勞佐保釐之重賢士君子歎其不¶
遷儲闈屬寮中庻為羙爰用分職爾其徃哉可守太子¶
右庻子分司東都散官勲賜如故¶
　　　授前沂王傅賜紫殷盈孫可太子右庻子等制¶
　　　　　　　　　　　　　　　錢　珝¶