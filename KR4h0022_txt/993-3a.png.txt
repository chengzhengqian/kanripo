無徵冝享永年遽歸長夜浮生若此永痛如何嗚呼生¶
必有涯如何不殁所甚感者其惟情乎故事劇者情易¶
鍾深感者理難遣夫人雖從冝(集作/冝其)室竟未辭家畜和¶
順之誠不得施於娣姒藴孝恭(集作/□)之德不得展於舅¶
姑有志莫伸何恨過此况一嬰沉涸自夏徂秋伏枕七¶
旬姊妹視疾歸櫬千里弟兄主䘮凋桃李之花夫逺不¶
見失乳哺之愛女小未知其(集作/乃)使哀情倍鍾血属洛¶
川迢逓秦野蒼茫日慘不見雲愁無色妹孤(集作/姊妹)且病¶