迎之客仙舟溶裔(一作/曳)若海上之槎来羽蓋參差似遼¶
東之鶴舉或昻騏驥或泛飛鳬俱安名利之塲各得逍¶
遥之地而上屬無為之道下棲𤣥邈之風永淳二年暮¶
春三月遲遲風景出沒媚於郊原片片仙雲逺近生於¶
林薄雜花爭發非止桃蹊羣鳥亂飛有踰鸚谷王孫春¶
草處處爭鮮仲阮芳園家家並翠於是携㫖酒列芳筵¶
先祓禊於長洲却申交於促席良談吐玉長江與斜漢¶
爭流清歌遶梁白雲將紅塵並落他郷易感増悽恨於¶