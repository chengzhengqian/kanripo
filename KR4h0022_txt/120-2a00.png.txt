資煥乎有章豈寒女之能得超然獨處信夏蟲之所疑¶
淋漓未泮組織方逞匪繅於盆匪懸於井蠶事登矣必¶
因(一作/固)之而剖冰繭稅求焉將取之而越境豈比夫風¶
戾之所生歲單之所成蠶月而方育蠶器而見營安能¶
苦其節履其貞窺之有戰戰之色取之有沖沖之聲匪¶
樹而遊奚感仙而化不筐而績奚假蟹為名宜乎海人¶
見彩堯帝斯呈伊蠢蠢之繁委實生生之殊詭(一作/軌)鼠¶
遊冰下我亦來思龜生穴中吾乃異彼況乎雪霜是履¶