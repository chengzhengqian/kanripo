衣薄將期永投袂遲廻漁父間一鴈聲嘹唳¶
　　　酬鴻臚裴主簿雨後北樓見贈¶
　　　　　　　　　　　　　　　王昌齡¶
暮霞照新晴歸雲猶相逐有懐晨昏暇想見登眺目問¶
禮待彤襜題詩訪茅屋高樓多今古陳事滿陵谷地乆¶
㣲子封臺餘孝王築徘徊顧霄漢豁逹俯川陸逺水對¶
秋城長天向喬木公門何清浄列㦸森已肅不歎携手¶
稀常思着鞭速終當拂羽翰輕舉隨鴻鵠¶