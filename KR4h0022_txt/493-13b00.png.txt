用省則賦斂輕賦斂輕則人富矣教化脩則爭競息爭¶
競息則刑罰清刑罰清則人安矣既富則仁義興焉既¶
安則夀考生(唐書/作至)焉仁夀之心感於下和平之氣應於¶
上故災害不作休祥荐臻四方底寧萬物咸遂矣臣前¶
所言救旱災在致乎精誠者臣謹按春秋魯僖公一年¶
之中三書不雨者以其人君有恤人之志也魯文公二¶
年之中一書不雨者以其人君無憫人之心也故僖致¶
精誠而不害物文無憫恤而變(唐書/作旱)成災陛下誠能有¶