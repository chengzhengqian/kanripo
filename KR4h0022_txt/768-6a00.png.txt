奉進止當今百姓乏(集作/之)困衆情所知欲減税則國用¶
不充欲依舊則人困轉甚皆由貨輕錢重征税闇加宜¶
令百寮各陳意見以革其弊者臣以為當今百姓之困¶
其弊數十不獨在於錢貨征税之謂也旣聖問言之又¶
以為黎人之重困不在於征(集作/賦)稅之闇加悉在於剥¶
奪之不已錢貨之輕重不在於議論之不當患在於法¶
(集作/號)令之不行今天下稅賦一法也厚薄一概也然而¶
亷能蒞之則生息貪愚蒞之則敗傷盖得人則理之明¶