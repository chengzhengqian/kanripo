善惡克彰韋絃斯在此盖春秋之㫖也豈可闕哉葛君¶
以余從事斯文叨官倚相見託論撰無愧直書大和三¶
年記¶
　　　亳州糾曹㕔壁記　　　　　陳章甫¶
漢官儀郡主簿秩四百石綱紀一郡糾整不法岳牧無¶
道蒼生有瘼則天子責我汙吏侵人姦聲載路則使臣¶
責我吏不述職曹有留事則二千石責我役奪人時官¶
有虐典則黎元怨我由此觀之録事參軍待責之府也¶