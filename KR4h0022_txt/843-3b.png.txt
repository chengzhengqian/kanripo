機叶軌同文立三川之朝市此之謂建國臨户牖之法¶
座垂星辰之采章嚮明而居端黙以聽號令存扵寛大¶
規畫出扵易簡循名責實而苟且之弊銷極深研㡬而¶
變通之理得此之謂立政熖煙灰之墜典冩溪谷之遺¶
音無體無容與天地同節有法有象共隂陽通氣引之¶
而被乎百代横之而充乎四海此之謂禮樂雷電皆至¶
先王以折獄致刑嵗月履端君子以懸書立法殊井疆¶
而知禁畫衣冠而不犯疏械破杻掩方載而勝殘解網¶