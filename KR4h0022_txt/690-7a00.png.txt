天王之使遷箕卿於兩館縶樂(一作/驥)子於三年斯匪貪¶
亂之風邪寜比當今之髙列(一作/例)也至於雙崤且帝四¶
海争雄或搆趙而侵燕或連韓而謀魏自永盟於楚殿¶
躬奪璧於秦庭輸寳鼎以託齊王憑安車而誘梁客其¶
膏脣敗舌分路揚鑣無罪無辜如兄如弟逮乎中陽受¶
命天下同規廵省諸華無聞幽辱及三方之霸也孫甘¶
言以娬媚(英華作於/娥眉非)曹屈詐以羈縻旌軫嵗到於勾吳¶
冠盖年馳於庸蜀則客嘲殊險賔戱已深共盡逰談誰¶