此明發疚懐今卜征未及時邁仍逺宜分輶軒慰撫黎¶
庶畢構等並操履公清識具明允茂績彰於歴試嘉譽¶
滿於周行宜膺行李載光原隰所至之處申諭朕心并¶
令屏絶浮華敦崇仁厚務脩孝悌勤事農桑耆老鰥惸¶
征人家口不自存者咸加恤問徳舉言揚唯賢是急若¶
有良才異等藏器下僚哲人竒士隠淪屠釣審知才行¶
灼然者各以名聞凡百牧宰洎乎吏人咸悉朕心各敬¶
乃事勤則不匱仁逺乎哉勉矣朂之以副朕意(先天二/年七月)¶