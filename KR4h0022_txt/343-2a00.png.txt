(集作/蓬萊)文章建安骨中間小謝又清發俱懐逸興壮思飛¶
欲上青雲(集作/天)覽明月抽刀斷水水更流舉杯銷愁愁¶
復(集作/更)愁男兒(集作/人生)在世不稱意明朝舉棹還滄洲(集/作)¶
(散髪弄/扁舟)¶
　　　越王樓歌　　　　　　　　杜　甫¶
綿州州府何磊落顯慶年中越王作孤城西北起髙樓¶
碧瓦朱甍照城郭樓下長江百丈青山頭落日半輪明¶
君王舊跡今人賞轉見千秋萬古情¶