前程曾未到岐路擬何為返照行人急荒郊去鳥遲春¶
宵多旅夣閏夏逺相期處處牽愁緒無窮是栁絲¶
　　　江行　　　　　　　　　　前　人¶
江風木落天行子感流年萬里波連蜀三更雨到船夣¶
殘燈影外愁積葦藂邉不是貪名利家無負郭田¶
　　　吳江旅次　　　　　　　　前　人¶
行人愁落日去鳥倦遥林曠野鳴流水空山響暮砧旅¶
徒歸計晚鄉樹别年深寂寞逢村酒漁家一醉吟¶