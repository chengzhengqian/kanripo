情臨大川而永息憂喜在色陟崇岡以累歎故惜逝慜¶
時思深之怨也摇情蕩慮望逺之傷也傷則感遥而悼¶
近怨則戀始而悲終逺節𢎞人且猶軫念苦心志士其¶
能遣懷是知青山之上每多惆悵之客白蘋之野斯見¶
不平之人良有以也余少歴難(疑/艱)虞晩就推擇揚子甘¶
泉之嵗潘生秋興之年曽無侍從之榮顧有池籠之嘆¶
而行藏莫寄心跡罕并嵗月推遷志事遼落栖遑卑辱¶
之地窘束文墨之間以此為心心可知矣縣北有山者¶