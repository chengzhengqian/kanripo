於典䇿優游二(一作/三)品師長百寮自漢魏尤難此選非¶
夫李固忠讜黃瓊奏議羊祜以荆州兼領謝安由戎政¶
特拜以臣方之遠有所愧臣高祖淮安郡王神通翼賛¶
神堯竭誠締構勲彰國史方任此官在臣何堪謬繼前¶
哲循涯省分憂悸失圖垂之簡書不可以訓是願罄露¶
丹懇冀廻聖鍳察臣辭避之至恕臣量已之誠乞停今¶
授以俟後効君猶天也焉敢飾詞臣限以所守不獲奔¶
赴闕下拜舞丹墀無任慙惶懇迫之至(唐僕射雖為尚/書省長官號宰)¶