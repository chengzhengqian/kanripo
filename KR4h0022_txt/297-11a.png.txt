　　　送田中丞使西戎(同用/旗字)　　　釋無可¶
朝元下赤墀玉節使西夷闗隴烽廻首河湟雪灑旗磧¶
砂行㡬月戎帳到何時應盡平生志高全大國儀¶
　　　送于中丞入蕃　　　　　　朱慶餘¶
上馬生邉思戎裝别衆僚雙旌啣命重空磧去城遥迥¶
出沙中樹孤飛雪外鵰蕃庭過册禮㡬日却歸朝¶
　　　送陳御史入蕃　　　　　　前　人¶
逺使隨雙節新官屬外臺戎裝非好武書記本多才歸¶