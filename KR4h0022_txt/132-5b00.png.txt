越窮海之沙塵及大宛之城苑既髙勲以茂閥且不愧¶
於分閫芻糧盡取騄驥亦空材為地産之最精降天山¶
之中背不毛之殊俗從入律之東風沛艾骨異低昻氣¶
雄溢鏡光於金勒流雪彩扵花驄悉可耀威華夏奪魄¶
獯戎若乃發跡窮荒來儀中國史驚千載之異朝慶一¶
人之徳君子之徳式孚天王之道允塞騰驤永埒曾何¶
比於權竒滅没長衢獨有賴於筋力然則馬惟行地君¶
實統天黷兵者耗財之本愛財者有國之先徒知天駟¶