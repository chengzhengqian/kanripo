粤我主公搃(集作/牧)揚州領東諸侯既承湛露之澤且脩¶
式燕之禮乃邀中貴人及我上介部從事列將羣吏大¶
官重客峨星弁執象笏脱劍曵綬列于賔席者百有餘¶
人火旗在門雷鼓在庭合樂既成大庖既盈左右無聲¶
㫖酒斯行乃陳獻酬之事乃酣無筭之飲於是羣戱坌¶
入絲竹雜遝(集作/沓)毬蹈槃舞橦懸索走之疾(集作/捷)飛丸¶
㧞距扛鼎踰刃之竒迭作於庭内急管參差長袖嫋娜¶
之美陽春白雪流徴清角之妙更奏於堂上風和景遲¶