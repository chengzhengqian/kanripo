統皆泚之舊也庭芝果以其衆作亂公之麾下亦帶甲¶
而從之中宵難作公仗劒當轅門而立呼曰如有過此¶
門者當殺我而後過由是其衆定而庭芝逸故有専城¶
之拜其為州也奉上以不違撫下以不擾是以㢘使盡¶
其政疲人安其理春秋五十有八前後歴官二十二封¶
爵四從戎許國垂四十年不湏臾忘忠敬之心不一日¶
蹈汙染之跡起皷鞞之下登諸侯亞相與茂勲寵禄相¶
與終始可不謂之大丈夫之致乎安平公出涕之外餘¶