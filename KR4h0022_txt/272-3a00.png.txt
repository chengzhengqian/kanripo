楚客自相送霑裳春水邉晩来風信好併發上江船花¶
映新林岸雲開瀑布泉惬心應在此佳句向誰傳¶
　　　奉送王相公赴幽州　　　　前　人¶
黄閣開幃幄丹墀拜(一作/傳)冕旒位髙湯左相權總漢諸¶
侯不改周南化仍分趙北憂雙旌過易水千騎入幽州¶
塞草連天暮邉風動地愁無因随(一作/陪)逺道結束佩吳¶
鈎¶
　　一作皆中興間氣集¶