石以載既而出家財修浮圖賈彼餘力因其隙時人樂¶
就役物無枉耗越七月浮圖成峻層孤危髙無有倫壓¶
地貫天泉縮日低鐵輪周廽風鐸四鳴軍城用為壯觀¶
公命敏中援筆以記敏中蹶然而起曰釋氏之教其来¶
乆矣漢魏以䧏復煽而熾其教以禪定慈忍報應齋戒¶
為事亦以是誘掖人心輔助王化何者先王恭黙無為¶
之道乃禪定乎忠恕惻憫之訓乃慈忍乎懲惡勸善之¶
法乃報應乎防慾閑邪之禮乃齋戒乎分其教而則殊¶