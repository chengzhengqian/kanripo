含𢎞肖翹蠢蠕樂生遂性稽帝王之能事鄙封禪之虚¶
美超邁三五度越聖賢繇是四夷八蠻罔不庭九州六¶
合罔不順在宥天下十有五年於戱身居九重心遍萬¶
㝢日用憂(一作/優)濟時臻治平形悴神勞至于大漸啓金¶
縢而無驗慿玉几而有命顧屬冲昧丕承寳圖祗奉神¶
噐懼不克荷今因山戒期復土備禮痛深手足哀結精¶
靈呼天擗摽觸目增感夫諡者行之迹號者功之表採¶
鴻生鉅儒之議從公卿庶尹之請考彼古道易兹大名¶