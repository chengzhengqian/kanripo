見章程之末官資命達榮與時來謬齒周行誤升官秩¶
挈瓶乏智守職何功盈缶之誠蹈常斯在冀免罪戾以¶
紓微生仍賜寵章胡寜始望服忝三命階踰九列子孫¶
蒙澤宗黨被恩榮遇既深隕越何答豈雨露之潤沐浴¶
無涯而日月之明昭晰不已更承中㫖作尹下都玉城¶
嚴門洛師殷雜實四海之朝市據三河之樞要鎭俗移¶
風方資舊徳剸繁理劇必藉良能臣亦何人濫膺斯授¶
如觀渤澥未測淺深若負蓬萊無任施重云云¶