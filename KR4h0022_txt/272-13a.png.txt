　　　送顧中史(中字詩/選作長)往新安　　前　人¶
由来山水客復道向新安半是乘潮便全非行路難晨¶
裝(一作/秋)林月在夜飲渚沙寒(詩選作野/飲浦沙寒)嚴子千年後誰¶
人釣舊灘¶
　　　送王司直　　　　　　　　前　人¶
西塞雲山逺東風道路長人心勝潮水相送過潯陽¶
　　　送錢塘路少府赴制舉　　　前　人¶
公車待詔詣(一作/赴)長安客裏新正阻舊歡遲日未能銷¶