議曰臣聞古宗廟之制前有廟廟列昭穆後有寢寢陳¶
衣冠自秦漢已來始因陵立廟有寢宫便殿雖廟居陵¶
傍而無必在山上不可在山下之定制且禮文所貴宜¶
也稱也祀亊所資敬也潔也伏以昭陵因山太宗所建¶
宫在上以便(集作/便於)當時自野火延燒行宫山下亦已乆¶
矣今若伐木縮版程功就險神道貴静或非所宜則與¶
置陵之初事體為異况舊制旣毁新宫是脩考於便地¶
可以經久所謂宜且(一無/且字)稱也又井泉在下汲引為易¶