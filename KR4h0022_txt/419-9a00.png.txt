勑古之為將言有老母而三戰三北者朕每讀其書而¶
非之夫為將者皆然則何以同在三之義勵士衆之心¶
而逃無勇非孝之譏哉苟如斯亦其母之未賢爾忠武¶
軍節度使王藴方榮色養既孝而忠委以節旄遂稱名¶
將賈勇而力過投石臨陣而義不聞金得非其母趙氏¶
賢以善訓耶豈特築朱序之城寧陳嬰之族而已嘗錫¶
以郡夫人之號今藴功業益進爵位益隆宜加大國之¶
封以助南陔之慶可依前件¶