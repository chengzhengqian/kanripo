刑之本信成康之能事蓋堯禹之用心可以萬邦作孚¶
千載垂範金石不朽日月俱懸爰自䋲契已還歴選列¶
辟憲章代有詞義罕攻湯製局促於盤銘虞歌淡泊於¶
琴曲横汾乃縱賞之事黄竹匪勸誡之文其餘流薄國¶
風漂淪樂府典謨雅誥寂蔑無聞曷若光啟格言昭融¶
至道勤萬機於一日二日立盛德於先天後天長垂四¶
目之眀詎假百官之獻臣職惟方鎮宗忝葭莩成誦已¶
在於丹心述宣願播於青史臣限以所守不獲奔走闕¶