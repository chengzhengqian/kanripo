同風矣干寳晉總論曰朝寡全徳之士鄉乏不二之老¶
進仕者以茍得為貴而鄙居正當官者以望空為髙而¶
笑勤恪其倚伏虚曠依阿無心者皆名重海内晉文與¶
元成之世同風矣所謂虚曠名重者葢議(集作/譏)山濤魏¶
舒之儔耳後之竊虚名者曾不得與山魏徒𨽻齒而靦¶
貌於世未嘗自愧趨之者如飛蛾赴火唯耻不及豈蛩¶
蛩負蟨之謂哉虚名者以衆多為其羽翼時不敢害後¶
來者以聲價出其口吻人不敢議以此相死自謂保泰¶