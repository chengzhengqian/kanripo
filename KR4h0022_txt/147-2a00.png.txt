未罷龍劍將分蘭釭燭燿蘭麝氛氲舞䄂㢠雪歌聲遏¶
雲度清夜之未艾酌蘭英以奉君若夫靈均放逐離羣¶
散侣亂鄢郢之南都下瀟湘之北渚歩遲遲而適越心¶
欝欝而懐楚徒眷戀於君王斂精神於帝女汀洲兮極¶
目芳菲兮襲予思公子兮不言結芳蘭兮延佇借如君¶
章有徳通神感靈懸車舊館請(一作/親)老山庭白露下而¶
警鶴秋風髙而虬縈循(一作/登)階除而下望見秋蘭之青¶
青重曰若有人兮山之阿紉秋蘭兮嵗月多思握之兮¶