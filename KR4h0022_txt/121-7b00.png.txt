禮未崇笑孑孑之旌好善猶寡然後時主仄席哲匠精¶
研載脂載轄既攻既堅蒲也採陂澤之叢有車之用輪¶
也斵隂陽之木如日之圜轞轞兮出中朝之禮盛轔轔¶
兮入外野而光宣(疑/)於是經營草澤轥轢雲煙瞻其儀¶
無虧乎翼翼聆其響且異乎闐闐可以出嘉遁之碩德¶
可以載傲俗之遺賢空谷有駒自爾而方縶鳴臯者鶴¶
假我而聞天豈獨邀申公於是日徴釣叟於昔年則知¶
輪之設蒲巖扄是啓將毗王者之政先保賢人之體至¶