奔騰道路人傴僂田野翁歡呼相告報感泣涕沾胷順¶
人人心悦先天天意從詔下纔七日和氣生冲融凝為¶
悠悠(一作/油油)雲散作習習風晝夜三日雨凄凄復濛濛萬¶
心春熈熈百榖秋芃芃人變愁為喜歲易儉為豐乃知¶
王者心憂樂與衆同皇天與后土所感無不通冠珮何¶
鏘鏘將相及王公蹈舞呼萬歲列賀朝廷中小臣誠愚¶
陋職忝金鑾宫稽首再三拜一言獻天聰君以明為聖¶
臣以貞為忠敢賀有其始亦願有其終¶