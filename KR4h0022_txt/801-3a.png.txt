論曰吉㐫由已災不自起况隂陽變化人事之符勿忌¶
勿拘以道為模苟不失正無二其圗敢㫁不疑鬼神随¶
之與衆共利曷慮於(一作/為)危秉直在公余為蓍龜乃築¶
崇基乃剏宏規恱使樂成不亟不遲法度既備丹素亦¶
施清氣和風旦暮颸颸氛厲不干笑語自怡大㑹其中¶
寒暑皆宜駢羅鼓鐘間發塤箎劔士伎兒飲食熈熈以¶
寛以容逮於飬厮觀邇及逺何物不綏不祥之詞沉寂¶
無為守正之報必及其期則鄭公持大權臨大節不撓¶