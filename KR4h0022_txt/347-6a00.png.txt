　　　古劔行　　　　　　　　　韋應物¶
千年土中两刄鐵土蝕不入金星滅沉沉青劔鱗甲滿¶
蛟龍無足蛇尾斷忽欲動時中有靈豪士得之敵國寳¶
仇家有(集作/舉)意半夜鳴小児女子不敢(集作/可)近龍蛇變¶
化此中隠夏雲奔走雷闐闐恐成霹靂飛上天¶
　　　難綰刀子歌　　　　　　　盧　綸¶
黄金鞘裏青蘆葉䴡若剪成銛且㨗(集作/翣)輕氷薄玉状¶
不分一尺寒光堪决雲吹毛可試不可觸似有蟲鎪缺¶