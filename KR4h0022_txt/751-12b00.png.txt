谷封泥故得北柔沙漠之陲東懐遼海之際政尚明直¶
時實豐盈膏澤始流菁英已竭中山廹於漢獻髙洋劣¶
於魏文但禮樂未施冠履不假髙論王道此實多慚或¶
問曰夏桀無道殷辛虐政舉烽而求一笑擊鼔而飲三¶
千雖曰荒淫未窮鄙穢猶稱有夏多罪天命殛之皇天¶
震怒命我文考今者顯祖狂昏中酒而作莫不手自支¶
解躬行刺斫大集婬嫗為笑目前廣命宗親聚麀座上¶
鄴城無自保之容當軒有供御之困或臋行以罵衆寮¶