霞而上出城侔北斗仰星漢而曾披何爽鳩之代謝驗¶
驪騵之運虧是以作之者不處居之者不為祚我神唐¶
丹青焜煌峻址雲矗層譙錦章羃赬壤以疊形凝皓粉¶
以飛光門結黄金之石檐施白璧之璫堞盤紆於曲檻¶
池徑復於圓塘城勢逶迤若台岑之隱映樓形宛轉似¶
崑崙之相望接千門之宫闕通八達之康莊既而鸞駕¶
西廵嚴扃晨啓羽衞咸集聲明克陳登睥睨以清夜聽¶
畢逋而候春儼雄㦸以耀武振鵷行而拱辰夕沈煙雲¶