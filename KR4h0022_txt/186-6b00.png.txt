朗玉㣲瑕在分明異璞瑜堅貞寧可雜美惡自能殊待¶
價知彌久稱忠定不誣光輝今見黜毫髪外呈符豈假¶
相工指堪為逹士模他山黨(前漢伍被傳黨可以徼/幸師古曰黨讀作儻)磨¶
琢慕愛是洪鑪¶
　　　玉水記方流　　　　　　　呉　丹¶
玉泉何處比四折水文浮潤下寧踰矩居方在上流映¶
空虗碌碌涵白净悠悠影碎疑衝斗光清耐掩舟珪璋¶
分辨狀沙礫共懐柔願赴朝宗日縈廻入御溝¶