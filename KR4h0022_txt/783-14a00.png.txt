極曰斂時五福用敷錫厥庶人發於人格於天天人交¶
感合若符節其年秋平河中之冦𦵏其遺骸復其世祀¶
班淮右之師用𢎞文告用去武備此二帝三代所以恢¶
令名也於是一統類以昭徳明法制以塞違薦禮百神¶
賔懷曠俗嘉瑞美祥紛委狎至置之而不有哲人端士¶
連茹播職求之如已失然後端拱於穆清怡神於静㝠¶
驅一代為純誠接萬靈於明庭斯又登邁邃古光昭聞¶
見巍乎紹天統物之盛者也微臣伏於草茅之下(六字/文粹)¶