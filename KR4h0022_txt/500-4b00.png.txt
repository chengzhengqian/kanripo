君心俾乎徳(集作/君)脩改悔之誠以答天鍳如此則轉亂¶
為理變災為祥自古有之可得而考也臣聞髙宗不聰¶
飛雉雊于鼎宋景有罰熒惑守于心及乎懋懿徳以脩¶
身出善言而罪已則升耳之異自殄退舍之慶自臻天¶
人相感可謂明矣速矣且高宗三代之賢主也有一徳¶
之違亦謫見于物宋景列國之常主也有一言之感亦¶
宜應于天則知上之鍳下雖賢王也苟有過而必知下¶
之感上雖常主也茍有誠而必應故王者不懼妖之不¶