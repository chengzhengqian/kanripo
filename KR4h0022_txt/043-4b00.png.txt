(一作/孚比)易之取象叶義必同塗物苟在㣲則豈唯豚爾類¶
苟在隠則何必魚乎可謂德侔造化道冺虚無無逺不¶
均將由夫大而不約何幽未及詎同彼小且未孚穆穆¶
巍巍我后垂衣域已臻於仁壽信乃及於賤微恣彼噞¶
喁在安流而長逸睹其膚革與至道而俱肥斯可以見¶
聖皇軌物誠理是非奚獨龜龍假而表瑞麟鳳降而增¶
輝而已哉士有象既得而言欲忘信已誠而行庸謹安¶
貞誓於期耄慎獨稟乎齠齔觀光上國感豚魚之以孚¶