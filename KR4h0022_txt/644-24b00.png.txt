陳覇先下愚小醜品極輿𨽻屬揚部淪胥之日幸梁人¶
殱敗之秋騁其姦囘妄自尊大蠻觸之戰争似鰌魽之¶
跳躍曇頊昬頑賊忍不義不慈剿厥猶子竊其偽位蜂¶
蠆非毒谿壑易滿事甚楚圍之纓理切吴光之劔國小¶
地狹虐用其民坑戮侔於屠伯芟夷過於薙氏加以沉¶
迷麴糵酣&KR1196;終朝澆灌取盡夜以繼晝貨賄公行政刑¶
不立踈棄良士狎近小人守宰蠶漁子弟荒暴頭㑹箕¶
歛杼軸其空災異相仍稲蟹不熟江左黎獻戴目而視¶