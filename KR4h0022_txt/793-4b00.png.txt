栁先生曰越人少恩生男女必貨視之自毁齒已上父¶
兄鬻賣以覬其利不足則盗取他室束縳鉗梏之至有¶
鬚鬛者力不勝皆屈為僮當道相賊殺以為俗幸得壯¶
大則縳取么弱者漢官因為己利茍得僮恣所為不問¶
以是越中户口滋耗少得自脱唯童區寄以十一嵗勝¶
斯亦奇矣桂部從事杜周士為余言之童寄者栁州蕘¶
牧兒也行牧且蕘二豪賊刼持反接布囊其口去逾四¶
十里之虚所賣之(南越中謂野市/為虚為集作日)寄為兒啼恐慄為兒¶