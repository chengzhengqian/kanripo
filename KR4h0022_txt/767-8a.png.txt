而行之者有司也經之所明者制有司者也丁寧其義¶
於經而深沒其文於律者其意将(文粹/作特)使法吏一斷於¶
法而經術之士得引經而(新唐書/作以)議也周官曰凡殺人¶
而義者令勿讐讐之則死義(新唐書/有者字)宜也明殺人而不¶
得其宜者子得復讐也此百姓之相讐者也公羊傳曰父¶
不受誅子復仇可也不受誅者罪不當誅也誅者上施¶
於下之辭非百姓之相殺也又周官曰凡報(集本新唐/書作執)¶
仇讐者書於士殺之無罪言将復仇必先言於官則無¶