陛下頒帝堯分命之典敷孝宣共理之詔方須俊乂以¶
輯惸嫠若臣之倫何敢望此不圖恩從上降命自中出¶
付以金印委之竹符立有光耀坐生羽翼荷天地之徳¶
戴山為輕感雨露之仁測海猶淺謹以某月日便道到¶
州上訖誓當佩韋以勵志置水而清心酌逺俗之便宜¶
節下人之好惡使豪奪(類表/作舊)斂手疲羸息肩雖不足稱¶
陛下愼擇眷求之意其於乾乾憂濟庶分萬一臣官守¶
所限不勝(疑/)蹈舞天庭無任¶