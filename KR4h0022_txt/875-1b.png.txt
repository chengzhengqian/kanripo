代属天歩未夷皇綱中圯巨猾開釁大盗潜移宗廟鞠¶
為禾黍衣冠淪于塗炭則我梁之業将墜於地國之郊¶
禋葢無主矣而天未絶商鼎猶祀夏炎精翳而復揚文¶
徳懿而方肇眀命斯在神休允歸則我中宗宣皇帝代¶
宗眀皇帝乗彼樂推撫其歸運者矣宣皇帝諱詧眀皇¶
帝諱巋姓蕭氏蘭陵中都里人也房雲祚商大火封宋¶
功昭革夏之業徳盛明周之禮故能慶緒崇𬗟哲源浩¶
濬樂叔之封既命遂列於諸侯髙辛之祚克昌俱有於¶