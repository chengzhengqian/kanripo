和寳鼎二縣尉天寳中河湟之間踐更以禦冦平糴以¶
饋軍皆以御史董之聯辟從事既而幽陵兵興二京震¶
蕩縉紳之士多在刼剠中公艱貞終吉盗不能汚尅復¶
之嵗制授醴泉尉尋攝監察御史充河西隴右宣尉使¶
崔中丞伯陽判官軺車所履人誦其惠嵗中崔復命遷¶
左馮翊表為祠曹且佐州師朝廷以公文而無害特拜¶
監察御史謙以自牧換大理寺丞學該今古加集賢院¶
待制識通理典遷尚書倉部員外郎大厯五年春感風¶