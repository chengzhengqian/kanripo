盖聞勢之所歸威之所假必能繋風捕影暴虎馮河是¶
以輕則鴻毛沉水重則磐石陵波¶
盖聞意氣難干非資扛鼎風神自勇無待翹闗是以曹¶
劌登壇汶陽之田遽反相如睨柱連城之璧更還¶
盖聞卷葹(一作/施)不死誰必有心甘蕉自長故知無節是¶
以螺蚌得路恐異驪淵雀䑕同歸應非丹穴¶
盖聞北邙之髙魏君不能削榖洛之鬭周王不能改是¶
以愚公何徳遂荷鍤而移山精衛何禽欲銜石(一作/枝)而¶