　　　麟德殿宴百僚　　　　　　唐德宗¶
憂勤承聖緒開泰喜時康恭己臨羣后垂衣御八荒務¶
閒春向暮朝罷日猶長紫殿初筵列彤庭廣樂張成¶
功歸輔弼致理頼忠良共此歡娯事千秋樂未央¶
　　　奉和麟德殿宴百僚應制　　盧　綸¶
雲闢御筵張山呼聖夀長玉欄豐瑞草金陛立神羊台¶
鼎資庖膳天星奉酒漿蠻夷陪作位犀象舞成行網已¶
祛三靣歌因守四方千秋不可極花發滿宫香¶