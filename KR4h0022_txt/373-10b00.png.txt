　　　蟹志¶
蟹水族之微者其為蟲也有籍見於禮經載於國語揚¶
雄太𤣥辭晉春秋勸學等篇考於易象為介類與龜(集/作)¶
(用與/字非)鼈剛其外者皆乾之属也周公所謂旁行者歟參¶
於藥録食疏蔓延乎小説其智則未聞也唯左氏紀其¶
為災子雲譏其躁以為郭索後蚓而已蟹始窟穴於沮¶
洳中秋冬交必大出江東人云稻之登也率執一穗以¶
朝其魁然後從其所之蚤夜觱沸指江而奔漁者緯蕭¶