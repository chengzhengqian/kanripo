事佛滅後大迦葉召于羅漢結集法藏阿難傳焉西土¶
以胡文紀之謂之梵書科斗文字之類也著于貝葉謂¶
之梵夾殺青為簡之類也後漢天竺人摩騰始至中國¶
出其文四十二章翻為𨽻書其後稍稍不絶至晉沙門¶
法䕶遍遊西國逹言語之不通者䆒三十六書之體而¶
還梵書之詁訓音義然後大備雖為道滋廣而難能亦¶
甚蓋以事生六合之外教出五常之後時人無能知者¶
少則誤於文句大則失其宗㫖道安嘗嘆釋經有五失¶