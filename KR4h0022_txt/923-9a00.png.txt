兵曺參軍旅之事非其所好未㡬返初服今上即位下¶
詔収俊茂舉滯淹政之大者以公為左拾遺凡所諫諍¶
直而不訐婉而不撓削藁詭詞(文粹作屬/稾訓詞)不傳於外遷¶
太常博士時新平大長公主之子裴防尚永清公主初¶
以太子少傅裴遵慶為婚主將行五禮公實相焉中使¶
口宣詔㫖易之大長主後夫姜慶初常州曰婚姻之禮¶
王化之階以異姓之人主之不可甚矣某不奉詔中書¶
令汾陽王時為五禮使從焉又百官薨卒定諡之際綜¶