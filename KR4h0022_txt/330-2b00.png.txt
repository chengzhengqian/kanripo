前風髙知響急樹近覺聲連長楊流唱盡詎識蔡邕絃¶
　　　在獄詠蟬　　　　　　　　駱賔王¶
西陸蟬聲唱南冠客思侵那堪𤣥鬢影來對白頭吟露¶
重飛難進風多響易沉無人信髙潔誰為表清心(集作/予心)¶
　　　始聞夏蟬　　　　　　　　韋應物¶
徂夏暑未晏鳴蟬(集作/蝉鳴)景已曛一聼知何處髙樹但侵¶
雲響悲遇衰齒節謝屬離羣還憶郊園日獨向此(集作/澗)¶
中聞¶