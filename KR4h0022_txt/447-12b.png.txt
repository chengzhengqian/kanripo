阻深盡為逋藪義風所麾行化江漢此又王之功也薛¶
舉崇姦同惡相濟僣擬輿服滔天泯夏西土游魂秦川¶
肆毒赫斯授律咸俘醜類岐隴齊其京觀汧渭為之不¶
流此又王之功也三蜀隩區一都之㑹夷民雜糅蠻陬¶
荒梗王發一介之使降咫尺之書而靈闗洞開劔閣無¶
隘此又王之功也𢎞農甸服襟帯河洛鞠為㓂場連城¶
阻亂長䇿逺振不征而服此又王之功也王有濟天之¶
勲重之以明徳爰初發迹肇自鴻基峻極於嵩華潤連¶