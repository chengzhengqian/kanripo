賢肆力廊廟吾家魏學士亦申其才公卿勤勤有志於¶
禮樂元首明哲股肱為良何慶如之也夫思能獨放湖¶
海之上(一作/士)才堪濟世主者所須所恨姚義不存薛生¶
已殁使雲羅天網者有所不該以為歎恨耳吾比風痺¶
發動常劣劣不能住然煙霞山水性之所適琴歌酒賦¶
不絶於時時遊人間出入郊郭暮春三月登於(集作/于)北¶
山松栢羣吟藤蘿翳景意甚樂之箕踞散髪與鳥獸同¶
羣(五字集作/同羣烏獸)醒不亂行醉不干物賞洽興窮還歸河渚¶