稱職並委都督刺史審察奏聞㒺或阿容自貽悔咎諸¶
道雖遣使存問尚切憂勞牧宰等深體朕懐各宜隠恤¶
交正乏絶者速量事優當公私債負停徴至秋州縣差¶
科務減常日昔國僑相鄭以至和平曹叅相齊貴於清¶
静清静則不擾不擾則和平和平則不争不争則知恥¶
愛費而與休息除煩而從簡易自當農者歸隴畆蠶者¶
勤紡績既富而教乃克有成導徳齊禮不逺斯復庶幾¶
在位𢎞朕此心凢厥遐邇各令委悉主者施行(開元二/年正月)¶