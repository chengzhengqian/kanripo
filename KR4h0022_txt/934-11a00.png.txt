　　　銀青光禄大夫檢校左散騎常侍兼宫苑閑厩¶
　　　　使駙馬都尉郭公墓誌銘　沈亞之¶
府君諱某其先關西鄭人也大父汾陽王始以武(集作/戎)¶
勲著績為朔方軍副使天寳末𤣥宗西巡巴蜀肅宗勞¶
兵于靈武乃率其義虜順夷合兵逐叛得為朔方軍節¶
度既而二駕還都拜為中書令統兵於外初廣德(集作/代宗)¶
(初/)犬戎飲馬昆明至于御溝天子在陜又以擊逐之功¶
益拜尚書令封汾陽王尊稱尚父乃詔子曖尚昇平公¶