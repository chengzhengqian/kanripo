　　　同前　　　　　　　　　　閻　渙¶
死生有命男女大綱于其不天可以徃唁惟乙之妹華¶
而無實始窈窕以適人桃夭斯美俄惸獨以處室荼毒¶
何深生無託於偕老死奄赴於同穴言念夫族曽何孑¶
遺嗟兮隣人復已湮滅乙以骨肉之戚匍匐而來據親¶
則可奔喪執義不合襄事况臨窀穸復引銘旌諒天窮¶
之人請里尹為主决曹雖詰於禮無違¶
　　　同前¶