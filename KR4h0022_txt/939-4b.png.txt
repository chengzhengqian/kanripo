由之善益聞考父之恭薄理我畿有加於鄴識者觀政¶
許其以後圖時輩推賢多驗之於晩節稍遷蒲州司馬¶
洛州長史蒲州長史三為郡佐一以貫之執心有恒厥¶
聲以茂雖杞祗之體素顧和之理識異代同官齊名比¶
義固無愧也俄遷隨州刺史趙簡始大列於諸侯張敞¶
有名擢為刺史賢明獨斷政教𢎞宣始為(集作/于)漢東之¶
美繼以巴中之異郡歴數四課常第一再遷(集作/領)遂綿¶
二州刺史先是俗苦刓(集作/多梗)弊人盡流庸公亦來思撫¶