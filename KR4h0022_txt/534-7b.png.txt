職司小吏業非地望有殊代禄之家才同懐寳頗異名¶
人之子念荆璧之未斷惜連城之莫知吾道不行斯命¶
也已(一作命/斯其也)執鞭之事抑亦為之遂僶俛於下寮俄鞠¶
躬而從役持劍曠久執炬斯勤竟無自明之効莫騁鉛¶
刀之割掃丞相之門忠貞未表&KR0879;功曹之卒日月其除¶
無徐君之知已追延陵之挂劒爾位其曠誠逃王者之¶
規嚴罰將加恐有蔽賢之責司徒尚猶不拜主吏更欲¶
何尤不伏之辭恐為妄作¶