崇名上無謬恩下不虛受臣迹非竒致擢自諸生先皇¶
以亷謹賜知宻勿踰於一紀陛下以勤憂過聽委遇首¶
於郡僚叨據樞衡亟移星歳雷霆用武曽無犬馬之勞¶
日月垂文豈有螢燭之助徒以侍祠清廟拜舞(集作/壽)鴻¶
名屢逢慶賚(集作/頼)驟假勲秩禮異其數物盛其容新其¶
閈閎賜之棨㦸衡門燕雀乍相賀於朱楹武庫龍蛇忽¶
追飛於陋巷焜燿當代寵靈自天聚族知慙殺身匪報¶
無任荷懼屏營之至謹奉狀陳謝以聞¶