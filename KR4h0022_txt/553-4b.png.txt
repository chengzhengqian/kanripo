安敢梗槩而無述哉粤若稽古聖母神皇隂陽和而叡¶
徳生日月合而冲靈降其在家也御娀氏之瑶臺其正¶
位也綰漢皇之玉璽維皇髙祖肇創王業惟太宗克成¶
帝功惟髙宗發揮二聖之耿光惟陛下對越三后之明¶
命顯承遺託敬守前基𢎞濟艱難躬親政事情深社稷¶
義切園陵其至公有如此者七月而葬三年免䘮乃顧¶
明辟載懐髙蹈陛下致還君之羙徳盛於謙尊皇帝竭¶
為子之孝(一作/方)誠深於覆育八紘無外六合一家其冲¶