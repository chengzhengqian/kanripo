主誕資上聖光啓中興大剪仇讎方平宗社雖復瀟湘¶
舉斧庸蜀彎弓凡厥兇徒誰不殱撲豈圖天未悔禍䘮¶
亂荐臻𦍑虜無厭乗此多難䖍劉我南國蕩覆我西京¶
奉問驚號肝膽崩潰雖復金行板蕩火政淪亡綠林青¶
犢之羣黑山白馬之卒八王故事曾未混淆九州春秋¶
誰云禍亂昔隆周從播皆憑晉鄭之功强漢阽危終假¶
虚牟之力今者武皇之子無復一人藐是孤孫還同三¶
叛等子頽而為暴同劉芳而入關乞命諸戎勢何支乆¶