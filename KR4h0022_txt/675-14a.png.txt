進奉相及恐非以天下為家示天下無私之道也且任¶
土作(集作/之)貢生産有常履畆之稅(集作/收)等籍既定人識¶
所出吏難為奸既無度程莫知紀極恣横徵發因緣贓¶
私驅陛下赤子措之不存之地侈君之嗜慾惑君之聰¶
明實大奸之門大罪之竇也臣雖熟知陛下上聖之姿¶
深仁之理凡内藏之實以充讌賜非務積藏如四逺未¶
知何如百姓受弊何如後嗣平中之主由此傷儉徳萌¶
侈心何雖漢有少府水衡筦𣙜山澤之利終不若領之¶