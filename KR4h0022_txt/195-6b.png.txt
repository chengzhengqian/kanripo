風揚胡沙霾(一作/埋)翳周與秦大運且如此蒼穹寧匪仁¶
惻愴憶(一作/竟)何道存亡任天均(一作/大鈞)¶
　　　對酒　　　　　　　　　　范　雲¶
對酒心自足故人來共持方悦羅衿觧誰念髪成絲狥¶
性良為達求名本自欺逮君當歌日及我傾罇時¶
　　　同前　　　　　　　　　　張正見¶
當歌對玉酒匡坐酌金罍竹葉三清泛葡萄百味開風¶
移蘭氣入月逐桂香來獨有劉将阮忘情寄羽盃¶