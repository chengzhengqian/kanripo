教為益之大莫極於斯此則真教何為非實邵云死之¶
言澌精神盡也弼曰此所言澌如射箭盡手中盡也小¶
雅曰無草不死月令又云靡草死動植雖殊亦此之類¶
無情之卉當春(一作/尚徳)還生含靈之物何妨再造若亡草¶
死猶有種在則復人死亦有識識種不見謂以無為者¶
神之在形亦非目矚離朱之明所(一作/不)能覩雖蔣濟觀¶
眸賢愚可察鍾生聽曲山水呈狀乃神之工豈神之質¶
猶玉帛之非禮鐘鼓之非樂以此方之(一作/而推)義斯見矣¶