惟唐十二葉盛德如春雖幽無不被而獷有未臣帝曰¶
苟非我武焉能庇人於是考龜策諧諮詢投干戈於苖¶
扈之地拯黎庶於塗炭之辰是師也以勝殘為心以除¶
暴為主得周宣之薄伐非漢皇之黷武爾乃誓六師命¶
吉甫鼔而出兮俯而取始天聲乍發闞若雷霆終聖澤¶
旁流霈如甘雨既殱元惡不問其餘誠與之更始而待¶
之如初簞食壺漿將爭先以邀路緇黄耆艾知弛負以¶
寧居是以足蹈手舞怨釋憤攄洗心靈而沃若類草木¶