之無禄沒而不朽乃援弱翰告哀哀友遂作誄曰¶
皇虚𦕈邈師緒蟬聮大儒漢世名公魏年司徒藹藹撫¶
翼冲天尚書亹亹亦稱象賢若人擢(一作/挺)秀絶後光前¶
發榮隨浦韞耀春田爰在弱齡孤根回立内無怙恃外¶
寡朋執行有餘力藝無不習善價斯待香名允集下學¶
上逹鑚幽洞微九流百氏異軫同歸文成鐘律韻響珠¶
璣麗詞泉涌壯思雲飛雄州擢第言割其楚我實褎然¶
觀國而舉自茲不調多歴年所㳺泳儒𤣥從容嘿語納¶