至謹奉表陳謝以聞臣某誠惶誠恐頓首頓首謹言¶
　　　忠州刺史謝上表　　　　　李吉甫¶
臣某言伏奉恩命擢授臣持節忠州諸軍事守忠州刺¶
史越自東海牧於巴中秩優専城任切謡俗臣某誠歡¶
誠喜頓首頓首頃以進取乖方譴累斯及逺投海裔分¶
棄朱崖(類表作生/涯恐是)陛下精意饗天覃恩率土故臣得澡¶
身霈澤剖竹藩方(一作/方州)恩出九重謗銷衆口受命之日¶
心魂載馳屬楚越途遥奔馳道阻泝流七干陟(一作/涉)險¶