門下司徒之職事殷九賦連率之任寄重十州兼而統¶
之其在能者銀青光禄大夫守大子詹事上柱國髙邑¶
縣開國子李尚隠長才致用直道為謀大任亟登晩節¶
彌厲臨事克斷不敢於煩苛去邪勿疑無避於強禦必¶
能内均土壤外撫華戎保息萬人俾脩夏官之典澄清¶
三屬仍㧾使臣之務可守户部尚書兼益州大都督府¶
長史持節劒南節度營田副大使兼節度採訪處置使¶
散官勲封如故¶