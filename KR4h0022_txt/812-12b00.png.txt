夀安可不利於人哉况余無大勲業而竊據寵禄宜孜¶
孜力補尸素豈令草木反鄙於余哉於是聞害必削見¶
益必樹盖為此耳時上聞其興役逺䧏詔書猥賜嘉奬¶
然人臣受國恩為惡則罪(一作/罹)耳為善乃常事亦猶子¶
孝親詎可誇乎况余審其所為未立山愧(一作/傀疑)矣又何¶
敢當詔書之美也今所自記重脩非為名也且要叙民¶
之艱苦實猶斯渠冀後之居者不闕其修行者不毁其¶
修長利民而已矣時咸通十一年四月十五日謹記¶