大厯建中之時逆胡餘波巨盜再起党羗因此亦恣猖¶
狂兎伏鳥飛爲戎虜之耳目狼心梟響作郊畿之殘賊¶
比以回鶻未殄吐蕃正強且須羈縻未可重撅於是邉¶
疆日駭種類嵗繁每至勁弓折膠湩馬免乳以魁健之¶
質張忿鷙之兇刼饋榖以焚舟殺軺車而閉道衆虺盤¶
結羣犬吽牙依據深山出沒險逕近在宇下游於彀中¶
艱難以来不能剷削伏惟聖敬文思和武光孝皇帝皇¶
天縱聖赫日資明威極風庭謀先造化潜運睿筭獨決¶