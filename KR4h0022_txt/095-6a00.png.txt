過滄溟而問津呵風伯叱雷父披天門謁天宇太一之¶
居兮金碧堂洞欝宻兮不見陽蘂珠履地雲屏匝廊色¶
剡剡其揚彩爛煜煜以成章旖旎旌節襂襹羽裳蒼龍¶
吹篪丹鳯為舞洞轇轕乎東廂此其大較也若乃羣仙¶
之所盤薄珠庭之所雘濩曼以玉堂映以朱閣靈怪潛¶
秘光華相錯隂陽不能授其寒暑造化不能生其美惡¶
及乎上真降命赤書爰作速陽侯而波静走姮娥而月¶
落值江妃之倩練驚海童之閃爍其翺翔曠逺者嬉九¶