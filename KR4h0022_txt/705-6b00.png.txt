取封禪之書於犬子盡皇王之盛事極臣子之殊功而¶
軒鼎將成禹書就掩然猶進先嘗之藥獻髙手之醫藏¶
周旦請代之書追漢宣易名之美作為大誥祈于昊天¶
始終一朝紹續九德其功伐(文粹作攻伐/集作攻閥)也既如彼其¶
制作也又如此故合武宗一朝冊命典誥奏議碑讃軍¶
機羽檄凡兩帙二十巻輙署曰㑹昌一品制集紀年追¶
聖德也書位旌官業也嵗在丁卯亞自左掖出為桂林¶
九月公書至自洛以典誥制命示于幽鄙且使為序以¶