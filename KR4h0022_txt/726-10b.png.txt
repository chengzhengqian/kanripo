像教不墜於地矣甲申嵗夏六月中丞楊公下車長沙¶
之三年也余自故山扁舟一葉主人舎我于東舘師荷¶
簦振策惠然相顧始見其青蓮眼目水田衣裳其心則¶
懽如也次聞縱論雲湧波委甚嚴如也居累日報余以¶
羅浮之行雲心不定稍欲引去噫沙門釋子棄捐萬慮¶
携三衣鉢乞食自給晦宿聚落朝行亂山心冥境界何¶
樂如此悲夫塵勞之士校名利溺愛縳區區于尋尺之¶
内寕復拱懐於方外之逰哉常聞說者云有蓬萊一島¶