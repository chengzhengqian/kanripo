和而静我則若沉若潜曷異夫暴心感而麤以厲敬心¶
感而直以㢘爾其斷續清空蕭寥永夜歴虚無而輕飇¶
自逺拂松竹而幽韻相借㣲聞闕下伴金奏之發天庭¶
逈徹雲中疑笙簫之隨羽駕莊生託之以齊物子綦由¶
是而觀化化之至矣茲焉可知風乃不私其用簫亦自¶
得其宜𤣥元立言事無事我后垂拱為無為君子曰風¶
簫也罔(疑/)不争其善勝契不言而自應是将觀彼以化¶
成豈獨因之而比興¶