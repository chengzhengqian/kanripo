逺迹訪崑閬之羣仙既而獲八駿以為乗興(疑/)六龍而¶
並騖謂升天可兾寕為海右之廵行地無彊漸出人間¶
之路弱水已踰層城是赴洎夫展王母之容貎見列仙¶
之軒輅絳宫𤣥圃異故鄉之樓臺鳳舞鸞歌勝至樂之¶
韶濩澄光𣺌瀰極望瑶池湛水容之漫漭蕩日彩以参¶
差逺近洲沚駢羅羽儀蕩蕩五雲冐芝田而不散翩翩¶
三鳥拂珠樹以相隨金液是嘗玉杯是挹桃杏之花競¶
秀蓬瀛之侣遥集逰仙可戀覺天路之日長惟帝念歸¶