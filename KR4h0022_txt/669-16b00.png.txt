門閤問訊所止將欲候起居今故留之用書冩懐其他¶
文一軸蓋執贄也非敢誇也不遺細陋或見光寵但願¶
抵襄漢病夫拂拭耳目而俟之某再拜¶
　　　代李侍郎與山南嚴僕射書　吕　温¶
僕射稟天全才受國重寄控全蜀咽喉之地當狂㓂奔¶
侮之衝治(集作/處)瘠土而其材甚豐訓羸師而其武可畏¶
少分麾下潜運掌中再開劍閣之扄繼獻鹽亭之㨗應¶
接制使先假地征掎角王師且為鄉道(集作/𨗳)削叛臣之¶