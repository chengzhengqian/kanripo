四海為念西郊不雨即動皇情東作未登彌廻天眷兵¶
革無㑹非有待於丹烏宫觀不移故無勞於白鷰銀瓮¶
金舡山車澤馬豈止竹葦(一作/革)兩草共垂甘露青赤三¶
氣同為景星雕題鑿齒識海水而来王烏弋黄皮騐東¶
風而受吏于時𤣥鳥司厯蒼龍御行羔獻氷開桐葉(疑/作)¶
(華/)萍生(一作/合)皇帝幸於華林之園玉衡正而泰階平閶¶
闔開而勾陳轉千乘雷動萬騎雲屯落花與芝蓋同飛¶
楊栁共春旗一色乃命羣臣陳大射之禮雖行祓禊之¶