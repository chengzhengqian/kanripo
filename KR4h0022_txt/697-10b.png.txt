母子長相保也伏惟外謀宰臣為乆安乆寧(一作/之計)以存¶
之不使奸臣賊子以伺之臣聞㣲不可不防逺不可不¶
慮當今疆場驚駭倉廩空虚掲干(一作/竿)守禦之士賞不¶
及肝腦塗地之卒輸不充野多食草家不識穀而方大¶
起寺舍廣營第宅伐木空山不足充梁棟運土塞路不¶
足充牆壁誇古耀今踰章越制百僚鉗口四海傷心臣¶
聞釋教者以清浄為基慈悲為主故常(一作/當)體道以濟¶
物不為利欲(一作不/欲利已)以損人故常去已以全真不為榮¶