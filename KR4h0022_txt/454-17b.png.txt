俾遏戎於南牧進地官以崇新命極勲秩以褒舊功中¶
簡朕知(集作/心)外諧僉議况五原重鎮諸夏長城修戎政¶
莫先於威聲牧邉氓莫尚於惠實師雜昆夷之悍訓必¶
在和地為獯虜之隣撫宜以信勉率是道往分朕憂嵗¶
時之間期於報政委望斯在爾其聽之可檢校户部尚¶
書兼靈州大都督府長史御史大夫充朔方靈塩定逺¶
城節度副大使知節度事管内支度營田觀察處置押¶
蕃落等使仍賜上柱國散官封實封並如故主者施行¶