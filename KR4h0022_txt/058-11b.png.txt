兮應天行東都士庶扶輪送西土諸侯掃地迎君之徳¶
兮徳無有路旁勞賚皆牛酒乗輿一至長安城千秋萬¶
嵗南山夀¶
　　　駕幸芙蓉園賦　　　　　　失　名¶
紫禁彤庭兮二月春戯蝶流鶯兮百處新借問此来逰¶
幸所是日芳菲最惹人乗桂苑之春晩值芳林之雨霽¶
徵聲都尉之門召舞平陽之第的皪綵仗逶迤羅袂兩¶
兩相看歩摇簪一一共鬪承雲髻鳴鑾漸出轉佩相從¶