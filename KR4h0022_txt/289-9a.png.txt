蘋浦葉露泣(集作/泫)竹潭枝泛水雖云美勞歌誰復知¶
　　　早行　　　　　　　　　　楊　炯¶
敞朗東方徹闌干北斗斜地氣俄成霧天雲漸作霞河¶
流纔辨馬巖路不容車阡陌經三歳閭閻對五家露文¶
沾細草風影轉高花日月從來惜關山猶自賖¶
　　　途中　　　　　　　　　　前　人¶
悠悠辭鼎邑去去指金墉途路盈千里山川亘百重風¶
行常有隊雲出夲多峰欝欝園中桞亭亭山上松客心¶