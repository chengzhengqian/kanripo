　　　宴趙氏昆季書院　　　　　盧　綸¶
詩禮挹餘波相歡在琢磨琴罇方㑹集珠玉忽駢羅謝¶
族風流盛于門福慶多花攅騏驥櫪錦絢鳳凰窠詠雪¶
因饒妹書經欲換鵝仍聞廣練被更有逺儒過¶
　　　春日喜雨奉陪馬侍中宴白樓　前　人¶
鸛鵠相呼緑野寛鼎臣閒倚玉欄干黄河擁沫流仍急¶
蒼嶺和雲色更寒艷艷風光呈瑞嵗泠泠歌頌振琱盤¶
今朝醉舞同鄉老不覺頻傾(集作/欹)獬豸冠¶