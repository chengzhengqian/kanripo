公子今日始相逄¶
　　　和濬池初成清晨臨泛　　　前　人¶
千金髙堰合百頃浚源開翻逢積草浪更識昆明灰猿¶
嘯風還急鷄鳴潮即來時㸔青雀舫遥逐桂舟迴¶
　　　安德山池宴集　　　　　　李百藥¶
朝宰論思暇髙宴臨方塘雲飛鳯臺管風動令君香細¶
草開金埒流霞泛羽觴虹橋分水態鏡石引菱光上才¶
同振藻小伎謬連章懷隂自蘭室徐歩返山荘¶