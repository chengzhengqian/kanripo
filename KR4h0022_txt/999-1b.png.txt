浩浩兮(一作/乎)平沙無垠夐不見人河水縈帯羣山糾紛¶
黯兮&KR0579;(一作/慘)悴風悲日曛蓬斷草枮凛若霜晨鳥飛不¶
下獸挺亡羣亭長告予曰此古戰塲也嘗(一作/常)覆三軍¶
往往鬼哭天隂則聞傷心哉秦歟漢歟將近代歟吾悼¶
(浙本/作聞)夫齊魏徭戍荆韓召募萬里奔走連年暴露沙草¶
晨牧(浙本/作收)氷河夜渡地濶天長不知歸路寄身鋒刄臆¶
腷(一作/腷臆)誰愬秦漢而還多事四夷中州耗斁無代(一作/世)¶
無之古稱戎夏不抗王師文教失宣武臣用竒竒兵有¶