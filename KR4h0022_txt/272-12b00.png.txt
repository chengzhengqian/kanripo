湖上孤㠶别江南謫宦歸前程愁更逺臨水淚霑衣雲¶
夢春山遍瀟湘過客稀武陵招我隠嵗晩向柴扉¶
　　　送韋判官赴閩中　　　　　前　人¶
孤棹閩中客雙旌海上軍路人從北少嶺水向南分野¶
鶴驚(一作/傷)秋别林猿忌夜聞漢家崇亞相知汝逺邀勲¶
　　　送權驊　　　　　　　　　前　人¶
淮海風濤起江闗憂思長同悲鵲遶樹猶作鴈随陽山¶
曉雲和雪汀寒月照霜由来濯纓處漁父愛滄浪¶