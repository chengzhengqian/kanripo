測之門墻自非託於降神安可定夫衆製伏惟閤下借¶
其餘力廓此大中足使同僚盡懐博我不知學者誰可¶
起予某比興非工顓䝉有素然早聞長者之論夙託詞¶
人之末淹翔下位欣託知音抃賀(集作/賛)之誠翰墨無寄¶
况乎仲氏實預諸生榮沾洙泗之風髙列偃商之位仰¶
惟厚徳願沐餘輝輙罄鄙詞上攀清唱聞郢中之白雪¶
媿列千人比齊日之黄門慙非八斗(集作/斗米)干冒尊重伏¶
用兢惶其詩五言四首謹封如右(集作/别)¶