不忘危覽徹侯之籍榮而思報以公乃誠匪懈原始要¶
終望嚴雪而識寒松觀疾風而知勁草九年封望都縣¶
男貞觀元年改封縣侯文貔禁旅實著趫雄清道啟行¶
允兹多士自非譽髙朝諷價重人謡仍虧博望之儀必¶
亂鈎陳之選公早陪戎律夙簡帝心揚歴二宫當仁不¶
譲授左衛中郎俄遷右虞候率葱山狄壤(一作/種)蒲海蠻¶
陬信要服之外區乃匃奴之右地境隣虵澤乗勁席(疑/)¶
而鵰騰郡邇酒泉候霄塵而鶚視天子乃停旒側瞻(疑/)¶