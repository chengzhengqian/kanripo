匪泥沙之可雜豈湍洑之能阻越洪濤之浮浮駛清浪¶
之悠悠不學淄澠之難辨且殊涇渭之同流于以用之¶
甘見和之醴就其深矣欣可泛乎舟狀盤渦之瀺灂不¶
染乎濁前跳沫之飛驚不傷夫清均上善以清羙含至¶
虚而體平度龍堂而愈灑洗貝闕而増明何必溱洧之¶
陽然後濯其髪寧俟滄浪之畔然後澡其纓截河而流¶
所以爲異導沇而注明乎所自釃濁波而廻逗沛驚湍¶
以自致庻彌久而不渝鑒妍媸兮無媿¶