神物發揮雙觡呈班馴擾於君囿九芝獻彩燭耀於帝¶
池太史標祥鏡流千里卿雲表貺凝華五色江茅鄗黍¶
嵗時鱗萃東鰈西鶼日月波屬鴻符巨慶疇可詳言誠¶
廼岱郊佇遂云坰望蹕臣某等誠惶誠恐死罪死罪永¶
言遐載𬗟鏡前徽王迹(一作/籍)之所葳蕤帝圖之所凝逺¶
龍官結繩之后鳥紀垂衣之君治定功成俱備升中之¶
禮塵清海晏咸申謁欵之誠異世同符千載一揆諒以¶
増髙益厚式酬靈睠陛下徳(一作/道)光宙始文(一作/徳)煥震¶