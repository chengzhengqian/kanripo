　　　同前　　　　　　　　　　沈佺期¶
北闕垂旒暇南宫聴履廻天臨翔鳯轉恩向濯龍開蘭¶
氣承仙帳榴花引御杯水從金穴吐雲是玉衣來池影¶
搖歌席林香散舞䑓不知行漏晩清蹕尚徘徊¶
　　　同前　　　　　　　　　　蘇　頲¶
尚書列侯第外戚近臣家飛棟臨青綺廻輿轉翠華日¶
交當户樹泉漾滿池花圓頂圖嵩石方流擁魏沙豫逰¶
今聴履侍從昔鳴笳自有天文䧏無勞訪海查¶