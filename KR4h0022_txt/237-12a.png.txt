山限東西寺林交旦暮鍾半天傾瀑溜數郡見罏峯巖¶
並金繩道潭分玉像容江㣲匡俗路日杲晉朝松㯶逕¶
新苞拆梅籬故葉壅嵐光生疊砌霞焰發髙墉牕籟虛¶
聞狖庭煙黑過龍定僧仙嶠起逋客虎溪逢濩落垂楊¶
戸荒凉種杏封塔留紅舍利池吐白芙蓉畫壁披(一作/和)¶
雲見禪衣對鶴縫喧經泉滴瀝没履草丰茸翠竇歌攀¶
乳苔橋側杖笻探竒盈夢想搜峭滌心胷冥奥終難盡¶
登臨惜未從上方薇蕨滿歸去養乖慵¶