臣某言臣聞慰理之代不無逆節軒轅用師於中冀唐¶
堯出征於丹浦啓戰有扈文王伐崇以至聖除至兇至¶
順除至逆或小戰而勝或因壘而降誠審於用兵得其¶
道也伏見承嗣旅拒倐已再嵗靈曜䟦扈今又踰時天¶
兵四合竟未殱殄得非千慮一失未盡制敵之方乎臣¶
常終夜不寢詳推其故不敢膚引逺古安危之體請以¶
天寳至德以來成敗言之夫以禄山隂深姦矯真巨猾¶
也兇詐逆謀之計亦無元海石勒之流當其發幽燕陷¶