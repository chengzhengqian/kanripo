全開用割鮮之能我則曽事於屠釣誇染輪之味我則¶
將和於鹽梅且夫博採為聖旁求斯盛寧知校獵之逰¶
更展弓旌之命白駒皎皎無煩空谷之維束帛戔戔不¶
待中園之聘薄狩有隟畋逰有恒(一作/懲)陳虞箴以炯戒¶
得吕望以光膺馳騖乎道德之囿故逸飛之遺走將賢¶
能之是擇在麇鹿而何有十旬失位悲夫洛汭之歌三¶
品充庖詎比渭濵之叟此威容兮我武既成彼非熊兮¶
惟時之英來儀則邁種靡怨佐理則日月宣明盛哉三¶