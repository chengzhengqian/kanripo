須時亦虛襟而待物莫不理符靈應道叶冥通類霜降¶
而鍾鳴同雲蒸而礎潤秘策赴之如投水神心應之若¶
轉規用能感㑹一時抑揚千古是以沉鱗暫躍遂游泳¶
於天漢墜羽纔遷乃騰驤於日陸𢎞心體之妙㫖播舟¶
水之嘉謨義列丹青徳融金璧迨乎時鍾季叔化漸澆¶
訛㧞萃之惠罕流因地之階愈篤使西都金(一作/陳)子奕¶
葉稱榮東國袁生八公為貴廷尉之明窮識理十載無¶
知黄門之妙極摛文八遷寧進徒使干星秀氣永翳窮¶