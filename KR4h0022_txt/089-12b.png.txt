聖理遐逺圓穹(二字一/作毛羣)効靈有兎爰止載白其形乗金¶
氣而來居然正色因月輪而下大叶祥經豈不以應至¶
道之神化彰吾君之徳馨皎似霜輝温如玉粹毫素絲¶
而可擬足瓊枝而取類與三窟以殊歸將五靈而共至¶
潔朗貞質聨綿雅致名殊東郭韓盧不敢趨前迹近中¶
林蒼鷹無由得鷙其容炳真其性懐仁飲玉池而氷光¶
不散食瑶草而雪影長新理符守黒事異文身儻使銜¶
鈎殷帝之狼不若如令受彩江生之筆非神載寢載興¶