生亦何恨夙昔在林丘違此鄉山别長謡去國愁¶
　　　别李參軍崇嗣　　　　　　前　人¶
四十九變化一十三死生翕忽𤣥黄裏驅馳風雨情是¶
非紛妄作寵辱坐相驚至公(集作/人)獨幽覽窈窕隨昏明¶
咫尺山河道軒牕日月庭别離焉足問悲樂固能并我¶
軰何為爾栖遑猶未平金䑓可攀陟寳葢絶将迎户牖¶
觀天地階基上杳冥自超三界樂安知萬里征中國要¶
荒内人寰字宙縈弦望如朝夕寧嗟蜀道行¶