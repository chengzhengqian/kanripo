髙户列禪房松門到上方像開祗樹嶺人施蜀城香地¶
遍磷磷石江移孑孑檣林僧語不盡身役(集作/後)事梁王¶
　　　秋宿慈恩寺遂上人院　　　李　頻¶
滿閣終南色清秋獨倚欄風髙斜漢動葉下曲江寒帝¶
里求名老空門見性難吾師無一事不似在長安¶
　　　暮秋宿清源上人院　　　　前　人¶
野客愁來日山房木落中微風生夜半積雨向秋終證¶
道方離法安禪不住空迷途將覺路語黙見西東¶