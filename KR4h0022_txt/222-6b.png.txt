罷松根老經浮海水來六年雙足履只步院中苔¶
　　　僻居無可上人相訪　　　　前　人¶
自從居此地少有事相關積雨荒鄰圃秋池照逺山硯¶
中枯葉落枕上斷雲閒野客將禪子依依偏往還¶
　　　贈莊上人　　　　　　　　前　人(一作/耿湋)¶
不語焚香坐心知道已成流年衰此世定力見他生暮¶
雪餘春冷寒燈續晝明尋常五侯至敢望下堦迎¶
　　此詩二百三十五巻重出今已削去注異同為一¶