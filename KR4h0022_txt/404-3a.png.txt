　　　授崔秀太子左庶子制¶
門下古者官宿其業吏不數變將欲觀其始終因以别¶
其能否若用舎非當遲速不倫是開趨競之門豈曰和¶
均之道宗正少卿崔秀等名迹早著朝廷所推各勑(一/作)¶
(効/)一官已經四稔誠器能有用久次當遷宜副僉諧俾¶
膺並命且承平日久從仕者多必憑考績方議進轉但¶
須慎守豈滯其能如或躁求是招其累速則不達謙而¶
必亨凡今庶僚宜悉朕意可依前件¶