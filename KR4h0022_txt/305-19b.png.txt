哭𦵏寒郊外行将何所從盛曹徒列栢新墓已栽松海¶
月同千古江雲復㡬重舊書曾諫獵遺草議登封疇昔¶
輕三事常期老一峯門臨商嶺道忩引洛城鍾應積泉¶
中恨無因世上逄招尋偏見厚踈慢亦相容張范唯通¶
夣求羊(求仲羊仲/二人也)永絶蹤誰知長卿疾歌賦不還卭¶
　　　觀𦵏者　　　　　　　　　權徳輿¶
塗芻隨晝哭數里至松門貴盡人間禮寧知逝者魂笳¶
簫出廣(集作/古)陌煙雨閉寒原萬古皆如此傷心反不言¶