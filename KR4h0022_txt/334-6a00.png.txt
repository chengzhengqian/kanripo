琴聲若似琵琶聲賣與時人應已久玉徽冷落無光彩¶
堪恨鍾期不相待鳯轉吟幽鶴舞時撚弄錚摐聲亦在¶
向曾守貧貧不徹賤價與人人不别前廻忍淚却收來¶
泣向秋風两條血乃知凡俗難可名輕者却重重者輕¶
真龍不聖土龍聖鳯凰啞舌鴟梟鳴何殊此琴哀怨苦¶
寂寞沉埋在幽户萬重山水不肯聽俗耳樂聞人打鼓¶
知君立身待分義驅喝風雷在平地一生從事不因人¶
健(闕/)窣雲皆自致不辭重拂絃上塵市㕓不買多讒人¶