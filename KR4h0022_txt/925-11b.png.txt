傍道網羅遺逸君子若曰天下有道可以見矣於是始¶
以角巾應命褐衣謁闕陳大道之閎謩論至言之閫奥¶
(四字一作/公於天下)帝曰俞爾言乃可底行若嵗大旱用汝作霖¶
雨今南山近塞北漢連兵石州邊烽皇化未謐汝往欽¶
哉輯乃人禦乃敵以息匈奴之患始解褐授石州方山¶
縣令樽爼在堂干旄在階布大信於獯戎示折衝於袵¶
席威名震曜乃升聞也有詔(一作/勅)徵授憲臺監察御史¶
綉衣始拜珥筆升朝臺閣以之生風豪貴由其斂手又¶