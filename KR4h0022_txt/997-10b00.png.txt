我草莾振衣投畚乃作雷雨雨莫不潤雷莫不震吸涼¶
吞燕嚼魏含普海蕩風掃天臨嶽鎮功存生人是曰大¶
順武功成矣文理定矣晏開太平垂及三紀子也無夀¶
秦其不祀日沉天昏水竭龍死時更運改道歴消長屹¶
彼壯骨沉為朽壌烈氣猶在英風可想雲開華山若見¶
精爽樂毅佐燕功負其名漢猶求後寵號華成曷如夫¶
子翊運而行廓定八州澤流羣生歴代王者迨我聖明¶
盛德未聞荒墳欲平我行於東稅駕釃酒才何敢望數¶