因名山告成功而紀厥美四時以春方首事五嶽以岱¶
宗為始無懐以降七十有餘管仲所詳十二而已我皇¶
承先王正統繼列聖遐軌幽眀恊同靈物蕃祉故天不¶
愛其寳地不愛其珍卿雲爛漫而動色醴泉湧溢而流¶
津莫赤匪狐九尾而自擾莫黒匪烏三趾而来馴况復¶
西鶼比翼東鰈呈鱗秬黍生於鄗址苞茅出於江濵一¶
莖九穂之禾備粢盛而競發雙骼(一作/輅)共觝(一作/抵)之獸¶
供犧牲而自臻可不謂然乎我皇雖以地平天清時和¶