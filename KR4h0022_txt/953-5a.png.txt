中人也在湖三載(集作/嵗)嵗脩三元道齋毎(集無/此字)輙有綵¶
雲靈鶴囘翔壇上久而去之(集作久/之而去)前後置齋七八而¶
鶴来儀者凡三百六十其内脩外感也又(集無/又字)如此可¶
不謂通於大道乎公之晩年又師六祖以無相為心地¶
以不二為法門每遇僧徒輙論真諦雖耆年宿徳(集作/學)¶
皆心伏之及易簀之夕大怖將至如入三昧恬然自安¶
仍於遺䟽之末手筆題云蹔榮蹔悴敲石火即空即色¶
眼生花許時為客今歸去大厯元年是我家其解空得¶