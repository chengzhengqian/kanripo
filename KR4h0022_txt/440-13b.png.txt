已而用之天下黔黎皆朕赤子以誠告示其或知歸何¶
必用威然後致理先務仁恕寜不懐之且五常循行豈¶
湏深識六親和睦何待丁寜自宜勉之以副所望刑措¶
不用道在于兹今獻嵗之吉迎氣伊始敬順天常無違¶
月令所由長史可舉舊章諸有嫗伏孕育之物蠢動生¶
植(一作/靈)之類慎無殺伐致令夭傷九土異宜三農在候¶
聚衆興役妨時害功特宜禁止以助(一作/租)春事至若家¶
有征鎮人或孤惸物向陽和此獨憂瘁良可憫也亦令¶