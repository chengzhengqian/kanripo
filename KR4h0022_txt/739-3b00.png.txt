書法合貧賤又犯勾絞六害(㑹要/作空)背驛馬生身尅驛馬¶
驛馬三刑當此生者並無官爵火命七月生當病鄉為¶
人尫弱身合短(諸本/作矬)陋今按齊詩譏莊公云猗嗟昌兮¶
頎而(舊唐書㑹/要作若)長兮美目揚兮巧趨蹌兮唯有向命一¶
條法當長命依檢春秋荘公薨時計年四十五矣此則¶
禄命不驗一也又按史記秦荘襄王四十八年始皇帝¶
生宋忠注云因正月生為此(三字舊唐/書作乃)名政依檢襄王¶
四十八年嵗在壬寅此年正月生者命當背禄法無官¶