諱無擇字無擇未冠丁袁州府君憂廬於墓晝號而夜¶
泣者三年矣有靈芝醴泉出焉既冠好學能屬文從鄉¶
賦登明經第應制舉中精通經史科補𢎞文館校書郎¶
調左金吾錄事換(一作/投)杭州錄事參軍在杭州前後詰¶
偽制吏者三十八人駁假年侍老者三千人舉而正之¶
人伏其明㑹劉幽求來為刺史舉課上聞詔授絳州錄¶
事參軍絳之郡丞有主婿者估寵侮法豪奪人利公數¶
其罪露章奏之章下丞相府丞相姚元崇奇之致書褒¶