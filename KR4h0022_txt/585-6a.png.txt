正文武之二道則武可輔文将謀将領之能必重英蒙¶
之選豈虞㧞擢乃出孱微謹當阜俗而必致人和貞師¶
而不為兒戲使流庸自占驍悍知方任棠水薤之規臣¶
當可服黄覇米鹽之政臣亦不遺粗勤報効之資用贖¶
食饕(集作/叨)之責奉違軒鏡幾落堯蓂比園葵以自傾書¶
唯向日羡海槎之不繫秋則經天感激而淚血霑衣兢¶
憂而汗雨浹(集作/洽)背無任感恩戀闕兢惕屏營之至¶
　　　濠州刺史謝上表　　　　　獨孤及¶