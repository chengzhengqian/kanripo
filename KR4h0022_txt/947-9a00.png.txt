公薨㷀㷀在疚孺慕過禮泉驚孝水竹動寒林三行克¶
宣八翼斯舉大周建國宗子維城設壝封人分司典命¶
開國天水郡公食邑二千户元年授使持節驃騎大將¶
軍開府儀同三司其年四月授都督秦州刺史孝公乆¶
牧汧隴遺愛在人今見撫我君之子豈獨司𨽻之臺鮑¶
宣累葉丞相之府韋賢重代二年拜大將軍方衞青之¶
張幕册重元勲譬韓信之登壇榮髙獨拜武成元年遷¶
都督興梁等十九州諸軍事梁州刺史嶓冡導漾乃濟¶