　　　搜揚懐才隠逸等勑　　　　　蘇　頲¶
勑立政之本惟賢是切朕祗膺大厯殷鑒逺圗揚于王¶
庭生此王國朕之所望乆矣豈徴辟為事未極於巖藪¶
而髙尚絶塵見遺於草澤將何以舉逸而勸賁然來思¶
且才之或偏噐罔求備故非臧文之智則尚其言收曲¶
逆之竒則捐其行過而能改仁逺乎哉天下諸州有懐¶
才隠逸跅弛不調及失職寃人等並令諸道檢察使博¶
訪具以名聞副朕饑渇之懐庶廣搜揚之義(先天二年/十一月四)¶