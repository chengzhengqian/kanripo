曙氛埃歛凌空沆瀣清岧嶤捧瑞氣巃嵸出宫城勢入¶
浮雲聳形標霽色明大君當御宇何必去蓬瀛¶
　　　錦帶佩呉鈎　　　　　　　張友正¶
帶劔誰家子春朝紫陌遊結邊霞聚錦懸處月隨鈎綵¶
縷廻文出雄芒練影浮葉依花裏艶霜向鍔中秋的皪¶
宜騘馬斕斒映綺裘應湏待報國一刎月支頭¶
　　　雲母屏風隔坐　　　　　　失　名¶
彩障成雲母丹墀隔上公才彰二紀盛榮播一朝同近¶