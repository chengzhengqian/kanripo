直進𤣥雲結陣影宻西郊赤堇揮鋒氣衝南斗颺煙塵¶
(集作/塵埃)而匝地白日為之晝昏積氛祲以稽天蒼𡨕為之¶
晦色兵交刄接鳥散魚驚自夘及申追奔逐北斬首千¶
餘級轉戰三千里激流膏而為泉似變萇𢎞之血委亂¶
骸而擠壑若沉鼈令(集作若/泛鼈靈)之屍既而照盡髙舂雲昏¶
乙夜賊乃収集餘衆深(集作/保)據重巖臣度彼逰魂慮其¶
宵遁使三軍齊進四面合圍二十三日乗魚爛之危啓¶
蛇形之陣揚麾誓衆杖節訓兵一鼔先登賞必懸於芳¶