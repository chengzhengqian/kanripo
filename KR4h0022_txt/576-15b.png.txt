逾涯之恩忽降霄極非據之惕坐驚魂宇臣某誠惶誠¶
恐頓首頓首死罪死罪臣本乏才藝素無操植徒因緒¶
業獲齒簪裾屬兩曜重光三靈再造登山捧日始會於¶
風雲涉海窺天遂攀於星漢位非德進榮以恩昇出捧¶
鸞鑣驂玉輿之式道入陪鳳扆預金門之通籍扈清切¶
之嚴衞接綢繆之宴私丘山之恩徒謝成貸(一作徒/慚冐忝)絲¶
髪之効竟知無補加以兼烏竊幸假鳳連棲弟兄分侍¶
於閫闈甥舅齊踪於樞祕光榮被於九族寵遇傾於百¶