傭可易為功於是渚田盡闢藉傭以活者數千人又以¶
羡錢四十萬代税户之貧者故旱雖甚而人忘災五年¶
冬遷刑部侍郎充諸道鹽鐡轉運使減冗職八十員自¶
江之南補置付之院監使無所與數月轉户部侍郎判¶
度支坦更歴(集作/歴更)重位以朝廷是非大體為已務故多¶
所陳請或上封告泗州刺史薛謇為代北水運使時畜¶
馬數百匹有異馬不以獻者事下度支乃使廵判官往¶
騐之未返上遲之使品官劉泰昕案其事坦上陳以為¶