㑹並放營農所在訴訟長官隨事疏理勿使寃滯非軍¶
國所要餘不急之務一切並停仍加勸課循植農穡其¶
河北水損户既屬春事慮有乏絶不支濟者宜委使與¶
州縣相度量加賑恤諸處行人之家及鰥寡惸獨不能¶
自存者州縣長官親加優撫使得存濟應有差科量事¶
矜放且宣風緝化職在令長有司銓藻之次特宜審擇¶
其才惟徳與刑為政之要頃無聞於風化多取威於檟¶
楚理人之道其若是乎愚昧之流或輕抵犯宜加曉諭¶