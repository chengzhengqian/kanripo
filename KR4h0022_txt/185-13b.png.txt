寒巖飛暮雪絶璧夜猿吟歴歴和羣鴈寥寥思客心繞¶
枝猶避箭過嶺却投林風冷聲偏苦山寒響更深聽時¶
無有定静裏固難尋一宿扶桑月聊㸔懐好音¶
　　　寒蟬樹　　　　　　　　　沈　鵬¶
一葉初飛日寒蟬益易驚入林慙織細依樹媿身輕大¶
幹時容息喬枝或借鳴心由飲露浄響為逐風清忝有¶
翩翾分(一作/翼)應憐嘒唳聲不知微薄影早晩掛緌纓¶
　文苑英華巻一百八十五¶