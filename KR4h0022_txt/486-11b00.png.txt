政之損益任賢之得失刑辟之有輕有重生人之或利¶
或病臣又耳或有所妄聞身逺與寡莫為之先且無因¶
至陛下言之爾皇天后土宗廟社稷實宜知臣之心每¶
用憤發悃欵隠憂臆激於肝腑藏於髓思有以一陳之¶
久矣蒙陛下開天地之德降雷雨之施深詔執事旁延¶
郡國俾有賢良方正直言極諫之舉臣也幸茍有志人¶
乃舉之此亦上天降祐皇唐使陛下錫臣此便得有路¶
索言之於上也若賢與良則臣豈敢惟諫與直或有可¶