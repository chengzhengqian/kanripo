寳假影外之㣲隂喻域中之大道惟彼罔兩同夫紏纆¶
邈矣難名混兮不測離婁目眩而方見桑𢎞心計而寧¶
識其出也與影俱遊其入也與隂相息乃謂影曰子於¶
我兮何力我於子兮何徳將詰之於心請對之於臆殊¶
途兮同歸孰是兮孰非進豈得苟退殊所希繫我有待¶
俾爾相依在波瀾而比目升雲漢而聮飛胡乃折責其¶
持操而欲論乎等威者哉且夫出入随日行藏任時儀¶
刑長短取象毫釐雖曩華而今槁豈變態而殊姿語黙¶