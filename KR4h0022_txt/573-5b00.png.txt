作藩守於名邦自顧才能已是踰越陛下奬遇不次㧞¶
擢過分春闈典貢地官掌財咸無政能粗免愆闕及擢¶
為莞榷累受寵榮雖竭盡疲駑欲禆萬一而才疎智拙¶
不効涓塵夫宰相之任前賢有言如涉川有舟如幽室¶
有燭代天理物為人具瞻豈伊小臣而膺大任今朝廷¶
髦雋並集(集作髦/俊並作)名德森然或多歴庶官或皆有功實¶
或四方屏翰或已著勲勞舉而用之無不可者如臣凡¶
淺豈宜委任伏乞俯廻天鍳更擇時賢必能丹青帝圖¶