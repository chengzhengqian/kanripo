臣執柔言伏奉恩制以臣為夏官尚書光寵載臨震悸¶
交集臣某誠惶誠恐頓首頓首死罪死罪臣學無所成¶
志不及遠徒以憑托霄漢接南陽之近親感會風雲附¶
西京之外戚遂得叨恩藉幸服冕乘軒將鷰雀而同化¶
共鸞鳳而並翼自升榮軒闥接武卿士徒叅河海之象¶
竟乏涓塵之效竊位妨賢自甘屏黜循涯揣分敢希超¶
奬而聖造不貲天波累洽仍降非常之澤更申踰等之¶
命豈惟連芳八座上比七星固亦分職五曹專司九法¶