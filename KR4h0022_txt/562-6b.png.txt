臣某言伏承某月日芝草生乾元殿瑞命天來符祥日¶
至煌煌三秀分芰(一作/藻)井而攅柯曄曄九光間梅梁而¶
吐葉晋都宫閣何必靈芝之臺洛邑山川居然宻邇之¶
地中賀伏惟天皇君臨海内帝有域中兼漢制而宅兩京¶
用堯心而加百姓神精下降洽至道於丘陵靈液旁霑¶
被深仁於草木觀其如盖如閣(一作為/盖為閣)如日如星得五¶
方之氣象合四時之景色仙人在上則車馬疑飛神龍¶
居下則風雲不去謂蓬瀛之海列(一作/到)即崑閬之山開¶