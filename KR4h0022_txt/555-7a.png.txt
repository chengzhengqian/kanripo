三五迄今未之闕也是以髙宗因文武之業盛岱亭之¶
禮方册所記虞夏同風聖移三朝年經五紀封崇之典¶
缺而未備(㑹要/作脩)山川望幸屬在今日陛下靖多難遵(諸/本)¶
(作/繼)先朝天所啓也承天統臨萬邦天所命也焉得(㑹要/作可)¶
不陟東嶽禪(㑹要/作封)云亭報上𤣥之靈恩紹髙宗之鴻烈¶
則天地之意宗廟之心將何以克厭哉且陛下即位以¶
來十有四載創九廟禮二郊大舜之孝敬也叙(㑹要/作敦)九¶
族友兄弟文王之慈恵也卑宮室菲飲食夏禹之恭儉¶