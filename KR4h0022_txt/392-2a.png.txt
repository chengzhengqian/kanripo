　　　授栢耆兵部員外郎制　　　元　稹¶
勑守起居舎人賜緋魚袋栢耆朕聞亟遷則彛倫斁滯¶
賞則勞臣怠兼用兩者謂之政經夫南憲右掖至于中¶
臺我朝之極選也俾爾環歳之内周歴兹任豈無意焉¶
元和中盜殺丞相賊(集作/疾)傷議臣齊冀之間交以禍端¶
相嫁耆自青溪窖中提轉丸押闔之書馳於諸鎮使承¶
宗疑否隔塞一朝豁然納質獻地克終於善承宗既歿¶
承元授事耆又將朕教告命于承元萬衆無(一作/諠非)譁一¶