逹人侔其𢎞量以明而鑒志士効其淸貞若其禀性温¶
如作器含虚正色則惟珍是務立操則匪貞不居爾乃¶
嚴氣凝𤣥隂作寒飇一振具物寥索川皛皛以凌滿林¶
稍稍而木落日既暮兮金閨寂夜一寒兮玉壺陳素氷¶
滿腹清光照人臨象筵而色媚入金鏡而影新對之者¶
暢慮觀之者清神能勵貪夫何假盤盂之戒有同儒士¶
長爲席上之珍是以隨珠奪魄趙璧慙姿瑚璉之器斯¶
實爲之美人曽不足方其皎㓗錦衾亦安敢誇其陸離¶