臣下叛換(漢書顔氏訓叛/換叛與畔同)之源棄名噐而汨彛倫且以憲¶
令為戯時風浩浩蕩而不復至使桓靈不君(文粹/作道)山陽¶
脅奪本其所自庸詎知非封不義之效歟¶
　　　西伯受命稱王議　　　　　梁　肅¶
太史公曰詩人道西伯以受命之年稱王而斷虞芮之¶
訟遂追王太王王季改正朔易服色十年而崩或謂大¶
雅序文王受命作周秦誓序十有一年武王伐殷妄徴¶
二經以實其説予以為反經非聖不可以訓莫此(文粹/有為)¶