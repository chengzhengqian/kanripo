而好謀寛而能斷其未得志也服勤王事夙夜在公知¶
無不為芻牧必履取信嚴主所謂能臣也及勲徳日隆¶
雄材漸著權略不世合變如神受命崇華竭股肱於明¶
帝忍死嘉福遂無君於沖人所謂姦臣也及内難既平¶
外㓂斯殄威力翕赫指麾風飛遂乃臨神器以徘徊戮¶
公族以顧望雖大業初稱人望斯存若格以名神請罪¶
不暇歸諸天命則前代有辭美哉未盡善也且成湯之¶
在夏世行仁以動諸侯文王之處殷朝好讓以懐鄰國¶