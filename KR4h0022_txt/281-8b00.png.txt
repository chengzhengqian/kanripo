今年春色還相悞為我江邉謝釣磯¶
　　　李先軰擢第東歸有贈送　　前　人¶
金榜前頭無是非平人分得一枝歸正憐日煖雲飄路¶
何䖏宴廻風滿衣門掩長淮心更逺渡連芳草馬如飛¶
茂陵自笑猶多病空有書齋在翠㣲¶
　　　送李裴評事(集夲無/李字)　　　　前　人¶
塞垣從事識兵機只擬平戎不擬歸入夜笳聲含白髪¶
報秋榆葉落征衣城臨戰壘黄雲晩馬渡寒沙夕照㣲¶