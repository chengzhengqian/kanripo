金爐沉煙酷烈芳遥聞行珮音鏘鏘含嬌含笑出洞房¶
二八三五閨心切褰簾巻幔迎春節清歌始發詞怨咽¶
鳴琴一弄心斷絶借問哀怨何所為盛年情多心自悲¶
湏臾破顔倐歛態一悲一喜併相宜何能見此不注心¶
惜無媒氏為傳音可憐盈盈直千金誰家君子為藁砧¶
　　　日出東南隅行　　　　　　沈　約¶
朝日出邯鄲照我叢臺端中有傾城艶顧影織羅紈延¶
軀似纎約遺視若廻瀾瑶粧映層綺金服炫雕欒幸有¶