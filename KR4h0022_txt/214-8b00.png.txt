縉雲連省閣溝水遽西東然諾心猶在容華嵗不同孤¶
城臨楚塞逺樹入秦宮誰念三千里江潭一老翁¶
　　　幽州夜飲　　　　　　　　前　人¶
凉風吹夜雨蕭瑟動寒林正有髙堂宴能忘遲暮心軍¶
中多(集作/宜)劒舞塞上重笳音不作邊城將誰知恩遇深¶
　　　鳳閣尋勝地　　　　　　　　前　人¶
西掖持醇酒東山就白雲開軒緑池映命席紫蘭芬舞¶
度花為伴鶯来管作羣太平多樂事春物共氛氲¶