　　　新修龍興觀記　　　　　　崔　雄¶
兹觀隳圯綿歴嵗時垣墉扉戸傾危隤敗十無一二荒¶
榛蔓草扶踈蔽絶唯天尊殿略存雄仰躅真宗佩受𤣥¶
籙有年矣昨到郡莅事三日謁先師廟朝紫薇宫廻車¶
抵觀荒凉擁穢不可以前乃命鏟荆棘闢壊門芟夷藴¶
崇薙披䝉塞景移方就一逕及昇殿啓伏禮真聖周環¶
步榻僅不容足雖仙像儼羅其為鳥䑕攻毁殘穢不堪¶
具紀於戲有以見澹薄無為之教也我國家老氏之枝¶