　　　授馮嘉賔左臺監察御史制　李　嶠¶
勑通直郎行瀛州河間縣丞馮嘉賔砥礪名節恭勤職¶
務幹能兼備清直有聞黄綬隨班未展才用繡衣蒞事¶
方觀舉察可行左肅政臺監察御史散官如故¶
　　　授鄭繇監察御史制　　　　蘇　頲¶
勑通直郎行右拾遺鄭繇心堅而静體宻而和文章掞¶
發學思該敏諫臣讜議久列瑶墀御史直繩宜遷石室¶
可行左御史臺監察御史散官如故¶