　　　長安古意一首　　　　　　盧照隣¶
長安大道連狹斜青牛白馬七香車玉輦縱横過主第¶
金鞭絡繹向侯家龍銜寳盖承朝日鳯吐流蘇帯晩霞¶
百丈逰絲爭繞樹一群嬌鳥共啼花啼花戱蝶千門側¶
碧樹銀臺萬種色複道交窓作合歡雙闕連甍垂鳳翼¶
梁家畫閣天中起漢帝金莖雲外直樓前相望不相知¶
陌上相逄詎相識借問吹簫向紫煙曽經學舞度芳年¶
得成比目何辭死願作鴛鴦不羡仙比目鴛鴦真可羡¶