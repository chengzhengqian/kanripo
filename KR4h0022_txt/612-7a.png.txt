臣合知或有因時設施使夷夏共觀愚臣竊謂有力者¶
愛而效之侈心又萌何可復制非抑奢從儉敦本塞末¶
之道也昔漢文罷露䑓之役晉武焚夏翟之裘豈徒惜¶
一女之功愛十家之産焚而罷之蓋欲慎所好而使天¶
下知所焚(疑/)矣書之青史千載美談今陛下嚮明之理¶
美事多矣宜更昭儉徳以示四方不軌不物明主所慎¶
臣叨居重位師長百寮心有所疑敢不聞奏伏惟聖鑒¶
裁擇臣某無任¶