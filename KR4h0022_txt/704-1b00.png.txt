　　　相國李公集序　　　　　　劉禹錫¶
天以王(集作/正)氣付偉人必餙之使光耀于世粹和絪緼¶
積于中鏗鏘發越形乎外文之細大視道之行止故得¶
其位者文非空言咸繋于訏謨宥宻庸可不記惟唐以¶
神武定天下羣慝既讋驟示以文韶英之音與鉦鼓相¶
襲故起文章為大臣者魏文貞以諌諍顯馬髙唐以智¶
謀(集作/畧)奮岑江陵以潤色聞無草昧汗馬之勞而任遇¶
在功臣上唐之貴文至矣哉後王纂承多以國柄付文¶