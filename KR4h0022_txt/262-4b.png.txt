　　　上司空員外　　　　　　　前　人¶
禪心髙静似疎慵閑客經過不厭重藤杖㡬携量積雪¶
玉鞭曽把數髙峰夜眠古卷(疑作/巷)當城月秋直清曹入¶
省鍾禹鑿故鄉歸未得河聲聒老兩三松¶
　　　春日寄書事一二知已　　　前　人¶
浴馬池西一帶泉開門物景似林川朱衣掩竹人歸縣¶
白首遺泥鶴上天索米夜燒風折竹無車春飬雪藏鞭¶
縉紳處士知章句忍使孤牕枕淚眠¶