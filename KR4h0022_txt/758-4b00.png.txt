奔籍響風靡夫向聲背實人之常情索隱探㣲代所希¶
及田父獲玉驚輝廡之暉靈蛇獻珠貽按劒之怒然則¶
遵古人懿業類芻狗之已陳道先王法言比屠龍而莫¶
用此主人所冝察者二也固有聚精㑹神盡智畢議謀¶
於未兆慮於未形探𤣥妙之源養浩然之氣㝠立羣情¶
之表獨與大道為鄰復有騁變効竒侈談詭論文彫琢¶
之辯縱煒燁之詞不思作則垂訓期於動聽駭目夫繁¶
聲奪雅令色惑真綆短不可以汲深禇小不可以懐大¶