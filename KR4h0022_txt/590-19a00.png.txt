賤儒雅盛職光寵衰門承命震驚感恩踴躍臣聞聖王¶
勸學庠序為本故堯命后䕫典樂以敎胄子周立師氏¶
以敎三徳漢制博士以敎五經歴考校學之官盖今博¶
士之任用人之選非賢莫居臣兄幸遇昌時守臣先訓¶
孤貧好學以傳家業而聖代推恩遂及兄弟位登五品¶
光賁一門感鶺鴒之詩增友悌之愛齒羔鴈之序媿荀¶
陳之才况臣受任方隅莫申涓効寵榮荐及灰粉難酬¶
誓期殺身以酬萬一無任感恩隕越之至¶