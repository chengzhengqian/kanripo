臣等生逢多幸遇㑹聖明賜與榮渥逾溢涯分詢於史¶
䇿超軼古今臣某中謝伏惟皇帝陛下屈已愛人布和¶
施恩慶賞所及萬國歡心財成之道與天悠乆爰以令¶
節錫宴公亭萃(集作/翠)帟文茵俱來天上嘉餚清酤亦自¶
大官欣歡之聲浹於億兆銜感之至形於頌歌而天心¶
霈然宸章煥發曲蒙賜示捧讀兢懼涵泳五音光輝二¶
雅流於管磬永播無窮豈臣庸愚詎能思度今狂虜衰¶
息年糓屢登俗被湛恩人歸夀域讌遊髙㑹適助時康¶