焬帝亦猶焬帝之視齊魏也故京房謂漢元帝云臣恐¶
後之視今亦猶今之視古此言不可不誡也往者貞觀¶
之初率土霜儉一匹絹纔得一斗米而天下帖然百姓¶
知陛下甚愛憐之故人人自安曾無謗讟自五六年來¶
頻嵗豐稔一匹絹得粟十餘石而百姓皆以陛下不憂¶
憐之咸有怨言又(新唐書/作何則)今所營為者頗多不急之務¶
故也自古以來國之興亡不由積畜多少唯在百姓苦¶
樂且以近事驗之隋家貯洛口倉而李宻因之東都積¶