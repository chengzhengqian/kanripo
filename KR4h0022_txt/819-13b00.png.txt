武帝命工人審像而刻之相好無遺儼然若對建窣堵¶
波於金陵之開善寺聖功冥化歴代瞻敬人欽其神者¶
二百餘祀公乃具綵舟設旛蓋而迎至則置於㕔事西¶
偏方丈之净室每旦散名花爇靈香時復膳百味皷八¶
音以展誠敬以申供養公曰觀其寂然不動契定惠於¶
真宗杜口無言若息心於了義夫色相如影則遺像與¶
全身不殊文字性空則言語與寂黙(一作/㓕)奚異吾知之¶
矣吾得之矣亦既觀相爰歸本寺幢幡贊唄如始至焉¶