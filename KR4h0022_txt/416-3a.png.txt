　　　　　　　　　　　　　　　孫　逖¶
門下勸賞者國之端既著酬庸之典俾彰為善之制中¶
書令李林甫天寳挺生鬱為良佐工部尚書同中書門¶
下三品牛仙客國之名器特表忠臣能恊乃心以成大¶
政亟多啟沃聞所未聞導以化源驅之仁壽遂令天下¶
人盡知禁斷獄數十殆至無刑所以比跡於成康髙歩¶
於文景用人多矣方獲我心况知無不為釐革庶務損¶
繁取要無往不通古者褒有徳賞有功今乃法懸不用¶