有言進退在命忠信在人一出持州再入蒞政汲長孺¶
之方直時守外臺胡伯始之詳明亟司中禁抑有由焉¶
嗚呼人之淑斯宜享難老昊天降戾曽不憗遺大定元¶
年二月七日寢疾而終春秋六十有三歴事兩宮三十¶
餘載奉上惟敬臨下惟誠宻勿兩終靜而調理心尚坦¶
率不違名教之地迹列軒裳不雜風塵之伍施與忘倦¶
鄉黨穆焉夷險若一朋友義焉所謂終温且惠行同歸¶
於大雅克已復禮身不離於令名及東首歸全西階撤¶