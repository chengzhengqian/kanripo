貴無賤同為枯骨可勝言乎(一作/哉)鼔衰兮力竭(一作/盡)矢¶
盡(一作/竭)兮絃絶白刄交兮寳刀折兩軍蹙兮生死决降¶
矣哉終身夷狄鬬(一作/戰)矣哉曝骨沙礫鳥無聲兮山寂¶
寂夜正長兮風淅淅魂魄怨(一作/結)兮天沉沉鬼神聚兮¶
雲羃羃日光寒兮草短月色苦兮霜白傷心慘目有如¶
是耶吾聞之牧用趙卒大破林胡開地千里遁逃匈奴¶
漢傾天下財殫力痡任人而已其在多乎周逐玁(一作/獫)¶
狁北至太原既城朔方全師而還飲至䇿勲和樂且閑¶