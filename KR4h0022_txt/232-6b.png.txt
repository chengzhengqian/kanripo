　　　送徐山人歸睦州舊隱　　　雍　陶¶
君在桐廬何處住草堂應與戴家隣初歸山犬飜驚主¶
久别沙(集作/江)鷗却避人終日欲為相逐計臨岐(集作/當時)空¶
羡獨行身秋風釣艇遥堪(集作/相)憶七里灘西片月新¶
　　　送朴山人歸新羅(集作/海東)　　　馬　戴¶
浩渺行無極揚帆但信風雲山過海畔(集作/半)鄉樹入舟¶
中波定遥天出沙平逺岸窮(集作/蒙)離心寄何處目斷曙¶
霞東¶