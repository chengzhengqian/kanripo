度使銀青光禄大夫檢校工部尚書武威縣開國男食¶
邑三百户石雄等業擅韜鈐志堅金石勇無前敵義必¶
忘身所舉之鋒何往不利况佩服榮顯作時津梁或劇¶
職名藩累聞於尤績或南征北伐常紀於殊勲龔黄之¶
接武尚優㢘白之差肩無媿爾其懿效吾乃宣言陟明¶
之命是曰彛憲噫并部叛卒已見成擒壺闗狡童尚偷¶
餘息干戈未偃飛輓猶勞爾其外訓甲兵内康黎庶誅¶
祅剪怪勲庸勿讓於他人布渥行恩愷悌俾流於隣壤¶