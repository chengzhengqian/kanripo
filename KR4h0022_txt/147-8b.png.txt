吾之旅逰數月矣憇乎荒澗覩青苔焉縁崖而上廼喟然¶
而歎曰嗟乎苔之生於林塘也為幽客之賞苔之生於¶
軒庭也為居人之怨斯擇地而處無累於物也愛憎從¶
而生遂作賦曰¶
若夫桂洲含潤松崖秘液繞江曲之寒沙抱巖幽之古¶
石汎廻塘而積翠縈脩樹而凝碧契山客之寄情諧野¶
人之妙適及其瑶房有寂瓊室無光菲㣲君子之砌蔓¶
延君侯之堂引浮青而泛露散輕緑而承霜起金鈿之¶