春草正萋萋蕩婦出金閨識是東方騎猶帯北風嘶揚¶
鞭出栁市細蹀下金堤願君憐織絲殘粧尚有啼¶
　　　同前　　　　　　　　　　楊　烱¶
俠客重周遊金鞭控紫騮蛇弓白羽箭鶴轡赤茸鞦發¶
跡來南海長鳴向北州匈奴今未滅畫地取封侯¶
　　　同前　　　　　　　　　　盧照隣¶
騮馬照金鞍轉戰入臯蘭塞門風稍急長城水正寒雪¶
暗鳴珂重山長噴玉難不辭横絶漠流血㡬時乾¶