下尊令典而(栁集/作以)制中則亦俯從公卿大夫之請光膺¶
聖神文武之號間者陛下以禍亂之故特貶損而自儆¶
以從一時之宜信為恭也今乃欲遂變更而不復以廢¶
先祖之典則若専焉豈陛下或未之思然臣等實以為¶
懼雖欲行陛下之志奈先祖之典法何伏惟陛下因于¶
憂勞深自咎責命祝史告于天地陳圭幣祠于祖宗布¶
于羣臣聞于兆庶固能降開祐之福致感悦之誠咸和¶
以(闕/)心盡瘁而畢力弼成神造康濟艱難冦逆掃除暴¶