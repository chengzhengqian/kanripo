清官兩宫何乃濶然遲有問也吾七十之歲崦嵫已廹¶
朽老之疾隨年而甚徒懐北邙之切未遂東都之期牽¶
役承閒但有衰頓賢從君政佐佑興基中舎(一作/書)諶殿¶
中並休宜自别有書問來告訪吾文章吾自歸來鄉國¶
亟徙炎凉牽課疲朽不無辭製而應物隨時未曾編錄¶
既承今告輙復搜檢行人相繼别簡知音但既乏新聲¶
全同古樂正恐多慙於協律致睡於文侯耳燕南趙北¶
地角天涯言接未由但以潜欷善敬徳中郎並比境之¶