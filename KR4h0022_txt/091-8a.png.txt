可問莫知其由何先榮而後悴曷曩樂而今憂盡世業¶
之陵替念平昔之淹留嗟予生之不造常恐墮其嘉猷¶
志學集其荼蓼弱冠干于王侯荷仁兄之教導方勵巳¶
以増修無負郭之數畝有嵩陽之一丘幸逢時主之好¶
文不學滄浪之垂鈎我從東山獻書西周出入二郡蹉¶
跎十秋多遭脱輻累遇焚舟雪凍穿屨塵緇弊裘嗟世¶
路之其阻恐嵗月之不留睠城闕以懐歸將欲返雲林¶
之舊游遂撫劔而歌曰東海之水化為田北溟之魚飛¶