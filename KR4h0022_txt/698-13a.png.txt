洩其用八絃馳騁(一作/驟)於思緒萬代出没於毫端契将¶
往而必融防未來而先制動搖文律宫商有奔命之勞¶
沃蕩詞源河海無息肩之地以兹偉鑒取其雄伯壯而¶
不虚剛而能潤雕而不碎按而彌堅大則用之以時小¶
則施之有序徒縱横以取勢非皷怒以為資長風一振¶
衆萌自偃遂使繁綜淺術無藩籬之固紛繪小才失金¶
湯之險積年綺碎一朝清廓翰苑豁如詞林增峻反諸¶
宏博君之力焉矯枉過正文之權也後進之士翕然景¶