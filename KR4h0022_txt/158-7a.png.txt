兵何日息故老幾人全此際難消遣從來未學禪¶
　　　秋晩　　　　　　　　　　羅　鄴¶
殘星殘月一聲鐘水際巖根爽氣濃不向碧堂驚醉夢¶
但求清鏡促愁容繁金泣露荒籬菊獨翠凝烟逺澗松¶
閒步幽林與苔逕漸移栖鳥息鳴蛩¶
　　　秋深　　　　　　　　　　周　朴¶
柳色尚沉沉風吹秋更深山河空有道鄉國自鳴砧巷¶
有千家月人無萬里心長城哭崩後寂絶至而今¶