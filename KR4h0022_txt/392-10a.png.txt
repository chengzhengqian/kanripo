寵可行尚書比部員外郎散官如故¶
　　　授張勝之比部員外郎制　　李虞仲¶
勑宣武軍節度判官朝議郎檢校尚書户部郎中兼侍¶
御史賜緋魚袋張勝之卑以自牧文而有禮既踐憲臺¶
遂叅相府事人見必盡之操在醜有不争之美尚書列¶
屬分曹蒞職聽其㑹計以考歳成擢用為郎是稱清選¶
勉(一作/謹)爾從政以體輿議可行尚書比部員外郎散官¶
賜如故¶