精瑞氤氲兮生獬豸之炳靈志耿介而不羣世情偽而¶
尨雜動㣲明而鏡分詩羙乎思無邪道貴乎觧其紛得¶
道之實為身之文豈徒神明其形將以幽贊人君涇也¶
濁渭蕕兮在薰辨之以履霜堅氷無俾乎水深雪紛則¶
致明如日月靈應如風雲所不至者固亦有聞夫道無¶
為神無方聖人之政有以相合靈物之質不必咸章名¶
用而行跡捨而藏與麟趾同符騶虞齊光肇允丕應時¶
唯我皇咨爾輔弼咸懐忠良感觸邪之義成無妄之綱¶