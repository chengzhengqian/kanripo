左官一紀于外子牟馳心于魏闕汲黯注意(集作/積思)於漢¶
庭豈伊非夫(類表作臣豈非人/集作豈非其人)獨無斯戀去就者榮辱¶
之主朝廷者仕進之源臣子之宜忠貞所志臣雖心同¶
犬馬而分比潢汙幸躡康衢意(集作/竟)悲往蹇臣之此誠¶
口不能諭意欲自(集作/悉)達文非盡言此臣所以自咎自¶
傷恨乖志願猶冀苦心勵節上奉詔條恵寡安(集作/䘏)貧¶
下除人瘼恭宜皇化少答鴻私不勝感戴歡欣之極謹¶
遣軍事衙前虞候王國清奉表陳謝以聞¶