花(一作/仙)貌呈妍冉冉而雲鬟垂綠金石鏗鏘而不雜絲¶
竹要妙而相續觀夫降輦路臨廣場被羽衣披霓裳始¶
逶迤而並進終宛轉以成行舞隨節以袖急歌和氣而¶
韻長退若㳺龍之乍婉進如驚鴻之欲翔趨合規矩歩¶
中圓方想其奏也示安寧尚敦樸眀樂之雅正辨樂之¶
清濁雅聲發乎宫商清音發乎徴角似到蓬莱之殿見¶
舞仙童如昇太一之宫忽聞帝樂爾乃若止若行或竦¶
或傾進退合度俯仰隨(一作/應)聲聽之而雅正斯在聞之¶