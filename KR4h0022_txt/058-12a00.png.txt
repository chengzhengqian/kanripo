仙宫萬户層城九重綵扇似月從騎如龍奏清笳於楊¶
栁下天蓋於芙蓉㶚川宛轉秦郊綺錯北極儀鳳之樓¶
南隣隠豹之崿入紅園而移歩輦俯緑池而卷行幕鳴¶
管則嬌鳥不飛拂簟則輕花自落留連帳殿彌望帷宫¶
水摇摇而岸花紫煙㣲㣲而野樹紅鳴文鷁於波靣奏¶
嬌鶯于掌中千鍾獻堯之酒五絃歌舜之風日落前溪¶
雲垂後殿陌上氣合花間露泫徐飛睿藻再融神盼羣¶
公既奏栢梁文萬乗方廽瑶池醼¶