臣某言奏事官特進試鴻臚卿臣郝誠益(類表作/誠溢)至伏¶
奉墨制優答兼賜手詔宸㫖寵臨榮渥光被跪讀流汗¶
捧抃失容臣某誠懽誠喜頓首頓首伏以聖慈宥過朝¶
奬踰涯敢希身榮以冒班列殊死陳乞冀遂愚誠天覆¶
棄瑕藩寄如舊宜勵駑鈍以効㳙塵(類表/作毫)不敢稽恩有¶
&KR0804;承命感戴欣躍仰荷殊私踧踖戰兢實憂曠職謹當¶
宣布徳澤奉行科條苦節以緝疲人誓心擬補前咎夙¶
夜祗畏懲省微勤期於萬一以申上報無任捧戴屏營¶