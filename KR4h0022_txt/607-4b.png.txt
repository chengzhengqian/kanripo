莫不延首德音思聞至化伏願特令追冕列在朝廷俾¶
之台座端揆庶僚平章百姓處訏謨之任當爕理之權¶
必能叶和萬邦致君堯舜臣位兼將相職忝股肱竊思¶
賢傑共熙帝載無任懇廹之至¶
　　　為衛尉許卿請留男表　　　于　邵¶
臣某言臣男某官某頃年二十一二因外人招誘性乏¶
天和臣又拙訓遂交遊非類妄用錢物臣恐滋蔓累及¶
家私臣某年任寧州刺史表請磧西効力離鄉别親庶¶