此日悲風愁白楊我乗素舸同康樂朗詠清川飛夜霜¶
昔聞牛渚吟五章今來何謝袁家郎苦竹寒聲動秋月¶
獨宿空簾歸夣長　　此日(集作/此地)¶
　　　宿東溪李十五山亭　　　　王季友¶
上山下山入山谷溪中落日留我宿松石依依當主人¶
主人不在意亦足名花出地兩重階絶頂平天一小齋¶
本意由來是山水何用相逢語(一作/話)舊懐¶
　　　奉和禮部李尚書酬楊著作竹亭歌¶