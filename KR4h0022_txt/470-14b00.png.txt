勅西南蠻大師特進蒙歸義及諸酋首領等卿等近在¶
邊境不比諸蕃率種歸誠累代如此况卿等更効忠赤¶
朕甚嘉(集作/知)之頃者諸酋之中或有携貳相率自討惡¶
黨悉除即日蕃中應且安帖然則地臨外境亦須有豫¶
人無逺慮必有近憂卿可思之豈虚語也所有蕃中事¶
意使者具知之比秋凉卿及首領百姓竝平安好遣書¶
指不多及¶
　　　勅柘静州首領書¶