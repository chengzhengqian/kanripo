　　　送吏部杜郎中兵部楊郎中入蜀序¶
　　　　　　　　　　　　　　　前　人¶
二公罷東西之(集無/之字)曹草奏啓事之劇而參軍西南時¶
人或譏朝廷易其大難其細及以為不然方今天子命¶
將帥以守四方丞相秉鉞為唐南仲擇佐命介宜先才¶
者賢者事孰大焉彼採薇出車以遣役勞勤我則異於¶
是受王命者不言勤赴知己者不愴離今日斗酒姑展¶
交好遂以道吾子(集無/子字)四方之志亦使滿座歌二公乎¶