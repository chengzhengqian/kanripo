疾短長之攸濟寒暑風雷之所宣清廟象功則韶舞播¶
於金石良辰歡宴則鄭衞流於管絃豈無求於變俗将¶
區分而在焉於是𤣥英在吕青陽戒律雲捲蕙樓風生¶
蘭室栁佩翠而辭寒梅含香而受日始覺華樹鶯啼早¶
不悟雕梁燕来疾縱勝氣之逍遥眷春光而怡逸命郊¶
驛以迎賔爛華茵而促膝玉饌厲而不爽金罍湛而将¶
溢佳麗新妝而(疑/缺)徐歩長廊風摇裙佩日照釵梁慣同¶
琱輦乍出閑房時顧歩而疑進或輕臨而欲翔耀千金¶