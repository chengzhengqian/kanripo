唯徳可久道無常親(一作惟徳可以/久天道無常親)　凡一作皆川本¶
　　　贊道賦(誡儲貳/)　　　　　　　李百藥¶
下臣側聽先聖之格言常覧載籍之遺則伊上天之𤣥¶
造洎皇王之建國曰人紀與人綱資立言與立徳履之¶
則率姓成道違之則罔念作忒望興廢如從鈞配吉凶¶
於繩墨至乃受圗膺籙握鏡君臨因萬物之思化以百¶
姓而為心體太儀之潜運閲徃古以来今盡為善於乙¶
夜惜勞形於寸隂故能釋增氷於瀚海變寒谷於蹛林¶