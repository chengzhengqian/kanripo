悲哉文之求也既不因於行藝武之用也又不因於材¶
力乃有温溲溺之器以媚黄門者有繫鞋自名以從公¶
相者履歴官常出入藩翰其餘資材以致名第以榮郡¶
邑者不可遽数之况時君㓜主有宴樂玉堂從禽豊草¶
發自愉悅之意聴從左右之言滛樂之叟優倡之子錫¶
以朱紫升於官秩下致飛禽犬馬之㣲物亦光於封賞¶
且國家以五岳四凟為視公侯之秩乃崇其禮尊爵敬¶
神之道也今厮飬禽獸之屬皆列於官與士君子比肩¶