　　　遊刃賦(以目無全牛必/有餘地為韻)　　　張　楚¶
善乎庖丁之養刃也鋒不鈍銳不衂横爽氣以凜凜頓¶
霜威之肅肅内則道協於心外則手應於目三年之後¶
不見全牛於是手以之發刃以之投其虚其徐刃以脗¶
合所倚所觸血自潛流牛之間兮稱有刃之厚兮云無¶
以無厚之刃入有間之軀與切泥而不别將委土而何¶
殊忘其骨節之難易未甞肯綮其斯須以天合天騞然¶
響(莊子作騞/然嚮然)然目不視矣手有存焉窽之導兮自大隟¶