明誠之本而敎以亷隅一同熈熈生殖阜滋楚風丕變¶
㡬至齊魯因喟然曰彼天爵羙禄者在仁義與樽酒而¶
已太邱彭澤豈多秩耶於是放懐於外嗇神於内沉研¶
象繫之表盤礴天人之際其致知格物不可詳已以開¶
元二十九年春正月捐舘舍于淮隂年六十九其明年¶
返塟于河南府偃師縣北山之陽夫人博陵崔氏贈愽¶
陵太夫人繼夫人隴西李氏後夫人同郡武氏贈彭城¶
郡太夫人餙終三加子貴故也公之才子五人長曰翊¶