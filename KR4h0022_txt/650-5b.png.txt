奏不可淹延致招誹議今闗隴之外蕃夷寇竊國家將¶
用弔伐大興師旅轉輸給用糜費日多聖上内恤黎元¶
外憂疆埸宵衣旰食惕慮兢懐殿下在國為儲君在家¶
為長子事兼家國何以自寧至於居處服翫飲食聲樂¶
並請務從省約以助聖上憂勞不可每事豐華自為安¶
逸儲副之尊士庶瞻仰雖宫闈務簡不資每日坐朝至¶
於朔望之辰諸王賔客咸萃皆欲親承睿㫖肅奉宸儀¶
伏見秋冬巳来累月不曽一坐恭巳之義竊謂有虧伏¶