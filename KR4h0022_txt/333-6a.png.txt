少年十五二十時歩行奪取胡馬騎射殺山中白額虎¶
肯數鄴下黄鬚兒一身轉戰三千里一劔曽當百萬師¶
漢兵奮迅如霹靂虜騎崩騰畏蒺藜衛靑不敗由天幸¶
李廣無功縁數竒自從棄置便衰朽世事蹉跎成白首¶
昔年飛箭無全目今日垂楊生左肘路傍時賣故侯𤓰¶
門前學種先生柳蒼(集作/茫)茫古木連窮巷寥落寒山對¶
虚牖誓令踈勒出飛泉不似潁川空使酒賀蘭山下陣¶
如雲羽檄交馳日夕聞節使三河募年少詔書五道出¶