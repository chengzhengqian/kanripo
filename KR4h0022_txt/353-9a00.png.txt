英推類援朋疊足天庭魁壘恢張羣驅連行竒謀髙論¶
左右抗聲出入翕忽擁門填扄一言出口流光垂榮豈¶
非偉耶先生雖讀古人書自謂知理道識事機而其施¶
為若是其悖也狼狽擯僇何以自表於今之世乎先生¶
答曰敬聞命然客言僕知理道識事機過矣僕懵夫屈¶
伸去就觸罪受辱幸得聯支體完肌膚猶食人之食衣¶
人之衣用人之貨無耕織居販然而活給羞媿恐慄之¶
不暇今客又推當世賢智以深致誚責吾縲囚也逃山¶