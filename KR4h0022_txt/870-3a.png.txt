資忠君君臣臣父父子子各履於達道同臻于太和天¶
乎不融生彼狂悖神乎不惠䘮我忠貞静言思之輟饋¶
忘寐詳求其理抑有以焉兹朕不眀敗徳招損故列聖¶
垂祐儆戒于予則泚之亂所以懲既徃朂将来禮教陵¶
夷風訛俗弊故上帝𤣥(一作/降)鍳聳動于人則叚公之死¶
所以勵當今傳不朽也訪彼前史稽諸昔賢全大節者¶
不必成功建大功者或未立節非節不可以禆教非功¶
不可以持危義實相須事難竝備吉甫以文武翼周室¶