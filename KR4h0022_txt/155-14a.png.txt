暎水鸕鷀近夕陽萬事無成空過日十年多難未還鄉¶
不知何處銷茲恨轉覺愁隨夜夜長¶
　　　答韋先軰春雨後見寄　　　劉得仁¶
風散五更雨鳥啼三月春軒窓透初日硯席絶纎塵箇¶
箇峰頭出家家樹色新憐君高且静有句寄幽人¶
　　　春日雨後作　　　　　　　前　人¶
朝來微有雨天地爽無塵北闕明如晝南山碧動人車¶
輿終日别草樹一城新枉是吾君戚何門謁紫宸¶