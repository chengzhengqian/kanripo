昔者軒邱命氏初分兄弟之姓若水降居始建諸侯之¶
國自是以官為族因地為宗水𣲖枝分其可知矣公諱¶
慈字元達本姓張清河東武城人也仕於周張仲為孝¶
友謀於晉張彦為賢臣韓有開地則五世強國趙有孟¶
談則三卿不戰祖慶少習邊將憑伏智勇雖復五車行¶
簡不取博士之名一卷兵書即以將軍自許角端在手¶
必無齊魯之侵蓮花挿腰甚得蛟龍之氣為車騎大將¶
軍儀同三司散騎常侍覇城開國伯贈河州刺史父璨¶