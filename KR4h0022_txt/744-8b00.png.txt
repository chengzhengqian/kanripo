欺之西門豹為鄴也人不敢欺之此皆為政不同同歸¶
于理作幹事之稱首貽牧人之經範汪洋古今輝焯圖¶
史窮理而語固有優劣擇善而行豈無先後請試論之¶
子賤仕衰亂之魯而邑偪強齊仗義為城池倚仁為干¶
櫓當鯨吞之大敵鳩狼顧之遺黎渙離形檢妙用心術¶
惠訓不倦乃無得而稱視民如傷而不有其愛感而動¶
之隂陽運於無言誠而明之日月懸於方寸是則不求¶
不欺於人而人不忍欺矣子産攝晉楚之間而靖恭爾¶