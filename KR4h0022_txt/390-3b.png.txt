　　　授楊嗣復兵部郎中制　　　元　稹¶
勅吏部郎中楊嗣復官天下之文武重事也兵部郎中¶
二員一在侍從不居外省旁求其一頗甚難之而執事¶
者皆曰近以文章詞賦之士為名軰由此者坐至公卿¶
閑逹憲章用是希少而吏曹郎嗣復州里秀異議論宏¶
博宜其所長自多然而操剸吏事細大無遺用副簡求¶
允謂宜稱其試守兹任為予簡稽苟能修明旋議超陟¶
可權知尚書兵部郎中餘如故¶