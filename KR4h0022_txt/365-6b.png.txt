易曰無思也無為也寂然不動感而遂通天下之故非¶
天下之至神其孰能與于此曰敢問致知在格物者何¶
謂也曰物者萬物也格者來也至也物至之時其心昭¶
昭然明辨焉而不應于物者是致知也是知之至也知¶
至故意誠意誠故心正心正故身脩身脩而家齊家齊¶
而國理國理而天下平此所以能参天地者也易曰與¶
天地相似故不違智周乎萬物而道濟天下故不過旁¶
行而不流樂天知命故不憂安土敦乎仁故能愛範圍¶