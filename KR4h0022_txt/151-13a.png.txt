　　　八月十五日夜湓亭望月　　白居易¶
昔年八月十五夜曲江池畔杏園邊今年八月十五夜¶
湓浦沙頭水館前西北望鄉何處是東南見月幾迴圓¶
臨風一嘆無人㑹今夜清光似往年¶
　　　答夢得八月十五夜翫月見寄　前　人¶
南國碧雲客東京白首翁松江初上月伊水正無風逺¶
思兩鄉斷清光千里同不知娃館上何以(疑作/似)石樓中¶
(其夜在龍門/石樓望月)¶