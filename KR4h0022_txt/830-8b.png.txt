嚮立射侯軍容佐西翼東嚮立牙門料將院東翼西嚮¶
立州佐六掾院長廊聯軒萬門呀呀中央廣除得以講¶
校戎律班布等列霜㦸洞啓公堂耽耽每至朔望日(三/字)¶
(一作朔日之/二望日之二)軍吏畢謁威容大修有以見堂堂儀觀不¶
可觸犯也然後知皇唐諸侯王之為貴耶鄂之軍實三¶
萬先時營宇皆曲陋低下嵗有墊溺師徒患之公心亦¶
患之引車出郡壘東門之外良地伏在莽下公自得心¶
識手開畫之創新營凡一十五所合三千間瓦鱗鱗檐¶