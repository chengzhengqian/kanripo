獨斷睿畧潜行曾未三年克平二豎此葢皇躬保祐宗¶
社降靈豈臣愚蒙敢叨封爵假使進能排難退克全軍¶
為臣之節固當若是以茲干賞實為包羞昔漢祖仗義¶
而西滅秦項韓彭諸将異姓同封然而徳薄位崇卒見¶
傾覆以臣智畧敢方先賢苟或受之其能自保力微任¶
重福過災生俛仰增憂心魂若勵乞停嚴令俯遂私情¶
倘聖澤旁流天光曲照俾從散秩得齒周行臣之至願¶
死将不朽無任懇廹之至¶