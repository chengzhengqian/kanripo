知人不見其迹方在虢畧贊皇入相擢為左曹給事中¶
凡有大官缺必寵薦居數月遷河南尹又未幾鎮宛陵¶
是三者中外所注意不旬歳而周歴之時論不以為黨¶
河南帝之别京其治尚體度風采而别白區處之宣城¶
國之奥壤其治在束吏惠下蘇疲羸讋剽輕而勞徠澄¶
汰之公兩得其道不由一揆率身以儉而素風存任人¶
以誠而羣務舉遇中貴以禮而故態革内㓗其志下盡¶
其忠外無以撓其(集作/於)理三者具求政之有粃曷由哉¶