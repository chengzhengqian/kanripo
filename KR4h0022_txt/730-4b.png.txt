乃迷惑没溺於老佛之學(集作/教)而不出耶廖師郴民而¶
學於衡山氣專而容寂多藝而善遊豈吾所謂魁竒而¶
迷惑没溺者耶廖師善知人若不在其身必在其所與¶
游訪之而不吾告何也於其别申以問之¶
　　　送石洪處士赴河陽叅謀序¶
河陽軍節度御史大夫烏公爲節度之三月求士於從¶
事之賢者有薦石先生者公曰先生何如曰先生居嵩¶
邙瀍糓之間冬一裘夏一葛(集有/食字)朝夕飯一盂蔬一盤¶