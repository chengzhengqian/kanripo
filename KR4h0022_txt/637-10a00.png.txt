　　　代人舉周敬復自代狀　　　杜　牧¶
前件官執徳以進嚮道而行藹有令名備歴清貫掌綸¶
言於西掖才稱發揮叅密命於内庭衆推忠慎自珥貂¶
近侍主籥(集作鑰/通用)東門聲價益重於縉紳磨湼始彰其¶
堅白伏以南省實天下根本兩丞為百司管轄苟非其¶
選必致曠(集作/敗)官今若以臣所任廻授敬復庶能肅清¶
臺閣提舉綱紀既曰陟明實不虚受伏乞天恩允臣所¶
請¶