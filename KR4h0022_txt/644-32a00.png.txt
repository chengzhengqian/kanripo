犯上之志侵軼我邉鄙招納我叛亡國家爰自受命毎¶
從含飬敦以隣睦申其聘好冀能守彼宗祊静其疆域¶
而長惡益甚縱毒彌深吴㑹雄稜之人湘郢耿介之士¶
乞師請命盈庭滿闕帝乃憫然矜彼黎獻授鉞推轂弔¶
民伐罪已有别詔唯廢偽主之身自餘士庻普從肆赦¶
向所陳說咸是格言非曰游談共相欺誤且劉叔(疑/)納¶
譙周之計而獲存孫皓用薛莹之詞而致福此二子者¶
終有良臣之譽皆無䧟君之譏何則所耻者小所存者¶