之何補伏料聖意乆未正授延齡職名似觀其能否以¶
為進退官司閭里衆口一心評議諠譁所不可遏伏望¶
與一二宰臣時有裁議或詔問度支郎官使得以事實¶
條對茍言者謬妄盖有以辯之或才實未稱恐難乆處¶
倘擇能代命以他官以全延齡以便天下上副求理之¶
意下遂陳力之宜則事任交修職業不廢臣忝備員陛¶
下諫諍之官常服師訓緘黙自負無以為容阮嗣宗口¶
不言人之短臣心常師之但以束帶立朝則異於是職¶