差以此知非記其最親者其他無服則不記也若主人¶
當服斬衰其餘親各服其服則經亦言之不當惟云緦¶
也傳稱舉下緬者緬猶逺也下謂服之最輕者也以其¶
逺故其服輕也江熙曰禮天子諸侯易服而葬以為交¶
於神明者不可以純凶况其緬者乎是故改葬之禮其¶
服惟輕以此而言則亦明矣衛司徒文子改葬其叔父¶
問服於子思子思曰禮父母改葬緦旣葬而除之不忍¶
無服送至親也非父母無服無服則弔服而加麻此又¶