孫成寝丘陵始同况復圖畫賢妃(一作/姻)方在甘泉之室¶
瘞埋才子即用髙陽之原公儀表外明風神内照器量¶
深沉階基不測事君惟忠事親惟孝言為世範行為士¶
則留連墳索怊悵文詞霜府録於尚書天官緫於司㑹¶
出入匡賛常帶數軄身具六龜腰恒四綬陳平宻謀既¶
非天子所見荀彧上䇿又非諸侯所聞其為郡也惟取¶
赤土封書其為州也唯以青鹽換粟留家則千樹無資¶
遺子則一經而已嫡子操至性過禮純孝不遺墳前之¶