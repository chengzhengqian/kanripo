叅乎天地變化合乎隂陽雖有情也未嘗有情也然則¶
百姓者豈其無性耶百姓之性與聖人之性弗差也雖¶
然情之所昏交相攻伐未始有窮故雖終身而不自覩其¶
性焉火之潜于山石林木之中非不火也江河淮濟之¶
未流而潛于山非不泉也石弗(集作/不)𫾣木不磨則不能¶
燒其山林而燥萬物泉之源弗䟽則弗(集作/不)能為江為¶
河為淮為濟東匯大壑浩浩蕩蕩為弗測之深情之動¶
弗息則弗能復其性而燭天地為不極之明故聖人¶