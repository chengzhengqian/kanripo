　　　夏雲賦　　　　　　　　　劉元淑¶
崇山作鎮峩峩秀絶暑氣潜蒸夏雲孤洩其稍進也間¶
古木以深沉其上升也鏤太陽而明滅其質散漫其光¶
氛氲抱翠石而留影入明水以寫文粲粲爛爛摩太虚¶
而歴漢郁郁紛紛從皓景而横汾美其任運髙下與時¶
消息似大道之無心同逹人之有識時康則應伴雨足¶
於一旬主聖乃浮變歌聲於五色俄頃萬里不資天地¶
之功膚寸九霄豈假隂陽之力爾乃含精飄揚逐吹低¶