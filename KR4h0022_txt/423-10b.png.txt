經行供備夫役既隳額例事頗姦欺湏議舉明以全物¶
力江淮兩浙每驛供使水夫價錢舊例約十五千已來¶
使過元額湏别供舡夫近日相承取索無度從蘇常已¶
南每驛便供四十餘千或界内或四五驛徃來湏破四¶
五百千宜依徃例不得數外妄供如更有違長吏已下¶
節級書罪立政之本所務均平設法之源在絶僥倖京¶
畿諸縣太常樂人及金吾角子皆是富饒之户其數至¶
多今一身屬太常金吾一門書免雜差役今日已後只¶