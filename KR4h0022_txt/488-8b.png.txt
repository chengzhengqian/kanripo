不疑其身外不疑於人憂君而不顧其已濟物而不求¶
其利者孰肯悃悃欵欵出於骨髓發於肝膈如此其切¶
於天下乎夫天下者天下之天下也天下安微臣得保¶
其生不安微臣不保其死是以懷其効以天下為憂不¶
懷其身以天下為念知所以責難於君者宜盡忠言知¶
所以盡忠於已者宜及(一作/急)天下如此况陛下宗廟之¶
重其可忽乎屬之于篇勉之於上是在陛下酌之而已¶
矣謹對¶