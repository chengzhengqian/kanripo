　　　詠日應令　　　　　　　　劉孝綽¶
弭節馳暘谷照檻出扶桑園葵一何幸傾葉奉離光¶
　　　日華　　　　　　　　　　徐　陵¶
朝暉爛曲池夕照滿西陂復有當晝景江上鑠光儀時¶
從高浪歇乍逐細波移一在雕梁上詎比扶桑枝¶
　　　詠日應趙王教　　　　　　康　孟¶
金烏升曉氣玉檻漾晨曦先汎扶桑海返照若華(見淮/南子)¶
池洛浦全開鏡衡山半隠規相歡承愛景共惜寸隂移¶