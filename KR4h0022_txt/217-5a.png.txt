　　　同褒子秋齋獨宿　　　　　前　人¶
山月皎如燭風霜時動竹夜半鳥驚棲牕間人獨宿¶
　　　盧新呉航忽逺至留宿敝居　戴叔倫¶
出門迎故友衣服滿塵埃嵗月不可問山川何䖏來綺¶
城容敝宅散職寄虚臺願此留君醉相逢知㡬回¶
　　　與故人夜坐道舊　　　　　權徳輿¶
笑語歡今夕煙霞愴昔逰清羸還對月遲暮更逢秋勝¶
理方自得浮名不在求終當製初服相與臥林邱¶