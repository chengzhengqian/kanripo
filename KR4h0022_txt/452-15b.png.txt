入其柵壘免胄而弔其傷殘納之不疑乃見全徳今欃¶
槍已滅申蔡無虞寢興以思用息戎馬則報功顯秩位¶
宜重於三公馭貴殊勲賦亦開於千乗陟論道之優禮¶
奬述職之崇名爾其敬之無替舊服可檢校司空使持¶
節許州諸軍事兼許州刺史御史大夫依前充忠武軍¶
節度管内度支營田陳許等州觀察處置等使仍賜上¶
柱國封武威郡開國公食邑二千户散官勲如故主者¶
施行¶