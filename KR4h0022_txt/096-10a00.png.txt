漢武帝諸宫此夫人兮恩意難同悲艶質以長逝恨深¶
情之莫通夣想徒勞寧及九泉之下神仙有術能生一¶
夕之中帝乃暫釋幽懐將觀異變儼宸儀於玉座張翠¶
幄於蘭殿清風拂户疑髣髴以徐來皎月臨軒尚朦朧¶
而未見且其駐視潛聽䖍思効靈燎金爐之馥馥燦銀¶
燭以熒熒寂寞而求瞥爾而風生綺席從容以俟俄然¶
而影在花屏於時漸出形儀暗聞珠翠初半靣以呈姿¶
忽全身而表異盈盈不笑如羞乆别之容眷眷無言莫¶