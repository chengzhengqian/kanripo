王甲迹厠九流榮叅散冗尹乙聲髙百里任揔絃歌玉¶
樹光庭早襲夣熊之慶銅章列位未洽烹鮮之術禮經¶
攸設存乎冠昏人天所頼在於倉儲緇布有序三加之¶
義式陳禮節其興千箱之積斯在過庭之訓教子未虧¶
於義方作宰之規為政殊乖於慎宻矧兹卜筮廼撰良¶
辰惟彼蓋藏旋聞弊漏於堂則有虧明理墮職則須按¶
常刑稽以三千詳諸五聽阼醮陳其升降深謂合宜龜¶
玉毁於櫝中誰執其咎在禮無失於法有違存以威儀¶