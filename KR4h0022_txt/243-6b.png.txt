多時仙掖裏色並翠琅玕幽意含烟月清隂庇蕙蘭枝¶
繁宜露重葉老愛天寒竟日䨇鸞止孤吟為一看¶
　　　酬蕭二十七侍御初秋言懷　前　人¶
楚客秋多興江林月漸生細枝凉葉動極浦早鴻聲勝¶
賞暌前夕新詩報逺情曲高慚和者惆悵閉寒城¶
　　　奉和杜相公益昌路作　　　前　人¶
春半梁山正落花台衡受律向天涯南去猿聲傍䨇節¶
西來江色遶千家風吹畫角孤城曉林暎蛾眉片月斜¶