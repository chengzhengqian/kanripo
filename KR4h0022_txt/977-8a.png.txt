散才謬專分閫途經夷落路踐戎塲停疲驂於九泉悲¶
來有地痛遺骸於四野泣下無從蹔輟征旅之勤爰崇¶
掩骼之義庶幽靈有托梧丘息入夣之䰟壯士不還薤¶
露起送終之曲嗚呼哀哉九真邊徼萬里長安城危疏¶
勒山峻臯蘭因原為隴即壤成棺夕隂低而平蕪晦秋¶
風急而荒戌寒嗚呼哀哉異域幽埏但見新栽松柏他¶
鄉古木非復舊邑枌榆感平生其若(集作/斯)在聊申絮酒¶
儻聦明之不昧式(集作/或)薦單(集作/簞)醪¶