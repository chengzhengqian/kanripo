問夫(集作/夬字)大時不齊大信不約大白若辱大直若屈此¶
四者先聖之格言後學之彛訓有國者酌之以行化也¶
立身者踐之以脩已也然則雷一聲而蟄蟲蘇勾萌逹¶
霜一降而天地肅草木衰其為時也大矣斯豈不齊者¶
乎日月代明而晝夜分刻漏者凖之無秒忽之失焉春¶
秋代謝而寒暑節律吕者候之無黍累之差焉其為信¶
也大矣斯豈不約者乎堯譲天下而許由遁周有天下¶
而伯夷餓其為白也大矣斯豈辱身者乎桀不道龍逢¶