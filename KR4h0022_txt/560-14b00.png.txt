包混元而建極宅造化而開階徳教布濩仁聲洋溢增¶
髙益厚已脩中岳之儀順時班令更緝正陽之禮近以¶
少愆甘㴻親發至誠懐宋景之一言採殷湯之六事徳¶
音纔降靈心允協捧瑶緘而風起迎寶字而星流雲不¶
崇朝復三千之藥草雨必以夜通百億之江河遍髙下¶
而同霑在公私而並及陳留雨糓譬此非多櫟陽雨金¶
方斯未重邦國延有年之慶黎元罷望嵗之憂臣等中賀¶
伏願陛下凝神保和頥情養夀復鱻庖之舊膳進鶴鼎¶