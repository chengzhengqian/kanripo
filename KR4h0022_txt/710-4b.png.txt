才智宏傑者其人尊政教簡易者其民泰時節和暢者¶
其游盛地形盤鬱者其宴雄我尚書劉公挺天姿之英¶
特采人心之愉樂乘上已之暄淑趣北池之汗漫操四¶
駕騰百祥皇皇曄曄氣象飄動真髙會也况乎九天之¶
澤滂沱下㴻新握龍節保寕坤維茍或風流褊儉不耀¶
是則欲顦顇榮寵也豈承荷錫命之意乎巖巖西蜀古¶
稱天府之奥也江山數千里羗蠻萬餘落嵗時風俗豪¶
侈凡所好尚竒偉譎怪遭值此際得攄胸襟故尤為壮¶