宇盛其俎豆俎豆既修乃以五經訓民考敎必精絃誦¶
必時於是一年人知敬學二年學者功倍三年而生徒¶
祁祁賢不肖競勸家有洙泗户有鄒魯儒風濟濟被於¶
庶政大歴十年嵗在甲寅秋九月公薨于位於是羣吏¶
庶民耆儒諸生雨泣廟門之外若有望而不至號曰豈¶
不欲斯文之漸漬於東甌之人歟不然何錫厥化而不¶
遐公之年也吾黨瞠然嗚呼曷歸判官膳部員外郎兼¶
侍御史安定皇甫政殿中侍御史潁川韓贄監察御史¶