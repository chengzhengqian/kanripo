九月肅霜山静風落天髙氣凉蟋蟀入兮堂户近鴻鴈¶
飛兮天路長欲備嵗之無衣無褐始禦冬而載𤣥載黄¶
命婦女事為公子裳若乃田畯入室居人在巷警殺氣¶
之秋殞切嚴霜其夜降物藏于時人感于是雖懐有稔¶
而及節亦念無衣而在此績我絲麻具爾紈綺將備服¶
之纁素豈徒事夫紅紫則知王者之徳聖人之思禮法¶
在矣古今以之事陳王業功當天時澤及周王之道歌¶
得豳人之詩既而滌場穹窒熏䑕乗其農間以入室處¶