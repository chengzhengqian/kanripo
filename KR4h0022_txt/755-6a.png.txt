囘之為人也擇乎中庸得一善則拳拳伏(集作/服)膺而不¶
失之矣又曰顔氏之子其庶幾乎言猶未至也而孟子¶
亦云顔子具聖人之體而㣲者皆謂不能無生于其心¶
而亦不暴之於外考之於聖人之道差為過耳顔子自¶
惟其若是也於是居陋巷以致其誠飲一瓢以求其志¶
不以富貴妨其道不以隱約易其心確乎不㧞浩然自¶
守知髙堅之可尚忘鑚仰之為勞任重道逺竟莫之致¶
是以夫子歎其不幸短命今也則亡謂其不能與已並¶