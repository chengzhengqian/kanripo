故伊尹以酣室而作戒周公以亂邦而貽則咨幽閒之¶
令淑實好逑於君子辤玉輦而割愛固班姬之所恥脱¶
簮珥而思愆亦宣姜之為美乃有禍晉之驪姬亡周之¶
褒姒盡妖邪於圖書極凶悖於人理傾城傾國思昭示¶
於後王麗質冶容宜永監於前史復有蒐狩之禮馳射¶
之塲不節之以正義必自致於禽荒匪外形之疲極亦¶
中心而發狂夫髙深不懼胥靡之徒韝緤為娱小豎之¶
事以宗祏之崇重持先王之名器與鷹犬而並驅陵艱¶