于兄弟斯盡美矣若三世居一官同一署逓以全徳物¶
于當時又難能也噫古人所稱方斯其類乎爾小子拜¶
命著紀書于本㕔之東序用闡夫廣陽之宗且為名臣¶
世官之表時貞元庚午閏四月記¶
　　　河南同官記　　　　　　　韓　愈¶
永貞元年愈自陽山移江陵府(集無/府字)法曹叅軍獲事河¶
東公公嘗與其從事言建中初天子始紀年更元命官司¶
舉貞觀開元之烈羣臣惕慄奉職命材登良不敢私違¶