鑒於水者不在於廣大而(疑/)在於澄渟奔流則崇山莫¶
辨静息則纎芥必形故能任人倫之巨細隨物色之丹¶
青皆一鑒而洞逹若三光之出冥因見底之清成照膽¶
之朗以無心而應物皆潔已而呈象如白日之輝輝無¶
孤蓬之振盪憑虚之狀信有姸而有媸閱實之明固無¶
偏而無黨若乃仙井舊渫華池旣瀦中無浴鳥下絶㳺¶
魚疑金鏡之湛寂若瑠璃之至虚當其來見威儀之酷¶
似及其去無朕迹於淪胥向使潺湲不息噴薄長住將¶