敷華國之姿伊尹安危本同於兆庶淵源(晉殷浩字淵/源唐人避諱)¶
(以深字代淵/此猶存舊字)行止必繫於興衰既而放跡戎軒遺榮畫¶
室劉尹秣陵之桞尚有清風邵公陜服之棠空留羙䕃¶
竊聞謡詠即付樞衡是以負笈趨塵羸糧載路願奏書¶
於台席思撰履於侯門儻張禹尊髙猶為戴榮説禮鄭¶
𤣥嚴毅便令服慎聞詩敢嘆朝饑誠甘夕死加以旅途¶
勞止末路蕭條不無悽惻之懐豈止覊離為主仰瞻旌¶
棨如望蓬瀛不任懇廹之至¶