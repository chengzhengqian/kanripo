寗子讀書於途墜坑來晩師行檟楚令以罰非其罪令¶
師謝過俱不伏¶
　　　對¶
學古入官不學將落聖人所以留範君子誰非用心猗¶
哉寗生勤亦至矣手䋲口誦何劉實之能匹負書擔笠¶
豈蘇秦之可加悠悠長途是諷是詠舞中襟而始勵經¶
巨嶮而方歸師以來晩見嫌聊申檟楚令以罰非其罪¶
乃起異端在師雖則傷嚴遣謝又乖通論且尊無謝卑¶