星見蒼龍日纒朱鳥清風用事庶彚且繁桑翳葉而眠¶
蠶麥飛芒而雊雉詳求易緯是君無發衆之辰博訪禮¶
經當人急勸農之月固未可陳詩展義拜洛觀河况序¶
屬亢(一作/正)陽時方避暑露臺風舘尚多薫灼之勞帳殿¶
帷宫將有鬱蒸之弊天皇昔常服餌近更躬親睿情勤¶
苦天儀憔悴若何以萬乘之重四海之尊暴露而行旰¶
日而食者也加以官僚扈從或少資糧程期迫促未遑¶
周辦必若事應廵狩(一作/省)務從寛恤猶望白露凉風然¶