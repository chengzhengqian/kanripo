封也覬望神仙漢之郊丘也禳除災害雖無文而咸秩¶
終有廢而莫舉猶可以編在方冊垂其鴻名豈若國家¶
參文質于六經之中陛下酌損益於百代之後既(文粹/作順)¶
昊天之承命得黎人之歡心九穀有年四方無事然後¶
因吉土迎長日咸池屢舞(文粹/作奏)太簇登歌萬靈識周旋¶
之位百神知饗獻之節雲欽(文粹/作散)而柴燎髙逹風清而¶
蕭薌逺聞信大報之無私亦𤣥鑒之不昧臣當時集軍¶
州(文粹/作將)官吏僧道百姓等丁寧宣示訖惟天之意莫遺¶