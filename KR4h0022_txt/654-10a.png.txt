某啟六月二十九日衡州刺史吕温道過永州辱示相¶
公手札省録狂瞽收撫覊縲沐以含𢎞(英華作/洪避諱)之仁忘¶
其進越之罪感深益懼喜極增悲五情交戰不知所措¶
宗元質性庸塞行能無取著書每成於廢疾進徳且乏¶
其馨香常願操篲醫門掬溜蘭室良辰不與夙志多違¶
昨者踴躍殘魂奮揚蓄念激以死灰之氣陳其敝箒之¶
詞致之煙霄分絶流盼今則垂露在手清風入懐華衮¶
濫褒於赭衣龍門俯收於塪井藻鏡洞開而秋毫在照¶