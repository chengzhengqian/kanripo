有五旬而海内晏然纎塵不動豈非天下蒸庶厭凶亂¶
哉臣以此卜之知百姓思安乆矣今陛下不務𤣥默以¶
救疲人而反任威刑以失其望欲察察為政肅理寰區¶
愚臣暗昧竊有大惑且臣聞刑者政之末節也先王以¶
禁暴整亂不得巳而用之今天下幸安萬物思泰陛下¶
乃以末節之法察理乎人臣愚以為非適變隨時之義¶
也頃年巳來伏見諸方告宻囚累百千計大抵所告皆¶
以揚州為名及其窮竟百無一實陛下仁慈又屈法容¶