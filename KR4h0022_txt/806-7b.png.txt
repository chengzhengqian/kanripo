得以王命傳信俾先啓行至則考善地庇豐屋麾斾以¶
異之歌鐘以樂之非征伐宴犒申威行令未嘗出此其¶
大端也是鎮服膺(一作服臂/疑作股臂)梁洛咽喉齊魏其氣强以¶
勁其人勇而忠我連帥贊皇公以全才上略標柄中外¶
輟為霖於將命膺作翰之攸寄嵗直己酉擁旄來斯公¶
以明誠報一人以大信示三軍膏潤滋恵風馳教化未¶
洽旬而羣甿愛戴纔越月而五校訓齊及踰年也則鰥¶
惸咸樂業豪奪不敢犯戰備具而軍聲振矣顧謂募吏¶