莫不情深借冦戀切留黃可謂柔逺以徳人稱遺愛者¶
矣既而俯鑒忘筌景文成之茂躅深惟滿器躐太𫝊之¶
高蹤漏促銅儀循良夜之不怠體安玉杖諒坦路之難¶
追奏擬青規辭榮絳闕特迴天睠賜(一作/肆)其誠請於是¶
冊拜開府儀同三司禮秩加等已而從容廊廟怡暢邱¶
園架巘圖蓮疏池㵼箭後堂歌吹通逸響於南隣别業¶
林泉接芳隂於西第加以陶風元穆勲胄兼之里遂高¶
陽門承通徳故能聨姻瑶府結慶璿枝榮亞元吉寵班¶