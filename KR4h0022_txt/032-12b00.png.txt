容石投水而誠資手敏臣佐君而詎得面從當手敏則¶
水不傷淸匪面從則君能立政嘉獻替而無爽幸遭逄¶
而有慶致至堅於𤣥奥象以得賢受可轉於清流因之¶
啓聖所以垂衣廣納側席深居言之者何嘗率爾聞之¶
者足以啓予攻玉之形隨帝心之沃若補天之質應王¶
澤之濡如既而流謗靡行沉幾自得當持重而無撓冀¶
臨深而不惑逆於耳而順於心黜其邪而褒其直用礪¶
金於睿鑒渙汗潜通舉韞玉於恩波津涯莫測於是宣¶