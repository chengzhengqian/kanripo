法法亦律也謂之為律昔者聖人制作謂之為經傳師¶
所說則謂之為傳此則丘明子夏於春秋禮經作傳是¶
也近代以來兼經注而明之則謂之為義疏疏之為字¶
本以疏闕疏逺立名又廣雅云疏者識也案疏訓識則¶
書疏記識之道存焉史記云後主所是疏為令前主所¶
是疏為律漢書云削牘為疏故云疏也昔者三王始用¶
肉刑赭衣難嗣皇風更逺朴散淳離傷肌犯骨尚書大¶
傳云夏刑三千條周禮司刑掌五刑其屬二千五百穆¶