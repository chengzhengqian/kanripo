臣之憂也又臣四年已來頻乞骸骨聖恩哀憫許為擇¶
替無德而禄殃釁荐臻臣雖上恃天慈不殞瘴癘而下¶
悲骨肉繼以死䘮及聞諸將帥亡没亦衆臣自悼何德¶
以堪乆長昔公子牟身在江海之上心馳魏闕之下則¶
鄉國者人情不忘也闕庭者臣子之戀也朝覲者國家¶
之大禮也是三者人之大願伏乞(一作/惟)陛下憫臣丹懇¶
許臣入朝再謁聖顔萬舞稱賀(一作/慶)斯願畢矣無任懇¶
欵屏營之至¶