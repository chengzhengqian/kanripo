能荷鋤或引蔓於長坂或導流於清渠放(一作/傲)情人世¶
之外寄跡羲皇之初望夕景於平林眺寒煙於逺(一作/故)¶
墟麏麚逺而騰倚鳬鴈去而相呼酌盈樽以(一作/而)自慰¶
賴鳴琴而不孤懐綺皓而披素巻想瀛洲而觀畫圖何¶
必尚(尚子/平也)遍遊於名嶽蠡長徃於五湖嗟夫世於知止¶
之道若存若無李斯忘於税駕惠子疲於據梧盡生涯¶
以自若何智力之有餘庻收光之未晩期終老以(一作/於)¶
桑榆¶