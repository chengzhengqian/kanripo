臣又聞之聖人為君日祥屢臻五色煜煜天地同文昏¶
弱之代吞蝕不暇列宿不沒晝而為夜可不務乎故天¶
有日不能自靈日有光不能自明待聖人而明之也¶
　　　第三　　　　　　　　　　王捧珪¶
杲杲太陽昇自扶桑既移晷而高下亦候時而短長其¶
沒也天地為之黯色其出也逺近為之生光及夫春景¶
初動寒威始歇煦百川以氷開煖千林而花發行乎赤¶
道應其朱明煎緑潭而水沸爛青雲而火生于斯之時¶