臣亡父故臣使持節都督豐州諸軍事豐州刺史上柱¶
國南康郡王士逹往因隨季預奉皇初于時元洛未清¶
雙崤尚梗江淮海岳王公數十亡父身覊偽鄭寵極戎¶
庭掃千載之風雲擁三河之士馬情思奉順義不圖生¶
綿越冦塲宻歸誠欵登太行而耀甲則建德離心出凾¶
谷而揚麾則王充破膽天書屢降手勑仍存洎乎九服¶
乂安四方無事謀臣出鎮猛將臨邉西窮赤水之源東¶
究青丘之境横戈北塞盡沙漠之風塵授鉞南荒被牂¶