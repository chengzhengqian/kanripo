石崇著引徒願思歸殷浩裁書其如慕義伏惟相公丹¶
青元化冠蓋中州羣生指南命代先覺語姬朝之舊族¶
莊武慙顔叙漢代之名門韋平掩耀嵗(集作/將)隣三紀克¶
佐五君動著嘉猷行留故事陶冶於無形之外優游於¶
不宰之中始者主上以代邸承基琅琊纘業明發不寐¶
懐清廟之景靈日晏忘飡念蒼生之定命爰徴元老久¶
在寳臣五載于兹六符斯炳頃單于故境(集作/地)獯鬻遺¶
疆屢縁䘮荒亟致擕貳夙沙自縳其主冒頓忍射其親¶