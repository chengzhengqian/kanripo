㣲軀萬死無恨死罪死罪邕初䝉勘當即便禁身水不¶
入口向逾五日孤直援寡邪黨相趨窘急至深實不堪¶
忍氣㣲息奄惟命(唐書/作吏)是聽遺邕手書事生吏口貸百¶
姓蠶糧(唐書/作種)抑稱枉法市羅以進令作贓私吏以為能¶
守此加罪當時匭使朝堂潛皆守捉號天訴地誰肯為¶
聞嚴命将行恭徃奔逐泣血去國没(唐書/作投)骨炎荒長任¶
欽州示以無用願邕充一卒之用効力明時膏塗朔邉¶
骨糞沙壤使得身死王事成邕夙心妾則碎首粉身萬¶