未嘗一日去手所藏雖少咸精實正定可傳借人書有¶
編簡斷壊者緝之文字繆誤者刋之樂聞人為善講評¶
通論不倦有無賴者毁折糅汙或藏去不返先生蹙然¶
自咎先生貧而不言利問之對曰利者商也人既士矣¶
柰何亂四人之業乎且仲尼孟軻氏之所不詳先生居¶
有地數畆有屋三十楹有田畸十萬歩(呉田一畆當/二百五十歩)有¶
牛減(集作/咸)四十蹄有耕夫百餘指而田汙下暑雨一晝¶
夜則與江通也(集無/也字)無别(集有/他字)田也先生由是苦饑困¶