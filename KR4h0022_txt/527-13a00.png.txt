是興謡惟甲國均是秉具瞻斯重永言溝浚而新見謀¶
水旱不愆資燮理而成化人天可望冀敦勸而有秋然¶
則南陽之陂自滮池而為洼澤鄴旁之水因舄鹵而作膏¶
腴是汎是流俯雲雨之攸潤我疆我理棲豆芋之餘糧¶
方進不忘於前蹤白公且同於斯類此則有益於國專¶
利而行未可式禮苟愆更從人欲陂兮當復聴乃輿言¶
惑衆論笞責則何甚黄鵠既聞於師古焉敢定刑丹筆¶
亦宥於無稽終宜伏念寘之理也誰曰是乎¶