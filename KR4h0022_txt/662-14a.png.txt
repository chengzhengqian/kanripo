比於陸機榮顯雖倜儻不侔於二子而輝華敢讓於伊¶
人今則住踰負嶽之蛟去㘦戀軒之馬輙復重將越調¶
更唱燕臺以為京兆王章三冬有淚淮隂韓信一飯無¶
門惟憂委骨窮塵敢望横戈要路加以輕蹄逸軌猶祈¶
公子王孫同窺萬頃波瀾各有一時顔色而某短袖難¶
舞危條易風禱祠則天或未從號泣則人皆不弔由是¶
餙裝增欷攬䇿興嗟指棨㦸以凝神望鑪鎚之借便雖¶
琳琅杞梓盡歸梁棟之間而藻荇蘋蘩亦戀池亭之内¶