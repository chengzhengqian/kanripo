　　　中元日㸔諸道士歩虚　　　殷堯藩¶
𤣥都開秘籙白石禮先生上界秋光净中元夜景清星¶
辰朝帝處鸞鶴歩虚聲玉樹花難老珠宫月最明掃壇¶
天地肅投簡鬼神驚儻賜刀圭藥還留不死名¶
　　　贈温(集作/王)尊師　　　　　　姚　合¶
先生自說瀛洲路多在青松白石間海岸夜中常見月¶
仙宫深處却無山犬隨鶴去遊諸洞龍作人來問大還¶
今日偶聞塵外事朝簮未擲復何顔¶