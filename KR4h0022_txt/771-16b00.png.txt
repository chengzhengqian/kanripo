神兵𤣥女下先登之䇿肅牙璋而按律輝旄節而分麾¶
降南宫之元老裂西營之毅卒良將首路偏戎竟野軸¶
轤萬里旌旗四合金緗玉匱司空憑首勝之威鶚視龍¶
趨將軍仗萬全之畧負鼇丘而峻壁㨿黿壑而深溝一¶
皷而亭塞無塵七縱而江山失險伐罪以明而不以衆¶
懐逺人於絶境均惠化於殊隣登若木以照臨折紅桃¶
以延佇然後分州列鎮對明月以收營返斾旋戈部𤣥¶
雲而振旅望神都而獻㨗仰靈社以書功辛亥謁於昭¶