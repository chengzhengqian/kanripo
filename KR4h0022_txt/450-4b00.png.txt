迨今累年乃者擢居諫司以觀其直出領符竹以觀其¶
理煩之以劇務以觀其用訪之以大政以觀其體歴試¶
必中而衆望允屬倚之為相僉曰冝哉可守中書侍郎¶
同中書門下平章事夫臣事君則(集作/以)忠后從諫則聖¶
靡不有始鮮克有終理化不成恒由於此今我與爾永¶
終是圖雖休不(集作/勿)休以臻其極嗚呼二宣之業吾有¶
望焉¶
　　　授武元衡門下侍郎平章事制¶