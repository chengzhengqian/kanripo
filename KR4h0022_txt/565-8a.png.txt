無不通匪常情之所及伏以一戎凶醜久負恩信敢踰¶
絶漠來犯邊城舉國興師二十餘萬經時固守八十餘¶
日蟻聚蛇伏狼顧鴟張㩀便地之井泉逼懸軍之塹壘¶
雖逆順曲直本無敵於王師而衆寡安危難預卜於人¶
事自朝及野能不憂虞陛下神算無方睿謀先覺料此¶
狂冦必合敗亡决祕策於禁中落竒兵於天下應期撲¶
滅萬里廓清天聲所振己讋(一作/聞)於四海虜將之首又¶
懸於北闕事均符契理絶名言况合戰之時則返風破¶