激而杯行瀑為玉聲初䝉於上下終滙於池際白波淪¶
漣繚以方塘輕艫緩棹沿洄上下見煙霞澄霽之狀魚¶
鳥飛沉之適濯于潺湲風于碧鮮紅葩火燃素英雪翻¶
芊眠葱倩杳窱廻合含虚籟以四逹遡清輝而交映故¶
其休休(集作/休沐)燕息盍簮投轄則有鳴佩拖紳宗公雋人¶
金閨(集作/闕)玉堂之賔淑姿脩態流光含睇㢠廻風遏雲之¶
藝中飲笑抃交歡擊莭不知公相之為貴適其適故也¶
易坤之説曰君子以厚徳載物詩曰愷悌君子求福不¶