轉匿户扇後而巾墮枕下與佩刀近嬰醉且瞑燕指巾¶
令其妻取妻取刀授燕燕熟視斷其妻頸遂持巾去明¶
旦嬰起見妻殺死愕然欲出自白嬰隣以為妻嬰殺留¶
縳之趣(集作/趨)告妻黨皆來曰常嫉毆吾女迺誣以過失¶
今復賊殺之矣安得他殺事即其他殺而(集無/而字)安得獨¶
全耶共持嬰且百餘笞遂不能言官家收繫殺人罪莫¶
有辨者強伏其辜司法官(麗情集/有與字)小吏持扑者數十人¶
將嬰就市㸔者圍面千有餘人有一人排㸔者來呼曰¶