古之賢妃四徳六行則在女史彤管記言納聘入於天¶
宫儀刑光於帝閫休有懿範歿而可稱涼王妃張氏族¶
茂清河之原家承七葉之盛紱冕繼代勲華襲門曾祖¶
守貞皇朝遊騎將軍左衛中郎將羅國公食實封三百¶
户職雄戴鶡績茂分茅祖光庭皇朝中散大夫衛尉少¶
(集無/少字)卿位亞八屯榮參九列父安仁皇朝正議大夫涇¶
王府長史曵裾上邸託乗西園俱傳帶礪之封克承閥¶
閲之後妃早習詩禮式遵教義令徳令儀有要有倫既¶