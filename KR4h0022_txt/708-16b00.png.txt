樂中貴督酒太平佳事前史未書大矣哉一德日新九¶
功惟叙運璿樞而均四氣握金鏡而静萬方堯舜湯文¶
不違顔於咫尺夔龍伊吕共接武於朝廷不可見而見¶
焉不可聞而聞者豈深思勝殘去殺累百年之至仁推¶
厯按圖啟干齡之昌運河清難得人代幾何擊壤之歡¶
良有以也地即(集作/此則)青門上路朱邸平䑓城煙屢起而¶
汨山野風時来而過水春將悵别愛落花之洒途夏如¶
欣㑹玩峯雲之映沼爾其列筵授(集作/受)几分曹設幕艇¶