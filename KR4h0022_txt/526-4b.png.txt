五土異宜三農是務井田肇啟稅畆斯均非無沃塉之¶
差實為封疆之異顧惟田畯職在主農徴収雖合以時¶
役使宜遵常典安得不供所職有紊彞章將奪三時之¶
功用此八家之力俾務農之士東作愆期使擊壤之夫¶
西成何望必公田不善即過在夫人私稼靡登乃罪招¶
於吏眷言丁訴理或有憑審聽吏詞義將未可今者百¶
城滯訟八使舉繩曠官之責自貽不法之名斯在¶
　　　為吏私田不善判¶