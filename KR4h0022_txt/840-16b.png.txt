恍惚之夢駁議之外無言者懼非所以昭示後世也臯¶
陶謨曰五刑五用哉言用刑必當其罪也刑其支體扵¶
一時猶湏當其罪矧刑其行義掲之扵千萬年歟康誥¶
曰敬眀乃罰請依前諡為傾謹議　　一作皆唐㑹要¶
　　　駁贈司徒李吉甫諡議　　　張仲方¶
議曰古者易名請諡禮之典也處大位者舉其巨節蔑¶
諸細行昭範當代彰示後人然後書之垂扵不朽善善¶
惡惡不可以誣故稱一字則至當焉舉一事則至眀焉¶