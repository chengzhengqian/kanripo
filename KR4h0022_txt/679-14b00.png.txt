薦雲中而丹墀對敭首及庸瑣敷陳本末奬飾逾涯逹¶
其忠義之誠許其逺大之致雖躬論志業自瀝肺肝纎¶
悉周詳豈能及此遂使鬱堙之志允逹於宸聰樗朽之¶
材式孚於帝念言發九天之上聲聞四海之中行得舟¶
航坐生羽翼雖管鮑在齊載深知我之感王貢仕漢有¶
切彈冠之善方諸今日未足為喻不圖知己之至於斯¶
義激血誠恩纒骨髓每一念至不覺涕流殞首糜軀豈¶
能報徳唯當竭誠砥節服義懐仁奉以周旋居之造次¶