貔武之師薦其忠誠勵彼勇節叅掌廟算指授神機䇿¶
畫得於慮深威畧宣於致逺俾趨重地遂援堅城彀中¶
全謀果立竒績既殄兇醜宜疇厥庸載加常伯之崇以¶
正宰司之位詔爵增邑懋兹休勲爾其敬之服我成命¶
可守司徒兼侍中使持節汴州諸軍事兼汴州刺史充¶
宣武軍節度副大使知節度事管内支度營田汴宋亳¶
頴州等觀察處置等使許國公食邑三千户㪚官勲賜¶
如故主者施行¶