髙松則歎大夫之虚位不可終否屬於髙明伏惟尚書¶
春日同和秋霜共冽叔子則九代清徳稚春則七葉素¶
儒君子立言永為周禮正人得位長作嵗星今者初渉¶
將壇始敷賔席射江澳(集作/奥)壤潼水名都俗擅繁華地¶
多材雋指巴西則民皆譙秀訪臨卭則客有相如舉纎¶
繳以下𡨕鴻執定鏡而求西子唯所指命便為丹青若¶
某者又安可炫露短材叨塵記室鹽車款叚徒逢伯樂¶
而鳴土鼓迂踈恐致文侯之卧承命知忝撫懐自驚終¶