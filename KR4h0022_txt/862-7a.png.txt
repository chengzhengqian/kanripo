天台四祖事具諌議大夫杜正論教記今大師則親承¶
左溪一受心宗方造其極物有凋折而苦節不衰時有¶
晦明而至行不變法華三昧淵乎我衷嘗從容謂門人¶
曰堯舜之民不必獨義教之至也教若不至民何咎焉¶
吾恐大教未周羣機未發陥諸子於邪見之網吾徒得¶
無過乎乃欲廣寫法華經置道塲闢經院以燭繼景楊¶
大雄慈聲蓋平生之願與一之日發其心二之日規其¶
趾作不逾序厥功成焉居山之福地於戱羣峰合沓以¶