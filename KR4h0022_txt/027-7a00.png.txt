兮歌白雲此聖人之報地也禮行於郊百神受職焉禮¶
行於社百貨可極焉既即隂以報地遂就陽而禮天因¶
吉土厯廣㕓跨周服掩秦田萬乗星陳出直城之郊外¶
八方雲㑹就京兆之天邉騎雜沓車駢闐赫赫奕奕而¶
燭川以届乎圓丘之前於是牲用特酒尚𤣥樂以雲門¶
是重禮以蒼玉為先推髙祖以作配五精率而来旋逹¶
上下合腥羶設柴燎致高煙上帝降監兮享明徳子子¶
孫孫兮萬億年此聖人之禮天也王者受命必升中以¶