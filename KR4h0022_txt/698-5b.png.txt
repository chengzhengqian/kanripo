之愛弟若韓康之養甥環堵之間怡怡如也屢聘上國¶
特為太祖所知江陵名士唯信而已綢繆禮遇造次推¶
恩明帝守文偏加引接武皇英主彌相委寄宻勿王亊¶
多歴嵗年自攜老入關亟移灰琯蒸蒸色養勤同扇席¶
及丁母憂杖而後起病不勝哀青鸞降宿樹之祥白雉¶
有依欄之感晉國公廟期受託為世賢輔見信孝情毀¶
至毎自憫嗟嘗語人曰庾信南人羈士至孝天然居䘮¶
過禮殆将滅性寡人一見遂不忍看其至德如此被知¶