昔元次山與韓方源别于商餘約不終歲復相見於此¶
山忽八年於今始獲相見悲懽之至言可極耶次山與¶
方源昔年俱順於山谷全然之意今方源得如其心次¶
山汙在(集作/其)冠冕次山一顧方源再之慙羞時復引酒¶
求其安我今方源欲安家肥陽次山方理兵九江相醉¶
相辭(一作相/辭相留)不必如昔年之約此情豈易然者耶乙未¶
之前次山有元子乙未之後次山有猗玕子戊戌中次¶
山有浪說悉贈方源庶方源見次山之意¶