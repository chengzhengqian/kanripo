　　　傷李秀才　　　　　　　　前　人¶
曾醉笙歌日正遲醉中相送易前期菊花滿地人亡後¶
菰葉連天客(集作/鴈)過時琴倚舊忩塵漠漠劍埋(集作/横)新¶
塜草離離河陽(集作/橋)酒熟平生事更向東流奠一巵¶
　　　哭饒州吳諫議史君　　　　雍　陶¶
忽聞身謝滿朝驚俄感鄱陽罷市情遺愛永存今似古¶
高名不朽死如生神仙難見青騾事諫議空留白馬名¶
門舘曾為㤙愛客幾廻垂淚過宣平(舊宅在/宣平里)¶