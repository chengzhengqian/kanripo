　　　途中送人東遊有寄　　　　前　人¶
離驂莫惜蹔逡廵君向池陽我入秦嵗月易抛非曩日¶
酒盃難得是同人路經隋苑橋燈夜江轉䑓城岸草春¶
此處故交誰見問為言霜鬢壓風塵¶
　　　送宿松傅少府　　　　　　前　人¶
江蘺漠漠樹重重東過青淮到宿松縣好也知臨皖水¶
官閒應得看灊峯春生緑草(集作/野)呉歌怨雪霽平郊楚¶
酒濃留取餘盃待張翰明年歸棹一從容¶