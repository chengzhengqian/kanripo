龜浪披圖地演金夫之卦鵲橋構象天垂織女之星故¶
能隂陽克諧琴瑟斯和其道且合莊敬表於齊眉其情¶
或乖忿怨形於反目樊貴飛鳴聖代飲啄昌期預詳結¶
媛之談早契伐柯之義皇皇受業初未見於拾青軋軋¶
㺯機遽有聞於裂素蜘蛛網戸朝續斷絲蟋蟀鳴階夜¶
催殘織光明似雪未慙董永之妻皎潔如霜飜學王陽¶
之婦兄莫能忍是歸妹之無家女旣不良何立身之有¶
地閨門險詖醜行已彰州將科繩罪人斯得有虧於禮¶