屬之吏部嵗不及二百人謂之出身能在是選厥惟艱¶
哉二經章句僅數十萬言其傳注在外皆誦之又約知¶
其大說繇是舉者或逺至十餘年然後與乎二千之數¶
而升於禮部矣又或逺至十餘年然後與乎二百之數¶
而進於吏部矣班白之老(二字蜀/本作者)半焉昬塞不能及者¶
皆不在是限有終身不得與者焉張童子生九年自州¶
縣逹禮部一舉而進立於二百人之列乂二年益通二¶
經有司復上其事繇是拜衛兵曹之命人皆謂童子耳¶