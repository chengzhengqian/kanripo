諍之路也或有順於耳便於身者無急之以賞當求諸¶
非道稽之典訓其不叶於徳必寘之以法用杜側媚之¶
行也有進(一作/羞)淫巧於陛下者遽黜之則淫巧息矣有¶
進忠讜於陛下者遽賞之則忠讜進矣臣又聞生於富¶
者驕生於貴者傲石碏曰臣聞愛子教之以義方弗納¶
于邪驕奢淫逸所自邪也書曰罔淫於逸罔逰於樂穆¶
王有命曰實頼前後左右有位之士繩愆糾謬格其非¶
心今儲宫肇建王府初(新唐書/作復)啓至於僚友必惟妙擇¶