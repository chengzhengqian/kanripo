道途膚寸興雲盈尺呈瑞以來麰之積潤爲嗣歲之順¶
成如京如坻百嘉可望旣霑旣足率土同歡臣等忝列¶
侍臣倍百欣賀無任慶抃踴躍之至謹奉表陳賀以聞¶
臣某等誠歡誠喜頓首頓首謹言¶
　　　爲京兆韋尹賀元旦降雪表　劉禹錫¶
臣某言伏以去冬以來乆無雨雪臣每於殿内親奉徳¶
音以宿麥未滋爲虞以兆人生憂(集作/病)爲念聖情所屬¶
神理潜通獻嵗發春佳雪肇降當夷夏㑹同之日觀天¶