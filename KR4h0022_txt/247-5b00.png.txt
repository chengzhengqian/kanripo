　　　贈顧倉曹　　　　　　　　王僧孺¶
雒陽十二門樓闕似西崑曖曖罘罳下相望隔畫垣畫¶
垣向阿閣棲鳳復棲鴛(一作阿閤/棲鳳鴛)五曹均趨奏六尚等¶
便煩朝爐何馥馥夜錦有餘温日中驅上駟驤首遍京¶
宛晨趨魏公子夕宿韓王孫宿昔今何在平生棄不論¶
譬如巻葹草心謝葉空存誰傷(類聚/作復)三承㫸獨念九飛¶
魂¶
　　　贈吳均三首　　　　　　　桞　惲¶