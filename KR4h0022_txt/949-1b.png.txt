楊氏之先其來尚矣在皇為皇軒在帝為帝嚳在王為¶
武王(集作/周武)在覇為晉文此之謂不朽西京為丞相東漢¶
為司徒魏室為九卿晉朝為八座此之謂代禄公諱徳¶
裔字徳裔𢎞農華隂人也即常州刺史華山公之元孫¶
左衞将軍武安公之長子生而岐嶷代不乏賢事親以¶
孝聞在鄉黨恂恂如也始以父(父字集/作文)任為太子左千¶
牛備身轉秀容華亭福昌雒四縣令制(集作/詔)封東平公¶
䇿勲上柱國是時也天子仄席求賢勵精為化以公屈¶