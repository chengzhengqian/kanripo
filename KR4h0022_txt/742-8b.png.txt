更旋已立於壇墀之上矣此輕罰之過其敗四也夫大¶
將將兵柄不得專恩臣詰責第來撝(一作/惲)之至如鏜然¶
將陣殷然將鼓一則曰必為偃月一則曰必為魚麗三¶
軍萬夫環旋翔佯愰駭之間虜騎乘之遂取吾之鼓旗¶
此不專任責成之過其敗五也元和時天子急太平嚴¶
約以律下常團兵數十萬以誅察天下乾耗四嵗然後¶
能取此盖五敗不去也長慶初盗據子孫悉來走命是¶
内地無事天子寛禁厚恩與人休息未幾而燕趙甚亂¶