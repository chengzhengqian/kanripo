必歸於讓德在敷景化以荅𤣥功居有勞謙之思進多¶
滿假之懼緬自遂古何嘗不由是而致理焉朕獲纉睿¶
圖祗膺神器上奉大祭下安群生恭已臨軒兢懷馭朽¶
志欲周於四海念常切於一夫旰食宵興唯恐失墜運¶
属休㤗時丁小康方隅廓清氛祲銷盪斯乃上荷乾坤¶
之垂祐宗社之降靈下頼卿士之叶心戎臣之宣力端¶
拱嚮道推誠任能豈予寡昧用集丕績况至化猶欝勤¶
憂未寧而中外臣僚文武多士累陳懇䟽並進昌言願¶