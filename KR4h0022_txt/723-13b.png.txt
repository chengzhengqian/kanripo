昆所遊有方嘉此良㑹皆才膺開物刃有餘地從士大¶
夫逰必先曲禮二龍方騁未可量也國有衡鏡人歸品¶
藻十月良月駕言北逰當山公(一作/令)持刈楚之鍔信多¶
士發長鳴之日也以彼前慶續兹高選雖欲勿用其若¶
才何雖古人捧檄在此行也故同人惜離出餞于野逺¶
山四合長空泬寥望青林而不盡㸔白日而將暮忝座¶
右之末陪難孫之行不腆斯文俾專序别盖譲之不可¶
遂冠於篇首¶