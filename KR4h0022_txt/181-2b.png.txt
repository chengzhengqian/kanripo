寧偏照流隂信不追餘輝如可就廻燭幸無私¶
　　　同前　　　　　　　　　　庾元亮(貞元八/年及第)¶
宿霧開天霽寒郊見初日林踈照逾逺冰輕影微出豈¶
假陽和氣暫忘𤣥冬律愁抱望自寛覉情就如失欣欣¶
事幾許曈曈狀非一傾心儻知期良願自兹畢¶
　　　日華川上動　　　　　　　石殷士¶
曙霞攅旭日浮景弄晴川杲曜曾潭上悠揚極浦前岸¶
高時擁媚波逺漸澄鮮萍實空隨浪珠胎不照淵早暄¶