神人重出書有萬覧之者實符於鄭𤣥州有九游之者¶
頗類於班固懐岐嶓之舊迹想江漢之遺風粤在於永¶
淳元年孟夏四月始以内率府録事出攝蒼溪縣主簿¶
同彼漆園之莊周聊居賤職異乎安定之梁竦不憚勞¶
人騑驂而欲行紛紜而戒道是日也鶴鳴于野龍昇于¶
天詩成流火之文易占清風之卦聖主以叶時同律義¶
在於省方皇儲以守器承祧任隆於監國留臺務静博¶
望時閒於是久敬之善交平生之故友臨御溝而帳飲¶