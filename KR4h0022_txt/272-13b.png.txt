野雪晴花偏自犯江寒東溟道路通秦塞北闕威儀覩¶
漢官時許郄詵能對䇿恩榮請向一枝㸔(一作皆/詩選)¶
　　　送崔叔清遊越　　　　　　韋應物¶
忘兹適越意愛我郡齋幽野情豈好謁詩興一相留(集/作)¶
(逺/)楚水帶寒樹閶門望去舟方伯憐文士無為成滯遊¶
　　　送崔肅懿　　　　　　　　前　人¶
秋風(集作/氣)入疎户離人起晨朝山郡多風雨西樓更蕭¶
條嗟予淮海老送子闗河遥同来不同去沈憂能復銷¶