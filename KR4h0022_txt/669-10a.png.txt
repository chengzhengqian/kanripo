自起居郎署省闥未為令公所顧以職在下位不敢干¶
進也殊不知江海納細以為大山岳積壤以為髙斯道¶
日顯人皆是效以不待掃門願陪下拜有若公之令弟¶
少府監知之為人工部趙侍郎賞之為文户部李郎中¶
列之為友皆朝廷俊選而不相鄙棄庸可誣乎夫有開¶
必先先兆所感如小子者使先文字之已足(一作/及)於此¶
令弟愛之貴婿終(一無/此字)眷之及(及一/作又)於此而不能再登¶
龍門禮叙世舊未之有也謹奉尺書塵黷執事轉於内¶