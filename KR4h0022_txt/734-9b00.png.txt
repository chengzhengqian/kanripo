謂不怒而人威不賞而自(一作/人)勸實永世而作則歴百¶
王而不朽者也至於秦滅典籍鴻猷遂寢漢德既興儒¶
風不絶(一作/泯)其前漢傳左氏者有張蒼賈誼尹咸劉歆¶
後漢有鄭衆賈逵服䖍許惠卿(一有之/等二字)各為詁訓然雜¶
取公羊穀梁以釋左氏此乃以冠雙屨將絲綜麻方鑿¶
圓枘其可入乎晉世杜元凱又為左氏集解專取丘明¶
之傳以釋孔氏之經所謂子應乎母以膠投漆雖欲勿¶
合其可離乎今校先儒優劣杜為甲矣故晉宋傳授以¶