弟價重兩劉譽髙二陸比李膺則仙舟對棹方馬融則¶
絳帳雙褰若某者雖陋若左思瘦同沈約無庾信之腰¶
腹乏崔琰之鬚眉然至於感分識歸銜誠議報將酬楊¶
寳則就雀求環欲答孔愉則從龜覔印推其異類不後¶
他人謹復陳(集作/軸)新文重干清鍳馬卿室邇孔子墻髙¶
遲面莫由隳肝無所任重道逺方懐驥坂之長鳴一日¶
三秋空詠馬嵬之清什知深可恃言切成煩幽谷未見¶
於鶯喬曲沼空勤於鳬藻仰瞻几閣伏待簡書謹啓¶