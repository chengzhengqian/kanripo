歴險危其取也既勞其得也亦勤誠為創業之難也及¶
乾坤霧霽山河有主四海之内罔不臣妾言而必從如¶
影之附欲而必至如響之應愛之可以升九霄怒之可¶
以擠九泉順意者駢肩逆耳者畏忌好惡之情不由其¶
臧否賞罰之道匪闗於功過下懾以求命衆怒而莫諫¶
此所以為守文之難也然則自漢而下有天下者孰不¶
始則孜孜以親萬機將徯乎治及時既平俗既康以泰¶
自逸怠於庶務者多矣其終而不惰者則幾希矣且創¶