皇太子适禀天地之仁合日月之耀道光三善孝著十¶
倫頃者國歩多艱委以戎律理軍靖難保太定功克復¶
帝圖廓清妖孽既表建侯之業俾承守器之重仁孝之¶
徳夙夜惟寅朕天命有終弗興弗寤非至公無以主天¶
下非至法(詔令/作徳)無以臨四海是用命汝陟于元后嗣守¶
皇業上繼宗祧下安群望其令(詔令/作命)門下侍郎同中書¶
門下平章事常衮奉冊即皇帝位於戲宜遵太宗之法¶
度肅宗之儉約任賢勿貳去邪勿疑與衆守邦祗敬予¶