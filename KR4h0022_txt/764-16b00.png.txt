八座觧交丞郎不復觧交也宋曰尚書寺居建禮門内¶
亦曰尚書省亦謂之内臺每八座以下入寺門生隨入¶
者各有差不得雜以人士凢尚書官大罪則免小罪遣¶
出百日乏代人聽還本職其令及二僕射出行分道之¶
制與中丞同令僕各給威儀十八人自晉以後八座及¶
郎中多有不奏事梁天監元年詔曰自禮闈陵替歴兹¶
永久郎署備員無取職事糠粃文案員尚虚閒空有趨¶
墀之名了無握蘭之實曹郎可依昔奏事自是始奏事¶