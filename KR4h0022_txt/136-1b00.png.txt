臣甫言臣之近代陵夷公侯之貴磨㓕鼎銘之勲不復¶
照曜於明時自先君恕預以降奉儒守官未墜素業矣¶
亡祖故尚書膳部員外郎先臣審言脩文於中宗之朝¶
高視於藏書之府故天下學士到于今而師之臣幸頼¶
先臣緒業自七嵗所綴詩筆向四十載矣約有千餘篇¶
今賈馬之徒得排金門上玉堂者甚衆矣唯臣衣不盖¶
體常寄食於人奔走不暇祗恐轉死溝壑安敢望仕進¶
乎伏惟明主(一作/天子)哀憐之(一有明/主二字)儻使執先祖之故事¶