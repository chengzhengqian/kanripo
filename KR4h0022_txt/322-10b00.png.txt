　　　翫郡齋海榴　　　　　　　宋之問¶
澤國韶光早開簾延霽天野禽宵未囀山蜚書仍眠目¶
兹海榴發列暎巖楹前熠爚禦風静葳蕤含景鮮清晨¶
緑堪佩亭午丹欲然昔忝金閨籍嘗見玉池蓮未若宗¶
族地更逢榮耀全南金雖自貴貿(一作/質)賞詎(一作/誰)能遷¶
撫躬萬里絶豈染一朝妍從禄滯遐郡賞(疑作/常)是惜流¶
年越俗鄙章甫捫心空自憐¶
　　　同和詠樓前海石榴二首　　孫　逖¶