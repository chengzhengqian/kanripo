后在位一人壽昌萬國承賜式燕以樂欣欣具醉乃撞¶
宫懸砯碣天地及乎獻嵗元辰東風發春懸法象魏與¶
人惟新儼文物於王庭兼九伐而宿陳威儀之嚴嶽嶽¶
振振若太一披絪緼而俯百神既而咸造勿䙝㑹朝清¶
明璿柄指寅寢闈發扄皇帝御衮龍之法服佩蒼璧之¶
純精執鎮珪導朱紘降輦登階㣲聞玉聲於是典禮之¶
官贊王就位南面穆然至若甸侯采衛要荒閩貊輸其¶
方賮罔不來格統以千官六卿二伯司儀叙進象胥儐¶