濁水汙泥清路塵還曽同制掌絲綸眼穿長訝雙魚斷¶
耳熱何辭數爵頻銀燭未銷忩送曙金釵半醉(一作/墜)座¶
添春知公不久歸鈞軸應許閒官寄病身¶
　　此詩二百五十七巻重出今已削去注異同為一作¶
　　　韶州留别張使君　　　　　　前　人¶
來往再逢梅栁新别離一醉綺羅春久欽江總文才妙¶
自嘆虞翻骨相屯鳴笛急吹催落日清歌緩送感行人¶
己知奏課當徵拜那復淹留詠白蘋¶