　　　宿天竺寺　　　　　　　　陶　翰¶
松栢亂巖石西山微徑通天關一峰見宫闕生虛空正¶
殿倚霞(一作/峯)壁千樓(集作/上方)標石叢夜來猿鳥静鍾梵響¶
雲中峰翠映湖月泉聲亂溪風心超諸境外了與懸解¶
同明發氣候改起視長崖東湖色濃蕩瀁海光漸朦朧¶
葛僊迹尚在許氏道猶崇獨往古今事幽懐期二公¶
　　　登廬山峰頂寺　　　　　　劉眘虛¶
孤峰臨萬象秋風氣何清髙庭際南郡出林端西明(一/作)¶