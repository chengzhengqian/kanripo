故以抱陽名山山有定惠寺建于隋開皇成于今大厯¶
左有精舎上有寳坊憑巖架壑崛起堂殿甃石為趾飛¶
空構梁廽廊盤磴層閣鬱峙陽崖森竦以木秀隂壁沮¶
洳以泉灑可以資䕃庥可以備飲濯朝日上海千巖下¶
平晴雲捲霄百里前盡萬靈之所孕育衆聖之所栖憇¶
賔延真至驅伏魔恠導聾俗於覺路化空山為金界羌¶
難得而畢載也皇帝御天下之十三年至化汪濊被於¶
無垠紹興像法荷䕶釋種我成徳節度使太子太傅尚¶