澤宫舊典相圃遺法實備多儀亦彰異數至若一日之¶
澤息物休農四牡既朝勞勤式宴於是取像貍歩設廣¶
庭之禮物載張獸侯量下綱於地武射之義也豈直主¶
皮神則慿焉必侯工祝羞酺醢之嘉薦陳儆戒之順辭¶
或中鵠而升則實爵以獻終乃示其慈惠庶將强其飲¶
食正依經禮寧畏簡書爰詢袹署之言未達梓人之職¶
甲之不伏可謂守官¶
　　　同前　　　　　　　　　　秦　用¶