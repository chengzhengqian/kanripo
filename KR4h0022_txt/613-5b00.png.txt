爲穏便¶
　　　爲喬補闕論突厥表　　　　陳子昂¶
臣某言臣以顓蒙幸叨近侍陛下不以臣不肖特勅臣¶
攝侍御史監護燕然西軍臣自違闕庭渉歴秋夏從軍¶
(集作/徙居)邉徼無尺寸之功臣識闇劣孤負聖明然臣久在¶
邉隅夙夜勤灼莫不以蕃事爲念比按察已北突厥離¶
亂事迹(集作俾按察之此/以突厥離亂事迹)叅驗委曲窮問徃來竊有以¶
得其真莫不自爲鯨鯢逓相吞食流離殘餓莫知所歸¶