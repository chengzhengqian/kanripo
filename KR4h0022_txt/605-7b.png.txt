義㑹以訓上下之則朝㑹者禮之本也臣安敢忘故羣¶
后四朝以明黜陟唐虞制也五歳一見以考制度殷周¶
制也三載上計以㑹考課兩漢制也其或不朝則以禮¶
讓之故孟子曰諸侯之朝天子曰述職一不朝則黜其¶
爵再不朝則削其地三不朝以(一作/則)六師移之然則諸¶
侯朝㑹尊王室也可以廢食不可以廢朝洎秦滅古制¶
罷侯置郡漢立王侯並建守相聖唐稽右兼而用之故¶
天下朝集三考一見皆以十月上計至于京師十一月¶