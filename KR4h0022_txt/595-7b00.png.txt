藥澡豆并銀鉼子等伏以受任以來殊私未答每更節¶
候慙曠嵗時屬𤣥律送寒清霜戒臘陛下爰脩大蜡用¶
告順成既息田夫復祭先嗇臣以涓埃莫効氷炭相仍¶
年糓未登人財益匱致滋不稔之咎實媿報農之辰兢¶
惶失圖啓處無地聖慈全宥寵錫過優珍噐鮮華蘭膏¶
芳潤以疪賤之質忽降御香以靦冒之容忽澡天澤省¶
躬無措跪奉何施粉骨酬恩未伸萬一無任感戴欣懼¶
之至謹奉表陳謝以聞¶