為事讐人之神乎耆老得書速易其版曰申胥之廟無¶
使人神皆愧耳¶
　　　與陳(集作/移元)徴君書　　　　　皮日休¶
徴君足下行竒操異(集作/岐)捨眀天子賢宰相退隱於陵¶
陽踞見青山傲視白雲得䘮不可摇其心榮辱不能動¶
其志桎拲冠冕泥滓禄位甚善甚善茍與足下同道者¶
必汲汲自退名惟恐聞行惟恐顯老死為山谷人矣或¶
名欲遺千世(集作/載)利欲及當今者聞足下之道可以不¶