臣某言臣素以庸虛又嬰疾病半年在假未任出入四¶
表上陳備盡誠懇過蒙渥澤特賜優容聖慈則深私願¶
猶阻俯仰袵席兢惶靡寧臣本謂至春和得漸平復今¶
方藥遍用根本未除雖簮帶假人得以被體而趨步無¶
力難於拜恩輔臣之任百辟是仰遵守法度誠所宜先¶
豈有踰歲家居尚塵鼎飪况所受厚祿出於疲人竊位¶
公卿尚知不可沉疴私室何以自安易象害盈實在今¶
日伏惟陛下𢎞覆萬物曲成不遺凢在懷生各得其所¶