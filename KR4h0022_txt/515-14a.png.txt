旁求俊造迨將筮仕厯試文詞俾從卜夜茍狂簡而無¶
取宜確執而勿聴萃彼羣才登于㑹府惟賢是急慮失¶
寶於握珠有命則從何(集作/許)借光於(集作/而)秉燭及乎考¶
覈罕有菁英屬詞既謝於㨂金待問徒煩於繼火將期¶
百錬之後思苦彌精何意一塲之中心勞愈(集作/逾)拙曷¶
如早已焉用晩成敢告有司勿從所請¶
　　　徴辟不起判¶
得乙隱居徴辟不起子孫請以所辟官用䕃所司不許¶