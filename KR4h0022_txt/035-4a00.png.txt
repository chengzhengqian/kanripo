似易水蕭蕭之日木葉方落如洞庭嫋嫋之時映泬寥¶
之逺天動悠揚之短晷與碧落而相合將清光兮乍起¶
凈如練兮可名清濯纓兮増美儻朝于海知引往而納來¶
如挈其瓶可注兹而挹彼安波皎潔利物含𢎞溢金隄之¶
晶晶窺銀礫而澄澄飛螢乍臨疑列宿之在漢纎鱗或躍若¶
迎春而上冰豈清淮之可翫何靈溪之是矜則知沸潭無¶
湧聞之於栗烈寒潭見底稱之於洞澈孰若積𤣥流當素¶
節金鏡同朗冰壺共潔既妍媸而照臨幸清通之區别¶