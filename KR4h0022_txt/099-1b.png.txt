逾十年遨逰不出於醉鄉居處自同於愚俗閔仲叔之¶
殊見徒避猪肝屈大夫之𥚹懐浪投魚腹是以坐成滌¶
噐行將賃舂擁萬巻而笑百城舉簞瓢而歌一室必期¶
口無二價居賣藥之流身抗三旌入屠羊之肆於是詩¶
輕招隠賦陋歸田和光同塵嘗聞語矣遁世無悶豈虚¶
言哉榮啟期之鼓琴身終三樂嚴君平之賣卜日止百¶
錢是可以融神保和含道詠徳亦何必拂衣丹嶠散髪¶
清流吸玉露之英擷金芝之秀鍊神化骨以為榮乎甚¶