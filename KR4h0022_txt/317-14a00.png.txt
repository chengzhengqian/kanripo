　　　秋過龍武李將軍書齋　　　王　建¶
髙樹蟬聲秋巷裏朱門冷净似閒居重裝墨畫數莖竹¶
長着香薰一架書語笑侍兒知禮數吟哦野客任狂踈¶
就中愛讀英雄傳欲立功勲恐不如¶
　　　和元員外題昇平里新齋　　楊巨源¶
因知休沐諸幽勝遂肯髙齋枕廣衢舊地已開新玉圃¶
春山仍展緑雲圖心源邀得閒詩證肺氣宜將慢酒扶¶
此外惟應任真宰同塵最是道門樞¶