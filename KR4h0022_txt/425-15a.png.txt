義倉如年穀不成即量取賑給官司但為其法勸諭不¶
得收作用度(四字集/作收管)各(集作/仍)委本道逐便宜處置聞奏¶
敦本厚生如資播殖當今所切莫甚於斯自今後百姓¶
有墾闢田疇加於常嵗者所加之地不得輙更徵租稅¶
其刺史令長考課亦以本界墾田多少為殿最今年蝗¶
蟲損甚(集作/田)州府開春之後量給種子以便(集作/便就)農功¶
天下應荒閑地(集作/田)有肥沃(集作/饒)堪置屯田處委當管¶
審細檢行以諸色人及百姓情願者使之營田如部署¶