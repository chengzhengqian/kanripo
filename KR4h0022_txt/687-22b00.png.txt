若云依了經義則三世諸佛一切善法皆從此六經出¶
孰名為不了義經乎况諸經中與維摩法華首楞嚴之¶
説同者非一也與法王金剛三昧之説同者亦非一也¶
不可遍舉故於二義中各舉三經此六經皆上人常所¶
講讀者今故引以為問必有甚深之㫖焉今且有人忽¶
問法於上人上人或能觀知其心或未能觀知其心將¶
應病與藥而為説耶將同一病一藥而為説耶若應病¶
與藥是有髙下是有雜味即反法王等三經之義豈徒¶