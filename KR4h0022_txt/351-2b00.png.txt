春以隨肩入長楊以携手金盤薦美藉之珍玉杯沉縹¶
清之酒義曰和神事非爽口於是娛樂未終留(一作/曦)光¶
將夕飛觴引滿奮袖舉白投轄安坐歡甚促席以㑹雕¶
蟲之賔加有清談之客論同炙輠藻若凌雲戴憑不能¶
髙其説相如不能擅其文無𤣥不析無細不分搦簡玉¶
振下筆蘭芬乃亦六郡莫擬非直三蜀蔑聞属虞泉氣¶
晩朗月潜曜清巵未闌宵景方照竒舞逓作名謳斯召¶
約綽妍姿嬋嫣宜笑綺縠風吹珠璣星耀齊竽颺參差¶