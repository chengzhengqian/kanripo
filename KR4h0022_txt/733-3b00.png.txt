　　　贈(集作/送)孫生序　　　　　　皇甫湜¶
浮圖之法入中國六百年天下胥而化其所崇奉乃公¶
卿大夫野益荒人益饑教益頽天下將無而始渾然自¶
上下安之若性命固然也孫生天與之覺獨曉然於厚¶
夜聦然於大醉發憤著書攻而指斥之其詞委備痛入¶
肝血乃忘力之不足以死爲斷庶幾萬一悟主救人者¶
嗚呼不得古人而與之必也生乎遂(集作/道非)除肉刑一女¶
言也能移髙山一翁願也彼髠褐雖翳地其無足憂乎¶