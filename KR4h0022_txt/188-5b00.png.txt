參差動龜遊次第新渉江如可採從此免迷津¶
　　　華林園早梅　　　　　　　鄭述誠¶
曉日東樓路林端見早梅獨凌寒氣發不逐衆花開素¶
彩風前艶韶光雪後催蘂香霑(一作/繁香)紫陌枝亞拂青苔¶
止渇曽為用和羹舊有才含情欲攀折瞻望幾徘徊¶
　　　潘安仁戴星㸔河陽花發　　吕　敞¶
行春潘令至勤恤戴星光為政宵忘寢臨人俗冀康曉¶
花迎徑發新蘂滿城香秀色霑輕露鮮輝麗早陽津橋¶