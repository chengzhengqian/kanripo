狼藉披攘木實未熟輙齕齩捉(集作/投)注竊取人食皆知¶
自實其嗛(以頰貯/食曰嗛)山之小草木必陵挫折挽使之瘁然¶
後已故王孫之居山恒蒿然以是猨羣衆則逐王孫王¶
孫羣衆亦齚猨猨棄去終不與抗然則物之甚可憎莫¶
王孫若也余棄山間乆見其趣如是作憎王孫云¶
湘水之浟浟兮其上羣山胡茲欝而彼瘁兮善惡異居¶
其間惡者王孫兮善者猨環行遂植兮止暴殘王孫兮¶
甚可憎噫山之靈兮胡不賊旃跳踉呌囂兮衝目宣齗¶