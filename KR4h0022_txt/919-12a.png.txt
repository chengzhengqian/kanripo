十九年太宗揚鑾蹔撫清海俗於三韓駐蹕聊麾駭天¶
聲於六漢侯公參末將績預深涓(一作/元戎)詔論功授上柱¶
國封騶虞縣開國男食邑三百户永徽元年拜右領軍¶
將軍餘如故荷元天之廣運承湛露以晞陽蒲璧開南¶
面之尊蘭錡盛北軍之寵門驅駟馬匣紐雙龜薄暮歸¶
來輝光不獨於三子辨色而入前後方參於五侯疊蓋¶
流軒徽枝岌嶪足以震輝都鄙謳謡氓庶尋丁定襄公¶
憂執喪無替於少連讓爵自先於季札及其字人按部¶