髪而祭伊川者以為不出百年此其為戎乎臣恐不及¶
百年而蜀為戎此七事也且國家近者廢安北㧞單于¶
棄龜兹放踈勒天下翕然謂之盛徳所以者何盖以陛¶
下務在仁不在廣務在養不在殺將以此息邉鄙休甲¶
兵行乎三皇五帝之事者也今乃狥貪夫之議謀動兵¶
戈將誅無罪之戎而遺全蜀之患將何以令天下乎此¶
愚臣所不甚悟者也况當今山東饑關隴弊歷嵗枯旱¶
人有流亡誠是聖人寧静思和天人之時不可動甲兵¶