漢賜黄金還依膝下隋珍明月再入掌中今者上報慈¶
恩大張名供於是披甲第闢梵筵幢蓋乗空而下來龍¶
象接武而爰集廻供絶陁之國求饌香積之宮麵為丘¶
而蔽庭酪為沼而環砌龍王獻水噴車馬之埃塵天女¶
㪚花綴山林之草樹無邉之施下飽於三塗普救之心¶
傍寛於六趣伏願以斯妙福上薦聖朝應天皇帝長保¶
金圖永臨璿極九族既睦祛其有漏之縁萬人以安不¶
捨無生之見順天皇后慶垂椒掖德盛蘭宮國風流洽¶