故¶
　　　授張延賞河南尹制　　　　常　衮¶
門下域彼四海尹兹東郊分其三川式是中憲加以舟¶
車之㑹轉輸之殷叅貳保釐責成播殖惣此庻務屬於¶
廉才銀青光祿大夫行中書舎人上柱國河東郡開國¶
公張延賞相府餘慶儒門濟羙德行文學脩身於四科¶
忠肅恭懿齊名於八族綽有純性澹然素懐凡所歴職¶
必聞異政推之以誠信明恕守之以廉能簡約既精練¶