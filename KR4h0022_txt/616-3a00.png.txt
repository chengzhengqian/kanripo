居五品足知禁令捕獲罪人已就拘執計其本犯又非死¶
刑遂乃違法恣心擅行殺戮是無憚也詐云格殺表奏¶
求賞是罔冒也陛下付法司推窮事須歸實而逓相枝¶
蔓(一作/雲搜)希冀恩澤挾偽于真是要君也自古節義之人¶
亦有讓死之事皆為臨危遇厄事不獲已愛敬君親亡¶
身棄命豈如子雲等明白故犯懐詐藏姦朋黨比周¶
違經亂法於義無所取於禮無所勸其罪不可恕其源¶
不可開且法司之體職當察獄義無縱濫不得阿容二¶