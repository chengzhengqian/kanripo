臣某已下文武官九品以上二千七百五十人等言臣¶
等伏見今月九日恩制縁逆人親屬有能公勤清白者¶
自當隨材擢用不以為瑕宜各坦懐佇收來効臣等仰¶
承恩造伏誦徳音感戴屏營忭舞相屬臣某等誠歡誠¶
喜頓首頓首死罪死罪臣聞父殛子興聖賢忠厚之教¶
身死宗戮季末陵夷之道或罰不及嗣或禍并其族淳¶
朴浸徃惻隠不逮於昆蟲(一作/蚊)法令滋章網羅必及於¶
麛卵天厭淫虐誕興明聖掃百王之餘弊張網羅而更¶