炙轂子曰夫兵者㐫噐戰者危事自古聖王不得已而¶
用之仗徳而行則湯征葛乃為帝王若恃力而戰則紂¶
放牧野終罹戮辱春秋傳曰兵之設久矣聖人以興亂¶
人以廢廢興存亡昏明之術皆兵之由也復曰文不犯¶
順武不違敵盖軒轅五十二戰義在惜民湯武七十二¶
征本惟靖難且文而不武武而不文不可謂雄則文臣¶
在聰明噐量鑒人别材故曰文雄可以為相武臣在俊¶
傑深沉果敢決斷故曰武雄可以為將二畧兼濟則可¶