　　　授盧告左拾遺等制　　　　杜　牧¶
勅承奉郎行京兆府長安縣尉直史館盧告等朕觀不¶
理之代無他道也取唯諾之士為耳目之官是以太宗¶
皇帝之理天下也徳為聖人尊為皇帝三日不諌必責¶
侍臣况予寡昧固多遺闕不官才彦安能知之告是吾¶
賢鄉老之令子弟也以甲科成名以家行著稱取自史¶
閣㧞居諌垣夫朕之不徳吏之不平政之失中人之不¶
寜四者之闕悉陳其志此乃漢文帝開諌諍之詔也忠¶