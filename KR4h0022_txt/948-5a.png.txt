銀青光禄大夫澤州刺史公以義俠聞于汧隴之間洎¶
天下兵興以身許國累功百戰全生萬死歴官十七政¶
至于開府儀同三司御史中丞樂平郡王食實封五千¶
户充涇原節度兵馬使建中初逆將劉文喜竊涇州叛¶
皇上以神武肅毅齊一四海欲使亂臣賊子作誡于涇¶
六月興戎群帥奔命前事之日公挈長子光國度文喜¶
將叛而不攴也始以奏請造于帝庭敷露姦慝陳獻忠¶
欵期以父子為其膏肓上撫而還之嗚呼天地啓公之¶