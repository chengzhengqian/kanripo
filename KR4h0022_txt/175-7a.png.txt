令節重遨遊分鑣戱彩毬驔驂廻上苑躞蹀繞通溝影¶
就紅塵沒光随赭汗流賞䦨清景暮歌舞樂時休¶
　　　同前　　　　　　　　　　沈佺期¶
今春芳苑逰接武上瓊樓宛轉縈香騎飄颻拂畫毬俯¶
身仰未落廻轡逐傍流秪為㸔花鳥時時悮失籌¶
　　　同前(集作棃園亭/子侍宴應制)　　　　　崔　湜¶
年光陌上發香輦禁中逰草緑鴛鴦殿花明翡翠樓寳¶
(集作/天)杯承露酌仙管雜風流今日陪歡豫皇恩不可酬¶