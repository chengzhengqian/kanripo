盖聞天地作極不能遷否泰之期川岳薦靈不能改窮¶
通之數豈非聖賢同業存乎我者所謂才榮辱異流牽¶
乎彼者所謂命是以龍驤鳯峙(一作/翥)伊周成翊贊之功¶
含糗羮藜顔冉困棲遲之病或先號而後笑或始吉而¶
終㐫事不可量功未必定則知洪濤未接長鯨多陸死¶
之憂曾風未翔大鵬有雲傾之勢池鰌井鮒亦将皷鱗¶
而輕之田鳩野鸚亦将騫翮而侮之及其衝溟渤接扶¶
搖吹波則江漢倒流騰氣則虹霓掩摩赤岸負蒼天然¶