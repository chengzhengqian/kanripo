　　　賀破渭北党項狀　　　　　于　邵¶
右臣得所由報破前件賊者伏以作逆者皇穹所誅阻¶
兵者黔首共棄此賊與懐恩同惡俱為不道昨率其蜂¶
蠆犯我郊畿奉天之衆振其前邠州之軍制其後彼進¶
無所入退知難歸尚肆貪狼更為封豕毆侵縣邑剽掠¶
居人光進仗天之威首殱魁蘖杜冕賈士之勇再掃殘¶
妖既已誅其鯨鯢佇見傾其巢穴凡在戎旅孰不歡欣¶
臣忝惣兵權倍萬恒品¶