峩峩巨石巖峭山立鎮郡城之前阜壓蓮宫之上界海¶
若鞭而莫動天將泐而終固皇唐天寳八年五月六日¶
清晝忽騰雲傍(集作/旁)湧驟雨来集驚颷環駭軒(文粹/作匉)訇¶
杳冥雄雄者雷騞然中震迸火噴(一作/焚)野大聲殷空岑¶
嶺躨跜潭洞簸蕩須臾風雨散雲雷収激(文粹/作頂)辟輪囷¶
斬焉中闢南委地以梯(集作/柹)落北干霄而碣(一作/掲)樹不¶
上不下不西不東亭亭厥心隠出(文粹作/隠隠)真像三十二¶
相具八十種好備列侍環衞品覺有序莊嚴供養文物¶