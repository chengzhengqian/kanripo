之宏圖張祖宗之丕業臣妾四極驅馭百靈鼔舞發育¶
經緯彌綸之績宣滲漉沉潜懐柔容保之㤙備是以人¶
祇順徳遐邇宅心𤣥符畢臻黄瑞盡出幽賛乎祖考(一/作)¶
(考/姓)之茂烈發明乎施尊之盛儀意者三塗滅氛二室儲¶
貺以望屬車之塵久矣帝者雖倦焉得距而巳乎伏願¶
坦至公之懐捐獨善之意欽若大典疇咨故實上以光¶
七廟之休徳下以納羣生之福祐長為稱首豈不羙歟¶
帝曰俞哉乃包含藝文考練風俗採儒術徴禮官窺五¶