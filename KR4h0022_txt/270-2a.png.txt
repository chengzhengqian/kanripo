我久離别羡君看弟兄歸心更難道回首益(集作/一)傷情¶
　　　淇上送韋司倉徃滑臺　　　前　人¶
飲酒莫辭醉醉多適不愁孰知非逺别終念對新(集作/窮)¶
秋滑䑓門外見淇水眼前流君去應回首風波滿渡頭¶
　　　東平别前衛縣李宷少府　　前　人¶
黄鳥翩翩楊柳垂春風送客使人悲怨别自驚千里外¶
論交却憶十年時雲開汶水孤㠶逺路遶梁山疋馬馳¶
此地從來可乗興留君不住亦凄其¶