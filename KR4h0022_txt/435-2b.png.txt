叶於便宜無使勞擾故兹示諭當悉朕懐(元和/七年)¶
　　　賑貸京畿徳音¶
門下朕聞王者之牧黎元也愛之如子視之如傷苟或¶
風雨不時稼穡不稔則必除煩就簡惜力重勞以圖便¶
安以阜生業况邦畿之内百役所從雖勤恤之令亟行¶
而供億之制猶廣重以經夏炎暵自秋霖霪(唐書/作㴻)南畝¶
虧播殖之功西成失豐(唐書/作農)登之望内乏口食外牽王¶
徭豈惟轉徙(唐書作/輪非)之虞慮有餓(唐書/作餧)殍之患斯盖理¶