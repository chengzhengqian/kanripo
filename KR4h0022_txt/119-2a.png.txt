夫漢帝思仙神君降質堂惟大小帳有甲乙植以珊瑚¶
之樹綴以明珠之實何幽茂以陵秋獨青葱而照日亦¶
有王家貴戚石氏財雄争豪世上使氣胷中視珊瑚之¶
若芥運如意以成風彼植之爲貴此碎之又何謂諒無¶
補於經綸徒見稱於祥瑞今也聖人御天所寳惟賢歛¶
雲物之容不書於策斮珠玉之脛而沉於泉車有龍首¶
鸞衡不以珊瑚爲柱馬有乘黄兹白(四字見文選/曲水詩序)不以¶
珊瑚爲鞭故雖古人之所貴獨吾君能捨旃¶