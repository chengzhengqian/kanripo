境超三界清流振陸渾報慈𢎞孝理行道得真源空净¶
祥煙霽時光愛日温願從初地起長奉下生尊¶
　　　上元日聽太清宫歩虚　　　張仲素¶
僊客開金籙元辰㑹玉京靈歌賔紫府雅韻出層城磬¶
雜音徐(一作/餘)徹風飄響更清紆餘空外盡斷續聽中生¶
舞鶴紛將集流雲住未行誰知九陌上塵俗仰遺聲¶
　　　府試中元觀道流歩虚　　　殷堯恭¶
𤣥都開秘籙白石禮先生上界秋光静中元夜景清星¶