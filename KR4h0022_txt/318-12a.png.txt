無事稱無才柴門亦罕開脫巾吟永日着屐歩荒臺風¶
巻微塵上霆將暴雨來終南雲漸合咫尺失崔嵬¶
　　　韓評事别業　　　　　　　周　賀¶
門枕平湖秋景好水煙松色逺相依罷官餘俸租田種¶
送客廻船載石歸離岸遊魚逢浪返望巢髙鳥(一作/寒鳥)逆¶
風飛嵩陽舊隠多時别閉目閒吟憶翠微¶
　　　李侍御上虞别業　　　　　方　干¶
滿目髙(集作/亭)臺佳作繁蟬吟燕語不為喧晝潮勢急吞¶