　　　同前　　　　　　　　　　韋　述¶
郊廟蒸嘗春秋禴祀執膰成禮受胙為榮甲位列周行¶
職惟神監舉信從政須慎威儀屬有事宗祊無虧肅敬¶
鄒人問禮非惟黍稷之馨祝史正詞抑亦牲牷必備既¶
而三獻徹爼肆夏尸還天子多歡始預受釐之福先生¶
有饌遂欣歸胙之榮初則視膳在堂終則降福於廟雖¶
必嘗君賜頗取則於前規而不捨餕餘誠有違於昔典¶
非復必齋之慎審乖如在之儀何慢神之致尤惟失禮¶