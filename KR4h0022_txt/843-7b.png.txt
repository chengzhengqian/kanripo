登玉輿環拱百神導從羣后遂陵桂蕚攀松蹬跨峥嶸¶
而出煙道排列缺而羾天門羽節髙揮上下鳥星之次¶
龜壇下映俯瞰鵬雲之色瓊文祕檢絡之以銀繩寳筭¶
休期探之扵金䇿交大靈扵咫尺受洪釐扵億萬然後¶
倘佯煙霄怊悵古昔凝神扵九天之上逰目扵八紘之¶
表睠觸石之雷雨爰覃作解之㤙仰斗杓之運行仍布¶
惟新之令是曰大赦改元為萬嵗登封元年歡洽幽明¶
慶沾動植千齡之統由聖代而連九皇萬嵗之音自神¶