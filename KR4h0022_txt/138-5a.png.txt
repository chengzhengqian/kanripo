其羽結舌何異消聲可取鸎能囀鸞善舞鳯鏘鏘而聲¶
樂鴈嗷嗷而音苦在和鳴而則多於敬授而何補曷若¶
動適其宜静得其時伴𤣥鷰之辭巢秋而俱去陪黄鳥¶
之遷木春以為期豈比夫嘻嘻者聞妖於亳社交交者¶
見刺於秦詩斯則𡨕契陰隲逈殊品彚標羽族以稱竒¶
載月令而為貴配鳴鳩之拂羽僃嵗候於三百六旬嫓¶
鶡鳥之呑聲應天時於二十四氣至矣哉隨時之智從¶
宜之義抑斯禽之謂¶