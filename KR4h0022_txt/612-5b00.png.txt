氣所㑹未有不化神而能長久者也是以服食者則翺¶
翔自任役使百靈臣肌性虚羸小嬰疾苦務求攝理驗¶
討方書品丹石之名徴草木之氣前聖所録粗知其體¶
即味消邪厲力輔神年類非難得之珍價無兼金之重¶
觸疾則愈莫若兹物伏惟越古金輪聖神皇帝陛下福¶
徳所符天祚攸久豈假上藥方固南山然一日萬幾或¶
煩聖慮色力營衛(一作/微)必有相資臣從西山野人得其¶
良者其色多白乃是(一作/是名)雲液臣不揆拙昩輙採古仙¶