海心游魏闕跡混朝市名為大隠可得同年而語哉天¶
子巡於下都望於中嶽軒皇駐蹕將尋大塊之居堯帝¶
省方終全潁陽之節羣賢以公私有暇休沐多閒忽乎¶
將行指林壑而非逺莞爾而笑覧煙霞而在矚登坱圠¶
踐莓苔阮籍之見蘇門止聞鸞嘯盧敖之逢髙士詎識¶
鳶肩憶桑海而無時問桃源之易失寒山四絶烟霧蒼¶
蒼古樹千年藤蘿漠漠誅茅作室挂席為門石隠磷而¶
環階水潺湲而匝砌乃相與旁求勝境遍窺靈跡論其¶