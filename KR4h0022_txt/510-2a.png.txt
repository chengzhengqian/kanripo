郗珍性好讀書家貧隣家富乃穿隣壁取燭光隣告為盗¶
　　　對¶
郗珍黄冠野客白屋寒生仰桂林之一枝猶思對策掩¶
蓬門之三逕無忘偷光但學以資身行不踰志(一作/矩)因¶
人之利尚或不為竊隣之光何居而可必欲三餘不棄¶
百遍無疲原憲弊衣杖藜而非病顔囬陋巷飲水而多¶
歡既知讀書應聞對馬與其鑿壁何如聚螢若觀過知¶
仁推情决獄束緼之婦尚未過於黄沙懸梁之夫庶獲¶