臣本蜀之匹夫官不望逹陛下過意擢臣草莽之下昇¶
在麟臺之間(集作/閣)光寵自天卓若日月微臣固陋將何¶
克負然臣聞忠臣事君有死無二懐佞不諫罪莫大焉¶
况在明聖之朝當不諱之日方復鉗口下列俛仰偷榮¶
非臣之始願也不勝愚惑輙奏狂昧之說伏惟陛下少¶
加察焉臣聞古之御天下者其政有三王者化之用仁¶
義也覇者威之任權智也强國脅之務刑罰也是以化¶
之不足然後威之威之不變然後刑之故至於刑則非¶