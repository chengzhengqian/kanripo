墜坑穽枕倚巖窟據洞口而嵳峩出泉心而硉矹徒見¶
新排理坼舊蹙文迴圓分者雹散方裂者氷開旣藏瑕¶
而被蘚又抱穴以侵苔豈如寫鏡能明磨鋒可利擊拊¶
充帝庭之樂關和覩王府之器總五色而補天含九光¶
而鎮地者矣詞未畢帝乃顧而言曰楚王見璞棄之山¶
阿不有卞氏其如玉何抽琴命操爲古石之歌歌曰江¶
東藏瑞簡濟北藴兵書若非平固湖中鴈定是昆明池¶
裏魚歌響旣終神儀有懌左右驚視符彩傍射使玉人¶