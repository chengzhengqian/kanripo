再赦婦兒喑啞斯又赦之不可數也明矣然則赦之為¶
用用必有時數既失之廢亦未為得也何者赦之為徳¶
大矣為賊亦甚矣大凡王者踐阼改元之初一用之則¶
為徳也居常致理之際數用之則為賊也故踐阼而無¶
赦則布新之義缺而好生之徳廢矣居常而數赦則恵¶
姦之路啓而召亂之門開矣由此而觀盖赦者可疎而¶
不可數也可重而不可廢也用舍之要其在兹乎¶
　　　典章禁令¶