器乆翳銛鋒不全參差永(疑作/氷)缺奄冉苔聨價減千金¶
之直文滅七星之躔非夫堅石之鍛乃礪乃巧匠之藏¶
焉修焉又安得而昭宣若乃君上初臨徳聲未溥令不¶
盡一名不減(疑作/咸)五筮㣲子牙之兆衮闕仲山之補非¶
夫忠臣之扶危持顛英俊之左弼右輔又安得而稽古¶
乃知君與臣兮相符金與礪兮相須離之而道斯逺全¶
之而徳不孤故為金也光乎九牧為君也配彼三無是¶
以工必利其器君先擇其佐佐明則有融器鋭則不挫¶