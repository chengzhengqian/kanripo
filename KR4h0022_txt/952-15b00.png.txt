有子男二人長曰周六始四嵗季曰周七子厚卒乃生¶
女(集有/子字)二人皆㓜其得歸葬也費(集作/資)皆出於(文粹無/此字)¶
觀察使河東裴君行立行立有節槩重然諾與子厚結¶
交子厚亦為之盡竟賴其力葬子厚於萬年之墓者舅¶
弟盧遵遵涿(文粹/作可)人性謹順學問不厭自子厚之斥遵¶
從而家焉逮其死不去既徃葬子厚又將經紀其家庶¶
幾有始終者銘曰¶
是惟子厚之室既固既安以利其嗣人¶