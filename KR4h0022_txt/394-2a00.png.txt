　　授高允恭兼侍御史知雜事制　元　稹¶
勑御史府不以一職名官盖揔察羣司典掌衆政副其¶
丞者是選尤難而御史丞僧孺首以朝議郎守尚書户¶
部郎中判度支案飛騎尉高允恭聞於予曰允恭始以¶
儒家子能文入官在監察御史時分務東臺無所顧慮¶
為刑部郎中守訓典復以人曹郎佐掌邦計懸石允釐¶
撓之(集作/而)不煩簡而無傲静專動直志行脩明乞以臺¶
郎兼授憲簡雜錯之務一以咨之朕俞其言爾其自勵¶