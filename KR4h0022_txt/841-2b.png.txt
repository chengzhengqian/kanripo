惟陸沉等趨(一作/超)宫閣並綴衣簮春臺共踐秋水偕臨¶
還馬齊轡出盖連隂良書濁酒永嘯長吟羙言俱賛闕¶
行同箴娯樂未㡬險阻相尋忻既無極憂亦難任云胡¶
不弔亡我知音百年已矣萬事傷心嗚呼哀哉亭伯君¶
山並嗟湮滅荀粲王夀同悲夭折蘭菊無墜鐘鼓不絶¶
之子云亡何愧前烈靈衣襲几奠酒盈杯故庭飛籜虚¶
悵凝埃僕流離而涕泗驂顧慕以遲迴出南陽之舊道¶
掩北邙之夜臺趙卿之銘巳勒滕公之隴未開臨象設¶