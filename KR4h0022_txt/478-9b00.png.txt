東難險阻不異成敗乃殊以是言之非才莫可今若漸¶
收塞上之士申晁錯之謀安輯雲中之人曉嚴尤之術¶
保以邑落守以城池求賢良以為守習農桑以為教敵¶
至則收其積聚使野無所遺賊去則伺其虚危使兵不¶
失利則秦川嵗减於冬戍代北不懼於秋犯臣見薊門¶
屯田防軍㓂之乗攻守餘暇務耕耘之積省兩河之粟¶
資三軍之費但使役之無擾何憂兵以致弊軍既未息¶
此安可停臣聞取亂侮亡書之明義固險而守國之恒¶