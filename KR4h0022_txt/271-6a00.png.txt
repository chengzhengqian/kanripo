　　　送鄭少府赴滏陽　　　　　前　人¶
子真河朔尉邑里帶清漳春草迎袍色晴光拂綬香青¶
山入官舎黄鳥出宫牆若到銅䑓上應憐魏寢荒¶
　　　送王大昌齡赴江寧　　　　前　人¶
對酒寂不語悵然愁(一作/悲)送君明時未得用白首徒工¶
(集作/攻)文澤國從一官滄波幾千里羣公滿天闕獨去過¶
淮水舊家冨春渚常憶卧江樓自聞君欲行頻夢南徐¶
州窮巷獨閉門寒燈静深屋北風吹㣲雪抱被肯同宿¶