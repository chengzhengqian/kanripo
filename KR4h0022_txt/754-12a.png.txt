本初㨿四州之地南向争衡劉景升擁十萬之師坐觀¶
成敗區區公路欲居列郡之尊瑣瑣伯珪謂保易京之¶
業瓉既窘斃術亦憂終譚尚離心琮琦失守其故何哉¶
有大賢而不能用覩長䇿而不能施便謂力濟九區智¶
周萬物天下可指麾而定宇宙可大呼而致也嗚呼悲¶
夫余觀三國之君咸能推誠樂士忍垢藏疾從善如不¶
及聞諌如轉規其割裂山河鼎足而王冝哉孫仲謀承¶
父兄之餘事委瑜肅之良圖泣周秦之痍請吕䝉之命¶