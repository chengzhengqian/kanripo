以賤微荷兹榮耀就賜而照臨第宅聚觀而光動里閭¶
降實自天非因榆柳之燧仰之如日空傾葵藿之心徒¶
奉恩輝豈勝欣戴¶
　　　為人謝端午賜物等狀　　　令狐楚¶
右中使王進卿至伏奉詔書慰問臣兼宣恩㫖賜臣及¶
諸将衣并百索銀器等者臣伏以夏之為仁實由乎長¶
養王者所寳莫重於賢能故事将錫長年皆於今月因¶
頒珍翫遐及庶方誠上帝之殊私信天朝之盛典臣才¶