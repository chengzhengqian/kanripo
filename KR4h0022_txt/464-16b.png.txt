　　　申寃制¶
門下九重嚴䆳非呌閽之可聞萬邦遐曠因表䟽而方¶
逹朕尊居黄屋乃心(詔令作/心念)蒼生微物不安毎切納隍¶
之慮一人失業更軫宵衣之懐思欲下情上通無令壅¶
隔所以明四聦者也其官人百姓等有寃滯未申或獄¶
訟失職或賢才不舉或獻納(詔令作/進獻)謀猷如此之流任¶
其投匭凡百士庶宜識朕懐(神龍元年二/月二十七日)¶
　文苑英華巻四百六十四¶