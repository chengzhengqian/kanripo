道矣然則兵之用也豈惟道乎亦有工拙矣語大㫖有¶
三微焉昔伊尹勸湯吕望勸周子房勸漢祖鄧禹勸光¶
武可謂知運命之微也樂生破竹迎刄之喻曹劌三皷¶
候衰而作可謂知和氣之微也孫臏邀敵於馬陵韓信¶
置軍於水上可謂知地勢之微也故古今有言曰能知¶
三微覇世之師至夫以智料智因竒縱竒千變萬化不¶
可殫備今夫握機者約而逺㡬而深用少以(一作/少而)濟廣¶
貫一以締萬微乎微乎可以神會雖(疑作/難)以跡融非智¶