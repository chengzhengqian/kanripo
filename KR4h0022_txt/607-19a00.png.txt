四海絶仰觀之表九嬪無所統之尊誰詠國風空垂易¶
象永惟委墜可謂因循漢氏以來舊章不易常先立后¶
始可建儲今元良已視於東朝而柔順未臨於内職既¶
虛正位莫叙大倫臣等每奉清光累陳彛憲竊詳睿㫖¶
俯鑒愚衷請問守龜必當告吉掖庭累行詎無白鷰之¶
徵簡策正名宜受金螭之錫是以敢干旒扆進拜封章¶
伏乞申命有司擇定良日俾行盛禮自叶至公冐黷宸¶
衷臣等無任懇廹惶恐之至¶