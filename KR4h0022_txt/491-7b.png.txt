對臣元穎案周易君道下濟臣志上通謂之泰其繇曰¶
小往大来臣歴觀書契以還君德定位未有遺斯道而¶
能逹聰明目光極鴻業者也伏惟陛下誕膺明命克敷¶
文徳親降大問詢於微臣愚臣智識庸鄙經術短淺不¶
足以充明詔之言而隠罪大矣敢不俯罄愚衷仰謝萬¶
一制䇿曰朕躬(䇿問/作恭)承丕緒寔濟横流期致和平維新¶
制度且(䇿問/作而)成湯受夏周武定殷劉矯嬴弊魏乘漢俗¶
必有至政存乎令典者臣聞湯革夏政野以質(一無此/三字)¶