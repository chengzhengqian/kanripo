覩清顔下官才不逮人學非通敏徒以聞長者之餘論¶
忝好事之末流有時感激斐然牽課但短綆之才嗟於¶
不及挈瓶之智患在屢空頃者闗塞覊遊風塵旅泊抒¶
情歌事畧有短篇未足追踵詞人亦以言其所志竊不¶
自外思簡知音所冀南郢之聲時參委巷東里之潤或¶
被庸章則駑駘獲薦於九方腹背可儔於六翮矣仍恐¶
豚肩禱薄未足享盈車之報犗餌非香不能致吞舟之¶
獲耳僕事巳清白尋就西轅仰承背夏渉秋方期戾止¶