萬古千秋臨穴既乖飲痛何極唯安陽祖妣未祔仍世¶
遺憂昨本卜孟春便謀啟合會雍店東下逼近行營𤇺¶
火朝燃鼓鼙夜動雖徒歩舉櫬古有其人用之於今或¶
為簡率潞冦朝彌則此禮夕行首夏已来亦有通吉儻¶
天鍳孤藐神聽至誠獲以全兹免負遺託即五服之内¶
更無流寓之魂一門之中悉共歸全之地今交親饋遺¶
朝暮饘餬収合盈餘節省費耗所望克終逺事豈敢温¶
飽㣲生苟言斯不誠亦神明誅責老舊僕使纔餘兩人¶