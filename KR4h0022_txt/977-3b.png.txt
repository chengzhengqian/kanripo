承家枝分葉散三貂赫赫於臺省駟馬諼諼於里閈徳¶
之有隣吐符兮降神家之積慶受禄兮宜君星躔可以¶
衝南越都邑可以貿(集作/質)西秦言鄭公之不死謂張衡¶
之後身雍州為積髙之地初登吏部尚書即㗋舌之端¶
始拜郎官見天子而題柱侍明光而握蘭入麒麟之閣¶
圖書掌於河洛測璇玉之璣造化窮於制作大風積也¶
方絶於雲天有力負之生悲於溝壑嗚呼哀哉言念平¶
生求其友聲適我願兮共得朋從之道又吾姨也俱承¶