代令竇泰佐之又遣侯景等云向白馬輔世珍等徑取¶
石濟髙隆之及婁招等屯㨿壺闗韓軌之徒擁衆蒲坂¶
於是上書天子數論得失訾毁乗輿威武(疑作/侮)朝廷藉¶
此微庸冀茲大寳溪壑可盈禍心不測或言徑赴荆楚¶
開疆於外或言分詣伊洛取彼䜛人或言欲來入闗與¶
幕府决戰今聖明御運天下清爽百僚師師四隩來暨¶
人盡忠良誰為君側而敢威福自己生是亂階緝搆南¶
箕指鹿為馬包藏兇逆伺我神器是而可忍孰不可容¶