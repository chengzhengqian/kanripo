榮軼曩賢道映來籍在臣在子移孝為忠心効草木何¶
酬雨露無任幽明感戴之至謹奉表陳謝以聞¶
　　　謝脩史表¶
臣某言伏奉今月十六日勑令臣在家脩史捧恩戴命¶
且喜且慙臣服道儒門䇿名昌運掌綸四后載筆三朝¶
階縁宿遇登(集作/殘)躡端揆職為劇於心盡史無用(集作/閑疑)¶
而功廢自貽官謗待罪私門反(集作/歸)魯之感特(集作/徒)深¶
藏周之望已絶豈意特流天㫖重緝簡書雖才慙左丘¶