　　　無可柰何歌　　　　　　　白居易¶
無可柰何兮白日走而朱顏頹少日往兮老日催生者¶
不住兮死者不回况乎寵辱豐顇之外物又何嘗不一¶
去而一來去不可挽兮來不可推無可柰何兮已焉哉¶
惟天長而地乆前無始而(文粹/作兮)後無終嗟吾生之幾何¶
寄瞬息乎其中又加太倉之稊米委一粒於萬鍾何不¶
與道逍遥委化從容縱心放志洩洩融融胡為乎分愛¶
惡於生死繫憂喜於窮通倔强其骨髓齟齬其心胷合¶