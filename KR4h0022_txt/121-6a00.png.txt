　　　炙輠賦(以才美潤身/喻兹為韻)　　　　喬　琳¶
惟輠以積膏而潤惟人以積學而才潤則浸之所致學¶
則脩之乃來亦猶山輝蓋玉之處石川媚乃珠之在胎¶
則炙輠之義斯焉在哉原乎其始方我髦士言物也火¶
及則潤滋言士也用之則邦理喻研朱則其色不奪方¶
扣鍾而其音不已故可以與理窟而爭深配智囊而共¶
美炙之不竭夫豈同於瓶罄用之不窮固有殊於罍恥¶
且國以賢興車以輠進車非輠而安徃國非賢而莫鎮¶