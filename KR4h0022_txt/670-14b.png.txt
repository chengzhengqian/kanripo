歴别於所知親友(集有/門字)所知親友謂亞之曰安所適安¶
所為亞之對曰適鄜將假貸於諸侯所知親友賀亞之¶
曰鄜有長賢大夫也喜文學仁義之道故其所為文學¶
仁義之道欣欣焉走其門者日有之亞之納喜於心充¶
充焉捶馬走僕忘其勞失其怠望閣下之境日近日喜¶
及至之也且觀將謁之禮於其門乃見納客之官奔奔¶
而入促促而出言不及宣(集作/吐)道不及陳退居三日不¶
知所為乃復聽閣下採取賔士之道髙下之等則曰某¶