狀或全或缺陋蟾桂於月中莫徃莫來鄙蟠桃於海上¶
羙素莢之規規狀列錢之離離苒蒻雲竦玲瓏露垂崇¶
朝而顥氣常積永夜而𤣥風自吹發端既異於乾行成¶
象固殊於隰有曲直之號徒爾斤斧之虞則否始或叢¶
丘墟依培塿與槎枿混枯朽歎頺齡之日既不殊桑充¶
燧火之時焉能異栁夫如是又安得越漢排霄含芳振¶
條壅靈根而萬古長爛披素葉而千霜不彫所謂向晦¶
而明終天而覿衰榮不繫乎寒暑運動罔差乎經歴榆¶