銘曰¶
三星麗天五岳鎮地禮有其秩人居其位燕趙多奇山¶
川雄氣挺茲令淑惟此含章玉生庭照蘭開室香邢姨¶
褧服宋子河魴百兩言歸九儀從聘褕狄七彩軒車六¶
命鼎室辭親槐庭贊政世為閲水人成大夢迴帳山門¶
移燈泉洞金棗長含銀蠶永送香填栢槨路閉松城悲¶
鸞獨影雄劍孤鳴留連趙琴悽愴秦笙¶
　　　周太傅鄭國公夫人鄭氏墓誌銘¶