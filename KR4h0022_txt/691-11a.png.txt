事東川近得書亦(集作/且)知無恙矣終垂問以心地此最¶
要者輙梗槩言之頃與閣下在禁中日毎視草之暇匡¶
床接枕言不及他嘗以南宗心要互相誘導别來閑獨¶
隨分增修比於曩時亦似有得得中無得無可寄言來¶
書云粗示可乎斯不可也又知兵部李尚書同在南宫¶
錢蕭二舍人移官閒秩退朝之暇數獲晤言毎語舊遊¶
輙䝉見念此盖君子乆要之心不為榮悴合散增减耳¶
而不佞者又何幸焉然自到潯陽忽已周嵗外物盡遣¶