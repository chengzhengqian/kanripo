求賢審官分軄揆務必資慎擇乃罔姦邪惟彼禮闈式¶
蒸髦士固亦品藻而無失夫何銓管而是昧所以懐山¶
濤識量藴毛玠公方擇其琳琅雖云非允刈乎杞梓孰¶
曰謬賢嗟爾伊人議乎取士類匡衡之述古多所引經¶
同谷永之上封屬(一作/獨)將言事教隳邦典政敗豎儒且¶
渉縁情殊非革弊天官嘉是是曰司存月卿薦賢恐成¶
離局¶
　　　被替請選判¶