右臣得嵐州刺史趙挺六月二十九日狀稱嵐州合河¶
縣太平鄉大慶村收獲前件白兔差行官李希林送到¶
者臣謹按瑞應圗曰白兔夀千年滿伍百則色白又曰¶
王者恩加耆老則白兔見臣伏以白為正色兔實仁獸¶
来皆有為(前篇/作應)出必以時伏惟陛下聖夀無疆神功不¶
宰是故太隂精魄降以為瑞皓質玉立素毛霜垂清明¶
不讓於殷狼皎潔可齊於周鹿况村為大慶鄉號太平¶
無為而成不索而獲協元符之一氣彰皇徳於千齡雖¶