有耳莫洗潁川水有口莫食首陽蕨含光混世貴無名¶
何用孤髙比明(一作/雲)月吾觀自古賢達人功成不退皆¶
殞身子胥既棄呉江上屈平終沉(一作/投)湘水濵陸機英¶
才(一作/雄才)豈自保李斯税駕苦不早華亭唳鶴詎可聞上¶
蔡蒼鷹何足道君不見呉中張翰稱達生秋風忽憶江¶
東行且樂生前一盃酒何湏身後千載名¶
　　　同前　　　　　　　　　　崔　顥¶
君不見建章宫中金明枝萬萬長條拂地垂二月三月¶