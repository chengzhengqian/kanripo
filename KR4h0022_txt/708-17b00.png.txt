尋花栁者上賜羣臣之宴也大哉春氣同夫聖心無物¶
不榮有情咸説(集作/達)况乃五教敷洽萬邦懐和尉候警¶
而莫犯刑法存而不用歴觀近古此遇良難諸公入金¶
門侍瑶殿窈窕雲閣葳蕤華舘(集作/紱)不亦㤗乎然王事¶
靡盬夙夜在公接良㑹於愷懌(集作/澤)散煩襟於清曠不¶
亦優(集作/佳)乎爾其嘉賔爰集勝賞斯偹召絲竹於伶官¶
借池亭於貴里雕爼在席金覊駐(集作/臨)門逺山片雲隔¶
層城而助興繁鶯芳樹遶髙䑓而共樂㫖酒未缺方塘¶