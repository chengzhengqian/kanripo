除其京兆府及三輔并京城内諸司諸使見禁囚徒犯¶
死罪已下特宜釋放其有犯未發覺者罪無輕重亦宜¶
一切放免如有妄論告者以其罪罪之其官典犯贓不¶
在免限頃者魚朝恩夙有功勲委之戎事而徴求黎庶¶
空竭閭閻加之廣有貿易奪人賄利京城之内擅致刑¶
獄恣行忍虐幽執無辜部領師人乖於撫馭資糧刻薄¶
勞役煩苛惡稔釁盈自嬰沉痼念其勲舊許以優閑令¶
罷兵權遂其養疾而宗社降鑒神明所殛羸瘵不起旋¶