春山多勝事賞翫夜忘歸掬水月在手弄花香滿衣興¶
來無逺近欲去惜芳菲南望鳴鐘處樓䑓深翠㣲¶
　　　奉和裴相公假山　　　　　韓　愈¶
公乎眞愛山㸔山旦連夕猶嫌山在眼不得著脚力往¶
語山中人丐(集作/與)我澗側石有來應公湏歸必載金帛¶
當軒乍駢羅隨勢忽開坼有洞若神剜有巖類天劃終¶
朝巖洞間歌吹(集作/皷)宴賔戚孰謂衡霍竒近在王侯宅¶
傅氏築已卑磻溪釣何激逍遥功德下不與事相摭樂¶