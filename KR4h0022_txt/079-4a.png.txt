其躡影赴節體若摧折將欲来而不進既似去而復輟¶
廻身若春林之動條舉袂若寒庭之流雪乃其指顧彷¶
徨神氣激昻竦輕軀以鶴立若將飛而未翔作之者不¶
知其所觀之者恍若有亡别有丘園覊旅簮纓無序擢¶
髙枝於芳桂挺茂榦於長楚頓雌雄於飛伏卜行藏於¶
虎䑕思擢太常之第求奉揚庭之舉¶
　　　開元字舞賦(以全徳崇文通/節聲色為韻)　失　名¶
禮以訓俗樂以移風粤我皇兮是崇字以形言舞以象¶