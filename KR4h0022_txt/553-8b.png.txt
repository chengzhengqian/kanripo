臣光庭等言臣伏以聖徳廣運神功莫大昭升于上敷¶
聞在下是用稽古歴考元符敢備鴻名以光帝冊陛下¶
烝烝大孝翼翼小心冲讓推誠未允群請臣等愚蔽罔¶
知所圖臣聞聖者與天地合其徳日月齊其明智無不¶
通物無不照其徳合其名稱盖聖人之摠名非王者之¶
私受昔周尊后稷推以配天所以美其聖矣及思齊文¶
王人樂其徳所以稱其聖矣及下武繼文能受其命亦¶
稱其聖矣是以列聖相承受天之祜豈直前聖有紀而¶