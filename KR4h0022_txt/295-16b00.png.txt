動歩憂多事將行問四隣深山不畏虎當路却防人豪¶
富田園廢疲羸屋舎新自慙為旅客無計避煙塵¶
　　　旅中作　　　　　　　　　前　人¶
妄動逺抛山其如餒與寒投人言去易開口説貧難澤¶
國雲千片湘江竹一竿時明未忍别猶待計窮㸔¶
　　　旅次衡陽　　　　　　　　前　人¶
欲往㡬經年今來意豁然江風長借客岳雨不因天戱¶
鷺飛輕雪驚鴻呌亂絃晚秋紅藕裏十宿寄漁船¶