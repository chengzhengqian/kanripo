則三軍亂擊方戎車則百兩齊奔川岳為之摇蕩天地¶
為之晝昏豈直聞之者掩耳而奪氣見之者瞑目而埋¶
魂若斯而已哉觀其咈鬱氤氲騰波磊落輝光之所倐¶
閃聲氣之所噴薄豈在微而應必有感而作擊齊堂也¶
識孝婦之懐寃震魯廟也哂佞臣之隐惡故導風伯從¶
雨師以豐隆為號令以列缺為鞭笞洪涯飛霆以瀝液¶
奔源走沫以流漦廹鯨鯢使蹭蹬怛蛟螭使躨跜鼃黽¶
䘮明於竈穴鱣鮪失路於庭墀當此時也别有跡履姦¶