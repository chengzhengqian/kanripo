受増秩之榮而不自媿者顔之厚也竊感江漢朝宗之¶
義鹿鳴君臣之燕頌聲之作王道之(唐書/作本)始也國家自¶
兵興之後不遑儀(一作/議)禮方岳(唐書/作牧)未朝讌樂乆缺臣¶
限以一切之制例無朝集之期目不覩朝廷之禮耳不¶
聞宗廟之樂足不踐軒墀之地十有二年于兹矣犬馬¶
齒衰益深戀主葵藿將暮空仰太陽古人云日雖不為¶
葵藿廻光然向之者誠也臣職在戎馬身辭日月願因¶
朝謁一見漢儀會(一作/亦)臣之誠也傳曰朝以正班爵之¶