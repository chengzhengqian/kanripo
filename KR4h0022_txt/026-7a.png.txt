隟有塵兮則惟其常日縁隟兮亦孔之彰何在隂而滅¶
彩能委質以和光藹若成規任隟中之小大紛然無緒¶
隨日際以悠揚觀夫熠熠孤光霏霏素質盡方圓之所¶
至滿虚眀而不溢不洒不掃宜靜以探微或煦或吹則¶
動而逾宻何羃䍥以可久混空濛而為一一㸃凝輝異¶
出同歸豈開簾而霰入疑向牖之蟲飛其虚其徐有若¶
無兮漠漠不皦不昧散而聚兮微微既不足以凝榭又¶
何虞於化衣想夫向晦長存匪陽不見的爾東去忽焉¶