援以炎徼未賓雄圖是急爰請兵以薄伐将越險而深¶
入懼君意之未眀陳地形之久習既而辨襟帶分郡邑¶
雖蠻貊千里亦可圍於寸眸岡巒萬重誠不過於數粒¶
方髙髙而仰止異屑屑而俯拾逺近忽其豆分東西俄¶
而玉立冩載既宣規模罔愆雪峯競聳雲嶺交連初疑¶
栖畆之糧尚班于地漸似如坻之庾欲峻于天笑覆簣¶
之難進訝髙陵之遽遷起自纎微有類積塵為嶽終非¶
竒幻那同畫地成川且堅而不動者山之常逺而可識¶