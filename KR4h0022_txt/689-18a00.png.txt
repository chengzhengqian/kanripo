六經孟軻揚雄之書頗有熟者求文之指趣規矩無出¶
於此及子史則曰子近經經語古而㣲史近書書語直¶
而淺所言子近經近何經史近書近何書書則記言之¶
始也史近春秋春秋則記事之史也六籍中獨詩易象¶
與魯春秋經聖人之手耳禮樂二記雖載聖人之法近¶
出二戴未能通一純實故時有齟齬不安者盖漢代諸¶
儒争撰而獻之求購金耳記言記事參錯前後曰經曰¶
史未可定其體也按經解則悉謂之經區而别之則詩¶