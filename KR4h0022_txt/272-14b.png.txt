　　　送雷監赴闕庭　　　　　　前　人¶
才大無不備出入為時須䧺藩旌理行祕府擢文儒詔¶
書忽已至焉得乆踟蹰方舟赴朝謁觀者盈路衢廣筵¶
列衆賔送爵無停迂攀餞誠愴恨賀榮且歡娛長陪柏¶
梁宴日向丹墀趨時方重右職蹉跎獨海隅¶
　　　送李侍御益赴幽州幕　　　前　人¶
二十揮篇翰三十窮典墳辟書五府至名為四海聞始¶
從車騎幕今赴嫖姚軍契濶晩相遇卒䠞(集作/慼)遽離羣¶