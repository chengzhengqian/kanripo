　　　賀蘇常二孫使君鄰郡詩序¶
古之厚風俗美教化必播於歌詠垂於無窮故風有二¶
南之什傳稱兄弟之政其事尚矣二孫鄰郡詩者前道¶
州刺史李萼賀晉陵吳郡伯仲二守之作也二公脩懿¶
文之烈成變魯之政地無夾河之阻人有同舟(集作/風)之¶
樂抑近古未之有也故道州詩而美之屬而和之者凡¶
三十有七章溢(集作/流)於道路蓋云盛矣初伯氏用雅度¶
碩畫掌柱下史(集作/方書)出擁麾幢四領江郡仲氏以茂學¶