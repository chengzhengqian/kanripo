傅湛才簿(一作/薄)駑蹇特荷抽擢自預左右頻蹈極刑押¶
對鞫書累逢闕過未聞報効反懐恚憤聖體不安臣下¶
憂懼而湛敢生怨望輕肆慢辭醜争及父心無愛敬戱¶
語連上罪同悖逆未央馬瘦不覩廐令之忠甘泉道蕪¶
遽見扶風之罪宜其狥乎東市尸彼轂門南康嗣王府¶
參軍臣賈執始聞湛語初無逐雀之心末因私忿遂顯¶
懐鴆之逆雖跡似折奸意由肆憾惡慢於人自彰穢醜¶
見辱父子巳㑹季倫之辭争及其父復入梁蚡之難(一/作)¶