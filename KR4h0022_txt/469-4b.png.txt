有姚雋邊人姦險求利或入蠻同盗亦不可知既與贊¶
普重親朕又君臨大國正欲混同六合豈復侵取一隅¶
再三已論何乃不信顧慙薄徳良用咨嗟且如小勃律¶
國歸朝即是國家百姓前遭彼侵伐乃是違約之萌朕¶
以結信既深不顧其小中間遣使曾不形言贊普何獨¶
相尤而不思已惡(集作/西)之事所存既大當共成之近聞¶
莽布支西行復有何故若與突騎施相合謀我磧西未¶
必有成何須同惡若爾者欲先為惡乃以南蠻為詞今¶