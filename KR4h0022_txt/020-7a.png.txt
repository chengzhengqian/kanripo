道終黙然而澹然則有閒居至人燕坐開士黜聰明以¶
反聽閉户庭而隐儿既而諦想羣物深觀至理窮未來¶
寂滅之端探過去混元之始見衆生生而不失大化化¶
而無已知有為盡於無形化萬物歸於一指然後色空¶
皆泯驗先覺於輪王物我俱齊得真詮於莊子已矣哉¶
杳杳茫茫地久天長非色非相不存不亡故知大象無¶
形去文質而成體至恒不變混今古以為常然則無施¶
不適應用無方作器以虚中為貴接賢以虚左為良亦¶