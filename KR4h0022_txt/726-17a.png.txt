使君嘗以司直佐黔陽黔陽之政舉又以賛善守寧夷¶
寧夷之人乂乃今以周行慰薦詔領海豊天慈覆露無¶
有逺邇及夫書於循吏為後法程則古人交阯九真之¶
績與河内頴川固何以異焉知今日麾盖不為使君南¶
溟之變化耶追思從兄秀才為使君門閭之賔曩嵗晤¶
語備徴理行愴族屬之凋落(集作/零)益暌離之怊悵事可¶
覆視言為不誣朱轓郡節三伏就路衆君子祖道或賦¶
列為一編延頸屈指在徴書北轅而已¶