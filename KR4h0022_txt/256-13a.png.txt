　　　贈李中華　　　　　　　　梁　鍾¶
莫向嵩山去神仙多誤人不如朝魏闕天子重賢臣¶
　　　春眺揚州西上岡寄徐員外　朱長文¶
蕪城西眺極滄流漠漠春烟間樹樓𤓰歩早朝吞建業¶
蒜山晴雪照揚州隋家故事不能問鶴在仙池期我逰¶
　　　寄韓校書十七兄　　　　　李季蘭¶
無事烏城縣蹉跎嵗月餘不知芸閣吏寂寞意何如逺¶
水浮仙棹寒星伴使車因過大雷岸莫忘八行書¶