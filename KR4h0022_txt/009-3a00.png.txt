魯鎮撫於百城上下以之和睦品物以之咸亨此中台¶
所以烱然而明矣夫其羣甿是頼一藝必精農無事而¶
狎野仕有禄而代耕康衢之童乆閑於歌詠擊壤之老¶
無謝於生成此下台所以皎爾而晶矣故能通燭寰瀛¶
交泰天地信景鑠兮物有序降休徴兮靈必至曷比夫¶
兩曜合璧作祥瑞之一端五星連珠為太平之一致况¶
其照耀熠熠其精純粹分輝既象於六爻比影復侔於¶
三事盛其德而高其色通乎微而洞其秘大易所謂自¶