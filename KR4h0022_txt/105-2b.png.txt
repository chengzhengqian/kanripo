鏡之鑒也雲不能蔽風不能摇涵虚待物物莫之撓有¶
同君子執恒徳不惑於變故志而賦焉¶
太隂之精流為金英隠耀山谷待人啓明在鏡未辨因¶
和(疑作/扣)得聲良工懐擇銷鍊專誠我非工不能成器工¶
非我無以發名於是考斗建候天清波上飛燄日中鑄¶
成磨洗既畢澄瑩秋日玉匣初開寒光飛出仰暎晴空¶
天地洞通萬象在中虚涵不窮湛為寒潭摇為飛電任¶
在公以無心有妍媸而自見鬼無遁靈恠無隠形潛應¶