力觜畢之下彌重獵弋兾州則紂之餘烈易為讐㓂合¶
浦則蠻之獷俗相尚戰闘吴南有豫章之基燒銅山而¶
煮鹽海楚東有雲夢之區鞭火耕而驅水耨豈若睢陽¶
城臨氐房其地平促其人温良昔者舜漁雷澤堯作成¶
(一作/平)陽天乙都亳沛公潜梁故地多君子而風有先王¶
富禮樂盛文章魚鹽委積士馬精强亦有顔邑野人居¶
宋而生孔子漆園傲吏隠周而號蒙荘韋氏以占星著¶
族楚宫以揆日居方宓子賤聼訟築臺坐空囹圄巫馬¶