舜之孝書羙曰温恭今以申生之失道亦謂曰恭庸可¶
稱乎周之衰也楚子以覇王之器奄有荆蠻光啓宇土¶
赫赫楚國由之而興謚之為恭猶曰薄徳今申生殉其¶
死不顧其義輕其身不圖其君俾死之後弑三君(奚齊/卓子)¶
(懐/公)殺十有五臣(荀息里克丕鄭祁舉共華賈華叔堅騅/歂纍虎特宫山祁慶鄭狐突瑕甥卻苪)¶
(也/)實啓禍先大亂晉國則楚恭之得也如彼申生之失¶
也若此異徳同謚無乃不可乎左氏修魯史受經扵仲¶
尼盖仲尼之志丘明從而明之無善惡無大小莫不微¶