噫夫克有具美而抑與之徒淹嵗月未上霄漢俾其知¶
己者慙而已雖多亦奚補於時議哉有以知君子不見¶
而彰義然後取信吾寳也杜陵鄉曲千里而近楚王壇¶
上瞻望仍遥鴈隨陽而昨夜初過木落山而寒霜始白¶
今日何日江干送歸豈無樽酒可以晋餞國家開設㑹¶
府綜覈九流衡懸而不欺輕重論定而必先逺大之子¶
之徃求善價而沽諸孚愛惟允將美利而利物夫然則¶
家之肥而國又肥也南山之南日復覊齒時因便風無¶