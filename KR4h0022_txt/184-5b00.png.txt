　　　夫子鼓琴得其人　　　　　白行簡¶
宣父窮𤣥奥師襄授素琴稍殊流水引全辨聖人心慕¶
徳聲逾感懐人意自深泠泠傳妙手摵摵振空林促調¶
清風至操絃白日沉曲終情不盡千古仰知音¶
　　　夜聞洛濵吹笙　　　　　　張仲素¶
王子千年後笙音五夜聞逶迤繞清洛斷續下仙雲泄¶
泄飄難定啾啾曲未分松風助幽律波月動輕文鳯管¶
聽何逺鸞聲若在羣暗空思羽盖餘氣自氛氲¶