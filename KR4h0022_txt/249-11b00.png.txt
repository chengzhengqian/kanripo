　　　贈蘇味道　　　　　　　　杜審言¶
北地寒應苦南庭戍未歸邉聲亂羌笛朔風巻戎衣雨¶
雪闗山暗風霜草木稀胡兵戰欲盡漢卒尚重圍雲静¶
妖星落秋深塞馬肥據鞍雄劍動挿筆羽書飛輿駕還¶
京邑朋逰滿帝畿方期乘(集作/來)獻凱歌舞共春輝¶
　　　贈崔融　　　　　　　　　前　人¶
十年俱薄宦萬里各他方雲天斷書札風土異炎涼太¶
息幽蘭紫勞歌竒樹黃日疑懐叔度夜似憶真長北使¶