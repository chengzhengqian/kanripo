過之則為墟矣問之其鄰或曰噫刑戮也或曰身既死¶
而其子孫不能有也或(集有/則字)曰死而歸之官也吾以是¶
觀之非所謂食焉而怠其事而得天殃者耶非強心以¶
智而不足不擇其才之稱否而冐之者耶非多行可愧¶
知其不可而强為之者耶(十字蜀本作知其不可能/而強為之者耶)將¶
貴富難守薄功而厚饗(蜀本有/之字)者耶抑豐悴有時一去¶
一來不可常者耶吾之心憫焉是故擇其力之可能者¶
行焉樂富貴而悲貧賤我豈異於人哉又曰功大者其¶