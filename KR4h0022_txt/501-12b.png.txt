固能出門同人逺近感應含生受氣靡不從助焉蠢彼¶
小腆阻分遼漢挺而走險代搆其患昔我大唐之創業¶
也東舉日域北暨幽陵不毛之類僉率貢職頃邊吏不¶
謹愆我王度夷戎怙亂遂荒塞垣致乃䖍劉朔遼騷驚¶
河冀天地悔禍人亦有心懐我舊章自相魚肉遊魂待¶
命為日久矣光天纂曜景號昭升萬靈與能兩儀交際¶
蠢彼遐荒何獨匪人但未諭堯心自疑其譴累息跼踳¶
猶昧占風且舜自側微舞干而有苖即叙湯亦小侯褰¶