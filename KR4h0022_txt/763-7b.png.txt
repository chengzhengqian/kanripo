宗祀也凡宗者尊也周人旣祖其廟又尊其祀孰謂祖¶
於明堂者乎鄭引孝經以解祭法而不曉周公本意殊¶
非仲尼之義㫖也又解宗祀武王云配勾芒之類是謂¶
五神位在堂下武王降位失君叙矣又按六韜云武王¶
伐紂雪深丈餘五車二馬行無轍跡詣營求謁武王怪¶
而問焉太公對曰此必五方之神來受事耳遂以其名¶
召入各以其職令(唐志/作命)焉旣而克殷風調雨順豈有生¶
來受職殁則配之降尊敵卑理不然矣故春秋外傳曰¶