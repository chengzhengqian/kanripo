原野直南一里所得響山焉兩崖聳峙蒼翠對起其南¶
得響澤(集作/潭)焉清泚可鑑縈廻澹(集作/澄)淡又其南則博¶
敞平夷澶漫逶迤從古之隟地是邦之休利目與心㑹¶
闇然自得悉以條陳實蒙可報乃量日力計徒庸闢於¶
弇内成是夷道掲東西二亭於雙峰之上相距二百歩¶
華軒峻宇皆據勝勢廣厦䟽窓(集作/寮)可棲顥氣碧山亘¶
目清流在下跨以虹梁抵茲近郊因其爽塏乃列營署¶
度野以歩度堂以筵上棟下宇各有區處規地之廣袤¶