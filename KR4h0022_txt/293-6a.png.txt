全嶺暗日落半江紅自然堪併淚非是泣途窮¶
　　　晚投南村　　　　　　　　衛　葉¶
客行逢日暮原野散秋暉南陌人初斷西林鳥盡歸暗¶
蓬沙上轉寒葉月中飛村落無多在聲聲近𢷬衣¶
　　　南州行　　　　　　　　　余延夀¶
摇艇至南國國門連大江中州兩邉岸數歩一垂楊金¶
釧越溪女羅衣胡粉香織縑春捲縵採蕨瞑提筐弄琴¶
嬌垂幌迎人笑下堂河頭浣衣處無數紫鴛鴦¶