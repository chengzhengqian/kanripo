　　　原道　　　　　　　　　　韓　愈¶
博愛之謂仁行而宜之之謂義由是而之焉之謂道足¶
乎已無待於外之謂徳仁與義為定名道與徳為虚位¶
故道有君子有小人而徳有吉有凶老子之小仁義非¶
毁之也其見者小也坐井而觀天曰天小者非天之罪¶
也彼以煦煦為仁孑孑為義其小之也則宜其所謂道¶
道其所道非吾所謂道也其所謂徳徳其所徳非吾所¶
謂徳也凡吾所謂道徳云者合仁與義言之也天下之¶