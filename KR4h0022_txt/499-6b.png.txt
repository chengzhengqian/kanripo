近對文君之壚詎比夫齊宫七市女閭連閉殷室九君¶
姬屋成列但負販之徒異業趣競刺繡謝其倚門多財¶
歸其善賈由此聶政屠養無辭屈辱平仲有求終甘湫¶
隘故知析毫之子不可責以忘機徇利之夫難以徵其¶
重義况墆翳之侣本異夷齊貨殖之徒率同猗白若通¶
其小利諒無擁於四人處以淳心恐有乖於一物誠可¶
除兹濫賄禁彼邪贏則姦黨自消不待曺叅之令市無¶
二價詎止黄軒之風謹對¶