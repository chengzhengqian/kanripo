酌中之道爾其盡慮以率至公可守禮部侍郎¶
　　工部侍郎¶
　　　授徐彦伯工部侍郎制　　　蘇　頲¶
門下太中大夫前守蒲州刺史修文舘學士上柱國開¶
平縣開國子徐彦伯素履内融清暉外徹學究精宻旁¶
通儒者思含飛動髙視詞人名與時行位因才致河潤¶
九里先羙股肱邸留一月初榮侍從考功之任選衆攸¶
稱可守尚書工部侍郎餘如故主者施行¶