膏淪甘壤珠孕清輝全其真詎蜂巢之所僭守其朴寜¶
鶴卵之能希進乎潔已一薫一蕕而並採徳以繄物拾¶
蕭拾艾而同歸且珠之於寳也至貴芥之於草也至㣲¶
不以貴而黜菅蒯不以寳(疑作/微)而替葑菲君無謂我腐¶
為螢有耀君之經是照君無謂我弱為舟有徴君之¶
流可乘物猶尚爾人亦諒只若太初之偶蒹葭長公之¶
俯青紫生芻對如玉之容芳荷被懐琰之士則珠豈草¶
以相期芥得珠以成美吾乃今知然乎至矣¶