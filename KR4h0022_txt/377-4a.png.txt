古之取天下也以民心今之取天下也以民命唐虞尚¶
仁天下之民從而帝之不曰取天下以民心者乎漢魏¶
尚權驅赤子於利刄之下争寸土於百戰之内由士為¶
諸侯由諸侯為天子非兵不能為非戰不能服不曰取¶
天下以民命者乎由是編之為術(六韜/也)術愈精而殺人¶
愈多法益切(文粹/作工)而害物益甚嗚呼其益不仁矣蚩蚩¶
之類不敢惜死者上懼乎刑次貪乎賞民之於君猶子¶
也何異乎父欲殺其子先紿以威後㗖以利哉孟子曰¶