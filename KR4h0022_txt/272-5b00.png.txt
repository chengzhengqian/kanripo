松隂裏寒猿黛色中郡齋多賞事好與故人同¶
　　　送管城李少府　　　　　　前　人¶
懐禄兼就養更憐趨府心晴山東里近春水北門深新¶
綬映芳草舊家看逺林還乗鄭小駟躞蹀縣城隂¶
　　　送客還江東　　　　　　　前　人¶
還家不落春風後數日應沽越人酒池畔花深鬪鴨欄¶
橋邉雨洗藏鵶栁遥憐内舎着新衣復喜鄰家醉落暉¶
把手閑歌香橘下空山一望鷓鴣飛¶