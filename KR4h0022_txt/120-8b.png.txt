布於三宫至若三盆既繰八月成績方勤水練(疑作/凍)爰¶
去地尺晝曝於日吸太陽之光華夜懸諸井濡厚載之¶
靈液於是典絲瞻臨㡛氏引繹引之於手如皓魄之飛¶
承之以筐若凝霜之積既而嬪婦化理(周禮/嬪婦)經緯縱横¶
當軒兮婀娜之織弄杼兮軋軋之聲映羅袖而増麗度¶
金梭而轉明每知白以自守亦含章而可貞夫以白能¶
受采文匪勝質故公孫戒於從㣲墨翟悲其患失青為¶
轡兮非擬朱為繩兮未匹珍蠶耻越鄉而來移繭嗟自¶