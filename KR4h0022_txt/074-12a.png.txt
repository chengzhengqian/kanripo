　　　奉制試樂為御賦(以和樂行道/之本為韻)元　稹¶
臣伏奉庚寅之詔曰天子以樂為御其義則那臣以為¶
引重任者無御不可播盛徳者非樂而何蟠乎地而極¶
乎天周流既超于馬力發乎邇而應乎逺馳聲亦倍於¶
鑾和喻之為至此實居多大道既夷則舞行象成於倒¶
載小戎或駕則琴音决勝於驟歌故聖王取彼驩然方¶
諸沃若制其節奏戒乎行作聽祈招之什冀絶跡於覆¶
車賦盤逰之詞俾慮危於朽索是以南薰馳而虞徳盛¶