成敗之際也彼無他也仁義之心與雜性(集作/情)並植雜¶
性勝則仁義滅仁義勝則雜性銷彼二人仁義之心既¶
勝復資之以明故卒成功世稱周召為百代人師周公¶
擁孺子而召公疑之以周公之聖召公之賢少事文王¶
老佐武王能平天下周公之心召公且不知之茍有仁¶
義之心不資以明雖召公尚爾况其下哉語曰國有一¶
人其國不亡夫亡國非無人也其未亡時賢人不用茍¶
能用之一人足矣¶