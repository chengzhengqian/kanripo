一昨徑理扁舟逺離潯陽不畏道路時伸賀禮屬船隘¶
熱劇飲食江水度廬陵百餘里防䕶無術痁疾動作藥¶
物荒乏鄰於委踣以今月十八日逹南康使醫工診視¶
了未蠲愈自揣氣力不任支持遂祈戎使君致健步持¶
短書并備舊文緘結敬獻閣下運動不偶嬰此疾瘵志¶
意莫申端緒未展然不獲覩節旄之重挹政化之光仰¶
首嚮風愁惋盈膺伏計宣逹聰明悉善下賢幸甚幸甚¶
三月中馮翊嚴謩至山居道楊秀才衡擕挈口累歸心¶