塟衣冠如王喬之藏劍舄化於兹日可得偶(一作/紀)焉先¶
生器宇凝深思識精贍含章貞吉不脩㢘隅年将中夀¶
匪踰於矩眉目䟽朗儀貎鮮潔實亡勸沮多行徳惠恡¶
惜光景愛好墳籍篤志勵節白首彌至若乃淮南鴻寳¶
之訣隴西地動之儀太一遁甲之書九章歴象之術㓜¶
女銀鈎之敏允南風角之妙太倉素問之方中散琴操¶
之法咸悉搜求莫不精詣爰及卞射荀棊蘇卜管筮一¶
見便曉皆不用心張華之慱物馬鈞之巧思劉向之知¶