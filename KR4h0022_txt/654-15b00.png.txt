天恐馬援之災氛寧逃漏濕念揚雄之風雨須託帡幪¶
特借華居俾安滯跡況復牀分上下器備圎方障錦飄¶
紅則土皆被繡幕雲浮翠則木鮮呈材愛忽異於吾廬¶
誤將同於君室遂得彌寛徯后更盡依劉宛如夫子之¶
牆不在𨽻人之館揣循涯分抃戴恩光家雖䘮而狗已¶
如歸闗欲度而雞不難學館開碣石略為鄒衍之身臺¶
認章華永荷楚王之徳下情無任感遇激切之至伏惟¶
俯賜鑒察謹啟¶