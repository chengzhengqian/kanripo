　　　臘日謝賜口脂厯日狀　　　鄭　絪¶
伏以王人戾止天書逺降於閩川星躔既回蓂&KR1318;猥頒¶
於遐服推歩允符於聖祚先天克合於歲功三百六旬¶
斯須而咸覩二十四氣瞬息而可知(一作/回)又賜以蘭膏¶
錫之絳雪衆香流澤芳潤忽光於悴容五藥蠲痾瘴癘¶
潜銷於腠理仰榮知忝承寵益驚閶闔九門歲時結戀¶
於䨇闕方隅萬里展効期激於丹誠敷惠未洽於逺人¶
拜賜濫同於重鎮觀風察俗志有立於涓塵比物省躬¶