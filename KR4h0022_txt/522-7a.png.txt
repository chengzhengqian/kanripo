人狎於野穡而成功是以晋置爰田既易種於差美周¶
任稍地復出布於不毛相彼萊田是稱餘地舊不應税¶
今則有徴事將利國法焉循古雖紛若人訟而畧陳地¶
宜何者彼田若焚薙草溝塍相錯稼穡屢登亦可計畆¶
數以均收隨上下而加減必孟春月陳新未事即不應¶
而可坐處非法而奚疑况州阻饑饉薄言給貸於均地¶
(一作/輸)之法事舉其中軫憂人之道斂從其薄勸農便國¶
待子而行即寘徽纆未為允當¶