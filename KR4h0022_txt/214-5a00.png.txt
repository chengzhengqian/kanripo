上已年光促中川興緒遥緑齊山葉滿紅洩片花銷泉¶
聲喧後澗虹影照前橋遽悲春望逺江路積波潮¶
　　　聖泉宴韻得泉　　　　　　　前　人¶
披襟乗石磴列席俯春泉蘭氣薰山酌松聲韻野絃影¶
飄垂葉外香度落花前興洽林塘晩重岩起夕煙¶
　　　春日宴樂逰園賦韻得接　　前　人¶
帝里寒光盡神臯春望浃梅郊落晩英栁甸驚初葉流¶
水抽竒弄崩雲灑方牒清罇湛不空暫喜平生接¶