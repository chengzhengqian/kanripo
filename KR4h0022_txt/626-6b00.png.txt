望乃以監守餘暇俯貺清篇覽夜月之流光降無私於¶
逺客想懸旌之未卷察翹心於征斾加又作依依垂柳¶
益愴邉城欝欝中園偏傷逺塞殊私所被文㫖兼深詞¶
運理而叅神氣凌雲而含粹五章間發若啓榮光之圖¶
六律相宣如覿奏金之字無忌幸從神武愧乏王粲之¶
才忝降斯文益深吳質之戀無任感荷慶躍之至於是¶
扣寂求音繼震方之逸響披肝見意吐爝火之㣲光某¶
頓首頓首謹言¶