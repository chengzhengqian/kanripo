且匹夫匹婦片善必書飛羽沉鱗一祥皆紀况陛下動¶
關教化言在政刑理叅至道之精躬行盛徳之事而冲¶
虛謙讓欝而未發將何以光掦藝祖昭示後昆伏請宣¶
付史官永爲大法臣幸蒙恩遇獲奉昌期言必親聞事¶
皆目覩分深骨髓義激血誠輕黷宸嚴魂宇(集作/首)飛越¶
無任屏營之至¶
　¶
　文苑英華卷五百七十¶