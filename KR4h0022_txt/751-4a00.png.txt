圖料目前而忽身後豈所謂旁求哲人俾輔後嗣者哉¶
或問曰天厭漢徳海内分崩三雄鼎立俱受眷命乃至¶
控御豪傑削平區宇英圖逺筭何者為先君子曰孫仲¶
謀藉父兄之資負江海之固未敢争盟上國競鹿中原¶
自守未餘何足言也蜀先主抱英濟之器無角逐之材¶
逺竄荆蠻畏曹公神武奄有庸蜀乗劉璋之政衰國小¶
人夷風頹俗陋山川險澁異崤凾之奥區江漢通流殊¶
河洛之朝市豈得抗衡中夏齊足當途乎前賢易地之¶