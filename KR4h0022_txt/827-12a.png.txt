大以文章禮樂藻績徳義踐右史歴文昌登少常伯朝¶
廷之休聲茂績沛然也以素望膺盛拜故捧詔之日公¶
卿賀登車之日道路喜下車之日童老慶朞月而苛細¶
去周嵗而兵食足三年而風俗清即觀㳺池沼之作出¶
於餘力矣先是佛廟之旁有泉沚焉隂流沮洳不能措¶
杯於其上加以隙田數百畝磽瘠滲漏不産嘉榖莞莎¶
(一作/葴沙)蒲稗狼藉組織公以重價償僧而求之僧滿志也¶
於是相地形鑿水路掘卑壤築髙岸盡東其勢停深注¶