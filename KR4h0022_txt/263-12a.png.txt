　　　寄潯陽趙校書　　　　　　前　人¶
簾下秋江夜影空倚樓人在月明中不将行止問朝列¶
唯脫衣裳與釣翁㡬處别巢悲去燕十年回首送歸鴻¶
那應更結廬山社見說心閑勝逺公¶
　　　贈李從貴　　　　　　　　前　人¶
白馬嘶風何處還鞭梢拂地看南山珠簾捲盡不回首¶
春色欲䦨休閉闗花外鳥歸殘雨暮竹邉人語夕陽閒¶
知君舊隠嵩雲下巖桂從今㡬更攀¶