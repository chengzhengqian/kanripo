秉鈞初當變律未調鼎餗徒辱車茵遂罹向闕之兵莫¶
救燎原之火至于今日無補立朝寵奬重恩臣實非稱¶
伏以奠食之命雖著舊章蓋上將平戎大勲卓立超酬¶
特賞始可勝任行於文臣此事固少况在今日不並往¶
時天下編氓殆無膏血筋力盡疲於戰伐經營多廢於¶
耕桑所在聚兵肆為厚斂不免者痛侵刳剥可免者患¶
至流亡鄉敝家殘不勝條説寧於此際更可重傷兼計¶
百户之封歲當五百餘萬軍儲常廢國用急須以此校¶