右内品官史鳯節至奉宣聖㫖賜臣鹿肉一盤捧戴殊¶
私喜躍無地伏以十月農隙三泰歲成展豫離宫時廵¶
近甸幸承扈蹕已荷陪遊之榮恩降自天更沐珍鮮之¶
賜慶覃野次澤被私門顧螻蟻之至㣲仰丘山而何答¶
無任感佩惶悚之極¶
　　　為晉公謝賜魚狀¶
右内品官葉惠仙至奉宣聖㫖賜(臣/)魴魚一盤仍便令¶
造羮伏以九天之使頻過衡門八珍之羞屢霑御膳登¶