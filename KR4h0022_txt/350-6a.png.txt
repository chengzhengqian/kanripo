　　　扶風豪士歌　　　　　　　李　白¶
洛陽三月飛胡沙洛陽城中人怨嗟天津流水波赤血¶
白骨相撑如亂麻我亦來奔溧溪上(集作東奔/向呉國)浮雲四¶
塞道路賖東方日出啼早鵶城門人開掃落花梧桐楊¶
栁拂金井來醉扶風豪士家扶風豪士天下竒氣意相¶
傾山可移作人不倚將軍勢飲酒豈顧尚書期彫盤綺¶
食㑹衆客呉歌趙舞香風吹原嘗春陵六國時開心冩¶
意君所知堂中各有三千士明日報恩知是誰撫長劔¶