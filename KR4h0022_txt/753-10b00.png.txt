相去數百年間異世而後出宋則景和元徽首尾不能¶
十載而降虐過於二君斯則天之所棄篤於前王者也¶
天意人事其㣲如是雖欲勿霣其可得乎若乃拯厥塗¶
炭䝉逆取之辱者湯武之志也私鉏當路飾揖讓之名¶
者近代之事也其應天從民道有優劣故宗廟社稷脩¶
短異數不然則何殊尤緬邈如斯之逺也夫山岳崩頽¶
必有朽壤之隙春秋迭代亦有去故之悲是以臨危亡¶
而撫理運未有不扼腕流連者也近古之弊化薄俗行¶