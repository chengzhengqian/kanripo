而鮮能克仁此誠細者可力大端則循情而動矣至於¶
黜聦晦明恬於退讓息浩然之氣哀樂不入不然則乗¶
時致位以天下為已任化醨為醇澤流無垠彛倫式叙¶
生生茂遂此誠大君子之出處也近古以来作者實鮮¶
豈世運有在或時無其人間睹皇極綜論之一篇得之¶
盡矣然則或進或退小屈小伸豈足為執事者道也又¶
示問之中情㫖備至不棄弱植仲以嘉姻荀陳之義非¶
所敢當況司徒令子為後来名軰精識洞鑒丞(集作/誠)已¶