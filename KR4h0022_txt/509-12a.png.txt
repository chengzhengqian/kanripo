王丁果行育徳師逸功倍參則不敏佇揚名以立身回¶
也如愚自聞一而知十好問斯在請益無疲拾紫期榮¶
滿金非寳朝遊霧市披學序之圖書暝出香街聽嚴城¶
之鍾皷歸與不逮行者宜息墨綬榮班黄圖貴令懲姦¶
擿伏冀静於桴鼓慕道崇儒豈威於鞭撻奚殊政本不¶
抵彞條竟付吏人之執旋辱宰君之恵綉衣騘馬石室¶
生風警夜巡晝金吾翊道雖將順其美不在伺察而各¶
恭爾職罔或愆違有觸踈羅允符嚴簡¶