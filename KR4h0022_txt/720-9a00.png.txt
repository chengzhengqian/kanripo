　　　冬夜於隨州紫陽先生飡霞樓上送烟子元演¶
　　　　隠仙城山序¶
吾與霞子元丹煙子元演氣激道合結神仙交殊身同¶
心誓老雲海不可奪也歴考天下周求名山入神農之¶
故鄉得胡公之精宇(集作/術)胡公身揭日月心飛蓬萊起¶
飡霞之孤樓鍊吸景之精氣延我數子高談混元金書¶
玉訣盡在此矣白乃語及形勝紫陽因大誇其(集無/此字)仙¶
城元侯聞之乘興將徃别酒寒酌醉青田而少留夣魂¶