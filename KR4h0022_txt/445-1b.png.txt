舉可不慎歟夫王侯之體則以任能從諫為本親賢仗¶
信為則好問樂善為心安仁容衆為節然後能建其功¶
業夾輔王室是以漢之宗王多委政守相故能享祚長¶
久令聞不已朕聞汝瑀能寛大儉約樂善好賢敦恱詩¶
書動必由正而久於髙簡未習政途又聞仲犀才幹振¶
舉憂勤庶績必能固爾磐石匡補闕漏軍旅之事必委¶
其專獄訟之煩必與其决簡賢任能必使其舉懲惡勸¶
善必任其斷惟協惟睦其政乃成同徳合義何往不濟¶