不動廽鎮閻浮闍崛安居下觀忉利開四生之廣路叙¶
六趣之彛倫足以遵揚真績恭宣來命者矣縣令桞公¶
諱眀獻字太初河東人也太𤣥降氣中黄授彩襲周魯¶
之榮基吐河汾之靈液四科髙第振風翮於三冬萬室¶
崇班跼雲驂於百里既而政成黎頌道洽甿謳假無上¶
之幽筌毗不言之景化絃歌在韻將寳偈而齊歸銅墨¶
成章與梵天而共貫瓊波湛淡沃蕩雲電珠灌蕭條蔽¶
虧煙雨貞機罕應良談於好事之遊朗調多竒髙賞盡¶