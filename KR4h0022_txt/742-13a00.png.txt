　　　將畧論¶
炙轂子曰昔祝其之㑹仲尼云夫有文徳者必有武備¶
遂斬萊人頭足異處故曰文武之道未墜於地是以古¶
之儒者服逢掖之衣頂章甫之冠佩環玦負櫑劒近代¶
文儒耻言兵事茍或議及則僉謂之兇人今以翠華去¶
酆鎬黄屋軫堯心率土之濵莫寧啓處方可論兵粗議¶
將畧矣且自罹亂以來儒道既息武弁是崇然而將帥¶
多以勇力爭強少有精練兵機而懐謀䇿者所謂以強¶