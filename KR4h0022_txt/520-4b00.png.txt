非立若敖之餒固宜理而方嗟鄧攸之謡諒天道而多¶
懵桑弧靡設詎憂嵇紹之孤葛覃在辰空有緹縈之類¶
謝庭窺雪奏歌詠於常時蔡氏知絃輟娱歡於是日三¶
星尚阻未及有行五哭斯崇奄嗟無怙䘮主既非棣蕚¶
輯杖固屬摽梅同切昊天寜遺巽位撫禮深逹將譴何¶
慿則子一人諒斯取而不謬惟刑三復宜伏念於無辜¶
　　　父在㓙門判¶
乙父在䘮母立㓙門或告一家不合(一作/宜)二門乙訴云¶