不宜誅臣聞昔者刑之所生本以遏亂仁之所利盖以¶
崇德今元慶報父之讐意非亂也行子之道義能仁也¶
仁而無利與亂同誅是曰能刑未可以訓元慶之可宥¶
顯於此矣然邪由正生理必亂作昔禮防至宻其弊不¶
勝先王所以明刑本實由此今倘義元慶之節廢國之¶
刑将為後圖政必多難則元慶之罪不可廢也何者人¶
必有子子必有親親親相讐其亂誰救聖人作始必圖¶
其終非一朝一夕之故所以全其政也故曰信人之義¶