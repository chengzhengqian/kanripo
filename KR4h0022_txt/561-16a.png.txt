疆之厯雖周室之既受多祉漢朝之屢獲嘉應未有祖¶
禰丕祐天人合符若斯之盛也臣無裨政事但慶鴻休¶
不勝抃躍之至謹奉表陳賀以聞¶
　　　爲皇太子賀甘露表　　　　崔　融¶
臣某言某至伏承某月日甘露降於金闕亭肅奉休徴¶
不勝抃躍中賀臣聞五材並用天地合而凝津四序逓來¶
隂陽和而灑潤望之成雪若墜崑崙之山嘗之則甘似¶
降軒轅之國伏惟天皇部元氣平太階正圭表於都畿¶