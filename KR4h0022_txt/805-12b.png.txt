陋咸通七年夏前太守隴西公遇時之豐伺農之隙因¶
革𪠘署爰立兹堂環之高樓翼之虗楹有風月之景花¶
木之隂無燥濕之虞蟄陷之慮聚於此者得無愧焉處¶
廣厦宜念巢居露寢者食兼味宜念糊口甑塵者夏清¶
凉宜念曝日而耕者冬温燠宜念卒嵗無衣者茍用心¶
如是則日食萬錢無以為愧豈惟公膳哉自建剏之後¶
于今七年未有紀述深以為缺小子伏役之暇好讀書¶
為文雖顧不才聊用冝録咸通十三年五月三日記¶