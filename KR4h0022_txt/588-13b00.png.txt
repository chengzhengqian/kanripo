時淮甸多虞周郊接壤上勞聖慮下輯戎師臣不敢愛¶
身不敢避事頻抗手疏備陳物宜猶(集作/苟)披肺肝莫識¶
忌諱自承詔㫖許募新軍實使懦夫增氣輙思仁者有¶
勇繕脩器甲招集驍雄毎竭一心敢有二事陛下憂臣¶
不逮全度特深出於殊私遽降新命沐浴皇澤從容大¶
僚量力無庸庇身何幸况太常者伯夷叔孫通之職臣¶
豈其人五六年間再居此地感恩知懼循分難任即以¶
今月三日進發瞻望闕庭踴躍欣抃謹奉表陳謝以聞¶