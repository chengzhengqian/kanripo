已共隣房别應無更住心中時過野店後夜宿寒林寺¶
去人煙逺城連塞雪深禪餘得新句堪對上公吟¶
　　　送僧逰廬山　　　　　　　前　人¶
客行皆有求(集作/為)師去是閒逰野望携金䇿禪棲倚石¶
樓山深松翠冷潭静菊花秋幾處題青壁袈裟濺瀑流¶
　　　送靈應禪師　　　　　　　周　賀¶
寒天仍逺去離寺雪霏霏古跡曽重到生縁不暫歸坐¶
禪山店逈補衲夜煙㣲巡禮何時住相逄的是稀¶