　　　祭杜岐公文　　　　　　　前　人¶
維元和八年嵗次癸巳三月甲寅朔二十八日辛巳禮¶
部尚書權徳輿謹以清酌庶羞之奠敬祭于故太保太¶
傅岐國公之靈伏(集作/夫)惟體温厚之氣協休和之運五¶
常用仁九徳在寛六朝敡歴三后相公契作司徒奭居¶
太保致位遂志晏閑顯尊極人倫之夀寵備君上之恩¶
禮傳曰行道有福詩曰求福不回考祥視履惟公是已¶
至若徜徉化元保合太和扶遵嘉㑹將明利澤漸漬於¶