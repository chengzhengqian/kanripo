東門韜訴主司負物吏詰之韜云祖有無名錢¶
　　　對¶
易象定位尊卑之禮聿修人倫有序貴賤之容斯立布¶
諸方策聲塵藹然至若爵列子男恩垂帶礪有謀謁帝¶
方承萬戸之榮無種封侯亦受千金之賜陸子囊中之¶
寶已惠私門張氏無名之錢且留公庫東門韜家聲不¶
墜祖德彌光想昔日之恩輝恃曩時之寵寄負𤣥絶海¶
搶榆知其不逮刳舟剡檝瘣木媿其無施仰堂構而未¶