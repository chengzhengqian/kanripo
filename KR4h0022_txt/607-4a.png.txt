　　　代郭令公請雪裴僕射表(代宗/)　邵說(大歴中/)¶
臣某言臣聞忠邪不可以並立善惡不可以同羣吳任¶
宰嚭而伍胥鴟夷楚任靳尚而屈原放逐逺惟前事孰¶
不痛心伏見灃州刺史裴冕明允忠肅道高德厚匪躬¶
無怠有謇諤之風首佐先帝驅馳靈武賛雲雷之業成¶
社稷之勲程元振忌其直道(缺/)方遂加誣構(缺/)謫荒裔¶
天下稱寃空懐醜正之悲莫雪盗憎之耻今姦邪屏退¶
聖政文明百度惟貞四門已穆而寰海之内元元之人¶