哉茍有愧於師臯固是言不發矣且與師臯始於宣城¶
相識迨於今十七八年可謂故矣又僕之妻即足下從¶
父妹可謂親矣如是故如是親(集作親如/是故如是)人之情又何¶
加焉然僕與足下相知即不止此(集作不/在此)何者夫士夫¶
之(集作/文人)家閨門之内朋友不能知也閨門之外姻族不¶
能知也必待友且姻者然後周知之足下視僕蒞官事¶
擇交友接賔客何如哉又視僕撫骨肉待妻子馭童僕¶
又何如哉少者近者尚不敢不盡其心况大者逺者乎¶