𤣥黙天晬輝光日新大矣孝熈四極爰臻誠宜玉版溫¶
潤鏤鴻明之德神寳焜耀荐億萬(詔令作/萬斯)之年丕天大¶
典不可辭也陛下猶謙退固拒至於三四群臣不已乃¶
曰俞哉夫徧覆包含之謂仁極深研㡬之謂聖憲度著¶
明之謂文蠻夷震懼之謂武感而遂通之謂神無思不¶
服之謂孝臣等不勝大願謹奉玉冊玉寳上尊號曰仁¶
聖文武至神大孝皇帝伏惟陛下乾健不息謙尊而光¶
樂戒其耽禽戒其荒壽乃侔於殷宗徳(詔令/作俗)乃厚於成¶