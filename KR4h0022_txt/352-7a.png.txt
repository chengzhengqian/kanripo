臺之相拒盖排煙而漸㓕旌拖風而未舉值觧佩於江¶
濵逄弄珠於漢渚薄逰𤣥圃弭節太華列神童於羽帳¶
侍玉女於仙車澗採兮危實苑㧞兮廻花聴弱水之晨¶
浪望崑山之夕霞窮北辰而比夀指中岳以為家此神¶
仙之恍惚豈從我而蠲邪先生曰捕影之言莫測繋風¶
之論難盡未嘗留意於死生豈復稍論於椿菌¶
公子曰洙泗遺文鄒魯餘烈其道未逺其風不絶方領¶
圓冠金口木舌談章句之逺㫖搆紛綸之雅說陳五禮¶