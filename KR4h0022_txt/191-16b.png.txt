　　　　　　　　　　　　　　　温庭筠(見集/本)¶
赤墀髙閤自從容玉女忩扉報曙鍾日麗九華青瑣闥¶
雨晴雙闕翠㣲峯毫端蕙露滋仙草琴上薫風入禁松¶
荀令鳳池春婉娩好将餘潤變魚龍¶
　　　冬夕和范秘書省宿　　　　李　頻¶
每入得閒吟清曹閣下深因知遥夜坐别有逺山心芸¶
細書中氣松踈雪上隂幾時髙興足還復挿朝簪¶
　　　和范秘書省中作　　　　　喻坦之¶