去年春似今年春依舊野花愁殺人犍為縣裏古城上¶
開是好花飛是塵戱蝶狂蜂相徃返一枝花上聲千萬¶
時節先從暖處開北枝未發南枝晩江城太守鬚髯蒼¶
忽然置酒開華堂歌兒舞女亦隨後暫醉始知天地長¶
頃年曽作東周掾同舍尋春屢開宴斗門亭上栁如絲¶
洛水橋邉月如練洛陽風俗不禁街騎馬夜歸香滿懐¶
坐客争吟雲碧句羙人醉贈珊瑚釵日徃月來何草草¶
今年又校三年老槽中駿馬不能騎惆悵落花開滿道¶