農為政本兩漢舉力田之勤財曰聚人九市列維金之¶
利陟龍門而就日入仕弹冠斵蠅翼以成風追工運斧¶
咸用因人成事隨利濟時盖五帝通規三王茂範然則¶
泣麟上聖訓三千以領徒夣蝶幽人摶九萬而濟物欲¶
使丘門志學折(文粹/作析)以問農之言漢渚絶機杼以灌園¶
之巧斯乃變通權教趨舍異(集作/適)宜當今海内乂安天¶
下樂業士食舊徳農服先疇自可孫𢎞獻書以待公車¶
之詔王丹載酒時慰田家之勞謹對¶