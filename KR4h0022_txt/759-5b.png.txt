　　　論上¶
客有問宗閔曰孟軻稱齊王由反手謂管仲為不足為¶
若是則功業存乎人不存乎時不亦信乎宗閔曰非也¶
可以王而王可以霸而霸非人之能為也皆此時也人¶
皆奉時以行道者也不能由道以作時者也能因變以¶
建功者也不能由(一作/因)功以反變者也昔者紂為無道¶
以流毒於羣邦天下囂然不待文王之仁人然後忻戴¶
之也茍有息肩之所則民莫不疾乎奔走如逃其水火¶