右件將士中使朱孝誠監領某月日平安到太原其賞¶
物並勑給付訖臣伏以受命以行人臣之節斯著及期¶
而代君父之仁已深陛下愛育武夫綏懐猛士采薇遣¶
戍既霑挾纊之恩出車勞旋又有分縑之澤纔識家而¶
競入俄拜賜以嵩呼盡忘征役之勞固感生成之徳况¶
臣叨居將帥獲沐恩波所守有限不獲陳謝¶
　　　為人作謝賜行營將士疋叚并設料等物狀¶
　　　　　　　　　　　　　　　前　人¶