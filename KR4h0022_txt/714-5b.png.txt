齒于成均所以明其長㓜通于博望所以昭其賔客東¶
方曼倩之文史即預禖祠甪里先生之羽翼仍叅獻夀¶
為賔者四友等黄龍之簡才論奏者八人同赤烏之下¶
士莫不縉紳舊徳縫掖名儒衣簮拜髙闕之門驂駕陪¶
直城之路琢磨其道玉質而金相黼黻其詞雲蒸而電¶
激琴書暇景風月名辰周旋揖讓觀禮儀之溢目合異¶
離堅聞辯論之盈耳八珍方饌寒温取適於四時一獻¶
雕觴賔主交懽於百拜爾其清垣繚繞丹禁逶迤魚鑰¶