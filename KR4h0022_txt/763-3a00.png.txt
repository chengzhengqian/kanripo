云若周公孔子也據禮為定昭然自别聖則非周即孔¶
師則偏善一經漢魏以(㑹要/作已)來取捨各異顔回夫子互¶
作先師周公宣父迭(通典/作㬰)為先聖求其節文逓有得失¶
所以貞觀之末(通典/作制)親降綸言依禮記之明文酌康成¶
之奥説正夫子為先聖加衆儒為先師永垂制於後昆¶
革徃代之訛謬而今新令不詳制㫖輙事刋(通典/作更)改遂¶
違明詔但成王㓜年周公踐極(通典作/攝政)制禮作樂功比¶
王者所以禹湯文武成王周公為六君子又説明王孝¶