陶令好文常對酒相招一和白雲篇¶
　　　晩登江樓有懐　　　　　　李嘉祐¶
獨坐南樓佳興新青山緑水共為隣爽氣遥分隔浦岫¶
斜光偏照渡江人心閑鷗鳥時相近事簡漁竿私自親¶
秪憶帝京不可到秋琴一弄欲沾巾¶
　　　同孫構免官後登薊樓懐歸　張　説¶
昔在五(一作/平)陵時年少心亦壯嘗矜有奇骨必是封侯¶
相東走到榮州投身事邊將一朝去鄉國十載履亭障¶