　　　　　　　　　　　　　　　前　人¶
井絡萬方之奥區也重陽四序之佳節也合江一都之¶
竒勝也張此筵者中司劉公焉監此事者常侍賈公焉¶
是亭鴻盤如山横架赤霄廣場在下砥平雲集而東西¶
南北夐然也場中羅崇牙大斾亭上列雕盤玊斚主人¶
與賔朱紫爛然相與峩冠揖讓而臨之雷鼔震動壺觴¶
波湧山川風景凌軒入坐地形勝天氣嘉人心洽三者¶
既極遂成歡娛不知醉之無從也夫和樂之在人心也¶