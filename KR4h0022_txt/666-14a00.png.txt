陽侯息浪長鯨卧横海之鱗風伯停機大鵬鎩垂天之¶
翼及其投形巨壑觸丹浦而雷奔假勢靈飈指青霄而¶
電擊神氣洋洋謂鱗翮使之然也殊不知两儀超忽動¶
止繫於無垠萬化紏紛舒巻存乎非我是以陳平昔之¶
智士也俯同降卒百里奚曩之逹人也親為餓𨽻當其¶
背强敵轉康衢雄慮耿於風雲危途廹於朝夕豈自期¶
榮稱相府西藩専虎㨿之圖寵冠齋壇東向舉熊(一作/龍)¶
飛之䇿顧盼可以蕩川岳咄嗟可以降雷雨遂令用與¶