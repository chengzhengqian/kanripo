飛書走檄如飄風朝辭明主出紫宫銀鞍送别金城空¶
天外飛霜下葱海火旗雲馬生光彩胡塞塵清計日歸¶
漢家草緑遥相待¶
　　　送儲邕之武昌　　　　　　前　人¶
黄鶴西樓月長江萬里情春風三十度空憶武昌城送¶
爾難為别銜盃惜未傾湖連張樂地山逐泛舟行諾謂¶
楚人重詩傳謝朓清滄浪吾有曲寄入棹歌聲¶
　　　金鄉送韋八之西京　　　　前　人¶