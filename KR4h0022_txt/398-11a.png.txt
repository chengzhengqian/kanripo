　　司農少卿¶
　　　授韋玢司農少卿制　　　　蘇　頲¶
黄門正議大夫行太常少卿上柱國薛縣開國男韋玢¶
勵精正已力行狥公從務表其清白幹時允其文采故¶
以臺閣褒稱縉紳甄奬盛禮興樂望雖重於執珪八政¶
一農事尤殷於理粟况洛京轉漕淮海通波宜任牟融¶
之能遷改鄭莊之弊可兼司農少卿散官勲封如舊仍¶
分司東都主者施行¶