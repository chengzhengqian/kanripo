陳芻蕘瞻璚臺之穆然預煙闕而伏對此臣之鴻造也¶
敢不瀝誠哉臣聞堯之光宅也以親九族以命百官舜¶
之登庸也以察萬人以齊七政大禹拜臯陶伯益惟其¶
昌言武王問黄帝顓頊存乎至道此四君者文思濬哲¶
恭儉髙明仁以創制慎乎體國思借力以任重簡逺(闕/)¶
以安人故選賢以居位(闕/)事而後爵則考績以庸取人¶
必才賦納獻可聲度言狀庶存兹矣休惟陛下豐功厚¶
利資始萬物以統天執契含元富有八方而纂聖家道¶