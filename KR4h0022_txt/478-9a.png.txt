輯和士庻覊縻夷狄何必棄南卭之戎捨磧西之地隳¶
先朝之業致将來之誚焉蹙國挫威臣所不取臣又聞¶
華夏者國之心腹邉陲者國之支體若心腹充盈則支¶
體無害古既守之不損今禦之而何失古以之足今以¶
之虚非古今有殊理實授非其任然東自榆林西至蒲¶
海限之以亭塞隔之以山河啟玉闗金㣲之險有臨洮¶
墨鷄之阨飛狐白石爰在并汾木峽土門出於幽薊李¶
靖距頡利於峽口終絶南侵李傑敗王師於榆闗遂貽¶