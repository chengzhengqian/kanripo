勑朝議郎檢校尚書吏部員外郎鄭叔則志經含章仗¶
雅師儉罔有擇行未嘗近名省理辨疑時稱簡達才盛¶
居東之佐禮處司南之重高選髦士以分劇曹正其舊¶
員允是新命可尚書吏部員外郎散官如故¶
　　　授李建吏部員外郎制　　　白居易¶
勑六官之屬選部郎首之歴代以來諸曹郎之中擇其¶
踐歴久考第高加以有噐局律度者遷焉今之選任亦¶
由是矣兵部員外郎李建文行才理公勤課績可以具¶