開元以後四海晏清無賢不肖恥不以文章達其應詔¶
而舉者多則二千人少猶不減千人所收纔有(疑作/百)一¶
禮部員外郎沈既濟論曰¶
初國家治自顯慶已來髙宗聖躬多不康而武太后任¶
事參決大政與天子並太后頗涉文史好雕蟲之藝永¶
隆中始以文章選士及永淳之後太后君天下二十餘¶
年當時公卿百辟無不以文章因循遐乆浸以成風以¶
至開元天寳之中上承髙祖太宗之遺烈下繼四聖理¶