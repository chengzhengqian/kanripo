九霄無詔下何事觸青塵宅帶松蘿僻田惟猿鳥親吟¶
看仙掌月期有洞庭人莫問煙霞句懸知見岳神¶
　　　秋日旅懐寄右省鄭拾遺　　王貞白¶
永夕愁不寐草蟲喧客庭半忩分曉月當枕落殘星鬢¶
髮逰梁白家山近越青知音在諫省苦調有誰聽¶
　　　贈劉凝評事　　　　　　　前　人¶
棘寺官初罷梁園静掩扉春深顔子巷花映老萊衣談¶
史曽無滯攻書已造㣲即膺新寵命稱慶向庭闈¶