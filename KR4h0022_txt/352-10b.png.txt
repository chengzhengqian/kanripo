聖賢馳騖莫徹三家之轍匹夫髙抗不屈萬乘之威道¶
在則簞瓢匪陋義存則珪組斯違或立談以邀鼎食或¶
白首而甘布衣或委輅而仕屬論都之㑹或射鈎以相¶
遇匡覇之機亦有朝為伊周暮為桀跖當其時也襲珩¶
珮之鏘鏘失其時也委溝渠而喀喀故使龍丘先生羞¶
聞擁篲鴈門太守不知縫掖孟軻偃蹇為王者師范睢¶
匍匐為諸侯客富貴者君子之餘事仁義者賢逹之常¶
迹來不可違類鴻鴈之随陽去不可留同白駒之過隙¶