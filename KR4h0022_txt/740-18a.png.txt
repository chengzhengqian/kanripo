脩文武之業設霸王之術設業固則帝位危矣雖各安¶
其國致天子於何地豈可以為思治哉今郡縣或侵百¶
姓損實事然而升降黜陟在於一人比之侯伯固不為¶
大患也又且奉京師之法禀宰輔之威雖職官遷轉不¶
一而法己定矣五等者世及相承擅更法令如魯作丘¶
甲晉立六軍鄭鑄刑書如此者實繁天下所以安上之¶
國土非愛事身與子孫也安與不安在於立教化正法¶
令國雖一姓而法已萬變豈所以為知有定主哉由是¶