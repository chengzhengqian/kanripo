不滯一方故其曳羽衣也則曰遺名攝方袍也則曰塵¶
外被(集作/披)儒服也則今之名字著焉周流三教出入無¶
際寄詞詣理必於斯文自貞元五年始以晉公從事至¶
京師迨今十年所著凡三百篇嘗因休沐悉以見示徳¶
輿鄙昧不能言詩徒以掖垣之寮辱命為序豈愛之厚¶
而忘其不能歟前此論著别為篇第後此者方紬懐仙¶
章句而不復賦人間之事矣今茲詩集以類相従獻酬¶
屬和因亦編次且以聖誕日麟徳殿三教講論詩為首¶