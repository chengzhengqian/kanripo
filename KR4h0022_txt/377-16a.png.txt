足以為賢相之業也嗚呼當漢帝之重禹禹之有言如¶
師訓門人未有門人可違師之旨也依違在位竟無所¶
發誠伊周之罪人也大凡國有災異禬禳占問(一作/筮)之¶
事自有司存(若官有龜人占人/占夣眠祲太祝也)為宰相者當提大政之¶
綱振百司之領握天下之樞而已不空以斯處位也以¶
直論之近乎侫以誠論之近乎偽偽宰相其名儒之恥¶
耶嗚呼漢之尊禹崇師道也禹若此者即非崇師道之¶
過矣¶