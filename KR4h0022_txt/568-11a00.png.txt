悚竭深誠而奉戴是用編之玉軸勒以銀繩盡罄梁珠¶
特裝瑇&KR0008;之匣惣攻(一作/收)陶璧用餙瑠璃之笥雕鏤千¶
品緹巾萬襲芸香却蠧芝體爲封珍寳之精下燭西崑¶
之岫文章之氣上纒東壁之象實可謂天下之妙迹域¶
中之竒觀者焉臣等幸遇休明叨近簮笏駭矚非常之¶
瑞欣逄不世之寳足蹈手舞徒懐鑚仰之心夕死朝聞¶
豈識名言之地無任抃躍歡忻之至謹奉表陳賀以聞¶
　　　爲韋右相賀拜洛表(武后/)　　闕　名(垂拱/四年)¶