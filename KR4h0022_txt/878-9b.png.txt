老王端等進而稱曰大河浩蕩弊邑之望也自公杖鉞¶
三至我里靈應肹蠁未嘗或欺國之克復實始於此安¶
天歩於臲卼定人心於繹騷大君成湯武之功賢相保¶
桓文之業皆神之由也矧内寝棘翼今兹有成此而無¶
述何以示後願刻樂石以彰厥庸公教曰諸公之辭固¶
不可抑頌祗則可無推羙於予墨客聞敢繋辭曰¶
浩浩長河中國之紀洪流激射横制地理蒸雲吐霧薦¶
圗効祉是曰經瀆斯為徳水聖唐六葉巨猾挻災搟(音/攇)¶