　　　平露賦¶
惟唐累慶唯天眷命植平露之殊祥表吾君之睿聖不¶
窺於牖可以辨百寮之賢不下於堂可以觀四方之政¶
其儀可尚其義可覈平也者所以表太平之時露也者¶
所以彰雨露之澤以此知庻類光賛神功昭格也希代¶
以出曠古而無空嘗覩於青史獨有驗於祥圖借如嘉¶
禾合穗且生於隴畝萐蒲扇食未逺於庖厨孰與夫薦¶
祉於彤庭之際含榮於紫殿之前亭亭莖擢的的規圓¶