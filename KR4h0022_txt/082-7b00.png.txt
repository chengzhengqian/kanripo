自有飜雲之勢孤標上聳兆庻同嬉信超騰而自若㒺¶
危懼以疑思質勁挺以無倫人皆見也衣簾襜而不定¶
風以動之挺影難儔乗高㒺墜臨廣街以堪望騁趫材¶
而自異拂雲端之縹緲似欲升天跨橦末之攲危若有¶
餘地徒觀其逺望蹁蹁輕如列仙形翻碧落足動晴烟¶
杳杳難分宛在朝天之外亭亭逈映全髙衆木之顛其¶
態可喜其功不測既穹崇以獨立毎縁循而至極將以¶
騁輕趫恣登陟傍臨既分乎逺近上逹必資乎孤直仰¶