臣某言伏蒙聖慈賜臣某階某官食邑若干户官誥一¶
通者臣某中謝臣伏以周官所建冡宰是先進階陛之¶
名增井賦以數重在彛典合為渥恩冒寵以來偷安而¶
處不能退讓方懼滿盈詎謂陛下每顧舊章必加優禮¶
雅誥既垂於綸綍侍臣忽降於宫闈五彩相鮮且成文¶
於潤飾萬鈞比重幾無力以捧持聚族咸觀省躬何稱¶
遭遇莫酧於君父寶藏空戒於子孫竊視權衡惟思砥¶
礪臣某無任感恩荷聖激切惶越之至¶