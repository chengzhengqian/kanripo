州司馬由髙曽而上世德世禄載在和州府君碑内此¶
不書公年十八以通經中第及調判入髙等授蘇州長¶
洲尉秩滿丁先府君憂既&KR0941;又丁先太夫人憂泣血六¶
年哀毁過禮(集作/制)以方寸再亂始(一作/殆)無宦情既除喪¶
退居不調者累年而親友以大義敦責不得已而復起¶
選授左武衛将軍(集作/騎曹)叅軍分司東都屬安禄山䧟覆¶
洛京以偽職淫刑脅刼士庻公與同官范陽盧巽潜遁¶
于陸渾山食木實飲泉水者三(集作/二)年迄不為逆命所¶