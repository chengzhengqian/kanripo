記姓名猥憐孤直振零丁於絶望㧞曖昧於無階獨斷¶
皇明起至(集作/寘)清列俯降中貴内賜官告特違恒例光¶
寵賤臣俾其不出户庭坐生羽翼萬乘知已一鳴驚人¶
公朝得盡節之方私室無謝恩之處顧惟凡陋(集作/質)叨¶
此殊尤纒激血誠銘鏤膚骨採㧞恩重泥塗感深畢性¶
命以為期裂肝膽而何述唯當竭誠陳力効節明忠使¶
丹心有孚白首無玷(集作/㸃)然後敢望披雲捧日一識天¶
顔則闔門之灰粉知歸百生之志願斯畢臣家雖在城¶