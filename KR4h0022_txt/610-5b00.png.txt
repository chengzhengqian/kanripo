古聖神之君既立殊功異徳卓越之跡必有竒能博辯¶
之士為時而生持簡操筆従而寫之各有品章條貫然¶
後帝王之美巍巍煌煌(一作/穆穆)充滿天地其載於書則堯¶
舜二典夏之禹貢殷之盤庚周之五誥於詩則𤣥鳥長¶
發歸美殷宗清廟臣工小大二雅周王是歌辭事相稱¶
善并美具號以為經列之學宫置師弟子讀而講之從¶
始至今莫敢指斥嚮使撰次不得其人文字曖昩雖有¶
美實其誰觀之辭跡俱亡善惡惟一然則兹事至大不¶