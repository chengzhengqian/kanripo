含暢則有取於圓雅調相依而瀝瀝清音迭奏而綿綿¶
乍起黄鐘疑蚌開而色爛將吟緑水如浦沉而影連美¶
乎廻若循環踈非掩抑聲既發而眀朗珠既貫而絃直¶
九功是闡同在握以騰光三歎屢聞非闇投而改色其¶
曲彌清其音彌久馳熠熠以交映度連連而相受出乎¶
口吻𤣥珠莫覩於可聞入彼虚無象罔雖求而何有故¶
能直已中奮和心外舒咄長言而皎矣務妙轉以繩如¶
聆湛露之終光懸瑞景體横汾之末目駐神居斯可以¶