公諱齊聃字将道姓徐氏東海郯人也逺祖偃王基仁¶
義於上代嚴考孝德濟𢎞美於近世公始以𢎞文生通¶
五經大義發跡曹王府叅軍右千牛兵曹潞王府文學¶
崇文舘學士兼侍皇太子講乂芳林門修書于時中朝¶
碩老下國英雋皆忘年請交不逺來謁望其路者若晨¶
風之赴北林得其門者如衆山之仰東岱公不樂趨競¶
雅尚退謙深以椒房之家聲名太甚求為外職出宰桃¶
林未下車勑改沛王掾終嵗選擬司績員外司議郎並¶