州再造生涯天實為德死罪死罪臣自歸日淺塋廟未¶
修荆棘荒然祭祀無主今則便祗王命遠職邊夷嵗月¶
方賖拜掃何日瞻言出涕感咽崩摧伏惟陛下仁養群¶
生孝理天下萬物感遂各得其冝臣獨向隅有以長戚¶
伏願天慈愷悌憐憫孤窮寛以簡書之刑賜其告歸之¶
請使其駿奔西土長號北陵獲申存殁之悲生謁園塋¶
之樹稽顙松闕謝不睦之辜肉袒山門祈自新之路誓¶
刻肌骨奉以周旋然後退死蠻夷沉骸糞土甘心朽滅¶