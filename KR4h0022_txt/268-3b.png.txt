流沙君還洛邑分明記此處同來閱歲華¶
　　　餞郢州李使君　　　　　　　前　人¶
楚有章華臺遥遥雲夣澤復聞擁符傳及是収(集作/辭)圖籍¶
佳政在黎人能聲寄侯伯離懷朔風起試望秋隂積半路¶
凄已寒羣山靄將夕傷懷(集作/心)聊把袂悵望(集作/怊悵)麒麟客¶
　　　東湖臨泛餞楊(集作/王)司馬　　　張九齡¶
南土秋雖半東湖草未黄聊乗風日好來泛芰荷香蘭¶
棹無勞速菱歌不厭長忽懷京洛去難與共清光¶