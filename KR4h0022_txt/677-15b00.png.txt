非一途豈必繫心翰墨為將來不朽之事也夫太上立¶
徳其次立功其次立言立言者乃不朽之末耳然則古¶
之終年著述者亦已知之心有所存正爾不能自已也¶
豈求見重於千載耶校理是司於今絶望刋削之志事¶
即都損矣聖朝官人宜求稱職使道皆適務時無棄能¶
何須銓(一作/詮)衡枉分如此僕以三月二十六日拜謝闕¶
廷邇來凡四十餘日正以足下之故未便東行久不能¶
斷夫人與不見於胷中由此致淹泊耳幸足下勿謂僕¶