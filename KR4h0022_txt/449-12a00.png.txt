藿馨茂洎升台席翊奉先朝訏謨密聞獻替潜逹外順¶
明徳中深至言温恭聿修終始一貫朕嗣守丕業思得¶
賢良将俟和羮期於舊老易之襄漢居以南宫每詢嘉¶
言啟沃惟允今授之相印委以樞衡代天之工爾在專¶
任於戯發號施令選賢任(一作/與能)能申於百辟之上行於¶
四海之内朝無黨比人絶澆浮白黑燦然淄澠不溷使¶
巖廊重位揚我清風𢎞宣大猷以暢王度可守門下同¶
中書門下平章事散官勲如故主者施行(長䖍二/年六月)¶