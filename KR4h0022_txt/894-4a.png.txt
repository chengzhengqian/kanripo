詔太常具儀法以涖中䑓禮官賛引宰政為客諸曹羅¶
拜於堂下郎吏捧牘於階序禮成渥縟秉直者榮之䖍¶
奉朝請恪居官次慥慥然守業修職未嘗以耆碩尊禮¶
自處山甫之匪懈考甫之益恭古人與稽華髪彌固十¶
九年秋七月乙亥感疾薨于宣平里第享年七十五天¶
子廢朝悼歎俾中貴人弔祠追命為太子太保恩之所¶
加可勝言哉惟公粹和而能貞厲恬淡而有儀矩履方¶
持重坦坦光大詩曰愷悌君子求福不回言樂易而不¶