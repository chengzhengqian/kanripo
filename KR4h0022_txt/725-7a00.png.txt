恒衞大陸之間土厚風淳世生偉人其大名大節之後¶
著於天下唯張氏為盛曩予得其叔季曰芃曰苞始冠¶
章甫㳺翰林盖相知矣而未深也間八九年又相遇於¶
江淮間則叔也秀才登科已知名於代季也立誠居業¶
為後進之表加以簡直強毅恭寛信敏文史足用弛(集/作)¶
(施/)張不窮嚮吾所稱土風偉人盖此也今年上求士於¶
四方揚州牧扶風公嘗得叔為門閭之賔因以充選議¶
者謂扶風舉賢不避親叔得舉不以私則其才可知也¶