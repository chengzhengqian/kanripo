而取象此以艮而居安考之則隂陽有度察之則溟漲¶
無端况乎銀漢落金波殘将東方而自出俾下土而式¶
觀三足翺翔若刷乎渤澥重輪輝煥如歴乎波瀾映嵎¶
夷而未定拂若木而将摶紅彩下沉照波中之鱗甲朱¶
光上溢射雲表之峯巒誠變化之相詭諒始終之莫殫¶
洎乎出溟渤照戎夏昇九天辭午夜羲和整轡而直上¶
葵藿傾心而皆仰亦何必登日觀之峯而後望神明之¶
舍¶