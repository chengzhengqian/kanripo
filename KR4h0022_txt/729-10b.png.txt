六年冬振武軍吏走驛馬詣闕告飢公卿廷議以轉運¶
使不得其人宜選才幹之士徃換之吾族子重華適當¶
其任至則出賍罪吏九百餘人脫其桎梏給耒耜與牛¶
使耕其傍便近地以償所負釋其粟之在吏者四十萬¶
斛不徴吏得去罪死假種糧齒平人有以自効莫不涕¶
泣感奮相率盡力以奉其令而又為之奔走經營相原¶
隰之宜指授方法故連二嵗大熟吏得盡償其所亡失¶
四十萬斛者而私有其贏餘得以蘇息軍不復飢君曰¶