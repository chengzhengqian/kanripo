乎出彊専對照耀原隰天覆之内無逺近(集作/邇)君命之¶
下無險夷再叶翟土乃龢戎索暢威靈於大荒之外啓¶
手足於野幕之下可不謂事君之忠乎年纔逾耳順官¶
止貳起部於兄之量二者皆屈彼大耋大僚孰宜之哉¶
頃陪禁掖俄接仁里觴酒歌詩清言善謔靡日而間彌¶
年以歡一瞬之間奄成今古以此思哀如何可忘跌傷¶
左足未任趾歩鼔吹臨門涕洟如霰(集作/雨)平生風味今¶
日永訣伏枕口占寄懐斯文尚饗¶