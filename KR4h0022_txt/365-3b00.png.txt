在車則聞和鸞之聲行歩則聞珮玉之音無故不廢琴¶
瑟視聼言行循禮法而動所以教人忘嗜欲而歸性命¶
之道也道者至誠而不息也至誠而不息則虗虗而不¶
息則明明而不息則照(一疊/照字)天地而無遺非他也此盡¶
性命之道也哀哉人人皆可以及于(集作/乎)此莫之止而¶
不為也不亦惑耶昔者聖人以(集作/之字)傳于顔子顔子得¶
之拳拳不失不逺而復其心三月不違仁子曰回也其¶
庶乎屢空其所以未到于聖人者一息耳非力不能也¶