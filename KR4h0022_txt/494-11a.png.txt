不問死傷者此有司之職非宰相之任也夫以宰相尚¶
不可侵有司之職况人君可侵宰相之任乎可侵百執¶
事之事乎臣又聞宰相之任者上代天工下執人柄羣¶
職由之而理亂庶政由之而弛張君之心膂待宰相而¶
啓沃君之耳目待宰相而聡明設其位不可一日無其¶
人得其人不可一日無其寵疑則勿用用則勿疎然後¶
能訢合其心馴致其道盖先王所以端拱凝旒而天下¶
大理者無他焉委務於有司也仰成於宰相也¶