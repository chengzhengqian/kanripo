贈答詩近(集作/僅)百篇每詩來或辱序或辱書冠于巻首¶
皆所以陳古今歌詩之義且自序為文因緣與年月之¶
逺近也僕既愛足下詩又諭足下此意常欲承答來㫖¶
粗論歌詩大端并自述為文之意緫為一書致足下前¶
累嵗已來牽故少暇間有(一作/苦)容隙或欲為之又自思¶
所陳亦無出足下之見臨紙復(一本作/自字)罷者數四卒不¶
能成就其志以至于今今俟罪潯陽除盥櫛食寢外無¶
餘事因覧足下去通州日所留新舊文二十六軸開巻¶