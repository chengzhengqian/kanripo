洪範之徵亦明矣無乃陛下詔令不信乎抑又聞軍旅¶
之後必有凶年其握兵者不本乎仁義貪於殘戮人用¶
愁苦怨氣積下以傷隂陽之和也則國家兵先於河北¶
旱蝗適之次及河南旱亦隨後次關中關中又蝗旱既¶
仍歲蝗亦比年無乃陛下用兵者不詳其道也臣謹稽¶
古典參於歴代禳除異術祈禱多門至若貶食省用稼¶
(一作/務)穡圭璧求邪於幻術覬福於釋流土龍矯首於通¶
衢羣巫分袖而鼓舞此又從人之欲也至若兩漢舊儀¶