　　　洞庭張樂賦(以八音克諧天/地充滿為韻)　李子卿¶
洋洋乎軒轅之作也陶𤣥化以發生運神武之不殺張¶
至樂之純備播皇風之坱圠舉端於素得太始之自然¶
克成於和蕩生靈之夭札何必管聲為五羽數惟八然¶
後合夫大戛請言斯樂也不振而其聽博不眩而其意¶
深大而不摦樂而不淫将使儉者得中和之紀奢者已¶
醉飽之心君子曰是樂也不朽之徳音於是一僨一起¶
于彼南國真聲暢和氣塞其静也洞庭安波其清也楚¶