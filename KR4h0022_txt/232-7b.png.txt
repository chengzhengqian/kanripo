　　　送劉山人歸洞庭　　　　　李　頻¶
去意無人㑹唯應道是從半湖乘早月中路入踈鐘秋¶
盡户蟲急夜深山雨重當時將隱者分得㡬株松¶
　　　題簡山人　　　　　　　　張　喬¶
名利了無時何人暫詣師道情閒外見心地興來知竹¶
落穿忩葉松寒䕃井枝匡山許同社願卜挂帆期¶
　　　贈别李山人　　　　　　　前　人¶
分合老西秦年年夢白蘋曽為洞庭客還送洞庭人語¶