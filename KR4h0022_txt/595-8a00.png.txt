　　　同前¶
臣某言中使某至伏奉某月日勑書并手詔勞勉臣等¶
兼賜臣衣一副臘日口脂紅雪一合中和尺一貞元八¶
年厯日一通陛下道邁古先德動天地凡於一物必寄¶
聖慈欲臣𥜗暖惸嫠故衣裳是賜欲臣除去人患故良¶
藥下霑欲臣永駐衰容故馨香流潤新厯方啓慶昌運¶
之無窮彛尺辨才審度量之不昧力㣲賜重捧戴兢惶¶
臣無任¶