寒窮急景兮摧殘霰雪雰雰兮長委積人事寥寥兮悵¶
漫漫春秋冬夏兮四序寒暑榮悴兮萬端春也萬物熈¶
熈焉感其生而悼死夏也百草榛榛焉見其盛而知其¶
闌秋也嚴霜降兮殷憂者為之不樂冬也隂氣積兮愁¶
顔者為之鮮歡聖人知性情之紛紏故嘆之曰予欲無¶
言吾將焉徃而適耳箕有峯兮潁有瀾歌曰嵗去憂來¶
兮東流水地乆天長兮人共死明鏡羞窺兮向十年駿¶
馬停驅兮幾千里麟兮鳯兮自古吞恨無已¶