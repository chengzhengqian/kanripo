　　　同前　　　　　　　　　　李　乂¶
玉輅尋春賞金堤重晦逰川通黑水漫池𣲖紫泉流晃¶
朗扶桑出綿聮樹杞周鳥疑填海處人似隔河秋刼盡¶
灰猶識年移石故留汀洲歸棹晩簫鼓雜汾(集作/行)謳¶
　　　同前　　　　　　　　　　蘇　頲¶
炎厯事邉垂(集作/陲)昆明始鑿池豫逰光後聖征戰罷前¶
規霽色清珍宇年芳入錦陂御盃蘭薦葉仙仗栁交枝¶
二石分河冩䨇珠代月移㣲臣比翔泳恩廣自無涯¶