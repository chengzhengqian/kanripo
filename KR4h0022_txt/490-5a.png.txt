其徳理天下則思求賢以廣其覆載以貞明並日月則¶
思納諫以助其昭臨察逆耳之言則知其為端士而進¶
用之聞悦心之語則辨其為邪謟而斥逺之御一膳思¶
天下之饑披一裘思天下之凍覽國史思祖宗創業之¶
艱難覩貢賦思黎甿耕織之勤苦居宫殿思採伐之勤¶
勞視嬪嬙思離曠之怨恨聲色遊宴悟伐性之言馳騁¶
畋獵念垂堂之戒戢六軍無令恃寵抑近習無縱威權¶
無使有求恩之名無使有得幸之號無使内干外政無¶