珍禽生矣于彼南域禀離宫之淳精得金方之正色明¶
而且慧聦而多識雖羽族之殊流與人智而同德懿其¶
霜毛雪毳鮮襟皓臆明眸珠朗脩趾頳飾理翮整翰仰¶
雲路而飜飛自邇陟遐託風林以棲息及夫出層嶠集¶
髙松刷勁翼端麗容遇天網之四掩獻君門於九重用¶
能辤羣别類重譯而至閉以雕籠䖏之丹地夫違忤則¶
傷性常順㫖以從人乖背(一作/背道)則喪生不貪榮以求媚¶
爰(一作/愛)逰上都隻影長孤懐好音而願語每稱名而自¶