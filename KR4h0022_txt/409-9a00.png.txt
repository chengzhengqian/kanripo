儀同三司試太常卿兼御史中丞單于副都䕶充振武¶
軍使上柱國辛德謙山西出將代有勲業長才偉畧主¶
之以忠峻節明斷服之以禮頃者職貳留府朔重(一作/垂)¶
分鎮横絶大漠堅守孤城能詳武經載討軍實推以恩¶
信濟其威懐士卒知方羌夷服化休有茂績著於北邉¶
用觀勞臣俾膺重任委以藩事捍兹戎疆列在儲寀之¶
右叅於憲臺之長中外兼榮服我嘉命可試太子詹事¶
兼御史大夫持節都督延州諸軍事兼延州刺史充丹¶