惟饗帝於事天必推䇿而迎日寅方肇建候啓蟄以展¶
儀夘位將初爰用牲而恊吉送烈烈之凝氣導遲遲之¶
陽律猶分可愛之輝式停寅賔之質稽之虞典期匪疾¶
而匪徐行以夏時契惟精而惟一職在馮相事傳小正¶
符上春以備儀必修其始先仲春而有事故謂之迎時¶
也淑景初(一作/方)延幽陽潛啓當四時之首位用三代之¶
逹禮探賾索隐得郊祀(一作/禋)之元辰極徃(一作/數)知來正¶
邦家之大體事冠前古儀標後王皮弁乍臨土圭之影¶