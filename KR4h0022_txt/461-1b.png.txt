誘脅戎卒竊弄邉兵九有之人罹其㐫害當戰争之地¶
則肌骨多斃於鋒鏑在遐僻之方則杼軸其空於征賦¶
離鄉去邑棄業抛(一作/亡)家契闊凍餒飄颻畏逼朕毎永¶
念心折涕零是用嚴奉睿謨恭行天罰躬被介胄大率¶
戎夷掃清中原誅斬蛇豕豈朕薄徳能建功業盖人心¶
竭節於本朝而戮力於冦難也所以給其優復減其賦¶
稅省其聚歛息其征徭賑其匱乏宥其罪戾實其倉廪¶
捨其逋懸飬其傷痍賵其死事將使萬(一作/百)姓永登仁¶