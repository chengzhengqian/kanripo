夷吾之能脫囚服秉國政有鮑叔之助隰朋之佐遂能¶
九合諸侯以成霸業此逢時之大者也若平仲者立於¶
衰替之朝有田國之彊有欒高之侈時非曩時君非賢¶
君當崔杼之弑也能挺然易其盟陳氏之大也能曉然¶
商其短獨立讒謟之伍自全於紛擾之中人無間言時¶
莫與偶若桓公九合諸侯不以兵車信夷吾之力也使¶
晏子居桓公之世有鮑隰之助則其尊周室霸諸侯功¶
豈减於管氏乎以其鏤簋而朱紘孰若豚肩不掩豆以¶