門下散騎以賛𨗳侍從承答顧問前代參用言語政事¶
之臣(集作/官)俾其盡規忠益以穆朝化也今位望逾重選¶
之更精銀青光禄大夫前京兆尹兼御史中丞博陵縣¶
開國子崔昭經之以文敏紀之以憲則直而不肆剛而¶
能容精識知微長材致逺不易於風雨之晦不争於險¶
易之途常所委遇多在雄劇理平之美居最一時任畿¶
甸(集作/邦畿)千里之重齊趙張三王之政事當其適義合於¶
權檢肅姦豪撫懐孤老資奉軍國從容贍濟翼翼之化¶