夫有名之域有象之中惟水能淨惟鏡能空水則無心¶
而皎澈鏡則照膽而幽通遇物斯應匪我求蒙爾其决¶
之則流盈而不闕泛金碧而色潤開玉匣而光發其淸¶
也不同和風其鑒也不同朗月爾乃雲收白日粉拭紅¶
塵拂芰葉而交映抱菱花而獨春直注千里旁通四隣¶
成美惡之𤣥鑒(原闕十/一字)　　　　　　　　惜容輝之¶
易晩歎功名之難續况復影圓鳯沼聲激龍門可驚飛¶
於神鵲可摇動於靈鯤同大道之自然合重𤣥之衆妙¶