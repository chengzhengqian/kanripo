無威無儀闗梁不通賦役斷絶更乃逆取五年之課以¶
充長夜之娛十室之内思亂者八九焉當此時也小人¶
方興羣盜孔熾大者剽州邑小者刼村閭擾擾四人俱¶
靡息肩之處喧喧九土居為闗戰之塲天子乃幸維揚¶
泛舳艫驅虎賁之騎唱龍舟之歌以大江為天塹以長¶
淮為地險周章至於戲下猶自未知閻樂入於廡前何¶
不告我昔為天下之重今乃一夫所輕豈不惜哉彼煬¶
帝者聰明多智廣學博聞豈不知蛟龍失雲漁夫足得¶