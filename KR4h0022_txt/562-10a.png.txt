　　　中書門下賀芝草表¶
臣某言今日中使吳承(一作/永)清至宣示宋汴節度使御¶
史大夫田神功所獻芝草一株紫盖黄莖叢生者天生¶
神物王者嘉瑞竒秀之狀靈篇未書伏惟陛下孝通神¶
明徳至草木和氣所感禎祥屢彰煌煌靈芝郡國來獻¶
垂以金盖發其瓊葩爛然紫雲之色灼然紅蕖之秀王¶
徳斯應皇家永昌固可冩狀圖諜薦于郊廟祇奉天意¶
賛揚鴻休臣等獲覩殊祥喜倍恒品無任慶抃之至¶