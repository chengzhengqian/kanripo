以丁内難去職欒欒骨立人倫傷慟既練有制起復又¶
除洛陽司馬公泣血固讓不獲已强拜禮從恩奪而瘠¶
由哀甚忝君之命有以知奉上之心執親之喪有以見¶
過人之戚臣子之道仁逺乎哉尋除具州刺史轉安西¶
都䕶以疾不堪詣部改授滄州刺史公自重拜洛師再¶
臨河朔曽是遘閔常多移病隠几而敬讓興行閉閣而¶
奸邪銷釋徳敷于下具丘多請禱之人功格于上滄海¶
有卧理之詔老氏云鎮之以無名之樸其在是矣聖厯¶