菩薩以大慈運大願𢎞大道濟大苦俾三界之間利見¶
大人如大地之無不持載故號曰地藏有秘書少監兼¶
侍御史李公之甥太原王氏之第幾女頃遭先夫人棄¶
敬養拊擗以暨于小祥或曰此孝也匪報也以報為功¶
則惟地藏乎乃手針縷之事黼而黻之則而像之煥乎¶
有成毫相畢觀者然後知聖善之内訓淑女之孝思至¶
矣哉是可以錫爾類也秘書向(集作/與)予道之且命讃曰¶
皇矣上仁乃聖乃神厥功備兮有女伊棘孝思罔極厥¶