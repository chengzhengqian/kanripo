之信而陳僂句使不仁之人萌芽賊心而仁義之士閉¶
目掩巻何如哉其或曲書常言無禆世教不習可也則¶
煩潰日亡而易簡日用矣海内之廣兆民(一作/億兆)之多無¶
聊於煩彌世曠久今以簡質易煩文而便之則晨命而¶
夕周踰年而化成蹈五常享五福理必然也孔子言以¶
約失之者鮮矣與其不遜也寧固傳曰以欲從人則可¶
記曰大樂必易大禮必簡顔子曰無施勞經義可㨿也¶
如是為政者得無以為惑乎　　一作皆唐文粹¶