難忘蕭望之願立本朝馳䰟莫極無任抃舞結戀之至¶
　　　為京兆公陜州賀南郊赦表¶
臣某言臣伏奉正月九日制書郊禋禮畢改元為某大¶
赦天下者既事虞郊復新堯厯天潢㵼潤日觀揚輝普¶
天率土罔不慶幸臣某中賀臣聞君人之孝莫大於尊¶
祖王者之敬孰踰於事天固必用因髙之儀申嚴配之禮¶
百神(集作/攸字)叙萬靈昭(集有/蘇字)乃可覃殊恩渙大號禮成而¶
徳備恵敷而慶𢎞然而秦尚武功先祈禳之事故柴燎¶