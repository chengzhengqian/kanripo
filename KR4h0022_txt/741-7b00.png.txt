　　　文論　　　　　　　　　　顧　況¶
周語之畧曰孝敬忠信仁義智勇教惠讓皆文也天有¶
六氣地有五行此十一者經緯天地叶和神人名之為¶
文其實行也文顧行行顧文文行相顧謂之君子之文¶
為龍為光上古云言之無文行之不遠堯之為君聦明¶
文思文王既没文不在兹乎文王之代草木鳥獸皆樂¶
文王之沼曰靈沼文王之臺曰靈臺虞芮不識文王入¶
文王里所見耕者讓畔行者讓路班白不提挈自相謂¶