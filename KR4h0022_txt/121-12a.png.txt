　　　第二(以國家道通/逺邇為韻)　　　　　白行簡¶
皇帝守位以仁為車以德將喻夫博載庶物取象夫經¶
行萬國垂衣而退與人謀結旌而克陳帝力因樂推以¶
發軔任不言而慿軾始効駕於情田之内不驅不馳終¶
挂轊於王道之中自南自北夫改奢即儉尚質去華量¶
包覆載迹逹幽遐行乎道而四方是則同乎軌而六合¶
為家是知乘玉輅者又何足比駕金根者失其所誇爾¶
其伐輻於自然之材斵輪用無為之道鍳馭朽以作訓¶