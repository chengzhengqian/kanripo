自昔秦置郡有守漢魏以降因之其秩二千石雖有監¶
刺而宰制威福之重盖古之諸侯鄂在楚為國秦為縣¶
呉為江夏郡綿歴至宋乃維八郡置郢州及齊更郢為¶
鄂隋氏披其郡猶謂之州官則刺史而政無條刺之法¶
矣皇朝㳂襲舊制或為郡或為州剖符責成其實乃太¶
守之職前代建置所理之處其城不垣今之州即舊城¶
於江夏呉仲謀經營之程普始守之當荆呉江漢之衝¶
要為藩鎮固䕶之雄制天寳以前四方無虞第據編戸¶