逺慮静神謐于時日下梧宫隂清竹殿鮮雲始發光風¶
初扇餘霞未斂殘虹猶見玉斚既陳蘭肴乃薦登龍閤¶
(一作/閣)而騁目臨曲池而游眄於是徵趙女命齊倡動瓊¶
珮出蘭房横寳釵而耀首靚鉛華而飾粧低翠蛾而斂¶
色睇横波而流光聲欲申(一作/伸)而含態氣未理而騰芳¶
乍連延(二字一/作綿連)以爛漫時頓挫而抑揚始折宫以合徵¶
(一作始析/宫而合徵)終分角而和商掩餘韻於雕扇散輕塵於畫¶
梁若夫振幽蘭飛激楚俯仰艶逸顧盼容與其繁㑹也¶