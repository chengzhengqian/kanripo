首京都兩學尚且闕脩欲令四方何以取則其京都學¶
舘及先聖廟堂所有破壊未營造者逐要修葺速令畢¶
工仍不得浪有勞擾樂府之設國風所繫豈惟易俗抑¶
乃和神至若絲竹繁聲倡優雜伎深乖禮則並宜量事¶
減省國之禮儀已經改撰隨時逐變務在𢎞通宜令禮¶
官重加詳審於行事有不便者即從損益脩制(一作/制勅)刪¶
定處分已乆宜從易簡務速施行分事設官固須量才¶
稱職比來委任稍亦乖方遂使鞠獄推囚不專法寺撰¶