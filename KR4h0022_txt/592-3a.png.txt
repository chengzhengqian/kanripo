丹誠徒罄𤣥造難酬無任踊躍感恩之至¶
　　　寒食謝新火及春衣表　　　武元衡¶
臣某言中使至奉宣進止賜臣新火及春衣等熒煌自¶
天纎麗同降束帯歛祍盡餙之道已加捧炬㢠廻光照臨¶
之榮荐及臣某中謝臣以薄才濫居臺憲曠官尸禄驟¶
渉嵗年陛下未責前過尚容舊軄忝陪班列兢惕毎多¶
載冐簮纓慙惶益甚今時惟清明律中姑洗當改燧火¶
既荷惟新之恩未去緼袍更沐衣輕之賜猥霑鄙陋曲¶