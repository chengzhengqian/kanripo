而簡不矯激以干譽不嚴厲以臨下反躬而令行存誠¶
而化逹天寳初自太平長遷於涇涇與太平壤距而俗¶
二㳺(疑作/洊)為二邑僅盈十稔盖久於其道而恵和之徳¶
漸於人之氣血矣故溢於去思夥於歌謡後卒此州長¶
史以同鄉之愛歸竁於涇而家因寓焉廣徳初羣盗蜂¶
軼連陷州縣人士罹難者比肩而李公之閭獨完由羣¶
盗聚而保之且曰無忘其徳也於戲召公之化勿翦其¶
棠柳季之仁不薪其墓(傅亮修漢諸陵教曰/展季之壟樵蘇有刑)豈若凶㓂¶