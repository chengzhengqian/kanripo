　　　批劉悟謝上表　　　　　　元　稹¶
省表具知朕聞上黨亦天下勁兵處昔者李抱真用之¶
一舉破朱㴞再舉蹙田悦訓養十萬威聲殷然人到于¶
今號為良將夫以卿之勇義才畧猶將逺慕韓彭區區¶
抱真夫豈難繼况以克融庭湊之狂脆小賊比朱㴞田¶
悦之結連大盜(集作熾/大結連)是猶以孩嬰而校賁育也蜂蟻¶
相聚其能乆乎卿宜宻運謀猷明宣號令避狂擊惰取¶
暴撫羸勿争虵豕之鋒直取鯨鯢之首再圖麟閣永煥¶