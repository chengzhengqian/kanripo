政不行於内地况其逺者乎伏惟陛下明於用刑則可¶
與期於無刑矣豈止於愧心恥格乎率力為政則可與¶
期於無政矣豈止於設防銷微乎伏惟陛下徵貞觀刑¶
政而行之則天下之人有恥且格矣制策曰四人混處¶
遷於異物歴代以降皆所共患士本於儒而有詭道之¶
行農尚篤固而多捐本之心工繕用物而作雕磨之器¶
商通有無而賫難得之貨思矯其弊必有其術者臣聞¶
明君在上制四人之業不使為異物所遷今士之為儒¶