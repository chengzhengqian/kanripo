趙魏君子跡著明文有韋弦之淑慎在躁静以區分于¶
以誡徳在我于以表正事君禀剛以宣其志守柔以播¶
其勲(一作/薰)動静有恒得樞機於要道佩服無斁合規矩¶
於典墳昔董安于事趙簡子虛心固節收目反視由一¶
國之具瞻在四徳之為美誠孜孜於不怠諒勤勤於所¶
履觀其弦之勁姿可以勵其攸止式摽其道於焉克巳¶
所謂惕禍以垂休故以善終而令始且其天道何常順¶
之無悔察是非之倚伏節行藏於進退守而取則在剛¶