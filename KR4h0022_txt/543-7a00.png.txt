典刑可以理遣¶
　　　同前　　　　　　　　　　鹿慶期¶
自上棟下宇疆里井田度土居人量地制邑故墉垣是¶
葺版築聿脩華元廵功見謳於城者子囊臨逝貢策於¶
荆王甲何人斯職兹仞邑乙不從命同之鑿坏趨舍路¶
殊便爲鎻(一作/隙)末雖叔孫受縶每效勤勞而子騫發言¶
何必改作遽營危堞未崇射隼之規不憚嚴科輙嗾夫¶
獒之噬棄人用犬何其不臧旣紊風猷請書霜簡¶