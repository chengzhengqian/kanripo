命專征分甘鈇鉞若固執逆謀敢拒義師者當戮及妻¶
孥罪延三族伏願陛下留神省察照臣丹欵大勲克舉¶
拜手有期心馳象闕載懐罔極¶
　　　請罷姚州屯戍表(武/后)　　　　張柬之(神功/初)¶
臣某言臣伏聞(一作/竊按)姚州者古哀牢之舊國絶域荒外¶
山髙(新唐書/作阻)水深自生人以來洎於後代(舊唐書/作漢)不與¶
中國交通前漢唐蒙開夜郎滇莋而哀牢不附至光武¶
末(舊唐書/作季)年始請内屬漢置永昌郡以統理之乃收(新/唐)¶