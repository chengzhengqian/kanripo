緑林狂寇作禍斯邑居人萬戸冰裂瓦解曝骸骨於郊¶
野注膏血於丘壑桃源化為戰地羽客倐以蓬轉先生¶
乃披霓裳丹訣將適南岳途經鄱陽先相國第五琦時¶
左遷鄱陽守其人廊廟之柱石帝王之股肱波澄萬頃¶
壁立千仞先生於是植杖而請謁一見而歛袵再見而¶
倒屐忘言相契志(集作/率)意偶合于時先生法(集作/跡)播南¶
楚聲動人羣(一作/八郡)故江西連帥路嗣恭其人寥廓之勁¶
翮銛鋼之利器忠信亞前史文武表前代雖受年不永¶