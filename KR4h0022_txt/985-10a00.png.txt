前天子思理垂意藩外聿来沔鄂十五餘載浩浩兹邑¶
民繁境大通至信於豚魚被深仁於幼艾秋霜可畏春¶
日可愛巻風波於夏水失險阻於西塞嗚呼地有四海¶
候(一作/俟)公而清天有三階望公而平昊穹謂何殲我賢¶
明小人君子號呼震驚嗚呼賔主之道人倫之義情禮¶
所加殺身有地如朗小子孱愚下位無絶俗之姿寡卓¶
然之異猥辱提引叨居賢次顧侣之榮撫心多愧頃將¶
重命驅車逺使不憚山川敢告顦顇昔我往矣龍節煌¶