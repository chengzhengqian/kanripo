銅柱貪殘之境累藩斯寄歴任稱難於是受以春風臨¶
以夏日明冠婚於縣邑布庠塾於閻閭薤本誅強姦豪¶
屏氣棠隂察獄惸獨申哀理龔遂之亂䋲觧虞卿之錯¶
節黄覇得循良之譽績未衒於邊城陳湯有方面之勲¶
位不登於刺舉兼方具美其式兹乎朝廷以公屢參伯¶
牧駿歴班條吏不忍欺人無胥怨伏情馭極留連稷野¶
之童託義訓毗惆悵耶溪之老雖有黄槐紫棘無以易¶
堯盛嶽名都猶聞借冦麟徳元年改授金紫光禄大夫¶