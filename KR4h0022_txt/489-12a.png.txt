祥何施可以夀羣生仁衆姓徵於前訓而可(登科記/作有)據¶
設於當代而易從勿猥勿并以稱朕意¶
　　　對　　　　　　　　　　　皇甫湜¶
對臣伏見陛下徵天下之士親策於廷求賢思理亦云¶
至矣然臣未知將以為虚策乎將以求其實效乎以為¶
虚策則後之縉紳者觀書於太史氏曰天子之憂人如¶
此急賢如此徵賢良方正直言極諫之士親禮而問之¶
斯亦足以為名矣若以得人為務社稷之計為心則不¶