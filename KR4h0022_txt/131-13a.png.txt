書曰擊石拊石百獸率舞是知時貞而物應徳博則化¶
光故九有宅心萬方惟允我開元聖文神武皇帝陛下¶
懋建皇極丕承寶命揚五聖之耿光安兆民於反側功¶
成道備作樂崇徳上以殷薦祖宗下以導達情性則有¶
天馬絶足來從東道出天庭而屢舞仰皇心而載悦豈¶
止緑錯開圖分九疇於夏后汗溝走血服四夷於漢皇¶
而已哉野人沐浴聖造與觀盛徳敢述蹈舞之事而賦¶
之¶