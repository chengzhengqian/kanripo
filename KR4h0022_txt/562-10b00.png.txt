　　　皇太子賀嘉麥表　　　　　崔　融¶
臣某言伏見雍州司馬徐慶稱所部有嘉麥一莖六穗¶
纎芒濯露疑因黒壤之宜香稼揺風若吐黄金之色豈¶
非靈心昭應睿徳感通降之自天何必來麰之詠嘗之¶
於廟先符孟夏之時凡在含生相趨動色臣謬當居守¶
肅奉宗祧一穗兩岐徒説張君之詠十畆千石方輕范¶
氏之書仰天意而増歡顧人心而載躍無任喜抃之至¶
謹附起居使某官某奉表陳賀以聞¶