采衛邦伯文武陪寮怙勢之徒負阻之族莫不軋軋顒¶
顒如也且天寳以來江左無物産資贍文法浸寛貪夫¶
狥財小人趨利求兹官者十恒八九滉柅能制動絲克¶
理棼過之所至刑必紏之非簡能之不知方矯時而為¶
理興元初姦宄偷變震驚我師滉首獻方物奔貢漢中¶
慶賜遂行邦用由濟貞元初嵗不有秋秦将歉食上憂¶
乏用人心大摇滉發廩救災不俟終日萬鍾繼至二輔¶
斯給昔蕭何轉漕闗中冦恂資用河内皆以勤王幹蠱¶