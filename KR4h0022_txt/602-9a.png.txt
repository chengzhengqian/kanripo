臣某言臣聞孝於親者然後可以忠於君理於家者然¶
後可以移於國臣實妄庸叨奉明聖職在樞要切寄股¶
肱恩非始圖榮絶流軰臣之殞身無以上答然臣老母¶
今年八十有一起居漸廢齒髮日衰飲食朝晡非臣不¶
膳寢興侍奉非臣不歡臣欲僶俛國朝則顧復無報臣¶
欲歸養私第則聖澤不貲實類羝羊羸角方同狼䟦其¶
尾去歳陳乞初沐聖恩旋承後命不垂允納良由臣孝¶
道衰廢至誠無感扣心泣血夙夜無寧臣自受北征緜¶