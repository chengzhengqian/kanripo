　　　和户部楊員外伯成寓直　　李　憕¶
落日彌綸地公才盡省郎詞驚起草筆坐臥䕶衣香雙¶
闕天河近千門夕漏長遥知臺上宿不獨有文强¶
　　　奉和許給事夜直簡諸公　　崔　顥¶
西掖黄樞近東曹紫禁連地因才子拜人用省郎遷夜¶
直千門靜河開萬象懸建章宵漏急閶闔曉鐘傳寵列¶
貂蟬位恩深侍從年九重初起草五夜即成編顧已無¶
官次循涯但自憐遠陪蘭渚作空此仰神仙¶