鄉憑逺夢無夢更思鄉枕上移忩月分明是淚光¶
　　　春中途中寄南巴崔使君　　前　人¶
旅人逰汲汲春氣又融融農事蛙聲裏歸程草色中獨¶
慙出榖雨未變暖天風子玉和予去應憐恨不窮¶
　　　喜賀㧞先輩衡陽徐正字　　前　人¶
黄紙晴空墜一緘聖朝恩澤洗寃讒李膺門客為閒客¶
梅福官銜改舊銜名自石渠書典籍香從芸閣着衣衫¶
寰中不用憂天旱霖雨看看屬傅巖¶