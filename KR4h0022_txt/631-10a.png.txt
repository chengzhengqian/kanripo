盤既榮於薦熟正席更喜於先嘗每侍軒墀曽無獻替¶
歸休私室偏沐恩波空荷紅鮮之慈實負素飡之責無¶
任惶悚感戴之極¶
　　　為晉公謝賜蟹狀¶
右中使焦庭望奉宣恩㫖賜(臣/)生蟹一盤便令造食(臣/)¶
自叨陪侍從累沐殊榮朝天賜浴於御湯退食每霑於¶
仙饌賞隨恩積慶逐時新(臣/)之何功偏承厚錫游泳渥¶
澤但懼踰涯徘徊寵私無階答効無任望外荷戴之極¶