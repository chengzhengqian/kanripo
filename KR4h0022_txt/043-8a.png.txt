歌觀其發宫應徴揚清激濁自南習習同詩人喻彼棘¶
心入夜泠泠異貧士叩其牛角則知聖人審音以知政¶
化俗而作樂者有矣夫懿其出乎幽谷應以繁聲若雲¶
龍之潛召同律吕之相生萬籟動八音清匪鳴條而扇¶
物方靡草而作程是以人荷時康功歸帝力四氣以之¶
而不撓百穀從兹而蕃殖節有度守有則始從邇而及¶
逺終自南而徂北爾乃匪徐匪疾乍過乍聞颯颯輕音¶
疑少女之初至泠泠餘韻謂别鶴之求羣亦為父母之¶