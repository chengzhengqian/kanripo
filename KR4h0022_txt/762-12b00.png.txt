禹毁宗廟匡衡改郊兆皆數復紛紛不定者何禮文缺¶
微古今異制名為一家未易可偏定也考觀諸儒之議¶
劉歆博而篤矣㨿班彪之言足明古今異制禮合從宜¶
按匡衡之議戾太子等以親未盡不毁斯則逺窺青史¶
無可廢之文上固皇枝有深根之美一朝罷廢竊為不¶
可隠太子陵廟等權與建立素非禮官詳定盖是恩從¶
中來斯事非外奬至如漢置戾園睦親也晉修虞祀繼¶
絶也索神以祭則旁洽百靈咸秩無文則逺霑累代且¶