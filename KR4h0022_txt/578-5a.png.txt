主祀追惟慈父之恩不可復得痛殷創鉅豈冀生全臣¶
心欲言言不忍喻陛下孝理天下俊又在官恤臣遺孤¶
加臣寵命非臣舉族少能謝天誠以吉凶典禮朝廷大¶
政喪親執喪人倫為極使臣廢禮於心極冒榮於喪紀¶
虧紊過甚將焉用之况其不任孰可陳力抱釁窮懇理¶
殊他人匪直悲深名敎實亦感增存没煢煢昧死罔知¶
所裁伏乞聖恩垂寢嚴命無任荒迫之至謹詣朝堂路¶
左奉表陳乞以聞¶