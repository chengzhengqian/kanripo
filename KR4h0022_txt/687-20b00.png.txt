等而以方便智説方便法故為闡提説十善法為小乗¶
説四諦法為中乗説十二因縁法為大乗説六波羅宻¶
法為對病根投以良藥此盖方便教中不易之典也何¶
者若為小乗人説大乗法心則狂亂狐疑不信所謂無¶
以大海内於牛跡也若為大乗人説小乗法是以穢食¶
置於寳器所謂彼自無創(一作/瘡)勿傷之也故維摩經總¶
其義云為大醫王應病與藥又首楞嚴三昧經云不先¶
思量而説何法随其所應而為説法正是此義耳猶恐¶