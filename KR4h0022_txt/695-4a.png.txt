去畱得失相半撫即事之為弊知及後之滋甚(一作/失)夫¶
夏殷以前制度多闕周監二代煥乎可觀(一作/覩)盖(一作/豈)¶
諸侯之臣不皆命於天子王朝庶官亦不專於一職故¶
周穆王以伯冏為太僕正命之曰慎簡乃僚無以巧言¶
令色便辟側媚其惟吉士此則令其自擇下吏之文也¶
太僕正中大夫耳尚以僚屬委之則三公九卿亦必然¶
矣周禮太宰内史並掌爵祿廢置司徒司馬别掌興賢¶
詔事當時分任於群司而統之以數職各自求其小者¶