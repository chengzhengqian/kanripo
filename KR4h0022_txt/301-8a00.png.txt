姿惻愴槐里接三軍晦光彩烈士痛稠疊直筆在史臣¶
将來洗箱箧吾思哭孤冢南紀阻歸檝扶㒹永蕭條未¶
濟失利渉疲苶竟何人灑淚(集作/涕)巴東峽¶
　　　贈左僕射鄭國公嚴公武　　前　人¶
鄭公瑚璉器華嶽金天晶昔在童子日已聞老成名嶷¶
若(集作/然)大賢後復見秀骨清開口取将相小心事友生¶
閲書百氏(集作/紙)盡落筆四座驚歴職匪父任嫉邪常力¶
争漢儀尚整肅胡騎忽縱横飛傳自河隴逢人問公卿¶