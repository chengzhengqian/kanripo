八月十五日三原縣尉趙國李嶠謹再拜奉書明長史¶
(一作長/史明公)執事嘗聞諸師曰易稱君子或出或處蓋君子¶
與(一作/以)時消息從道汙隆故其處則閉重𤣥坐虚白龍¶
盤鳳跱(一作/峙)桂郁蘭芬下生川嶽之氣上發星辰之象¶
其出則摛景光吐文質風雲相召日月争明撫八翼而¶
登太階提七星而酌元氣夫然故終始享吉進退利貞¶
今嶠當休明之期權去就之分滄州宻邇未貞嘉遁之¶
名(一作/爻)閶闔洞開不列亨衢之步顧嘗希仕尺寸徇祿¶