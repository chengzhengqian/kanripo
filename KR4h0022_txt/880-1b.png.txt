於京師秋九月新廟成冬十月有一日命公母弟推攝¶
祭行陞祔之禮旣卒事推率其族人耋老相與言曰馬¶
氏之先以功名顯於周漢之際下魏晉氏族世寢衰今¶
公起自窮身遂爲方伯克有宗廟勤亦至矣願得銘之¶
於石以示後人俾其無忘艱難而世世享祀不絶其亦¶
可乎咸以爲然公名惣字㑹元扶風茂陵人也昔舜伯¶
益掌上下草木鳥獸歴夏殷周世不失職其後造父事¶
穆王有勞賜之趙城氏後七世至叔帶去周適晉事文¶