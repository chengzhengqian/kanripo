　　　題水簾亭(一作/洞)¶
亂泉飛下翠屏中名共真珠巧綴同一片長垂今與古¶
半山遥聽雨兼風雖無舒巻隨人意自有潺湲濟物功¶
每向暑天來往見疑將仙子隔房櫳¶
　　　偶題離亭　　　　　　　　前　人¶
萬般名利不闗身況待山平海變塵五月波濤爭下峽¶
滿堂金玉為何人謾誇浮世青雲貴未盡離桮白髮新¶
誰似雨蓬蓬底客渚花汀鳥自相親¶