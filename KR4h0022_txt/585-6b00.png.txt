臣及言臣伏奉今年五月一日敕授臣使持節濠州諸¶
軍事濠州刺史臣頃待罪禮官備員郎署軄曠無補增¶
懼且愧陛下不以臣愚擢居二千石之列今之刺史古¶
之諸侯州人安否係在一吏臣非其才無以稱㫖奉詔¶
之日懼又甚焉以閏六月十二日到任所(集作/所部)上訖唯¶
當奉宣聖猷竭誠帥下瞻戀天造酬効無階無任喜懼¶
之至謹附驛奉表陳謝以聞臣及誠惶誠恐頓首頓首¶
　　　常州刺史謝上表¶