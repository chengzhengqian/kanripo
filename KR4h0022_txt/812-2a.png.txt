休農雲其荷鍤周匝百頃(一作/里)蓄為湖塘置兩斗門用¶
以為節旱暵則决而全注霖潦則瀦而不流収功濟時¶
道甚明逺開田萬頃贍户九鄉洎成奥區頗無凶嵗魚¶
稻之盛公實為之昔叔敖芍陂能張楚國史起漳水竟¶
富魏邦秦稱鄭國漢歌邵杜皆謂是也每商羊罷舞龍¶
見而雩比屋有憂於銷鑠連阡莫覩於耘耨我則黛波¶
奫淪白鳥飛滅下洞庭之鳬鴈泳中流之鱣鮪横塘之¶
右構為新亭芬其芰荷樹以杞栁楊楚江嶺憧憧是途¶