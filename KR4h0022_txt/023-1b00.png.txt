旻聴凉風之唳響視秋露之凝津月蒼蒼而上桂風蕭¶
蕭而吹筠歩廣庭而延竚仰層漢而馳神惟暮序之靈¶
匹仰良宵而展㑹息龍杼於仙機駕羽橋於淺瀨耀九¶
微之華彩澄八極之氛靄儼翠鳳以翔鑣舉丹蜺而振¶
斾籠霧縠於雕輦疊雲花於綺葢舟容裔於水濵駕逶¶
迤於烟外若乃仙娥侍轂玉女承騑嬴簫後唱洛鼓前¶
揮褰九霄之雲幄曳五色之霞衣珮摇星而玉振扇掩¶
月而紈飛陵紫宫而沉景轥黄道而騰暉始徘徊而好¶