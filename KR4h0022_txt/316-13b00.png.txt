　　　　　　　　　　　　　　前　人¶
為是仙才登望處風光便是武陵春閒花半落猶邀蝶¶
白鳥雙飛不避人樹影興餘侵枕簟荷香坐久着衣巾¶
暫來此地非多日明主那容借冦恂¶
　　　題越州南郭袁秀才林亭　　前　人¶
清邃林亭指畫開幽巖别𣲖像天台坐牽蕉葉題詩語¶
(一作/句)醉觸松(集作/藤)花落酒盃白鳥不歸山裏去紅鱗多¶
自鏡中來終年此地為吟伴(集作/侣)早起尋君薄暮廻¶