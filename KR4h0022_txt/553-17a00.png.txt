國之丕休人神交感孰不為允無任懇欵兢惶之至¶
　　　第四表¶
臣仰稽舊章䖍上尊號懇誠三瀝冲㫖未回朝野顒然¶
(類表/作若)罔知攸措臣等誠惶誠恐頓首頓首臣聞帝王御¶
極作人司牧徳盛者爰加顯號功髙者必建鴻名是用¶
叶天地之符塞人祗之望榮非為已義實狥公爰在累¶
聖必從衆欲矧陛下踐寳祚握瑶圖懸日月而照九圍¶
皷雷霆而清八極故得吳蜀電滅齊蔡砥平攄祖宗之¶