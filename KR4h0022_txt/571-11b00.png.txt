交悸啓處失圖臣某誠惶誠恐頓首頓首死罪死罪竊¶
惟服勤致用事主之名節推誠納忠為臣之職分凡列¶
衣冠之序忝升敎義之筵立身揚名孰不由此况臣沐¶
浴盛化被服隆恩陪萬乘之旌旃列四臣之禦侮犬馬¶
立効雖未堪申防代勞鷹鸇有情豈敢忘除凶弭慝論¶
削蒲之釁逆舉觸瑟之祅變蓋惟恒事豈足言功陛下¶
錄臣謏才收臣薄藝以某纓組舊業頗聞於義方山林¶
遠情粗閑於道術訪其隱仙之訣求其詩禮之對不行¶