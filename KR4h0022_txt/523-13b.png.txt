當官而行必議徴斂賦里以入冝均有無政或違於小¶
康税乃行於大桀是以我疆我理分上下之田有國有¶
家建中正之術不是過也皆將取焉伊惟縣官昧爾為¶
政誠合酌於古訓量其經入使榖不過籍人斯樂輸今¶
乃將多徴於前復重斂其後所謂莫益或擊徒聞浚我¶
以生雖億兆是謀用給如貔之士而徴求失道寧忘碩¶
䑕之詩且九年之儲常聞冨國二猶不足匪曰能言請¶
從避馬之繩庻叶公羊之訓¶