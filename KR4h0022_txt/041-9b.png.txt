法坤有何姦豪恃險偷存乃建皇極鍾乎厯數革舊鼎¶
新兮式閭封墓走百神以咸秩兮包五岳而作固過蒲¶
津而川后増流兮次霍邑而山靈告路彼上惨黷兮我¶
寛刑以薄賦陋茅屋乎土階遵朱干與大輅乃有嚴更¶
之署環衛鈎陳文昌武庫玉冊韜府兮内八景之真文¶
金盤粲(一作/槩)霞兮承九天之清露元聖有作恢法度也¶
厥祖草昧諸夏宗臣蠻夷酋長從德如歸若王固讓而¶
天下可違乎有社稷焉不可闕祀有蒸人焉不可無主¶