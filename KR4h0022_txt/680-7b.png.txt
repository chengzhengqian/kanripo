興採詩官廢上不以詩補察時政下不以歌洩導人情¶
乃志於諂成之風動救失之道缺于時六義始刓矣國¶
風變為騷詞五言始於蘇李蘇李騷人皆不遇者各繋¶
其志發而為文故河梁之句止於傷别澤畔之吟歸于¶
怨思徬徨抑鬰不暇及他耳然去詩未逺梗槩尚存故¶
興離别則引䨇鳬一鴈為喻諷君子小人則引香草惡¶
鳥為比雖義類不具猶得風人之什二三焉于時六藝¶
始缺矣晋宋已還得者盖寡以康樂之奥博多溺於山¶