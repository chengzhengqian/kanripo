　　　宿陽城驛題月　　　　　　前　人¶
親故尋回駕妻孥未出闗鳯凰池上月送我過南山¶
　　　對琴待月　　　　　　　　前　人¶
竹院新晴夜松牕未卧時共琴為老伴與月有愁期玉¶
軫臨風乆金波出霧遲幽音待清景惟是好(集作/我)心知¶
　　　西樓月　　　　　　　　　前　人¶
悄悄復悄悄城隅隠林杪山郭燈火稀峽天星漢少年¶
光東流水生計南枝鳥月没江沉沉西樓殊未曉¶