無禁竊見大理官僚多不奉法以縱罪為寛恕以守文¶
為苛刻臣濫執刑典實恐為衆所謗臣常著應正論以¶
見㣲志因上之其論曰¶
臣嘗讀易至萃利見大人亨聚以正也六二引吉無咎¶
注曰居萃之時體柔當位處坤之中已獨處正與衆相¶
殊(一無此/四字)異操而聚民之多僻(一無此/四字)獨正者危未能¶
變體以逺於害故必見引然後乃吉而旡咎也王肅曰¶
六二與九五相與俱履真正引由迎也為吉所迎何咎¶