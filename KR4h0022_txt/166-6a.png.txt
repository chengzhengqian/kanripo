室兹遊翫盈門幾樂哉嗟留洛陽陌夣詣建章臺野有¶
巢由性朝非元凱才布懐欽逺迹幽意日塵埃¶
　　　同前　　　　　　　　　　崔泰之¶
闗塞臨秋水驪山枕㶚川俱臨隠路側同在帝城邊謝¶
公兼出處携妓翫林泉鳴騶噴梅雪飛盖曵松煙聞琴¶
幽谷裏㸔奕古巖前落日低帷帳歸雲繞管絃叨榮慙¶
北闕㣲尚愛東田寂寞灰心盡蕭條塵事牽朝思登嶃¶
絶夜夣弄潺湲宿懐南澗意况覩北溪篇¶