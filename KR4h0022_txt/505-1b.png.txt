　　　冬至越人駕象入庭判¶
冬至朝越人駕象入庭不載黄門皷吹法司科罪越人¶
訴云依太康中儀不伏¶
　　　對　　　　　　　　　　　闕　名¶
大荒無限(一作/垠)天下如截柔逺能邇老安少懐惟彼越¶
人沐兹造化(一作/洪造)境遥銅柱聞伏波而蹔擊聲暨珠崖¶
非尉佗而能制屬星躔北陸日届南長天子登靈臺觀¶
雲物命群臣以成列執五瑞而知禮牛羊勿踐駕象奚¶