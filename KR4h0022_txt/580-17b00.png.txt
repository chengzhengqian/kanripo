含容君父之恩不可稱量臣毎退朝之後感極涕流唯¶
思訓子導孫披誠瀝懇率令致命不止終身盖由感深¶
遂切肌骨但臣去就如此保固官榮尚稽覆載之私更¶
安顯重之位則何以標明賞典準約朝綱臣是以陳露¶
鄙誠罄竭於此昨者再披悃欵冐死奏聞蒙賜批諭特¶
加奨飭錄其微功未賜允從臣今輙敢復獻表章觸法¶
陳乞特仰恩私養疾衡門則陛下無虚授之名微臣免¶
曠官之責不奪之志告訴豈懼於再三觖望之誠允許¶