對臣聞王者之貴生於人焉王者之冨生於地焉故不¶
知地之數則生業無從而定財征無從而平也不知人¶
之數則夫力無從而計軍役無從而均也不均不平則¶
地雖廣人雖多徒有貴之名而無冨之實是以先王度¶
土田之廣狹畫為夫井量人户之衆寡分為邑居使地¶
利足以食人人力足以闢土邑居足以處衆人力(一作/衆心)¶
足以安家野無餘田以啟專利邑無餘室以容遊人逃¶
刑避役者往無所之棄業遷居者来無所處於是生業¶