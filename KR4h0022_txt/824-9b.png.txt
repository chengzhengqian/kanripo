三園構五亭卉木荷竹舟橋廊室洎逰宴息宿之具靡¶
不備焉觀其駕大溪跨長汀者謂之白蘋亭介二園閲¶
百卉者謂之集芳亭面廣池目列岫者謂之山光亭翫¶
晨曦者謂之朝霞亭狎清漣者謂之碧波亭五亭間䦕¶
萬象迭入嚮背俯仰勝無遁形毎至汀風春溪月秋花¶
繁鳥啼之旦蓮䦕水香之夕賔友集歌吹作舟棹徐動¶
觴詠半酣飄然怳然逰者相顧咸曰此不知方外也人¶
間也又不知蓬瀛崑閬復何如哉時予守官在洛陽楊¶