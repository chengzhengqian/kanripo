彼美衣工獻華服之楚楚彼都人士被狐裘之黄黄清¶
霜既降商飇亦厲衰草萎庭墜葉流砌氣蕭瑟以増冷¶
天泬寥而澄霽雖人將入室知所以戒寒而時或無衣¶
則何以卒嵗是乃背豳風者無備遵月令者有繼也若¶
乃白日向昏愁雲四展歸鳥時聚斷蓬孤轉風生虚室¶
之寒服念輕裘之善則晏平仲悔累年之未易桓(謂冲/也或)¶
(作趙/非)將軍授新衣而不遣也爰有别江山之墨客遊他¶
鄉而未歸驚嵗序之云暮恨籌謀之尚違矧夫揺落秋¶