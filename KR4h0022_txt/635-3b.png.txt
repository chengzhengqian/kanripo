走又見父老云往年權梁山之徒将逞不軌當時亦有¶
烈風暴雨發自昭陵北(集作/比)至京城賊還破滅謹參往¶
事與今同符者伏以閭閻賤類竊敢猖狂而祖宗威靈¶
亦已𤣥鑒昔年感召若命蚩尤今日驅除更徴(集作/假)風¶
伯所以妖炁(集作/氣)自殄狡計莫施頃(集作/晷)刻之間逃形¶
無路此皆神功潜運昌厯無窮将俾孫謀用昭聖徳事¶
堪懲惡可以垂後無任慶悅之至仍望宣付史館(集作/官)¶
并示朝列謹録奏聞謹奏¶