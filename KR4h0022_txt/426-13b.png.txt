盡其才必在吏久於政先朝深知積弊首舉具員近日¶
因循又不遵守遂令躁競者不安其位唯望速遷自今¶
已後宜委中書門下所有除授並依元和二年具員勑¶
處分其諸道年終亦宜凖承前勒停如刺史於留州數¶
内妄有减削非法破用者委觀察使風聞按舉必當重¶
加科貶以誡列職如刺史不承制勑不得稱有公事請¶
赴本使其録事叅軍亦不得擅離本州將欲化人必先¶
興學茍昇名於俊造宜甄異於鄉閭各委刺史縣令招¶