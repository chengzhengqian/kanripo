企足風猷訪顔子於淹中得田生於稷下葉抽槐市皷¶
篋笥而踐緇帷花發杏壇整襟裾而趨絳帳一登閫閥¶
㡬積寒暄知十之業既𢎞在三之敬尤重専門春誦髙¶
臺於是忽傾負(一作/扶)杖晨歌梁木由是遽壊荒階積雪¶
徒規東廊之蹤逝水驚波無復西河之氣師資之禮痛¶
貫幽靈伏道之誠悲深卉木葺苫廬於墓側製麻服於¶
塋前檀木遷移葭灰屢變墳抽細草撫書帶而増悲牖¶
挂殘絲拂琴絃而永慕刺史褰帷魯國剖竹雩壇馮熊¶