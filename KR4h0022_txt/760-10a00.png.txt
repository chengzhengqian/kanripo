薦玉豆凡王后之獻亦如之王后不預則賛宗伯按此¶
王后有故不預則宗伯攝而薦豆籩外宗賛之内宗外¶
宗所掌皆佐王后宗廟之薦本無佐祭天地之禮但天¶
地尚質宗廟尚文玉豆宗廟之噐初非祭天所設請問¶
欽明若王后助祭天地在周禮使何人賛佐若宗伯攝¶
后薦豆祭天又命(一作/合)何人賛佐並請明徴禮文即知¶
攝薦是宗廟之禮明矣按周禮司服云王祀昊天上帝¶
則服大裘而冕享先王則衮冕内司服掌王后祭服無¶