蜀政在於黄皓皓𨽻人也内不能修武侯之舊典外不¶
能制姜維之黷武綱紀日壊君子不服所以先亡也魏¶
自明帝已(集作/之)後政歸仲逹齊王巳(集作/以)降唯守空宫¶
亡之淹速繫於師(文粹/作昭)昭之志將移神器之重須服天¶
下之心未立大功亦不敢取所以蜀滅而魏亡也孫皓¶
雖驕奢極欲殘虐用刑而自專生殺之柄不牽帷牆之¶
制運盡天亡而後夷滅由是而知人君不可一日失其¶
柄也神龍之脫深泉震雷之無煙氣威靈既露人得制¶