同年臣方守河潼正分符竹不獲躬陳玉帛首率梯航¶
况又嘗以藝文叨居禁宻雖逺離天上猶近關西抃賀¶
空深就望無所心馳紫闕非夢寐而不通魂繞皇闈羨¶
歸飛而莫及無任賀恩祝夀戀闕屏營之至¶
　　　賀大衍厯表(𤣥宗/)　　　　　張　説¶
臣說言伏以開元大衍厯天㫖裁其紀綱日官考其精¶
密履端更始敬授惟新加以辨五行之序推七政之數¶
明散聖期實光土徳臣又見梁天監中陶𢎞景著玉匱¶