故雖有名馬祗辱於奴𨽻人(集無/人字)之手駢死於槽櫪之¶
間不以千里稱也馬之千里者一食或盡粟一石今食¶
馬者不知其能千里而食也是馬(集有/也字)雖有千里之能¶
食不飽力不足材美不外見且欲與常馬等不可得安¶
求其能千里也䇿之不以其道食之不能盡其材鳴之¶
不能通其意執䇿而臨之曰天下無良馬嗚呼其真無¶
馬耶其真不識(一作/知)馬耶¶
　　　本政　　　　　　　　　　前　人¶