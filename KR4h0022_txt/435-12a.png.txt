湏禁斷自定兩税以來刺史以户口增减為其殿最故¶
有折户以張虚數或分産以繫户名兼招引浮寄用為¶
增益至於税額一無所加徒使人心易摇土著者寡觀¶
察使嚴加訪察必令詣實朕嗣守丕圖于兹七稔每念¶
萬方所奉唯在一人百姓未康豈安終食故所以賑贍¶
優貸思致乂安方鎮牧守誠宜遵奉如有違越委御史¶
臺及出使郎官御史訪察以聞宣示中外明悉朕意(元/和)¶
(六年二月/二十八日)¶