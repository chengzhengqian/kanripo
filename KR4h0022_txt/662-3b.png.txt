某啓某去今月三十日獲遂起居伏以黄闥尊崇雖容¶
展敬白衣卑賤不敢興言今則輙於隕穫之間聊舉證¶
明之事晉代則司空試劍漢朝則丞相問牛彼或以頑¶
滯幽姿或以瘦駑下乗猶能動摇至化感逹深仁而況¶
生禀五常早知恩義跡居十等不至輿臺伏思癸邜年¶
中維揚城畔謝傅裂土疆之日羊公分節制之時珠履¶
瑇簮朝盈望府鷄香豸角暮出行臺轉輸則萬井魚鹽¶
統御則九州侯伯當時務重難之際是籌謀閑暇之初¶