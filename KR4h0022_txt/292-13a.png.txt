客厭巴南地鄉憐劔北天江村片雨外野寺夕陽邉芋¶
葉藏山逕蘆花間渚田舟行未可住乗月且湏牽¶
　　　巴南舟中夜事(一作/市)　　　　前　人¶
渡口欲黄昏歸人争渡喧近鍾清野寺逺火照江村見¶
鴈思鄉信聞猿積淚痕孤舟萬里夜秋月不堪論¶
　　　楚夕旅泊古興　　　　　　前　人¶
獨鶴唳江月孤㠶凌楚雲秋風冷蕭索蘆荻夜紛紛忽¶
見湘川老欲訪雲中君騏驎息悲鳴愁見豺虎羣¶