也楓為天兮棗為地盍徃從之兮導君意太乙方握髯¶
低眉右手拄(一作/搘)頥或以日臨命以嵗加時再轉兮再¶
攷三命兮三推華盖㣲明兮君子居貞之位太陽隂主¶
兮天人厄運之期若夫一氣鴻䝉萬化緇釐此星精與¶
木局又何足以知之巫陽曰太上有老君焉其名曰伯¶
陽逰閬風之瓊圃處倒景之琳堂披拂日月咀嚼煙霜¶
撫千載兮為朝為暮濟萬物兮若存若亡古之聦明博¶
逹而不死者將與君子造崑崙之大荒迨而容與弭節¶