宫時雨零於四郡觀風之使所在聲聞變雅之老到今¶
遺詠其年春秋五十有一終於豫州塟於(集作/于)舊城大¶
人原王氏祔焉禮也議者以公不避强禦有昭子之政¶
事不為皎厲有康子之隠徳虚已尚賢有文侯之樂善¶
重諾分急有信陵之髙義人鮮有一况兼四乎公賦入¶
封君妹歸帝子車馬無戚里之盛衣服有儒者之節儉¶
而得禮富而無驕蓋奉先人(集作/此字)之素履也公善於草¶
𨽻妙絶時人以筆意傳次子華及甥河東薛稷世稱前¶