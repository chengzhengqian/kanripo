西陸宜先啓春寒寢廟清厯官分氣候天子薦精誠已¶
辨瑶池色如和玉珮鳴禮餘神轉肅曙後月殘明雅合¶
氷容潔非同雪體輕空憐一掬水珍重此時情¶
　　　同前　　　　　　　　　　趙　蕃¶
仲月開凌室齊心感聖情寒姿分玉坐皎質發丹楹積¶
素因風壯虚空向日明遥涵䆫户冷近映冕旒清在掌¶
光逾澈當軒質自輕良辰方可致由此表精誠¶
　　　同前　　　　　　　　　　盧　鈞¶