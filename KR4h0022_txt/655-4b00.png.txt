雕文將錦綉同羙恵氣與芝蘭等馥用逈秦肆懸輕吕¶
氏之金持入周京即貴洛陽之紙足使两都賔主羞談¶
翰墨二陸兄弟耻論詞賦死者可作賈生為入室之徒¶
来者難誣潘子得扶輪之地某學異通敏才非沉欝刀¶
筆為吏趨馳之嵗月已多黼藻成文雅頌之風流尚缺¶
平原從者終慙入楚之逰闕里門人空積後陳之歎徒¶
以夙承光彩早延提拂曾將薄伎見知思以庸音自効¶
輙忘固陋敢有和歌登卞肆而論寳入夔門而撫節擬¶