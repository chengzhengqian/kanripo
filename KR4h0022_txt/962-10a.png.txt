　　　　　　　　　　　　　　　前　人¶
夫人諱某滎陽開封縣逺里人也七子賦詩足光賔客¶
三卿從政實靜諸侯驂乗則晉后停輿來朝則漢君識¶
履華胄蟬聫無虚史籍祖那秦州别駕父茂伯撫軍將¶
軍涼州刺史伯陽縣侯夫人令淑早聞芝蘭獨茂既容¶
既德言告言歸悌實温清恭惟箴盥(禮記/作管)太傅弼諧周¶
室股肱攸寄夫人輔佐君子勤勞是司琴瑟既友條枚¶
無伐故得用之邦國成之孝敬某年月日封鄭國夫人¶