𤣥壇而禮天地金箱玉冊益睿筭扵無疆玳檢銀繩署¶
靈機扵不竭功既成矣道既貞矣歴先王之舊國懐列¶
聖之遺塵翔赤驥而下雲亭吟翠虬而望鄒魯泗濵休¶
駕杳疑汾水之陽尼岫凝鑾暫似銅(疑作/峒)山之典廼下¶
詔曰可追贈太師託鹽梅扵異代鼎路生光寄舟楫扵¶
同時泉塗改照咸亨元年又下詔曰宣尼有縱自天體¶
膺上哲合兩儀之簡易為億載之師表顧唯寢廟義在¶
欽崇如聞諸州縣孔子廟堂及學館有破壊并向来未¶