問一為覼縷¶
　　　論語第七問¶
問孔門逹者列在四科顔子不幸伯牛惡疾命之所賦¶
誠不可同至若攻冉求以鳴鼓比宰我於朽木言語政¶
事何補於斯七年可以即戎百年可以去殺固弛張之¶
有異曷遲速之相懸為仁由已無信不立拜陽貨則時¶
其亡也辭孺悲則歌使聞之聖人之心固當有為鄙則¶
未逹子其辨歟¶