又即飜然改圖彼此之間有何定分而彼有來者乃云¶
此先舉兵以蠻為詞未知孰是今既無外當以此思之¶
縁彼州鐡柱前書具報一言不信朕豈厚誣更以相仍¶
便非義也鐡柱書唐九徴所作百姓咸知何不審之徒¶
勞往復至於邊將在逺下人邀切變好為惡誠亦有此¶
非獨相規亦當自誡如此覺察更有何憂萬事之間一¶
無限隔所以細故無不盡言想所知之體至懐也晩春¶
暄極(集作/極暄)贊普及平章事首領并百姓以下並平安好¶