芳郊緑野散春晴複道離宫烟霧生楊栁千條花欲綻¶
蒲萄百丈蔓初榮林香酒氣元相入鳥囀歌聲各自成¶
定是風光牽宿醉來晨復得幸昆明¶
　　　奉和聖製幸長安故城未央宫應制¶
　　　　　　　　　　　　　　　李　嶠¶
舊宫賢相築新苑聖君來運改城隍變年深棟宇摧後¶
池無復水前殿乆成灰冀辨祈風觀空傳承露杯宸心¶
千載合睿律九韶開今日聮章處猶疑上柏臺¶