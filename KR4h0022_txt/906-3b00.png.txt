獻戎㨗遂頒朝賜乃兼鴻臚卿攝御史中丞改封太原¶
郡開國公加前食邑三千户執憲總軍典屬乗障増爵¶
益邑遇厚恩深俄而六州羣部相率大叛命公統隴右¶
之騎濟河曲之兵(集作/師)鋒鏑争先玉石俱碎拜左武衞¶
大將軍授一子官賜金銀器百事雜綵千段旋軍(集作/班師)¶
臨洮遘兹虐疾嗟呼匈奴未㓕宿志不申生也有涯死¶
而猶視開元九年十月二十三(集作/二)日薨於軍舎春秋¶
五十有五蕃夷邊鎮血靣椎心悲慘風雲號慟山谷豈¶