夏四月臨海紀綱掾崔雅璋受命選部出東門是嵗重¶
表甥權徳輿始至京師寓居同里顧其室空無以自貺¶
逺輙竊仁者之義申之以言云古之君子脩誠以慎獨¶
居易以養正行實中茂而纓轂外華其或不至則安之¶
若命盖直已而不必用蹈道而不必行居今行古者實¶
鮮而雅璋是已言必踐學必思四命官率由㑹府進不¶
苟而交不黷簡亷肅給推心為理滿嵗罷去則與令弟¶
躬耕於茅山之下睦姻食力修家法考農政嘻嘻申申¶