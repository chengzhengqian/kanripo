萬數未嘗以沒代逺近為限夫贈諡一也贈者一時之¶
寵諡者不刋之令今以嵗乆而廢易名是王澤浹於天¶
下而獨隔於一人也當開元二年吐蕃以舉國之師入¶
五原塞擊柝之聲聞於秦(集作/咸)雍知運與郭處瓘等討¶
平之以張王室當時微知運則汧隴之西左袵是懼今¶
朝廷方將命師(四字集/作出將)以征不服討不庭宜褒寵之以¶
勸握兵者安可以𦵏乆而廢大典况夫諡法者盖考其¶
言行事業之邪正必以字褒貶之使生者聞美諡而慕¶