凉州使至因輟樂拜公為凉州都督兼隴右諸軍大使¶
調秦中五萬人號二十萬以赴河西公至凉州吐蕃素¶
聞威名相謂曰我賛普猶懼吾軰何可敵乎相率而去¶
公收合餘衆繕倄城壁施法令屯田一年而復公之功¶
也公以凉州西拒吐蕃北有突厥乆示其弱未揚天威¶
因徴隴右兵馬一百二十萬號二百萬集于湟州營幕¶
千里舉烽號令時宗楚客為相素與公不協令人告變¶
則天惶懼計無所出狄仁傑魏元忠韋安石李嶠宋璟¶