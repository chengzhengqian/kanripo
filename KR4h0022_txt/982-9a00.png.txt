德輿謹以清酌庶羞之奠敬祭于故常州刺史獨孤憲¶
公十四丈之靈嗚呼德充而位不配才大而年不遐稽¶
於賦命從古太息伏惟藴大雅之愷悌遵六二之直方¶
作為文章律度當世燦如日星炳若龜龍施於政事表¶
率萬國三郡洽和四方鼓舞而不得𢎞大志業歿於中¶
年豈洪鈞造物使才命相盭先師罕言末如之何伏以¶
夫(集作/先)子篤忘形之契小人展無容之敬去世二紀清¶
風凛然顧以息女歸公愛子雖不獲逮事而備承家法¶