於時所司執奏以聞天下有藴徳懷才隠居不仕委所¶
在觀察使表荐當以禮邀致諸色人中有賢良方正能¶
直言極諫或博通墳典達於教化或詳練故事長於著¶
述或精習律令曉暢法理或該明吏術可委理人或識¶
洞韜畧堪任將帥委所在州府長史及䑓省常叅官詳¶
録行能舉奏仍牒報吏部其所舉人並限來年七月内¶
到京朕當親試應縁大禮職掌行事並與加恩主者施¶
行¶