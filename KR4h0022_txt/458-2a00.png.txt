其凋瘵膺茲超擢無忘恪恭¶
　　　授李思讓延州節度使制¶
門下夫息亂以静濟道者權當底定干戈之時乃更易¶
節旄之任寧辭改作式貴叶宜不移將相之榮别奉藩¶
宣之寄用光勲傑爰舉寵章具官某氣薄雲天志堅金¶
石藴翦起之雄勇負冦賈之智謀誠明可以伏鬼神義¶
烈可以貫風雨累代以勲勞報國狥節忘生一門以忠¶
孝承家推心濟物功銘鍾鼎誓著山河每逢多難之秋¶