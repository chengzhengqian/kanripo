淛東果能清越水之波瀾掃稽山之祲氣蹔舉十連之¶
化全蘇一境之人而並樂鏡貞明黄陂澹泞風雨不渝¶
於逵節機謀自契於生知爰命疇庸是加(一作/惟膺)𢡟賞乃¶
眷巨屏宜委𢎞材三禮百工俱榮於題劒鑿門推轂共¶
貴於登壇疊是恩光我無愛惜爾宜壯轅門之號令恤¶
閭井之疲羸務農訓兵俾先南牧之備興利除害永絶¶
東顧之虞更樹竒功以酬劇寵璋可檢校禮部尚書兼¶
邠州刺史御史大夫充邠寧節度營田觀察處置等使¶