微㫖且尤好史臣之言自秦漢迄於周隋馳乎千餘載¶
間天人秘理軍國竒畫皆耳剽其論而為文未止(一作/甞)¶
不喜潤色求官惡(一作/要)拙莫能進趨顧人事所先則天¶
資所闕雖欲從士大夫之後髙談抵掌取當代名其不¶
可得也審矣然每讀太史公書竊慕穰苴樂生之髙義¶
常願一寘戎車之殿指麾部分為天子捍城近臣不知¶
明主未識徒欲奮決孰為引致嗟乎使古之二子復與¶
僕同時於今雖有敗晉强燕之謀亦不能自逹也明矣¶