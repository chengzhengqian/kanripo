杜周子孫世有令名皆在顯位其故何哉邴丞相於漢¶
宣之徳可謂至矣晉荀息以忠貞之故不敢負獻公程¶
嬰以託孤之義不忍欺趙氏所以繼之以死終不食言¶
邴丞相於史皇孫㣲君臣之分無親戚之情而保養曽¶
孫仁心惻隐置於閒燥給以私財介然拒天子之使因¶
是全四海之命(漢書稱因赦天下郡邸/獄繋者是恩及四海也)又奏記霍光决¶
定大策既而顕徴卿(英華作/君非)之美削士伍之辭其深厚¶
不伐古所未有夏侯勝以為有隂徳者必饗其樂以及¶