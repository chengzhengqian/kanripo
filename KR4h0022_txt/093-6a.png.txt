酌人心之善敗惟性習之所分習者物之遷以動為主¶
性者生之質以静為君運情有同於鎔鑄通志亦比夫¶
耕耘或定心以純一或逐境而紏紛故定心者若䟽源¶
而自得逐境者猶理絲而又棼且物之惑人無窮人之¶
徇物無己近之則歸於正性逺之則㓕於天理雖真妄¶
之多端諒御用而由巳至若習於所是則孟母之訓子¶
其居也初闤闠之是隣遂賈鬻而無耻及夫又徙于學¶
徒示以墳史卒能振文行以標名鬱古今而播美豈不¶