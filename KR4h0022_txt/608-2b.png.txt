病加劇實慮溘先朝露永謝明時昨者随表便行冀蒙¶
聖恩昭許續奉進止所在令廽伏廹宸嚴不敢冐進臣¶
防身寡智處衆多尤但恐讟謗之聲日聞天聽浸潤之¶
漸將廽聖慈憂疹相并死亡無日臣管州郡幸無逋懸¶
西河之間又已寧静伏願陛下察臣誠懇許臣朝謁實¶
冀犬馬之疾歸上國而蠲除風波之言仰皇明而昭鑒¶
無任懇廹之至¶
　　　同前¶