盖聞放勛立而羲和昇重華登而元凱用思皇多士既¶
成西伯之功俊徳克眀乃定南巢之伐是知惟賢非后¶
弗食惟后非賢弗乂若夫君臣一徳啓心沃心見之昌¶
寧文公矣公諱儉字慶眀(周書北史並作/儉本名慶名)恒州髙陸人¶
也北岳天孫之星燕河帝子之國故多竒節甚茂華風¶
髙闕圖南二王齊軫長城㧞本十族分源髙祖太尉北¶
平王光輔五君允釐百揆恒衞既從淮沂其乂祖豹龍¶
驤將軍恒州刺史常山刺舉非無取代之符龍驤㧾戎¶