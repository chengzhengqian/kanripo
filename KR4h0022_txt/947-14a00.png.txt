一見風神稱其傑出乃命諸子從而友焉並結以始終¶
之期申以死生之分暨有隋二世肆虐黔首三象霧塞¶
五岳塵飛妖災所臻匪唯血落星隕怨讟所動寧止石¶
言鬼哭轍迹遍于天下徭戍窮于海外寃䰟塞宇宙白¶
骨蔽原野墳壟發掘城郭丘墟萬里蕭條人煙斷絶公¶
與楚公叶契共拯横流未息溟海之波㡬及昆岡之火¶
亡自道中竄身草澤奮臂大呼群雄嚮起豹變梁楚鳯¶
翔鞏洛據敖庾而塞轘轅登太行而臨白馬九服諸侯¶