師之逺近將安地著惟丙職登牧伯位列諸侯茂穡勸¶
分須聞露冕之化霑體塗足當務曝髪之勞而乃不問¶
公私無論沃瘠取其翼翼之稼擇彼芃芃之田同魯公¶
之無恩榖梁是議類季孫之苟賦尼父有言將刺大東¶
何殊小桀嗟狐裘之非當宜豸冠之是糾何者倉惟國¶
廪食則人天雖欲國實於倉其若人勤於食務知逺者¶
不亦悦乎¶
　文苑英華巻五百二十三¶