竊觀前代人庶之貧困者由官吏之縱欲也官吏之縱¶
欲者由君上之不能節儉也何則天下之人億兆也君¶
者一而已矣以億兆之人奉其一君則君之居處雖極¶
土木之工殫金玉之飾君之衣食雖窮海陸之珍處文¶
彩之華君之耳目雖慆鄭衛之音厭燕趙之色君之心¶
體雖倦畋漁之樂疲轍跡之遊猶未至擾於人傷於物¶
何者以至多奉至少故也然則一縱一放而弊及於人¶
者又何哉盖以君之命行於左右左右頒於方鎮方鎮¶