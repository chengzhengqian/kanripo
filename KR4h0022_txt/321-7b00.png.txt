日䕶香霞歌鍾滿座争觀賞肯信流年鬢有華¶
　　　同前二首　　　　　　　　前　人¶
似共東風别有因絳羅髙捲不勝春若教解語應傾國¶
任是無情亦動人芍藥與君為近侍芙蓉何處避芳塵¶
可憐韓令功成後辜負穠華過此身¶
　　　二(虚白堂前相傳云/白傅手植在錢塘)¶
欲詢徃事奈無言六十年來此託根香煖幾飄袁虎扇¶
格髙長對孔融尊曽憂世亂隂難合且喜春殘色尚存¶