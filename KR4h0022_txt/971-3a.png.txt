願早和大將論欽陵不争四鎮獨不欲耳但國家毎歳¶
不絶其使而欽陵常不禀命自然彼落(唐書/作蕃)之人怨欽¶
陵日深望國恩日甚設欲廣舉兵徒難矣斯乃公間之¶
㣲㫖也必可使其上下俱懐猜阻矣則天甚然之無何¶
吐蕃君臣果相疑貳遂誅欽陵弟賛婆及其兄子莽布¶
支並來降公聲名籍甚授御史加朝散大夫遷主客郎¶
中吐蕃與突厥連和大入西河破數十城圍逼凉州節¶
度出城戰歿蹂禾稼米斗萬錢則天方御洛城門酺宴¶