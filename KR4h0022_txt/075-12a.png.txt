嗜欲之由塞决形神之未通欲使和氣潛作𤣥闗暗空¶
與吹萬而皆唱起生三而盡同自我及人託物於未分¶
之表蟠天極地開機於方寸之中於是澹以無倪留而¶
不滯有非象之象生無際之際是故實其想而道升窒¶
其空而聲蔽洞乎内而笙竽作刳其中而琴瑟制波騰¶
悅豫風行於有道之年派别商宫雷動於無為之世杳¶
杳徐徐周流六虚信闐爾於始寂乃譁然而戒初鏗鏘¶
於百姓之心於斯已矣鼓舞於一人之徳知彼何如是¶