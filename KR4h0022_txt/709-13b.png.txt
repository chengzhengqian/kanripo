而舍㧞則獲由是在簿領之際無江海而閒冬十月辛¶
未徴㑹于此堂讌朋友故舊也賢豪畢萃升降有序縫¶
衣淺帶十有五人聲同故窮逹不問意得而鄙懐(集作/恡)¶
皆遣肴芳酒濃夜寂琴暢慷慨言志絡繹舉白盱衡抵¶
掌啞啞大笑三爵耳熱萬念如洗不復計名身之親疎¶
憂患之去来也况他累乎既醉余以箸擊酒(集作/唾)壺叩¶
商而歌其詞曰簿領日盈機知君傲煩囂飲和自忘渇¶
况以初筵招道契跡自親誰謂列宿遥何用結同心緑¶