　　　㕑院新池記　　　　　　　李元卿¶
遇知己而用者匪唯於人物亦有之初㕑院因前池餘¶
𣲖浸潤㘭堂數步及霤纔供㕑飪滌器而已邑大夫南¶
陽范愔迹累人羣心在遐曠每休沐之暇訪道山林見¶
其有天造池沼之形而遂為溝瀆乃命黄冠等頥指廣¶
袤鑿周於下駢石以涯之蓄流以深之清瀾忽平秋隂¶
滿院執㸑無欲清之僕挈瓶無汲深之勞不造機事而¶
功贍於物范公實所謂新池知己矣靜勝則道純境幽¶