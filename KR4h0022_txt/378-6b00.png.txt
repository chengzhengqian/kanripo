　　　植松論　　　　　　　　　符　載¶
楚國主人嗜材搴異有樹美松於庭者培沃土灌甘澤¶
根柢深固柯葉暢逹居二三年起盈尺挺於累丈始筳¶
筯大於拱抱髙姿傑然若陵重芬主人方凝睇結意曰¶
是可采之矣將行斧焉客有遇之者曰噫其甚也是木¶
有戞雲之姿有搆厦之材䋲墨太速恐夭其理今植於¶
庭除之間充耳目之翫尚見狎近氣色不振若徙於嵩¶
岱之間沆瀣之華注於内日月之光薄於外祥鸞嗷嗷¶