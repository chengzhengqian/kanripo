　　　　　　　　　　　　　　　權德輿¶
臣某等言今日内侍朱希顔奉宣進止示臣鄭滑觀察¶
使姚南仲所奏今月一日至六日白馬縣界三十里黄¶
河清者伏以道(集作/𨗳)自積石出於崑崙乃建靈源之封¶
特視上公之禮克符昌運必降殊祥伏惟陛下聖澤感¶
通休徴(集作/貞)疊委惟此濁質化爲清瀾國典所書是稱¶
大瑞詩曰俟河之清人夀幾何歎其不可得而見也今¶
則白馬之津三十里所澄澈如練綸漪成文一邦㓜艾¶