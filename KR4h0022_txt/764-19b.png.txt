録尚書之職是官之師長按前代録尚書霍光張安世¶
王鳳趙憙牟融鄧彪張禹李固王導禇彦回齊明帝之¶
徒或是三師(一作/丞相)或是三公或是大将軍大司馬兼之¶
皆秉朝政猶古冡宰百官總已實宰輔也其時别自有¶
令僕今僕射雖嘗改為丞相名同而職異品秩又未崇¶
極上有三師三公尚書令豈比前代丞相受任也其襲¶
舊名無實者若今刺史皆云使持節按前代使持節得¶
戮二千石其王公已下封國皆南面臣人分茅建社其¶