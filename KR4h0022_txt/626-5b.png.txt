直不撓者親之棄不急之務而省遊娛絶無益之慾而¶
敦節儉以儒墨為城池翺翔其際以禮義為干櫓棲息¶
其間一則遵天后誡書不敢失墜二則挹古人遺範有¶
所發揮豈不美歟豈不盛歟殿下居養徳之辰天下屬¶
望聰明睿智何所不察若稍加引納實廣徳音臣曲荷¶
財成濫蒙委任雲雨之施預霑於品物丘山之恩久越¶
於涯涘懼速官謗罔寘心靈不揆謏聞輕陳短見庶同¶
纎壒敢類㳙埃所冀増山之髙裨海之潤臣元超頓首¶