水南水北雪紛紛雪裏歡遊莫厭頻日日暗來唯老病¶
年年少去是交親碧氊帳暖梅花濕紅燎爐香竹葉春¶
今日鄒枚俱在洛梁園置酒召何人¶
　　　積雪　　　　　　　　　　賈　島¶
昔屬時霖滯今逢臘雪多南積飄狂渚北訝雨交河盡¶
滅平蕪色珍(集作/彌)重古木柯空中離白氣島外下滄波¶
隠者迷樵道朝人冷玉珂夕繁仍晝宻漏間復鐘和想¶
積高嵩頂新秋皓月過¶