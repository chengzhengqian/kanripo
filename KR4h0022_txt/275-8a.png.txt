新從劉太尉結束向并州絡腦青絲騎盤囊錦帶鈎出¶
闗逢將校下嶺擁干(集作/戈)矛雪閉黄雲泠山傳畵角秋¶
劒鋒將破虜函道罷登樓豈作書生老當封萬户侯¶
　　　送盧徹之太原謁馬尚書　　前　人¶
榆落鵰飛闗塞秋黄雲畫角見并州翩翩羽騎雙旌後¶
上客親(集作/新)随郭細侯¶
　　　送鄭錫(曙曽事此/君季父)　　　　　前　人¶
漢陽雲樹情無極蜀國風煙思不堪莫怪别君偏有淚¶