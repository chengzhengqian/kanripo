靈方御醫稠疊備至雖受恩服藥誠合漸瘳而福過災¶
生慮難自保况中貴将命寵臨私門犬馬之微日塵黈¶
纊或有加減自合上聞非常之恩伏乞停罷且台司要¶
重庶政泉源以臣平居素積官謗今右邊手足動用不¶
隨自滯枕席己淹弦晦伏乞以時免職使得養疾家居¶
博求上才用塞人望則公朝無覆餗之責陋質荷生成¶
之仁今攝衣拜章力且未足口占代署貴逹愚衷無任¶
感恩廹切之至謹奉表陳請以聞(貞元十二年/十月一日)¶