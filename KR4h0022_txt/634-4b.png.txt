　　　　　　　　　　　　　　　李商隱¶
右(臣/)聞藩方舊徳臣子私懐将稱慶於天朝必展儀於¶
土貢伏惟皇帝陛下道苞乾象徳緫坤靈肇自元正載¶
康福履九廟不忘於繼志兩宫無闕於問安皷舞萬靈¶
波傳四國驗推測則咸如周卜聽祝詞而皆若華封(臣/)¶
坐擁伏熊行驅畫凖值一人之有慶當春日之載陽心¶
但葵傾跡猶匏繫伏蒲之覲謁未果獻芹之誠懇空深¶
况又地邇宸居俗薰儉徳更無玉帛以率梯航前件石¶