臣承慶言伏以殿下國之儲貳主器承祧百姓繫心萬¶
方延首行一事天下所瞻出一言天下所聽動靜不可¶
以不慎進退不可以不思固湏數引正人詢謀得失使¶
忠言日聞於耳善事每闗於心所為合度必自知其過¶
如此則正心起邪心息徳業日新聲聞彌廣福禄可以¶
長守榮位可以久安若諂諛在側忠良不進意有所向¶
則合詞稱善言未出口則同聲稱美有非莫悟有過莫¶
知便自為神睿聰明超絶今古驕溢之漸常必由之伏¶