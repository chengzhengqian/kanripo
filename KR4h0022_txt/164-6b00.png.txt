作萬年溪若非真宰能開决應向前山雜淤泥¶
　　　天台瀑布　　　　　　　　曹　松¶
萬仭得名云瀑布逺看如織掛天台休疑寳尺難量度¶
直恐金刀易剪裁噴向林梢成夏雪傾來石上作春雷¶
欲知便是銀河水墮落人間合却廽¶
　　　廬山瀑布　　　　　　　　裴　説¶
静景慿髙望光分翠嶂開嶮飛千尺雪寒撲一聲雷過¶
去雲衝斷旁來燒隔廻何當住峯下終嵗絶塵埃¶