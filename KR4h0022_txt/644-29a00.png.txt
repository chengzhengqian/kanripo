以國家今日之盛偽主若猶可全為其展効容復可爾¶
江東難立有識同知陳氏必亡賢愚共見天之所廢誰¶
能興之既無所成徒自傾覆夫毒蛇螫手壯士㫁腕豈¶
不惜其肌骨所存者大也公若轉禍為福因機立功翻¶
然奮飛共𢎞大業則江東士衆免於鋒刄之苦天下生¶
民欣然太平之世公當位極台鼎福延子孫爰及宗族¶
咸加榮寵豈與夫不識天命拒我王師舉死扶傷履渉¶
膏血同年共日而語哉斯皆肝膈至言成敗大理幸非¶