日常以圖籍自娯一字愜心金玉不顧片言同趣布褐¶
無間亹亹然若見道之所存陶陶然不知嵗之云晏於¶
戱䇿名從事四十餘年朋友罕聞得䘮之言家人莫見¶
喜愠之色坦懐以處推分而行無怨(集作/恩)於人人亦無¶
怨(無集/作不)無猜於物物亦無(集作/不)猜履信順以優㳺保福¶
祿而終始其名敎之大雅者歟有九子長曰元貿前常¶
州義興縣尉次曰榖前邠州司倉次曰璋郷貢進士能¶
修詞立誠克家致羙茂揚風訓休有令問(集作/聞)其次某¶