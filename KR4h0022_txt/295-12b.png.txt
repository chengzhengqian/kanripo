　　　舟行即事　　　　　　　　前　人¶
年少髭鬚雪欲侵别家三日㡬般心朝隨商客憂風色¶
夜逐漁翁宿葦林秋水鷺飛紅蓼晚暮山猿呌白雲深¶
重陽酒熟茱萸紫却向江頭倚棹吟¶
　　　春日行次錢塘却寄台州姚中丞¶
豈謂無心求上第難安帝里為家貧江南江北閑為客¶
潮去潮來老却人兩岸雨收鶯語栁一樓風滿角吹春¶
花前不獨垂鄉淚曾作(集作/是)朱門寄食人¶