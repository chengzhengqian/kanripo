大中十年春今丞相東海公自蒲移鎮於襄四十年詔¶
徴赴闕今天子咸通五年公為御史大夫自始去襄於¶
兹六年矣而襄之卒校民吏自七州之㓜艾追思公之¶
養育教訓相與上言京師狀公之事績請於天子刻之¶
碑石用昭示于無窮于是天子嘉公之勤詔可其奏明¶
年二月襄之父老請詞於公之舊軍副吏(一作/史)太常少¶
卿𢎞文舘學士李隲曰凡紀公盛徳丕績文于碑石将¶
傳乎百千萬年宜用聞見詳熟者則得其實隲固淺陋¶