崑崙辟雍模大壯之成器分五行以配德合四時而導¶
氣審圓象以規天揆方儀而法地因節候之開闢得四¶
時之奥秘不然何以審寳位之尊彰后王之貴者也夫¶
其體物辨方因宜制變壯雲構之直聳屬星躔而右轉¶
玉露朝落金風夕扇收帝藉於西成誓武人於南面然¶
後緝以衆政休兹百工草黄月季虚正昏中釋菜吹豳¶
命樂人而萬舞斬牲示戮習軍威於五戎既依方以服¶
玉遂候吕以吹銅徒觀其在陽體尊規模所存取閟寒¶