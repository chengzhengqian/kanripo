於此必應於彼成乎終必見乎始詩不可以為偽魏公¶
子為南皮之游以浮華相髙故其詩傲蕩驕志勝而専¶
勤而不安晉名士為金谷之燕以邪侈相扇故其詩濫¶
溺淫志治而緩往而不返正平公為海昏之㑹以禮義¶
相誨故其詩恬淡退志莊直立志退以獨全其道立以¶
兼濟于時立而不矜退而不怨(集作/悲)適而不放樂而不¶
荒親而不比數而不黷如切如磋婉而有直體曰比曰¶
興近而有深致仁者見之遁世而無憂知者見之愛身¶