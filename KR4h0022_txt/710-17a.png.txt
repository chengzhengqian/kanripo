如引臂如垂踵(三字集作/如垂如幢)次見泉如瀉如灑甚(集作/其)竒¶
者如懸練如不絶綫遂相與維舟巖下率僕夫芟蕪割¶
蘙梯危縋滑休而復上者凡四五焉仰睇俯察絶無人¶
迹但水石相薄磷磷鑿鑿跳珠濺玊驚動耳目自未訖¶
戌愛不能去俄而峽山昏黒雲破月出光氣含吐互相¶
明滅晶熒玲瓏象生其中雖有敏口不能名状既而通¶
夕不寐迨旦將去憐竒惜别且歎且言知退曰斯境勝¶
絶天地間其有幾乎如之何俯通津綿嵗代寂寥委置¶