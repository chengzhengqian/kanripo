受田於文水有紫氣發於其地上衝太㣲占者以為當¶
有聖人興於此邦至是而天下宗周符於所占矣帝神¶
氣和雅天姿英邁率爾坦易而無廢務儼然威容實可¶
親呢俾好賢而樂善愽識而多聞㳺談者空慕其風鑚¶
仰者不知其度若乃觀文察理覩奥鈎深推六畫而見¶
三才覆四營而窮萬象斯乃皇風之所以際天人也敦¶
本抑末納祜蠲邪探秘術於九門致成功於六府斯乃¶
大帝之所以慈氓庶也語竒正縱横之術論帝王仁義¶