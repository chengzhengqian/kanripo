城固作授車東華(一作/平)之門飛葢西園之樂升降五位¶
周環四託維梓維匠爰謀爰度建彩樓規層閣欒櫨跂¶
翼以攢鬭枝掌杈牙(見靈光/殿賦)而相搏凌兢雲垂嶪岌星¶
錯風恬氣隠雨霽煙廓中坐平望數香街之往來馮檻¶
下觀盡天京之郊郭厲丹鳳陵白鶴浮網玲瓏流光灼¶
爍隂移翠伏影(一作/摇)碧潭之清泠日上金題照錦林之¶
花萼帝曰惟休順豫而遊躋攀初極眺覽還周登萬樂¶
或歌或舞列千品乃公乃侯莫不傾赤縣竭神州士女¶