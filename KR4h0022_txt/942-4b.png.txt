已而伏誅凡百門吏逃難觧散公與陳郡殷亮始冐危¶
於保衞終毁家於葬䘮君子難之故司徒李公勉聆公¶
之節辟以為屬自江西入尹京兆洎節制廣滑汴三府¶
以公明可折獄利可撥繁權可贍給清可澄察而武可¶
臨戎官厯金吾掾萬年尉三御史二尚書郎以至于御¶
史中丞職更推官洎支度觀察二判官以至於行軍司¶
馬公之奉李公也若體從心李公之任公也若素受彩¶
李公制用公為利噐李公翺翔公為羽翼厥後李公罷¶