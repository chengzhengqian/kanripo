計勞遂承紫泥之渥荷寵惟懼瞻恩戴靦祗奉之日悚¶
汗交馳無任慙戴屛營之至謹附洛州奏事使具官臣¶
某奉表陳謝以聞¶
　　　為納言姚璹等謝勑賜飛白書表¶
臣璹等言今月十一日侍晏蒙恩作飛白書題臣等名¶
字垂賜跪承寳貺仰戴瓊文如披七曜之圖似發五神¶
之檢九霄靈澤與垂露而同霑千載嘉祥共廻鸞而並¶
集冠六文而首出掩八體而孤鶱眇乎若遊霧之拂春¶