獨倚長劍凌清秋行路難行路難昔少年今已老前朝¶
竹帛事皆空日暮牛羊古城草¶
　　　同前　　　　　　　　　　釋寶月¶
君不見孤鴈關外發酸嘶度陽越空城客子心腸斷幽¶
閨思婦氣欲絶凝霜夜下拂羅衣浮雲中斷開明月夜¶
夜遥遥徒相思年年望望情不歇取我匣中青銅鏡倩¶
人為君除白髪行路難行路難夜聞西城漢使度使我¶
流淚憶長安¶