水無心而清氷虚已而明始則同體終然異名水之動¶
我變以静水之柔我變以貞任方圓而能處其順在高¶
下而不失其平北陸初凝結而爲氷東方始起融而爲¶
水與時消息(一作/合散)隨物行止水也不(一作/莫)知其所然氷¶
也不知(一作/莫分)其所以何推運而有恒乃忘情而合理觀¶
乎外示貞堅内含虚澈(一作/澄澈)無受染以(一作無/染塵能)保其素¶
無(一作/不)納汙以(一作/能)全其㓗比玉而白不爲蠅玷(一作/㸃)¶
比月而明不爲蟾缺瓊樹色奪瑶池光發變寒日(三字/一作)¶