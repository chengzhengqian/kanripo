問祖宗昭穆王者之盛典明祀嚴禋有國之大事頃嵗¶
奉常上奏以獻祖之位非正太祖之尊未申而公卿諸¶
儒雜有其議皆以百代不遷宜居東向而獻懿二主所¶
歸不同或曰藏於夾室或曰寘於别廟或曰附於德明¶
興聖酌殷周之制或曰遷於園寢石室採漢魏之儀而¶
又有並居昭穆之列竟虛其位分饗禘祫之禮互處於¶
西衆議云云莫有所一至今留中未下誠聖意所重難¶
也至當無二衆君子辨之¶