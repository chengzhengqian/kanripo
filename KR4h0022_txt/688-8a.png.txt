　　　為人求薦書¶
某聞木在山馬在肆過之而不顧者雖日累千萬人未¶
為不才與下乗也及至匠石過之而不睨伯樂遇之而¶
不顧然後知其非棟梁之材超逸之足也以某在公之¶
宇下非一日而又辱居姻婭之後是生于匠石之園長¶
于伯樂之廐者也於是而不得知假有見知者雖千萬¶
人亦何足云爾(集作/耳)今幸賴天子毎嵗詔公卿大夫貢¶
士若某等比咸得以薦聞是以冐進其説以累於執事¶