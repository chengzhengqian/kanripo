其貫朽其粟腐營營尚恐其力窮汲汲不思其日暮復¶
有白版爲侯黄金作輔南宫變屠賈之行西圓(疑作/園)成¶
闤闠之路求金求劔曽無就木之心鬻爵鬻官但欲齊¶
天之富壬夫死而方覺雍子戮而未悟此所以爲貪之¶
溺也至若專國之柄操天之軸任其情性隨其嗜慾其¶
喜也沉者浮其怒也贏者縮易否為臧化直為曲雖山¶
重而可廻雖海深而可覆其門若市其帑如谷背者斥¶
向者録言張其機笑孕其毒譽之則銖而爲鈞訾之則¶