切憂勞發倉廪以賙窮罷珍羞而酌損紅粟未阜愈兢¶
御朽之懐白粲有形特軫推溝之念爰降恩㫖俯加寛¶
恤凡在生靈不勝鼓舞然以和風所被蘭芰同榮膏雨¶
所流公私並潤徒刑之軰已沐於深慈杖罪之流未霑¶
於厚渥且五刑之内笞坐為輕兩造之間原情可恕時¶
當慘勁命甚漂浮因兹决罰或從顛躓伏乞迎春布澤¶
應天道而無違任地成功順人時而不奪使三農有望¶
萬物知歸臣濫守儲闈叨陪帝幄乾坤覆載荷至德而¶