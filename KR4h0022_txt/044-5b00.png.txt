羞百醴家人齒筵愉愉濟濟此王者之示悌也盛則長¶
隄砥平錯則纓弁繁(一作/煩)夥佩印分魚九參六佐肅威¶
儀於行葢指戒途於前馬待漏未開朝騎沓街雞鳴朱¶
邸火度青槐先導擘雲後車奮雷遞(一作/亘)以嚴聲不生¶
㣲埃人寒物慄統以京尹臨人秉殺罔敢不謹豪家戚¶
里金張許史走騎如龍行車若(一作/如)水拉枯請命曾不¶
仰視配前秦與後趙(文粹作前尹前有趙張後有/王似謂京三王但疑倒用)固異¶
代而殊擬其地勢也負秦章臺倚漢甘泉帶涇渭之富¶