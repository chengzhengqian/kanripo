臣及善言臣叨荷殊私冐陳至懇而惕慮昏於凡識深¶
誠蔽於短辭丹槩罔通紫泥徒渥祗奉還答周惶失措¶
臣中謝臣才踈行缺運偶時來榮匪德遷官由恩達法¶
河象岳升臺歷府行參八命坐陟九霄彤軒皁騶非振¶
鷺之飾青組丹紱是濡鵜之譏施重丘山効微涓滴妨¶
賢自久速謗滋深頃因齒髪之衰得蒙骸骨之賜西河¶
退老非翫經書東海歸閒空求藥餌方養支離之疾翻¶
成愷悌之恩曲降絲綸重收簮屨(一作/履)徵榮槁木責焰¶