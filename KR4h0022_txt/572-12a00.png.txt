或陰陽失節水旱不時必策免三公勵精百揆蓋以其¶
陽唱而不和力薄而位崇所以答天譴也今上𤣥赫赫¶
如此舊史昭昭如彼臣尚以愚劣偷安廟堂負乘不慙¶
靦冐難處伏乞解臣所職更擇良才省致旱之由求作¶
霖之輔則萬姓咸賴百穀用成上寛聖憂下塞人望臣¶
敢尸位重祿以負明時無任兢惶惕厲之至¶
　　　為蕭復讓宰相表　　　　　齊　映¶
臣某言臣不幸多疾且昧攝生積年不瘳遂成沉痼内¶