　　　駕幸華清宫賦(以温泉毖湧盪/邪難老為韵)韓　休¶
惟我皇御宇兮法象乾坤天歩順動兮行幸斯存雨師¶
灑路兮九門洞啓千旗火生兮萬乗雷奔紫雲霏㣲随¶
六龍而欲散還聚白日照耀候一人兮當寒却温蓋上¶
豫逰以叶運豈伊沐浴而足論若乃北騎殿後鈎陳啟¶
前辭紫殿而魚不在藻出青門而龍乃見田霜㦸森森¶
以星布玉輅迢迢而天旋聲明動野文物藻川月落鳳¶
城已渉於𤣥㶚日生暘谷俄届於甘泉於是登三休兮¶