光催栁色日彩泛槐烟㣲臣同濫吹謬得仰鈞天¶
　　　奉和元日　　　　　　　　蕭　慤¶
帝宫通夕燎天門拂曙開瑞雲生寳鼎榮光上露臺華¶
山不凋葉冝城萬夀杯遥見飛鳬下懸知鄴縣來¶
　　　元日　　　　　　　　　　唐太宗¶
髙軒曖春色邃閣媚朝光彤庭飛彩毦(一作/斾)翠幌曜明¶
璫㳟巳臨四極垂衣馭八荒霜㦸列丹陛絲竹韻長廊¶
穆矣薰風茂康哉帝道昌繼文遵後軌循古鑒前王草¶