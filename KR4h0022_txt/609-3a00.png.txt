理備哀傷漢武北管之書更慙追逺魏文南皮之歎取¶
愧悼亡與辰緯而相暉隨鍾石而俱振魏徵早逄興運¶
譽美當朝為聖主之賢臣預能官於多士出納通顯憑¶
藉寵私忠誠所到心力同盡而逝水不追清徽永謝樹¶
碑荒壠已叨相質之文哀歌泉路復䧏高堂之曲事重¶
一時榮流千載臣趨侍學林竊觀睿藻不入玉山屢逢¶
盈尺如遊珠水常都照車慶抃之深唯知舞詠不任下¶
情¶