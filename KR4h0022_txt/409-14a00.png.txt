營田使上柱國獨孤問俗才暢於理識通於政居之以¶
簡敬濟之以廉能中朝清秩更於奬拔外臺雄鎮多所¶
典領嘉績休聲較然明著壽春之課尤最當時守於一¶
郡未展其用可以倚辦煩重保綏險要督數郡之戎事¶
叅中司之憲列陟明増秩懋爾在公可使持節都督鄂¶
州諸軍事鄂州刺史兼御史中丞充鄂岳沔等三州都¶
團練守捉使散官勲如故¶
　　　授李昌岠辰錦等州團練使制¶