夏分五等周開九命國庸人爵貽厥孫謀青土白茅將¶
傳欒卻之室裘裳鍾鼎必襲金張之家丁既慶積山河¶
用光家國不聞必復之業旋有逋逃之讓榮命不顧同¶
顔闔之鑿坯遁迹方來共丁鴻之蹈海一去鄉縣幾變¶
星霜冀疇庸之有主在是弟而可録不謂政也無二法¶
不容私終使長襲代封沮𤣥成之宏義㓜而時棄允張¶
純之格言¶
　　　同前　　　　　　　　　　張　疇¶