好雨知時節當春及(集作/乃)發生隨風潜入夜潤物細無¶
聲野徑雲俱黒江船火獨明曉㸔紅濕處花重錦官城¶
　　　朝雨¶
凉風曉蕭蕭江雲亂眼飄風鴛藏近渚雨燕集深條黄¶
綺終辭漢巢由不見堯草堂樽酒在幸得過清朝¶
　　　雨　　　　　　　　　　　前　人¶
萬木雲深隠連山雨未開風扉掩不定水鳥去(集作/過)仍¶
廻蛟館如鳴杼樵舟豈伐枚清凉破炎毒衰意欲登臺¶