臣伏見陛下有至聖之徳左右無至忠之臣猶使上下¶
不通内外壅隔臣竊懼之恐後代或以為聖朝無至忠¶
之臣故臣敢冐萬死越職上奏伏乞天恩寛臣喘息畢¶
盡忠言臣聞上有聖君下無枉臣昔舜誅四凶堯不罪¶
舜周公誅管蔡成王不罪周公霍光誅燕王昭帝不罪¶
子孟何者此數公皆為國討賊為君殄讎假雖擅權猶¶
不可罪况奉君命而執法者乎臣伏見宗人嘉言有至¶
忠之誠抱徇公之節執法不撓為國殄讎頃者逆子賊¶