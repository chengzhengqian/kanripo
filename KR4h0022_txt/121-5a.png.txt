於是五輅載轄六龍齊首森天仗而既列儼翠華而已¶
久𨽻僕乃故實是諮舊章克守取彼流惡滌兹含垢兢¶
兢兮映金車而鞠躬翼翼兮汲銀瓶而運手發璀錯之¶
色莓苔染之而不能注清泠之聲埃壒集之而何有皎¶
爾鏡徹爛然氷鮮承玉趾而増麗拂衮衣而更妍磷磷¶
於清淺之波自慙奪彩鑿鑿於激揚之水莫敢爭先匪¶
琢匪磨不淄不磷求(一作/欲)藴玉之色彰候和鸞之聲振¶
成吾皇獻替之義我則如水之投叶吾皇啓沃之心我¶