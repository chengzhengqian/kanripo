天和樹色靄蒼蒼霞重嵐深路渺茫雲竇滿山無鳥雀¶
水聲沿澗有笙簧碧沙洞裏乾坤别紅樹枝前日月長¶
願得花間有人出不令仙犬吠劉郎¶
　　　仙子送劉阮出洞¶
殷勤相送出天台仙境那能却再來雲液毎歸湏强飲¶
玉書無事莫頻開花當洞口應長在水到人間定不廻¶
惆悵溪頭從此别碧山明月照蒼苔¶
　　　仙子洞中有懐劉阮¶