　　　途經華嶽　　　　　　　　唐𤣥宗¶
飭駕去京邑鳴鑾指洛川循途經太華廻蹕蹔周旋翠¶
崿留斜影懸巖凝夕煙四方皆石壁五位配金天髣髴¶
㸔髙掌依稀聽子先終當銘嵗月從此記靈仙¶
　　　奉和途經華嶽應制　　　　張　說¶
西嶽鎮皇京中峯入太清玉鑾重嶺應緹騎薄雲迎霽¶
日懸髙掌寒空映削成軒逰㑹神處漢幸望仙情舊廟¶
青林古新碑緑字生羣臣願封岱廻駕勒鴻名¶