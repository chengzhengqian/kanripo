臣懐慎言臣聞書曰亶聰明作元后元后作民父母伏¶
惟陛下敬順昊天為人父母人之所仰在於孝乎故曰¶
夫孝者天之經地之義人之本也是陛下躬率此道為¶
天下先每十日朝西宫式展親親之義故得萬國之懽¶
心者實惟陛下孝理天下也臣竊不揆頗聞於師王者¶
必深居而髙視用以表其嚴重也其將動未嘗不清道¶
而後發升車而後引出有警入有蹕用備其周衞也今¶
陛下再立乾坤重安社稷克定中興之業務𢎞大孝之¶