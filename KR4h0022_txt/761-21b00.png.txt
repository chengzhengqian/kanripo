諸侯尊祖告朔而天子不告也非所謂以明事神訓人¶
事君之義又禮官狀云鄭所謂告其時帝者即大皡等¶
五人帝此又非也何者鄭注惟言告其時帝及其神配¶
以文王武王不指言天帝人帝但天帝人帝並配五方¶
時帝之言包天人矣既以文王武王作配則是並告天¶
帝人帝諸侯受朔於天子故但於祖廟告而受行之天¶
子受朔於上天理宜於明堂告其時之天帝人帝而配¶
以祖考也故玉藻疏載賀瑒義亦以時帝為靈威仰等¶