之本能望清光哉天文昭回萬物盡覩臣謬以黄綬之¶
末預聞赤墀之議將何以塞厚問揚天休臣聞諸仲尼¶
曰大道之行與三代之英丘未之逮也而有志焉自上¶
皇不歸大道悠久聖人順天地之性究變化之元雖損¶
益以文質或沿襲以忠敬至於飾禮容以昭賁崇樂舞¶
以立象樹君牧人茂時育物其致一也夫務本於道則¶
浮競可以鎮静習俗於變即純一或以偽遷故輕樂見¶
誚於國風昧禮貽訓於聖典蓋有由焉唐興百有餘歲¶