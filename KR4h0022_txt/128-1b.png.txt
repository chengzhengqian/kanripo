　　　　　　　　　　　　　　　蕭頴士¶
升彼墟兮遐眺荆江邇矚樊沔頽沲以隱嶙欹缺而㟞¶
嵼野茫茫其靡極何人户之单尠悵青春(集作/陽)兮始交¶
又白日兮其(集作/將)晩悲世事之艱阻慨征途之未返慿¶
寒臯以盡目究林莽之深淺烟迥起於殘燎鳥群飛於¶
絶巘曽是感時而戀舊孰不酸辛而僶俛也矧乎㝢縣¶
乖刺闗河阻遏去枌榆兮地表離(集作/望)骨肉兮天末涕¶
横墮以(集作/臆而)若注懷永痛其(集作/兮)如割悠悠蒼天不日¶