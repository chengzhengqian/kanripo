景雲司刑官屬皆所共見臣聞隂慘者刑也陽舒者徳¶
也慶雲者佳(集作/喜)氣也臣伏考之洪範驗之六經聖人¶
法天天亦助聖休咎之應必不虚來陛下法天垂仁天¶
助陛下仁化獄吏急法則慘而隂雨陛下赦罪則舒而¶
陽和君臣歡娛則嘉(集作/喜)而見慶雲天意如此陛下豈¶
可不承順之夫刑者怒也不可以承喜氣今又隂雨臣¶
恐過在獄官况陛下明堂之理本以崇徳配天之業不¶
以務刑今垂拱法宫且猶議殺布政衢室而未措刑賤¶