辭退乃與親友書曰疇昔之意不願䖏人間年登四十¶
志畢山藪今三十六矣時不我借知幾其神乎無為自¶
苦眀年遂拜表解職抽簮東都之外解組北山之陽同¶
稷邱之栖真慕留侯之却粒便具舟檝永言東邁朝廷¶
錫問時賢餞别祖以二踈招兹四皓超然輕舉異世同¶
符爾乃杖策孤征㳺踐山嶽既而到于句容登於茅嶺¶
以此地神仙之宫府靈異之栖託往不能返遂卜居焉¶
先生曰夫子云隐居以求其志行義以達其道吾聞其¶