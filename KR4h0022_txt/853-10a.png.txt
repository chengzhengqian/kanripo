㓜承寵異列爼豆於南郊長懋徽音粢盛於東陸孝友¶
隆其三善温良登其四行貴而思降體易象之流謙冲¶
而不盈道家之日損每推太宗之重深讓元良之徳攀¶
紫庭而抗䟽懼隔照臨仰𤣥四而申䖍庻通誠感異固¶
(疑作/冀因)十善之力遂廽九臯之聽跪辭銀版褰裳下天地¶
之宫拜受玉璜備物坐侯王之國裂山河於大郡黒社¶
生光屬七鬯於元昆黄離遐阻欣跗蕚之有序慶宗祏¶
之彌隆載荷今恩永垂曩誓乃發願造什迦牟尼佛尊¶