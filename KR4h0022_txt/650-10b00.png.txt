功則巳大矣論盛業則巳崇矣唯當養徳青宫問安紫¶
極去惡除本為善務滋納忠讜於正人杜浮媚於邪逕¶
逰心經史引接文儒覽古今之得失為行事之龜鏡日¶
新其美豈不盛歟近承諂曲之徒私進女色莫非倡蕩¶
穢跡可知將入宫闈以為娛樂傷教敗禮豈復是過及¶
其出入矜誇恩幸坊曲之間能無漏泄至如榮忝簮笏¶
跡預朝廷稍渉奸私尚為深累况一國之儲副萬方所¶
瞻奉焉可不自戒且政之興衰皆由化下自上所及若¶