音於楚挽嗚呼哀哉瞻彼重峯中起靈宫衆山朝衛欝¶
欝崇崇積凝巖之崇靄聚浩野之悲風睇長天而怨不¶
極指流水而恨無窮嗚呼哀哉萬方臣子心崩以摧㑹¶
七月之畢至望九疑而増哀攀龍髯而何及泣鸞輅之¶
空廻嗚呼哀哉崇兹嚴寢邈矣終天獸方䕶闕鳥亦耘¶
田閉虛(一作/靈)儀於宸宇響夜漏於青川嗚呼哀哉五雲¶
之上六龍以(一作/已)飛難攀真駕空覩㳺衣寥廓一生曷¶
其(一作/期)有歸惟英謨與睿範傳萬代之洪徽嗚呼哀哉¶