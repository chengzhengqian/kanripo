肄業户牖之間時安筆硯嚬眉難巧學步非工恒經枚¶
孺之譏屢被陳思之誚羞逢仲子類居山之鼓琴屢見¶
子將同本初之車服不謂殷侯虚談成價遂同布鼓輕¶
嚮雷門燕石空雕終慙比徳楚軍雖拂實愧棲桐豈若¶
邯郸舉袖唯聞變曲協律飛塵必應不顧是以日南寳¶
貝遥望歸秦合浦文犀更希還漢芳春行獻鸎其鳴矣¶
懸豫章之床置長安之驛厚築墻垣思逢鄭僑之聘工¶
歌周頌佇奏延陵之樂書繒有復道意無伸李那頓首¶