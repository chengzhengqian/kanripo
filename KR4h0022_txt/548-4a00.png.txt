覦考以通章恐成牴牾何則國之甲令懸諸日月如或¶
畨程式序嵗考兹深昔年自有常規今日何煩妄請¶
　　　同前¶
六卿分職百揆時叙開之以府寺間之以胥徒所以理¶
天下之人將以成天下之務雖動珂振珮嘗聞獻納之¶
臣而負版持囊亦資趨走之吏畨官之軰寔惟卑冗九¶
流未齒一命何階心有規於斗儲意仍希於稍食參尋¶
甲令緬覿彛章事列科條誰敢踰越¶