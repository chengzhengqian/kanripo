　　　元日觀上公獻夀賦(以題/為韻)　　王　起¶
嵗移木徳春變銅渾觀上公之獻夀表南面之居尊贊¶
以至誠俾天長而地乆陳乎盛禮亦星列而雷奔所以¶
上増景物所以下答湛恩豈徒閱夫濟濟而炫彼元元¶
時也百辟無譁九賔有秩玉帛林㑹簮裾櫛比聲明叶¶
于載陽天文宜於初吉於是紫殿晝皇輿出仰之如天¶
就之如日獻大君之夀善頌善禱覿元老之儀匪徐匪¶
疾皤皤元老首出朝端仰紫宸而展敬回黄閤而即安¶