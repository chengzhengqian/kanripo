究政化之所歸於蒲盧而可見負么麽之異族能教誨¶
而知變大鈞所播各異禀而殊方二氣相生遂改形而¶
革靣初其穿土取彼桑蟲負以蛸飛之勢寘諸蝸舍之¶
中以氣相感以類相通笑鄧攸之軰無兒絶其天性若¶
何晏之為假子養在公宫薨薨鼓翅咽咽傳意本乃與¶
吾同物孰云所畜非類如能肖貌便若假寐因蠕動而¶
稍分與胎教而齊致蠆尾潜出蜂腰未備將革故而就¶
新諒末同而本異嗟乎俱為化育别感生成已改其狀¶