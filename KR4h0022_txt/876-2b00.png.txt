夫委棄荆州不能遂有三郡此乃務増徳以吞宇宙不¶
黷武以争尋常及出斜谷據武功分兵屯田為(文粹/作謀)久¶
駐之計與敵對壘待可勝之期雜乎居人如適虚邑彼¶
則䘮氣我方養威若天假之年則繼大漢之祀成先主¶
之志不難矣且權傾一國聲震八紘而上下無異詞始¶
終無愧色茍非運膺五百道冠生知曷以臻於此乎故¶
𤣥徳知人之眀者倚仗曰魚之有水仲達姦人之雄者¶
嗟稱曰天下奇才度每迹其行事度其逺心願奮短札¶