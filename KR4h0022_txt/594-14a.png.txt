臣某言中使某乙至奉宣聖㫖賜臣長樂驛設者恩榮¶
特殊宴飲斯及顧兹厚禮猥集微躬臣某誠懽誠慶頓¶
首頓首臣以多幸属此昌時任重方隅職叅文武甘受¶
素飡之刺知無肉食之謀以憂以惶寢寐無措豈謂鴻¶
私繼至豊膳爰來陸海兼陳酒(集作/飴)醴皆設庶當奉揚¶
聖澤覃布逺人流愷樂於皇風均乳哺於赤子少陳㣲¶
効上答殊私無任感恩抃(集作/欣)躍之至¶
　　　代百僚謝許遊宴表　　　　吕　温¶