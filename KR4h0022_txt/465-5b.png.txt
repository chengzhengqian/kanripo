　　　誡勵兵部兩司勅¶
勅設官分職將以奉法禁非實在上下叶心中外一徳¶
共熈庶績用絶姦源如聞百司頗皆寛縱遂令胥吏得¶
以挾私近者兵部令吏因令推鞠或在選曹増減之狀¶
雖小人之過則惟其常永言在官亦為踈略朕今申之¶
寛宥許以自新庶觀將來冀能効節至如(詔令/作於)兵吏兩¶
司是掌衡鏡進趨者非一揆姦巧者亦百端推而言之¶
或所未免無謂幽昧朕皆察焉各宜盡心靖恭爾位¶