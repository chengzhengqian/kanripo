六尺色像第一修眸蓮敷方口如丹嶷焉若峻山清孤¶
泊焉若大風海上故揖道徳之噐者識天人之師焉春¶
秋二十有八將就賔貢途經丹陽雅聞鶴林馬素之名¶
徃申款謁還得超然自詣如來宻印一念盡傳王子妙¶
力他人莫識即日剃落是真出家因問以所從素公曰¶
逄徑則止隨汝心也他日逰方至餘杭西山問於樵人¶
曰此天目山之上徑大師感鶴林逄徑之言知雪山成¶
道之所於是䕃松藉草不立茅茨無非道塲於此宴坐¶