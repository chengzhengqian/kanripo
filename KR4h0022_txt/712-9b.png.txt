心之精微發而為文文之精妙詠而為詩猶夫孤桐朗¶
玉自有天律能事具者其名必髙名由實生故久而益¶
大尚書郎盧公諱象字緯卿始以章句振(集作/震)起於開¶
元中與王維崔顥比肩驤首鼓行於時妍詞一發樂府¶
傳貴由前進士補秘書省校書郎轉右衛倉曹掾丞相¶
曲江公方執文衡揣摩後進得公深器之擢為左補闕¶
河南府司録司勳員外郎名盛氣髙少所卑下為飛語¶
所中左遷齊汾鄭三郡司馬入為膳部員外郎時大盗¶