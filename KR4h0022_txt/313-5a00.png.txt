　　　同蕭山陳明府(集作/官長)縣樓登望¶
　　　　　　　　　　　　　　　方　干¶
坐㸔南北與西東逺近無非禮義中一縣繁花香送雨¶
五株垂柳緑牽風晝潮背海(集作/郭)喧還靜驛路穿林斷¶
復通仲叔受恩多感戀徘徊却惜(集作/怕)酒壺空¶
　　　長沙陪裴大夫登北樓　　　李羣玉¶
巖嶂隨髙歩琴罇奉勝遊金風吹緑簟湖(集作/湘)水入朱¶
樓朗抱雲開月髙情鶴見秋登臨多暇日非為賦消憂¶