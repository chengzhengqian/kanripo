　　　别修覺寺無夲上人　　　　前　人¶
松上江雲石上苔自嫌歸去夕陽催山門握手無他語¶
秪約今冬看雪來¶
　　　宗人作尉唐昌官署幽勝而又博學精富得以¶
　　　　言談将欲他之留書屋壁　前　人¶
公堂瀟洒有林泉祗隔苔墻是渚田宗黨相親離亂世¶
春秋聞論戰争年逺江驚鷺來池口絶頂歸雲過竹邉¶
風雨夜長同一宿舊游多共憶樊川¶