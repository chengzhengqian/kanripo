平於朗寤蠻夷於是膽懾賢豪於是心懼惡不戒而潜¶
至善乃全而焉措無貴無賤敬天之怒五星不逆六氣¶
合度發陽和啟蟄户農事興作秋成斯覩以日繫時有¶
倫有序歘焉而來倐焉而去鼓踴莫測其蹤安息莫知¶
其所搜獲山川洗滌寰宇爾其為状也則乃聮鼓畾畾¶
力士雄雄雲飛電耀起自震宫其為聲也磊磊落落砰¶
砰訇訇龍潜魚躍海湧山傾星宿為之霾翳日月為之¶
昬暝夫其赩赫震耀紛紜煽作臨峻崖投深壑終不騁¶