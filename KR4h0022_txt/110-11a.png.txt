交莖璀璨並影聨翩動而必隨殊叔出而季處持則偕¶
至豈彼後而我先有協不孤之徳無愧同心之賢至如¶
𤣥冬方沍寒夜未央獸炭初爇朱火未光必資之以夾¶
輔終俟我而擊揚焚如焰發赫爾威張解嚴凝於寒室¶
播温暖於髙堂奪功錦(一作/綿)纊挫氣雪霜夫如是則筯¶
之為用也至矣於何不臧銳其末而去其利端其本而¶
秉其剛信尺箠之莫儔何支䇿之足重專權有吝故我¶
獨任而無成雙美可嘉故我兩莖而為用抱素氷㓗含¶