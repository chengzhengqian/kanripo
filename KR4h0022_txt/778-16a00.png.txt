道恢張而天下理汙殺而天下亂觀其可以卜理亂也¶
領徒三千博徒三萬桓文不足侔其衆夾谷之戮齊優¶
兩觀之誅少正氣盪河岳精廻日月然而俯僂魯卿循¶
循鄉黨行道救世不有其躬且唐堯五臣不無四㐫周¶
文十亂不無三叔孔徒萬數之内唯宰我怠於晝寢卜¶
商短於假盖未聞庶其之奔佛肸之叛遺墟舊宅刺草¶
不生則教之所入者深化之所𢎞者逺鏡懸象緯掌著¶
興亡籌萬代於一筭爾我國家敷教訓格以王者之禮¶