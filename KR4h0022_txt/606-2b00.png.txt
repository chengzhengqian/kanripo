臣等復此奄荒欲其優降錫之茅社施于子孫永貽長¶
世斯乃大鈞播物秋毫(一作/毫髮)並施其生小人踰分後世¶
必嬰其禍何者違時易務曲樹私恩謀及庶僕(一作/僚)義¶
非僉允方昭史冊之誚有紊聖道之綱此其不可一也¶
又臣智効罕施器識庸陋或情縁右戚遂陟台階或顧¶
(英華作/願非)想披荆便蒙夜拜直當今日沗(一作/猶)愧非才重¶
裂山河逾彰濫賞此其不可二也又且孩童嗣職義乖¶
師儉之方任以褰帷寧無製(一作/傷)錦之弊上干天憲彛¶