散琴書以吟想多六藝之為儀禮緣情而損益樂與道¶
而推移數方窮於大衍射不貴於主皮書斷决以象夬¶
御周行而取隨則廢一而不可猶五材之並施且夫禮¶
者含七曜均兩儀順之則安違之則危故君當廣敬臣¶
亦盡規不害物以利已每謙尊而守卑况復冕旒十二¶
駱馬千覊會同侯伯享獻神祗者焉人無定樂有曲扣¶
羽增智聞商寡欲必除怗懘之音使優柔以自足然後美¶
教化成風俗魯不納於齊人戎辭遺於秦穆太史之職¶