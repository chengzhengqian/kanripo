又遷岐州司功參軍鄴郡舊都扶風左輔掾曺之選必¶
先才地以儒學飾吏以明察涖官筮仕之初有令名再¶
命而傴不忘循牆之恭三語故稱則聞趨府之譽堆案¶
之下析滯無虞天寳初寰宇昇平典刑攸叙旁求端士¶
以授法官拜大理寺丞敬爾繇獄有郡吏抵犯議合惟¶
輕台臣作威俾令従重伏念累日至於旬時茍有動摇¶
必將頗類彰書厥狀實曰非辜初秉直而不移終忤權¶
以獲罪貶青州司户參軍君子曰守法不回正也移官¶