賜爵慈源縣子賚物五百叚旌良史也遷刑部侍郎(一/作)¶
(郎/中)加秩銀青光禄大夫轉禮部侍郎兼判户部(一有侍/郎二字)¶
公乆踐朝廷累登省閣舊章必練即事無疑雅不煩文¶
深得大體雲䑓髙議以此歸之進封縣伯食邑五百户¶
兼昭文館學士受詔與天竺僧菩隄流至(一作/志)譯寳積¶
經及柳冲等同脩姓氏系録三教寳眞萬族有倫亟見¶
成矣太平公主内秉國權駙馬武攸暨外收人望命公¶
至第拒而不行惡夫佞也景雲初今上夷亂主鬯東朝¶