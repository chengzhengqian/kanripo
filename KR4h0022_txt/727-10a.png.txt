古道以文自娱獻嵗南征者以寓環堵於長沙故也亦¶
將叅質文於屈宋詳嵗時於荆楚楓樹千里片㠶烏飛¶
晨征夜泊無非詩興彼湘君帝子之遺迹江蘺杜蘅之¶
春色皆落君彀中矣而修軷者得無詞焉(集作/乎)¶
　　　送陸校書赴祕省序　　　　前　人¶
陸氏為江南冠族子容一門將(集作/特)以文藻行實振起¶
風緒叔父羣從嵗為儀曹首科子容亦登甲乙讐校秘¶
書(集作/書府)繇是君子謂春官天官之舉不失人子容之名¶