頃聞宫内屢有鼔聲太樂伎兒入便不出聞之者股栗¶
言之者心戰徃年口勅伏請重尋聖㫖慇懃明誡懇切¶
在於殿下不可不思至於㣲臣不可(唐書前篇/並作得)無懼臣¶
自驅馳宫闕己積嵗年犬馬尚觧識恩木石猶能知感¶
所有管見敢不盡言如鑒以丹誠則臣有生路若責其¶
忤㫖則臣是罪人但恱意取容臧孫方以(唐書前篇/並作之)疾¶
疢犯顔逆耳春秋比之藥石伏願(唐書/作望)停工匠之作罷¶
乆役之人絶鄭衛之音斥群小之軰則三善允偹萬國¶