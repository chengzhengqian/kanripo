祀典所載朝章是崇或美利在人或遺風可慕必資申¶
敬乃副予誠五岳四瀆宜委本州府長吏備禮致祭名¶
山大川及自古聖帝明王忠臣烈士各令所在以禮致¶
祭亡命山澤挾藏軍器者百日不首復罪如初赦書有¶
所不該者所司具作條例聞奏敢以赦前事相告言者¶
以其罪罪之赦書日行五百里布告天下咸使知聞¶
　¶
　¶