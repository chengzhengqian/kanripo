以岌岌符聖夀而巍巍萬物生華禀少隂之精粹五星¶
分緯融太白之光輝俯壓黄壤上干翠微矧靈異之所¶
蓄乃神仙之所歸實五鎮之為首諒羣山之所稀且夫¶
西嶽之為鎮也大焉西方之為義也多矣其色也白白¶
為五色之質其音也商商為五音之紀其味也辛辛為¶
五味之和其行也金金為五行之始帝則少皥居神位¶
則蓐收在祀嵗時有揫歛之功瓌寳多金石之美然所¶
以能恊我大君之眀命永作固而配天髙峙也徒觀其¶