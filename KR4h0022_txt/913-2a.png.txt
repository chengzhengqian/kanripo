累貶授桂州長史贈潤州刺史清風克紹盛徳難名育¶
道儲祉以貽後嗣君承積善之休烈光膺太和之純粹¶
文學政事懐適時之異材孝友忠貞禀過人之至行永¶
淳元年解褐授婺州司兵叅軍致逺之漸發於初筮延¶
載元年授資州司兵叅軍亷察使房昶覩君剖斷之跡¶
嘆曰鸞鳳棲於枳棘豈惟有司之過亦使車之所急也¶
於是狀其殊績上表聞薦俄拜楊州法曹叅軍繩愆糾¶
慝正色無私志在澄清豈避强禦長史青河清潛悉以¶