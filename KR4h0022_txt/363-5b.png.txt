饑然後為之食木處而顛土處而病也然後為之宮室¶
為之工以贍其器用為之賈以通其有無為之醫藥以¶
濟其夭死為之塟埋祭祀以長其恩愛為之禮以次(一/作)¶
(節/)其先後為之樂以宣其湮欝為之政以率其怠倦為¶
之刑以鋤其強梗相欺也為之符璽斗斛權衡以信之¶
相奪也為之城郭甲兵以守之害至而為之備患生而¶
為之防今其言曰聖人不死大盗不止剖斗折衡而民¶
不爭嗚呼其亦不思而已矣如古之無聖人人之類滅久¶