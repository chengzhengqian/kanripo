焉然則月令之無益於陳隋亦明矣立大中去大惑捨¶
是而曰聖人之道吾未之信也用吾子之說罪我者雖¶
窮萬世吾無憾焉耳¶
　　　時論　　　　　　　　　　牛希濟¶
或曰治亂者天之常也是以十年一小變三十年一大¶
變至於蟲蝗疫癘水旱兵革皆時之數也若其聖人亦¶
不能克(疑作/免)是不然也何者天之於人也至仁而信其¶
資長百糓草木觸類之物皆所以仁於人也故懼物之¶