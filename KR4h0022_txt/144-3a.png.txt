能悉聞者歡而竦企見者訝而驚仡心恚可以蠲忿口¶
爽可以忘疾且欲神於醴露何比數於甘橘援蒲桃以¶
見擬亦古人之深失若乃華軒洞開嘉賓四會時當燠¶
煜客或煩憤而斯果在焉莫不心侈而體泰信琱盤之¶
仙液實玳筵之綺繢有終食於累百逾(一作/愈)益氣而理¶
内故無厭於所甘雖不貪而必愛沉李美而莫取浮𤓰¶
甘而自退豈一座之所榮冠四時而(一作/之)為最夫其貴¶
可以薦宗廟珍可以羞王公亭十里而莫致門九重兮¶