主上大明臨下有赫國章式序天秩孔昭亞嵗崇時見¶
之儀羣吏修㑹同之禮倬玉階之仗左右薫風頒金彞¶
之酒東西湛露庭實千品問皮馬以分行朝㑹九賔錯¶
華蟲而雜燕羽觴無筭𤣥澤初流兕觥其觩皇歡以接¶
賜上罇之㫖酒帝命空霑承大聖之鴻恩天厨不給眷¶
言此咎罪莫重焉所司罷供實違常典既罹深罰邦有¶
常刑¶
　　　臘嘉平神位判¶