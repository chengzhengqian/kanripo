空寂與性相同途性相與空寂易軌非性相無以臻空¶
寂非空寂無以見性相是知性相為空寂之筌蹄空寂¶
因性相而超度如是則寺不得不復道不得不𢎞捨之¶
不可猶四教之在躬為之則無何三乗之别載大矣哉¶
釋教之復興者其於誨誘弼化不可得而名也而况彭¶
門地控山河俗多獷猂邪正相軋是非堅明雖五刑具¶
設誠足以攝其威而百法俱陳固可以歛其惡予剖符¶
是郡星欲二周守成之下螟螣望境而他飛行化之物¶