窮聖人之道誠宜定一代之宏規為萬世之彛典臣等¶
奉述睿㫖討論徃載(㑹要作/載籍)紀七廟者實多稱四廟(一/作)¶
(祖/)者盖寡校其得失昭然可見春秋榖梁傳及禮記王¶
制祭法禮噐孔子家語並云天子七廟諸侯五廟大夫¶
三廟士二廟尚書咸有一德曰七世之廟可以觀德至¶
於孫卿孔安國劉歆班彪父子孔晁虞喜干寳之徒或¶
學推碩儒或才稱博物商較古今咸以為然故其文曰¶
天子三昭三穆與太祖之廟而七是以晉宋齊梁皆依¶