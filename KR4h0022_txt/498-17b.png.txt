而𢎞禮清浄之日則殺禮而任道亦如祁寒之節則疎¶
水而俯火徂暑之候則逺火而狎水順嵗候者適水火¶
之用逹時變者得刑禮之宜適其用逹其宜則天下之¶
理畢矣王者之化成矣將欲校(集作/較)其長短原其始終¶
順其變而先後殊備其用而優劣等離而言之則異致¶
合而理之則同功其要者在乎舉有次措有倫適其用¶
逹其宜而已方今華夷有截内外無虞人思休和俗已¶
平康是則國家殺刑罰之日崇禮樂之時所以文易化¶