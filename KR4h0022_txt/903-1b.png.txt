則龍門始鑿西逰則起家秦相東入則載世齊卿備乎¶
史籍可得言矣祖辨中軍將軍(魏書北史並/作安南將軍)定州刺史¶
父楷鎮北將軍司馬(魏書周書北史並作驃/騎將軍開府儀同三司)烈侯並厲¶
風霜俱張鋒頴邸史疊迹官曹凜然是謂鮑恢都官百¶
城振懼葛豐握節京師歛手公特稟英靈偏鍾山岳雄¶
姿俊茂眉目踈朗觀虎於檻齠髮不驚稱象於船勝衣¶
能對至於拉虎覊(一作/押)熊摧班碎掌忘歸繁弱落鴈吟¶
猨故得氣盖關中威申河外解褐領軍府録事轉諮議¶