愁路遶天山雪家臨海樹秋魯連功未報且莫蹈滄洲¶
　　　送友人南歸(己見二百/八十八巻)　　　前　人¶
　　　送李給事歸徐州覲省　　　孫　逖¶
列位登青瑣還鄉服綵衣共嚴晨省日便是晝遊歸春¶
水經梁宋晴山入海沂莫愁東路逺四牡正騑騑¶
　　　送許八拾遺歸江寧覲省　　杜　甫¶
詔許辭中禁慈顔(一作/家榮)赴北堂聖朝新孝理祖席倍恩¶
(一作/輝)光内(一作/贈)帛擎偏重宫衣着更香淮隂清夜驛京¶