允邵神保是聽孝思孔昭亶居歆兮乃立髙碑盛徳羙¶
㩼(章移之鼓二切/多也或作致非)日月有既徽猷永垂映來今兮¶
　　　河陽軍節度使烏公先廟碑　韓　愈¶
元和五年天子曰(文粹/作以)盧從史始立議用師于恒乃隂¶
與冦連夸謾兇驕出不遜之(集本文粹/無之字)言其執以来其¶
四月中貴人承璀即誘而縛之其下皆甲以出操兵趨¶
譁牙門都将烏公重𦙍當軍門叱曰天子有命從者(文/粹)¶
(無者/字)有賞敢違者誅(二本/作斬)於是士皆斂兵還營卒致從¶