當其氛霧寢煙霞曠循大象之昭回見孤光之寥亮月¶
来嵗往常居赤帝之前目擊心祈空仰碧霄之上所欲¶
精誠斯感肸蠁潜交矚神靈兮心馳箕斗奠椒漿兮酌¶
滿陶匏事異乞言殊養老於東序祭惟合禮同祀月於¶
西郊時也隂陽正位晝夜平分思薦祉於人夀遂大享¶
乎天文則知秩天宗用郊祀斯祭也象在角亢壇用戊¶
已月皎皎而清漢波流夜蕭蕭而白榆風起齋心常潔¶
蘋蘩之薦已申夀域光開龜鶴之年可俟祀事既道之¶