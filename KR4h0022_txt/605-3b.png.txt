勤王一方無事臣管内素多瘴癘山峽重深毒霧蒸雲¶
常在牎户四時多雨不識霜雪終歲隂昏少見天日出¶
門無路舉目唯山猿鳥之心如在籠檻臣從去年冬初¶
忽染脚疾膝脛頑痺行歩(一作/立)艱難絶無醫人素乏藥¶
物深山窮谷無處市求任重命輕未可言疾(一作/病)臣先¶
奉進止一考令歸又凖勑文二年與替臣今歲月以(一/作)¶
(已/)乆疫癘交侵况奉綸言難堪更住臣乆辭天闕(一作/闕庭)¶
戀切龍顔瞻望天門不勝涕隕無任攀戀切迫之至¶