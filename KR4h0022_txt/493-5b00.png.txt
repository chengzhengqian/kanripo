安有三代循環之弊而為巧偽滋熾之漸乎臣故曰惟¶
陛下致之之道何如耳臣前所謂若夫任賢愓厲宵衣¶
旰食宜黜左右之纎佞進股肱之大臣者實以陛下憂¶
勞之至也臣聞不宜憂而憂者國必衰宜憂而不憂者¶
國必危今陛下不以國家存亡之計社稷安危之䇿而¶
降於清問臣未知陛下以為布衣之臣不足以(新唐書/作與)¶
定大計也耶或萬幾之勤而聖慮有所未至耶不然何¶
宜憂者而不先憂乎臣以為陛下之所慮者宜先憂(七/字)¶