氏之法人君之在位三分天下貢賦以一分入山陵武¶
帝歴年長久比葬陵中不復容物霍光暗於大體奢侈¶
過度其後至更始之敗赤眉賊入長安破茂陵取物猶¶
不能盡無故聚斂百姓為盜之用甚無謂也魏文帝於¶
首陽東為壽陵作終制其略曰昔堯葬壽陵因山為體¶
無樹無封無立寢殿園邑為棺槨足以蔵骨為衣衾足¶
以朽肉吾營此不食之地欲使易代之後不知其處無¶
蔵金玉(一作/銀)銅鐵一以瓦器自古及今未有不亡之國¶