逹其情臻其極也故孔子曰吾從周然則繼周者其惟¶
皇家乎臣伏聞禮減則消消則崩樂盈則放放則壞故¶
先王減則進之盈則反之濟其不及而洩其過用能正¶
人道反天性奮至徳之光焉國家承齊梁陳隋之弊遺¶
風未殄(集作/弭)故禮稍失於殺樂稍失於奢伏惟陛下慮¶
其減消則命司禮者大明唐禮防其盈放則詔典樂者¶
少抑鄭聲如此則禮備而不偏樂和而不流矣繼周之¶
道其在兹乎¶