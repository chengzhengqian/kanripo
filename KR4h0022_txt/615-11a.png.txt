秉忠誠者則願干戈再戢群情不一豈叶大中伏望聖¶
明燭幽宸鑒及逺誠冝辨邪正於衆口㫁可否於萬幾¶
擇善而行從諫則聖如臣愚直謬竊寵私不敢以息兵¶
沮(一作/阻)議今所上表貴以直書非敢私於淮西誠願安¶
於宇宙不然者恐煩聖上之慮有費天府之財不惟塗¶
炭一方誠亦憂危四海盡忠於國者猶自銷難不忠於¶
國者因此生禍國之理亂實所攸繫伏冀陛下𢎞以好¶
生之德降以推恩之典使死者獲媿於幽壤生者盡節¶