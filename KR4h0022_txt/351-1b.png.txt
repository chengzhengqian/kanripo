而擅美邁三古而振名居山林而不返終無慮而無營¶
於是辯博君子詞若湧泉言踰却秦之魯辯超稷下之¶
田欲抑則大鵬垂趐欲抗則尺鷃冲天聞逸士之懐寳¶
乃拂衣而造焉駕兩驂之如手乗輕車之若流爰自畿¶
甸徑造山周傍瞻虹見俯眺雲浮鳴禽聒耳零霧蔽眸¶
唯一壑之為阻無三逕之可求於是披榛陟路援蘿踐¶
㠋雖䟦渉而不休覩逸士之所託其為居也寂焉而靡¶
所聽瞑然而無所瞻三春蔓戸八桂攅簷蓽門鳥宿圭¶