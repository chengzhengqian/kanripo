南至之辰日月來就望烏兎之交集瞻斗牛而既覯璧¶
惟圓制象其圓正之形玉以貞稱表此貞明之候可以¶
襲承天意可以敬授人時觀䑓之瑞斯騐馮相之言不¶
欺方見仲尼無得而踰矣乃知潘夏何足以當之臨楚¶
山豈和氏而能識入秦野非相如之見持且夫日者尊¶
而有常月者謙而不雜每有徳而昭感必効靈而允荅¶
分則列照於三無聚則和光於六合徒觀夫炳煥可嘉¶
毫釐靡差珥作如虹之氣波為旁達之華映彼仙娥有¶