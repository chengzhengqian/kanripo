讓塞貞良甘退而莫進賢士卷藝以深潜故伯夷為之¶
哀歌綺里為之髙遁晉重滅名以避其患楚狂遁世以¶
全其身豈惡富貴哉盖有為而然也夫眀王旰食以求¶
士君子含徳以俟時然求應之感徒深而君臣之分猶¶
鮮者何也盖經達之道難而世乏鮑子蕭何之智也若¶
夫觧縛為相古今所罕有登壇受爵賢者(一作/哲)欲(疑作/嘆)¶
其難漢髙始以為疑齊桓終受其福乃知有管仲之才¶
無鮑叔之介則桓公不納有韓信之畧無蕭何之助則¶