　　　同前　　　　　　　　　　杜　梃¶
郊賦有籍邦政是敷制乎上地無越三人之倫居彼中¶
田常許兩家之共始成薄賦乃曰恤人周末無年魯初¶
有制憂税畆者作自哀公對盍徹乎聞諸有若所以人¶
多怨讟國起侵伐動干戈而税繁供軍旅而儲廣抑為¶
末也寧(一作/未)是本歟當今薰風阜財協氣登榖兵則不¶
動人其以寧斯足解愠之時奚為變法之税中尉推過¶
罔失臣儀與人頌康當歸帝美兩執㫁矣一言在兹¶