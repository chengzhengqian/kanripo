名曰璇璣圖然讀者不能盡通蘇氏笑而謂人曰徘徊¶
宛轉自成文章非我佳人莫之能解遂令蒼頭賫至襄¶
陽焉滔省覽錦字感其妙絶因送陽䑓之關中而具車¶
徒盛禮邀迎蘇氏歸於漢南恩好愈重蘇氏著文詞五¶
千餘言屬隋季䘮亂文字散落追求不獲而錦字廻文¶
盛見傳冩是近代閨怨之宗旨屬文之士咸龜鑑焉朕¶
聼政之暇晋心墳典散帙之次偶見斯圖因述若蘭之¶
材復美連波之悔過遂製此記聊示將來也如意元年¶