礱之色虹氣斯占固其涵清明之質體虚無之道滿堂¶
由是而獲珍厚地詎聞乎藏寳豈比夫魏宫之所施秦¶
臺之所持鍳鉛華之小者曷懐異而求之况有處幽沉¶
戢光耀愧無不琢之質復仰無私之照¶
　　　山雞舞鏡賦(以麗容可珍照/之則舞為韻)　皇甫湜¶
有珍禽兮在南土金碧其容質蔽蔽(二字/疑)其毛羽翫夫¶
色必自鑒以呈形愛其儀故乃見而屢舞從裔壤貢丹¶
墀未識僛僛之狀徒觀采采之姿是詢孺子爰發此思¶