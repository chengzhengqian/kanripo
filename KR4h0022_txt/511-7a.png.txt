研精覃思温故知新採摭羣言遂立訓傳實求貽厥埀¶
範將來長孫乙宅心典墳先無書籍習使迷於逐老窺¶
字感於陰陶黄金滿籝罕有一經之譽白珪無玷不聞¶
三復之言而猶借韻李竒竊名州黨今丙男有訟方覺¶
是非理須更為昌言美惡自然明白¶
　　　同前¶
卦演龜文書分鳥字左言右史紛綸於圖諜帝典皇墳¶
昭彰於篆籕自非沉鬱澹雅以居業修辭立誠以進德¶