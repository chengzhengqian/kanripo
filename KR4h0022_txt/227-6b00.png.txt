　　　叙龍瑞觀勝異寄于尊師　　前　人¶
混元融結致功難山下平湖湖上山萬頃涵虚寒㶑灔¶
千尋聳翠秀斕斑(集作/孱顔)芰荷香入琴棊處雷雨聲離棟¶
牖間但有五雲衣鶴嶺曽無陸路向人寰夜溪潄玉常¶
堪聽仙樹垂珠可要攀若棄榮名便居此自然(集作/浮)清¶
濁不相關(尊師前年三十從/評事棄官入道)¶
　　　題天柱觀魚尊師舊院　　　前　人¶
早識吾師頻到此芝童藥犬亦相迎師今一去無來日¶