絃是心也非模放之所逮將有言兮是然(一有將無言/兮是然六字)¶
　　　謝燕公江上愁心賦　　　　趙冬曦¶
江上之仙鶴兮鳳翥而龍躍氣摩青天兮遥横碧落集¶
洞庭兮乍駐倐廽翔兮寥廓江上之鳴鴈兮違隂以就¶
陽中霄飜翰兮上帶青霜雖主人兮感㑹蹇淹留兮瀟¶
湘湘水兮深深荆山兮岑岑荆有玉兮玉為音湘有芷¶
兮芷為心我所思兮愔愔不得見兮霑襟搦芳札兮援¶
寳瑟申短音(疑作/短章)兮吐長吟草萋萋兮自緑目征㠶兮¶