　　　袁州文宣王廟記　　　　　蕭　定¶
於戲太樸既往淳風不扇天將以夫子為木鐸而大賚¶
于生人天縱夫子以聖徳而誕敷于文教不然者則禮¶
樂墜於地憲章弛而不張忠信薄於家人其被髪左祍¶
矣周徳既衰諸侯擅命非堯舜其能以天下讓於聖人¶
道在先天其能違天命要于冨貴故夫子屈身以行道¶
而道濟天下邁徳以立訓而訓被家邦向使夫子為有¶
土之君南靣而治則大道洽于羣物(一作/動)而况於人乎¶