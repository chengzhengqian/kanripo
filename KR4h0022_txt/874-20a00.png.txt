睿徳齊聖剛毅欽眀柔克行為天經語成帝則文冠楊¶
史學窮儒墨(其/四)僶俛三聘觀光九重未交劉徹先揖袁¶
逢路險難進才髙不容言辭吠犬退保潜龍(其/五)人忌英¶
雄物疵孤直隨運出處與時消息遂汨泥沙爰栖枳棘¶
擇木候主摶風舉翼(其/六)披荆晉野借箸汾圻霍邑通路¶
秦闗啓扉䇿無遺兆慮必先機漢主分食蕭王解衣(其/七)¶
裂壤疇庸升朝致績勲刻彛鼎任司衡石玉鉉調梅金¶
壇秉戚職備文武道光帷帟(其/八)恩洎同胞禮加内主魚¶