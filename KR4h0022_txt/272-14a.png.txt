　　　重送邱二十二還臨平山居　前　人¶
嵗中欣(集作/始)再覩方来又觧携纔留野艇語已憶故山¶
棲幽澗人夜汲深林鳥長啼還持郡齋酒慰子霜露悽¶
　　　送豆盧䇿秀才　　　　　　前　人¶
嵗交氷未泮地卑海氣昏子有京師遊始發吳閶門新¶
黄含逺林㣲緑生陳根詩人感時節行道當憂煩古来¶
濩落者俱不事田園文如金石韻豈乏知音言方辭郡¶
齋榻為酌離亭樽無為倦覉旅一去髙飛飜¶