振冠劔之翼翼曵環珮之珊珊既進退而有度亦容止¶
而可觀将奉一人之慶而為萬國之歡逺映珠旒旁臨¶
霜仗赫赫在下明明在上奉觴而進持盈有俯僂之容¶
祝夀而旋慶賜被鴻恩之暢應千年而莫厚宅百揆而¶
誰讓祥光郁靄佳氣葱蘢時剡剡以趨履每兢兢而鞠¶
躬拱北辰之尊不異乎台居列宿獻南山之夀更聞其¶
嶽視三公既而天顔廻眷堯酒畢獻乾坤永固上下無¶
怨禮循牆而已退福如茨而咸勸則山呼萬歳徒稱漢¶