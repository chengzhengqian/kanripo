　　　聖帝擊壤歌四十聲　　　　前　人¶
百六承堯緒艱難土運昌大虛横彗孛中野鬭豺狼帝¶
曰更吾嗣時哉憶聖唐英星垂将校神嶽誕忠良錬石¶
醫元氣屠鼇正昊蒼掃原鋪一德驅祲立三光大道重¶
蘇息真風再發揚芟夷踰舊跡神聖掩前王郊酒酣寥¶
廓鴻恩受𣺌茫地圗龜負出天誥鳯銜将雜貢來山峙¶
羣夷入鴈行紫泥搜海岱鴻筆富巖廊鷹象敷宸極寰¶
瀛作瑞坊泥丸封八表金鏡照中央構殿基(一作/輝)麟趾¶