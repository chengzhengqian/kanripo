用内教爰(詔令/作奚)設世罕交泰時虧地節膺期集祉含和¶
履正華渚降祥髙襟誕聖潜著軒象朱彰靈命奄御雲¶
衣俄飛天鏡嗚呼哀哉受終撫運馭極乗乾物思厚徳¶
政闕承天瑶罇委奠金屋虚筵嗟故劔之無託歎房樂¶
之徒懸嗚呼哀哉宸駕上僊玉几垂裕率土遏宻同軌¶
畢赴背櫟陽之神宇指原陵之封樹悼虞妃之不從遵¶
周典而遷祔嗚呼哀哉蒼茫昭世𡨕漠神心松庭幽寂¶
隧路凝深儼龍輼而未進切鳳吹之哀吟水㴞㴞而不¶