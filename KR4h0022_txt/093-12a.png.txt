難備物者難兼故先王所以戒慎徃哲所以崇謙不然¶
者宣子何以稱賢太伯何以為徳書三讓之䇿文作千¶
古之程式其執謙也必在乎合宜其在卑也亦存乎隨¶
時過之者俯而就矣不至者跂而及之無貽誚於巽牀¶
之義無見刺於相䑕之詩惟木兮從繩則正惟后兮從¶
謙則聖雖不富以其鄰而有助於為政理於身也合仁¶
義之五常理於國也(一作/兮)則文武之二柄冝播美於筆¶
端傳謙徳之雅詠¶