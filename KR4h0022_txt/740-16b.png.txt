利圖物以為諸侯享食茅土萬國受世及則南靣之君¶
各務其治九服之人知有定主此皆不知之說也夫春¶
秋之時諸侯擅相攘伐茍欲求霸則以正王室為事故¶
曰求諸侯莫如勤王外雖詐忠以邀名内實包藏禍心¶
以圖神噐此老子所謂將欲弱之必固强之也豈所以¶
為藩衞哉所謂為己思治者誠憂其國傷其家病而致¶
治矣且若國不富兵不强則未出於傷病也若富國彊¶
兵彊陵弱衆暴寡蹙而為九并而為七是豈非古制耶¶