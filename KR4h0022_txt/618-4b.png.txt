臣聞明王之理人也設法立制不私喜怒與天下共之忠¶
臣之事主也竭誠盡節不顧榮辱欲天下利之故得上¶
下同心法令明一寛而有制従容以和此盖刑措太平¶
之道也今陛下作人父母勤憂庶政従諫不咈居安慮¶
危臣所以敢進逆耳之言忘忤㫖之罪伏願陛下少垂¶
照察幸甚臣聞書曰罪疑惟輕功疑惟重與其殺不辜¶
寧失不經好生之徳洽于民心竊見紫㣲主書趙誨為¶
取蕃人末河利刀子趂文書特勑處盡趙誨受贓罪不¶