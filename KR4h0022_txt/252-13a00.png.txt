　　　寄司勲盧員外　　　　　　李　頎¶
流澌臘月下河陽草色新年發建章秦地立春傳太史¶
漢宫題柱憶仙郎歸鴻欲度千門雪侍女新添五夜香¶
早晩薦雄文似者故人今已賦長楊¶
　　　東郊寄萬楚　　　　　　　前　人¶
濩落乆無用隨身甘采薇仍聞薄宦者還事田家衣潁¶
水日夜流故人相見稀春山不可望黄鳥東西飛濯足¶
豈長徃一樽聊可持(持一/作依)了然潭上月適我心中機在¶