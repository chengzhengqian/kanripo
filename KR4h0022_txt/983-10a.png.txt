我梁木承訃之日縉紳失望豈喬(疑作/僑)終蹇歌(疑/衍)謝興¶
謡輟相之足云乎信無等級以寄言也嗚呼哀哉公昔¶
在貞元實司文衡等甲者七十有二人惟籍鯫生名不¶
聞於將命者公以至公俾居選中數仞之墻得門而入¶
荷此知己與嵩華為輕矧乎侍立班墀常趨後塵退食¶
台庭亟承嘉言昔之少别今成永訣哭寢之慟百身可¶
贖嗚呼哀哉伏以天子有命司戎使車三請㑹葬元侯¶
不許既不得見曵杖之日又不得見如斧之封思欲如¶