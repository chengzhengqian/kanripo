勑昔慶父去而魯難寧得臣死而晉憂弭事有所近之¶
類而人有可論之功則用典為以勸來者具官髙爽魁¶
傑之材好通經畧强禦之力善據邊防激將帥之雄心¶
憤邦家之多事聞吾出狩來扞近郊遂驅有律之師進¶
討不然之黨壓卵既潰衝㓂既(一作/始)平忠烈可圖勲勞¶
甚盛進階以數開國有章且觀得衆情無不悦於是賞¶
勵之不已保則永休可依前件¶
　文苑英華巻四百十六¶