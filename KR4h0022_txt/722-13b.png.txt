㑹凉秋八月言辭北闕將騖南轅借(疑作/惜)王馬之不留¶
合六官以追餞乃卜勝撰吉咸集于吏部郎元公之居¶
室地逺朝市家藏水木納終峯於宇下道漆園於方外¶
風廻景泛匪寒匪燠入室而芝蘭襲人趨庭而珠玉交¶
輝琴言自清座右必誡夫然則行者可以慰逺道居者¶
可以依翰林二公於是撫席而言曰西楚風殊東巴路¶
逈高堂雲雨遇荆門而可見皇州冠盖别瀟水以長懐¶
多謝故人醑我以酒寵我之作羣公何謂以不腆斯文¶