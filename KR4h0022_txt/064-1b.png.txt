古之王者出師有征無戰然則兵革之事聖人是興蓋¶
所以威不軌而昭文德也帝乃(一作/庸)欽若堯禹承天運¶
行鮮卑在圖夜郎無外而旄頭賊醜忘道弄邊河浸海¶
寒障路幽朔皇赫斯怒親師用征摇星纛神召募雄合¶
白羽森月朱旗爛空俾夫翕東海之焱波掃北荒之沙¶
雪國用長䇿人忘暫勞聊勝詠歌取思而賦賦曰¶
莫髙匪天兮生我聖人聰明運用兮不測惟神恩澤洪¶
融覆幬彌淳噴窮陸霈無垠珍怪烟委而波屬蠻夷鳥¶