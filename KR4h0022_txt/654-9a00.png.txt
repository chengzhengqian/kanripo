毫枉銷蜀縹不救鋤蘭之禍詎禳伐樹之災自歎龍鍾¶
誰知牛鐸又以山東藩鎮江表節亷悉用䜿儒皆除迂¶
吏胷襟齷齪情志荒唐入則粉黛遶身出則歌鍾盈耳¶
但自誅求白璧安能分减黄金雖設朱門何殊亡國徒¶
開玉帳無異荒墟遂使寗戚無扣角之歌鄒陽乏曵𥚑¶
之地伏惟相公英風獨振偉量孤標推葛亮之秤心負¶
姜維之斗膽内安宗廟外却蠻夷魚水賢良塤箎骨肉¶
桃李滿於衢路金帛遍於風塵六合之中一人而已是¶