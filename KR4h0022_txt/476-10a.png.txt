衆君子躬先師之儒生盛聖之代佇兹嘉話當薦所聞¶
　　　第四道¶
問昔伊尹酒保傅説胥靡竟昌殷道以阜王業春秋時¶
觀丁父彭仲爽申卻之俘也克州蓼朝陳蔡楚邦頼之¶
漢廷韓安國徒中拜二千石張釋之以貲為郎並稱名¶
臣焯叙前史然則俘徒作役或財用自發前代取之而¶
得人如是魏晉已降流品漸分筮仕之初率先文學或¶
薦賢推擇皆秀發州閭而致理之風頗未及(集作/反)古豈¶