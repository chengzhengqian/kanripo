東土淹龍駕西人望翠華山川祇徇(集作/詢)物宫觀豈為¶
家十月廽星斗千宮捧日車洛陽無怨思廵幸更非賖¶
　　　奉和謁𤣥元皇帝廟齋應制　前　人¶
興運昔有感建祠北山巔雲雷初締構日月今悠然紫¶
氣尚葱(集作/蓊)欝𤣥元如在前迨兹事追逺輪奐復増鮮¶
洞府香林處齋壇清漢邉吾君乃尊祖夙駕此留連樂¶
動人神㑹鐘成律度圓笙歌下鸞鶴芝草聚靈仙曽是¶
福黎庶豈唯味虗𤣥賡歌徒有作㣲薄謝昭宣¶