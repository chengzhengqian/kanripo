鎮當官道為雄控大川蓮峰逕上處彷髴有神仙¶
　　　經太華　　　　　　　　　衞光一¶
太華五千尋重嵒才(疑/)沓起勢飛白雲外影倒黄河裏¶
上有千葉蓮服之乆不死山高採難得歎息徒仰止¶
　　　華山　　　　　　　　　　張　喬¶
青蒼河一隅氣狀杳難圖卓傑三峰出高竒四岳無力¶
疑擎上界勢猶厭(集作/獨壓)中區衆水東西走羣山逺近趨¶
天廻諸宿照地聳百靈扶石壁烟霞麗(集作藤/蘿細)龍潭雨¶