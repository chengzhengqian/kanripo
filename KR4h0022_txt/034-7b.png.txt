大河瀰漫上應天漢濬靈波於積石之西瀑懸流於崑¶
崙之半茫茫禹功兹焉㑹同鑿連巖而瀉㶑羅崛島以¶
攅空濶兮若横兩闕於江上岌兮若稜三山於海中崇¶
山嶔崟呀水淙射左右飛濤起伏相擊截奔湍兮躋石¶
臺目霍濩兮心徘徊三峰砥其却立架崇門以洞開連¶
嶂紆河以壁峭疊巘喬空而半頺洪流蹙折以坌涌潄¶
湍崟窟而相磓苞巒秘隒砯其鼔作徊□澎瀑灕以山¶
摧奔濤迅澓紛其蕩駭蓬渤滑淈霍以雲廻盤渦窙寥¶