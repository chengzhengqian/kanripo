乃奏置五經正本補羣書之缺蓬閣之中粲然如初復¶
除兵部侍郎累歳改國子祭酒自兵興已來多趨末流¶
而棄夷(闕/)故學者不振而子衿之詩作焉公曰崇化勵¶
賢本於六籍不殖將落吾其憂乎乃表名儒袁頥韋渠¶
牟列於學官講左氏春秋小戴禮摳衣皷箧之徒溢于¶
國庠講誦之聲如在洙泗公所至必化其用無方方將¶
荷介祉以錫難老亮天工以纉舊服人望未塞以貞元¶
十年二月九日寢疾終於昌化里之私第皇情軫悼追¶