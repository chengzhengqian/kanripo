台朱門復啟相府重開川换新檝羹傳舊梅何紏纒以¶
相軋惡髙門之禍來當其武后臨朝姦臣竊命百川沸¶
騰四國無政昊天降其荐瘥靡風發於時令籍小人之¶
榮寵墮賢良於檻穽苟惛怓以相䝉胡醜厲以職競既¶
破我室又壊我門上帝懵懵莫知我寃衆人懀懀(烏外/切思)¶
(㑹也/悶也)不為我言泣賈誼於長沙痛屈平於湘沅夫物極¶
則變感而遂通於是日光廻照於覆盆之下陽氣復暖¶
於寒谷之中上天悔禍贊我伯父為邦之傑為國之輔¶