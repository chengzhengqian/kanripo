細影從盈空而不積雖駿奔其如静至如銀河披曀金¶
颸送清孤圓上魄飛鏡流明沉露文而委净浮氷浪以¶
摇輕雖視之若溢而攬之不盈亦有鳬燈焰吐蘭釭彩¶
發煙奪銀燭輝凌練月破錦幬之宵晦假瓊璧之餘晰¶
况復玉闗秋燧紫塞凉烽開暗空於千里徹夜宫之九¶
重代羽書而掲誓(疑/)豈飛驛而齊蹤且夫遇蒙則戢因¶
通則揚乘物無朕適變無方大則彌於橐籥小則細於¶
毫芒寧雨露之不潤匪寒暑之能傷歴衆妙而校徳固¶