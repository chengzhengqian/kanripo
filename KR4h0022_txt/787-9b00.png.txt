之嗣維邦本本動邦危於呼後王鑒兹在兹¶
　　　成臯銘¶
茫茫大野萬邦錯峙惟正守國設險於此呀谷成塹崇¶
山若壘勢軼赤霄氣吞千里洪河在下太室傍倚岡盤¶
嶺蹙虎伏龍起鎻天中區控地四鄙出必由户入皆同¶
軌拒昏納明閉亂開理(集作/治)昔在秦亡雷雨晦㝠劉項¶
分險扼喉而爭漢飛鎬京羽斬東城徳有厚薄此山無¶
情維唐初興時未大同王于東征烈火順風乘髙建瓴¶