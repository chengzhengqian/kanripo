　　　同前　　　　　　　　　　元友直¶
栁色新池遍春光御苑晴葉依青閣宻條向碧流傾路¶
暗隂初重波摇影轉清風從垂處度煙就望中生斷續¶
遊蜂聚飄颻戱蝶輕怡然變芳節願及一枝榮¶
　　　同前　　　　　　　　　　楊　系¶
勝遊從小苑宫栁望春晴拂地青絲嫩縈風緑帯輕光¶
含煙色逺影透水文清玉笛吟何得金閨畫豈成皇風¶
吹欲斷聖日映逾明願駐高枝上還同出谷鸎¶