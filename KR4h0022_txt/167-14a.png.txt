捷書皆應睿謀期十萬曾無一鏃遺漢武慙誇朔方地¶
周宣休道太原師威加塞外寒來早恩入河源凍合遲¶
聽取滿城歌舞曲凉州聲韻逺參差¶
　　　奉和白相公聖德和平致兹休運嵗終功就合¶
　　　　詠盛明呈上三相公　　　前　人¶
行㸔臈破好年光萬壽南山對未央黠戞可汗修職貢¶
文思天子復河湟應湏日馭西廵狩不假星弧北射狼¶
吉甫裁詩歌盛業一篇江漢美宣王¶