七年之旱不能害其人危其國矣至若祈禱之術凶荒¶
之政歴代之法臣粗聞之則有雩天地以牲牢禜山川¶
以圭璧祈土龍於𤣥武舞羣巫於靈壇徙市修城貶食¶
撤樂綏刑省禮務穡勸分殺哀多昏弛力舍禁此皆從¶
人之望隨時之宜見(集作/勤)恤下之心表㳟天之罰但可¶
以濟小灾小弊未足以救大困(集作/危)大荒必欲保邦邑¶
於危安人心之(集作/於)困則在乎儲蓄充其腹恩信結其¶
心而已盖羲農唐虞禹湯文武皆由此道(集作/塗)而王也¶