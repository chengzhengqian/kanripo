慶臣等恭承𤣥造沐浴太和欣聖澤之滂沛對天休而¶
踴躍無任鳬藻之至謹詣朝堂奉表稱賀以聞¶
　　　爲定王賀雪表¶
臣某言自渉隆冬頗虧甘液皇情睠佇聖徳憂勤愍囹¶
圄之罹愆念祁寒之在節爰發恩詔親慮囚徒絲綍始¶
行寒光已布徳音纔降同雲便飛落絮飄花與新梅而¶
競彩凝光吐艷共霄桂而連輝俄盈九域之中遍灑四¶
瀛之外遂使狴牢式舞布霈澤於三天畎畆長歌佇豐¶