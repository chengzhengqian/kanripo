維元和五年歲次庚寅五月庚子朔七日景午刺史呂¶
某遣衙前虞候蔣洛(集作/沼)以酒脯之奠告鄧助費念之¶
靈使君受命牧汝不能庇護使賊孟鸞等敢作不道酷¶
加殺害是用疚心疾首萬計討擒亷使仁明不貸兇惡¶
窮泉寃痛今日方申慙念無及澘然泣下故令於汝歿¶
䖏陳賊之屍魂而有知歆此告酌(集作/酹)嗚呼傷(集作/哀)哉¶
　¶
　文苑英華巻九百九十四¶