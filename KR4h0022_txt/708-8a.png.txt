臣聞神器至大非聖無以光臨寳位至尊非神無以長¶
守我金輪聖神皇帝垂妙覺撫鴻勲出軒宫而鎮紫㣲¶
巻翬衣而襲𤣥衮釋罘祝網萬族咸寜革故維新五刑¶
不用潤玉律而含元氣輪金渾而調順晷窮荒極逺重¶
譯左言之俗負阻憑危背德殊風之類莫不厥角稽顙¶
執贄来庭煙火通於萬方車書混於千界慶延八室享¶
配於明祗辟水三雍講論乎道義麟鳳薦祉龜龍奉圖¶
石銘顯瑞於郊畿玉書告祥於宫掖以日繼月紛綸葳¶