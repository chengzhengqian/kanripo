　　　同前　　　　　　　　　　楊　凌¶
上苑門遊早東風栁色輕儲胥遥掩映池水隔㣲明春¶
至條偏弱寒餘葉未成和煙變濃澹轉日異隂晴不獨¶
芳菲好還因雨露榮行人望攀折逺翠暮愁生¶
　　　同前　　　　　　　　　　崔　績¶
帝京春氣早御栁已先榮嫩葉隨風散浮光向日明悠¶
揚生别意斷續引芳聲積翠連馳道飄花出禁城柔條¶
依水弱逺色帯煙輕南望龍池畔斜光照晩晴¶