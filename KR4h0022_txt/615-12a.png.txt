興戎乃可伐叛昨者陛下以某臣節有虧嘗犯天怒而¶
易其鎮守猶示渥恩遷延未行包藏難測聖慮潛察睿¶
㫁勇為爰命宰臣使奉成筭臣等雖承嚴㫖敢不深思¶
實以國用方虚軍糧難濟藩垣調發深恐依違兼量於¶
足食足兵二者皆所未備况去秋冦孽犯順鑾輅出居¶
宗廟震驚士庶流落尚賴皇威所被大憝尋平宫闕復¶
清生靈全活今纔周嵗始得稍安至於畿甸之間尚有¶
瘡痍之疾(一作/患)臣等所以累因敷奏具寫便冝且乞明¶