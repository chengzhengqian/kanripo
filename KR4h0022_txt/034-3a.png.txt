㑹則成周之德未足䨇越裳之來今至再是以四海盡¶
鏡九瀛涵影寫合璧之祥光湛連珠之瑞景德侔上善¶
洗物而容㓗道本𤣥元澄心而體靜湛兮恒清晏兮砥¶
平泊乎無情蕩乎難名如君之道酌焉而不竭象君之¶
德注焉而不盈所謂皇得一則政能貞海得一則波不¶
驚恍兮惚兮其中有物杳兮冥兮其中有精精罔竒而¶
不育物無大而不成鯤將化鵬欲征蚌且剖珠其明誰¶
能一借扶摇便爲君御之貢王城¶