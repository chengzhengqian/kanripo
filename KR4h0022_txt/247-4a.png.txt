松生數寸時遂為草所没未見籠雲心誰知負霜骨弱¶
幹可摧殘纎莖易凌忽何當數千尺為君覆明月¶
　　　遥贈周丞　　　　　　　　前　人¶
巨石亂天涯雜樹鬱參差伯魯留蜀郡長房還葛陂練¶
練波中月亭亭雲上枝髙岑蔽人者無處得相知¶
　　　贈桞秘書　　　　　　　　前　人¶
蘼蕪與丹桂竒心復竒骨已蔽蒼龍門又影鳳凰闕紫¶
雲依夜來清風扶晩發鴛鴦若上天寄聲謝明月¶