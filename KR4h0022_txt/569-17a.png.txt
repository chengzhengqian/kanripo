宫而始又曰(集作/云)臺殿舊制已當惕慮經營改作非所¶
措懐將不崇三尺之階豈復議十家之産發自宸念形¶
於天顔意開而河海自清言出而神祗知感此又群臣¶
不可望清光者四也陛下光臨大寳星嵗將周貴戚之¶
賜與無聞恩倖之霑霈殆絶至於贍軍供國行賞報功¶
則必鴻毛府庫糞土金玉遂使夏州諸將恨効淺而恩¶
深劍外三軍知生輕而義重此又群臣不可望清光者¶
五也夫唐虞盛烈文武餘風莫不傳諸聲詩布在方冊¶