設庠序之官盖閱禮敦詩之本也茍非其人焉可妄授¶
今貴逰豪胄耻言國庠凡受其官意若獲譴故朝廷職¶
事亦以為尋常莫知大學為國之本本顛則枝葉從之¶
矣焉有文明之代輕易儒學齒其位者曽不知書之顛¶
倒而欲以此發明大義闡揚大道是猶責瞽者以𤣥黄¶
詰聾者以律吕舉是一隅則百辟之選豈可不摭其名¶
責其實也故曰欲官之治莫若為官(一有/守字)擇人也今天¶
下黔首不憚征賦而憚力役明勑屢降非不丁寧州縣¶