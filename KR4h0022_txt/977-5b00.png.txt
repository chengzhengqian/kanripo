憂心如薰想公子兮氛氲惟彼積徳挺生夫君天垂白¶
氣地發黄雲江則有沱(集作/氾是)為國之紀君傳其政愛人¶
如子山則有梁鎭(集作/國)兹一方君𢎞其道視人如傷乆¶
勞于外路阻且長曽未朞月人之云亡嗚呼哀哉哀哀¶
弱嗣朝暮一嗌皎皎孀妻饋乎下室蜀門如劔長安如¶
日歸路何從我心如(集作/之)疾嗚呼哀哉凡我在位羈官¶
邊城共戮力兮誰言死生思其人兮造其庭恍無見兮¶
寂無聲稱觴兮酹酒心折兮骨驚嗚呼哀哉¶