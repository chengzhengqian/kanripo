室向曙千門洞開藹臣心以西望希天睠之東迴見紅¶
輪之漸晩乂翠華之不來及夫玉漏報更蟾輝永夜皆¶
傾耳以闇屬恐飛詔之潛下徒玉兔之屢虧尚金龍之¶
未駕是必左右獻書股肱啓謀以為王者一德合居上¶
游以為金城千里能制諸侯殊不知四海無虞五兵載¶
戢與殷周而抗節豈秦漢之能及在仁義而聿修奚險¶
固之是急且夫中岳為内四岳為藩此則前控伊闕右¶
闢轘轅乃文公立圭之地是成王定鼎之原寧勞百二¶