　　　辯日旁瑞氣狀　　　　　　元　稹¶
今月二日日旁瑞氣右奉宣其日日上有横赤五色氣¶
鮮明黄潤日兩邉各有嘉氣内赤外青宰相稱賀云是¶
五色雲見不知是否者臣謹按乙已占有赤氣横在日¶
上謂之戴其分當益土進爵推戴人君之象又人君當¶
立王侯封建親戚以為福祐之徴竊見其日除王潜郭¶
釗田布等官則陛下凡有舉措盡合天心㣲臣所引占¶
書悉皆明驗伏請以戴氣宣付史官不可誤書五色雲¶