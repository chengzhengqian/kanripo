　　　授孔温裕忠武軍節度使制¶
門下朕欲考名實以臨八表明賞罰以正萬㡬為官擇¶
人不可廢闕謁郊廟禮之重也設壇塲㫖之深也稱此¶
劇選屬于僉諧朝散大夫守尚書户部侍郎上柱國賜¶
紫金魚袋孔温裕才為國華徳擅邦傑心勁而行宻神¶
清而氣和飛文凌邁於劉曹㓗已庶幾於顔閔髙標跂¶
望逈立正途鳯彩葳蕤棲止碧梧之月鶴情瀟洒徊翔¶
紫葢之烟自歩武中朝馳聲内署丼泉侍從宣室對敡¶