門下書不云乎一人有慶兆民頼之朕䖍奉大安愛敬¶
崇極日嚴之養祗慄斯在近日聖躬違豫寢膳有虧憂¶
懼在懐不遑寜處博求醫術備盡蠲療祈告明靈具陳¶
懇篤上𤣥降福遂䝉昭祐應時康愈萬福咸宜喜幸之¶
隆實兼家國思頒愷樂洽於卿士然而尚齒崇孝徳教¶
所先饗餼是加義超常等諸州都督刺史及文武官人¶
老人八十以上并孝子旌表門閭者並宜節級賜物以¶
申饗宴庶使萬國之内同此歡心施于四海皆知朕意¶