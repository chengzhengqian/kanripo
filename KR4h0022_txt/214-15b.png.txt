　　　崔駙馬山亭醼集　　　　　前　人¶
蕭史幽棲地林間蹋鳳毛洑流何處入亂石閉門髙客¶
醉揮金椀詩成得綉袍清秋多醼㑹終日困香醪¶
　　　陪李北海宴歴下亭　　　　前　人¶
東藩駐皂蓋北渚凌清河海右此亭古濟南名士多雲¶
山已發興玉佩仍當歌脩竹不受暑交流空湧波蘊真¶
惬所遇落日將如何貴賤俱物役從公難重過(海右川/本作海)¶
(内/)¶