　　　尚書右丞徐公寫眞圖讃(并序/)獨孤及¶
侍御史韓公至(集作/志)清以學藝書畫之美聞於(集作/于)天¶
下辛丑歳三月以王事靡盬客于豫章與前尚書右丞¶
徐公同舍於慧明(集作/命)寺之净室(一作/宇)嘗以暇日裂素¶
灑翰畫(集作/寫)徐公之貌(集作/容)陳於(集作/于)公之座隅而羙¶
目方(一作/箕)口和氣秀骨毫釐無差若分形於鏡入自外¶
者或欲擎跽曲拳俯僂上(集作/拜)謁不知其畫也衆君子¶
嗟嘆之不足則足言以讃其羙及亦(集作/以)繼唱于後(二/字)¶