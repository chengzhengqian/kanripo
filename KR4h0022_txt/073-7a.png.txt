延陵季子節髙神融博辨精通其識達其聽聰方辭吴¶
而聘魯因請樂以觀風主人於是設嘉饗進樂工陳金¶
石絲竹於堂上舞干戚羽旄於庭中客乃凝情滌慮幽¶
聽遐想翕如也見雅調之始作美矣哉歎至徳之彌廣¶
自周而下自鄶以上備聞變態之音黙見興亡之象時¶
則崇牙對望猛簴相向槌鐘擊鼓乍陵厲而清壮鳴磬¶
戛絃又發越而寥亮八音宣六律暢馬弭髦而仰秣魚¶
竦鱗而躍浪(弭髦竦鱗/字見吴賦)信可以察邦國政教之盛衰見¶