來歴忝清貫歳時曠乆叨(疑作/功)用蔑聞前恩無報後効¶
焉取使蚊負山欲强何由臣伏以戀主之心古今齊致¶
暫從外補猶所不樂永違闕庭豈遑勇退竊以菌蟪生¶
促無幾光隂駑駘齒窮匪任衡軛加以疾疹時發筋力¶
日耗與曠官而叨寵寧量已以乞恩庶蒙聖鑒昭回愚¶
悃特許臣得從時休息以禮進退免於黄耉猶負素飡¶
全度庸微生成莫大天無私覆冀收惠渥歳不與臣敢¶
忘披露再黷宸聽辭隨涕零臣郢不勝感戀兢戰之至¶