婣族盈門載笑且歌君之不淑名立忘阻(蜀本/作沮)慶歸其¶
鄉身終逆旅生死已間夀觴方舉賀書在途委骨歸土¶
哀歡易地弔客交戸神胡不仁降此大苦嗚呼哀哉惟¶
昔夏首覊貫相親通家修好講道為隣既冠扵阼思致¶
其身升扵司徒及爾繼年交歡二紀莫間斯言愉乎其¶
和確爾其堅更為砥礪咸去韋弦今則遽已吾其缺然¶
嗚呼哀哉誄行謀謚惟古之道生而無位沒有其號惟¶
是友生徘徊顧悼爰用壹惠幽明是告温温其恭惟徳¶