及諸子書夫人聞而盡知之無遺者某始四嵗居京城¶
西田廬中先君在呉家無書太夫人教古賦十四首皆¶
(集注/作日)諷誦之以詩禮圖史及剪刺緯結(集作剪/製縷結)授諸女¶
及長皆為名婦先君之仕也伯母叔母姑姊妹子姪雖¶
逺在數千里之外必奉迎以來太夫人之承之也尊已¶
者敬之如臣事君下已者慈之如母畜子敵已者友之¶
如兄弟無不得志者也諸姑之有歸必廢寢食禮既備¶
常有勞疾先君將改𦵏王父母太夫人泣以蒞事既具¶