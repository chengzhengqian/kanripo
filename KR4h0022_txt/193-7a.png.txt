紫鸞八九墮玉笙金鏡空留照魑魅羽幢䙰徙銀漢秋¶
六宫望斷芙蓉愁應龍下揮中園笑泓泓水遶青苔洲¶
瑞風颯還天光淺瑶闕峩峩横露苑沆瀣樓頭紫鳳歌¶
三株樹下青牛飯鴻龎九闕相玉皇鈞天樂引金華郎¶
散花童子鶴衣短投壺姹女蛾眉長彤庭侍宴瑶池席¶
老兎春髙桂宫白蓬萊下國賜分珪阿母金桃容小摘¶
仙流萬緘蟲篆春三十六洞交風雲千年小兆一蟬蜕¶
丹臺職亞扶桑君金烏試浴青門水下界蜉蝣幾廻死¶