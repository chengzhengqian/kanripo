或未分鑒之則辨其姸醜輕靄不起纎塵莫過沉璧彩¶
而為鏡碎金輝以成波皓質未判空聞田鶴之唳香風¶
乍度暗傳蓮女之歌萬象皆總湛清光而不動極望靡¶
窮凝虚浩而如空照同心千里之外洞游鱗百丈之中¶
棹影乍浮如上天邊之漢桂華不定多因蘋末之風白¶
晝誠窮殘夜将短臨逺峯而欲落沉餘景而猶滿月之¶
徳也朗而迥水之性也柔而静照有餘輝光無匿影滿¶
而将缺顧兎自殊於太陽導之則流無禽豈同於舊井¶