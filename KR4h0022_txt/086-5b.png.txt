其用無窮莫因埏埴寧埃磨礱以彰我君聖以報我年¶
豐而已哉客有賦而歌曰𤣥徳日用兮象帝之先丹甑¶
時見兮神物光妍中含虚兮體道上應規兮法天染人¶
無所施其彩飾陶人無所効其貞堅以享以孝兮可以¶
饋(疑作/饙)饎多稌多黍兮屢兹豐年¶
　　　第二(同前/韻)　　　　　　　　史　翽¶
皇矣上帝臨下有則𤣥徳升聞榮問充塞三光明而品¶
物昭報四氣序而黎人不忒雖休勿休惟静惟黙偉夫¶