欣然自泰反肉還童不待羊陸雖嘉謀長筭爰自我始¶
罷戰息民兩獲其泰王者之信明如四時豈或為人君¶
父二三其徳書而不法可不惜哉侯景一介役夫出自¶
凡賤身名淪敝無或可紀直以趨馳便習見愛爾朱小¶
人叨竊遂忝名位及中興之際義旗四指元惡不赦實¶
在羣胡景荷人成㧞藉其股肱主人有丹頸之期所天¶
䧟族滅之釁雖不能蔽捍左右以命酬恩猶當惨顔後¶
至義形於色而趣利改圖速如覆手投身麾下甘為僕¶