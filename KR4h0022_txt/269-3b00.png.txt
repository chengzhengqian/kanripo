遲日深江水輕舟送别筵帝鄉愁緒外春色淚痕邉見¶
酒湏(一作/應)相憶将詩莫浪傳若逢岑與范為報各衰年¶
　　　泛江送客　　　　　　　　前　人¶
二月頻送客東津江欲平烟花山際重舟檝浪前輕淚¶
逐勸盃落(一作/士)愁連吹笛生離筵不隔日那得易為情¶
　　　送路六侍御入朝　　　　　前　人¶
童稚親情四十年中間消息兩茫然更為後㑹知何地¶
忽漫相逢是别筵不分桃花紅勝錦生憎柳絮白於綿¶