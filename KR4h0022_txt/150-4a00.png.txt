侯終貢於厥苞不然者草則多矣胡著之於繫爻哉故¶
可比君子喻物類惟人也能同其地人易心則兩苦茅¶
分族則雙悴茍連茹以相依夫何往而不利是則傳其¶
潔守其貞榮落惟運窮通曷情道或屯蒙滋雨露而育¶
質時逢振㧞與連類而共征確乎莫移以保貞吉用之¶
錫命既著之夏典將以縮酒又薦於周室異芝蘭之禀¶
性不用其香等葵藿之有心尚思向日嵗聿云暮霜風¶
慘慄願當蕪没之時不棄輕㣲之質¶