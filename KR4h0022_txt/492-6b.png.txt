道安可見乎陛下何不命羣官立於朝者嵗各貢其所¶
知各以其所長試之各以其器任之不勝其任者罪罔¶
上闕其貢者罪蔽賢而洽聞者爵逾次禮部吏部以時¶
舉籍刑部督其不察如此則人人爭好賢人人務克已¶
何患乎真偽不可辨哉今朝廷之闕衆多其最急者刑¶
部刑部之綱不舉其由賞罰之不信勅命迭降而其㫖¶
相違故有行之於今日而廢之於明日罪之於此而赦¶
之於彼是慢易欺詐之藪耳欲無枉撓不可得也誠願¶