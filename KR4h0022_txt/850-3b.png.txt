真文於具葉天童潤色黄珉碧玉之壇海聖彌縫師子¶
龍王之㑹建靈幢於厚夜珠餙年深懸法鼓於迷津規¶
模嵗逺時又於佛堂東壁畫二聖僧丹青未畢大啟神¶
光隣玉塵之崇輝發金龕之實相朱軒夕朗似遊明月¶
之宫紺宇晨融若對流霞之闕由是岷英蜀秀攀講序¶
以雲趨帯鷰裙鸞仰齋庭而霧合貪機火阻浄施旁流¶
綺羅分觧珮之因軒盖得捐金之所靈妃翳日捨翠幄¶
於香筵仙客停雲落霓裳於寳地自非冲姿宻契景應¶