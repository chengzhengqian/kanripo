　　　授鄭賁司農卿制¶
門下國有大農實司金糓兹惟古官之重難於正卿之¶
拜朝散大夫試秘書監兼侍御史上柱國賜紫金魚袋¶
鄭賁通敏良才沉詳雅識明斷臨事貞修奉公所更秩¶
序必著聲績早叅幕畫在罇爼而止戈自董軍儲有京¶
坻之足食適時多可選衆攸歸爰籍變通主其出納務¶
殷任切倚辨當仁宜膺理粟之命佇繼康成之美可守¶
司農卿散官勲賜如故¶