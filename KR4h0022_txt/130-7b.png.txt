舊井於庭隅弔重蘿於木末既循省而顧慕愈辛酸而¶
慘怛何纒廹而求所安激予哀而不可遏也昔予生之¶
三歲值勍虜之衝奔徙穹廬於華縣䝉郊廟於氛昏皇¶
逰蜀川帝出朔原尸逐纔血烏丸又屯俄四逆之薦凶¶
扇熛炭而爇黎元予既幼捨此居業慮性命之所存始¶
竄跡於許都又逃刃於夷門沿汴水之湯湯棹淮波之¶
翻翻荷聞詩之前訓廹馳役而不敢言截淛河以徑度¶
趣諸越而休止在長洲與蘭陵亦一閏而三徙嫋嫋兮¶