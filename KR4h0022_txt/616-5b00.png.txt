　　　論廢宫官屬表(太宗/)　　　　許敬宗¶
臣聞先王慎罪務在(一有/於字)恤刑徃哲寛仁義在(一有/於字)宥¶
過聖人之道莫尚乎(一作/干)兹竊見廢宫官寮五品以上¶
除名棄斥頗歴温寒(一作/嵗時)但庶人疇昔之年身處不疑¶
之地包藏悖逆隂結宰臣所預姦謀多連宗戚禍生慮¶
表非可防萌宫臣(一作/内)官僚逈無關預今乃投䑕及器¶
孰謂無寃焚山燬玉稍同遷怒伏惟陛下至徳欽明哀¶
矜庶類聖情㝠感昭格上𤣥是天監孔明重申靈命神¶