重雲蒨蒨粲粲燠燠爛爛三光啓旦(一字一/作壯觀)若合璧連¶
珠耿耀於長漢夫其逺也天台傑(一作/□)起繞之以赤霞¶
夫其近也削成孤峙覆之以蓮花晃兮瑶臺之帝室赩¶
兮金闕之仙家其髙也出諸天於大梵其廣也遍諸法¶
於恒沙上可以薦元符於七廟下可以納群動於三車¶
者也於是乎騰聲明列部伍前朱雀後𤣥武左蒼龍右¶
白虎環衛匝羽林周雷鼔八靣龍旂九斿星戈耀日霜¶
㦸含秋三公以位百寮乃入鳴佩鏘鏘髙冠岌岌規矩¶