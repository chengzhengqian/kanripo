　　　南海送韋七使君赴象州任　陳　陶¶
一鶚韋公子新恩領郡符島夷通荔浦龍節過蒼梧地¶
理金城近天涯玉樹孤聖朝朱紱貴從此展䧺圖¶
　　　送沈次魯南遊　　　　　　前　人¶
髙䑓贈君别滿握軒轅風落日一揮手金鵞雲雨空鰲¶
洲石梁外劒浦羅浮東兹興不可接翛翛煙際鴻¶
　　　送江西周尚書赴滑䑓　　　前　人¶
楚謡襦袴整三千喉舌新恩下九天天角䧺都分節鉞¶