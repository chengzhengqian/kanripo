舍更互廢輕就重之宜損益不常地馬天龍之異復有¶
豫章銅岳蜀道銅山全歸佞倖之爐頓入諸侯之冶所¶
以公私太半偽實相蒙姦佞由此而兼并豪戚因兹而¶
聚斂洛京三鄽之内賈客雲屯齊宫七市之間商人霧¶
塞乃令東漢楚子高閣浮空西蜀彭家連樓跨術雷車¶
電騎多出工巧之家列鼎撞鐘無非貨殖之里賓徒藿¶
肉鮑書不足倫僮僕藜餘張詩莫能序三田為之廢業¶
五稼由此多荒伏惟陛下依乾度立坤功道則光格四¶