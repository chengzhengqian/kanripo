春風而沾夏雨一朝棄之為諸侯之𨽻衆心未定或致¶
迯亡其未可一也旣立諸侯當建社廟禮樂文物儀衛¶
左右頓闕則理必不安粗脩則事在未暇其未可二也大¶
夫卿士咸資禄俸薄賦則官府困窮厚歛則人不堪命¶
其未可三也王畿千里征稅不多至於貢賦所資在於¶
侯甸之外今並分為國邑京師府藏必虛諸侯朝宗無¶
所取給其未可四也今燕秦趙代俱帶蕃夷黠羗旅拒¶
匈奴未滅追兵内地逺赴邊庭不堪其勞将有他變難¶