而薦貴於新味不尚䙝雖則備物猶存節制故禮云凡¶
天之所生地之所長苟可薦者莫不咸在備物之情也¶
又曰三牲之爼八簋之實美物備矣昆蟲之異草木之¶
實隂陽之物備矣此節制之文也鉶爼籩豆簠簋罇罍¶
之實皆周人之時饌也其用通於燕饗賔客而周公制¶
禮咸(文粹有/異字)與毛血𤣥酒同薦於先晉中郎盧諶近古¶
之知禮者也著家祭禮觀其所薦皆晉時常食不復純¶
(文粹/作盡)用禮之舊文然則當時飲食不可闕於祀(文粹/作祠)祭¶