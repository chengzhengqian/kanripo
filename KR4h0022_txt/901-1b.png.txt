聖上本𤣥元之化以身而觀國酌堯舜之道睦親而逮¶
踈羽儀成而正體尊肺腑寧而元首豫生人之始内教¶
權輿文明在運外戚先理膺上仁而踐元舅享多福而¶
執謙光者其惟冀靖公乎公諱希球字國珍扶風平陵¶
人昭成皇后之弟也昔漢文恭儉垂統於西京我族有¶
内輔之功政清而刑偃漢章長者楊休於東國我君有¶
少宗之佐累洽而重熙貞觀創業也吾姑本周南之化¶
時維太姜開元立極也吾姊合塗山之徳時維文母昌¶