公㓜而襲安昌公焉清明激澈標格峻堅夏翟耿介無¶
矯飾於韋弦寒松青冥不受令於霜雪專經覩奥習法¶
精理起家左奉格(集作/裕是)改讓賢府果毅換文州司馬為¶
酷吏所陷罷官久之調榮州長史屬城慢法按而繩之¶
入計㑹府讐家横訟明勅杖其愬者遷公宋州司馬朝¶
廷翕然知有王法復假左臺侍御史江南道㢘察使類¶
㑹髙等加朝散大夫進潞州長史堆崖受湍獨醒見嫉¶
轉湖州長史公束濕不回聚蚊交訕(集作/訟)貶為饒州司¶