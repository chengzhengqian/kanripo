瑞芝長愉汪濊永固雍熈照天漏涘逺肅邇睦惠靡齊¶
民恩彌比屋式光惇史踰斯郁郁皇哉康哉同斯景福¶
　　　𤣥圃園講頌(并/序)¶
竊以寶山峻極駘足未窺惠海遥波輕舟誰泛故以探¶
沙亂(一作/詩𤣥)妙類杵迷形百代同昏千年誰啟皇上託應¶
金輪均符玉鏡俯矜若習續照慈燈鶴禁還春龍泉更¶
曉𤣥水躍祥丹陵寫電功韜火宅徳覆昏衢智惠之光¶
猶初日照忍辱之力如明月珠天成地平遐肅邇穆澤¶