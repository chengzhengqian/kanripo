禹書畢方是祟嗟爾畢方兮胡肆其志皇亶聰明兮念¶
此下地災皇所愛兮僇死無貳幽形扇毒兮隂險詭異¶
汝今不懲兮衆愬咸至皇斯震怒兮殄絶汝類祝融悔¶
禍兮囬禄屏氣太隂施威兮𤣥冥行事汝雖赤其文隻¶
其趾逞工衒巧莫救汝死黠知亟去兮愚乃止此髙飛¶
兮翺翔逺伏兮無傷海之南兮天之裔汝優游兮可卒¶
嵗皇不恕兮永汝世日之良兮今速逝急急如律令¶
　　　罵尸蟲(并/序)　　　　　　　　前　人¶