能遷或増之以憲司或擢之以棘寺實所謂宸鑒髙遠¶
睿奬宏深雖虞舜官人之羙無以過此臣才非申甫恩¶
重嵩華惟跼地以彷徨敢窺天之遠近不勝懇切慺慺¶
之至謹奉表陳謝以聞¶
　　　謝潘侍郎到宣慰表　　　　楊於陵¶
臣伏奉八月二十四日勑陛下以江淮旱歉軫慮蒸黎¶
命度支鹽鐵轉運使戸部侍郎兼御史中丞潘孟陽宣¶
諭慰安蠲除疾苦以今月二十九日到臣本州頒賜詔¶