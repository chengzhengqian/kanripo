臣祗承(集作/膺)聖旨夙夜竭誠閭里獲安流庸盡復猥蒙¶
朝奬錫以金章及遷同州又遇歉旱悉心綏撫幸免流¶
離今荷天慈憫臣耆舊列名賔䕶之職分局河洛之都¶
老馬霑束帛之恩枯株蒙雨露之澤獲居榮秩以畢餘¶
年顧此微軀實為厚幸伏以臣始為御史逮事德宗今¶
忝宫僚幸逢聖日舉四海之内賢能則多求六朝之臣¶
零落將盡雖迫桑榆之景猶傾葵藿之心無任感恩惕¶
抃之至¶