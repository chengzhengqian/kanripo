其孰能處於此乎勤勞夙夜亦云至矣我皇初纉寳祚¶
特加寵奨榮以金印紫紱玉帶之賜尋又就遷命秩勲¶
階兼崇蓋舉勞以行賞也爾其聳善嚮義愛才好直周¶
旋蚤暮率履無越每聞激忠之詞及有所論必加慰勉¶
欣喜外形此又列内庭者所共幸也至于増葺院署使¶
群英有㳺處之安栽培松筠使多士有吟翫之適表裏¶
融暢始終堅全固不易得也若無題叙則將來者何以¶
景行之因移學士舊記遂徵前院使之官族斷自元和¶