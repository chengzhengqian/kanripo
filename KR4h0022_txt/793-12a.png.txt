為通侯姊妹封國夫人富埓王宫車服邸第與大長公¶
主侔矣而恩澤勢力則又過之出入禁門不問京師長¶
吏為之側目故當時謡詠有云生女勿悲酸生男勿喜¶
歡又曰男不封侯女作妃㸔女却為門上楣其人心羡¶
慕如此天寳末兄國忠盗丞相位愚弄國柄及安禄山¶
引兵嚮闕以討楊氏為詞潼闗不守翠華南幸出咸陽¶
道次馬嵬亭六軍徘徊持㦸不進從官郎吏伏上馬前¶
請誅晁錯以謝天下國忠奉氂纓盤水死於道周左右¶