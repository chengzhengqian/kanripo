其自絶於一方也雖有髙深之阻必啟行路通之是故¶
天下書同文教同體梯航内向而禍亂不作觀乎劍閣¶
見聖人之徳為偉夫抉連山開積阻剖盤石擘崇巒呀¶
然洞裂斗絶千仭逺迹竒狀神靈恠異謂之天造之資¶
則有攻鑿之形矣謂之人力之用則無掎㧞之勢矣豈¶
五丁為役歟泯泯茫茫不可得而詳也若乃廹隘之所¶
容邅廻而後通翕巴漢之萬轍揔岷嶓之重險一夫而¶
禦之則三軍無所施其勇覆簣而防之則逸足不能踰¶