諫臣(集作/官)之職曰左右前後拾遺補闕大則廷議小則¶
上封近年以來正衙不奏事庶臣(集作/官)罷廷對若此則¶
不見遺闕補拾何階不得敷陳廷議安設其所謂舉諫¶
職者唯獨誥令有不便除授有不當則奏一封執一見¶
而已以此(集作/臣)思之君臣之際論列是非諷諭未形籌¶
畫於至宻尚不能廻至尊之盛意備讒慝之巧言而況¶
於既行之誥令已命之除授然後執(集作/奏)一封奏(集作/執)¶
一見而私欲收絲綸之詔廻日月之光信無裨於萬一¶