又政之殊尤者也於戲民之生也如鳥獸然饑食渴飲¶
難馴易駭名公端士承時之平因俗之阜或以智力理¶
之可也若移之於瘡痏毒痛(一作/痡)之後非徳信積中和¶
粹發外以誠被物如父愛子則何以臻於此夫人君臨¶
上百辟在下其欲正生人之性命敷大中之教化扶淫¶
僭之風俗行明白之刑罰(一作/賞)非有功者則不得操其¶
柄焉故刺史於他官為重漢制秩中三千石冠進賢銀¶
印青綬隼旟龍節盖所以大其威而昭其徳也今天下¶