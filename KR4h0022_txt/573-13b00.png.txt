任當陛下維新之始辱陛下爰立之恩有累樞衡無裨¶
衮職外致匈奴之哂内失蒼生之心推換炎凉因循德¶
澤妨塞賢路塵忝台階自顧疲驂方求息駕豈謂陛下¶
特迂神鑒曲盼凡材(集作曲/用朽材)再生(集作/提)腹背之毛重委¶
股肱之地大辜(集作/孤)人望猶簡帝心雖君父深恩莫知¶
其惡而駑駘力竭何以自安豈敢退而生光(集作/全)實願¶
求其死所伏望再移天眷重選時英特廻加膝之恩别¶
受沃心之相全陛下始終之道成微臣生死之榮無任¶