(每嵗庸調八月徵收農功未畢恐難濟/辦自今已後延至九月三十日為限)諸軍行人逺為¶
邉捍修短之分雖有定期役從而終良深軫念其有陣¶
亡及在軍亡歿骸骨未還鄉貫者宜令節度使給棺櫬¶
逓歸又防邉禦冦實為艱勞貧户單丁固兹(疑/)存飬更¶
令差遣去住難堪自今已後應差行人家無兼丁不在¶
取限自古聖人皆以孝理五常之本百行莫先移於國¶
而為忠事於長而為順永言要道實在𢎞人自今已後¶
令天下家藏孝經一本精勤誦習鄉學之中倍増教授¶