士莫不伸於知己屈於不知己頃姜生以調集不偶薄¶
言東歸乃告辭於吏部徐公公素知其才惜其去竟不¶
與之别無何授宣城掾得不謂小伸於知己乎秋天曉¶
晴碧色如掃横度一鳥時時行雲益令姜生有懐吳㑹¶
况還家有循陔之慶移(一作/趨)府有牒辟之命哉僕與斯¶
人曽未覯止其友人姜(一作/公)正範與余善邀余序之範¶
誠以我筆家流則不知姜意以為如何也¶
　　　送李彛宰新都序¶