　　　哭方干　　　　　　　　　杜荀鶴¶
何言寸禄不沾身身殁詩名萬古存况有數篇闗教化¶
得無餘慶及兒孫漁樵共壘墳三尺猿鶴同棲月一村¶
天下未寧吾道喪更誰将酒酹孤䰟¶
　　　哭劉得仁　　　　　　　　前　人¶
賈島還如此生前不見春豈能詩苦者便是命覊人家¶
事因吟失(一作/盡)時情礙國親多應銜骨恨千古不為塵¶
　　　經謝公青山弔李翰林　　　前　人¶