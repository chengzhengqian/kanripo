遂令囬麾轉檄背青丘而騖列障分亭廵蒼波而守昔¶
者齊侯以力方城為楚國之辭虞帝崇文苖人失洞庭¶
之險况乎仗徳綏亂以直乗邪明逆順之端聳華夷之¶
望雖復舳艫沸海旌旗觸天鐡山四面金城千里亦不¶
能為敵人計矣此君侯之未諭一也盖聞星廽日運御¶
洪荒者貞夫一電照風行制寥廓者歸乎静易曰復其¶
見天地之心乎語曰動之斯和綏之斯來(一作/安)是知源¶
潔則流清形端則影直大道起而仁義息神化周而市¶