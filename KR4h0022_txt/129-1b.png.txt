尋耻威略不振常懷憤懣乃著愍時賦以見其意詞曰¶
嗟余命之殊薄實賦運之逄屯既殷憂而彌歲亦坎壈¶
而相隣晝營營而至晩夜耿耿而通晨望否極而反泰¶
何杳杳而無津悲晉璽之遷趙痛漢鼎之移新無田范¶
之明略愧夷齊之得仁遂胡顔而苟免謂小屈而或伸¶
豈妖沴之無已何國歩之長淪恨少生而怯弱本無志¶
於爪牙謝兩章之雄勇恧二策之英華豈三石於鄠杜¶
異五馬於瑯琊直受性而好善類蓬生之在麻冀無咎¶