　　　千畆望幸賦(以將興墜典允/屬聖期為韻)　失　名¶
國重農事帝遵時令惟千畆之可親望三推而闡盛田¶
畯方勤於禀法甸師已切於承命陽和初布庶平東作¶
以勸人逕術既端終俟南郊而見聖當其融風式協韶¶
景方遲金根為順動之馭菖葉表親耕之期度以地狹¶
難容足列公車之數顧其土膏潜動可陳農器於兹修¶
壠惟直遐阡甚夷是宜率諸侯大夫以行乎周禮不可¶
使四年正月獨稱於晉時言瞻耒耜志惜墳衍謂畇畇¶