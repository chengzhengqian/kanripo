實從之來權生之貌固若常人耳其文辭引物連類窮¶
情盡變宫商相宣金石諧和(一作/聲)寂寥乎短章舂容乎¶
大篇如是者閱之累日而無窮焉愈常觀於皇都每年¶
貢士至千餘人或與之遊或得其文若權生者百無一¶
二焉如是而將進於明有司重之以呉縣之知其果有¶
成哉於是咸賦詩以贈之¶
　　　送何堅序¶
何於(集作/與)韓同姓爲近堅以進士舉於吾爲同業其在¶