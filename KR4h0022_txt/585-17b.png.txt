日月斷自深慮遽置寛科降受郡符錫留命服九重殊¶
渥再荷生成萬殞殘骸何由報効以今月十二日到所¶
部上訖伏以君親同致臣子一例(一作/列)情有思於聞逹¶
理合具而奏陳今臣官忝頒條職非奉使謝上之外拜¶
章無因欲隱黙而不言懼中傷而未已何者微臣頃蒙¶
朝奨謬列宰司誠不曾壅隔賢才(一作/才賢)怨臣者至寡辭¶
京之後毁臣者則多今却望朝廷更無庇援曲全孤賤¶
唯託聖明特乞眷慈俯鑒哀懇庶使窮鱗懷躍波之望¶