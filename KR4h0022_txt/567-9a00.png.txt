臣某言伏見詔書以唐州節度使李愬生擒逆賊吳元¶
濟獻俘文武百僚於興安門列班稱賀者天威逺被元¶
惡就誅一方既平萬國咸慶中賀伏惟睿聖文武皇帝陛¶
下徳超䆳古道合上𤣥臨御已来天人協賛削平吳蜀¶
掃蕩塞垣車書大同夷狄来貢蕞爾元濟敢懐野心輙¶
聚犬羊茍偷時月陛下聖謩獨運睿感潜通天助神兵¶
人生勇氣既擒兇逆爰(集作/遂)正刑書伏三紀之逋誅成¶
九衢之壯觀宗社昭告華夷式瞻行弔伐而在禮無違¶