丘以接千年之統泥金少室攸増萬歳之規卓哉煌煌¶
聖君之表也微臣曲學蓬户竊位蘭臺未聞騘馬之謡¶
非有雕龍之思鞠躬霜署謬覩於天章逖聽鈞臺側聞¶
於帝樂天文尊貴不逺於下臣帝寳殊(集作/珍)崇曲宣於¶
近貴竊以為君唱臣和固不隔於尊卑宫變商從方允¶
諧於金石輙用齋心扣寂假翰求詞將以攀日月之末¶
光繼螢爝之微照不勝(云云/)¶
　　　進東嶽朝覲頌表(𤣥宗/)　　　蘇　頲¶