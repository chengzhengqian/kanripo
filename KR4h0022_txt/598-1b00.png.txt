　　　中書門下請聽政表　　　　于　邵¶
臣某言臣及文武百寮上乞奉遵遺詔俯埀聽政迨于¶
再三尚阻羣請所天未覆何地自容伏自焦惶罔知攸¶
處臣以因心之感是陛下私戚顧命之重是先帝至公¶
未有因私戚而忘至公居大寳而懷小節者也且漢文¶
昔王之賢者豈欲埀訓作則自虧其道而後嗣忘其孝¶
思盖所以埀時制禮從權體國千載不易直道而行曾¶
參閔損俯就者家也周康漢景抑就者國也安以一家¶