一日而来庭則不叛不侵知遐邇之無外自南自北昭¶
聲教之永寕惟蠻也荒陬有倔强之號惟狄也絶漠有¶
桀黠之暴辭炎徼應感而偕来謝穹廬不期而兩造上¶
乃御正殿臨中區文物有耀聲明以殊小周王之賔肅¶
慎卑漢后之享單于於是卉服雲集旃裘風趨駿奔而¶
逺無不届麏至而實繁有徒垂衣而朝三表自慙於制¶
虜止戈為武五月孰矜其渡瀘百辟式瞻九儀以配寕¶
有截而斯暢儼無譁而相對獻琛盡禮雜彩服以和光¶