詩以進士名來謁時刺史趙郡李播曰龔秀才詩人兼¶
善鼓琴因令操流波弄清越可聴及飲酒頗工(集作/攻)章¶
程謹雅而和飲罷牧南去舟中閲其詩有山水閑淡之¶
思後四年守吳興因與進士嚴惲言及鬼神事嚴生曰¶
有進士龔軺去歲來此晝坐客館中若有二人召軺者¶
軺命馬甚速始跨鞍馬驚墮地折左脛旬日卒余始了¶
然憶錢塘見軺時徐徐尋思如昨日事因知尚殯于野¶
乃命軍吏徐良改葬于卞山南去州城西北一十五里¶