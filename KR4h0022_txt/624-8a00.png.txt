欲掃蕩幽鎮先宜肅清朝廷何者為患有大小議事有¶
先後河朔逆賊只亂山東禁闈奸臣必亂天下是則河¶
朔患小禁闈患大小者臣等與諸道戎臣必能剪滅大¶
者非陛下制斷非陛下覺悟無計驅除今文武百寮中¶
外萬品有心者無不憤忿(集作/怨)有口者無不咨嗟直以¶
威權方重奬用方深有所畏避(集作/忌)不敢抵觸恐事未¶
行而禍已及不為國計且為身計(一作/謀)者耳臣比猶懐¶
(一作/思)隠忍不願發明一則以罪惡如山怨謗如雷伏料¶