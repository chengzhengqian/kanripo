白馬東北來空鞍貫雙箭可憐馬上郎意氣今誰見近¶
時主將戮中夜商於戰䘮亂死多門嗚呼涕如霰¶
　　　同前　　　　　　　　　　李　白¶
龍馬花雪毛金鞍五陵豪秋霜切玉劔落日明珠袍鬬¶
雞事萬乗軒盖一何髙弓摧南山虎手接泰山猱酒後¶
競風采三杯弄寳刀殺人如剪草劇孟同遊遨發憤去¶
函谷從軍向臨洮叱咤經百戰(一作萬/戰塲)匈奴盡奔逃歸¶
來使酒氣未肯拜(一作/下)蕭曹羞入原憲室荒徑隠蓬蒿¶