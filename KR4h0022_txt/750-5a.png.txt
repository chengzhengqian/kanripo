於昆季慎惜名噐愛飬黎元後庭嬪嬙皆是藩邸之舊¶
數不盈十竟無私寵特解吏事尤好禮客但政苛碎暗¶
於聽受降年不永朞嵗而崩大漸維幾黜其元子武成¶
母弟之親入主宗祏而少禀㐫徳不孝不仁龍攅在殯¶
淚不承臉太后之喪亦不哀哭纔及公除便衣縫裘縱¶
侈荒淫不知紀極甘酒嗜音夜以繼晝有和士開者素¶
有(疑/衍)和氏之庶孽其面目亦似胡人輕薄凡猥為衣冠¶
所棄武成在田之日引為參將聞好彈胡琵琶亦解歌¶