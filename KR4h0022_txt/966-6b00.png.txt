族冠冕縣君泉源發清峻極慿厚孕和藴粹吐芳如春¶
其在弱笄雅有君子之度諸姑從母有若韋太師見素¶
裴尚書寛二夫人稱之曰吾見此女使人思齊不自知¶
其所為長開元季年先舅尚書忠公尊顯于代高明克¶
家思配子之賢慎承我之重縣君以姬姜之盛發聞之¶
美誕集嘉命既而有行先姑隴西夫人才之傳之以政¶
於是資顧復之報以孝舅姑推友于之愛以睦娣姒和¶
琴瑟之樂以諧所從閲詩易之義以修所職婦儀母訓¶