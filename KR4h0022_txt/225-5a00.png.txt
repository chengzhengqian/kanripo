鼇岫雲低太一壇武皇齋潔不勝懽長生碧字期親署¶
延夀丹泉許細㸔劔佩有聲宫樹静星河無影禁花寒¶
秋風褭褭月朗朗玉女清歌一夜䦨¶
　　　劉晨阮肇遊天台¶
樹入天台石路新細雲和雨動無塵烟霞不省生前事¶
水木空疑夢後(一作/裏)身往往雞鳴巖下月時時犬吠洞¶
中春不知此地歸何處湏就桃源問主人¶
　　　劉阮洞中偶(一作/遇)仙子¶