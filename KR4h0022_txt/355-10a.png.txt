於六師訪真訣乎遐外見流星以為旗邀白雲而為盖¶
玉虬紛其旖旎青鸞儼其容裔霓為裳兮羽為旗雷為¶
車兮電為斾噂噂兮上馳遥遥兮横厲忽若夢兮有覺¶
與巫陽兮相㑹巫陽為予兮挈(一作/㓗)龜龜告予以雙支¶
朱雀摇而金躍青龍發而火馳虵登栖兮鷄入穴雲北¶
走兮水西垂巫陽曰反兮覆兆不告靈蔡誠不能知造¶
化之心數朽骨焉足以定古今之倚伏請導列缺之前¶
旌部豐隆之後轂披上帝之𤣥鍵考中皇之秘籙於是¶