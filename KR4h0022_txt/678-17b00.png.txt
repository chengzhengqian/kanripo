　　　與崔羣書　　　　　　　　韓　愈¶
自足下離東都凡兩度枉問尋承已逹宣州主人仁賢¶
同列皆君子雖抱覊旅之念亦且可以度日無入而不¶
自得樂天知命者固前修之所以禦外物者也况足下¶
度越此等百千輩豈以出處逺近累其靈臺耶宣州雖¶
稱清涼髙爽然皆大江之南風土不並以北將息之道¶
當先理其心心閒無事然後外患不入風氣所宜可以¶
審備小小者亦當自不至矣足下之賢雖在窮約猶能¶