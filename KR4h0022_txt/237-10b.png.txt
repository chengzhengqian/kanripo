鬚長更剃青靄逺還歸仍說逰南岳經行是息機¶
　　　早秋寄題天竺靈隱寺　　　前　人¶
峯前峯後寺新秋絶頂髙牕見沃州人在定中聞蟋蟀¶
鶴曽棲處挂獼(一作/猿)猴山鍾夜度空江水汀草(一作/月)寒¶
生古石樓心憶懸帆身未遂謝公此地昔年逰¶
　　　宿西嶽白石院　　　　　　釋無可¶
白石上嵌空寒雲西復東瀑流懸住處雛鶴失禪中岳¶
壁松多古壇基雪不通未能親近去擁褐媿相同¶