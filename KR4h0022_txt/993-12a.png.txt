維元和五年歲次庚寅十月戊辰朔十七日甲申刺史¶
呂某遣故衙前虞候何防以豚酒蔬果(二字集/作之奠)致祭蘇¶
昇陳演李寛㤗陳甫魯餘之靈爾等五人感余誠信力¶
輸公稅爭赴先期溪山阻深潦水(集作/滛潦)暴至不忍欺我¶
忘其險艱州令未明津渡不謹致此淪逝咎由使君興¶
言涕流痛念何及聊申薄酹兼致㣲贈代納殘稅皆余¶
俸錢魂而有知諒此深意尚饗¶
　　　道州祭百姓鄧助費念文　　前　人¶