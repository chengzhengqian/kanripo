聨而相繼拜郎起草襲鴈而傳羔補衮司槐送伯而迎¶
季爾乃闢虚幌敞華筵閨門之秀士咸集京邑之清流¶
畢萃萬株果樹色雜雲霞千畆竹林氣含煙霧激樊川¶
而縈碧瀬浸以成陂望太乙而隣少㣲森然逼座尚書¶
未至曳履驚鄰宫尹遞来鳴騶動壑登玉爼醉金觴地¶
髙而珍物維豐理洞而清徽不雜以醉觀德因談獲情¶
外戚遨遊自携歌吹主人賞㑹但有琴詩於是下髙臺¶
陟曲沼鋪落花以為藉結垂楊而代幄霽景含日晩霞¶