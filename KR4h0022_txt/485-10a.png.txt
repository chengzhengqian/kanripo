分善惡之俗捐鄭衞之音奏簫韶之樂正疏略之弊敦¶
揖讓之儀州郡大行朝廷式序同異斯達内外罔差既¶
合盡美之端何問不才之子若罄愚而説則陛下無有¶
昧之咨若駐筆而述則陛下鍾佇明之訪實迷海遊何¶
足知之臣聞大樂與天地同和大禮與天地同節既列¶
同異之因將分内外之殊皇王是尊古今(一作/賢)所重俱¶
為時用其功一焉制策曰四時武徳制自何君五行文¶
始本之誰代者臣聞四時武徳制之以周王五行文始¶