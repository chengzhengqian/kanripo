梁靖撰七序竊位素食慙况我大君財成上帝制作昭¶
昭焉若日月之代明纍纍焉似星辰之錯行有典有則¶
是彛是訓懐生幸生而有餘羣下瞻仰而不足蕭相國¶
捃摭秦法窺天無階杜武庫叅定漢章蹐地失措誠可¶
以垂後誠可以逹幽至人無心靈契昭於𤣥極昊天有¶
命神物萃於休期巽風未行甘露頻降亦何止言善而¶
星退躬禱而雲来夫其素液繁灑芳滋豐溢叢駢六氣¶
之英摇動二儀之粹匝園林而並潤溥郡邑而同霑漢¶