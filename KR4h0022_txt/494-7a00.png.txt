頒其布帛肉粟之賜則為養老之道盡於是矣臣以為¶
此小恵也非大徳也何則賜之以布帛仁則仁矣不若¶
勸其桑麻之業使天下五十者可以衣帛矣賜之肉粟¶
恵則恵矣不若教其雞豚之畜使天下七十者可以食¶
肉矣然後牧以仁賢慎其刑罰雖不與之年而老者得¶
以夀矣不奪其力不擾其時雖不與之財而老者得以¶
富矣使幼者事長少者敬老雖不與之爵而老者得以¶
貴矣此三代盛王所以不遺年而興孝者用此道也¶