盛於漢日大章未可比於堯年振萬古而獨出豈百王¶
之相㳂洎乎秉翟而叙候樂以舉協黄鍾歌大吕乍陽¶
開於簫管忽隂閉於柷敔淹速以度正直是與若中正¶
而離立復徐動而進旅和之感物應鳥獸以蹌蹌禮以¶
成文垂衣裳之楚楚由是俾有司夙夜在躬候吉日鼔¶
鍾于宫方將萬舞爰節八風于以易其俗于以告厥功¶
因乎所自制在其中申敬也其恭翼翼宣滯也其樂融¶
融齊無聲於合莫感有情而統同則其業之所肄習之¶