　　　送冷朝陽還上元　　　　　前　人¶
青絲䋏(音昨/索也)引木蘭船名遂身歸拜慶年落日澄江烏¶
榜外秋風踈栁白門前橋通小市家林近山帶平湖野¶
寺連别後依依寒夢裏共君携手在東田¶
　　　送髙别駕歸汴州　　　　　前　人¶
信陵門下識君偏駿馬輕裘正少年春雨送歸千里外¶
東風留醉百花前身随玉帳心應惬官佐銅符勢又全¶
乆客未知何計是參差去借汶陽田¶