後廣其宿基増諸石(一作/鹵)版必使堅永侔于鐡壁役或¶
務棘棘則民瘃築或務慼慼則民疲弗棘弗慼繫爾曹¶
寛猛之有中也無以苛忍相矜無以遄速為代諸侯受¶
教夙夜胥朂勉于恪勤以勵厥躬故執畚者䋲䋲操斧¶
者詵詵輦壌輸財蟻列子臻笑語忻忻(一作/聽聽)争先有期¶
自旭及晡役未嘗懈逺而望之則疊巘層巒屹如天設¶
廹而視之則崇岡連阜捷若神化迴合叢倚崖束山抱¶
建邦則險此焉是覯自八月庚子興役暨十月之壬寅¶