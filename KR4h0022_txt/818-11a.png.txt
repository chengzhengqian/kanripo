如来以萬門萬行普示衆生隨其性根用假方便水月¶
觀像萬泉俱鍳識真如者知非在水慧燈傳照百千同¶
朗識佛智者知燈在覺是以如来開三乗諭演菩薩㫖¶
傳十二輪渡生死海是經之要妙諸佛之心印巻舒萬¶
法(一作/巻)彰示凡聖信觧得入入為真諦無我無我無為¶
無為無生無滅諸佛如来不以寂滅自樂無生自處故¶
現生滅以示羣迷入煩惱中解衆生縛入有相中示衆¶
生滅是以諸佛如来以一切衆生煩惱苦海無明罪垢¶