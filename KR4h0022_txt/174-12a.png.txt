臯類觀賞帝里如懸鏡繚繞八川浮岧嶤雙闕映曉色¶
徧昭陽晴雲巻建章華滋的皪丹青樹顥氣氤氲金玉¶
堂尚有靈蛇下鄜畤還徴瑞寳入陳倉自昔秦奢漢窮¶
武後庭萬餘宫百數旗廻五丈殿千門連綿南隥出西¶
垣廣盡螓蛾華窈窕羅生玳瑁象崐崘廼睠天晴興隐¶
恤古來土木良非一荆臨章觀趙叢䑓何如堯階將禹¶
室層欄&KR0772;窱下龍輿清管逶迤半綺疏一聼南風引鸞¶
舞長謠北極仰鶉居¶