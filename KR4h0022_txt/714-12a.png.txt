不潜契於同聲矣聖明千載區宇一家掩八紘以得之¶
莫不髙㑹於中京矣是日也河圖適至海鯨初死五¶
嶽四凟漢皇帝崇其望祀一日三朝周天子展其莊敬¶
君臣慶色朝野歡心𤣥晏先生開甲第而留賔二三君¶
子赴龍門而廣讌隂雲已墨肅氣彌髙霜寒萬里之園¶
氷納千金之水面郊後市即為潘岳之居累代通家咸¶
言李膺之客百年何計相知在於我心四海何求為樂¶
止於名教抽毫進牘皆請賦詩日暮途逺聊裁序引¶