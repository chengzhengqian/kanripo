長時乆(文粹/作以)推戴玉立氷㓗無緇磷遷染之譏以文德¶
自終豈徒然哉嗣復不佞發跡門館儀曹台席皆忝前¶
躅公之元子中書舍人璩不幸短命其嗣憲孫(文粹作/子憲)¶
泣奉文集求鄙詞以冠篇首雖觀於巨海難挹波濤而¶
藉用白茅所資誠敬其五十巻次第具在集目謹序¶
　　　文泉子集序　　　　　　　劉　蛻¶
於西華主之降也其三月辛夘夜未半野水入廬漬壊¶
簡策既明日燎其書有不可玩其辭者噫當初不敢自¶