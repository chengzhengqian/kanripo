昔叔孫通徒以綿蕞草具之功遂獲封侯之賞况朕始¶
見天地初(集無/初字)朝祖宗哀勵祗嚴不克是懼惟爾肇自¶
清廟逮予還宫賛道法儀踰於四百俛伏趨數訖無尤¶
違夫何叔孫用是為比顧此冲昧實賴老成不有甄升¶
孰明勤藎奉常正秩左揆兼榮六樂九儀興替在此無¶
忘朂率以厚人倫可檢校尚書左僕射兼太常卿散官¶
勲封如故¶
　　　授崔羣右僕射兼太常卿制　李虞仲¶