角渭曲晩旌旗仗義懸無敵鳴攻故(集作/固)有詞若非天¶
奪去豈復虜(集作/慮)能支子夜星纔落鴻毛鼎便(一作/漸)移¶
郵亭世自換白日事長垂何處躬耕者猶題殄瘁詩¶
　　　宿黄花館　　　　　　　　楊　發¶
孤舘蕭條槐葉稀暮蟬聲隔水聲㣲年年為客路無盡¶
日日送人身未歸何處迷鴻離浦月誰家愁婦搗霜衣¶
夜深不卧簾猶捲數㸃殘螢入户飛¶
　　　行次潼闗驛逢魏扶東歸(巳見二百/十八巻)¶