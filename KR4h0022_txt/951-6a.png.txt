不茍臨事風生條其積弊盡達聰耳(集作/聽)雖狺狺之吠¶
營營之飛置於度外不直不已連章上愬詞㫖深切羣¶
情惴駭處之恬然謝病乞告終無所屈皇眀嘉納入亞¶
九卿時縉紳之士多以憑暴為戒怵迫附離而不能自¶
固者多矣如君之特立剛毅不更其守古之儒行何以¶
加之(集作/嘉焉)此徳輿所以受其孤之哀請而不敢辭也君¶
之曽祖𤣥基皇朝散大夫會州長史祖紹先皇揚州揚¶
子縣尉父炅皇大理司直兼河南府河隂縣令代名土¶