和節詩序聖澤曲臨天文下降日月爛其光彩風雲蔚¶
其氣色捧讀驚駭魂守失常臣某中謝臣伏以天地有¶
常萬物必由其化隂陽不測聖人能為之節然後垂文¶
章以皷天下之動張宴樂以道天下之和三五以還盛¶
美斯在伏惟陛下以道御物以文化成立言盡經緯之¶
本秉筆節陽和之中雖天㫖𤣥深理絶於彌度而睿詞¶
煥洽義歸於德邵文輝三象諧同六律邁殷湯之晨露¶
掩虞舜之薰風皇太子以聦哲之姿篆𨽻之妙鸞鳯之¶