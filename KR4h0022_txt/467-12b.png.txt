務矜凋瘵俟爾報政副予所知¶
　　　批鄭涯謝上表¶
省表具知卿道茂搢紳望髙班列夷澹自處(一作/守)端莊¶
有嚴直如朱絃清比嘉玉内庭西掖留重價於雄文憲¶
府南宫藹餘芳於嘉話出入更踐便蕃寵榮所蒞有聲¶
溢於聞聽是用授之鈇鉞鎮以荆蠻壓江漢之上㳺揔¶
吳蜀之都㑹茍非良幹其誰付焉知已下車故多勞止¶
勉𢎞政術必副憂勤所謝知¶