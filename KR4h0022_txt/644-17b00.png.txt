謀復將作矣固揚聲赴助計在圖襲吞淵明之衆招厭¶
虐之民舉長淮以為㫁仍鴟張歲月南靣假名死而後¶
已此盖蜯鷸之禍我承其弊且偽主昏悖不惟善隣賊¶
忍之心老而彌篤納逋叛之詭譎蔑信義以猖狂天䘮¶
其神人重其怨將踐𤓰圃之蹤且追兒侯之轍今徵發¶
犬羊侵軼徐部築壘擁川覬覦小利此而可忍孰不可¶
懐兵凶戰危出不得已謬奉朝規肅兹九伐扛鼎㧞樹¶
之衆超乗投石之旅練甲争途波聚霧合虎斑龍文之¶