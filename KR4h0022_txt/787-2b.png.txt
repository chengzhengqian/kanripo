殿珠毫十方皆現慷慨榱桷(集作/椽)之未立吁嗟棟宇之¶
莫脩不捨有為取諸大壯觀夫左龍角右參旗前太微¶
後營室駢羅列以雜㳫瑟蕭條而(集作/以)清泠上磊落以¶
晃朗下泓澄而(集作/以)靉靆參參差差森森纚纚千櫨萬¶
栱乍合乍離蒨蒨粲粲絢絢煥煥六采五章或同或散¶
莾如天履矗以雲平金火合舍於垂珠日月相望於銜¶
璧璇墀釦砌平接泰階玉户金扉俛臨閶闔曵紅日舒¶
丹霞豐隆為雲抨(集作/砰)鏗訇於軒檻列缺為電翕&KR1865;霍¶