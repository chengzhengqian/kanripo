客勿遽反繁絃曲未成¶
　　　同前　　　　　　　　　劉允濟¶
昔在龍門側誰想鳳鳴時雕琢今為器宮商不自持巴¶
人緩疎節楚客弄繁絲欲作髙張引翻成下調悲¶
　　　夏彈琴　　　　　　　　劉希夷(文粹作/劉戩)¶
碧天本岑寂素絲何清幽彈為風入松崖谷颯已(一作/以)¶
秋庭鶴舞白雪淵魚躍洪流余欲娛世人明月難暗投¶
感歎未終曲淚下不可收嗚呼鍾子期零落歸山(一作/荒)¶