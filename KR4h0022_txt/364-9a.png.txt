　　　塞廢井文　　　　　　　　杜　牧¶
井廢輒不塞于古無所據(一作/稱)今之州府㕔事(一作/署)有¶
井廢不塞居第在堂上有井廢亦不塞或匣而䕶之或¶
横木以土(二字文/粹作上)覆之至有歳久木朽䧟人以至于死¶
世俗終不塞之不知出何典故而井不可塞井雖列在¶
五祀在都邑中物之小者也若盤庚五遷其都若社稷¶
宗廟尚毁其舊而獨井豈不塞耶古者井田九頃八家¶
環而居之一夫食一頃中一頃樹蔬鑿井而八家共汲¶