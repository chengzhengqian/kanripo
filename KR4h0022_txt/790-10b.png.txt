論(集作/謂)多言中庸之士由茲保身吾謂斯銘未足以珍¶
出為忠臣言則及君入為孝子言則及親非君與親則¶
宜黙云謗訕之言出入&KR1343;淪一息之波流于無垠猜毁¶
之言如臨帝閽(集作出/如鈞天)鈞天之樂聞于無聞佞媚之言¶
出如絲棼一入于人治亂不分間諜之言出如鷹鸇鷹¶
鸇之迅一舉凌(一作/戾)天無嗜于酒酒能亂徳(集作/國)無味¶
于味味能敗徳以道為飲以文為食成吾之名繄乃勉¶
力¶