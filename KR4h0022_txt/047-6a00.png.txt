君為心君以人為體晏㑹之節以明於尊卑慶賜之儀¶
以旌於孝悌原夫宅中而起繼天而作遥眡嵩少俯枕¶
伊洛巍巍煌煌厥髙不可乎彌度拏龍㰇以蚴蟉亘虹¶
梁而各落綷以綺藻施以丹雘四闥以四氣而開八窻¶
以八風斯廓祥風布影對寶檻以交輝皎日懸光曜金¶
牀而璀錯於是陳三獻之禮臻九成之樂申儀於辟雍¶
崇業於太學甄古今之至理議沿襲之蹖駮既而順斗¶
極運天闗皇恩普矣貴賤以頒東門之外以朝乎九國¶