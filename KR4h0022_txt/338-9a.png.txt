水殿教題壁題罷紫衣親寵錫僧家愛詩自拘束僧家¶
愛畵亦局促唯師草聖藝偏髙一掬山泉心便足¶
　　　張伯髙草書歌　　　　　　釋皎然¶
伯英死後生伯髙朝㸔手把山中毫先賢草律我草狂¶
風雲陣發愁鍾王須㬰變態皆自我寫形類物無不可¶
閬風遊雲千萬朶驚龍蹵踏飛欲堕更覩鄧林落葉(一/作)¶
(花/落)朝狂風亂擾何飄飄有時凝然筆空握情在寥天獨¶
飛鶴有時取勢氣更髙憶得春江千里濤張生竒(一作/草)¶