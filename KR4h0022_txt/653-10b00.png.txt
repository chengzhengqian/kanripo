危託鷰巢春畹將逰則蕙蘭絶逕秋庭欲掃則霜露沾¶
衣勉調天官獲昇甸壤歸惟却掃出則卑趨仰燕路以¶
長懐望梁園而結慮尚書道光士範徳冠民宗愷悌之¶
化既流鎮靖之功方懋竊思上國投技(集作/刺)東都及門¶
唯交抵掌之談遂辱知心之契載惟浮泛頻(集作/頗)陟光¶
隂豈期咫尺之書終訪蓬蒿之宅感義增氣懐仁識歸¶
便當焚逰趙之簦毁入秦之屩束書投筆仰副嘉招謁¶
謝未閒下情無任感戀之至謹啟¶