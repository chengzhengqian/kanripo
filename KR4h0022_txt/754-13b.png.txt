啓西土者其惟雅度最優乎武侯既殁劉禪舉而棄之¶
覩譙周之懦詞甘忿憤而忘食聞姜維之立事又慷慨¶
而言憙惜其功垂成而智不濟豈伊時喪抑亦人亡乃¶
知徳之不脩棧道靈闗不足恃也魏武用兵髣髴孫吳¶
臨敵制竒鮮有喪敗故能東擒狡布北走强表破黄巾¶
於夀張斬睦固於射犬援戈北指蹋頓懸顱擁斾南臨¶
劉琮束手振威烈而清中夏挾天子以令諸侯信超然¶
之雄傑矣而弊於𥚹刻失於猜詐孔融荀彧終罹其災¶