取一斑自國朝大手名人以至今之作者或百篇之内¶
時紀一章或全集之中微徴數首但掇其清詞麗句録¶
在西齋莫窮其巨派洪瀾任歸東海搃其記得者才子¶
一百五十人誦得者名詩三百首長樂暇日陋巷窮時¶
聊撼膝以書紳非攅心而就簡蓋詩中鼔吹名下笙簧¶
擊鳬氏之鐘霜清日觀淬雷公之劍影動星津雲間分¶
合璧之光海上運摩天之翅奪造化而雷雲湧起役鬼¶
神而風雨奔馳但思其食馬留肝徒云染指豈慮其烹¶