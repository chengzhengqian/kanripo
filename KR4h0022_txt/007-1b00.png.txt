粤惟日行於翼風發於庚白露下降鴻鴈來征野䬃䬃¶
而木落天寥寥而氣清獨孤亭之不寐見凉月兮東生¶
上迢迢之霄漢掩冽冽之恒星出江山之磅礴豁閶闔¶
之峥嶸皎皎摇摇晶晶盈盈映階墀以歴歴對窓戸以¶
亭亭雖他時之並照何斯夕之為明異夫白鶴翩翻不¶
分其色寒泉洒落空聞其聲乃遥夜以虚燭實純風之¶
至精於是照曜必周通冥洞幽其色也潤林巒之卉物¶
其影也瑩江湖之亂流益池亭之寂寂増氣候之颼颼¶