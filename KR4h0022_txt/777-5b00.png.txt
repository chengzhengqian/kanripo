閣杏花千畆紺轅照帝藉(一作/磨蜃)之功桑柘三宫𤣥紱降¶
親蚕之禮圓丘上闢奉蒼璧於靈壇方澤下凝列黄琮¶
於寶墠朱絃翠瓉履霜懐四響之尊複霤重檐涓日正¶
三綱之首五靈奔慶冠虵澤於黄樞六祀衘欣颺麟煙¶
於紺席遺弓積慕䖍深太廟之儀執豆推恩道振明堂¶
之禮瑶山廣樂備逸調於宫懸洞庭仙奏納遺歌於帝¶
府九韶分唱后夔清桂序之音六變同和飛鳳掌梧軒¶
之律樽爼折旋之數苞舉隂陽堂庭節奏之規彌綸宇¶