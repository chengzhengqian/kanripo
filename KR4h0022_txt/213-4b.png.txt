　　　聞歌　　　　　　　　　　李商隐¶
歛笑凝眸意欲歌髙雲不動碧嵯峩銅臺罷望歸何䖏¶
玉輦忘還事㡬多青塜路邊南鴈盡細腰宮裏北人過¶
此聲腸斷非今日香灺燈光奈爾何¶
　　　醉間聞甘州　　　　　　　薛　逢¶
老聽笙歌亦解愁醉中因遣合甘州行追赤嶺千山外¶
坐想黄河一曲流日暮豈堪征婦怨路旁能結旅人愁¶
左綿刺史心先死淚滿朱絃催白頭¶