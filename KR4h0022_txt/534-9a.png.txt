　　　同前　　　　　　　　　　杜　顗¶
列地之圖辨邦之数制以[門@里]里設其井田居無遊人地¶
不曠土頃因群寇且有大軍既為患於凶年毎屬想於¶
美嵗方今國歩將泰人心盡歸乆悲風土之殊咸戀枌¶
榆之舊則百堵皆作三農聿修既富之教已興食貪之¶
惡(一作貧/之怒)將息故郊遂絶不毛之地郛閈鮮無名之人¶
商旅厚生無屑心於倚市黎甿樂業必食力於代田然¶
後地不耕耘税以三家之粟宅無樹藝罰其一里之泉¶