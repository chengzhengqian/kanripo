南國佳辰長聞賦詠東山勝賞屢見篇題為教化之笙¶
鏞作經綸之彩繪所以漢陽計吏得詣軍門厭次狂生¶
叨䝉客禮憫之以轉蓬之質安之以負米之心進趨獲¶
奉於麾幢俸入仍資於甘㫖其後何武捧詔平陽趣裝¶
恭佐𪠘中方虞浪跡新城埭下忽受温言嗟其未了之¶
身勉以難遷之性且憐色目猶可發揚是以不揣狂愚¶
重萌躁妄出則祝趙衰之日永冀流暄入則禱傅説之¶
星惟希借耀今者風雨得生成之候鑪鎚升皷鑄之司¶