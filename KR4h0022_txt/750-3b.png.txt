聽政手行刳剔躬運矛鋋寵狎佞諛親愛凡鄙出入市¶
廛逰走衢路太保髙隆之佐命元功廟廊上宰僕射髙¶
徳政龍潜賔友帷幄重臣衞尉卿杜弼碩學偉才㧞萃¶
出類光禄大夫元景風流儒雅師範縉紳或赤族見誅¶
或丹頸為戮並直言竊歎斃於䜛口自餘名士良臣非¶
罪遭命滛刑以逞不可殚言劉曹以還逮於僣偽受命¶
稱帝未有若斯之慘者也頼有尚書令𢎞農楊遵彦魏¶
太傅津之子也含章秀出希世偉人風鑑俊朗體局貞¶