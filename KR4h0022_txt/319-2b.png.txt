徐州古豐縣有村曰(一作/名)朱陳去縣百餘里桑麻青氛¶
氲機梭聲軋軋牛驢走紛紛(集作/紜)女汲澗中水男採山¶
上薪縣逺官事少山深人俗淳有財不行商有丁不入¶
軍家家守田(集作/村)業頭白不出門生為陳村民死為陳¶
村塵田中老與㓜相見何欣欣一村惟兩姓世世為婚¶
&KR0666;(其村惟朱氏陳/氏二姓而已)親踈居有族少長遊有羣黄鷄與白¶
酒歡㑹不隔旬生者不逺别嫁娶先近隣死者不逺葬¶
墳墓多遶村既安生與死不苦形與神所以多夀考往¶