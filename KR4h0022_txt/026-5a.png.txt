茵簟隨時不競應物不違值細雨而暫息逢輕風而復¶
飛靃靃靡靡雰雰霏霏将晨軒而並出與暮盖而同歸¶
任動靜而無累似識變而知機若夫拂珠履生羅韈積¶
菱鏡而鸞沉下彫梁而歌發散瓊臺而類粉布玉堦而¶
似雪蒙鳯輦於銅衢翳龍媒於金埓有動必發無空不¶
遍出入青瑣逰揚紫殿流細影於廻裾亂浮香於舉扇¶
隠洞房而難覩因隟光而可見既洋溢若浮煙又散漫¶
如流霰至如化衣京洛錬石僊家色侔雨壤影雜飄沙¶