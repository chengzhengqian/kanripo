冠湘川染别淚衡嶺拂仙壇欲見葳㽔色(類集作/凌冬質)當來¶
兎苑看¶
　　　賦得山中翠竹　　　　　　張正見¶
脩竹映巖隈(類詩/作垂)乗風異夾池複澗藏髙節重林隐勁¶
枝雲生龍未上花落鳯將移莫言棲嶰谷伶倫不復吹¶
　　　賦得夾池竹　　　　　　　賀　修¶
緑竹影参差㛹姢帶曲池逢秋葉不落經寒色詎移來¶
風韵晩逕集鳯動春枝所欣髙節(類聚/作蹈)客來待伶倫吹¶