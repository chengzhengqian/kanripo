昭甲觀之虚(一作/靈)慶選(一作/撰)日月以有時備塗芻以將¶
命卜竁從吉辨方正堇原霜苦松阡雪映起寢廟之崇¶
嚴制園陵之尊敬(一作/盛)嗚呼哀哉輼車發軔緹綺前旌¶
祖載奠徹簫笳哀鳴梚出離宫路廻直城羽儀以列徒¶
馭不驚越素滻以東指背黄山而北征聮岡走以廻抱¶
逺樹靡而低傾對驪宫以立表依細栁以開塋閟重扄¶
於穸壤悲執紼於桓楹川沓呇以暝色野梢梢(一作/稍稍)以¶
寒聲仰清芬之不冺實昭晰於鴻名嗚呼哀哉¶