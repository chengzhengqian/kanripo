分菽麥亦皆嗤其過謬而况有識者乎豈如王弼英才¶
雋識探賾索隠考其所注義者為優必黜河上公昇王¶
輔嗣在於學者實得其宜又按漢書藝文志易有十二¶
家而無子夏作傳者至梁阮氏七録始有子夏易六卷¶
或云韓嬰作或云丁寛作然據漢書藝文志韓易有十¶
二篇丁易有八篇求其符㑹則事殊隳刺者矣夫以東¶
魯伏膺文學與子游齊列西河告老名行将夫子連蹤¶
而嵗越千齡時經百代其所著述沉翳不行豈非後來¶