信都督尋轉大都督加通直散騎常侍十六年授使持¶
節車騎大將軍儀同三司魏元年授驃騎大將軍開府¶
儀同三司鄧隲以漢朝親戚始授中台黄權以魏國功¶
臣初登上將公頻煩寵授朝野為榮三(周書/作二)年都督成¶
州諸軍事成州刺史尋加侍中外揔連帥振威百城内¶
叅常伯榮髙八舎于時隴坻黠羌時穿上谷榆中郡賊¶
或聚漁陽公巻甲星馳長驅千騎迴洛兇徒望風草靡¶
𤓰州豪傑束手歸軍後魏元年改封龍支(乃抱䍐郡也/周書作来)¶