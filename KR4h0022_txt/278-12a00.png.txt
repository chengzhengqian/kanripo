　　　送劉思復南河從軍　　　　前　人¶
七千里别寧無恨且貴從軍樂事多不駐節旄先候發¶
偶逢山寺亦難過蠻人猶放畲田火海獸羣逰落日波¶
逺作受恩身不易莫抛書劒近笙歌¶
　　　送浙東周廵(集作/川)官　　　　前　人¶
乆聞從事滄江外誰謂無官已白頭来備戎裝嘶數騎¶
去持丹詔入孤舟蟬鳴驛樹(集作/逺驛)殘陽逺(集作/樹)鷺起潮¶
田夕(集作/片)雨秋到日重陪丞相宴鏡湖新月在城樓¶