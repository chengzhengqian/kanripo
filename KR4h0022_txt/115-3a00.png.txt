麗色抱清越之竒聲神光照廡髙價連城瑜滅有私而¶
不掩珪美無心而自明爾乃太𤣥分儀洪纎是質瓊瑶¶
琬琰之殊號結緑懸黎之衆述五色相宣千名競出振¶
鶴羽以益鮮聳雞冠而増煥匪蒸栗之足侔何純漆之¶
能亂乃堅以守正妙以通㣲洪爐不能易其色厚地不¶
能瘞其輝乍騰虹於白氣或見女於青衣山林孕之而¶
含鬱川瀆育之而漣漪昭靈神之景命啓聖哲之昌期¶
無終設漿而獲偶渭浦投釣而匡時復有逍遥人俗髣¶