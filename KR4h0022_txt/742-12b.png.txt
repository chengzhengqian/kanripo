隊伍有隊伍而無行陣有行陣而無竒正有竒正而無¶
權變起自黄帝命其臣風后演之本文不越一百字詞¶
約㫖㣲非聖賢莫能硏究太公起剪孫吳韓項並由斯¶
術唯孔明尤盡其妙生之於心機不形之於文義雖君¶
臣父子不相傳授近者李筌圖載八陣只言或合而為¶
一或離而為八不陳四竒變化之㫖不顯天衡地軸衝¶
翼之文將帥覽之難曉今剏畫天地二陣圖明八陣八¶
變之源爝火助陽自忘短綆庶幾英傑覩之稍禆焉¶