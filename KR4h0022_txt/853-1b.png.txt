玉晝夜則晦明無定曦舒為朝夕之資動静則虧缺有¶
時乾坤非長乆之噐豈湛然常住大雄包混沌之源寂¶
爾無生正覺出氤氲之表故能使九十六道紀菩提之¶
一門三十三天貫湏彌之四頂振嵐颷而吹大塊運僧¶
祇於埏埴之前揚智炬而爍(闕/)置賢刼於陶鈞之上其¶
去也後天而㓕故現滅而歸無其來也先地而生故因¶
生而示有青霄帝座降靈氣于中胎白净王宫孕神姿¶
於右脇蓮乘七歩樹下六年薦玉象於祥符啟金人之¶