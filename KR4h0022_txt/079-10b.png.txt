天子斂賢才之地合禮樂之府命宗伯因四時之宜教¶
胄子以六代之舞惟徳是務以和為主翕左手以執籥¶
就前軒以樹羽方將發揮五禮張皇六詩忽投歩而赴¶
節乍整容而自持雖鏘鏘與濟濟必庸庸以祗祗及夫¶
鐘鼓鏗訇絲竹宴衍音容間起干旄迭見屹然山立歘¶
然風從觀者如堵曷不肅雍實經國之洪範盖訓人於¶
中庸且樂以平其心舞以發其貌故無小無大是則是¶
傚宜合國之子弟實教人於忠孝其儀不忒其徳惟馨¶