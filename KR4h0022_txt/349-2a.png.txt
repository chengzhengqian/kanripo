煙火連燒未央闕衣冠士子䧟鋒刃良將名臣盡埋沒¶
山川改易失市朝衢路縱横填白骨老人此時尚少年¶
脱身走得投海邉罷兵嵗餘未敢出去郷三載方流旋¶
蓬蒿忘却五城宅草木不識青谿田雖然得歸到鄉土¶
零丁貧賤長辛苦採樵屢入厯陽山刈稻常過新林浦¶
少年欲知老人嵗豈知今年一百五君今少壮我已衰¶
我昔少年君不覩人生貴賤各有時莫見羸老相輕欺¶
感君相問為君説説罷不覺令人悲¶