言於遺老致庻績於咸寕先得人而為盛堯舜以前哲¶
垂裕文武以多士興詠量其器能審其檢行必宜度幾¶
而涖職不可違方以從政若其惑於聼受暗於知人則¶
有道者咸屈無用者必伸謟諛競進以求媚玩好不召¶
而自臻直言正諫以忠信而獲罪賣官鬻獄以貨賄而¶
見親於是虧我王度斁我彛倫九鼎遇姦囬而逺逝萬¶
姓望撫我而歸仁蓋造化之至育唯人靈之為貴獄訟¶
不理有生死之異塗寃結不伸乖隂陽之和氣士之通¶