問夫子之言曰盍各言爾志又曰居則曰不吾知也如¶
或知爾則何以哉今之舉者不本於鄉不序於庠一朝¶
而羣至乎有司有司之不知也宜矣今將自州縣始請¶
各誦所懐聊以觀諸生之志死者可作其誰與歸(集有/又曰)¶
(居是邦/也六字)事其大夫之賢者友其士之仁者敢問諸生之¶
所事而(一有/所字)友者其誰乎所謂賢而仁者其士(集作/事)如¶
何哉言及之而不言亦君子之所不為也¶
　　　第四道¶