出身因強學不以外家榮年少無遺事官閒有政聲曉¶
山臨野渡落日照軍營共賞高堂下連行弟與兄¶
　　　送尹樞令狐楚及第後歸覲　前　人¶
佳人比香草君子即芳蘭寳器金罍重清音玉佩寒貢¶
文齊受寵獻醴兩承歡鞍馬并汾地争迎陸與潘¶
　　　送太常李主簿歸覲　　　　前　人¶
粲粲美仍都清閒一貴儒定交分玉劔發詠寫氷壺風¶
景隨台位河山入障圖上堂多慶樂肯念谷中愚¶