子矣譬天下之民皆桀民也茍有一堯民處之一堯民¶
之善豈能化天下桀民之惡哉則有心於道者乃堯民¶
矣嗚呼今之士率邪以禦衆握亂以禦(一作/治)天下其賢¶
尚爾求不肖者反化之不曰難哉不曰難哉¶
　　　原寳¶
或問或者曰物至貴者曰金玉焉人至急者曰粟帛焉¶
夫一民之饑須粟以飽之一民之寒須帛以暖之未聞¶
黄金能療饑白玉能免寒也民不反是貴而貴金玉也¶