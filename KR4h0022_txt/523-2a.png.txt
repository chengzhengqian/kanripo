穣穣於嵗報司察此舉未曰合宜甲之不伏固當其理¶
　　　同前　　　　　　　　　　姚重成¶
饁彼南畆田畯興至喜(一作/饎)之歌平秩西成丁壯起務¶
農之事國家風雷順動黍稷惟馨幸春籍於三推佇年¶
登於百榖野鷄五色先呈必稔之期銅鵲再鳴即告將¶
豊之騐千箱萬庾實所荷於聖人土皷汙罇徒有祈於¶
田祖况祠祀禮也考擊脩焉司察即是妄稱惟甲固應¶
無罪¶