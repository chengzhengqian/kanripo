正度以惟平雩祀有常示帝圖之斯盛始或星分于木¶
斗建于寅配其宫於甲乙面其地於庚辛莫不合乎序¶
應乎人念羣生而悉遂彰盛徳以維新則是柄也非父¶
非子而天下親暨夫候應乎離音諧于徵列其位於丙¶
午制其方於壬子莫不循厥功究厥㫖𨗳貞悔之所由¶
體長贏之所以則是柄也非堯非舜而天下理至乃金¶
精儲其氣白帝莅其事有湛露兮斯降凉風兮斯至是¶
則仰察于天俯觀于地司肅殺而不忒憫凋落而無遺¶