故某公府君之靈惟公聫葉公侯振景天朝昔也時来¶
則地分茅土今也福過則海變桑田豈唯魑魅之憂方¶
為蝼蟻之患嗚呼哀哉始更榮盛早睦嘉姻謬入郄公¶
之選當荷戴侯之遇情契闊而彌積義流離而益固公¶
之謫官(集作/䆠)某又犯時永矣去國賁然来思雖窮途之¶
至此幸隣境之在兹所忌者法豈忘於私聞析聲而宻¶
邇畏簡書而間之然猶風煙可冀翰墨無輟心已運於¶
虗舟跡尚濡於涸轍驟寒暑之徂謝紛吉㓙之廻穴京¶