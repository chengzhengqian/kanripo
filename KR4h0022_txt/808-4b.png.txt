　　　館驛使壁記　　　　　　　栁宗元¶
凡萬國之㑹四夷之来天下之道塗畢出於邦畿之内¶
奉貢輸賦修職於王畿者入于近關則皆重足錯轂以¶
聴有司之命徴令賜予布政於下國者出於甸服而後¶
按行成列以就諸侯之館故館驛之制於千里之内尤¶
重自萬年至於渭南其驛六其蔽曰華州其關曰潼關¶
自華而北界于櫟陽其驛六其蔽曰同州其關曰蒲津¶
自㶚而南至于藍田其驛六其蔽曰商州其關曰武關¶