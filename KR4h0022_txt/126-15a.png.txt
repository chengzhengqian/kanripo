舟於浩大撫垂堂以誡慎遵徃主(二字一/作在渚)於淮隂徴昔¶
賢於韓信哀王孫以(一作/之)寄食嘉漂母之無愠鄙亭長¶
之不仁乃晨炊而嗇恡忽從龍以獲騁遂擒豹以自奮¶
破全趙有竒謀(三字一作/而用竒)稱假齊以益振幸辭通以感¶
惠俄結豨而謀釁當處(一作/在)約而心亨曷持盈而不順¶
陵赤岸之迢逓棹白波之紆餘歴山陽之村野投㐮賁¶
之邑居人多耆(一作/嗜)艾俗喜觀漁連葭葦於郊甸雜汀¶
洲於里閭感百川之朝宗彌結念於歸歟日杲杲以麗¶