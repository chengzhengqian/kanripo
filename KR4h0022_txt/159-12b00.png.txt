四月上泰山石平御道開六龍過萬壑澗谷隨縈廻馬¶
跡遶碧峰于今滿青苔飛流洒絶巘水色(集作/急)松聲哀¶
北眺㠋嶂竒傾崖向東摧洞門閉石扇地底興雲雷登¶
高望蓬瀛想像金銀臺天門一長嘯萬里清風來玉女¶
四五人飄颻下九垓含笑引素手遺我流霞盃稽首再¶
拜之自愧非仙才曠然小宇宙棄世何悠哉¶
　　　二¶
清齋三千日裂素寫道經吟誦有所得衆神衞我形雲¶