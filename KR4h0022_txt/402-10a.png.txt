　　左右羽林將軍¶
　　　授楊敬述右羽林將軍制　　蘇　頲¶
黄門瞻彼𤣥闕衞於丹禁命將擇人制軍為旅雲麾將¶
軍檢校右羽林將軍上柱國楊敬述心堅鐵石器藴珪¶
璋以俊穎之才有温謙之羙附枝中葉則藝極於彫弓¶
咀實含英則詞殫於綵札自五營髙選千廬入侍中而¶
作訓勤以宣威俾寵誰何正其名秩可右羽林軍將軍¶
勲封如故¶