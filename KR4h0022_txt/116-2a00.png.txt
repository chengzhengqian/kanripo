忽雕鐫而有立以出藍之色作(疑作/乍)治瑩而斯成美乎¶
充玩好守堅貞小大合度髙卑有程諒當人而可託信¶
在物之惟精厠彼華筵雲母之屏邊色麗置乎虚室瑠¶
璃之牕下寒生玉貌宜臨丹心可瑩成其高而有足歴¶
其逺而有脛將以表青骨傳素心既捧執以來此亦保¶
持而在今甘寝之時虚色而空憐角枕閒居之處凝光¶
而但對瑶琴是冝君子之好用資端操質美而㣲瑕莫¶
容色浄而纎埃不到况能坦蕩而為物以俟依憑而寄¶