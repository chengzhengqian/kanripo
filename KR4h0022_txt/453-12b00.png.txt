望彌重去歳藩臣失守蠻冦犯邉永令遐長莫窮根本¶
用爾竒事申予至懷目前而情偽皆分言下而安危可¶
决運深謀而禦敵寧逺裔以成勲適及囬車召于便殿¶
敷陳之際備得機宜浣吾憂勤頼爾忠藎遂以月卿之¶
秩俾酬星使之勞爰籍變通更資宣撫載圖嘉績用洽¶
優恩朕濵海而南邕為重地城臨甌駱俗本剽輕居常¶
則委經略之權有事則付節制之任是用改其舊號建¶
以新軍一時之榮千古無對爾其頒惠養以馭衆示寛¶