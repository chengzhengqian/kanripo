夷途自此而始分曹有繋拜謝無因瞻望徳藩坐馳精¶
爽無任感激之至謹啟¶
　　　謝宰相啟　　　　　　　　張𤣥晏¶
某啟某文愧靈虵質慙威鳳謬因鎔鑄遂竊顯榮粉署¶
握蘭詎有堂堂之稱禁林視草全乖籍籍之名驟忝轉¶
遷盡由擡舉伏䝉相公俯廻念録過賜褒稱尊誨下臨¶
恩言俯被假金駿為駑駘之飾賤骨難勝引朱絃於燋¶
朽之餘深恩有自¶