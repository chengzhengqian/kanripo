　　　行經舊國　　　　　　　　孫萬夀¶
蕭條金闕逺悵望羇心愁舊邸成三徑故國餘一丘庭¶
引田家客池泛野人舟日斜山氣冷風近樹聲秋弱年¶
陪宴喜方兹更獻酬修竹慙詞賦叢桂且淹留自忝無¶
員職空貽不調羞武騎非吾好還思江漢遊¶
　　　早發揚州還望鄉邑　　　　前　人¶
鄉闗不再見悵望窮此晨山煙蔽鍾阜水霧隠江津洲¶
渚歛寒色杜若變芳春無復歸飛羽空悲沙塞塵¶