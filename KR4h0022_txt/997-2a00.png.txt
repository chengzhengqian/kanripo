歸堯鴻名付禹天下茫茫推遷邈萬斯年三代之後誰¶
為聖賢政如頺波俗若壞山韶樂猶在薰風不還於戯¶
道有通變事有同異官帝家王隨時之義揖譲而禪固¶
非力致所以識者存而不議若輔相之冝財成之規煥¶
乎文章百代可知九官惟舊七政有彛𢎞道在人太平¶
無時如何後王曽莫是思其易甚簡舍而弗為歴山巋¶
然河水東注唐虞日逺楊墨誰拒瞻彼歴山(集作/清廟)薄言¶
往訴庶幾精誠必我依據假我以靈(集作俾/躍清源)俾飛層雲¶