渠酪池興二室之榮(疑作/雲)不能嫓香烟花雨大樂驚於¶
寳刹髙幢入於梵宫誦經則上界遥聞彈指則下方俱¶
動用慈悲而行喜捨以清浄而為功徳初中之布施寜¶
比其多南北之虚空未量其果方見如來種智化成於¶
天寳之基菩薩慧眀利建(闕/)成之業寜止百千聞法咸¶
蒙離垢億萬同㑹俱證無生惟抱義含仁顧言慎徳文¶
章冠代禮樂在躬以旦奭之周親踐曽史之名行詩書¶
探四學之奥篆籀殫六文之功資寛和之性不伐不矜¶