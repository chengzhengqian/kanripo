(側亮切已注在前類/聚疑平聲改作杖)生離何用表頼此持相餉¶
　　　與胡興安夜别　　　　　　何　遜(見類/聚)¶
居人行轉軾客子暫維舟念此一筵笑分為兩地愁露¶
濕寒塘草月映清淮流方抱新離恨獨守故園秋¶
　　　别劉孝先　　　　　　　　朱　超¶
疲疴積未瘳伏枕倦長愁復念夜分手江上值徂秋隂¶
凝變逺色落葉泛寒流繁霜積曉䌫輕氷繞夜舟曳裙¶
出兎苑引領望龍樓勿念荆臺側無為戚情逰(情一/作成)¶