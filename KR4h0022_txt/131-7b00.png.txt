有齒而焚軀故全身而利國縱使牛能重任馬有報徳¶
徒久困於輪轅又每傷於銜勒豈如我邈自逺藩來朝¶
至尊辭桂林之小郡入閶闔之通門負名聞之籍籍守¶
馴擾以存誠幸投之於芻藁豈敢昧於君恩¶
　　　第二(同前/韻)　　　　　　　　杜　洩¶
惟彼馴象産乎南夷其形大也因地而受氣其性順也¶
從心之所資食豐草於幽巖之麓飲清流於長江之湄¶
不忌於人如得其時推誠於物任以縶維此吾王之化¶