上帝以亭育道周故鈞天慇懃軒轅以創業功成故雲¶
門砰礚不才狂智之士敢議聖唐之樂我髙祖神堯皇¶
帝厯數在躬鈞樞初握撥亂返正戮諸夏之鯨鯢枯楊¶
生荑掃中原之霜雹太宗以電擊肅慎洗白刃於遼水¶
髙宗以風行營丘颺青烟於太岳二宗一祖功髙道邈¶
我開元神武皇帝夷内難纂前緒皇綱弛而更張帝典¶
墜而還舉從萬人之後(疑/)欲安一物之失所頃年祀后¶
土夜吐神光中嵗燎皇天晝聞山語曠綿古而未覿非¶