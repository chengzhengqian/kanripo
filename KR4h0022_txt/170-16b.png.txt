　　　同前　　　　　　　　　　徐安貞¶
仙掌臨秦甸虹橋闢晉關兩鄉分地險一曲渡河灣路¶
得津門要時稱古戍閒城花春正發岸桞曙堪攀後乗¶
猶臨水前旌欲换山長安回望日宸御六龍還¶
　　　同前　　　　　　　　　　張九齡¶
魏武中流處軒皇問道迴長堤春樹發髙掌曙雲開龍¶
負王舟渡人占仙氣來河津㑹日月天仗役風雷東顧¶
重關盡西馳萬國陪還聞股肱郡元首詠康哉¶