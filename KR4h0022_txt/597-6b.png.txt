命貸臣之榮三也臣出入嶺南自經一紀自灃州司馬¶
加朝散大夫兼此州牧解青綬埀彤襜去瘴毒之艱遂¶
江山之性又荷陛下活臣之命貸臣之榮四也且臣遠¶
覽前書頗聞故事一食之惠尚可殺身况臣蒙聖主千¶
年之恩救愚臣萬死之急至若訓誨委積率喻再三蚊¶
力負山不勝其重螢火向日徒失其晶必當閉戸絶交¶
澄心去欲下以安所部上以報所天豈徒殞軀䘮元焚¶
妻夷族而已無任生死肉骨恐懼感戴之至¶