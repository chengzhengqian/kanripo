如鷰卵上有紫文成日月兩字異而吞之其夕夣日入¶
寝門光耀滿室巳而懐孕遂産帝焉及載誕之宵夣人¶
稱唐叔虞者謂后曰余受命于帝保䕶聖子驚寤而帝¶
已生眀日紫氣氛氲覆冐其城(一無/此字)上俄而化為五色¶
髣髴若文綉之衣左右親賔莫不駭異及長龍顔方靣¶
身長八尺背有黒字象北斗之形昔者禱于郊禖拾卵¶
而興王業㳺乎温洛吞珠而立帝期(疑/)譙宫誕而青氣¶
發祥猗殿生而丹㬢授彩亦有御蘭感夣皇天之命伯¶