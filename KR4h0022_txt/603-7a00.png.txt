告父臣急告君今母若無臣臣定失母所以隳裂肝膽¶
塵犯威嚴乞停臣尸素之禄假老母殘餘之命誠為至¶
願非敢餙情自聖鑒未廻懇誠猶阻而臣又不幸愚子¶
供奉官右威衛郎將守義近亡臣今惸然形影相弔生¶
人之極無甚於臣老母既見孫亡預愁臣去舊患未損¶
泣盡繼血伏惟聖主孝理天下特降綸言户有老親令¶
蠲賦役鄉有孝子必表門閭洎乎荒外百蠻咸被教化¶
臣雖戎狄賤品忝沐薰風烏鳥之心實愧乳哺若使貪¶