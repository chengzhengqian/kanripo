　　　宏詞下第感恩獻兵部侍郎　皮日休¶
分明仙籍列清虚自是還丹九轉疎畫虎已成飜類狗¶
登龍纔變即為魚空慙季布千金諾但負劉宏一紙書¶
猶有報恩方寸在不知通塞竟何如¶
　　　夏日獨處寄魯望　　　　　前　人¶
幽慵不覺耗年光犀柄金徽亂一床野客共為賖酒計¶
家人同作借書忙園蔬預遣分僧料廩粟先敎算學糧¶
無限髙情好風月不妨猶得事吾(松陵集/作呉)王¶