對臣聞千業萬化聖帝哲王聲烈遐戴者無他中心無¶
為以守至正而已矣以謀大化而己矣伏惟皇帝陛下¶
垂拱六極始初清明丕揚累休渙發于詔啓天宇而遡¶
古薰至和以拯今咸懷浸沉罔不濡澤誠至正也誠大¶
化也猶復乃逺乃近乃左乃右旁求下問舉薦奔走履¶
衆美而不顓儲神明其如遺銓邦政之肥瘠鏡人事之¶
善敗優游紬繹以循(一作/脩)始終外其牽制常其忌諱恢¶
乎輮&KR1922;百王之獨致也臣愚智能淺薄不明大體時用¶