臣伏見天后時有同州下邽人徐元慶(文粹作君/先下同)者父爽¶
為縣吏趙師韞所殺卒得手刃父讐束身歸罪當時諫¶
臣陳子昻建議誅之而旌其閭且請編之於令永為國¶
典臣竊獨過之臣聞禮之大本盖以防亂也若曰無為¶
賊虐凡為子者殺無赦刑之大本亦以防亂也若曰無¶
為賊虐凡為理者殺無赦其本則合其用則異旌與誅¶
莫得而並焉(新唐書作/不得並也)誅其可旌兹謂濫黷刑甚矣旌¶
其可誅兹謂僣壊禮甚矣果以是示于天下傳於後代¶