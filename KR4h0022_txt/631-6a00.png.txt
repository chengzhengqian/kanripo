曠日臣等自登三事已渉三旬當朝廷釐革之時佐海¶
内安危之重入趨殿省常奉憂人之㫖出在廟堂每思¶
克己之功而不能陳一䇿進一賢外無平戎之謀内闕¶
叙官之實四夷未格百姓未安不副憂勤合當罪累更¶
承飫賜實用慚惶既招折足之嫌将貽騰(周易/作滕)口之誚¶
伏望重回宸睠載允誠詞俯停三錫之恩伏免萬方之¶
責則神明或祐官謗不行在㣲臣再受多福無任懇迫¶
悚懼之至¶