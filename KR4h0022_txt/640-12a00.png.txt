疆之徳薦陛下罔極之恩宜擇能者永垂不朽聖意以¶
臣備位相府䇿名文塲忘其庸虗賜以撰述頃自哀迷¶
重疊心緒摧落雖磨鉛雕朽已竭其精誠捧日窺天難¶
窮其髙逺干冒封進無任悲躍屏營之至¶
　　　進貞懿皇后哀册文狀　　　常　衮¶
右奉進㫖令臣撰詞訖謹随狀封進伏以纂述坤儀𢎞¶
宣聖悼禮有追册文以叙哀前代以来舊章不易屬詞¶
之重髙選文臣晉之恭后則王彪之顔延年咸製其詞¶