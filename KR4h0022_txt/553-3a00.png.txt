統稱皇五徳號帝道實為大義不可名且以明覆載之¶
尊協神人之望稽衆允廸萬邦咸休伏惟陛下道合乾¶
坤明並日月敷廣運之徳懋昭格之功充塞六合光被¶
二儀陛下之聖理也禮展園廟孝感禎祥陛下之神應¶
(一作文/理非)也經天緯地制禮作樂陛下之文徳也柔逺能¶
邇戡難定亂陛下之武成也殫百王之能事創千古之¶
絶禮幽明感慶華裔帥信伯益所謂乃聖乃神乃武乃¶
文者也今大號雖稱神武未備聖文臣等忝官州郡幸¶