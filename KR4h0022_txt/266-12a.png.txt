去留雖有異失路與君同如何拔心草還送斷根蓬¶
　　　送别秦王學士江益　　　　劉夢予¶
百年風月意一旦死生分客心還送客悲我復悲君¶
　　　送晉熈公别　　　　　　　尹　式¶
太行君失路扶摇我退飛無復紅顔在空持(一作/将)白首¶
歸色移三代服塵化兩京衣道窮方識(一作/體)命事去乃¶
知非西候追孫楚南津送陸機雲薄鱗逾細山髙翠轉¶
㣲氣隨流水咽淚逐斷絃揮但令寸心宻隨意尺書稀¶