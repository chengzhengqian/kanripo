　　賀南郊¶
　　　賀拜南郊表　　　　　　　王　晙¶
臣晙言臣聞鴻勲大猷必崇昭饗至徳廣運莫先郊禋¶
伏惟陛下紹皇開圗纂聖興業舉昭祀之典尊嚴配之¶
義(類表/作儀)伏以長至陽升用書雲物𤣥穹有事祐福無窮¶
畿嶽㑹同卉木咸悅臣獨擐甲朔野履氷(一作/理兵)河外不¶
獲躬陪玉(一作/大)輅預奉圓壇屏營塞垣抃躍何已無任¶
翹翹鳬藻之至¶