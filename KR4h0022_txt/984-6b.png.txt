公頃自郎署往蒞東西秦楚相望音容不隔逮於晩嵗¶
又忝倅戎時廹登賢事止中道恩加前好名在舊賔今¶
寵贈表榮詔葬旌烈官司是縶弔哭無從泣遣行人哀¶
將菲薄孰云觴豆可盡平生嗚呼哀哉尚饗¶
　　　為留守鄭侍郎祭李相公文　前　人¶
維年月日某官某謹遣某官某以清酌少牢之奠敢昭¶
告于故相國尚書左僕射贈司空李公之靈惟靈天鍾¶
地資生備五福昔者𤣥宗之代天下治平時重文儒禮¶