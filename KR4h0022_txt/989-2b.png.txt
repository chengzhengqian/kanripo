求仁者解體已不駐於卿雲竟何窺於洑濟長洲樹古¶
茂苑山春橘税既集茶征是親鷁渡霅而去逺鵠下亭¶
而唳頻翟虜氛興殷楹夢起帳入飛鵩牀驚鬭蟻鄭𤣥¶
知數阮瞻無鬼終自膏肓傳於骨髓嗚呼哀哉丹霄萬¶
里建木千尋坦坦清路幢幢(集作/瞳)翠隂三襲臺廻九重¶
禁深中懸流扆下集華簮無非東箭盡是南金或扶傾¶
作棟或望旱為霖顯允明公宜膺百福夜暗神昧天長¶
景促青女變霜羲和納旭悄隋掌以銷璣慨周閑之䘮¶