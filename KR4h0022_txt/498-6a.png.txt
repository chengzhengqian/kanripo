所以聖照㡬先賢圗事始創禮崇敬攸開揖讓之端設¶
法明威用杜姦邪之路然則昌户受厯斬凶殘於鳯墟¶
夀丘馭圗剪姦回於鹿野將銜勒以控奔馬興隄防以¶
給羣流既繫事以惨舒亦隨時而賞戮遂使仲尼反魯¶
先誅少正髙祖入秦遽封雍齒上如黄神攝運丹陵纂¶
厯歩驟之軌髣髴殊塗亭毒之規依稀一致况乎時屯¶
競逐理便於干戈道秦(疑作/泰)讓夷義歸於玉帛斯則銅¶
兵玉玦固可舉於軒皇艾服草纓豈謬施於唐帝至於¶