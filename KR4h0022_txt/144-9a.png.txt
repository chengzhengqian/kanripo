　　　豫章賦　　　　　　　　　敬　括¶
東南一方淮海維揚爰有喬木是名豫章根坎窞篲天¶
綱欝四氣煥三光矗縮雲聳離披翼張一擢而其秀頴¶
發七年而其材莫當懿夫倚荆衡連楚越廻合湘沅之¶
浦芬敷呉會之闕㸃(一作/黯)彭蠡而煙垂汨滄浪而吹發¶
清輝艶艶朝灑陽臺之雲翠影亭亭夕皓呉山之月爾¶
其孤榦直指交莖亂傾紺葉煙緑朱華日明掩蓂靈之¶
光價奪若木之芳榮卉不暇植蔓不及縈總此衆美疇¶