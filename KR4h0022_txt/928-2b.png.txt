熙考憬並䇿名天爵獨歩人師懐素履之幽貞保黄裳¶
之元吉張家碑碣荆州有七代孝㢘荀氏鄉亭頴川有¶
八人才子君外資剛健内育文明合千載聖賢之間鍾¶
五行金木之秀王恭濯濯春栁懐風和嶠森森寒松列¶
(集作/例)景有曽孫之孝有史魚之直有子夏之文有冉求¶
之藝先王徳行固名言而在兹大聖温良亦顛沛而於¶
是當朝一見許其王佐之才行路相逢知(集作/加)其美人¶
之贈解褐為家令寺主簿天王太子之位赫赫前星天¶