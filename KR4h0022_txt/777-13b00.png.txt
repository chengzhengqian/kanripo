是用乗時洗故作新先是城有贅墉横亘東西盤䕶便¶
地甚曰無壯瞻彼闉闍亦特其門崇未及雉廣不容軌¶
公斸掘平夷垣脩塗壊撤規模巖巖四扉每五夜將旦¶
候吏雲委皷嗚逢逢輷然洞開軒盖絶塵(一作/麗非)而並鶩¶
軍旅擁闗而坌入旗過優游馬不駢蹄(一作旗過不偃/游馬立不駢蹄)¶
徘徊流覧勝氣洋溢改作之致騰凌前人真卓然之思¶
也君子謂公氣冥𤣥極智逰象鬱以盛徳統于大位茍¶
視民之弊吾見其雍閼不和之氣决防潰澤之不若也¶