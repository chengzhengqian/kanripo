武功不成文徳不洽臯陶無遺之戒史佚非類之言若¶
不殄除何爲家國自此兵爲農器革作軒車泥紫金於¶
常山沈殘戎於青海天覆盡得禹畫無遺統華夏爲一¶
家用夷狄爲四守萬物由道百度皆貞逺超三代之風¶
使無一人之虐臣僻左小郡(一作/守非)樸&KR0554;散材空過流年¶
徒生聖代尚能爲詩見志作歌極情上詠神功庶垂後¶
代不獲稱慶闕庭無任踴躍屏營之至謹奉表陳賀以¶
聞¶