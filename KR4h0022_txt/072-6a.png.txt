禹别九州磬浮泗水為下不昩雖深可視或浮於涘其¶
滑如砥含餘音而未振潄廻流而増美日月其逝水石¶
相攻形潛水府律與天通值君子之深識調聖人之大¶
中備六音以繁㑹與四氣而𤣥同于以布聖理于以宣¶
王風配以閶闔之位應乎夷則之宫伊美石之潛處隔¶
清波而迭見倘混衆流不逢顧盼詎辭泗水之濵寧受¶
徐方之薦安可配黄鍾而備清懸乎洎大君之御㝢乃¶
乘時而光宅作樂以應天象邦之成績設業設簴撃石¶