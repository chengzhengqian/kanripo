　　　家僮視天判¶
甲於庭中作小樓令家僮更直於上視天乙告違法甲¶
云專心候業不伏¶
　　　對　　　　　　　　　　　劉庭𤦺¶
士惟各業法貴師古茍睽厥道盖速其尤甲也黔人頗¶
逰𤣥藝門庭之中駕小樓而對月星象之下縱㣲管以¶
窺天懸究昭回逺探雲物傳諸子弟頗覿前修授以家¶
僮未詳其可雖有詞於候業亦難免於刑典更資研問¶