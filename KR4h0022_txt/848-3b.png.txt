城西逼吞珠之界使星連注皇華結轍既而綠地榛蕪¶
朱宫版蕩非夫位膺金䇿名載瓊軒為紫帝之羣賔列¶
黄庭之上格孰能居此(一無此/二字)棟梁平圃丹雘長樓大¶
開流電之庭廣制明霞之宇觀主三洞法師姓黎諱某¶
廣漢雒人也金天命秩即有天地之官火正分司實掌¶
羲和之任夏殷之際代為伯相或食邑於魯或書社於¶
衞故魯之黎城衞之黎陽即其地也魏晉之交或立功¶
於吳剖符於蜀在吳者其後封於壽春黎将故城有黎¶