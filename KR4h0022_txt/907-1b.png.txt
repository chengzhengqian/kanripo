公諱嘉泰字元亨其先魯展氏自司空無駭至于展禽¶
食邑柳下遂因采錫姓魯為楚㓕遷於晉之解縣今為¶
河東解人也洎衞之莊漢之祉褒之講論六義琮之黄¶
金一笥赫弈勲業代有其人夫乾之垂象也上將躔於¶
五緯坤之導河也中條控於一曲以毓粹應徳岳以䧏¶
神生賢賢可以為王爪牙徳可以為國禦侮孰任其所¶
事則公庶幾焉曽祖則隋左衞騎曹叅軍皇贈蒲州長¶
史堙厄卑位有才無時李葉蕩而困於先號聖人作而¶