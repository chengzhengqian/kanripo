　　　論語第八道(明經𢎞文/崇文生同)¶
問子曰君子無終食之間違仁又曰仁逺乎哉則子文¶
之忠文子之清由也之果求也之藝皆曰不知其仁豈¶
盡非君子耶胡為乎登夫子之門而稱齊楚之賢大夫¶
也其愚如愚寗武與顔生孰愈三思三省季文子與曽¶
子孰優虞仲隠居以放言下惠辱身以降志頗殊取捨¶
皆曰逸賢探索精㣲當有師説¶
　　道舉䇿問二道¶