成天下之文以察其時變加於百姓之謂徳刑於四方¶
之謂風徳也者動於神明風也者由於教化原始見則¶
名合道先知終存義迹因行表其來尚矣伏惟大行應¶
天神龍皇帝纉武之命允文之基肇承於宥宻以至乎¶
緝熙若乃含青雲之符耀赤光之瑞履順而一夷險安¶
貞而再潜躍由是恭于三朝服兹四罪徯予之始祀夏¶
而無改舊物若帝之初遷周而有膺新命䖍匹夫蒸蒸¶
之思愛於文母豫大帝庚庚之占友於王季既而三年¶