事守蘇州刺史臣以某月二十九日發東都今月五日¶
到州當日上訖時當眀盛寵在藩條祗命荷恩以感以¶
懼臣某誠懽誠幸頓首頓首伏惟皇帝陛下嗣膺厯數¶
重造寰區将致昇平在先政化詢求牧守勤恤黎元實¶
陛下慎選惟良之秋責成共理之日也臣以微陋早忝¶
班行首自中書舎人出為杭州刺史茍(集作/幸)免敗缺實¶
無政能已蒙寵榮入改宫相今奉恩寄又分郡符奨飭¶
具載於詔中慶幸實生於望外况當今國用多出江南¶