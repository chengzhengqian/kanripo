二郡察俗之殷其人勁而剛有三軍制節之重其士毅¶
以肅俾膺分閫式委觀風超昇題劒之名所以崇其望¶
兼假弄印之任所以峻其威䟽封廣載其土田真養爰¶
優其户賦仍加厚賜用示深恩髙門大啓於通衢别墅¶
榮分於沃野凢是賞典稱乎國章於戯在昔天寶季年¶
羯胡首難惟悟之祖職居平虜能戮賊臣竟通朝命賜¶
名以旌其忠授鉞以仗其材今悟又能除妖可謂濟美¶
勉持忠孝以保家邦可檢校工部尚書使持節滑州諸¶