叙曰八柱承天髙明之位定四時成象亭毒之功存畫¶
爲九州禹也堯享鴻名播時百糓棄也舜稱至德由此¶
言之知人則哲非賢罔乂致君堯舜何代無人有唐元¶
宰曰梁文貞公者位為帝之四輔才為國之六翮言為¶
代之軌物行為人之師表蓋維嶽降神應時間出者也¶
公諱崇字元之姚姓有虞之後逺自吳興近徙于陜今¶
家洛陽焉烈考長沙文獻公樹勲王室建旟嶲府公紈¶
綺而孤克廣前業激昻成學榮問日流武庫則矛㦸森¶