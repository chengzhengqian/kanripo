借如誠說蓋足下之不知言倘或劇談豈吾人之仰望¶
矣夫鯤之為魚也潜碧海泳滄流沉鰓於渤澥(集作/海)之¶
中掉尾乎風濤之下而濠魚井鲋自以為可得而齊焉¶
鵬之為鳥也刷毛羽恣飲啄戢翼於天地之間宛頸乎¶
江海之畔而雙鳬隻(集作/乗)鴈自以為可得而䙝焉及其¶
化羽垂天摶風九萬振鬛(集作/鱗)横海擊水三千寧假力¶
於搶榆在藻(集作寧肯借翰於/搶榆假力於在藻)資汀濘(集作/江濱)涓流之水¶
俟窟(集作/堁)堁揚塵之風哉故張子房之逹人也擊水摶¶