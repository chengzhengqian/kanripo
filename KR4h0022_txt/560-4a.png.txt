以發祥將後天而奉時遂瞻星而稱夀九重納慶萬國¶
同歡中賀臣聞聖王握乾以繼統輔徳以垂休則必焜燿¶
耿光昭宣景福歴考圖牒皦然明徵謹按孫氏瑞應圖¶
云老人星見人主壽昌陛下丕承寶厯光宅天下恢𢎞¶
聖烈允執大中化成而天道不遠(一作/違)感至而星精介¶
祉是以去嵗已出今秋又見光静而明當井絡之端色¶
黄而潤叶中方之位降兹靈貺實契福庭帝圖表無疆¶
之休史册傳萬祀之慶臣生逢聖代幸覩昌期以藩鎭¶