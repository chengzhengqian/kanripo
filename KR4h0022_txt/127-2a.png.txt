潤(疑作/澗)綿靡而成文泉暾鏡而自肅若乃春華既落秋¶
實就成翔雲亹亹流月亭亭髙蝉嘶韻𤣥鳥辭楹氣凄¶
清而開朗露溧冽而含清或傍徨乎松壑亦偃息乎林¶
扄覧五聖之餘軌酌三古之遺經信居謙而履福如在¶
豫而忘鳴遵養性於黄術鍳止足於老生欣松屑之可¶
餌難(一作/歎)黄金之未成至乎身乖俗偶志罷世紛坐隣¶
沙雪卧接煙雲耿長霜(一作/宵)而未寐乍含咏以成文傷¶
孤鴈之失伴懷哀鵠之離羣何物類之多感鬱予懐其誰¶