此語者遽歸寧武遂移部曲(八字一作遽歸單/于單于遂移部曲)次于屈¶
越城西已在河東界去官軍猶二百餘里襲歸告沔欲¶
奏恐詔問須生口為據襲又獲生口十二人馬十五疋¶
主帥乃具事上聞自後屢有詔令奪公主沔患匈奴衞¶
帳逺欲其近又不能襲遂請以貲糧入蕃招引沔從之¶
襲至蕃中見公主公主流涕告以北蕃破亡疾饑孤危¶
無告襲對曰聖明在上公主何不與單于議同入奏以¶
困急耶公主曰此已曽議單于為我去必不還事已不¶