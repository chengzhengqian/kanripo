跡揆公玉之遺芳順春秋之左右法天地之圓方成八¶
風而統刑德觀四序而候炎涼跨東西而作甸掩二七¶
以疏疆下臨星雨傍控煙霜翔鶤墜於層極宛虹拖於¶
遊梁崑山之玉樓偃蹇曾何髣髴蒼海之銀宫煥爛安¶
足翺翔於是覽時則徵月令觀百王綏萬姓肆類之典¶
攸集郊禋之禮爰盛衣冠肅於䖍誠禮樂崇於景令三¶
陽再啓百辟來朝元纁霧集旌斾雲摇湛恩畢被元氣¶
斯調羅九賔之玉帛舞六代之咸韶澤被翔泳慶溢煙¶