綿積年代人生(一作/造)戰争之日(一作/其)家習澆偽之風聖¶
人之遺訓莫存先王之舊典咸墜爰命秩宗刋定五禮¶
申勅太常(一作太予/後漢樂名)改正六樂玉帛樽爼之儀節文乃¶
備金石匏革之奏雅俗始分而留心正術垂神(或作/拱非)聽¶
覧早朝晏罷廢寢忘飡憂百姓之未安懼一物之失所¶
行先王之道夜思待旦革百王之弊朝不及夕見一善¶
事喜彰於容止聞一愆犯歎深於在予薄賦輕徭務農¶
重榖倉廪有紅腐之積黎萌無阻饑之慮天性和恕(一/作)¶