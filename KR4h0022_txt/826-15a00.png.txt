雜其中甚静夫求賢逹之趣當考其中若然夫子其逹¶
者歟而境或超詣心或獨得飄飄然不知冠冕之在己¶
浩浩然不知天地之為大其宜(文粹/作㝠)機慎道迹繫心廣¶
人或未覩吾能知之大厯四年夏乃以俸錢構草堂於¶
郡城之南求其志也材不斵全其樸墻不雕分其素然¶
而規制宏敞清泠含風可以却暑而生白矣後有小山¶
曲池窈窕幽徑枕倚於髙墉前有芳樹珍卉嬋姢脩竹¶
隔閡於中屏由外而入宛若壺中由内而出始若人間¶