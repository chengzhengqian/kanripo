味重累人君之甘㫖也而陛下藜藿之羮粢糲之飯黄¶
金白玉青珠紫貝人君之驕也而陛下所寳唯賢所重¶
唯糓上林禁苑層臺累榭人君之麗也而陛下宫垣不¶
葺廊宇莫脩置拾遺補闕之官則前疑後丞仰天俯地¶
孰云尚也創通賢招諫之匭則聽聲之皷告善之旌疇¶
以懿茲夫然後(一作/故)不登而髙不行而逺天降以瑞地¶
升以符日月光風雨潤慶雲出神泉湧鳳凰翔於庭麒¶
麟臻於囿雲集霧散日至月書固不可得而言也陛下¶