合其運與真宰同其功丕體哉其至矣賤臣居易忝濡¶
文明之化就賔貢之列輙敢羙盛徳頌成功獻中和頌¶
一章附于唐雅之末頌曰¶
權與胚渾𤣥化(集作/黄)既分煦嫗絪緼肇生蒸民天命聖¶
神是為大人大人淳淳為天下君巍巍我唐穆穆我皇¶
纂承九葉臨照八方四維再張兩耀重光齷齪唐虞趢¶
趗(一作/超越)羲皇乗時有作煥乎文章乃建貞元以正乾坤¶
乃紀吉辰以殷仲春吉辰伊何號為中和和為大和中¶