欲以衆相侵以威相脅謂天地可罔謂盟誓可渝即當¶
肆意所為何必更論好和儻若守其前約敦以親隣去¶
就之間固宜有禮遣使來往足得商量張皇師徒(集作/兵師)¶
是何道理和好者禮義之事甲兵者争奪之由二端懸¶
殊理不竝用今欲以甲兵之勢定和好之辭事必不成¶
縱成(集作/亦成)何益卿識見通敏器宇沉詳如此事宜不言¶
可悉未知來意竟擬(集作/欲)何如且首末論和是卿商議¶
清水㑹盟之日卿又親發誓詞將期去殺好生修文偃¶