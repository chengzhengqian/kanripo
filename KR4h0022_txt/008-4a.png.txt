　　　五星同色賦(以昊天有/成命為韻)　　　張叔良¶
聖人守公器膺大寳下順乎黔黎上法乎𤣥造天且不¶
言而親於德星有同色兮應以道日月既運欃槍必掃¶
近接唐堯遠徴太昊惠化已敷於萬國降精何慙於五¶
老若乃二儀覆載七曜廻旋運行有凖次舍有躔或以¶
璧合或以珠連更水火之啓閉逓金木而推遷且鎮也¶
者配萬象以時應周四序以功全德位居中渾儀之人¶
事著矣色黄主上國家之王氣在焉故嵗以春而布令¶