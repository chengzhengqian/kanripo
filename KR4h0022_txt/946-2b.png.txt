我偏師赴接垂餌虎口中途背盟事獲交綏公之力也¶
除中軍將軍散騎常侍大都督襲襄城郡公食邑二千¶
户仍除使持節車騎大將軍儀同三司餘如故遷驃騎¶
大將軍開府加侍郎常伯位重霍去病之登朝上將官¶
尊公孫敷之出塞以今方昔異代同榮魏後二年授大¶
將軍事江陵防主都督十五州諸軍亊呉兵教士艫舳¶
習流島嶼慿陵波瀾衝激公蹔臨江界已悉南越之兵¶
裁沉樓船即善昆彌之戰遂得安歌澧浦弭節涔陽留¶