𤣥鵠以率舞驚赤龍而躍泉者哉如是載指載撫以逸¶
以和因向風以舒嘯聊據梧以安歌曰樂無聲兮情逾¶
倍琴無絃兮意彌在天地同和有真宰形聲何為迭相¶
待客有聞而駭之曰樂之優者惟琴君之聖者惟舜稽¶
八音而見重彈五絃以流韻故長養之風薰而敦和之¶
徳順無為而天下自理垂拱而海外流(一作/求)覲伊徳音¶
之所感與神化而相㕘固以極天而蟠地豈惟自北而¶
徂南然則琴備五音不可以闕絃為音而方用音待絃¶