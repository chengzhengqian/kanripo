遷於皇閤之崇叅以紫微之重特出睿旨不因人言九¶
重所知萬殞何荅誠宜建用皇極保合太和𢎞聖功於¶
堯舜之時追恪德於夔龍之列而和羮乏用覆餗為憂¶
空有仰於清光實無裨於𤣥化一自叨竊遽經炎凉跼¶
影兢魂痛心疾首伏乞鑒其悃欵察其疾羸賜以冗員¶
寘於散地溥求俊傑委屬鈞衡則大君知人之明永光¶
於典策微臣妨賢之責將息於輿言(一作/廟朝)天下幸甚微¶
臣幸甚不勝感恩屏營之至¶