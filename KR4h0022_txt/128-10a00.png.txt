而不知惠我為人兮最靈所以愧賢相而荷聖帝樂乎¶
樂乎浴(一作/汎)于渭兮詠而歸聊逍遥以卒歲¶
　　　洛川晴望賦(以願拾青/紫為韻)¶
金商應律玉斗西建加旬雨之時晴叶秋成而適願是¶
用歩閭里詢黎獻皇風演溢歌且聽於昇平聖澤汪洋¶
誦不聞於胥怨爾乃命親懿㑹朋執賦邙山眺洛邑天¶
泬寥而雲靜氣肅殺而風急山川浩浩以奔流雙闕峨¶
峨而屹立飛梁徑度訝殘虹之未消翠瓦光凝驚宿雨¶