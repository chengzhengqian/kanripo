帝繼業五年間江左寕謐魏晉文章鬰然復興康樂侯¶
謝靈運獨歩江南俯視潘陸其文炳而麗其氣逸而暢¶
驅風雷於江山變晴昏於洲渚煙雲以之慘淡景氣為¶
其澄霽信江表之文英五言之麗則者也逮乎髙(一作/濟)¶
世宣城守謝𤣥暉亦得其詞調函於風格不侔康樂矣¶
梁陳已降雖作者不絶而五言之道不勝其情矣有唐¶
吳興間士釋皎然字清晝即康樂之十世孫也得詩人¶
之奥㫖傳乃祖之精華江南詩人莫不楷範由於縁情¶