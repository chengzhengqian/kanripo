四海遂乃崇祇肅於梵宇致嚴恭於清廟申寃舉滯而¶
有善畢升崇徳報功而無文咸秩䂓模粲而洋溢道徳¶
紛而布濩豈直朝野稱慶觀羙化之維新故亦神祗降¶
祥見鴻基之載固臣叨延龜組繆分虎符千年有遇更逄¶
開闢之初百辟承歡不預趨馳之末瞻雲路而式怍仰¶
天庭而載佇踴躍之懐企聳無極無任鳬藻悦豫之至¶
謹遣某官奉表陳賀以聞¶
　　　賀加天寳尊號表　　　　　李　邕(天寶/元年)¶