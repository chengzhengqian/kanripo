昔忝鄉賦多與太學英逹為之逰二十年間學者逃難¶
石渠遂閉皷篋無聞近三四年復與士合毎嵗以故事¶
選實而流頌聲則江寧冷侯由此擢秀今之與比前或¶
少雙是以中朝宗文當代秉義者蓋嚮風矣不復相鄙¶
愚無間然得為田蘇之逰不負金石之契亦既多矣吳¶
㑹之地慈親倚門冷侯言歸心切攸徃白鴈初過清𡨕¶
轉高駕言東逰雲雨惜别邵亦是日理裝也始同末異¶
愴此岐路冷侯深於詩也祕監韋公叙焉其為歌詩以¶