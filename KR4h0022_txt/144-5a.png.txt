嗟乎草無滋蔓瓶不假器苟恃勢而將逼雖見親而益¶
忌譬諸人事也則翼吞并於僣沃魯出逐於强季綝崚¶
擅而呉削倫冏専而晉墜其大者虎遷趙嗣鸞(齊明/帝名)竊¶
齊位由履霜而莫戒聿堅氷而洊至嗚呼乃終古覆車¶
之軌轍豈尋常散木之足議¶
　　　府庭雙石榴賦(以平生少/年日為韻)　　吕令問¶
公府洞豁羣木羅生歴衆芳而選妙得雙榴之美名擢¶
質森聳垂隂淒清掃危堦之數級䕃閒庭之四平夾砌¶