今日原乎孝理通𤣥格皇至䖍惟烏感應其容昭宣抱正¶
色而道洽徒(一作/從)反哺而名全不然則有威鳳之可紀何¶
白烏之是傳樂而有聲且不棲于楚幕潔而成質故自協¶
於靈篇出林而日華亂動繞樹而月影相鮮嚮至化而逺¶
集想皇風而戾焉衆而何為悲子生之八九大而無慮笑¶
水擊之三千爾其超遥髙翥來不可遏見歸飛之薦臻誠¶
愷悌之四達諒深仁之所化固至性之難奪若乃載鳴嗷¶
嗷浮彩皓皓受西方之精氣自洪爐而鎔造遐想其蒼赤¶