原夫興亡有數符命無差遽啓丹書俄逥白璧君臣道¶
合則遐邇乂安上下情乖則邦家板蕩水火革而天人順¶
暴亂行而桀紂亡百六為霖旱之災七九非湯堯之運¶
厯數斯在惟徳動天禍福無門惟人所召故徳者五行¶
之義也人者兩儀之心也人心動而悔恡生徳義形而¶
隂陽謝必乗金運則殷不及於期果歴木行則周不及¶
於數龍鬭黿祅之發人與事并白魚丹雀之符徳將時¶
應(一作/神契)神道設教金土之運匪他人文化成狂聖之來¶