各委本司條䟽奏請當議施行元和元年已來制報處¶
分有未遵行者委御史臺提舉聞奏大明黜陟署在格¶
言所以考官吏之濁清究黎人之利病敷我化理属于¶
使臣宜委中書門下選黜陟使分巡天下恤其耉老必¶
及於州閭表其行義用敦乎風俗天下百姓年百歲以¶
上各賜米五石絹二疋純綿一色羊酒有差九十以上¶
各賜米三石絹兩疋仍令本縣令就家存問孝子順孫¶
義夫節婦旌表門閭終身勿事先已旌表者量加優䘏¶