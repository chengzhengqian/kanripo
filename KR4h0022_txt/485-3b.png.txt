昧其功人俗未融佇明斯要者臣聞夫禮由陰作樂以¶
陽來樂與天地同和禮與天地同節誠能感神動物安¶
上移風或以理内為同或以脩外為異率由和敬靡不¶
從之者乎施之人俗靡不盡善者乎制策曰四時武徳¶
制自何君五行文始本之誰代昭徳武徳莫辨所尊昭¶
容禮容未詳所出者臣聞嬴政失御漢皇乘極文景致¶
刑措之美武宣當雄富之盛故有四時武徳之樂五行¶
文始之舞昭徳盛徳因之而尊昭容禮容自兹而備臣¶