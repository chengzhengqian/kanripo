　　　玉壺氷賦(以堅白貞虚作/人之則為韻)¶
壺至㓗玉至鮮有若君子清標儼然色澄澄而外澈質¶
規規而内圎月出皎兮入夜而其儀難見氷以風壯處¶
寒而其實逾堅諒負竒而可玩超衆器而為先當其韜¶
光幽山韞耀窮石隠榛蕪而懷寶淪泥滓而藏白如虹¶
之氣雖無謝於雲煙抵鵲之鄉常見儔於瓦礫於是卞¶
生見而神動匠氏聞而心惜乃奮剖刻耀精明以玉之¶
羙作壺之形信無瑕之可用若不琢兮何成以虚而受¶