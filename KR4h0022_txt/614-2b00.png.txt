檢校虞部員外郎髙正平佐臣理戎積有年嵗文學政¶
事不忝前脩應緣三軍逺支近費無臣無細一與臣同¶
陛下初擇宰臣旁求利害勒赴庭闕以代臣行近日山¶
西將軍頻執蕃邏詢其動静確有所傳必擬横分劔門¶
圖䧟全蜀其勢甚大必在防虞正平此行臣意兼切伏¶
乞聖鑒俯垂聽納則内獻心腹外執干戈王室有開萬¶
死無恨心馳魏闕不爲身謀望斷玉闗終期生入無任¶
奉國忘家之至奉表陳懇以聞¶