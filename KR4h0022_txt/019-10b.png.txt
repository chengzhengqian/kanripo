以成功懿夫肇啟乾坤潜分節候見厯數以無紊顧萌¶
芽而欲秀革彼應鍾先乎太簇克諧韶濩唯子野以能¶
知自得厚均匪伶倫而莫究故洪纎溥暢上下無頗騰¶
葭灰而漸散映緹幕以方多初感于人復京房之姓氏¶
終均於地成燕谷之陽和俾玉燭以調均與璿璣而錯¶
綜于以宣夫四序于以貞乎三統自然功歸不宰理叶¶
無為葢隂陽之變化信氣序之推移雄鳳鳴而雌鳳應¶
葢皆類此商為臣而徴為事未足方斯為律之本兮既¶