公有林園亭沼在國南朱陂之陽地名樊川郷接杜曲¶
却倚峻阜舊多細泉縈樹石而散流瀝沙壤而潛耗注¶
未成瀑浮不勝杯王生睨之歎而言曰天造斯境人有¶
遺功若能疏鑿控㑹始可見其佳矣公乃命僮使具畚¶
鍤稽度力用而請王生主之生於是周相地形幽尋水¶
脉目指頥諭浚微導壅穿或數仞通如一源竇巖腹渠¶
摠引㳙溜集為(一作/于)澄潭始旁决以淙瀉復湧流而環¶
曲觴斚徐泛自符洛汭之飲管絃乍舉若試舒姑之泉¶