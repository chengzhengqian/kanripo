歌哭俱在曉行邁有期程孤舟似昨日聞見同一聲飛¶
鳥散(集作/數)求食潜魚亦(一作/向)獨驚前王作網罟設法害¶
生成碧藻非不暮(集作/茂)高㠶終日征干戈未(集作/異)揖讓¶
崩迫開其情¶
　　　次晩洲　　　　　　　　　前　人¶
叅錯雲石稠坡陁風濤壯晩洲適知名秀色固異狀棹¶
經垂猿把身在度鳥上擺浪散帙妨危沙折花當覉離¶
暫愉悦羸老返惆悵中原未解兵吾得終踈放¶