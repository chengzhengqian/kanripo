二年共遊處一旦各西東請君聊駐馬看我轉征蓬畫¶
鷁愁南海離駒思北風何時侣春鴈䨇入上林中¶
　　　陳倉别隴州司户李惟深　　蘇　頲¶
京國自携手同途欣觧頥情言正的的春物宛遲遲忽¶
背雕戈星(疑/)旋瞻獲寳祠蜀城余出守呉岳爾歸思歡¶
愜更傷此春殷殊念兹揚麾北林徑跂石南澗湄中作¶
壺觴餞回添道路悲數花臨磴日百草覆田時有美同¶
人意無為行子辭高歌㧞劔起吾是答恩私¶