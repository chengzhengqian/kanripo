來同暨王道平夷乃念茲而在茲既艱難是毗亦四方¶
(一作康濟/或作幾康)是維享其勲力嘉彼令徳懿我武之雄成類¶
爾謀之剛克冝其藏勲庸於盟府圖冠劔於紫極則是¶
繪也其麗不億倬哉羣彦丹青彪炳列盛服之暉華儼¶
髙居之秘静斜月在壁疑假寐以將朝頺陽半軒同處¶
隂而休影胡像設之既固將山河而惟永則知我唐大¶
賚光掩前載功髙賜履追吕望於周年鳥盡藏弓異韓¶
信於漢代盛矣哉容貌方崇光靈不昧¶