宫無假於玉盃魏殿不勞於瓊爵臣等謹按甘露者羙¶
露也一名膏露一名天酒其凝如脂其甘如飴盖神靈¶
之精仁瑞之澤稽命徵云稱謚正名則葦竹受甘露孫¶
氏圖云王者和氣茂則降於草木食之夀援神契云天¶
子刑於四海徳洞輪㝠則甘露降鶡冠子曰聖人之徳¶
上及太清下及太寧中及萬靈則膏露下白虎通云甘¶
露之降則百物無不盛也陛下俯廻冲睠親定律文必¶
也正名果符稽命是使孟堅持論談功徳而未詳抱朴¶