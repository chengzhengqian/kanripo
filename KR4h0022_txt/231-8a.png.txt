負江湖志今如鬢髮何唯思閒勝我釣艇在煙波¶
　　　送韋處士歸省朔方　　　　前　人¶
映桞見行色故山當落暉青雲知己殁白首一身歸滿¶
袖蕭闗雨連沙塞鴈飛到家飜有喜借取老萊衣¶
　　　贈曹處士幽居　　　　　　前　人¶
勾漏先生氷玉然曽將八石問群仙中山暫醉一千日¶
南苑住來三百年碁局不收花滿洞霓旌欲别浪翻天¶
何須更學鴟夷子頭白江湖一短船¶