叅軍者某少實艱屯長無才術(集作/運)徒以與周同姓從¶
魯諸儒託阮籍之竹林攀郄詵之桂樹曲䝉題目猥被¶
薦聞惟我大朝克崇宗祏敘文昭武穆之位敦紹堯纉¶
禹之親豈以斯文失於能者况一䝉旌録再忝恩榮班¶
資將厠於郄超職業㡬踰於孫楚感結所至生死以之¶
即以今月某日發赴所職登門在近縮地是思惟勤肺¶
肝恨無毛羽伏惟時賜恩察謹啟¶
　　　謝襄州李尚書啟　　　　　温庭筠¶