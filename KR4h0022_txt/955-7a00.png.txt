知名於士友間其文華浹洽而長於比興其義行潔脩¶
而篤於友悌貞元初舉進士甲科解巾補宫衛紀綱掾¶
右輔守臣撫封辟士表為支使轉左領軍倉曹眀年復¶
調為左金吾胄曹因喟然曰吾三命不越於環列其道¶
蹇歟滿嵗宴居吟咏情性而已㑹故人彭城劉景通受¶
天子推轂之重鎮于洛郊(集作/郡)辟書既至命書繼下以¶
廷尉評事理軍訟未㡬請急省兄于盛山又東南至于¶
雲安間關巴峡嬰冐霧露俄而景通入覲為冬官司空¶