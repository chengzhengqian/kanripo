　　　夏晩望嵩亭有懐　　　　　羅　鄴¶
正憐雲水與心違湖上亭髙對翠微盡日不妨憑檻望¶
終年未必有家歸青蟬漸傍幽叢噪白鳥時穿返照飛¶
此地又愁無計住一竿何處是因依¶
　　　題蔣亭　　　　　　　　　前　人¶
西風才起一蟬鳴便算闗河馬上程碧浪鷁舟從此别¶
丹霄鵠箭忽無成二年芳思隨雲雨幾日離歌望(一作/怨)¶
斾旌廻首横塘更東望露荷煙菊倍傷情¶