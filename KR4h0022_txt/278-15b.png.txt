　　　送饒州張使君　　　　　　前　人¶
終南雲雨連城闕去路西江白浪頭滁上郡齋離昨日¶
鄱陽農事勸今秋道心生向前朝寺文思来因静夜樓¶
借問泊㠶干謁者誰人曽聴峡猿愁¶
　　　送陜府王建司馬　　　　　前　人¶
司馬雖然聴曉鐘尚猶髙枕恣踈慵請詩僧過三門水¶
賣藥人歸五老峰移舫緑萍深處息登樓凉夜此時逢¶
杜陵惆悵臨相餞未寢月前多履(集作/屐)蹤¶