乃荒淫無度法令滋章人力盡於穿築杼軸空於聚斂¶
十室之内思亂者一二焉方始馭八駿建五牛穆天子¶
之白雲更逺瑶池之外秦始皇之觀日方踐石梁之前¶
或以衢路受刑或以滋味被戮死不可無罪而免賞不¶
可有功而要相顧凛然莫知攸止十室之内思亂者五¶
六焉於是斛斯外奔𤣥感内逆兵䧟遼水糧斷河黎月¶
暈七重知髦頭之犯畢日光四散覺兆庶之分崩且選¶
妖麗恣朋淫嘉羣嫗之慢言樂少年之醜穢不軌不物¶