忽若有物翼出扵池靣相國畧不為苦二者皆縣之故¶
事而圖經不載公乃檄請扵邑人太學博士丘光庭編¶
緝遺墜其或善未書能未記者罔不畢録此以見公興¶
廢而繼絶也几此數事豈前政之未知乎抑知而不為¶
乎非公勤扵理敏扵用視公猶私曉夕匪懈何以及此¶
哉始公之臨承授政之後人稔扵易衆務煩猥綱在而¶
目紊公乃肅之以整嚴之以恪遏強字弱優老恤匱旌¶
别枉直屏空奸慝不逾月而法令如一勸賞分明清静¶