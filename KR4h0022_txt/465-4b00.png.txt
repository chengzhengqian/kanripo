勅官邪則敗國賞僭則利滛自昔至言政之明誡朕祗¶
膺大寳豈㤀兢業臨馭已來且踰二紀期大道之成化¶
冀天下之為公凡百卿士豈不恊力而選舉之司委任¶
尤重若名噐失序則勸沮何施近者流外銓曹頗多渝¶
濫有塵清議實紊彛章胥吏之徒雖則微賤仕進之路¶
終為厥初必澄源流無雜涇渭不慎於細其傷則多小¶
既不可不懲大亦不可不誡其吏部兵部禮部掌選知¶
舉等官各宜飭勵當盡至公必湏杜邪枉之門絶請託¶