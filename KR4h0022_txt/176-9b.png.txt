主家園宇(一作/援)極新規帝郊逰豫奉天儀歡宴瑤臺鎬¶
京集賞賜銅山蜀道移曲閣交暎金精板飛花亂下珊¶
瑚枝借問今朝八龍駕何如昔日望仙池¶
　　　同前　　　　　　　　　　沈佺期¶
皇家貴主好神仙别業初開雲漢邉山出盡如鳴鳯嶺¶
池成不讓飲龍川粧樓翠愰教春住舞閣金鋪借日懸¶
敬從乗輿來此地稱觴獻夀樂鈞天¶
　　　同前　　　　　　　　　　劉　憲¶