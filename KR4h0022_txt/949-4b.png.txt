道掾史安貞厚於天爵薄於人位闕里之庭學夫詩禮¶
太丘之門執其羔鴈公孝慈而敬威莊而安狎貫義方¶
周覽典籍服其服則文之以君子之容遂其辭則實之¶
以君子之徳起於(集作/家)左翊衞選授貝州府倉叅軍事¶
出自中禁在於(集作/于)外臺謹其盖蔵實其倉庾尋遷蓬¶
州咸安許州長杜相州洛陽三縣令地方百里官歴三¶
城言非法度不出於口行非公道不萌於心令不肅而¶
威宣教不舒而徳洽轉虢州司馬制授朝散大夫婺州¶