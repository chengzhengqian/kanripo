門下朕聞賞有功則勞者勸考其績則政事彰能否既¶
分黜陟斯在有其勲已銘於簡冊化復被於謳謡表率¶
公侯澄清土宇靜夣澤於千里盡闢汙萊曜軫宿於九¶
霄光生芒角行爵繼(一作/出)禄顯忠遂良式副僉諧爰登¶
寵寄具官成汭氣合冬日志烈秋霜藴雄特之標中能¶
抑畏抱介㓗之操外富通明自節制衡巫統臨荆楚承¶
匪人之貪虐屬生聚之流離比衞丈之革車兼無三百¶
同魏相之版户畧不盈千㑹(疑作/曽)未踰時俄成樂國井¶