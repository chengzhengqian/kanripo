揆日載營三靈叶響百工咸事宛如神造儼類仙居冲¶
秘隠嶙跨千畝於晉日閒曠麗逺吞七里於漢年五逹¶
四通廓郊彌野南瞻重嶽北眺芒嶺東臨㶚滻西望舊¶
豐紆餘委蛇丘陵起伏澎湃嶤屼山川異態飛梁邃宇¶
洞爥(類聚/作燭)穴(類聚/作空)懸紫殿仙宫霞騫(類聚/作蹇)鳥翥霧映倒¶
梁日光踈鈑玉桃卷葉銀樹抽芳百果千株三珠八柱¶
朝葉與蜜露共鮮晩花與薫風俱落露禽乍聚望比翼¶
之翺翔歸飛時宿聞同心之夜響故以熊熊灼灼炫兩¶