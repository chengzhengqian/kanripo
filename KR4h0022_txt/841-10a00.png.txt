呼哀哉追悼無及永分古今神雖虚翳(一作神/靈虚翳)徽聲靡¶
替誄王徳音貽千百世乃作誄曰¶
皇隋啓運應天順民保茲七百静彼四隣利建宗子藩¶
屏懿親孝王惟允俾侯于秦爰自聖章天性誠愿色養¶
烝烝孝立名建恭近扵禮耻辱斯逺嘉之弗忘懼而無¶
怨孝悌之至通扵神明温温居徳肅肅厲精恭敬表志¶
退讓為情韡此棠棣敦斯鶺鴒仲稱令弟叔曰仁兄猗¶
歟我弟好學無替九流日修三餘卒嵗琴臺夜開書帷¶