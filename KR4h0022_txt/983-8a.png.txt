燦然昭融俾國家詔命上逾十代與周漢同風爰登禮¶
曹實司選士人罕其再我三専美雄文懿行善價端顒¶
士昻周行鱗集麏至(一作/聚)朝推厥徳乃作天官庶職惟¶
允九流序焉帝念儲皇輒居調䕶九法闕理乃遷兵部¶
禮樂不綱斯為奉常神人以和騫飛廟堂鼎飪三載萬¶
方咸賴退為宗伯碩望彌赫惟梁思理建節来萃敎化¶
恵和流庸洽至憶昔攸往火旗雷麾今也来思白馬龍¶
輀哀笳凝咽以増感丹旐悠揚而獨飛嗚呼哀哉直方¶