　　　與蕭相公書　　　　　　　于　邵¶
相公閣下某以抱舋遐荒殘魂未絶偷度時刻倐忽四¶
年伏以宗社未安兇逆猶在才無取入死雖莫由天地¶
之中甘為棄物豈意當此之日逢相公安撫之時狂夫¶
之言猶有一得蒭蕘見納庸可庶乎伏惟相公秉鈞戡¶
難道冠伊吕方期除天地之害更造生靈之本故詔書¶
曰則如親臨又曰其代予言大哉倚頼斯可畏也安得¶
因循故轍返顧於身乎奉相公之憂深入骨髓矣聖上¶