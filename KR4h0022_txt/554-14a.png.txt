不如文明而化光况於文質異時而國家自有制度豈¶
直為一王之法固以通三代之文其於規模信為𢎞逺¶
陛下嗣訓先祖貽謀後聖當踐修以纂承奚(栁集/作寜)變更¶
而廢墜臣等又伏讀詔書曰遐想哲王則自燧人神農¶
殷湯之時有其事也又曰欽若典訓則自代宗肅宗𤣥¶
宗而上有其儀也又曰所誡者滿所尚者謙守之以誠¶
期於終始臣等以為去鴻名而貶損謙之始也遵舊典¶
而奉承謙之終也造次而未甞違於禮守之以誠也敬¶