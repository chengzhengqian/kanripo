　　　指南車賦　　　　　　　　張彦振¶
緬窺皇始傾聽巢風時儀朴畧化跡冥蒙結繩云謝徽¶
章漸通乃服牛而乘馬爰斵木而觀蓬故聖人因象以¶
制器隨物而興功北斗在天察四時而行度司南在地¶
表萬乘之光融爾其法制竒詭神妙無窮見其指而皆¶
知其向覩其外而莫測其中輪湏藉於奚子妙乃發於¶
周公觀夫作也扄闗脉凑衡樞星設烟縈電轉鬼聚神¶
㓕離朱目亂計然思絶公輸服其心工王爾慙其手拙¶