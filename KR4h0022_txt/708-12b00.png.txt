都城之里閈翠幕星布錦帆霞屬餘瀝下醉於綃人新¶
聲逺䀨於川后縱目遐覽識皇代之承平得意同歸有¶
吾儕之行樂髙明一座桂樹藂生君子肆筵玉山交映¶
束晳以言談得俊張華以史漢先鳴登㫖酒而無荒絃¶
清琴而自逸於是渉連榻命孤舟桃水漲而浦紅蘋風¶
摇而浪白逼匡阜兮遵彭蠡邈矣載浮指衡岳而超洞¶
庭眇焉疑到曲島之光靈乍合神魂宻遊中流之萍藻¶
忽開龜魚潛動睎鏤鯨而鼓棹共㸔燒刼之灰歴牽牛¶