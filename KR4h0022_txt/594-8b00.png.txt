水旱不時隂陽失序若令歸責臣亦何逃故事昭然所¶
冝黜免且勾龍立社祀典攸書大稷主農國章斯在以¶
享田祖以報秋成今穎實未登粢盛乖望是君積憂之¶
日是臣獲戾之時豈望慶自雲天曲容酒食之宴恩霑¶
疵賤下及膏粱之珍醉樂空比於堯人宰乎實慙於漢¶
相無功受賜有靦何逃上戴寵私益深惶愓無任忭躍¶
屏營之至¶
　　　謝冬至賜羊酒等表¶