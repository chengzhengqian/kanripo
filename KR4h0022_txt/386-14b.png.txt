翰林學士承㫖銀青光禄大夫行尚書兵部侍郎知制¶
誥武功縣開國男食邑三百户蘇滌行冠人倫爵髙天¶
秩仁義禮樂之是務克伐怨欲之不行翺翔禁闈出入¶
諷議汲黯為郡嘗聞卧理下恵去國皆以直道洎宣室¶
思賈甘泉召雄造膝盡忠代言稽古近以微恙懇請自¶
便君子之道進退可觀正議大夫前權知尚書户部侍¶
郎上柱國博陵縣開國子食邑五百户賜紫金魚袋崔¶
璵上知自得不器難名既擅髙文兼通博學掌言綸閣¶