盖聞蕭曹賛務雄畧所資魯衛前驅威風所假是以黄¶
池之會可以争長諸侯鴻溝之盟可以中分天下¶
盖聞解封豕之結塞長蛇之源必湏製裳千里歃血轅¶
門是以開百里之圍用陳平之一䇿盟千乗之國須季¶
路之一言¶
盖聞得賢斯在不藉揮鋒股肱良哉無論應變是以屈¶
倪(左傳作屈完/疑避諱而改)叅乗諸侯解方城之圍干木為臣天下¶
無西河之戰¶