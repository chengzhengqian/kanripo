利無爽用天之道惟甲克勤稼穡受任軍屯候正嵗之¶
布和乃宣乃理及王𤓰之生夏或錢或鎛遂使其茨如¶
梁必周戊巳之地其比如櫛不忝京坻之詩眷此屯功¶
宜蒙上賞誰聞興利之舉翻招厭勝之訟然而六甲紀¶
則剛柔異體五行統嵗禳厭分區苟獲頼於柔嘉固無¶
嫌於法術况丁也為役職此開渠雖决泄之誠勞豈蒼¶
黄而妄告仰稽古訓甲則無辜旁酌人情乙宜致詰必¶
若事非政要術異農祥請遵持斧之繩勿恕薄言之訴¶