人皷譟先登大敗之魏將軍單騎遁去靈耀以其徒宵¶
潰翌日餘黨以城内八千人降於公公悉譲忠臣推而¶
不處閉壘移疾退於坂橋其士吏鹵獲悉以家財購而¶
復之大梁之人至今知感履險則忠以盡敵成功則讓¶
以保身此又將帥之明哲也十二年三月詔復魏博之¶
地諸侯班師公乃歸鎮河陽秋雨暴至河流决溢軍吏¶
等具檝櫂請公登舟以避公曰城中凡數十萬户吾寔¶
主之而苟以一家求安所不忍為既而人皆感泣水不¶