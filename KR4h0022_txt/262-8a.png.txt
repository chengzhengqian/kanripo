　　　茅山贈髙(集作/洪)拾遺　　　　前　人¶
聖代諫臣停諫舌求還(集作/歸)故里傲雲霞溪頭講樹遺¶
(一作/䌫)漁艇箧裏朝衣盡(集作/輸)酒家但愛身閑辭禄俸那¶
嫌歳計在桑麻我來幸與諸生異問答時容近絳紗¶
　　　上越州楊嚴中丞　　　　　前　人¶
連枝棣蕚世無䨇未秉鴻鈞擁大邦折桂早聞推獨步¶
分憂暫輟過重江晴尋鳳沼雲中樹思遶稽山枕上牕¶
試把十年辛苦志問津求拜碧油幢¶