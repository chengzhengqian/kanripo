西當太白有鳥道可以横絶峨嵋巔地崩山摧壮士死¶
然後天梯石棧相鈎連上有六龍廻日之髙標(一作上/有横河)¶
(斷海之/浮雲)下有逆折衝波之流川(一作下有逆折/衝波之回川)黄鶴之¶
飛尚不得過猿猱欲度愁攀縁青泥何盤盤百歩九折¶
縈巖巒捫參歴井仰脅息以手撫心(一作/膺)坐長歎問君¶
西遊何當(一作/時)還畏途巉巖不可攀但見悲烏號古木¶
雄飛呼雌遶林間又聞子規啼月落(一作/夜月)愁空山蜀道¶
之難難於上青天使人聽此凋朱顔連峯去天不盈尺¶