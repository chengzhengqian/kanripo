戎不亦宜乎明明我后渴賢固久懸無私之境以照六¶
合持(一作/倚)無私之衡以秤九有掇竒拾異葑菲盡取若¶
有一人兮(一無/此字)近文章含堅貞(一作近忠/貞含文章)悔已徃之無¶
成謀大來於此行出蜀郡題橋以見志入函闗棄繻以¶
示誠寧作焚舟而死不為棄甲而生投軍於子桑自比¶
於孟明君謂之何如哉(一作君謂/如之何)言之不可以已也(一/無)¶
(此/字)頌之曰析薪如之何匪斧不克事君如之何匪媒不¶
得是知焚舟之役非孟明之力乃子桑之力也¶