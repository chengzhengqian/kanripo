駕往來紫府金漿玉酒讌衍清都叅日月之光華與天¶
地而終始涉其流者則擯落囂塵得其門者則騰驤雲¶
霧大椿凋茂非蜉蝣之所知溟渤淺深豈馮夷之能測¶
盛矣哉固無徳之稱也莊周云老耼死秦佚弔之三號¶
而出是謂遁天之形雖復傲吏之寓言抑亦蟬蛻之微¶
旨皇帝誕靈縱叡接統膺期照舂陵之赤光發芒山之¶
紫氣珠衡月角天表冠於百王明鏡衢罇聖德會於千¶
祀周道云季多難在時九鼎共海水同飛(一作/氣)兩日與¶