客自長安來還歸長安去狂風吹我心西挂咸陽樹此¶
情不可道此别何時遇望望不見君連山起煙霧¶
　　　送裴十八圖南歸嵩山二首　前　人¶
何處可為别長安青綺門胡姬招素手延客醉金樽臨¶
當上馬時我獨與君言風吹芳蘭折日沒鳥雀喧舉手¶
指飛鴻此心(集作/情)難具論同歸無早晩潁水有清源¶
　　　二¶
思君潁水緑忽復歸嵩岑歸時莫洗耳為我洗其心洗¶