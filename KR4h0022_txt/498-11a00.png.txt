刑定加減於科條得情偽於聲(集作/察)色此有司平刑之¶
要也非王者恤刑之徳也至若盡欽恤之道竭哀矜之¶
誠使生者不怨死者不恨此王者恤刑之徳也非聖人¶
措刑之道也必欲端影於表澄流於源則在乎富其人¶
崇其教開其亷耻之路塞其寃濫之門使人内樂其生¶
外畏其罪則必過犯自省刑罰自措斯所謂致羣心於¶
有耻立大制於不嚴古者有畫衣冠異章服而人不犯¶
者由此道素行也¶