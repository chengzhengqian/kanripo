竹地成形而天成象其道彌光河出圖而洛出書其徵¶
可驗環林璧沼金門石室墳典積于邱山筆墨盈于泉¶
海聖朝多士自可包二代之文臣顧不才何足奉三王¶
之教皇慈渥洽帝奬優隆擢公望為太師徵子房為少¶
傅所冀習與智長化與心成嘗辛苦於歳餘終未階於¶
日就臣聞學者殖也問以辨之積必有成勤則不匱以¶
周公之上聖日讀百篇以孔父之多能韋編三絶臣雖¶
不敏竊所庶幾然以列代遺章先王舊典康成興業纔¶