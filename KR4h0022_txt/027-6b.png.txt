酒歌大風而還鄉此聖人之廵狩(一作/省)也古者為髙必¶
因丘陵為下必因川澤去舂陵之天邸望䑓駘之星陌¶
黄軒訪道乃逍遥於廣成丹陵出逰還悵望於姑射踐¶
唐人之舊壤遵漢家之餘迹祠后土於汾隂盛禮容於¶
瑶席既而泰折唘方壇闢有潔在盛有牲在滌奏咸池¶
兮羅金石欽瘞繒兮埋玉璧幽髣髴兮地祗格電輝輝¶
兮神光赫時展豫兮羣瑞臻紛景福兮随吾君黄龍降¶
兮應景運寳鼎見兮冩龍文整樓船兮濟横汾縦歡樂¶