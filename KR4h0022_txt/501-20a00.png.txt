兵應者强兵義者王王者之兵無敵於天下也故有征¶
無戰焉强者之兵先弱敵而後戰也故百戰百勝焉亡¶
者之兵先自敗而後戰也故勝與不勝同歸於亡焉歴¶
代君臣惑於本末聞王者之無敵則思耀武是獲一兎¶
而欲守株也見亡者之自敗則弭兵是困一噎而欲去¶
食也曽不知無敵者根於義自敗者本於貪而欲歸咎¶
於兵責功於武不其惑歟興廢之由逆順之要昭然可¶
見惟陛下擇之¶