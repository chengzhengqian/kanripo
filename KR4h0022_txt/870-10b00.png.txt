幽州盧龍軍帥檢校尚書左(集作/右)僕射張公仲武往年¶
脩獻㨗之禮今嵗有銘勲之請二者君子韙之豈不以¶
諸侯有四夷之功獻其戎㨗春秋舊典也宗周納肅慎¶
之貢銘於楛矢天子令徳也斯可以為元侯表可以為¶
後代法聖上嘉其動而中禮乃命宰臣採其尤(集本文/粹作元)¶
功傳於惇史臣徳裕敢颺言曰夫兵者所以除暴害也¶
愛人則惡其為害禁暴則惡其為亂雖睿智不殺化之¶
以神至徳允懷招之以禮然書有猾夏之戒傳有脩刑¶