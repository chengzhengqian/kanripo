近名非道徳之合歟生我勞臣立而(集作/于)逺績非善慶¶
所致歟所謂伊人其在牛公者矣公諱意字某其先子¶
姓實始殷後有牛父者則宋之大夫𦙍裔蕃衍人物更¶
盛邯為護𦍑校尉崇為隴西主簿遂家隴上是稱冠族¶
其後因官安定爰處鶉觚今為郡人亦既重代矣公之¶
族祖有奇章公者隋室宗臣風流篤厚典章損益百代¶
可知天下稱之地靈斯在大父通秉志髙尚守道不攜¶
當時交辟辭疾不起父㑹弱齡早代有才無祿公夙遘¶