好買百樹桑稅錢未輸足得米不敢嘗願爾聞我語歡¶
喜入心腸大明帝宫闕杜曲我池塘我若自潦倒看汝¶
争翺翔揔語諸小道此詩不可忘¶
　　　赴京初入汴口曉景即事先寄兵部李郎中¶
　　　　　　　　　　　　　　　前　人¶
清淮控隋漕北走長安道檣形櫛櫛斜浪態迤迤(徒何/反)¶
好初旭紅可染明河淡如掃澤闊鳥来遲村饑人語早¶
露蔓蟲絲多風蒲燕雛老秋思髙蕭蕭客愁長裊裊因¶