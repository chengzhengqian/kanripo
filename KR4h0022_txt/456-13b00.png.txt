公利於俗者必行勿因循而不决當竭乃力副我知人¶
昇崇班於五兵啓元戎之十乗服茲寵渥勉恢令圖¶
　　　授盧鈞大原節度使制¶
門下陶唐古郡晉國全服掌北門之管籥控朔塞之河¶
山貔虎(唐諱虎前後皆作武/後人不知悮改作虎)連營氐羗萬落用鎮興王¶
之地必求易(一作/髙)俗之才果獲碩臣允膺謀帥銀青光¶
禄夫夫檢校司空兼太子少師盧鈞玉山當晝水鑑澄¶
秋揣摩政經淬勵心術藴賢人之大業蹈君子之中庸¶