勑漢置部刺史掌奉詔條糺吏理盖今觀察使職耳桂¶
林秦郡也東控海嶺右扼蠻荒自隋迄今不改戎府地¶
逺則權重俗殊則理難馴而化之非才不可朝議大夫¶
前守秘書監驍騎尉賜紫金魚袋嚴謩嘗守商洛刺黔¶
巫州部縣道謐然安理是能用寛猛相濟之政撫夷夏¶
雜居之人故也跡其徃効式在(集作/是)南邦况爾操行端¶
和文學精茂賔寺書府善于其官勉副前言佇申後命¶
可使持節都督桂州諸軍亊守桂州刺史兼御史中丞¶