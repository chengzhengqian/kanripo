姓之哀以為已樂寳衣玉食填積後宫短褐麤饘不充¶
編户一芥之善蔑爾無聞五子之歌宛然悉備雖欲勿¶
䘮其可得乎此不可存者三也偽主忌能䕶短酷法滛¶
刑骨鯁之臣盡見踈斥諌諍之士皆被屠害遐邇結舌¶
衣冠觧體人妖鬼恠觸類呈災稚齒耆年咸知殘滅此¶
不可存者四也以此小邦攝於大國邉烽夜動照彼都¶
城戍鼓晨嚴震其宫殿累基十二方此未危懸縷千鈞¶
比斯非切而莫知憂恐更自驕矜曽無事大之心專行¶