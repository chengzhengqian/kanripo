　　　同前　　　　　　　　　　蔣　諫¶
學以入官貞足幹事茍隨時而制法則助化之通方施¶
於在公是亦為政景忠而奉職知無不為置以缿筩方¶
兹水噐觀書記而察過託子弟以為言冀乎擒奸固隳¶
黨與嗟爾人吏胡為告訐未能反身三省而乃相怨一¶
方不悛厥心覆惡其上(一作覆/怨其上)使司急夫求瘼務彼澄¶
清察以不能責其非當斯則小人難養抑亦君子何情¶
顧禮義之不愆爰紏舉之能恤¶