漢永平中佛教初至洛陽始置寺度騰蘭二(一作/三)德古¶
者官之庭府稱寺盖賔而尊之比於曹署此其源也杭¶
州開元寺梁天監四年豫州刺史譙郡戴朔捨宅為寺¶
寺號方興名僧惠圜營建之後處士戴元范賔恭増餙¶
之至開元二十六年改為開元寺庭基坦方䨇塔樹起¶
日月逝矣材朽將傾廣徳三年三月西塔壊㐫荒之後¶
人願莫展太常卿兼杭州刺史張公伯儀忠簡帝心威¶
静吳越駐車跪禮徘徊感嘆乃捨清白之俸為君為親¶