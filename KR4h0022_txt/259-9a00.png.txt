　　　題東林寺寄江州李員外　　前　人¶
山勢稜層入杳冥寺形髙下趂山行象牙床坐蓮花佛¶
瑪瑙凾盛貝葉經日映砌隂移寳閣風吹天樂動金鈴¶
門前更有清江水便是潯陽太守㕔¶
　　　錢塘贈武侍御翊黄　　　　前　人¶
曽將心劒作戈矛一戰名場造化愁花錦文章開四靣¶
天人科第上(集作/占)三頭鴛鴻待侣飛清(集作/中)禁山水縁¶
(集作/延)情住外州時伴庾公㸔海月好詩吟斷望潮樓¶