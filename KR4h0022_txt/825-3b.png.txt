閑鳥慕静深别孕巢穴沉浮嘯萃不畜而富伐木墜江¶
流于邑門陶土以埴亦在署側人無勞力工得以利乃¶
作三亭陟降晦明髙者冠山嶺下者俯清池更衣膳饔¶
列置備具賔以燕好旅以舘舍髙明㳺息之道具於是¶
邑由薛為首在昔禆諶謀野而獲宓子彈琴而理亂慮¶
滯志無所容入則夫觀㳺者果為政之具歟薛之志其¶
果出於是歟及其弊也則以玩替政以荒去理使繼是¶
者咸有薛之志則邑民之福其可既乎余愛其始而欲¶