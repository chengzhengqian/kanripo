曉入屠肆春逰酒楼卧白犬於甕下懸青蚨於杖頭並¶
嘯父以補履同庖丁之解牛遇茅狗之迎酒嫗逢木羊¶
之隨葛由旗亭日將夕百戲忘休息漢女踏紅綃海人¶
抛赤仄飛塵宵合囂聲晝塞泥燭巧成皮錢妙飾滌噐¶
則或損殊材當壚則時逢麗色與商丘而同懐共文賔¶
而晦跡斥鷃逍遥藩籬可巢不惮負局何羞賣膠或有¶
貨藥藏名傭書養志或屠狗於横街或奔牛於列肆道¶
合情同心諧跡似穢體濁形捐聦斥智雖殊之於萬途¶