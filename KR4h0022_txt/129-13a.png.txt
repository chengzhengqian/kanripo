去蘓武之一鴈空飛若江陵之中否乃金陵之禍始雖¶
借人之外力實蕭墻之内起撥亂之主忽焉中興之宗¶
不祀伯兮叔兮同見戮於猶子荆山鵲飛而玉碎隨岸¶
虵生而珠死鬼火亂於平林殤魂逰於新市梁故豐徙¶
楚實秦亡不有所廢其何以昌有媯之後將育於姜輸¶
我神器居為讓王天地之大德曰生聖人之大寳曰位¶
用無頼之子弟舉江東而全棄惜天下之一家遭東南¶
之反氣以鶉首而賜秦天何為而此醉且夫天道廻旋¶