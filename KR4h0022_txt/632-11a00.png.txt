光華相委被服悉頒於御府裁縫僅度於私家挾纊之¶
恩已周於列校維鵜之刺尤媿於㣲躬無任云云¶
　　　謝賜馬狀　　　　　　　　張九齡¶
右今日高力士奉宣聖㫖賜(臣/)紫騮馬一疋伏以恩覃¶
不次寵遇非常有忝股肱之(臣/)頻奉渥洼之賜况郊壇¶
展禮尚未奠於九宫而雨露深恩反有叨於三接雖鳴¶
珂噴玉朝天永代於臣勞而任重才㣲久歲寧酧於聖¶
造荷負無力答効何階云云¶