各有所立化而裁之存乎變推而行之存乎通故庖犧¶
是生創天下之法則周成既作改人間之制度况煌煌¶
大寳穆穆中興至道已邁於胥庭鴻名尚襲於漢代臣¶
子之地悚廹不安又謝伏惟陛下紹開聖圗光復丕緒¶
繼文之體行湯之政撫綏兆庶清蕩二兇舊物不失能¶
收夏衆老吏垂涕復見漢官補三皇之缺文緝五帝之¶
漏目享太廟祀明堂禁網踈闊凡事簡易道徳海浸符¶
瑞山承百蠻向風萬人樂業固以萌祗開闢彈壓徃初¶