門下武惟靖亂文以守成盖自昔之通規亦當今之令¶
典况地連隴蜀城控邊陲久息戰争近經惠養思繼前¶
政用安一方爰属僉諧得兹人傑某人學富縑緗文輝¶
組繡有經濟安時之術負恢張出世之才加以立性端¶
方操心勁直臨事罔思於擇利當官每切於推公以是¶
淑齊居為理具将重其選孰與之先昨以邠土奥區逾¶
時闕帥俾專旗皷用息烽煙而屬十乗未臨三軍獻状¶
既聞陳請湏議改移今復以成紀巨藩仇池善地将圖¶