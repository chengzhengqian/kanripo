宇多士盈朝百度既貞萬靈遂性躍魚戱在藻之樂野¶
夫盡擊壤之歡微臣叨逄此時得以陳露而猶進不知¶
止懼損明風况齒髮已衰筋力不逮雖力官次恐貽敗¶
闕伏以南宫左轄華省紀綱政理所關選用為重豈臣¶
衰朽乆膺此任伏乞聖鑒察臣誠懇賜臣骸骨歸老丘¶
園所冀聖朝無浮食之人微臣免强飯之責將違聖代¶
戀闕誠深無任悃欵之至¶
　　　謝恩勑許致仕表(睿宗/)　　　李　嶠¶