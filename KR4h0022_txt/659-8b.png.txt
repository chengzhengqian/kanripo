根本之地曰吏部員外郎不可為其刺史即是本末重¶
輕顛倒乖戾莫過於此某弟顗世胄子孫二十一舉進士¶
及第嘗為上裴相公書遒壯温潤詞理傑逸賈生司馬¶
遷能為之非班固劉向軰亹亹之詞流於後軰人皆藏¶
之朱崖李太尉迫以世舊取為浙江西團練使廵官李¶
太尉貴驕多過凡有毫髮顗必疏而言之後謫袁州於¶
蒼黄(集作/惶)中言於親曹官居實曰如杜廵官愛我之言¶
若門下人盡能出之吾無今日李太尉在袁州顗客居¶