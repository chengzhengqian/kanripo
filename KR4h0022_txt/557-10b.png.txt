然光大日昇於天巍然崇髙岳鎮於地萬齡為度夀物¶
咸春東海注百川之朝北辰列衆星之拱笑龜鶴之將¶
老嘲龍鳳之未伸但以禮備儲宫德刑廣物挺黄沙之¶
罪再荷生成洗白玉之瑕俱承渙汗中外一命錫無戰¶
之勲夀考百年賙不耕之粟莫不抃舞帝極頌歌聖慈¶
萬嵗之聲夷夏(一作/華夷)合聽九成之樂天地同懽臣乆沐¶
鴻恩竟無上答悦豫之至倍百恒情謹因進樂使某陳¶
賀表以聞¶