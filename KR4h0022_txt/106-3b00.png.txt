莫不畫為屈鐵㸃成垂露若用之戰陣(二字一/作交戰)則摧敵¶
而先鳴若用之草聖則擅場而獨步察所以稽其故雖¶
云任物以用長亦在假名而善喻向使但隨物棄不與¶
人遇則距畜縮於晨雞毫摧殘於寒兔又安得取名於¶
彼移用於(一作/在)兹暎赤筦狀紺趾乍舉對紅牋疑錦臆¶
初披輟翰停毫既象乎翹足就栖之夕揮鋩拂銳又似¶
乎奮拳引鬭之時苟名實之(一有/相字)副者信動靜而似之¶
其用不困其美無儔因草為號者質陋折蒲為書者體¶