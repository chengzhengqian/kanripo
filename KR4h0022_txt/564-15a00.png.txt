聖文武皇帝陛下徳合大和化髙前古休徴異瑞以月¶
繫年方啟(疑/衍)率舞以来儀豈(疑/)重譯(疑/)而作貢臣謹按¶
瑞應圗云王者仁聖旁流四海則見又云祭祀不相踰¶
宴㑹衣服有節則見耿介之性自能馴狎綷雜之姿飜¶
然純素丹立楹檻雪映雕籠時和自叶於禎祥天意實¶
彰於變化豈越裳之獻獨羙於前王而岱宗之精用呈¶
於今貺必然之應幽賛如斯載表太平之符克明柔逺¶
之徳臣謬參樞近獲覩鴻休慶躍之情倍萬恒品¶