常謂五府交辟三臺共推朝紆㑹稽之綬夕獻長楊之¶
辭痛私門之禍速惜公車之詔遲豈期晦明乖序寒燠¶
愆度鱗傷羽折筋變肉蠧離披於丹澗之隅觳&KR1100;於藪¶
山之路已焉哉已焉哉崑山玉石忽摧頺事去矣事去¶
矣古今聖賢悲何已天道如何自古相嗟項羽帳中之¶
飲荆卿昜水之歌何壯夫之懦節伊兒女之情多借如¶
蘇武生還温序死節王陵之母伏劔杞梁之妻泣血事¶
盖廹於功名情有並於貞烈若關羽漢隂田横海島孤¶