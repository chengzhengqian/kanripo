曽無以况雖鞠躬而欲渉何跬歩之能抗有同居累卵¶
之危無殊坐積薪之上股慄兮在兹魂驚於所之怵惕¶
求前豈人心之難測趦趄有畏類狐性之多疑每縮縮¶
而若墜常兢兢而自持與巢幕兮焉比將臨泉兮是擬¶
丈夫不處斯畏其没身夫子所懲不惟於㓕趾徐子忘¶
其故歩尚書越其素履行自失於佻佻舃無施於几几¶
視之豈無履而若虚非北陸積堅之始是東風所觧之¶
餘水蟲隔而纎鱗必露秋蟬比而輕翼不如當履道未¶