和君子則以(集作/巳)含乎光大矣若乃宗廟哀敬仁孝也¶
娣姒祗和謙順也蠲潔酒食婦儀也黼黻𤣥黄女工也¶
𢎞此四徳而務六親鞶帨以文之雜佩以發之猗可以¶
作範母儀昭宣壼則矣至於訓子以睦教女以順愛下¶
以慈與人以讓外以贊府君之徳内以光中饋之政皆¶
日聞其進不見其退也嗚呼仁而不壽生而(集作/也)永終¶
永淳元年某月遇疾終於(集作/于)苑丘縣之官舎時年二¶
十七嗚呼哀哉髙府君尋以公(集無/此字)事罷職山塋未卜¶