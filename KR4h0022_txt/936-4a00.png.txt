馴上在奉天躬禹湯勃興之德曰萬方有罪罪予一人¶
發號改元與人更始公奉揚天澤浹于四隣増日月之¶
明廣雷雨之施由公而復爵位者今司徒王公洎魏博¶
青齊三帥凡三道數十州百萬旅歸于聖理公之功也¶
朱滔以幽燕勁卒獯虜驍騎將欲横行咸洛崛強中原¶
輔其兄泚窺伺神器公以竒謀正義間説成德成德與¶
滔契重婚姻事同艱阻與公交鋒對壘積為敵讐乃為¶
國為公忿滔如響將欲自竭先誠於公投我以可疑報¶