明六詩貫穿㣲妙辨析毫釐既待問以重席亦覃思而¶
下幃醖藉愷悌和樂緝熈生徒肅肅賔友師師並接袵¶
以聞道俱援手而受辭心絶内戰事無外慾横經者比¶
肩擁帚者繼足醜申韓之法令陋桓文之風俗六郡溱¶
其衣冠五陵窮其軌躅信斯文其若水實斯人之如玉¶
若夫珠璣産於蚌蛤珪璧出於山淵未有玉不瑩而為¶
寳人無學而稱賢盖持身之管籥進徳之舟船響如鍾¶
而待叩明似鏡而常懸此見重於經術寧降志於吾賢¶