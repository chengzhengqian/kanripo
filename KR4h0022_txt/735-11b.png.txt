猶嗟問鄉關而不樂雲天遂解琴酒還開新交與舊識¶
俱歡林壑共煙霞對賞江亭迴瞰羅雜樹於堦基山榭¶
遥臨列羣峯於户牖爾其丹藤綠篠俯映長筵翠渚洪¶
瀾交流合坐神融興洽望直情髙覺清溪之仙洞不遥¶
見滄海之神山乍出既而行舟有限嗟此㑹之難留别¶
日無幾嘆分岐之易逺徘徊北渚惆悵南津江陵之道¶
路方賖巴徼之雲山漸異嗟乎離言可贈所願保於千¶
金别曲何謡各請陳於五際¶