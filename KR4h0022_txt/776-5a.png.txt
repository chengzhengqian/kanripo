豳之境應雷軿而出豫蒼帝其時面炎馭而思和朱明不¶
逺雖塗吟野忭黎元忻望幸之符而屈已從人天子下勞¶
謙之詔候離局而從宴尚惕三危清近縣而移鑾猶詳再¶
駕以為三十六所帝劉非舜禹之心四十二宫全趙異成¶
康之厯詠荆臺而夕厲思蒲坂而晨凝方奉後天之期俯¶
順觀風之請萬靈禔祉三辰合慶姬文考筮容成奏日千¶
旌鳯轉儼鏤象而星陳萬騎龍嘶伐靈鼉而曉應静帷宫¶
於緑野肅帳殿於黄街奔欃槍而走陸梁陳浮靈而候明¶