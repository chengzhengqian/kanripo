唯善所親擢拜右職公為首也公體正心直色莊言麗¶
明而可畏寛而能服故所蒞之職必姦邪衰止禮義興¶
行國人宜之有由然也曩&KR0574;列宿迨亞象河當官而行¶
既立名跡及夫典汝墳之國為夏卿之貳天下歸最朝¶
廷讓能寵光大來公望首出矣黄門君之樞也公執事¶
舉直以替其否太原邦之扞也公滅私寛賦克壯其猷¶
六官之長是為人樞三命益恭遂掌邦理綜覈流品終¶
始七年凡所作法皆成故事其賞能㧞異置彼周行者¶