　　　爲宰相賀雨表　　　　　　孫　逖¶
臣等今日見髙力士伏承陛下以春雨蹔愆皇慈軫念¶
特紆鳳輦俯詣龍祠祝之以聖言詰之以神理靈歆允¶
答膏澤遂盈速若影響合如符節則知聦明之徳與乾¶
道而潜通變化之功隨聖情而廣運殊祥昭著丕應難¶
名在於微臣倍深慶恱伏望宣付國史以揚天休無任¶
抃躍之至謹奉表陳賀以聞¶
　　　同前¶