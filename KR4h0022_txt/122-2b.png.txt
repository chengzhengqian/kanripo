劍神亭飛乎銀仗惟傅巖之版築臨巨川而長想¶
　　　大舟賦¶
崇崇大舟内谽谺而坑谷外突兀以山丘長者(一無/此字)百¶
尋受萬斛淺淮泗滯原陸兀若簸大海以出鯨魚邈如¶
漂崑崙而横地軸及縱大壑鼔雄風疊髙濤摩蒼穹連¶
山嶪于天外疾雷吼於地中當此時也忽然湧出謾若¶
乘空挺無何之鄉樹摩天之檣檜檝不舉雲㠶髙張平¶
林倐閃以藏没群島飛動而相望兩儀混沌萬象𣺌茫¶