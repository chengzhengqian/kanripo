　　　陳後主論¶
長城公器識古人承平嗣主觀其求忠讜之士禁左道¶
之人淫祀妖書鏤薄假物即古明哲何以加焉但強㓂¶
臨邊南國斯蹙禮義不舉苛刻日滋鄰好不敦驕傲是¶
務嬖妾五十盡有珥貂之容麗服一千咸取夭桃之色¶
加以貴妃夾坐狎客承筵玉貌綘脣咀嚼宫徴花牋綵¶
筆吟詠烟霞長夜不疲略無醒日於時也隋徳甫隆南¶
被江漢厚待間諜羊叔子之傾敵人不伐有喪楚恭王¶