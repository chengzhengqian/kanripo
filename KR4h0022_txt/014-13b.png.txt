啟隂夕陽向暮散輕霞以成綺矗𤣥雲而似布於是霡¶
霂郊野霏㣲草樹蔽重霄之靄靄猶委緒風暎逺岫之¶
濛濛乍迷縠霧髣髴将久輕盈匪踈濛蔑浣紗之際浸¶
淫濯錦之餘織婦停梭似曳方經之緒舟人罷釣疑牽¶
或躍之魚由是揚素彩降碧虚忘機别天庭之睆彼拂¶
鬢驚韶髪之皤如徒觀其散影有經分行無匹始斜足¶
以色麗俄交反(疑/)而勢宻輕沾素服懐墨子之悲時遥¶
隔布泉誤詩人之怨日皎皎容潔綿綿體㣲絶而復尋¶