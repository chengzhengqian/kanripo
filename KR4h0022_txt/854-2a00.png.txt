覺垂仁闢龍宫而開寳命慈氏越古金輪聖神皇帝體¶
兼具相心冥衆善超十方四諦之門惣三眀六通之業¶
諸天翼戴上昇於兠率之宫萬寓慕思下蒞於閻浮之¶
俗哀末法之衰弊悵夷途之榛梗載紵金屣由紺殿而¶
起西方廼睠瑶圖臨紫宸而正南面大矣靈覺深哉妙¶
果去來無象曠萬刼而潜神起滅有縁應千齡而啟聖¶
粤若屈迹𢎞道乘機濟物馭之以神通知惠行之以方¶
便善功感或異理故應無常身化本隨方故居無定位¶