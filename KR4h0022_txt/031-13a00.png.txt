夫習坎能通柔虚洊至虹挂空而飲井星曳練而投地¶
徵老耼之說柔弱勝於剛强驗夫子之文積善由乎馴¶
致當其涓涓無已皓皓未通若嶃巖之見拒能激射以¶
相攻旣潄盪以探奥遂深沉而鑿空下漱花浮似出桃¶
源之外乗流魚躍如辤丙穴之中言念其美因詳所以¶
石雖堅而有崖溜雖柔而不止進寸退尺常一以貫之¶
日往月來則就其深矣克諧潤下之道實契靈長之理¶
想夫經始之時人莫知之笑我者謂量力而徒爾見機¶