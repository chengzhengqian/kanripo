　　　周安昌公夫人鄭氏墓誌銘　　前　人¶
夫人諱某滎陽陽武人也周宣王之母弟俾侯于鄭鄭¶
莊公之重世卿士於周以國為族自茲而始祖瓊太常¶
恭侯父穆司空貞公西京賦詩奉常參栢梁之宴東都¶
言䜟司空為武衛(一作𤣥作武後漢王梁傳赤伏符曰王/梁主衛  𤣥武𤣥武水神名司空水土)¶
(官/也)之官籍連帝譜既同盤石門稱通德無廢儒林夫人¶
禮義閨門端莊令淑采采芣苢萋萋葛覃及乎作配君¶
子言事舅姑下氣怡聲承巾奉箒親戚惟禮閨門以睦¶