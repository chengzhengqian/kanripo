入參喉舌叨居國相之榮出揔旌麾謬忝元戎之寄常¶
願俯陳螢爝寧有益於曦舒思竭㳙塵何以裨於海岳¶
毎憂折鼎負乘碎首糜軀何階荅施伏以禋宗大享禮¶
備郊天特垂綸綍之私聽同玉帛之會馳心輦蹕不遑¶
俟駕跼影塞垣廹於遵守以慶以懼戰汗兼深今長河¶
始氷大漠初雪邉亭有賊今正其時事不可期兵難預¶
度儻驚塵忽起禍出不虞臣進不之京退不及事微軀¶
塞責無益於軍誠願陪扈屬車仰望雲漢顧惟軍旅之¶