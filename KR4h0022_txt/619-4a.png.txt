因留射獵薛廣徳奏稱竊見關東困極百姓罹災今日¶
撞亡秦之鐘(英華作今接/亡秦之踵非)歌鄭衛之樂士卒暴露従官¶
勞倦顧如宗廟社稷何憑河暴虎未至之誡也臣竊思¶
此數帝心豈木石獨不好馳騁之樂而割情屈已從臣¶
下之言者志存為國不為身也臣伏聞車駕近出親格¶
猛獸晨徃夜還以萬乗之尊闇行(貞觀政/要作投)荒野(政要/作村)踐¶
深林涉豐草甚非萬全之計願陛下割私情之娯罷格¶
獸之樂上為宗廟社稷下慰羣僚黎庶則天下幸甚¶