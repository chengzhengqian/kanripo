嗣其明聽朕言咨爾平王隆基㓜而聦允長而寛博有¶
夙成之量焉夫禮以修外樂以修内者是務於文也春¶
夏學干戈秋冬學羽籥者是兼於武也繫於百姓聞於¶
天下者是由於仁也一日三朝甞藥視膳者是資於孝¶
也爾有文武仁孝之徳以知君臣父子之道朕甚休之¶
間者賊臣構逆窺窬神器則我有唐之祚危若綴旒爾¶
義刑邦家忠衛社稷誅其兇惡以之康濟主匕鬯者非¶
爾而誰是用命爾為皇太子古人有言曰爾身克正罔¶