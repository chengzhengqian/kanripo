惟聖皇(一作惟/皇王)之御厯乃承天而則大洽至道扵區中¶
被仁風於海外通鳯穴以文軌襲龍庭以冠帯含夷言¶
扵藁街陳方物於王㑹𣺌𣺌地角悠悠嶂表有絶域之¶
神獸因重譯而來擾其所居也巖磴深阻盤紆絶峻翠¶
嶺萬重瓊崖千仭馬頓轡而莫升車摧輪而不進伊方¶
服之君長召積風而奉進爾乃發烏代過白狼踰絶巘¶
跨飛梁越流沙而遥集超積石而髙驤其為狀也則筋¶
骨糾纒殊文(一作/資)異制闊臆脩尾勁毫柔毳鈎𤓰鋸牙¶