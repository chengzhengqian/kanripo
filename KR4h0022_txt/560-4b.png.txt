守土不獲奔詣闕庭稱賀北望宸極倍萬恒情¶
　　　同前　　　　　　　　　　令狐楚¶
臣某言當道進奏院狀報司天䑓奏八月十五日乙亥¶
夜老人星見於井東色黄明潤勑旨宣付所司者率土¶
共觀際天同慶中賀臣聞天不言而星垂象次舎隠見¶
其指甚明伏惟陛下道冠帝先恩覃物表太和之氣上¶
達萬夀之瑞下呈旣在井東又當秦分色侔蒸栗光掩¶
連珠彰爾寶圖類堯年之河出延長聖厯齊漢代之山¶