家無所簡擇乃至長樂亦有醜聲大象之末忽焉慘虐¶
鞭撻朝士動至數百背及胷腹一時下手楚毒之理不¶
可忍見祖宗廟號諱不得稱變易官名囘官(疑/)姓族車¶
乗輪輻並有貴賤之殊婦女莊㸃亦為上下之異後庭¶
嬪妾房有數人自旦至夕恒令危坐相對有不如法便¶
即箠楚内外命婦朔望朝謁皆令為丈夫拜伏以示肅¶
恭自號為天不復稱朕此外小事異同不可勝紀狂惑¶
妖僻開闢未之有也客曰齊武成荒悸庸暗怨結人神¶