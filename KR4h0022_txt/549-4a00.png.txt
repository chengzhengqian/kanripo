　　　奴死棄水判¶
又丙奴死棄水中人告之¶
　　　對　　　　　　　　　　　吕　因¶
埏埴成器盖資虛受之功役使爲臣同禀最靈之德他¶
人毁棄緡鏹之直合酬營魄銷淪埋瘞之義無隔甲行¶
負甕雖有類於戴盆丙畜家童情有虧於物議方漢隂¶
之抱汲初未忘機等蜀郡之裁書唯資力使旣而途遘¶
卒遇瓦解無全命廹力殫舟藏共逺不忘情於毁甑乙¶