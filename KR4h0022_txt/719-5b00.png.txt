天下有道聲教必被要荒來格况其邇者乎政莫大於¶
殷㑹使莫大於述職故學於禮足以専對崔公近之矣¶
及夫三物成者斯義歟征驂如飛郊暮來祖渭上西眺¶
寒源無色賦皇華而送崔氏行焉¶
　　　送蕭少府之幽州序¶
頃林胡大㓂邊殺右將軍於是幽薊之北門不啟天子¶
方憂朔漠之事問盧龍之策公安得收其宏畧匣長劍¶
塊然為一尉哉夫感於事則忠義全登於危則臣節見¶