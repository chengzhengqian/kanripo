欲摇動我家宗㧞塞我本源竟而青蝇飛於干旌無極¶
逰於二壘集矢長勺撫劔共池是以五爭四裂非關虵¶
鬪之妖九合一匡猶見蟲流之禍鬼神不勝其酷生民¶
不勝其弊吁可畏也何其謬哉又有里閈之人䋲樞之¶
子栖息不過於蓬蓽咀嚼不越於糟糠無財可不忿争¶
乃復尺布斗粟不能相容睚眦蠆介側目切齒遂使蕞¶
爾箕帚蠢爾孩童萋菲其章成是貝錦於是乎分裂蝸¶
角稱競鴻毛骨肉爲行路之人兄弟無陟崗之望痛矣¶