　　　爲宰相賀賽龍潭有瑞雲表¶
臣某言適内謁者監牛仙童至奉宣進旨先爲蒼生祈¶
雨今日告賽不坐明日亦脩(疑/)不坐者凉秋以來時雨¶
未降陛下憂勤兆庶躬自祈禱甘澤漙洽又陳昭報親¶
紆鳯輦俯詣龍堂御膳撤鮮齋宫致㓗亦旣累日方申¶
大祭禮畢之後更祝龍潭纔發徳音已臻丕應仙童云¶
其時即有青紫雲自潭而起爛漫呈祥絪緼布和勢騰¶
晴空光映秋水即知飛龍之徳變化無方聖人之感深¶