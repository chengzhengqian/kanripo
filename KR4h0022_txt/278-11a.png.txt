驚㠶乍起虹見雨初来自有歸期在蟬聲處處催¶
　　　送淮隂丁明府　　　　　　前　人¶
之官未入境巳有愛民心遣吏廻中路停船(集作/車)對逺¶
林鳥聲淮浪静雨色(集作/氣)稻苗深暇日公門掩惟應伴¶
客吟¶
　　　送韋繇校書赴浙東幕　　　前　人¶
丞相辟書新秋闗獨去人官離芸閣早名占甲科頻水¶
驛迎船火山城候吏塵湖邉寄家去到日倍榮親¶