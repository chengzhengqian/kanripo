縣官益貧職業壊隳程品差戾議論講貫殊無古風意¶
朕聽之不聦而股肱耳目莫得宣其効也先皇帝以卿¶
有廊廟之畫倚以為相𦕈朕小子得而用之卿宜勉竭¶
誠懐副茲屬望(集作/嘉屬)¶
　　　答杜兼謝授河南尹表　　　白居易¶
省表具知卿文通史道學逹政源凡歴官常輙聞績効¶
觀能以授俾亞理於三川試可而遷宜專臨其一府盡¶
委封畿之政仍兼運漕之權嵗時之間佇有勞(集作/勤)効¶