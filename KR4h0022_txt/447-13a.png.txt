於溟渤體兹将聖道被如仁在物不失其宜含靈咸安¶
其所春生夏長信及四時地平天成義兼一徳揔萬機¶
之務因百姓之心保乂我皇家𢎞濟其多難者也是以¶
濟濟多士庶政緝熈穆穆四門要荒式叙敦澆風以勵¶
俗暢和氣以調元神功侔於造化積徳髙於垂象朕又¶
聞之先王之宰世也尊賢尚徳茂賞疇庸五侯專征九¶
命作伯周襄光錫桓文是膺大啓南陽以表東海况今¶
業冠伊稷功髙晉鄭酬勲蔑爾朕甚懼焉今進授相國¶