　　　對　　　　　　　　　　　邵瓊之¶
國禮在祀先王志其嚴潔神歆惟德執事期於肅恭茍¶
有孚於蘋藻固非馨於黍稷鹽人職列周官事供王祭¶
因潤下之成用備奉上之班司屬夏禴爰臚羣祀咸秩¶
孚薦饗於中霤式䖍誠於内饔五材之味或爽七祭之¶
容遂闕然時有異同事有隨變至信為用且(一作/誠)應明¶
心饗餁不虧何傷介福既異不供之罰難科作笞之刑¶
　　　百神判¶