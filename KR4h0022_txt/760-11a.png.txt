輦車也重翟者后從王祭先王先公所乘也厭翟者后¶
從王享諸侯所乘也安車者后宫中朝夕見於王所乘¶
也翟車者后採桑所乘也輦車者后遊宴所乘也按此¶
則皇后無祭天之車明矣又禮記郊特牲義賛云祭天¶
無祼鄭𤣥注云惟人道宗廟有祼天地大神至尊不祼¶
圓丘之祭與宗廟祫同朝踐王酌泛齊以獻是一獻后¶
無祭天之事大宗伯次酌醴齊以獻之是為二獻按此¶
則祭圓丘大宗伯次王為獻非攝王后之事欽明等所¶