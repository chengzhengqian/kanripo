臣聞堯以仲春之月刻玉而逰河舜以甲子之朝披圖¶
而廵洛夏后瑶臺之上或御二龍周王𤣥圃之前猶驂¶
八駿我大周之創業也南正司天北正司地平九黎之¶
亂定三危之罪雲紀御官鳥司從職皇王有秉歴之符¶
𤣥珪有成功之瑞豈直天地合徳日月光華而已哉皇¶
帝以上聖之姿膺下武之運通乾象之靈啓神明之徳¶
夷典秩宗見之三禮䕫為樂正聞之九成克已備於禮¶
容威風揔於戎政加以卑躬菲食皁帳綈衣百姓為心¶