夕吹生寒浦清淮上暝潮迎風欲舉棹觸浪反停橈淼¶
漫煙波濶參差林㟁遥日沉丹氣歛天敞白雲消水鴈¶
含蘆葉沙鷗隱荻苗客行殊未已川路幾迢迢¶
　　　和同府李祭酒休沐田居　　前　人¶
列位簮纓序隠居林野躅狥物爽全真棲貞昧均俗若¶
人兼吏隠率性夷榮辱地籍朱邸基家在青山足蹔彌¶
西園蓋言事東臯粟築室俯澗濵開扉靣巖曲庭幽引¶
夕霧簷迥通晨旭迎秋谷黍黃含露園葵緑勝情狎蘭¶