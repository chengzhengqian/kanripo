學者人之本也必資乎窮要道勵專心故假農以為喻¶
將克已而攸箴筆力載耕旣研精而不倦情田以耨將¶
覃思而惟深懿兹善喻豐滋是務當勤勞而有獲豈㓕¶
裂而不固種徳潜潤比土膏之勃興脩業大成方雲稼¶
之森布切磋討論將究其根孜孜而其功且倍矻矻而¶
其教彌尊苟惰以自安則耒耜之用廢習而不輟則藨¶
蓘之道存藴經笥而煥乎旣庻成行業而油然寔繁且¶
夫以兹訓語譬彼樹藝學者在清其本末農者在立其¶