終未有殊異得非歳時或淺風教未洽耶故一切不除¶
各再臨所典至於敬耆老恤㷀弱止姦盗挫豪強人不¶
忍欺吏不敢犯田疇墾闢獄圄空虛徭役必平浮(詔令/作逋)¶
逃自復門杜請謁庭無滯留若是者廼闗乎職思可以¶
力致至於弭災𤯝集休祥尚徳義崇禮樂儒風大長道¶
化滂流耕夫克讓織婦知節草木不夭昆䖝咸遂扇彼¶
淳源登茲壽域若是者亦𢎞之在我仁逺乎哉豈惟禄¶
秩就加當以公卿入拜其或靡副朝奬不恭朕言陟既¶