皇上朝萬國宴千官當獻嵗之令節御髙樓而賜歡應¶
和風奏以天樂耀長伎出乎花竿偉夫如山之重如繩¶
之直挺其質以百尋繢其文以五色將烜赫以誇衆候¶
鏗鏘而取則髙居乃在乎帝庭發跡乃因乎人力於是¶
玉顔直上金管相催顧影而忽升河漢低首而下指樓¶
䑓整花鈿以容與轉羅袖而徘徊晴空乍臨若虚仙之¶
踴出片雲時映若仙女之飛來矧夫曲終示危乗危中¶
矩八方勞觀億計如堵載之者強項超羣登之者纎腰¶