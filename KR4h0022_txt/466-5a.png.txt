省表具知朕獲承丕業(詔令/作緒)奄有萬方憂物之心常懐¶
惕厲荷天之力漸至底寧此皆中外元僚文武庻政咸¶
有一徳以匡冲人而卿等猥以鴻名加於菲薄拜章瀝¶
懇至於再三伏念自列聖以來何嘗無今日之請然卒¶
不能讓者上慰宗廟之靈下廹群臣之願粤予小子豈¶
敢乆勞卿士大夫之心哉敬允乃誠良深自媿所乞宜¶
依(十/月)¶
　　　長慶元年批宰臣請上尊號第二表¶