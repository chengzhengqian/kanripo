涿鹿(一作/郡)之漁商南運江都之轉輸其為利也博哉不¶
勞一夫之荷畚一卒之鑿險而先功巍巍得非天假暴¶
隋成我大利哉尚恐國家有淇汴之役因獻纖誡是謂¶
汴河銘¶
惟河瀰瀰循禹之軌厥有暴隋鑿通淮(集作/津)泗晝泣疲¶
民夜哭溺鬼似赭川流如松貫地龍舟未故江都已弑¶
陳跡空存遊波不止在隋則害在唐則利嗚呼聖王守¶
此而已¶