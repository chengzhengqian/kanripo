　　　見人詠韓舍人新律詩因有戱贈¶
　　　　　　　　　　　　　　　元　稹¶
喜聞韓古調兼愛近詩篇玉磬聲聲徹金鈴箇箇圓髙¶
疎明月下細膩蚤春前花態繁於綺閨情軟似綿輕新¶
更妓唱凝妙入僧禪欲得人人伏能教面面全延清(集/作)¶
(之/)苦拘檢摩詰好因縁七字排居敬千詞敵樂天(侍御/八兄)¶
(能為七言絶句賛善/白君好作百韻律詩)殷勤閒大祝(張君/籍)好去老通川(自/謂)¶
莫漫裁章句湏饒紫禁仙¶