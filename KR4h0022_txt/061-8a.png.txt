科斗之質字别魚魯之疑軸星攅而花散帶蜺舒而草¶
滋櫺檻風來動芸香之苾苾綺踈日映見鉛槧之纍纍¶
覽彼縑緗請披記傳或崇其䑓以邀非望之福或邃其¶
榭以逞荒怠之讌未若事惟師古政以化成樸斵之勤¶
毋弛怠於儒學黼藻之飾不加賁於檐楹由是事美德¶
風人歌懿績校則同於天禄藏乃異於魯壁左平右墄¶
雖有陋於明堂上棟下宇乃不踰於大易别有名繫庠¶
序身衣縫掖覩兹閣之岧嶤諒吾道之𢎞益¶