為神變殊㫖同歸千載一見是以天祚明徳幽贊禎符¶
彼二龍之萃止合一聖之有孚皓爾其真異葉公之藻¶
繪超然將舉同正理之友于是時也西戎駭目莫不感¶
化而風趨夫如是則在宥之理足徴無疆之休可待洋¶
洋歌頌日聞于四海者也¶
　　　神龜負圖出河賦(以下瑞前王始/啓文教為韻)　裴　度¶
茫茫積流祚聖有作動上天之宻命假靈龜以潜躍盖¶
欲以慶遥源敷景鑠寫物象之精宻化人物之朴畧豈¶