入桃林之鉅野爰事皷刀遂令河渚風秋奄沉星彩蜀¶
山路險不見金生丙匪良交遂來相訴芳蘭入詠遽展¶
契於風雲叢棘議刑㡬窮詞於刀筆搖尾求食斯之謂¶
乎朝歌殺牛理非謬矣方引循環之辨翻露鑄錢之責¶
𬗟監厥跡奚其若斯未盡金潭之由更起淮陽之獄州¶
司振藻處以極刑使者彈毫將爲徒坐諒哀矜而勿喜¶
何輕重其若斯狀外不推使司得其折衷案中論死州¶
法酷其深文結以徒刑吾無間矣¶