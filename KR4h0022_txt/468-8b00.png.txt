　　突厥書¶
　　　勅突厥苾伽可汗書　　　　張九齡(見集/本)¶
勅突厥苾伽可汗比數有信知彼平安良足慰也自為¶
父子情與年深中間往來親縁義合雖云異域何殊一¶
家邊境之人更無他慮甚善甚善此是兒可汗能為承¶
順副朕之所親厚人間恩好無以過之長保此心終享¶
福禄子孫萬代豈獨在今比秋氣漸冷卿及平章事首¶
領部落並平安好遣書指不多及¶