陛下一武一文廓彌綸之道乃神乃聖疏造化之元盛¶
業極天鴻休終古子育庶物臣伏百蠻溟渤不波沙朔¶
無障太平之律大聖之功不得已而用之猶且増髙彌¶
短廣大衆流録賢傾宇内之心捨過求天下之俊所以¶
喁喁者将百身以効節區區者願一報以瀝肝况臣㧞¶
自九原出於萬死再收骸骨更造衣冠舌在不足以歌¶
堯命存未能以報國豈謂上仁德廣澤利無益之臣博¶
愛理深慈育不才之子天門下詔横筆陣於長山御府¶