七州諸軍州事盗遁奸革徳恵敷施朞年政成而富且¶
庶當天子平淮夷定河朔告于諸侯公既施慶于下乃¶
合僚吏登兹以嬉觀望攸長悼前之遺於是厚貨居甿¶
移於(集作/于)閒壤伐惡木刜奥草前指後畫心舒目行忽¶
焉若飄浮上騰以臨雲氣萬山靣内重江束隘聨嵐含¶
輝旋視其宜常所未覩倐然互見以為飛舞奔走與逰¶
者偕来乃經工化材考極相方南為燕亭延宇垂阿步¶
簷更衣周若一舎北有崇軒以臨千里左浮飛閣右列¶