　　　送鴻舉逰江南　　　　　　前　人¶
禪客學禪兼學文出山初似無心雲從風巻舒來何處¶
繚繞巴江不得去山川古寺好閒居讀盡龍王宫裏書¶
使君灘頭揀石硯白帝城邊尋野蔬忽然登髙心瞥起¶
又欲浮盃信流水煙波浩淼魚鳥情東去三千三百里¶
荆門峽斷無盤渦湘平漢濶清光多廬山霧開見瀑布¶
曲江月净聞漁歌鍾陵八郡(一作/部)多名守半是西方社¶
中友與師相見便談空想得髙齋(一作/聲)獅子吼¶