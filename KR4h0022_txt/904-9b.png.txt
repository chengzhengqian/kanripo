被一百餘箭傷肉破骨者九瘡焉被十槊露布申上朝¶
廷壯焉紏紏葛屨魏有去舊之歌零露瀼瀼周受惟新¶
之命乃進爵封鴈門郡公食邑通前二千七百户保定¶
元年授使持節都督岷州諸軍事岷州刺史隴頭流水¶
延望秦關川上峨眉猶通蜀道公不發私書不燃官燭¶
獸則相負渡江蟲則相銜出境四年拜大將軍餘官如¶
故衛青受詔未入玉門之關竇憲當官猶在燕山之下¶
公之此授差無慙徳渾王叛換梗我西疆巖羗首竄藩¶