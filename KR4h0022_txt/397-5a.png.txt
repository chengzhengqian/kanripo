章亦有以嘉於老者矣可依前件¶
　　　授太僕卿制　　　　　　　薛廷珪¶
勑具官某書曰昔周穆王命伯冏為太僕正曰昔在文¶
武聰明齊聖侍御僕從罔匪正人以承弼厥辟且曰僕¶
臣正厥后克正僕臣諛厥后自聖太僕之為官也重矣¶
朕每讀書允擇其可矧惟前代畢用名臣數馬執綏故¶
實具在為予禦侮作我前驅審官擇人今以命汝稽諸¶
訓誥得不勉之可守太僕卿¶