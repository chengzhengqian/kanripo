漏懐丹闕凉船泛碧伊已虛西閣位朝夕鳯書追¶
　　　送吏部曹郎中鄴免官南歸　前　人¶
髙名向己求古韻古無儔風月抛蘭省江山向桂(一作/復)¶
州賢人知止足中嵗便歸休雲鶴深相待公卿不易留¶
滿朝張祖席半路上仙舟篋重藏呉畫茶新換越甌郡¶
迎紅燭宴寺宿翠嵐樓觸目成幽興全家是勝逰篷聲¶
漁叟雨葦色鷺鷥秋乆别郊園改将歸里巷修桑麻勝¶
禄食節序免鄉愁陽朔花迎棹崇賢葉滿溝(郎中崇賢/里有幽居)¶