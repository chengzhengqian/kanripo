嚴不近苛竒必合(一作/含)正每臨敵制變勵如猛獸(一作/鷙)¶
迅如風雨啓行助雷霆之威斷後保阿山之阻故攻無¶
不剋守無不固其牧人也使之蠶而衣稼而食不奪其¶
時不竭其力載其清净一與休息故不能親舉而濳飲¶
其得蜀川隆富首冠藩服我以功而居有之是宜保尊¶
榮安暇豫矣然而不屑寵利狥國損躬振髙風激時弊¶
子文逃禄去病辭第訂之於我彼何𤨏細四紀事軍旅¶
百戰成勲庸遭逢盛明升受鼎鉞有賢人可大之業張¶