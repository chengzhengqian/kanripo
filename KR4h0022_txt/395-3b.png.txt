勑監察御史蓋又元直清勵行𢎞濟知名擢在憲司綽¶
然有裕董其軍賦成績可嘉宜増執簡之威仍佐登壇¶
之律可殿中侍御史¶
　　　授王延休殿中侍御史制¶
勑朝議郎行監察御史東都留臺王延休雅有文行精¶
於吏術自膺察視克舉風憲績勞當選(一作/遷)奬善惟先¶
(一作/允)俾新執法之寵式光彛序之進可行殿中侍御史¶
依前東都留臺散官如故¶