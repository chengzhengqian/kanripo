狥世甘長徃逢時忝一官欲朝青𤨏去羞向白雲看榮¶
寵無心易艱危抗節難思君冩懷抱非敢和幽蘭¶
　　　酬耿拾遺題贈　　　　　　嚴　維¶
掩扉常自靜驛吏忽傳呼水巷驚馴鳥藜床起病軀顧¶
身悲欲老戒子力為儒明日公西去烟霞復作徒¶
　　　酬王侍郎西陵渡見寄　　　前　人¶
前年萬里别昨日一封書郢曲西陵渡秦官使者車柳¶
塘薫晝日花水溢春渠若不嫌雞黍先令掃弊廬¶