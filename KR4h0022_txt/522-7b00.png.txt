　　　同前　　　　　　　　　　楚　冕(一作/樊冕)¶
夏闢山川周疆井邑四人得業萬國作孚欲令應陽和¶
以蕆事候秋霜而畢力故除彼公田人耕百畆用資國¶
賦家茂九農是知居瘠即勞處沃便逸必耕奥壌以易¶
萊田祈南畆之有年望西成而必穫誰謂田其蕪矣似¶
陶令之歸來税輙均收疑魯卿之厚斂使司以愛人治¶
國人富則國殷州縣以反裘負薪裘敗則毛落既未閑¶
於大體徒輕擬於小東縱訴將備年饑終合請裁天㫖¶