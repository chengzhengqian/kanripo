聽别馬而長號杖歸旍而永慟王稽反命既無託乗之¶
恩椒舉相逢誰為班荆之位昔人違齊處魯時降徵求¶
亡晉奔秦猶䝉招請問管寧於遼左追王朗於浙東並¶
物譽時賢卿門公族懸須應務深挾情祈斯豈庸賤之¶
儔耶非餘生之敢望也但預在輶軒誠為過誤珪璋特¶
逹通聘河陽貂珥雍容尋盟漳水差有黄門啟封非無¶
青紙詔書郡將州司郊迎負弩鄉亭里候飾館陳兵豈¶
是復介而奔齊寧當竊妻而逃晉已焉哉羌(一作/差)難得¶