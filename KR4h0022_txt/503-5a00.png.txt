方寛紏䋲¶
　　　同前　　　　　　　　　　蘇　綰¶
聖人作孚萬物惟乂百寮分亊命南正而司天五緯連¶
衡遵北辰而列象莫不上稽天道下授人時率由舊章¶
克備常典辨躔次之無忒識運行之有度南躔日至爰¶
有望於靈臺東陸春歸方可觀於太室必若官非代掌¶
業異家藏復王朔(漢有王朔望氣/英華作覇非)之精才有唐都之秘¶
術不在其位理宜朂於閑邪有犯於時辭豈逃於語怪¶