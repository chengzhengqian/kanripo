或曰所謂敬已者不曰不能自害(文粹作/害已)者乎如竪貂¶
自宫能敬已乎鮑荘刖足能敬已乎曰均是敬也均是¶
害也其媚與直不同也所謂敬於已者以道也害及已¶
者亦以道也或曰聖人汲汲於民至若堯如腊舜如腒¶
其勞至矣於已安乎曰勞者勞於心也勞一心而安天¶
下也若禹者股無胈脛無毛其勞亦至矣勞者勞於身¶
也勞一身而安萬世者也古者有殺身以成仁者况勞¶
者歟嗚呼吾觀於今之世謟顔媮笑辱身卑已汲汲於¶