飾以粉繪塗之丹雘飛梁迴繞於虹光藻井倒垂乎蓮¶
萼信神明之保護亦列仙之憑託於是乗輿乃登夫翠¶
輦而建華旒鈎陳警道兮環衛周命期門使按蹕將有¶
事乎娱遊六龍驤首以啓路八駿騰光而夾輈且肅肅¶
以穆穆幸夫花萼之樓然後層軒四敞聖情周顧遥窺¶
函谷之雲近識昆池之樹緑野物(疑作/初)霽分渭北之川¶
原青門洞開覽山東之貢賦亦以崇友悌之德勸農桑¶
之務豈止唯臨鄠杜之郊空指邯鄲之路而已哉且壯¶