　　　再請封禪表¶
臣乾曜説等言臣等考天人之際稽億兆之姓以為理¶
定功成登封告禪鴻名盛則屬在聖明陛下讓徳冲深¶
未允羣請神祗觖望臣等懼焉且今四海和平百蠻率¶
職莫不含道徳之甘實嗅仁義之馨香(一作/惟聲)是以上帝¶
聿懐名山望幸珍符荐委(一作/委至)年糓屢登開闢已來未¶
之有也臣聞自古受命而封禪者七十二君安有殊風¶
絶業以方今(一作/相方)也然猶躡梁甫登太山飛英聲騰茂¶