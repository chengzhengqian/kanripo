危行受(集粹/作遇)害惜乎大夫人之望也員外國之良也咸¶
克㓗於(集粹作/于下同)身儉於家勤於邦又申之以言行文學¶
智謀政事故其歴要官參劇務如刀劒發硎割而無滯¶
如鍾鼓(集粹/作磬)在懸動而有聲識者以為異時登天子股¶
肱耳目之任必能經德秉哲紹復隴西南陽之事業以¶
藩輔王家嗚呼善人冝將鍾奕葉之慶而不免及身之¶
禍天乎報施之朕何其昧歟昔詩人有黄鳥之章以哀¶
三良不得其死今斯文亦以哀二良命其篇云¶