　　　授郭元昇右武衞將軍等制¶
門下將作少匠郭元昇忠厚資貞有聞於行守太子家¶
令鄭繼先衣冠濟業不隕其名各在官次頗淹年序宜¶
分職於五校俾増榮於兩宫元昇可右武衞將軍守右¶
衞將軍繼先可右武衞率勲如故¶
　　　授裴倩在武衞將軍制¶
門下前守右武衞將軍裴倩韞是忠勇資其智謀久樹¶
邊功備詳戎事疆埸有警方期於効節金革無避宜後¶