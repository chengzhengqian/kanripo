請為陛下究因縁陳次第而言之臣聞太宗以神武之¶
姿撥天下之亂𤣥宗以聖文之徳致天下之肥當二宗¶
之時利無不興弊無不革逺無不服近無不和貞觀之¶
功既成而大樂作焉雖六代之盡美無不舉也開元之¶
理既定而盛禮興焉雖三王之明備無不講也禮行故¶
上下輯睦樂達故内外和平所以兵偃而萬邦懷仁刑¶
清而兆民自化動植之類咸煦嫗而自遂焉雖成康文¶
景之理無以出於此矣洎天寳以降政教浸微冦既荐¶