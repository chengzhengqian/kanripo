法也得致斯人哉子等藏噐待時呈才應命盡陳古今¶
之事備詳攻守之䇿至時賢著述徃彦勲庸兵法有五¶
十三家宜分其四種漢臣有二十八将自比夫㡬人景¶
畧可逮於孔明張遼得齊於闗侯斛律光賀若弼近代¶
之用誰優我李勣與李靖先朝之光誰最又卭南一方¶
之地磧西萬里之域将棄之以促境寜守之以勞人鎮¶
梁州至於流沙軍隴坂至於積石險阻要害予疑汝明¶
秦中嵗役於防水若為釐革代北年疲於禦塞奚所變¶