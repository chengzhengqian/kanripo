公諱條字堅後以字為諱淮安靖王贈司空神通之𤣥¶
孫也鹽州刺史孝銳司空之昭也𢎞農太原守璟鹽州¶
之穆也太子太傅贈司徒齊物公之禰也尚書左僕射¶
贈司空復公之兄也代以忠厚而膺爵命勲藉吏部皆¶
冠宗室公秉是慶祉生而朗邁𢎞毅䟽逹方亷孝悌學¶
以遜志文而無害始以門廕叅調三命官至廷尉平(集/作)¶
(評/)明清閱實適其輕重改宣城令滿嵗受代縣人以理¶
狀乞留亷車上聞詔可其奏且加大理司直從人欲也¶