貌前来横筳直進思投郎鑒願聽洪音孔室髙深前逺¶
仲由之懇羊門峻阻難傳趙壹之懐所以載託牋毫用¶
為紹介某呉門釣者闕里儒徒捨詹何獨繭之綸學揚¶
子雕蟲之技慕顓孫之干禄効車子之聚螢西過許昌¶
空吟景福東㳺鄒魯欲擬靈光時或風入楚臺雪飛梁¶
苑偶然成詠忽爾盈篇是用歴韓鄭之門庭學楊衡之¶
刺謁刻舟琢木未擬迃踈鑿柄攻堅難方齟齬以致兩¶
臨文陣俱挫筆鋒東郭先生將逃濫吹歩兵校尉欲泣¶