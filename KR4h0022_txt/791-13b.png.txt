河流宜退三數里其費不多天徳故城北倚山去河甚¶
逺失制虜要地非便因使水運使察視逺近利病以圗¶
進上使品官强文彩覆之文彩言與坦合上召坦使條¶
陳將行之竟為宰相所奪乃出坦為劒南東川節度使¶
周懐義數月憂卒燕重旰代其位遂移天徳故城軍士¶
歸怨因殺重旰屠其家初坦與宰相李絳議論多合綘¶
藉為己助及坦出半嵗而綘罷坦至東川盡罷兩税外¶
山澤鹽并𣙜率之籍夷人歌之綿劒二州有通文成州¶