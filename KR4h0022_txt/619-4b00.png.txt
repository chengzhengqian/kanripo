　　　諫畋獵表(𤣥宗開元五年/)　　呉　兢¶
臣兢言伏見明制來年五月五日幸東都道路皆以陛¶
下至長春宫及沙苑當有畋獵之事今東土耆艾關河¶
士女莫不欣躍舞忭翹望帝車延頸企踵所思者徳伏¶
願陛下舉無失禮動則有章詩云敬愼威儀惟民之則¶
愚臣以山陵始畢甫及逾年陛下縗服雖除心喪未已¶
四海之内八音尚遏豈可遽将犬馬為娯鷹隼是務必¶
或如此則恐傷人子之道虧天地之經欲令萬方何所¶