隠几讀黄巻閒居耳目清僻居人事少多病道心生雨¶
洗山林濕鴉鳴池舘晴晩来因廢巻行藥至西城¶
　　　冬日野望寄李賛府　　　　前　人¶
地儉(𤣥集/作險)朝陽滿天邊宿霧収風兼殘雪起河帶斷氷¶
流北闕馳心極南圖尚旅逰登臨思不已何處得銷愁¶
　　　宿藍田山口奉寄沈員外　　前　人¶
山暝飛群鳥川長泛四隣烟歸河畔草月照渡頭人朋¶
友懐東道鄉闗戀北辰去留無所適岐路獨迷津¶