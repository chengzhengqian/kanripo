　　　庾氏子碎玉賦(以聖人捐寳以/息爭端為韻)韋　充¶
人無善惡利乃交争故懲忿者無如於立義感物者必¶
在於推誠所以庾氏子能捐片璧遂息兩情誠聖人之¶
閫(一作/同)域見智士之縦横當其愛惡所逼長短相賊意¶
各是非事難姑息乃曰碎我此寳成君之徳苟可易心¶
固無難色傍窺利害遂生一决之心下視錐刀不顧千¶
金之直於是置諸厚地投此攻堅隨刑(疑作/形)騞若應手¶
琤然萬㸃星分善價之心俱死二疑氷釋力争之意都¶