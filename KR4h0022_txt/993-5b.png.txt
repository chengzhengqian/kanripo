過恭豐家甚㤗良辰羙景長㓜髙會錯落圓方抑揚盻¶
睐神理如何杳杳茫茫朝榮夕落使人摧傷言自漢江¶
將歸洛陽䘮旗旅櫬親墳舊鄉苟可薦誠蘋藻馨香感¶
深恩而何報寄沉痛於孤孀¶
　　　為錢侍御太夫人祭新婦文　前　人¶
嗚呼婦姑之間尊嚴而已情苟不至兩城千里吁嗟新¶
婦德禮具羙心之所親如臂有指齒髪衰暮方用依倚¶
天降鞠㐫骨驚心死新婦門緒薰華𣲖流深逺貞淑端¶