海西隔流沙北横大漠南阻五嶺此天所以限夷狄而¶
隔中外也自典籍所紀聲教所及三代不能至者國家¶
盡兼之矣此則今日之四境已逾於夏殷者也詩人矜¶
薄伐於太原美化行於江漢是則(舊唐書/作則非)前代之逺裔¶
而國家之域中至前漢時匈奴無嵗不犯(唐書/作䧟)邉殺畧¶
(舊唐書/作掠)吏人後漢則西羗侵軼漢中東冦三輔入河東¶
上黨幾至洛陽由此言之則陛下今日之土宇過於漢¶
朝逺矣若其用武荒外邀功絶域竭府庫之實以争磽¶