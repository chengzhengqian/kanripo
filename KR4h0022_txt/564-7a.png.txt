景雲出又臣聞之天飛水㳺洞隂陽而不測雲行雨施¶
混神妙而無端龍之謂靈義彰於此至乃千年韓(疑/)慶¶
四和充瑞名叶尭歌色符軒紀卿雲所貺復在於斯陛¶
下挺睿哲之資納明靈之祐是以冲天宛宛貫六位以¶
呈祥秘景紛紛亂五章而發彩故能逺安邇肅理定功¶
成動而弗違告禪展禮(闕/)報功使夫同和之樂與鈞¶
天而並奏無體之禮對上𤣥而比隆超出萬古之前獨¶
立九皇之上道格區宇何其盛歟臣等属㑹昌之辰曲¶