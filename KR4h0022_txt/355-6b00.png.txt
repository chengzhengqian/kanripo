王孫來兮何遲遲思公子兮涕漣洏風嫋嫋兮雨凄凄¶
螢火飛兮烏夜啼牽牛西北兮星已轉織女縱横兮河¶
欲低秋夜迢迢兮秋未極愁人耿耿兮愁不息有所思¶
兮在天漢欲徃從之兮無羽翼欝金栧兮木蘭舟青莎¶
裳兮白羽裘戱緑波兮坐芳洲歡不停兮人不留悵容¶
與兮徒離憂𤣥冬慘兮隂氣凝沸泉結兮炎州氷郊野¶
昏兮寒沙漲河海暗兮繁雲興嚴風急兮宻雪下墐户¶
閉兮無留者盼城郭兮瓊為樹兮玉為樓瞻通路兮駕¶