礎看㴻雨而交飛行潦浸階見浮漚之亂出爾其合散¶
無常漂蕩自然形色虚㓗表裏澄鮮似珠胎之出漢若¶
星象之浮川拂還風而獨轉偶到(集作/倒)景而雙圓夫其¶
仁也不輕蛙黽之穴夫其勇也不怯蛟龍之泉觸奔槎¶
而遽碎近浮藻而還連觀夫遶砌潢汙廻塘緑水長檐¶
連屬通溝表裏排亂滴而攅生逼潨流而細起乘川則¶
逝遇坎則止雖有近於泥沙信無累於囂滓既生既㓕¶
如幻如夢體象明媚上下冲融徘徊未息展轉何窮識¶