仙者冥先於逺世以林泉為意者可居於藪澤以天下¶
為念者可謹於朝廷是以唐虞堯舜無野心子普許由¶
辭寳祚誠以帝王於神仙有隔林泉將朝市難并也今¶
據唐堯虞舜之地而求子普許由之志不亦迂而可痛¶
哉况君子所以懽心屈體為僕御元元所以刲膏割血¶
為飽暖又非圖林泉而學仙也傷心乆之戊辰嵗秋八¶
月周覽秦原次茂陵之下既覩永歸之地彌懐所行之¶
事且夫承天統物豈無足稱之德歟盖觀日月高明有¶