　　　三賢論　　　　　　　　　李　華¶
或曰吾讀古人之書而求古人之未獲嗟夫遐叔謂曰¶
無世無賢人其或世教之至淪於風波雖賢而不能自¶
辯況察者未之究耳(一作/乎)鄭衞方奏正聲間發極和無¶
味至文無彩聴者不達反以為怪譎之音太師樂工亦¶
失容而止曼都之姿雜於顦顇被緼絮蒙蕭艾羙醜夷¶
倫自以為陋此二者既病不自明又求者亦昏將剖其¶
善惡在遷政化端風俗則賢不肖異貫而後賢者自明¶