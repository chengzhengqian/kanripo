思自損抑冀通神理又不親政事歴受寵榮廢公曠時¶
益用慙懼所以塵黷旒扆至于再三情迫於茲敢有所¶
隱愚朴之性陛下素知加以危頓豈容矯飾伏望罷其¶
新(一作/所)授貸以微(一作/殘)生昔漢魏近臣有以期(一作/暮)年¶
久疾者則賜告就第或再起復位若大限未盡羸疴漸¶
平聖慈不棄驅䇿非晚重得珥貂丹禁絛紫玉墀則微¶
効獲申所乞無幾如或殆至深慮何必暫榮儻生遂其¶
志没無所恨矣實冀皇天聽卑於在上太陽廻舎於志¶