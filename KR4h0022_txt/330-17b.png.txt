　　　有獺吟　　　　　　　　　劉禹錫¶
有獺得嘉魚自謂天見憐先祭不敢食捧鱗望青𤣥人¶
立寒沙上心専眼悁悁(集作短/看肩)漁翁以為妖舉塊投其¶
咽呼兒貫魚歸與獺同烹煎闗闗黄金鶚大翅摇江煙¶
下見盈尋魚投身擘洪漣攫挐隠嶙去哺雛林岳巔鴟¶
鳥欲伺隙遥噪莫敢前長居青雲路弹射無由縁何地¶
無江湖何水無鮪鱣天意不宰割菲祭徒䖍䖍空餘知¶
禮重載在淹中篇¶