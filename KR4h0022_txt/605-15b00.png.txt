馳驅駿足偃息華穰蒙陛下覆育之恩已為太過顧㣲¶
臣止足之分實所甚榮豈敢更冐寵光别求奬用伏以¶
狗馬之齒衰暮相迫螻蟻之命危殘不常日往月來懼¶
貽敗覆天地相分不勝瞻戀每至木葉下邊馬嘶切思¶
指畫君前以畢平生之力常恐先霜露塡溝壑不見丹¶
闕長恨黄泉伏惟陛下仁愛惻隱及於萬類察臣之至¶
願表(一作/知)臣之赤心使一入帝城死無所恨無任(一作/不勝)¶
哀迫懇苦之至¶