鴻爐賦象人壽幾何生榮死哀物類同致晝夜不捨宣¶
尼興其歎息吉凶共同賈誼發其詞賦眷言甲乙俱渉¶
大川懸流波而得朋理征棹而云邁乙則同舟而濟宛¶
若神仙甲乃懼死而投遽嗟沉溺波心乍没還疑觀影¶
之人泉路不歸便似懐沙之客然則度河奏曲曽不爾¶
思逝水沉䰟而招其咎家人有訟虛陳故殺之端乙既¶
無讐難寘惟輕之典薄訴不伏理合哀矜縣斷以疑殊¶
乖部(一作/剖)察以愚管見釋放為宜¶