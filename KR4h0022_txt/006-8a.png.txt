廹望舒兮寥慄初疑糚以臨鏡形影猶分終類氷之在¶
壺輝華相失故得享年代之悠乆與乾坤而齊立明明¶
配日高高在天對陽烏之升降伴孤兎之昭宣滿時而¶
玉貌和光難分皓皓虧處而娥眉共麗不辨娟娟烱若¶
通輝超然絶俗想明眸而下鑒並玉鈎而傍燭閨中結¶
恨感予於三五之時笛裏傳情聽我於關山之曲豈伊¶
異人學道全真湘波之妃洛浦之神曽不足繼其芳塵¶
　　　新月誤驚魚賦(以在水為鈎有/並垂綸為韻)白行簡¶