必採於至妙大道虚象埀契於理先然即繼聖業者其¶
道同遵王度者其化一陛下體周武之盛徳訪唐堯之¶
遺事龜圖靈文天光垂象伏願沐時雨於動植散祥風¶
於涵泳則大中之道何以尚兹制策曰夫禮以飾情情¶
疏則禮略樂以通感感至則神和理内為同脩外為異¶
同異之用有昧其功人俗未融佇明斯義四時武徳制¶
自何君五行文始本之誰代昭徳盛徳莫辨所尊昭容¶
禮容未詳所出臣聞禮樂其所由來尚矣先王所以美¶