誠折首摧鋒計日我㨗詩云赫赫南仲獫狁于襄不其¶
盛歟伏以令公勲庸冠世焯見于天受三(一作/一非)朝將相¶
之托有萬人父母之愛方謝安之體大知鄧禹之道𢎞¶
相公特禀廟謨龔行天討分邠寧㧞距之衆兼漁陽賈¶
勇之軍偶俱無猜上讓下競用奬王室作為人綱一舉¶
而大義全蹔勞而殊功倍以此衆戰何戰不尅以此滅¶
戎何戎不盡其(疑作/某)逺承惠顧委分知歸感遇因時若¶
此之甚延首北嚮一心如丹謹遣某官某乙奉記陳不¶