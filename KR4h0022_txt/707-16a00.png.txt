中牟馴雉猶嬰觸網之悲單父歌魚罕繼鳴琴之趣俾¶
夫一同詩酒不撓於牽絲千載巖溪無慙於景燭云爾¶
　　　遊冀州韓家園序　　　　　前　人¶
銅溝水北石鼓山東星辰當畢昴之墟風俗是唐虞之¶
國雖接燕分晉稱天子之舊都而向術當衢有髙人之¶
甲第祥風塞户瑞氣冲庭芳酒滿而緑水春朗月閒而¶
素琴薦家童掃地蕭條仲舉之園長者盈門廓落東平¶
之室梧桐生霧楊栁摇風眺望而林泉有餘奔走而煙¶