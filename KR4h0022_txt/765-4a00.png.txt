繫時以時繫年此則三王相襲之道也夫易服色者謂¶
夏后氏尚黒殷人尚白周人尚赤至於山龍華蟲宗彛¶
藻火粉米黼黻此又百代可知之道也今蘇知機表奏¶
請立節文改章服奉付禮官學士詳定是非者謹按虞¶
書曰予欲觀古人之象日月星辰山龍華蟲作㑹(舊唐/志文)¶
(粹作/繪)宗彛藻火粉米黼黻絺繡由此言之則其所從來¶
者尚矣夫日月星辰者象聖王光照下土也山者布散¶
雲雨(文粹/作物)象聖王澤霑下人也龍者變化無方象聖王¶