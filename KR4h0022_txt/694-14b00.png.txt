古禮歟子思曰古之君子進人以禮退人以禮故有舊¶
君反服之禮今之君子進人若将加諸膝退人若将墜¶
諸淵毋為戎首不亦善乎又何反服之禮(一無此/二字)之有¶
齊景公問於晏子曰忠臣之事君如之何(三字一/作如何)晏子¶
曰有難不死出亡不送公曰列地以封之疏爵而待之¶
有難不死出亡不送何也(英華無此二/字止作何謂)晏子曰言而見¶
用終身無難臣何死焉諫而見從終身不亡臣何送焉¶
若言而不見用有難而死是妄死也諫而不見從出亡¶