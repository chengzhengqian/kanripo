馳誠雙闕伏請宣付史館頒示朝廷無任鳬藻之至謹¶
遣某官進圖奉進¶
　　　為㽞守奏羊乳麞表(武后/)　　前　人¶
臣某言臣聞靈感無方每先時以見象神監(集作/鑒)不昩¶
必慿物以示人有徳著而休歸或祥来而事應伏惟天¶
䇿金輪聖神皇帝陛下端冕馭天舞干柔逺南越瑞貢¶
久通譯而歸仁西域竒山近随方而應聖臣今月(集作/日)¶
得所部萬年縣令鄭國忠状送新出慶山下羖牝羊乳¶