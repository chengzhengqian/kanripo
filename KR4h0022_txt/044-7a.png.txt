明羅繡巾㡚皷瑟吹笙譁族陳賔以樂乎太平貨隧分¶
㕓物次駢連中署肆師夕咽朝昏越璞楚琛蜀賄巴賨¶
裁綺張繡紋軸蕉筒聲教之所被車書之所通交錯雜¶
沓斯焉㑹同黄宅緇廬金篆玉扄以張帝居用壯天庭¶
千形萬聲不可多名天子奉堯舜之道勤后稷之功當¶
仲夏而獻繭立中和而視農然後黼黻時備粢盛告豐¶
其接下情也則堯皷不懸晉木不列鎔金作軌四門是¶
揭人靡迷邦士無諱訐示收才而問𤯝上諫行而寃達¶