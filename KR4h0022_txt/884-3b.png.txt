下受辭徵兵朔方東向問罪付以神器之重朂以興復¶
之謀肅宗承命感咽北馳惶怖邠郊無舘榖之犒安定¶
絶薪蒭之餼始誅二守物情尚疑衆纔一旅邉郡猶驚¶
遂踰平凉出蕭關直趣豐安阻河為固公乗疾(一有凉/出二字)¶
西上奏謁於白草頓請借前箸以圖安危靈州四臨兵¶
車之㑹長安新破人心正摇姦豪竊窺雜種圜目衆情¶
一呼而可潰危機視景而斯發北轅未改捨此奚之豐¶
安僻界西垂北臨沙瘼候吏不至疲兵徑度儻軍門晏¶