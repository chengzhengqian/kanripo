下殺賊二百餘人兼奪得一栅東川節度使高崇文便¶
於城下頓軍又西川賊於鹿頭城投降都虞候郝同羙¶
説賊城精兵不下數百人其餘一二千悉是子弟鹿頭¶
城内人心亦甚危懼計即投降又官軍出戰賊衆大敗¶
殺傷欲盡者伏以逆賊劉闢愚狡狂童稔蓄兇慝脇帶¶
州邑依阻城池背誕皇恩自貽赤族陛下曲垂𢎞貸念¶
彼逺人此賊敢肆拒張恃茲薄戍望其悛革又已稽誅一¶
興貔虎之師果盡螳蜋之衛今則神人共怒覆載不容¶