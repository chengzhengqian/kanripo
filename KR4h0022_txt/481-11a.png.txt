於斯也况周頒禹膳列坐堯衢此優賢之至也愚臣何¶
足以充塞敢不布其腹心竭盡聞見臣伏惟皇穹有成¶
命聖唐受之崇髙配天廣大配地天地合徳而陛下大¶
明於其中有以觀髙祖之耿光有以恢太宗之鴻(一作/丕)¶
烈樂成於郊祀而昭升上帝禮備於脽上而敷問后祇¶
於是柴于岱宗望于秩首三光全而五行序八荒協而¶
萬國諧皇靈丕應象物昭格無疆惟休能事畢矣况陰¶
陽燮理則賢相盡規風俗敦厖則良牧宣政百揆時叙¶