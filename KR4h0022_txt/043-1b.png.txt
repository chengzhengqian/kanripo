　　　君臣同德賦　　　　　　　失　名¶
曰若稽古巨唐累聖重光盛烈貫於千古英聲超於百¶
王爾乃羣瑞呈祥衆靈叶慶神降休祉天垂寳命鳳籙¶
於是荐臻龜書以之疊映萬姓忻東戸之日一人奏南¶
風之詠至矣哉微無徳而稱焉臣聞非常之主必有非¶
常之臣是以元凱升而唐德茂稷卨用而虞化淳武丁¶
夢徴兮求版築之士文王卜兆兮得垂釣之賔豈直星¶
精之誕方朔維嶽之降甫申故能殷周歎其多士皇漢¶