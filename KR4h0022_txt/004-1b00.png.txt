海日赫赫出暘谷以騰輝過咸池而浴色宛轉波動廻¶
還影側昭晰兮泉源漸沸掩映兮津涯乍黑紅光下射¶
疑萍實之欲沉赤氣上浮訝林雲之不息當其玉漏未¶
盡金波正凝背崦嵫而六龍騁騖望穹蒼而三足飛騰¶
經厚地而休光暫匿連巨浸而暖氣潜蒸當晷度之未¶
至信輝赫之徒増洎夫良夜欲闌繁星漸沒轉紅輪於¶
沙礫濯朱輝於溟渤映龍川之華動照天壇而秀發逺¶
岸燭燿而乍明長波蹙縮而未歇觀其蕩水府滌踆烏¶