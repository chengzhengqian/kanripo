　　　君子不器賦(以用之則行無/施不可為韻)　白居易¶
君子哉道本性(一作/生)知徳惟天縱抱乎不器之器成乎¶
有用之用不器者通理而黄中有用者致逺而任重盖¶
(一有/由字)識包權變理藴通明業非學致器異琢成審其時¶
有道舒而無道巻慎其徳舍之藏而用之行語其小能¶
立誠以脩詞論其大能救物以(一作/而)濟時以之理心則¶
一身獨善以之從政則庻績咸熈既居家而必達亦在¶
邦而允釐彼子貢雖賢唯稱瑚璉之器彦輔信美空標¶