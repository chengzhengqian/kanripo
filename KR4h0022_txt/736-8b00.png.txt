洪荒窈窕莫可紀極古者青烏之相冡墓白澤之窮神¶
姦舜之命䕫以和神湯之問革以語恠音聞魯壁形鏤¶
夏鼎玉牒石記五圖九籥説者紛然故漢文帝召賈誼¶
問鬼神之事夜半前席志恠之士劉子政之列仙葛稚¶
川之神仙王子年之拾遺東方朔之神異張茂先之博¶
物郭子潢(一作/横)之洞冥顔黄門之稽聖侯君素之精(一/作)¶
(旌/)異其中神奥顧君真誥周氏之冥通而異苑搜神山¶
海之經幽冥之錄襄陽之耆舊楚國之先賢風俗所通¶