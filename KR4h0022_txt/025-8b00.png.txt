出山川於巻中可以明四目逹四聰易曰不出户知天¶
下何莫假此神功徒稽其囊括也吞八極盡四溟霜露¶
所墜日月所經莫不總天目入帝庭嗤秦政得燕圖以¶
拓境小穆公夢鶉首以稱靈亦有周王御天漢君求仙¶
窮人力於宇宙遍轍跡於山川孰與夫髙居深視探微¶
洞𤣥得地理於冥契擁神休以永年則知明徳在茲景¶
福是降播頌聲以洋溢洎寰海與里巷美矣哉厯選列¶
辟符瑞鉅萬雖𤣥珪告成白環入獻曷若斯圖之用也¶