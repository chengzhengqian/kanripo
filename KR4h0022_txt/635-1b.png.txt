　　為政事賀苗稼狀一首¶
　　　賀祥雲見狀　　　　　　　張九齡¶
右臣等伏見道門威儀司馬秀表稱今月十日夜陛下¶
親臨同明殿道塲為宗社蒼生祈福有祥雲見伏惟聖¶
徳以精意(集作/至)動天天意以肸蠁符聖其感甚速豈云¶
𤣥逺(集作其/應豈逺)陛下肅(集作/聖)敬之深勤恤所至靈心如答¶
神道何言自表休期以介景福生人大頼天下幸甚臣¶
等忝居近侍倍百恒情謹奉狀陳賀以聞伏望宣示史¶