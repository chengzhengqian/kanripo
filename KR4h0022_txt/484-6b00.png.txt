下知爵禄之虚授冗散之職多歟樂蕩志歟服失度歟¶
何皇極之不建遂至於此也臣聞省官不如省事省事¶
不如清心誠能克已復禮正身率物表有功而彰明徳¶
復古而貴能變禁異服革慢聲逺便佞近忠讜斷斷之¶
士必擢於廟堂九九之術不遺於管庫可謂虚其心而¶
衆象應正其本而萬事理焉書云天既付命正厥徳言¶
正徳以順天也若舍此道是不知其所從矣制策曰視¶
聽貌言恒若時若㑹極歸極作哲作乂一以貫之何方¶