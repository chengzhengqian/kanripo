鬼神倐閃以恍惚蛟螭鼔怒以噴騰異物之與詭恠孰¶
可得而備徵意以爲潜虚洞决脉流派別雖一河有隔¶
終隂隲以相連故數眼分開涵碧虚而共潔(未見澈/字官韻)是¶
以百尺澄兮四空皛珠胎明兮沙岸皎洗拂煙埃蕩漾¶
魚鳥亦能凉生朱夏氣暖𤣥冬守謙下以含道順畎澮¶
以利農道則以物爲賔水則假利於春人有情於利水¶
水無意以求人人之自僞我豈非眞故至人以水爲德¶
以心爲鏡鏡雖明不利於人故瀵之爲澤也廣泉之爲¶