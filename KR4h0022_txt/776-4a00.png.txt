故夫含吐萬物至功也制平八表大業也一隂一陽神¶
通也乃文乃武聖圖也用能使天不愛寶地不藏珍日¶
月五行風雲四序龍章鳯彩鳥奕於郊墟黄鉉紫玉磊¶
砢於坰囿集風雲於翠箑浴甘露於朱英澤馬飛鏕山¶
輿結轍殊徽狎至祥書竭東郭之毫累譯同歸朝册盡¶
南山之竹然後瑶壇備物陳帝服而展皇儀后室疇庸¶
登太山而小天下功𢎞事畢狹廣宙而三遷風舉雲摇¶
厯神都而一憇考遺基於汶上稽故典於淹中光緫章¶