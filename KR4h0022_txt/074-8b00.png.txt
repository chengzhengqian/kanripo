軒頊而誰與宜樂功成當崇簨簴貞觀草創已模五莖¶
六英開元増修更叶黄鍾大吕命䕫典事大制宫懸鳴¶
絲則文動奏金則武宣羽毛含其春露干戚耀其秋天¶
慶雲既同於舜日大風無異於漢年於是八音具舉六¶
樂斯備工無奪倫守不假器伏羲之瑟琴有序女媧之¶
笙簧畢萃乘逸韻於伯牙得遺音於師摰窮搏拊之深¶
術盡戛擊之幽致動角則寒谷花眀叩商則春林葉墜¶
聲無誤曲周郎之顧何施調有雅音季子之聽應異初¶