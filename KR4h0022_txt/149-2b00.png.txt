花灼爍兮如錦草蟬連兮似織當此時也和其光同其¶
塵應春光而早殖及夫秋星下照金氣上騰風蕭蕭兮¶
瑟瑟霜刺刺兮稜稜當此時也弱其志强其骨獨嵗寒¶
而晩登雨還風去天長地久純黄象於后土故採桑而¶
菊衣輕體御於神仙故登山而菊酒文賔採之而羽化¶
康公服之而不朽東極於是長在南陽以之眉夀胡太¶
尉之允誠光輔漢庭萬機理三階平及暮年華髪垂肩¶
(一作白/又作耳)秋菊長(一作/落)英蠲邪滌瘵於焉永貞鍾太尉之¶