臣有意諷賦乆不得發偶出東門三百里抵華嶽宿于¶
趾下明日試望其形容則縮然懼紛然樂蹙然憂歊然¶
嬉快然欲追雲將浴乎天河浩然毁衣裳晞髮而悲歌¶
怯欲深蔵果欲必行熱若宅爐寒若室氷薰然以和怫¶
然不平三復晦明以摇其精萬態既窮乃還其真形骸¶
以安百鈞去背然後知身之治而見其難焉於是既留¶
無成辭以長歎翛然一人下于崖金玉其聲霜雪其顔¶
傳則有之代無其鄰姑射之神蒙荘云始不敢視然得¶