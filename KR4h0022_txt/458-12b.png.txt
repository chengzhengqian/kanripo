嘗聞其導逹殊方異域悉致其懐來耕農不廢於三時¶
凋瘵盡蘇於一境夫賞功所以華國貴不逾時旌善所¶
以勸人務将致理是用委之玉節寵以牙璋仍加五等¶
之封更厚一成之賜於戲爰自多難常思勲臣期於倚¶
注之間能濟艱難之運然則未富土地者我富之以土¶
地未貴節旄者我貴之以節旄茍懐報上之心宜顯為¶
臣之道勉膺重寄善立竒功山河在前終始無替¶
　　　授孫儲秦州節度使制¶