勑文林郎守尚書水部員外郎權審湖嶺旱暵百姓枵¶
耗老弱死道上彊壯入賊巾爰求使臣以救其弊執事¶
者上言爾審學古有文通知理道遂使乗驛視吾饑人¶
果能臨事知權受命達㫖慰撫流散宣導恩澤蠲貸逋¶
逸能裁濶狹大小輕重各合事宜雖古所謂直指繡衣¶
美俗使者言之於爾無以過焉用超名曹以酬徃効無¶
曠官業勉服休命可守尚書户部員外郎散官如故¶
　　　禮部員外郎徐彦樞改授户部員外郎制¶