臣衮言臣先患腰膝比成積疾自從趍侍漸覺痊除每¶
屬隂寒即㣲發動近加秋冷轉不支持半身風痺右足¶
拘急謂其冷甚因以熱攻遂覺頭旋兼之眼暗寒温相¶
觸調息實難伏蒙聖慈特賜醫藥殊造至深灰粉酬恩¶
未申萬一生成之功雖則頓瘳積乆之癥固難速效沉¶
綿増劇憂懼失圖先因入湯常愈斯疾漸逼冬候今正¶
其時伏望天恩許臣就湯將息駑駘蹇步冀効驅馳螻¶
蟻㣲誠庶廻昭鑒無任懇廹之至謹奉表陳乞以聞¶