霈有餘力若更多徴征鎮廣命師旅(集作/合師)臣竊計之其¶
患有五一則髙崇文素非大將㧞自偏鎮忠勇雖著威¶
聲未振(集作/洽)本兵既少兼統則多將皆權𨽻士非素撫¶
雖是銳師勢同烏合居常則猶可脅制臨敵則何以指¶
揮非惟崇文才分有限此亦自古兵家所難臣不敢廣¶
引載籍上煩聖聽請直以近事明之哥舒翰潼闗之守¶
郭子儀相州之圍韓全義激水之役皆以兵多將雜而¶
致敗衂許叔冀之保靈昌李光弼之全河陽李晟之收¶