論曰漢自順桓之間國統屢絶奸囬竊位閹宦滿朝士¶
之蹈忠義履氷霜者居顯列則陷犯忤之誅伏閭巷則¶
嬰黨錮之戮當是時也天下之君子掃地將盡雖九伊¶
周十稷契不能振已絶之綱舉土崩之勢明矣嘉平中¶
大黄星見楚宋之分遼東殷馗曰其有真人起於譙沛¶
之間以知曹孟徳不為人下事之明驗也先時秦帝東¶
逰亦云金陵當有王者興董扶求出又曰益州有天子¶
氣從兹而言則長江劍閣作吳蜀之限天道人謀有三¶