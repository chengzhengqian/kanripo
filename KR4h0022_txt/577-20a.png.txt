藉寵王姬輿服亞於椒宫土田方於茅社甲第之當衢¶
向術並列三區别廬之帶水連山將盈萬畝深埓則可¶
乘騏驥高樓則唯待鳳凰常憂瞰室之易災實懼滿堂¶
之難守寧可更求輪奐别構崇深擾閭里之甿黎傾國¶
家之府藏且鬼神所福常矜於缺隅賢聖垂箴必誡於¶
豐屋孫叔辭良沃之土晏嬰求湫隘之居妾雖愚蒙頗¶
聞訓典實願歸(一作/遐)師老氏以止足自防仰慕周公將¶
逸豫為戒但希安分於容膝非敢攀榮於潤身且坊為¶