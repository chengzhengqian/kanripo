十餘載秉不羈之操物莫同塵合絶唱之音人皆寡和¶
羣公愛禰衡之俊留在京師天子以桓譚之非謫居外¶
郡蒼龍閹茂扁舟入吳告别千秋之庭迴掉五湖之曲¶
朝廷相送駐旌盖於城隅之子孤游淼風㠶於天際白¶
雲自出蒼梧漸逺帝臺半隠坐隔丹霄巴山一望魂斷¶
渌水於是邀白日藉青蘋追瀟湘之游寄洞庭之樂吳¶
歈楚舞右琴左壺(一作左/琴右壺)將以緩燕客之心慰越人之¶
思杜君乃挾琴起舞抗首髙歌哀皓首而未遇恐青春¶