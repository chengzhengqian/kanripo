四方無金革之事盖亦乆矣蠢茲兇冦東胡餘孽日者¶
闗門未通隔在荒外自相殺戮君臣無序不能獨立交¶
臂屈膝求我國家以安之聖朝矜其輸誠且以䕶塞故¶
列於朝貢編於鴻臚故再册名王累降重主魁渠豪酋¶
靡不霑渥自開復營州二十年内部落不聳安農牙商¶
金帛山積我國家之於惠貸亦深矣而野性易動狼心¶
不革中復背誕冦我栁城我是以有平盧之戰當為兵¶
少城孤不暇追北盡其巢穴殘㐫游魂假氣絶徼自以¶