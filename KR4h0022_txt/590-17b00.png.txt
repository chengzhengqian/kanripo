聖恩特降中使送官告到臣宅分付師損者寵渥非常¶
授任不次驚躍無措靦懼失容臣某中謝臣繆分重寄¶
獲守外藩受恩既深無績可紀男師損等器惟凡品教¶
闕義方早沐睿慈已階官次每懷塵忝常誡滿盈豈謂¶
鴻霈曲覃大明私照寛臣尸素之責念臣葵藿之誠命¶
下延恩(集作下/延𦙍息)叨踐班級天書出禁中貴臨門榮冠等¶
夷慶流宗族况著作乃撰論之地唯史才是居太常實¶
禮樂之司非儒者勿履顧兹庸謬(集作/昧)忽此超昇内省¶