禘郊祖宗報五者國之祀典也傳言五者故知各是一¶
事非謂祖宗合祀於明堂也臣謹上考殷周下洎貞觀¶
並無一代兩帝同配於明堂唯南齊蕭氏以武明昆季¶
並於明堂配食事乃不經不(二本/作未)足援據又檢武德時¶
令以元皇帝配於明堂兼配感生帝至貞觀初縁情革¶
禮奉祀高祖配於明堂奉遷代祖專配感帝此則聖朝¶
故事已有逓遷之典取法宗(文粹/作崇)廟古之制焉伏惟太¶
祖景皇帝締構(唐志作/搆室)有周建絶代之丕業啟祚汾晉¶