　　　洞庭寄所思　　　　　　　前　人¶
目斷蘭臺空望歸錦衾香冷夢來稀書中自報刀頭約¶
天上三看破鏡飛孤浪謾疑紅臉笑輕雲忽似舞羅衣¶
遥知不語坐相憶寂寞洞房寒燭㣲¶
　　　代人贈杜牧侍御(宣州/㑹中)　　　前　人¶
郎作東臺御史時妾長西望斂䨇眉一從詔下人皆羡¶
豈料恩衰不自知髙闕如天縈曉夢華筵似水隔秋期¶
坐來情態猶無限更向樓前舞柘枝¶