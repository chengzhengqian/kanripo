每荷陶甄豈意聖詔荐臨猥垂下問心慮殞越夏蟲不¶
覩於春冰曲士寧知於天道欲申微素進退憂惶伏見¶
陛下以道生成以徳覆載賞以春夏刑以秋冬捐金玉¶
於江湖反珍竒於藪澤委符瑞為草莽用忠良為靈慶¶
臨羣下以正徳恵兆人以厚生誠太平之道也刑措之¶
漸也臣不勝其忭願陛下俯仰必於是寤寐必於是詩¶
云靡不有初鮮克有終抑臣以為知終終之可以存義¶
者其惟聖人乎伏惟陛下終之臣不勝葵藿傾心之至¶