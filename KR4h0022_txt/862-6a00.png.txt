師諱道遵字宗達呉興張氏之子崇勲茂徳世為呉中¶
右族大師夙負殊操潔士稱之榮曜不足關其心聲塵¶
未曾觸其性其年二十詣天竺威大師首宗毗尼依佛¶
教也常愀然而嘆曰孔老之學不明三世昭昭之業何¶
異夫適郢而求𡨕山哉先大師則不然觀萬像無根我¶
獨以無生一心覆疑山之峻知四流妄有我獨以不動¶
二字停倒海之波室是逺而悟者天隔昔在漢明永平¶
之際大教洋溢霈然而東與生靈滌心觀天地更始正¶