今天下邦郡之望莫與太華等然而公堂讌臺(集無/此字)無¶
别位顧几硯與餼樂之具日更廢置於其間寧地勢然¶
要為守者無乆留於任而經慮莫及此乎隴西公為守¶
未滿嵗郡中既治因窺其庶屋可改(集作/攻)者乃先問其¶
吏曰政之為困何始也吏曰累更其守耳公曰吏知其¶
病哉夫几硯者公事之重器也以宴而遷撤宴而復則¶
居不得常屢更其所政之為困不由此耶且吏入公門¶
望其居則必莊是几硯之處宜其嚴也今朝撤而暮置¶