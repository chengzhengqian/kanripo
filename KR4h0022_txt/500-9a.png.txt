又問陰陽不測水旱無常欲均嵗功於豐凶救人命於¶
凍餒凶歉之嵗何方可以足其食災危之日何計可以¶
固其心將備不虞必有其要歴代之術可明徵焉¶
　　　對¶
臣聞水旱之災有小有大大者由運小者由人由人者¶
由君上之失道其災可得而移也由運者由陰陽之定¶
數而其災不可得而遷也然則大小本末臣粗知之其¶
小者或兵戈不戢軍旅有强暴者焉或誅罰不中刑獄¶