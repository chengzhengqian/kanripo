其疾苦奉我詔條當恤隠為心無怠於事罔或狥利於¶
尅(唐書/作剥)不吐剛而茹柔使閭井咸安鰥惸獲濟各勉忠¶
効宜悉朕懐(元和六年/十月戊寅)¶
　　　遣使賑恤天下遭水百姓勅　　編制¶
勅王者欽若天道惠綏下人修已以導其和平推心以¶
恤乎(詔令/作其)災患康時濟理何莫由斯朕以薄徳託于人¶
上勵精庶政思致雍熈而誠不動天政或多闕陰氣作¶
沴暴風荐臻自江淮而及于荆襄歴陳宋而施于河朔¶