觀卉木之庶類而松栢之異羣貫四時而不改柯易葉¶
挺千尺而恒冒雪凌雲抗髙標於物外逺卑冗於代紛¶
其榦則直其理則文驗受命於方地信無竒於此君於¶
是載離風霜多歴年紀持本性而常茂抱幽貞而獨美¶
太華之上森森映仙掌之峰台嶺之旁落落䕃靈溪之¶
水經冬不改憐江南之前剪(疑/)乗春暫榮笑東園之桃¶
李故見稱於前聖喻徳於君子故其勁節可佳眀心不¶
忒實繁衆類生我邦國故將枝葉無隔於心源豈同橘¶