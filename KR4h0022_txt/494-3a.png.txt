言之中有可採者陛下採而用之則聞之者必曰如某¶
之言如某之見猶且不棄况愈於某之徒歟則天下謀¶
猷之士得不比肩而至乎天下謇諤之臣得不繼踵而¶
來乎故覽其謀猷則天下之利病如懸之(集作/於)握中矣¶
納其謇諤則朝廷之得失如措諸掌内矣所謂用天下¶
之耳聽之則無不聦也用天下之目視之則無不明也¶
用天下之心思謀之則無不聖神也聖神啓於上聦明¶
逹於下如此則何壅塞之有耶何滅絶之有耶臣又嘗¶