得甲爲郡守賜告養病而出界歸家法司科罪甲不伏¶
　　　對¶
四嶽咨命九土司牧功共理於伏熊期得賢於建隼淮¶
陽卧理聞汲黯之政譽渤海行歌羙龔公之化洽甲官¶
忝列郡未著能名庭無致仕之蘭院少延年之菊漳濵¶
卧疾雖比於古人潁川流譽何靦顔於今吏膏肓所及¶
知藥石之無施肝膽俱披果祈求而有遂賜告養疾宜¶
輟務於公庭出境而行何慢官於私第斷非斥吏欽漢¶