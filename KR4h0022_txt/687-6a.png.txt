所牽念者今悉致在目前得同寒暖饑飽此一泰也江州¶
風候稍凉地少瘴癘乃虵虺蚊蚋雖有甚稀湓魚頗肥¶
江酒甚(集作/極)羙其餘食物多類北地僕門内之口雖不¶
少司馬之俸雖不多量入儉用亦可自給身衣口食且¶
免求人此二泰也僕去年秋始遊廬山到東西二林間¶
香爐峯下見雲水泉石勝絶第一愛不能捨因置草堂¶
堂前喬松十數株脩竹千餘竿青蘿為墻垣白石為橋¶
道流水周於舍下飛泉落於簷間紅榴白蓮羅生池砌¶