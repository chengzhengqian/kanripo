仙而周四海休氣低而翔輦神光起而屬天抃舞相趍¶
以降扵行殿丁亥禪祭后土扵少室下趾東南顯祖妣¶
立極文穆皇后太祖妣無上孝眀髙皇后侑神作主戈¶
矛山立玉帛星陳登澗沼之毛輯江淮之物禹㑹之殊¶
方異俗俱執豆籩漢祠之偉獸珍禽悉加壇墠撫空桑¶
之琴瑟㪺欝鬯之樽罍咸秩衆靈遍祀羣望席以黄琮¶
為鎮書以青石為緘元封之謁款(一作/款謁)方丘儀因東峙¶
建武之推功太折禮視北郊陽烏珥而仙鶴飛紫雲騰¶