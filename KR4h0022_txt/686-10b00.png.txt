　　　答李清河書¶
君白辭間累月益深勤系秋後尚熱惟兄動静云云君¶
粗爾推免昨自歴亭路還至臨清展一慟於崔氏舉目¶
酸咽良不可任變故幾何氣序遄革舊舘荒毁殘蟬悲¶
鳴夫情生於有情之地古人所以登峴山而淚下聽隣¶
笛而凄凉誠有以也亡友崔生才高位下盛年夭閼同¶
志遽絶絃之傷有識深埋玉之恨此而可忍孰不可忍¶
其藻綴鮮華姿彩秀舉故已乆處(一作/趨)大府呈諸水鏡¶