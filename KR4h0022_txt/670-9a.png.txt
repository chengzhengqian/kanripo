州縣大户言之根本實可痛心比初停罷留後衆皆以¶
為除煩去冗不知其弊及於疲羸即是所利者至微所¶
害者至大今若䝉侍郎改革前非於南省郎吏中擇一¶
清慎依前使為江淮留後减其胥吏不必一如向前多¶
置人數即自嶺南至於汴宋凡有寃人有可控告奸贓¶
之輩動而有畏數十州土鹽商免至破滅除江淮之大¶
殘為侍郎之隂徳以牧愚見莫過於斯若問於鹽鐡吏¶
即不欲江淮别有留後若有留後其間有(集作/百)事自能¶