植物之中竹難寫古今雖畵無似者蕭郎手下(集作下/手一作)¶
(下/筆)獨逼真丹青已(集作/以)來唯一人人畵竹身肥擁腫蕭¶
畵莖瘦節節竦人畵竹梢死羸垂蕭畵枝活葉葉動不¶
根而生從意生不笋而成由筆成野塘水邉碕岸側森¶
森兩叢十五莖嬋姢不失筠粉態蕭颯畵得風煙情舉¶
頭忽㸔不似畵低耳静聴疑有聲西叢七莖勁而健省¶
向天竺寺前(一作/邉)石上見東叢八莖踈且寒憶曽湘妃¶
廟裏雨中㸔幽姿逺思少人别與君相顧空長嘆蕭郎¶