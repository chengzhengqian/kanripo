臣某言臣一昨初承國哀號慕罔極已陳哀懇請赴山¶
陵伏奉批答上遵違㫖不許奔㑹𤣥宫甫閉攀扈無由¶
永惟舊恩實延巨痛陛下自登寳位日月重光百靈昭¶
蘇萬物咸覩臣限所守僻在海隅遐瞻闕庭未獲稱慶¶
陛下湛恩雨施大號風行繁徭頓除窮海知化臣管内¶
州郡幸獲安帖在臣使務必有常規將臨元㑹之期倍¶
切朝宗之戀伏願許臣蹔趨天闕獲覲龍顔集禀命於¶
聖君退宣風於遐壤臣死生無恨榮願之至¶