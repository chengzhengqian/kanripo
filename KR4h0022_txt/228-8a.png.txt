　　　送道士郄彛素歸内道塲　　前　人¶
病老正相仍忽逢張道陵羽衣風淅淅仙境玉稜稜叱¶
我問中夀教人祈上昇樓居五雲裏幾與武皇登¶
　　　寄全椒山中道士　　　　　韋應物¶
今朝郡齋冷忽念山中客澗底束荆薪歸來煑白石欲¶
持一瓢酒逺寄風雨夕落葉遍空山何處尋行跡¶
　　　贈韓道士　　　　　　　　戴叔倫¶
日暮秋風吹野花上清歸客意無涯桃源寂寂煙雲閉¶