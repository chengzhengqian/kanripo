　　　謝勑書手詔狀　　　　　　常　衮¶
右今月十一日中使劉廷玉至奉宣慰命賜臣前件書¶
詔臣謬忝防虞未申戎効寄分亷察又乏吏能尸素實¶
深咎責難逭聖慈𢎞貸榮渥累霑俯降天書兼賜墨詔¶
睿詞寵飾曽無毫髪之勞宸㫖宻臨特受腹心之寄自¶
驚朽骨逺被殊恩捧承戰悚擎跪踴躍駑蹇之力過負¶
已多鴻私未酬慙懼彌積軍州同慶惠澤漙將慰勉載¶
加感恱交集無任抃躍惶悚之至¶