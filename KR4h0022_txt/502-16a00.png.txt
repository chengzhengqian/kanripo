之書作焉然則六家之異同馬遷論之備矣九流之得¶
失班固序之詳矣是非取舍較然可知今陛下將欲抑¶
諸子之殊途遵聖人之要道則莫若𢎞四術之正義崇¶
九經之格言故正義著明則六家之異見不除而自退¶
矣格言具舉則九流之偏說不禁而自隠矣夫如是則¶
六家九流尚為之隠退况百氏之殊文詭製得不藏匿¶
而消蕩乎斯所謂排小說而扶大義斥異端而闡㣲言¶
辨惑嚮方化人成俗之畧也伏惟陛下必行之¶