往往見強國質小國子弟天子有疑於諸侯亦邀子質¶
之以為膠固春秋之時晉懐質秦而逃歸自立也六國¶
之時燕丹質秦而怨由生也兩漢之時隗洵質而囂再¶
叛也頽風蕩蕩事難殚記豈不由信不以信信之而以¶
質質之以信信人而人信之以疑疑人而人疑之且彼¶
以信矣而我要其質是疑無信矣我以疑疑之彼固不¶
信則質無有矣故記曰殷人作誓而人叛也周人作㑹¶
而人疑也作誓㑹勸人叛疑也人疑誓㑹而叛之况質¶