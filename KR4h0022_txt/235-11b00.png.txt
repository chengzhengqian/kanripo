　　　題少室山寺　　　　　　　褚朝陽¶
飛閣青霞裏先秋獨早凉天花映牕近月桂拂簷香華¶
岳三峯少黄河一帶長空間指歸路煙際有垂楊¶
　　　酬王季友秋夜宿露臺寺見寄¶
　　　　　　　　　　　　　　　郎士元¶
石林精舍虎溪中夜扣禪扉憶逺公月在上方諸品静¶
心持半法(一作/偈)萬縁空蒼苔古道行應徧落木寒泉聽¶
不窮更憶䨇峯最髙頂此心期與故人同¶