雖毫髮之功曾無足紀竟不能掃蕩妖孽使八方攸同¶
謬踐中樞仍叨上将分茅錫土榮貫一時慺慺之誠竊¶
自增愧今又猥蒙驅䇿出鎭河中授臣以連帥之權委¶
臣以専征之務雖才輕方邵而任比桓文此陛下除奸¶
之時乃微臣死難之日竊觀自古忠義之士莫不扶危¶
救禍憂國㤀家雖在暮年猶思報主則廉頗強飯馬援¶
據鞍以臣方之有甚前哲軍國重事不敢固辭誓竭股¶
肱之力以副腹心之寄倘皇猷獲展宼難克平殞身戎¶