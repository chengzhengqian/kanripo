隠含暮景之沉沉聳孤峰之萬仭擢喬木於千尋仰之¶
彌髙倚青冥而直上瞻之彌逺凝黛色而傍臨窻㣲明¶
而可見雲出沒而無心㣲雨新晴陽烏乍曉芊芊芳樹¶
厯厯飛鳥森羅廣澤之間半出重林之表天髙地逺混¶
煙靄而雖㣲虎踞龍盤等衡巫而不小形標逈漢勢壓¶
全吳衆鳥所託羣仙所趨林隔岫而相映岫依林以相¶
扶幽蘭所生知其芳矣仁者所樂不亦悅乎春思感於¶
春林逺情馳於逺岫心悠悠以遐想色遥遥而層構度¶