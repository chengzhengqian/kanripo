德輿謹以清酌庶羞之奠敬祭于故國子祭酒韓十四¶
丈之靈伏惟德厚流光炳靈發祥傳慶於(集作/于)公鬱為¶
珪璋宣力中外道光明代動必有裕直而無悔從容諫¶
垣密勿絲言炳然憲章潤色化源天(集作/六)官之貳京劇¶
之貴四方取則九賦不匱蓬山秘書大學遵儒選重前¶
代非賢勿居率是明德便藩右職宣其馨香昭其物則¶
四科難並全才乃克利用無方沛然餘力再世金鉉確¶
乎匪躬光輔帝道是為門風緇衣棣華宜復於公終缺¶