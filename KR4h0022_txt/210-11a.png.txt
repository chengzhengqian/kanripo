迢迢太行路自古稱險惡千騎儼欲前羣峰望如削火¶
雲從中起仰視飛烏落汗馬卧髙原危旌倚長薄清風¶
何不至赤日方煎鑠石露(一作/枯)山木燋鱗窮水泉涸九¶
重今旰食萬里傳明略諸將候軒車元兇愁鼎鑊何勞¶
短兵接自有長纓縳通越事豈難渡瀘功末博朝辭羊¶
腸坂夕望貝丘郭漳水斜繞營恒山遥入幕永懐姑蘇¶
下因寄建安作白雪和難成滄波意空託陳琳書記好¶
王粲從軍樂早晩歸漢廷随公(一作/君)上麟閣¶