　　　為裴懿無私祭薛郎中(衮/)文　　李商隱¶
伏惟靈佐商宣業朝薛傳規門峥層構堂嶪崇基玉生¶
藍岫芝産銅池梧髙駐鳳蓮馥停龜有美令人載稱清¶
邵訓在詩書樂惟名教王謝標格曹劉才調清如濯熱¶
之風明若觀朝之燎靈臺委鑒虚空融和秋水望濶春¶
臺上多郷塾掉鞅文林勵戈硯横河漢紙落煙波澤宫¶
貍首棘塲楊葉箭去星慙弓廻月怯兩書上第五辟名¶
公馬卿賦雪陳琳愈風平臺竹苑淮山桂叢營分細栁¶