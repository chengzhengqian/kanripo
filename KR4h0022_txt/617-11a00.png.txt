　　　　　　　　　　　　　　　　前　人¶
臣某言臣父某守官不謹獲罪自躬犯非清亷法宜不赦¶
實由臣為子不孝使臣(集無/臣字)父陷刑憲天恩不盡(集作/肅)¶
嚴科放全首領臣得父子相見已是非圖豈謂天澤無¶
涯更垂休命臣父子兄弟免罪従榮載惶載殞實慶實¶
躍臣某中謝臣父子凡品守道幽微天恩矜憐(集作/憫)見¶
垂採録叨承恩幸厠列陪臣自得侍奉已來於今十有¶
八載雖藝業無紀勞勣不聞小心恭勤實免愆過明明¶