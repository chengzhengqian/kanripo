應千里不違同晨風之鴪北林似秋水之歸東壑洋洋¶
盈耳豈徒懸魯之音郁郁文哉非復從周之説故可論¶
諸典故被以笙鏞爰有中山郎徐令雅好著書時稱博¶
物探亡篇於古壁徴逸簡於道人撰而集之命余為序¶
時禠巾三蜀歸卧一丘𣪚髪書林狂歌學市雖江湖廓¶
朗賔廡蕭條綺季留侯神交彷彿遂復驅偪幽憂之疾¶
經緯朝廷之言凡一百一篇分為上下兩巻俾夫舞雩¶
周道知小雅之歡娛擊壤堯年識太平之歌詠云爾¶