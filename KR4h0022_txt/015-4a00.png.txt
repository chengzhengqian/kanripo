　　　五色露賦(以率土康樂/之應為韻)　　　　白行簡¶
惟上天之隂騭至誠感通靈液肇吉能分五色之異以¶
候一時之出祥風爍乎茂草瑞景晞乎朝日𤣥黄雜錯¶
綴玉樹以相鮮丹紺交輝映金盤而乍失既能偶聖以¶
呈貺寧有普天之不率飛液花塢流光蕙圃青熒玉綴¶
燦爛珠吐露藥訝仙童捧來潤石疑女媧欲補花禽拂¶
著宛如陳寳之雞平野染成焕若徐方之土當其金烏¶
戢耀玉兎騰光夜寂空知警鶴寒輕猶未為霜徒想狀¶