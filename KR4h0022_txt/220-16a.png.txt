　　　題湖上蘭若示清㑹上人　　前　人¶
峰心惠忍寺嵊頂謝公山何似南湖近芳洲一畝間意¶
中雲木秀事外水堂閒永日無人到時看獨鶴還¶
　　　支公詩　　　　　　　　　前　人¶
支公養馬復養鶴率性無機多脱略天生支公與凡異¶
凡情不到支公地得道由来天上僊為僧却下人間寺¶
道家諸子論自然此公惟許逍遥篇山隂詩友喧四座¶
佳句縱横不廢禪¶