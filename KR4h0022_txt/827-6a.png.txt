天人棲遲衡茅粃糠爵禄旁洽他藝尤精術數短褐或¶
弊簞笥屢空守道安貧不求不競素多山水乗興逰衍¶
踰月方歸誠士林之逸人衣冠之良士佑景行仰止邀¶
屈再三恵然肻來披榛周覽因發歎曰懿兹佳景未成¶
具美蒙泉可導絶頂宜臨而面勢小差朝晡難審庸費¶
不廣日月非延輿識無不為疑佑獨固請執事於是薙¶
叢莽呈修篁級詰屈步邐迤竹逕窈窕藤隂玲瓏勝槩¶
益佳應接不暇登陟遺倦逹於髙隅若處煙霄頓覺神¶