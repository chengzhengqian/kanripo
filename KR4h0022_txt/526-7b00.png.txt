　　　對　　　　　　　　　　　髙　果¶
眷彼長安是稱輦轂詢於百姓賦彼三農倘儲廪之未¶
供在畎畆而攸給稽諸魯史什一税而可徴詠彼魏風¶
三百㕓而斯取是為盍徹未抵彞倫雖過半有詞且悲¶
杼柚而官惟恤隠冝窒盈庭如或水旱不時藨蓘無取¶
嵗莫資於稼穡人必慮其流亡則徹田為糧盡輸王府¶
而賑廪同食猶餼疲人將循古而知方亦從權而未爽¶
　　　同前　　　　　　　　　　莊若訥¶