江南諸州蘇最為大兵數不少稅額至多土雖沃而尚¶
勞人徒庶而未富宜擇循良之吏委以撫綏豈臣𤨏劣¶
之才合當任使然既成命敢不誓心必擬夕惕夙興焦¶
心苦節惟詔條是守惟人瘼是求諭陛下憂勤之心布¶
陛下慈和之澤則亭育之下疲人自當感恩而嵗時之¶
間微臣或希報効塵黷皇鑒吐露赤誠寵至空驚恩深¶
未答無任慚惶懇激之至謹差軍事散将某乙奉表陳¶
謝以聞臣誠惶誠恐頓首頓首謹言¶