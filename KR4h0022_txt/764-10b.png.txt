力赴京師而所冀(一作/異)無際以此揆度遂至沒身使兹¶
人有抱屈之恨國家有遺才之闕其弊八也官司運江¶
淮之儲計五費其四乃逹京邑芻薪之費(一作/貴)又十倍¶
其四(一作/四方)而舉選之人毎年攅㑹計其人畜盖将數萬¶
無成而歸十乃七八徒令關中煩耗其弊九也為官擇¶
人惟才是待今選司並格之以年數合格者判雖下劣¶
一切皆收如未合格而應科目者纔有小瑕莫不見棄¶
故無能之士禄以例臻才俊之流坐成白首此非古人¶