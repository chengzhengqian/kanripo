蔽有素非陶染所移磨礪無成豈鑽仰能及斯並久塵¶
聖鑒不逮更伸愚欵陛下降猶子之愛忘具臣之譏乘¶
以軒車佩以璽綬射榮席寵瞻歲月而徒深結課疇庸¶
在涓埃而莫取何曾不外慙赤紱内負素飡是以前布¶
腹心辭禁衞之重後竭誠懇歸殿省之榮豈欲娯志養¶
高實願遺身體國不為(疑作/謂)聖情重疊恩旨綢繆更錫¶
隆章重紆顯命刷燕雀之毛羽求其奮飛飾駑駘之銜¶
轡徵其滅没雖願盡智力而終難勉强陛下宵衣待旦¶