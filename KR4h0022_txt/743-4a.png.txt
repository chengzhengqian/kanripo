信流亞也終湮滅而無聞焉古之大才而功不著者亦¶
何可勝道哉翰長兄御史君體純王之德負經逺之才¶
常感憤於周韓之間嘯詠於管樂之際守之以忠信文¶
之以禮樂藴弼諧之大畧以康濟為已任進逢國難謀¶
猷不行退有家艱哀毁過禮官纔元士年止終身(一作/命止)¶
(中/年)官(一作/位)不登於廟堂名不書於史冊斯才也斯運也¶
誰見三分九合之優劣離(一作/辭)燕對趙之去就哉由此¶
觀之斷可知矣問者嘆息而退　　一作皆唐文粹¶