七國叛周(唐書/作國)亞夫得劇孟以為(二字後/篇作則)冦不足憂矣¶
夫以一賢之能敵七國之衆伏惟陛下敷含垢之道存¶
棄瑕之義逺思劇孟近取李邕豈惟成愷悌之澤實亦¶
歸天下之望臣先君孔子曰鄉人皆惡之未可也况大¶
禮之後天地更新捨之(後篇唐書/作赦而)復論人誰無罪惟明¶
主深思之臣聞士為知已者死且臣不為死者所知而¶
甘於死者豈獨為惜邕之賢亦成陛下矜能之徳惟明¶
主圖之臣璋死罪死罪¶