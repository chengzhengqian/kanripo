梓澤年光往復來杜㶚逰人去不廻若非戴筆登麟閣¶
定是吹簫伴鳳䑓路傍桃李花猶嫩波上芙蓉葉未開¶
分明寄語長安道莫教留滯洛陽才¶
　　　酧李丹徒見贈之作　　　　宋之問¶
鎮吳稱奥里試劇仰通才近邑人披霧遥聞境震雷一¶
朝逢解榻累日共啣盃連騎(集作/轡)登山盡浮舟望海廻¶
以余慙拙宦期子遇良媒贈曲南鳬斷征塗北鴈催更¶
憐江上月還入鏡中開¶