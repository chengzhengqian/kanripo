樂為事撰厯代紀録類史鳯池録纂寳折桂録新羅紀¶
行將相别傳及所(集無/所字)為文緫四百八十八卷年登八¶
十官貳祕書職領太史雖不極於冨貴亦儒者之難及¶
也夫人潁川陳氏贈潁川郡君先公終三十年餘矣有¶
子七人曰文則由進士補錢塘尉第二第四子文範並¶
早卒曰文同曰文約讀書著文有名於進士塲曰文輿¶
曰溪郎皆恭守家法女五人其存者三人未笄文同等¶
奉公之䘮以明年二月祔葬于偃師從先塋謂翺嘗從¶