無量方之鷲島迹遁三(一作/二)禪譬彼鶴鳴虚飛六甲鳥¶
道乍窮羊膓或斷雲如鵬翼忽已垂天樹若桂華翻能¶
拂日是以飛錫遥來渡杯逺至䟽山鑿洞鬱為淨土拜¶
燈王於石室乃假馭風禮花首於山龕方資控鶴大都¶
督李允信者籍以宿植深悟法門乃於壁之南崖梯雲¶
鑿道奉為亡父造七佛龕似刻浮檀如攻水玉從容滿¶
月照曜青蓮影現須彌香聞忉利如斯塵野還開說法¶
之堂猶彼香山更對安居之佛昔者如來追福有報恩¶