等勾踐之絶望同重耳之終焉望南枝而灑泣或東顧¶
而潺湲歸歟之情何極首丘之思邈然忽值魏師入討¶
于彼南荆既兵車之赫赫俄伐鼔而凌城同寤生之舍¶
許等小白之全邢伊社稷之不泯實有感於生靈伊吾¶
人之固陋本漂泊於流萍忽沉滯於兹土復歲月而無¶
成昔千乗之畿甸今七里而盤縈寡田邑而可賦闕丘¶
井而求兵無河内之資峙同滎陽之未平夜騷騷而擊¶
柝晝孑孑而揚旌烽連雲而廻照馬伏櫪而悲鳴既有¶