行道墜泉而孰謂沽名郭况之家人儻來訝移金穴漢¶
代之貲郎或見猶認水衡浦溆縈盈汀州(不當從水/已注在前)重¶
疊呉酌貪而難並王不言而雅叶致香醪而一醉且乏¶
杖頭入春溜以俱沉不漂榆莢登(一作/澄)明水底散亂馬¶
前乍似揀金之磧何殊種玉之田逐好利之徒無辭俯¶
拾同貫珠之子幾誤旁穿是知雅志無儔常情不到將¶
均勺水之直自勝飲氷之操則墜銀瓶於井底思婦徒¶
傷投竹杖於陂中仙翁可報賢哉項氏之心從吾所好¶