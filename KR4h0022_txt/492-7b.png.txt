竭良藥以材調德膳以味從而補之然後六腑平百體¶
正内强而外和矣夫代之愚醫則不然必使病勝而形¶
羸不危其身者稀矣三公六曹國之六腑也果刑信賞¶
國之筋絡也九州百郡國之四體也四夷八蠻國之外¶
膚也驕荒淫異國之痼病也嘉謀長算國之竒方也强¶
將勁兵國之針火也禮樂法度國之德膳良藥也夫百¶
骸居於外六腑列於内相假而成生相致而動息本為¶
一身也及一腑失理容而不攻其乆日大攻而不除其¶