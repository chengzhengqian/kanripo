繞三山而忽諸映烏晶之曭朗涵蜃氣之紓餘光泛泛¶
而逾净影離離而不踈懿夫騰碧海瑞皇家金柯玉葉¶
兼雜花文璀璨光紛華况夫羅幃錦帳繞香車雙虹宛¶
轉縈翠霞及夫倐而聚忽而散霓裳羽斾相陵亂倚長¶
空浮逈岸宛若瓊樓金闕横天半美人濯錦春江畔既¶
而叢彩可望竒状難名羣象糾紛疑綺羅之繡出五色¶
眀媚若丹青之畫成影沉波而海晏氣羃岫而山晴嗤¶
碭嶺之光淺耻汾川之色輕壮瑞圖之舊籙應樂府之¶