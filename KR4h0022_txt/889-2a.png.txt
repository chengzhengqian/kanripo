飈欲逺光景將昇後魏二年封涪城縣開國公時年五¶
嵗也虹蜺滿野是廢當途之髙鸑鷟鳴岐實始維新之¶
命國家光宅受圖欽明秉歴大風初巻長沙始封周元¶
年進爵安城郡公食邑二千户仍授使持節驃騎大将¶
軍開府儀同三司開府同於馬駿秩擬六卿驃騎等於¶
劉蒼位髙三事宗子維城彼多慙色武城二年授使持¶
節大将軍都督益夀寕(周書作益/寕巴瀘)等二十四州諸軍事¶
益州刺史改封齊國公食邑萬户公時年十有六王武¶