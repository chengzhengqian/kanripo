所以知禮義之攸施擬古呈功勸象制器或因事以立¶
法亦慿質而託類臨時通軌開物以利乃作誥於聖人¶
俾流戒於在位凡教在始而法在初莫不念乎梓匠慎¶
爾攸居苟方圓之失理是風化之蔑如故王者削殷跡¶
述周令汲汲賢良孜孜善政招延俊造以輔明盛偉夫¶
立德垂訓名言在兹凡百斧藻各共乃司勿謂幽昧神¶
其聼之自然片善無遺羣材靡失輪桷兼採棟梁並出¶
實有補於大厦方見用於王室擅高曾之規矩騰雅頌¶