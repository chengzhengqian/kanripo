兆祥既孕而神光下燭數嵗有異僧欵門召見摩其頂¶
曰鳳穴振儀龍宫藏寳紹隆之業其在斯乎及丱亟請¶
出家父母呵止之師曰禄利之養止於親爾𡨕報之利¶
不其逺耶珪組之榮止於家爾濟拔之利不其廣耶父¶
母感悦而順聴遂依于本郡雲宗禪師雖勤榮謙黙和¶
光同塵而螢月殊輝雞鶴異態矣當年受具及詣南岳¶
知嚴(一作/知巖)律師外檢律儀内照實相非修非證雅㑹真¶
詮後聞南康之龔工山大寂大師随化度人慈縁幽感¶