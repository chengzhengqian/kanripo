而資國運将興也故成德而受任自則天乆視之後中¶
宗景龍之際十數年間六合清謐内峻圖書之府外闢¶
修文之館搜英獵俊野無遺才右職以精學為先大臣¶
以無文為恥毎豫遊宫觀行幸河山白雲起而帝歌翠¶
華飛而臣賦雅頌之盛與三代同風豈惟聖后之好文¶
亦云奥主之協讃者也古者有女史記功書過復有女¶
尚書决事宫閤昭容兩朝專美一日萬機顧問不遺應¶
接如響雖漢稱班媛晉譽左嬪文章之道不殊輔佐之¶