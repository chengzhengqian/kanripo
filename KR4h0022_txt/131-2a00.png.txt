藏峰蓄銳弭耳宛足伺間借勢暨乎奮鬛䑛脣倐來忽¶
徃瞋目電曜發聲雷響拉虎吞貔裂犀分象碎遒兕於¶
齗齶掘(一作/屈)巴虵於指掌踐藉則林麓摧殘哮呼則江¶
河振蕩是以名將假其容髙人圖其質罄其威以凌厲¶
美其風而賛述鍳倚伏以榮身乃有識之髙軌彼白猿¶
之騁妙終取斃於弧矢雖𤣥豹之幽栖亦捐軀於巖趾¶
並同亡而異術豈行藏之足紀何茲獸之明智獨出處¶
以殊倫雖奮武以馴勢乃知機而屈伸去金方之僻遠¶