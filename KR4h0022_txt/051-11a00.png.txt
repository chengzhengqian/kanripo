路入湖邑臺名望思幾里而雲瞻累土千春而草沒餘¶
基仙掌一峯逺指江充之事黄河九曲旁吞武帝之悲¶
昔者漢祚方隆皇綱失理因巫蠱之事作有讒邪之禍¶
起宫中既得其桐人臣下皆疑於太子龍樓獲謗方儲¶
副以難明鳳閣無恩遂出奔而至死保傅徒爾園陵在¶
哉千秋感悟萬乗傷摧齊誅子糾以無道晉殺申生而¶
可哀於是慿大野築髙臺目極心存知繼體之何在天¶
長地久庶招魂之一來緬彼沉冤登兹極望英靈無髣¶