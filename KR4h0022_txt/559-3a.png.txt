　　　為潤州太守賀赦表(代宗/)　　栁宗元¶
臣某言臣聞元氣氤氲生成道逹聖王教化恩煦流行¶
自昔仁夀之時皆同寛大之典伏見五月二十九日恩¶
制昭洗庶獄廓清萬㝢億兆欣戴神人叶心臣某中賀¶
伏惟寳應元聖文武皇帝陛下體元立極至徳提運俗¶
阜和平之理天垂景福之祥故得年糓大豐五兵不用¶
倉廪既實禮義興行此已道合(一作/洽)羲軒功格天地陛¶
下聖徳之至勞謙恤隠猶慮淳風未溥罹咎或多務寛¶