奉一人之心也以已欲為欲咈百姓以從一人之欲也¶
茍或心與道未合政與欲並行得失交争利害相半如¶
此則雖宵衣旰食勞體厲精纔可以致小康不足以𢎞¶
大道故出令而吏或犯設教而人敢違刑雖明而寡懲¶
賞雖厚而鮮勸此由舍人而從已是以勤多而功少也¶
伏惟陛下去彼取此執古御今以三五之心為心則政¶
教何憂乎不洽以億兆之欲為欲則懲勸何畏乎不行¶
政教洽則不殷憂而四海寧懲勸行則不勤勞而萬人¶