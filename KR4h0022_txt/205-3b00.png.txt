雙去雙來君不見生憎帳額綉孤鸞好取開簾帖雙燕¶
雙燕雙飛遶畫梁羅帷翠被鬱金香片片行雲著蟬鬢¶
纎纎初月上鵶鬟淡黄粉白車中出含嬌含態情非一¶
妖童寳馬鐵連錢倡婦盤龍金屈膝御史府中烏夜啼¶
廷尉門前雀欲棲隠隠朱城臨玉道遥遥翠幰沒金堤¶
挾弹飛鷹杜陵北探丸借客渭橋西俱邀俠客芙蓉劔¶
共宿倡家桃李蹊倡家日暮紫羅裙清歌一轉口氛氲¶
北堂夜夜人如月南陌朝朝騎似雲南陌北堂連北里¶