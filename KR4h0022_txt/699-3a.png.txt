昔者龍蹲東魯陳禮樂而救蒼生虎據西秦焚詩書以¶
愚黔首通其變參天二地謂之神合其機一隂一陽謂¶
之聖是以楚漢方鬭蕭曹絳灌負長劍於此時袁曹已¶
平徐陳應劉弄柔翰於當代聖人方士之行亦各異時¶
而並宜謳歌玊帛之書何必同條而共貫文質再而復¶
殷周之損益足徴驪翰三而始(疑作/改)虞夏之興亡可及¶
美哉煥乎斯文之功大矣自獲麟絶筆一千三四百年¶
㳺夏之門時有荀卿孟子屈宋之後直至賈誼相如兩¶