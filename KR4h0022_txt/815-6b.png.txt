俾為博士於是遐邇學徒或童或冠不召而至如歸市¶
焉公聽治之暇則往敷大猷以聳之博考明徳以翼之¶
優而柔之使自求之掲而厲之使自趨之故民見徳而¶
興行行於鄉黨洽於四境父篤其子兄勉其弟有不被¶
儒服而行莫不耻焉僉曰公主于(二字集/作之)設教矯其末¶
不墜其本易其俗不失其宜也傳曰本立而道生昔崔¶
瑗有南陽文學志王粲有荆州文學志皆表儒訓以著¶
不朽遂繼其流為縣學記俾来者知我邑經藝文教之¶