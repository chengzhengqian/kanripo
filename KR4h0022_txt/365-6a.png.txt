者性之邪也知其為邪本無其心寂然不已(四字集作/心寂不取)¶
邪思自息惟性明照邪何所生如以情止情是乃大情¶
也情之(集作/互)相止其有已乎易曰顔氏之子其殆庻幾¶
乎有不善未嘗不知知之未嘗復行也易曰不逺復無¶
祗悔元吉問曰本無有思動静皆離然則聲之來也其¶
不聞乎物之形也其不見乎曰不覩不聞是非人也視¶
聴昭昭而不起于見聞者斯可矣無不知也無弗為也¶
其心寂然光照天地是誠之明也大學曰致知在格物¶