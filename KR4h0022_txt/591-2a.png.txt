臣某言昨奉勑令臣撰懿德太子哀䇿文臣術異懐蛟¶
藝非吞鳥四科凾丈多謝於文學七子登筵有慙於詞¶
賦恭聞聖㫖輙奏庸音豈足以褒叙重離激揚三善宣¶
睿慈之惻愴述天顧之綢繆曲降絲綸猥垂剪拂諭之¶
以雲間日下方之以陸海潘江餙嫫母之容加其粉澤¶
營碔砆之質發其光彩雖宋玉大言見褒於楚國公孫¶
下䇿蒙賞於漢朝無以比此揄揚方斯㤙渥欽戴紫紱¶
伏銘𤣥造仰髙天而發悸顧短札而成羞無任慙荷戰¶