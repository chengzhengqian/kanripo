慰體素質而標儉養清心而㧞萃食不求粒雖黍稷而¶
非珍棲不擇林縱梧桐而何貴暨夫三危露結四野雲¶
平蒼茫日暮爽朗天明託髙枝以庇影竄宻葉以流聲¶
匝地臺之響亮洞巖壑之清泠羣吟則少懼孤引則多¶
驚時行時止有虧有盈疑紡絡之雙至似簫韶之九成¶
避雀飛急迎風翅輕飾鬢裁新様圖冠有舊名雖屈螳¶
蜋之斧終齊鵬鷃之情若乃平子歸田仲長就第新開¶
泉石之賞俯洽琴歌之契莫不應促軫而方逺赴調絃¶