哲罕窮其數然而天地包乎隂陽而易識者以其有象¶
也隂陽處乎天地而難窮者以其無形也故知象顯可¶
徴雖愚不惑形潛莫覩在智猶迷况乎佛道崇虚乘幽¶
控寂𢎞濟萬品典御十方舉威靈而無上抑神力而無¶
下大之則彌於宇宙細之則攝於毫釐無滅無生歴千¶
刼而不古若隱若顯運百福而長今妙道凝𤣥遵之莫¶
知其際法流湛寂挹之莫測其源故知蠢蠢凡愚區區¶
庸鄙投其㫖趣能無疑惑者哉然則大教之興基乎西土¶