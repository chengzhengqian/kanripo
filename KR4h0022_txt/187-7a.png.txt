　　　同前　　　　　　　　　　常　沂¶
映殿松偏好森森列禁中攅柯霑聖澤踈盖引皇風晩¶
色連秦苑春香滿漢宫操將貞石固材與直臣同翠影¶
宜青𤨏蒼(一作/纎)枝秀碧空還知沐天眷千載更葱蘢¶
　　　貢院樓北新栽小松　　　　李正封¶
青蒼初得地華省植來新尚帯山中色猶含洞裏春近¶
樓依北戸隠砌浄遊塵鶴壽應成盖龍形未有鱗為梁¶
資大厦封爵耻嬴秦幸此觀光日清風屢得親¶