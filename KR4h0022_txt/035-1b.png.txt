國之天府名曰河南水有清洛漲乎新潭夫其貫都成¶
川習坎為德石門呀豁而洞㵼緑樹逶迤而夾植源自¶
山來漕因人力或清淺而見底或深沉而莫測奔狹口¶
以雷聲積中心而黛色若乃方將暮春大集都人錦筵¶
横石羅幕藉塵騎影攅臨變作桃花之浪衣香亂入飜¶
為蓮葉之津由其地勢多羙所以潭名永新觀其城闕¶
映帶閭閻縈繞半向石崇之園斜經潘岳之沼星月沉¶
浮乎其内烟雲洗拂乎其表不生芰荷但聚魚鳥通舳¶