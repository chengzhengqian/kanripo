去惡木烈火而焚之嘉木立羙竹露竒石顯由其中以¶
望則山之立(集作/髙)雲之浮溪之流鳥獸蟲魚(集無此/二字)之¶
遨逰舉熈熈然廻巧獻技以效兹丘之下枕席而卧則¶
清泠之狀與目謀瀯瀯之聲與耳謀悠悠(集作/悠然)而虚者¶
與神謀淵然而静者與心謀不匝旬而得異地者二雖¶
古好事之士或未能至焉嘻(集作/噫)以兹丘之勝致之灃¶
鎬鄠杜則貴逰之士争買者日増千金而愈不可得今¶
棄是州也農夫漁父遇(集作/過)而陋之價四百連嵗不能¶