白馬湖秋日紫光菱如錦綵鴛鴦翔(一作白馬湖平秋/日光紫菱如錦綵)¶
(鴛/翔)盪舟逰女滿中央採菱不顧馬上郎争多逐勝紛相¶
向時轉蘭橈破輕浪長鬟弱袂動參差釵影釧紋(一作/文)¶
浮蕩漾笑語哇咬顧晩暉蓼花緑(一作/縁)㟁扣船(一作/舷)歸¶
歸來共到市橋歩野蔓繫船萍惹(一作/滿)衣家家竹樓臨¶
廣陌下有連檣多估客携觴薦芰夜經過醉蹋大堤相¶
應歌屈平祠下沅江水月照寒波白烟起一曲南音此¶
地聞長安北望三千里¶