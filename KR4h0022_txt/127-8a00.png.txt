予既謫于武陵其地故郢之裔邑與夜郎諸夷錯繫乎¶
天者隂伏陽驕繫乎人者風巫氣寙是以囂雰(一作/霧)浮¶
浮利于樓居城之麗譙實隣所舎四垂無蔽萬景坌入¶
因道其逺邇所得為楚望賦云¶
翼軫之野祝融所司隂廹而專專實生沴天濡而雺土¶
洩而泥氣罕淑清兮淫氛曀曀(四字一作/漫淫氛曀)中人之體兮¶
為瘥為瘵(一作/廢)以曠滌煩兮利居髙于物外我卜我居¶
於城之隅宛在藩落麗譙渠渠四阿垂空洞户發樞眸¶