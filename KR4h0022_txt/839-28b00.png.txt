接禮曰文不耻下問曰文慈恵愛人曰文脩徳来逺曰¶
文名既不備事亦殊貫又安可以二王三恪私廟家祭¶
之闕併責於一名哉若具美果在一名則士文伯孔文¶
子且無經緯天地之文孟武伯寗武子又非克定禍亂¶
之武若以廢禮不稱其名則臧孫辰縱逆祀不得諡文¶
管夷吾䑓門反玷不得諡敬是知議名之道録(文粹/作取)其¶
所長則捨其所短志其大行則遺其小莭使善惡决於¶
一字褒貶垂於將来盖先王制諡之方也若綜覈名實¶