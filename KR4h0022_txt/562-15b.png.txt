深抃躍之誠舞徳歌功何報恩私之重無任抃賀慶躍¶
之至云云¶
　　　爲百寮賀瑞筍表　　　　　李　嶠¶
臣某等言伏見舊明堂某前有叢竹抽新筍數莖緑蘀¶
含霜紫苞承雪凌九冬而擢頴冐重隂而發翠伏惟陛¶
下仁兼動植化感靈祗故得萌動惟新象珍臺之更始¶
貞堅效質符聖夀之無疆隣帝座而虛心當嵗寒而抱¶
節一人有慶萬類呈祥凡在見聞孰不欣躍無任慶抃¶