其狀天子嘉焉詔曰幸卒教化之許留旬歳五年秋受¶
代朝廷方圖其功㑹其冬以疾聞明年三月二日薨于¶
大寧里私第享年六十九其年十二月某日葬于京兆¶
府萬年縣洪固鄉胄貴里於戲豹韜以義兵顯寧朔以¶
邊患死咸寧以殊烈(一作/勲)著少師以威名用洎公以材¶
能選陳力無曠廢渾氏之風類是自穆宗後天下少事¶
由是公未嘗有鬬戰功始則以至行好學恂恂若儒者¶
中則以精力辨疑為循吏終則以和衆靜邊名之良帥¶