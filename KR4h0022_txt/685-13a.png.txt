膽屠殞煩寃胸臆不自堪居無心柰何無狀柰何自徘¶
徊河朔亟積寒暄風患彌㽞半體枯廢折臂為公雖非¶
羊祜跛足而使無慙郤克固以形如稿木心若死灰匍¶
匐苦廬纔有䰟氣夫迷山之客遲遥響於巖崖窮海之¶
賔望孤煙於洲嶼况乃宗均魯衛地匪燕吳車騎相望¶
舟艫朝夕三條不逺五逹非難信乃濶然遂不䝉問昔¶
桃花之峡長避秦嬴芝草之山遥然滄海猶復漁船可¶
入何况平途不兼旬月勞懐既積輙命行人弦望之間¶