舊國分閫重權煑東海以自資塹西河而作固九州天¶
險之地六代帝王之都是以魏文興嗟甘從南北之限¶
苻堅恃衆(集作/怙侈)爰䘮百萬之師豈不以形勝是先腹心¶
斯切親賢重寄鎭遏攸難矧在庸微寜堪及此是以拜¶
命之日以榮為憂制書以今月四日至饒州臣以今日¶
發赴本道取都統節度觀察使李坦處分訖即赴昇州¶
即當繕修甲兵撫循将士觀察要害以備不虞假陛下¶
英武之威遵陛下聖(集作/平)明之理一心戮力上荅天慈¶