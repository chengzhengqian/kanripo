細草岸西東酒旗摇水風樓䑓在花杪鷗鷺下煙中翠¶
幄晴相接芳洲夜暫空何人賞秋景興與此時同¶
　　　曲江春　　　　　　　　　張　喬¶
尋春與送春多遶曲江濵一片鳬鷖水千秋輦轂塵岸¶
凉隨衆木波影逐逰人自是逰人老年年管吹新¶
　　　春逰曲江　　　　　　　　喻坦之¶
誤入杏花塵晴江一看春菰蒲雖似越骨肉且非秦曲¶
岸藏翹鷺垂楊拂躍鱗徒憐汀草色未是醉眠人¶