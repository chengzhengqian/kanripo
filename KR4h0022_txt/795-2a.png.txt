將逰于茫蕩之野適勣之邑而遇機士機士撫髀而歎¶
者三曰嘻子賢者而以罪癈無心子不應機士曰願受¶
教無心子曰爾聞蜚亷氏之馬説乎昔者蜚廉氏有二¶
馬一者朱鬛白毳龍骼(集作/體)鳯臆驟馳如舞終日不釋¶
鞍竟以熱(集作/藝)死一者重脛昻尾駞頸貉□踶齧善蹶¶
棄而散諸野終年肥遁是以鳯凰不憎山栖蛟龍不羞¶
泥蟠君子不茍㓗以罹患聖人不避穢而飬生(唐書/作清)東¶
臯聞之曰善哉不可以加之矣¶