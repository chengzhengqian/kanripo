通曰我亡友李賀元和中義愛甚厚日夕相與起居飲¶
食(杜集/作㑹)賀且死嘗授我平生所著歌詩離(杜集/作雜)為四編¶
凡二百二十三首數年來東西南北良為已失去今夕¶
醉解不復得寐即閲理篋帙忽得賀(杜集文粹/有詩字)前所授¶
我者思理往事凡與賀話言嬉游一處所一物侯一日¶
一夕一觴一飯顯顯焉(杜集/作然)無有忘棄者不覺出涕賀¶
復無家室子弟得以給飬䘏問常恨想其人詠(杜集/作味)其¶
言止矣子厚於我與我為賀集序盡道其所由來亦少¶