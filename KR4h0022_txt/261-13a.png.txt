楚女梅簮白雪姿前溪碧水凍(一作/水)醪時雲罍心凸知¶
難捧鳳管簧寒不受吹南國劒眸能盼睞侍臣香袖愛¶
僛垂自憐窮律窮途客正刼孤燈一局碁¶
　　　李給事　　　　　　　　　前　人¶
一章緘拜皁囊封(集作/中)懔懔(集作/慄慄)朝廷有古風元禮去¶
歸綸氏學(李膺退罷歸綸氏教授生徒/給事論鄭注告滿歸頻陽也)江充来見犬臺¶
宫(鄭注對於/浴堂中)紛紜白晝驚千古鐵鑕朱殷㡬一空曲突¶
徙薪人不㑹海邉今作釣魚翁¶