疾感激忠義嘗欲奮身以答國士自以官在近侍又叅¶
預軍謀不可見危而惜身茍容他日又進諌言甚切至¶
建安謝絶之乃署以軍曹子昻知不合因箝黙下列(一/作)¶
(吏/)但兼掌書記而已因登薊北樓感昔樂生燕昭之亊¶
賦詩數首乃泫然流涕而歌曰前不見古人後不見來¶
者念天地之悠悠獨愴然而涕下時人莫知之也及軍¶
罷以父老表乞罷職歸侍天子優之聽帶官取給而歸¶
遂於射洪西山構茅宇數十間種樹採藥以為飬嘗恨¶