而自樂皇后坤維發祉軒宫正位黄雲不散白氣常流¶
玉璽載耀椒塗以峻洛書疇能諭其懿河圖不足紀其¶
靈外理克和内徳惟茂臣濫逢明聖忝當姻戚榮寵被¶
於門庭光耀生於道路西京六秩在昔何優東國七家¶
方今未重魚鱉咸若在品物而同歡鳥獸率舞顧㣲臣¶
而倍躍臣聞飲食之禮聖賢所貴以奉君人以親宗(一/作)¶
(九/)族敢因斯義輙罄單誠特望時降特恩聽臣上禮雖¶
玉饔珍味固無假於獻芹而臣下微心實有同於傾藿¶