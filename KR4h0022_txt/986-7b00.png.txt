事宗廟時宜大君之所旁求丞相之所卒問羣儒拱手¶
宗祝醉心兄皆指陳根源斟酌通變罔不允符天㫖克¶
協神休至于公卿冠婚士庶䘮祭疑皆響答問必實歸¶
從我者定(集作/足)為軌儀異我者無逃指笑動為時法言¶
比(集作/必)古經獨立一朝髙示千古而又驅馳朋執僶俛¶
宗親擔石之儲常空於私室方丈之食每盛于賔筵贈¶
必固辭求無不應孰云具美而不永年愈等早接逰從¶
實欽道義致誠薄奠以訣終天嗚呼哀哉尚饗¶