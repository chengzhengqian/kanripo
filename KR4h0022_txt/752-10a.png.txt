功罰每深於無罪啓䦧牆之兆借實沈之兵楊素決其¶
波張衡注其隟桞逺草制房陵尚遥穆子授戈豎牛仍¶
在禍非天降釁是人謀是以知隋運之不永矣君子曰¶
昔陸孟知中興之㣲宣帝始重儒術李通稱漢家之命¶
世祖專信䜟文時好既行其流遂廣故子雲符命尹敏¶
偽言即其類也髙祖少愛不經之談遂好迂誕之說所¶
以王韶順㫖袁充取容賞溢丘山恩深江海豈不弊乎¶
又祥瑞者聖人之應也至若八百集於孟津六王至於¶