　　　春秋决疑十篇　　　　　　皮日休¶
夫趙盾弑君莒僕弑父春秋顯書其過何則楚公子圍¶
弑其君郟敖子駟弑其君僖公齊人弑其君悼公各以¶
疾赴春秋皆書曰卒評曰人之生也上有天地下(集作/次)¶
有君父君父可弑是無天地也乃生人之大惡有識之¶
宏耻亦由漢書二律無妻母之文聖人所不書是也且¶
趙盾反不討賊董狐謂為弑君莒僕以其寳來奔里革¶
謂其(一作/之)弑父斯二者罪名已彰仲尼承彰而書耳斯¶