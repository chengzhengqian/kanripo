黄門司徒之官實掌邦教常伯之位先求國華銀青光¶
禄大夫河南尹上柱國魏郡開國公畢構逹識宏才調¶
髙學贍器無不綜含清明以見微言有可觀負忠讜以¶
居直百郡仰其成績三䑓推其故事頃者任殷河尹聲¶
滿洛師姦豪懼秋霜之威孤老懐冬日之愛故可辨于¶
五物書以萬人誰其釐之俾爾作則可守户部尚書㪚¶
官勲如故主者施行¶
　　　授裴寛户部尚書制　　　　孫　逖¶