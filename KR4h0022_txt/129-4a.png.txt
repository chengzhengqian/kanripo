自序潘岳之文彩始述家風陸機之詞賦先陳世德信¶
年始二毛即逄䘮亂狼狽流離至於暮齒燕歌(類聚/作河)逺¶
别悲不自勝楚老相逄泣將何及畏南山之雨忽踐秦¶
庭讓東海之濵遂飡周粟下亭漂泊髙橋覉旅楚歌非¶
取樂之方魯酒無忘憂之用追為此賦聊以記言不無¶
危苦之詞唯以悲哀為主日暮塗逺人間何世將軍一¶
去大樹飄零壯士不還寒風蕭瑟荆璧睨柱受連城而¶
見欺載書横階捧珠盤而不定鍾儀君子入就南冠之¶