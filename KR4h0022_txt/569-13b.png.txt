臣某言今月某日使某官至伏知聖㫖賜淮西節度使¶
吳少誠米若干石鹽若干石絹若干疋雨露之潤忽沾¶
於焦旱生育之徳忽被於飢寒凡在臣庶孰不慶幸臣¶
某誠歡誠喜頓首頓首日者少誠迷誤興兵淮蔡陛下¶
開日月之耀霽雷震之威洗其瑕穢復賜珪爵使螻蟻¶
重安於窟穴草木再浹於恩光大(一作/忠)義易兇邪之心¶
和平銷悖亂之氣今復恤其歉儉賜之粟帛聖澤灑危¶
疑之地皇慈周反側之人合救時之宜塞未萌之釁㣲¶