君子之攸宜管寧别居且申情於分割曾子避坐將有¶
敏於謙撝若夫行之於俗蘭房之曲有美一人容顔如¶
玉摳長裾(一作/裙)而來就歛雙眉而下矚憐織綴而留心¶
賞華新而不足凌朝啓鏡入夜燒燭每因眠而取暖加¶
以羅衾怨孤坐而多寒増之錦褥則有務學之子安貧¶
順理㓗(一作/絜)酒擕琴躭籍翫史居環堵而養性遥太階¶
而虚俟出陳子之幽扃慕戴公之重美既懐珍而待聘¶
當彈冠而入仕詩言我心匪席不可巻也斯言豈謬矣¶