齋居𤣥黙布大信於羣后絶嫌疑於纎芥狐䑕憑依俶¶
擾天紀陛下垂泣辜之㫖降勤恤之令將士勵節黎庻¶
歸仁咸思赴蹈指期蕩定開泰之辰計不忘逺臣又聞¶
之昔上皇御辯祗車廵於谷口盛漢膺運賔旅奮乎闗¶
中盖風謡尚武可以大殱醜類㑹昌建福可以永保邦¶
家前古休期復見茲日臣嘗叨近侍謬佐藩牧千里景¶
從不及扈逰之觀百城風靡空懼分憂之責魂馳井絡¶
戀結巴渝無任感激悦豫之至¶