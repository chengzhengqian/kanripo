洗貪慾之膓腎開盲聾之耳目置湏彌於掌握詎是難¶
思警海水於靈空未為希有氓黎之誠感也惣人祗幽¶
顯之㣲資鬼神變化之妙兼育萬物而莫見其生成遍¶
履十方而不窺其轍跡巧諭善說而罕測其靈祕㸃黒¶
(一作/墨)數塵而未量其終始故能慈以救物寛而容衆罷¶
黜刑憲而天下勝殘屏撤牲牢而蒸人以粒豈與夫慘¶
痛傷骨象魏懸桎梏之書剖卵殈胎山澤厭罝罘之酷¶
可同年而語也觀握鏡之縁起得獻書之本事象藏祕¶