詩自風雅道息二百餘年而騷人作其㫖愁思其文婉¶
麗亡楚之變風歟至西漢李陵蘇武始全為五言詩體¶
源於國風流於騷故多憂傷離逺之情梁昭明所造文¶
選録古詩十九首亡其姓氏觀其詞蓋東漢之世李蘇¶
之流自建安中王仲宣曹子建鼔其風晉世陸士衡潘¶
安仁揚其波王曹以氣勝潘陸以文尚氣勝者魏祖興¶
武功於二京已覆文尚者晉武圖帝業於五胡肇亂觀¶
其人文興亡之迹人焉廋哉宋髙祖平桓𤣥定江表文¶