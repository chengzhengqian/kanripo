落誰相顧逶迤日自愁更將心問影于役復何求¶
　　　初發曲江谿中　　　　　　前　人¶
谿流清且深松石復隂臨正爾可嘉處胡為無賞心我¶
猶不忍别物亦有縁侵自非常行邁誰能知此音¶
　　　西江(一作/河)夜行　　　　　　前　人¶
遥夜人何在澄潭月裏行悠悠天宇曠切切故鄉情外¶
物寂無擾中流澹自清念歸春服(集作/林葉)換愁坐露華生¶
獨有汀洲鶴宵分乍一鳴¶