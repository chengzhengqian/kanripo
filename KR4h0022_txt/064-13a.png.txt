冦暴亦以戒昏昕夜如何其歳聿云暮階凝冬霜月滿¶
蟾兎是時也哀響稍動寒聲轉布窈窕鳯凰之樓蕭瑟¶
銅駝之路於焉廵警自成險固復有空閨怨别幽客飄¶
寓心馳遼陽之戍衣化陸生之素聞一聲莫不䦨干聼¶
萬籟悉以横注當今六合肅清四夷即叙時無暴客邑¶
空囹圄彼干楯之事擊柝之所尚行於方隅猶用於軍¶
旅者蓋取諸豫備固吾守禦則知自我垂法寧云待暴¶
至矣哉居安思危亦從吾君之所好也¶