德據以成八政為經國之用五紀為成天之道别其條¶
流則曲直木也從革金也水以潤下育物火以炎上同¶
天土順則五稼阜滋穀登則烝人乃粒直已以正徳理¶
財以利用務本以厚生此九功所以惟叙也八政食所¶
以生人也貨所以聚人也祀所以仁鬼神也司空實平¶
水土司寇實詰姦慝司徒實敷五教賓以叶多方師以¶
具七德此先王保乂萬有也周星者嵗之紀合朔者月¶
之紀信旬者日之紀星辰以察乾象厯數以授人時此¶