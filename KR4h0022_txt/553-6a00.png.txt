猶固守冲挹深惟惕厲以𤣥黙為神澹泊為徳回聖慮¶
運全謨采衢室之舊儀酌明臺之故事因人之欲不日¶
而成於是靈命孔彰𤣥心摠集山開秘篆洛出祥圗每¶
纓冕同觀軒墀共謁則有㬢車五色對玉匣而如遲雲¶
盖三層伴瓊緘而不去豈非顯見神物覺寤黎蒸者歟¶
可以昭報昊穹可以對揚宗社明至徳表至功隂陽不¶
測之謂神應變不窮之謂聖洋洋乎發育萬物蕩蕩乎¶
人無能名尊號之來豈徒然而已也聖母神皇乃不得¶