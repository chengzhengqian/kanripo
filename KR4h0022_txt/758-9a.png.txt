者誤也官也者道之器也離之非也未有守官而失道¶
守道而失官之事者也是固非聖人之言乃傳之者誤¶
也夫皮冠者虞人之物也物者道之凖也守其物由其¶
凖而後其道存焉茍舍之是失道也凡聖人之所以為¶
經紀為名物無非道者命之曰官官是以行吾道云耳¶
是故立之君臣官府衣裳輿馬章綬之數㑹朝表著周¶
旋行列之等是道之所存也則又示之典命書制符璽¶
奏復之文參伍殷輔陪臺之役是道之所由也則又勸¶