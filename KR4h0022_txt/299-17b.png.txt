𦍑戎不識干戈老須賀明時聖主明¶
　　　送人遊邊　　　　　　　　鄭　谷¶
春亦怯邊遊此行風正秋别離逢雨夜道路向雲州磧¶
樹藏城逺河沙漾日流将軍方破虜莫惜獻良籌¶
　　　京(集作/凉)西即事　　　　　　韓　宗¶
秋草河蘭起陣雲凉州唯向管絃聞豺狼毳幕三千帳¶
貔虎金郊十萬軍候騎北來驚有説戍樓西望悔為文¶
昭陽亦待平安火誰握旌旗不見勲¶