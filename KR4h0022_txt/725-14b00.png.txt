承本府之命大夫何公上才碩望作鎮兹地十四年矣¶
急才愛士與飢渇等每賔客至登膺門下陳榻者輙損¶
折威重降就禮數歡愉周旋襟期洞開况與常侍交分¶
重丘山疆塲連風烟見我從事蹔如㑹面不得不留連¶
繾綣以道平生之意乎繇是窮勝賞酬(一作/極)宴醵景無¶
徒盡花不浪發江夏郡東有黄鶴山山中頭陁大雲精¶
舎顥師竹院惟一師茶圃又有東城石壁壁前有桃李¶
樹千株澤國多雨芳華乆困適值寒食前後天野晴明¶