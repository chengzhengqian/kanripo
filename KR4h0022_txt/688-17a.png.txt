滅項孰滅之盖齊滅之曷為不言齊滅之為桓公諱也¶
春秋為賢者諱此滅人之國何賢之爾君子之惡惡也¶
嫉始(英華作/妬非)善善也樂終桓公嘗有繼絶存亡之功故¶
君子為之諱也繼絶存亡賢者之事也管夷吾用所以¶
能繼絶世存亡國焉耳(蜀本有/矣字)竪刁易牙用則不能也¶
向使桓公始不用管夷吾未有(集作/用)竪刁易牙争權不¶
𦵏而亂齊國則幽厲之諸侯也始用賢而終身諱其惡¶
君子之樂用賢也如此始不用賢以及其終而幸後世¶