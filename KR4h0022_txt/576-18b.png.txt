　　　讓成均祭酒表　　　　　　李　嶠(久視/元年)¶
臣嶠言伏奉恩制以臣為成均祭酒對揚鴻休揣摩褊¶
量奬飾踰分周惶增惕臣誠惶誠恐頓首頓首死罪死¶
罪臣才不應務命實偶時非親非賢奉帷幄之侍無藝¶
無術備鹽梅之臣排金門而上玉堂步鴛閤而遊鸞沼¶
抱支離之沉痼曠密勿之繁機六翮不任但慙於腹背¶
四支已頓空請於骸體(一作/體骨)分辭榮於𤨏闥仍藉寵於¶
環林顧非席上之珍敢辱淹中之賞况東序蟻學稱為¶