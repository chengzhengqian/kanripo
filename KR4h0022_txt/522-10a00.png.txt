　　　同前　　　　　　　　　　高　璠¶
周官立法唯聞薄斂魯用不供爰行大桀皇家布聖敬¶
之明徳貴因循之令典乃脩弛賦之道不足宜陽之計¶
什一而税億兆以庸何彼所司率由非政不能和彼三¶
事申物土之宜而乃鳩于庻甿成取怨之道豈自貉之¶
為制其於蠆而不若臨財無苟其曰是乎於義或妄未¶
為能也惟此中尉曽無内省若利彼社稷則死生而以¶
之斁我彛倫在憲章而莫捨益之為助空望於十朋孚¶