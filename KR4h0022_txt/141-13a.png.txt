勿謂乎蟬之至㣲能變化以知機因挺質以竦㧞遂脱¶
身而奮飛餘殻連拳抱緑葉而猶在新聲響亮噪清風¶
而不歸原夫深穴初開空庭始夜歩凌兢而㣲進形磊¶
磈而將化託身而去上風篁投迹而來緣月榭履險㣲¶
駐愁危却下纎枝不定懼裊裊以頻移弱蔓難窮騰摇¶
摇而盡亞於是輕軀蹔息一足才容時驚鬭䑕乍怯鳴¶
蛩跼促而初安利爪逡巡而欲改前蹤想黄雀之饑腸¶
先憂見捕念螳蜋之怒臂預恐相逢已而踧踖拳形窮¶