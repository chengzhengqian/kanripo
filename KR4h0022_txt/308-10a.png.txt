　　　荆門道懐古　　　　　　　前　人¶
南國山川舊帝畿宋臺梁館尚依稀馬嘶古樹行人歇¶
麥秀空城野雉飛風吹葉落填宫井火入荒墳化寳衣¶
徒使詞臣庾開府咸陽終日苦思歸¶
　　　西江懐古　　　　　　　　杜　牧¶
上吞巴漢控瀟湘怒似連山静鏡光魏帝縫嚢真戱劇¶
符堅投箠更荒唐千秋釣艇(集作/舸)歌明月萬里沙鷗弄¶
夕陽范蠡清塵何寂寞好風唯属往来商¶