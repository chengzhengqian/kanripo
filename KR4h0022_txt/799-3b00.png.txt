子三年西戎欵闗獻河湟數州故地西鄙益拓邠為近¶
蕃上念兵戎方息邉備愈逺始詔司空白公由丞相府¶
持節來鎮丞相功成繼命文雅忠恕之風煦然而起邉¶
人若寢窹拭目心意蘇醒始知禮讓文化之為急務廷¶
議以我季父尚書公前為夏帥夷甿乂安冦盜弭息儲¶
廪果實兵械果完懋賞休績遷鎮是軍季父又以理夏¶
之政移之於邠邠人嬉嬉薰為太和嘗覩屋壁志前帥¶
是軍者之名氏因曰曩之帥此者豈不知是耶始務公¶