旅於龍突之鄉若乃驚沙絶岸苦霧綿長秋河曉碧落¶
蕙山黄紅顔素改𤣥鬢斑霜征夫抵掌而飲膳壯士憤¶
氣而沸腸迴雲鳥之宻陣背却月而相望旗才轉而漂¶
杵鋒未至而驂傷前鋒紛其易幟後騎决其沙囊何湯¶
雪之能比豈拾塵之可方於是呼韓頓顙龜茲衘璧羊¶
牽既袒熊山已積九截同文八極齊軌帝曰念功班茅¶
賜履青紫如拾賞歸詔美此亦天下之壯績子能從我¶
而效之乎外臣曰葛伯不祀雖聞湯誥野叟力弱未敢¶