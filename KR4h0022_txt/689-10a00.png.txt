益當時非所謂將順其羙匡救其惡者也且著述之人¶
密書其事縱能直筆人莫之知(北史作/知之)何止物生横議¶
亦自異端互起故班固致受金之名陳夀有求米之論¶
著漢魏者非一氏造晉史者至數家後代紛紜莫知凖¶
的伏惟陛下則天稽古勞心庻政開誹謗之路納忠讜¶
之言諸史官記事者請皆當朝顯言其狀然後付之史¶
舘(北史/作閣)庻令是非眀著得失無隐聞善者曰修有過者¶
知懼敢以愚管輕冐上聞乞以瞽言訪之衆議¶