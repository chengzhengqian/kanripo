　　　中書門下賀邢州獲白雀白山鵲表¶
　　　　　　　　　　　　　　　權德輿¶
臣某等言今日伏奉宣示昭義軍節度使李元淳所進¶
於邢州獲白雀白山鵲各一者謹按孫氏瑞應圗曰王¶
者奉已儉約尊事耆老則白雀見又晋中興書曰天下¶
安寜則見伏惟陛下純儉成化乾坤合符敬彼黄髪感¶
茲霜毳俗既登於夀域事多驗於祥經用應昌時固無¶
虚月昔神雀效祉乾鵲知来或用以紀年或聞諸往載¶