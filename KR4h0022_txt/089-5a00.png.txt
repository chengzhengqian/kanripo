祕圖將有感而必集豈獨殷周與有虞觀其隣(一作/降)自¶
日域戾于天府音諧雅頌動中規矩頡頏其質差池其¶
羽歩芳草而三趾徐來遡祥風而六翮㣲舞珍竒莫測¶
觀者如堵諒兹禽之禎祥告我皇之福祜於是羅者既¶
獲虞人是薦貯以瑶筐登于玉殿凝睿想迓神眄孤飛¶
砌上似於雲際而遊獨立君前疑乎日中而見聖情不¶
極念兹莫黒彼應感而至我有道而得狎以馴擾安其¶
棲息夜啼玉壘聲雖入于舜聰曙喚瑶堦心豈知夫帝¶