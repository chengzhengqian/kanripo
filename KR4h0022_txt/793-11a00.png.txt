先是元獻皇后武淑妃皆有寵相次即世宫中雖良家¶
子千數無可恱目者上心忽忽不樂時每嵗十月駕幸¶
華清宫内外命婦熠燿景從浴日餘波賜以湯沐春風¶
靈液澹蕩其間上心油然若有所遇顧(文粹作/顧遇)左右前¶
後粉色如土詔髙力士潜搜外宫得𢎞農楊𤣥琰女于¶
壽邸既笄矣鬢髪膩理纎穠中度舉止閑冶如漢武帝¶
李夫人别䟽湯泉詔賜澡瑩既出水體弱力㣲若不任¶
羅綺光彩煥發轉動照人上甚恱進見之日奏霓裳羽¶