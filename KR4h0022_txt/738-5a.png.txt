嗣事至而不寤者良此之由也悲夫請以近小喻之逺¶
大夫廣厦崇基人之居也褎衣博帶士之服也故拱差¶
柱跌則廢而正之所以無壊傾之慮領決襟汚則綴而¶
浣之所以無穿垢之憂故能恒保其貞固常守其完潔¶
也若傾而不視穢而不澤則坐見頺陷立視緇衊矣故¶
修福禳災為惡敗徳若聲之召響影之隨形各有主司¶
自然冥㑹惡積者報速善小者應遲猶夫秋生則夏殞¶
春敷則冬落根深則難㧞器滿則易盈故不可以逺近¶