臣某言伏奉制書授臣蘇州刺史始從郎署出領郡長¶
承命若驚省躬增(集作/知)感臣某中謝伏惟皇帝陛下受¶
上𤣥之眷佑揚列聖之耿光大康黎元慎擇牧守徳音¶
毎發品物咸蘇臣本書生素無黨援謬以薄技三登¶
文科徳宗皇帝擢為御史在臺三載例轉省官永貞之¶
初權臣領務遂奏錄用葢聞虚名惟守職業實無朋附¶
(一作/裨補)竟坐飛語貶在遐藩憲宗皇帝後知事情却授刺¶
史凡歴外任二十餘年伏遇陛下應物重光物無廢滯¶