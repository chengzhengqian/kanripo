恐澗中孤石終無得地之期風末㣲姿未卜棲身之所¶
侍郎議(一作/義)合機彖望逼台衡每叙羣才常推直道昨¶
者攝齊丘里撰刺膺門伏䝉清誨垂私温言假煦内惟¶
孤賤急被輝華覺短羽之陵颷似窮鱗之得水今者方¶
祗下邑又隔嚴扄誰謂避秦翻同去魯佇見漢朝朱慱¶
由憲長以登庸願同晉室徐寜因縣僚而遷次下情無¶
任¶
　　　上裴舍人啓¶