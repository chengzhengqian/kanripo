智乃自然孝本乎未名人應乎初識器業之敏先乎就¶
傅九嵗讀顔氏漢書撰指瑕十卷十嵗包宗(疑作/綜)六經¶
成乎暮月懸然天得自符音訓時師百年之學旬日兼¶
之昔人千載之機立談可見居難則易在塞咸通於術¶
無所滯於詞無所假幼有鈞衡之畧獨負舟航之用年¶
十有四時譽斯歸太常伯劉公巡行風俗見而異之曰¶
此神童也因加表薦對䇿髙第拜為朝散郎沛王之初¶
建國也博選竒士徴為侍讀奉教撰平臺鈔畧十篇書¶