得為陛下備而陳之夫繼故必書即位所以正其始也¶
終必書所終之地所以正其終也故君者所發必正言¶
所履必正道所居必正位所近必正人臣又按春秋閽¶
寺殺吴子餘祭書其名(三字舊唐書/作不書其君)春秋譏其疎逺賢¶
士眤近刑人有不君之道矣伏唯陛下思祖宗開國之¶
勤念春秋繼故之戒将明法度之端則發正言而履正¶
道將杜簒弑之漸則居正位而近正人逺刀鋸之殘親¶
骨鯁之直輔(文粹/作相)臣得以専其任庶寮(唐書/作職)得以守其¶