雖夏后卑宮菲食漢文帷囊弋綈與我比崇彼實慙徳¶
今園陵永閟升祔云畢孝思罔極逹于神明克禋克祀¶
卜時撰吉載命元子光啓儲君禮無不備道無不洽而¶
鴻名未揚典故猶缺將何以告清廟謁聖祖對越神祗¶
昭格上下伏乞許臣等上尊號以備大禮有以答乾坤¶
之貺有以符億兆之歡臣等才非啓沃職叅近侍逺媿¶
賡歌空懐赤實不勝懇願屏營之至謹奉表陳請以聞¶
　　　第二表¶