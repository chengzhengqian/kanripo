其餘冠柱後恵文者有王氏張氏陸氏率用仁智樂兹¶
清輝嘉名競爽以傲軒轂日至泉下為公宗雷雖匡山¶
之社錫杖所叩不足(集作/是)過也毎𤣥闗道機演暢㣲妙¶
聞其一音皆攝妄言以趨静性居常淡然與靈泉為侣¶
(集作/伍)盖戒本其潔定因其止恵取其用然後觀身及泉¶
二具(集作/俱)無得清浄洄澓無入而不自得焉問法者又¶
因泉以見虚公之道斯為至矣三年春獲與公遇俾予¶
傳信故不敢沒其美又不敢蔓其辭時嵗在丁卯二月¶