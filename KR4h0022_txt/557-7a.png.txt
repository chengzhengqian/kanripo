以敦孝䖍奉寢廟輟玉輿之資恵緩市估發金錢之積¶
異類均懐土之志髙年加挾纊之恩斟&KR0008;泉貨之源變¶
通恵利之弊逋債咸已讜直必容如天之湛恩廣矣稽¶
古之能事備矣彼鶉衣之徒(類表/作珉)鮐背之叟孰不擊中¶
衢之壤共樂於堯年詠太階之符同躋於夀域况臣謬¶
當共理職在撫循欣(後篇/作惟)抃之誠倍萬恒品不任踊悚¶
(後篇/作悦)之至謹遣當州軍事衙前虞侯王國清奉表陳賀¶
以聞臣某誠歡誠喜頓首頓首謹言¶