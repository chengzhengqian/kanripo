齒戴髮孰非幸甚鑠哉沛乎虞后肆赦羲文作解之盛¶
典也臣某中賀臣聞乾靈肇運亭育萬方其徳至普而¶
或水旱流行氛沴表見然後蕩之以祥風煦之以和氣¶
而品物熈焉聖人立極平章庶政其道至明亦或四㐫¶
在朝三苖逆命然後寘諸嚴刑被以文徳而官方正焉¶
伏惟開元天寳聖文神武證道孝徳皇帝陛下纘戎累¶
聖惟新舊服天成地平萬邦作乂徳禮備舉符應爰臻¶
下加有隩(一作下/知有文)四紀(一作粤/四紀)于兹矣由是嚮明端拱¶