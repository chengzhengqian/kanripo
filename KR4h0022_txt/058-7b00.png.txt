變律陳羽衞而隂飇换晴故能蠲憂除患利用永貞于¶
時澤洽羣臣恩遍區宇野豐(一作/農)擊壌則有頌於康哉¶
帝之何力空𢋫歌于聖主因返斾迴鑾逍遥近甸度祥¶
光之蕭索鬱佳氣之葱蒨鈎陳不改下輦成宴誡軹道¶
而興嗟想磻溪而流盼然後省娱逰之樂念淳朴之儔¶
開靈液之廣潤與萬姓而同休施兎罝於中谷賁束帛¶
於巖幽獨有執㦸三道栖遲一丘空想臣朔之列常陪¶
漢武之逰¶