坤下拒在離旁昏恃以滅聖憑而王崢嶸豁呀孟門相¶
向伊昔漢祖戡秦統周勍敵相及此焉淹留終夷海春¶
遂割(一作/復)鴻溝乗舋而東奄有九州隋氏敗績黎人難¶
阻帝命太宗陳師鞠旅鐵騎僔僔雲旗容與擒夏剋鄭¶
在此一舉日月永清昆蟲得所嵗在戊子西經登兹祗¶
聖肅然憫亡悽其虢叔反道復隍熸(一作/熠)師項氏烹苛¶
莫能守之險易同途成敗異時徳不在鼎王孫布詞三¶
苖不循魏武忸怩逆失順獲古今同期申鑒勒銘庶警¶