言無避頗遵漢魏之風逮齊梁陳隋徳祚淺薄無能激¶
切於事皆以浮艶相誇風雅大變不隨流者無幾所謂¶
亡國之音哀以思王澤竭而詩不作吳公子聽五音知¶
國之興廢非虛謬也國朝以來人多反古徳澤廣被詩¶
之作者繼出則有杜李挺生於時羣才莫得而問(疑/)其¶
亞則昌齡伯玉雲卿千運應物益適建况鵠當光義郊¶
愈藉合十數子(李白杜甫王昌齡陳伯玉孟雲卿沈千/運韋應物李益髙適常建顧况于鵠暢)¶
(當儲光羲孟郊/韓愈張藉姚合)挺然頽波間得蘇李劉謝之風骨多為¶