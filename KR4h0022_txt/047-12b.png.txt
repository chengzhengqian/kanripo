庶日月之迴照等葵藿而同傾濯觱沸之泉每想金輿¶
之度踐萋青之草還思玉輦之行雖託質於别館常寄¶
心於穆清戀戀西向悠悠矚望歩磴道以寂歴眄廣庭¶
以寥曠竹花雖吐如含待鳳之誠雲氣纔升若睹從龍¶
之狀彼玉山既逺金闕仍賖未若浮遊近縣如在仙家¶
俄天邑之孔邇自神都而不遐雖館稱五柞殿美九華¶
喻之於此曾何以加惜乎神光未矚曠此佳境徒企想¶
以忡忡復懐慕而耿耿閉玉樹於深谷銷金鋪於秀嶺¶