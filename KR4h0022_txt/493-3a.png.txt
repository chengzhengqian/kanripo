一悟主心雖被妖言之罪無所悔焉况逄陛下以至德¶
嗣興以大明埀照詢求過闕咨訪謨猷下制中外舉能¶
直言極諌者臣既辱斯舉専承大問敢不悉意以言至¶
於上之所忌時之所禁權幸之所諱惡有司之所與奪¶
臣愚不識(文粹有大/體二字)伏惟陛下少加優容不使聖朝有¶
讜直而受戮者乃天下之幸也非臣之所望也謹昧死¶
以對伏以聖䇿有思古先之理念𤣥黙之化將欲通天¶
人以濟俗和陰陽以煦物見陛下慕道之誠也臣以為¶