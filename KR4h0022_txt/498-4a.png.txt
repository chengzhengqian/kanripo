從子殞躬有若此流將欲何斷夫杖妻面致大辟之科¶
婦搏姑耳從減死之論斯之所決於禮安乎鮑昱赦東¶
海之殺人陳忠縱穎川之請代如其得失亦可聞諸¶
　　　對¶
對某聞弧矢以威用刑之迹遂兆雷電皆至折獄之義¶
仍明乃有金朴異儔行乎舜日劓刖殊類施於姬年莫¶
不䟽宻隨時輕重沿事語其數各有像焉土壅水而不¶
流宫條斯凖火勝金而逾墨黥法是依於(疑作/放)七宿異節¶