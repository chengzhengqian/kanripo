慙徳湯武革命未云盡善滄波已東九譯請吏玉門之¶
右萬里無塵諸華冠帶之俗肆勤南畆皮服引弓之渠¶
頓顙北闕内外禔福區宇懾然皇上垂拱巖廊司契而¶
已惟夫太伯之後實號勾吴少康之裔是為於越江界¶
湫湄如掌之陋塗泥所集瘴癘自興自昔皇王列壌班¶
瑞春秋之義爵不過子在晋永嘉運圯數極司馬熾衆¶
無一旅播越江濵劉蕭已還多歴世祀魏氏奄一神州¶
置之度外且西吞巴蜀北㨿淮淝善人君子可以為國¶