有無跡之跡介于石焉可以見神行無方妙用不測彼¶
管窺者方循跡而求之揣其所至於巨細之境則道斯¶
逺矣夫以手執大象力持化權指揮太極蹴踏(集作/蹋)顥¶
氣立乎無間行乎無窮則捩(文粹/作㨿)長河如措杯擘太華¶
若破塊不足駭也世人方以禹鑿龍門而導西河為神¶
竒可不為(文粹/作謂)大哀乎峩靈掌纖指如畫隱磷磅礴上¶
揮太清逺而視之如欲捫青天以(文粹/作而)掬皓露攀扶桑¶
而捧白日不去不來若飛若動非至神曷以生此唐興¶