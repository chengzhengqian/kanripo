誦之聲道路不絶中州儒雅之盛自漢魏以來一時而¶
已及髙祖暮年精華稍竭不恱儒術專上刑名執政之¶
徒咸非篤好既(一作/暨)仁夀之間遂廢天下之學唯存國¶
子一所弟子七十二人煬帝即位復開庠序國子郡縣¶
之學盛於開皇之初徴辟儒生逺近畢至使相與論討¶
得失於東都之下納言定其差次一以聞奏焉于時舊¶
儒多已凋亡二劉㧞萃出類學通南北博通古今後生¶
鑚仰莫之能測所製諸經義疏缙紳咸師宗之既而外¶