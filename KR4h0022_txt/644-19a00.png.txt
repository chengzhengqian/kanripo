偽陳私署公卿將校州鎮郡縣村屯邑落盖聞五精上¶
列曜魄揔其威靈萬國下分皇王攝其區域至其創業¶
垂統革命受終奄有神州光宅函夏莫不垂極襲聖積¶
徳累仁播厚利於人民建大功於天地然後幽明賛叶¶
兆庶歸徃瑞之以龍圖鳳紀崇之以玉璽黄屋故能照¶
臨九縣對越兩儀永保鴻名長為稱首未有蠻陬夷落¶
裔土荒隅崛起阡陌之中妄竊帝王之號斯則僣越之¶
首縣(一作/懸同)於漢闕亡吳之主㑹於晋臣布在方册可以¶