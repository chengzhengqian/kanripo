之行藏劉向校書之時徧薰蘭氣揚雄草𤣥之所獨染¶
芸香其質則微其用不淺若輪轂之負載同户樞之開¶
轉能藏飛鶴之書更掩迴鸞之篆妙揮(疑/)謙以處厚每¶
求伸而先巻遭秦則玉質斯焚入漢則石渠可踐别有¶
韜黄公之祕畧懐王烈之素書探禹穴而誰見啓金縢¶
而有諸仲宣之藏萬巻惠子之藏(疑/)五車非我軸之何¶
寳能懐文以自如豈俟脂膏後運枘鑿方虚彼所持而¶
有待假經籍為蘧廬¶