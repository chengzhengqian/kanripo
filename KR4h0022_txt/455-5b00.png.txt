輟於牙爪守在邢隴戎事既肅氓心用安求瘼而承醫¶
盡痊折煩而迎刃先解頗謂良牧真為才人今以涇上¶
右軍平原善地左接甸服右連蕃疆固酆鎬之金湯窒¶
犬戎之巢穴是以擢自郡邸陟于齋壇曵尚書之履聲¶
舉將軍之戎律爾其静我邉鄙撫我師徒嚴如秋霜愛¶
若冬日於戯亞夫之營細柳叔度之化頴川彼之何人¶
茲實望爾憲臺華省節制澄清敬服寵光勉揚茂効可¶
檢校工部尚書充涇原等節度使¶