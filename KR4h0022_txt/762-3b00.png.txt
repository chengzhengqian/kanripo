斯義立親廟六豈非有國之茂典不刋之休烈乎若使¶
違羣經之正説(一作/明文)從累代之疑議背子雍之篤論遵¶
康成之舊學則天子之禮下逼於人臣諸侯之制上僣¶
於王者非所謂尊卑有序名位不同者焉(通典/作也)况復禮¶
由人情非自天墮大孝莫重於尊親厚本莫先於嚴配¶
數盡四廟非貴多之道祀建七世得加隆之心是知德¶
厚者流光乃經世之高義德薄者流卑實不易之令範¶
臣等叅議請依晉宋舊典(一作/故事)立親廟五(一作/六)其祖宗¶