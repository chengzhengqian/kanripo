洗日俯馳道而將半臨御溝而對出疑海上之仙家似¶
河邊之織室昔者嚮明南面十月遊巡既其避暑亦以¶
迎春鏤章霞布環衛星陳集諸侯則朝乎萬國張廣樂¶
則和乎千人得横汾於即事將宴鎬而為隣既而大駕¶
斯去華宫不御閉玉戸而藏春掩金臺而罷曙見芳草¶
之空積看桂花之獨著人多望幸之誠地惜離宫之處¶
别有洛陽下客東魯餘風辭官北部對問南宫賦甘泉於¶
此日希客薦於揚雄¶