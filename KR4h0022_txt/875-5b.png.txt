嗚呼百年人畏其神者豈獨軒轅之臺¶
　　　栁州羅池廟碑　　　　　　韓　愈¶
羅池廟者故刺史栁侯廟也栁侯為州不鄙夷其民動¶
以禮法三年民各自矜奮(集有/曰字)兹土雖逺京師吾等亦¶
天氓今天幸惠仁侯若不化服我則非人於是老少相¶
教語莫違侯令(文粹/作命)凡有所為於其鄉里及於其家皆¶
曰吾侯聞之得無不可於意否莫不忖度而後從事凡¶
令之期(文粹作凡/期之令)民勸趨之無有後先必以其時於是¶