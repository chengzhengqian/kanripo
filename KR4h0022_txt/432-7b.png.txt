鄉舉里選不可復行然務實抑華必有良術既當甚弊¶
思有改張今寰宇乂寜干戈已戢皇太子方從師傳授¶
六經一二年之後當令齒胄國庠以興墜典宜令國子¶
監於諸道搜訪名儒置五經博士各一人其公卿士族¶
子弟明年已後不先入國學習業不在應明經進士之¶
限其進士舉宜先試帖經并畧問大義取經義精通者¶
次試議論各一首文理高者便與及第其所試詩賦並¶
停其試帖經官便以國子監學官充禮部不得别更奏¶