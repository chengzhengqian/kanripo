行小則米石至萬大乃一當五百禁鑄彌重姦錢益多¶
雖復棄市相尋黥罪日報茍非其術為害更深且示以¶
厚利隨以重辟是誘良民陷之坑阱朕矚此流弊情甚¶
傷之故罷均輸之官省塩鐵之利復欲收銅於斷鑄勸¶
百姓於農桑奪商賈之權塞兼并之路而象稱交易書¶
載懋遷厯代相承行之已乆一日變改公私非便且軍¶
國所湏虚(一作/糜)費猶廣尺寸為用分裂亦難益國寧民¶
應有長䇿明言爾志以沃朕心¶