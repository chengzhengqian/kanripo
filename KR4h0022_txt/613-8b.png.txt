遺矢之費而臣僕於單于之長者其故何哉蓋盛衰有¶
時理亂有數故曰聖人脩備以待時是以正天下如拾¶
遺陛下肅恭神明德動天地今上帝降匈奴之災孽遺¶
陛下之良時不以此時順天誅建大業使良時一過兇¶
虜復興則萬代爲患雖悔之亦不及矣古語曰天與不¶
取反受其咎今天意厚矣陛下豈可違之哉臣比在同¶
城接居延海西逼近漢南口其磧北突厥來入者莫不¶
一一臣所慰(集作/委)察比者歸化首尾相仍携㓜扶老已¶