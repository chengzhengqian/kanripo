殺長吏夷城郭者又亦多矣卒然邉陲有難羽檄交馳¶
必不得一人尺鐵以資天討伏望陛下下曠然之詔使¶
内地州縣悉依平時舊帥故老盡罷以息疲人則天下¶
賦稅十減七八矣制䇿曰歸踰年之戍罷無事之官者¶
臣聞王卒以舊楚子所以敗也將驕卒惰項梁所以亡¶
也今縁邉將士功已髙位已重進不求賞退不畏刑伏¶
望申命將帥言於軍中有思歸者因以新卒代之願充¶
軍者復以師律整之夫如是則軍政必行軍政必行則¶