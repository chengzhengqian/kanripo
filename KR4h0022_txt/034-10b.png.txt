委注忽洊至而争雄懼淈乎泥我則貫而愈净將合於¶
道我則和而不同徒覩其虚明皎潔秀色澄澈漾淸泚¶
以遐分界飛濤而劃絶始騁迅以中㵼載流謙而東洩¶
德惟靜自澄之於本源體雖柔豈混之於派別懿夫貞¶
不受汙淸非可混噴中流而激射劈巨浪之崩奔狀浮¶
雲决開晴天之灑空碧若輕埃乍歛明鏡之洗蒙昏遠¶
而望之孤煙横於曲渚廹而察也霜練引於靈源是知¶
夫道惡比周物莫相與彼流濕之爲類尚沿源而異處¶