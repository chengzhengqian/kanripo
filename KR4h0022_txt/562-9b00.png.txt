嘉禾者臣聞王者道洽則靈芝生天下和一則嘉禾應¶
伏惟陛下誕膺景命憂濟生靈合太上之徳感元精之¶
氣天地氤氲神明滋液降此珍物叶於昌期垂盖連莖¶
三華煥發離根合頴一穗孤秀沫我渥澤扇其祥風衆¶
草之英百糓之長以兆稔嵗以符太平昔周得唐郊之¶
獻列篇於典策漢獲甘泉之祉薦歌於清廟三瑞之極¶
一朝㑹同長發其祥無疆之慶臣等謬叅近侍幸覩休¶
祥喜抃之情倍萬恒品無任歡抃之至¶