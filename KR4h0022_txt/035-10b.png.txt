　　　盆池賦(以積水盈器如/望深池爲韻)　　　浩虚舟¶
逹士無羈居閒剏竒陷彼陶器疏爲曲池小有可觀本¶
自挈瓶之注滿而不溢寧逾鑿池之規原夫深淺隨心¶
方圓任器分玊甃之餘潤寫蓮塘之遠思空庭欲曙通¶
宵之瑞露盈盤幽逕無風一片之春氷在地觀夫影照¶
高壁光涵逺虚濳窺而舊井無別就飲而汙罇不如雲¶
鳥低臨誤鏡鸞之縹緲庭槐俯映迷月桂之扶踈是則¶
涯涘非遥漪瀾酷似沾濡纔及於寸土盈縮不過乎瓢¶