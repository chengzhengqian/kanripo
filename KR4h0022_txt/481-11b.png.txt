庶物咸亨誠已鬱映華胥邁續堯舜豈夷吾所記七十¶
二之凉徳而望清光哉而猶恭黙思道勵精圖政帝闕¶
峥嶸而下臨天問昭回而盡覩乃賜臣策曰延想無為¶
之理聿脩太和之化匪曰能致將與圖之所以謀廣聰¶
明詢於大陋使君子道長俊乂用彰陛下執謙之至也¶
天下幸甚天下幸甚愚臣無得而稱焉制策曰夫原疾¶
而授藥者良醫也因時而救弊者權政也今塞垣猶守¶
府兵云耗閒人輕去冗食難歸者臣聞先王之理布在¶