昔在殷書懋賞周禮議勲諸侯計功大夫稱伐惟師尚¶
父昆吾載寳鼎之銘王命尸臣栒邑傳琱戈之賜故知¶
太上立徳明試以功存有顯爵之榮歿有大名之貴昊¶
天不弔其惟楚國公乎可以旌徳景鍾勒勲彛器式昭¶
盛美載揚洪烈者焉公諱寧字永安昌黎徒河(周書/作何)人¶
也都尉㧾六縣之卿名山稱五岳之佐燕太祖文皇帝¶
慕容皝以當世英雄奄有河朔趙之南境且建王城冀¶
之北土仍為興國公既皝之苗裔家世燕陲髙祖侍中¶