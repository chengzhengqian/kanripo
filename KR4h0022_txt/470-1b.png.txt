嘆朕與彼蕃國代為舅甥日結恩信自論盟㑹頗歴嵗¶
時常欲速成以為永好雖誠明之内彼此無疑而言約¶
之問往復未盡今故畧叙來意重示所懐想卿通明當¶
所鑒悉河隴之地國家舊封論州郡則其數頗多計年¶
嵗則没來甚近既通和好悉合歸還今者捨而不言豈¶
是無心愛惜但務蚤成盟約所以惟論(集作/言)三州則没¶
於彼者甚多歸於此者至少猶合推為(集作/於)禮讓豈假¶
形於言詞來表云此三州非創來侵襲不可割屬大唐¶