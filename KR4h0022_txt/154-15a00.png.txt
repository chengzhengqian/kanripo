梅花一夜遍南枝初開窓閣寒光滿欲掩軍城暮色遲¶
閭里何人不相慶萬家同唱郢中詞¶
　　　喜雪上竇相公　　　　　　陳　羽¶
千門萬户雪花浮㸃㸃無聲落瓦溝全似玉塵銷更積¶
半成氷水結還流光添曙色連天逺輕逐春風繞玉樓¶
平地已沾盈尺潤年豐湏賀富人侯(類詩作湏/待富人侯)¶
　　氷水(類詩作/氷片)連天逺(類詩作/清天苑)¶
　　　喜雪獻裴尚書　　　　　　韓　愈¶