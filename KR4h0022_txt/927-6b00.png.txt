懿烈無忝雅有風度(集作/度量)體和而韻緡之以絲性婉而¶
文受之以采故好學不倦而墳典必精慮善以動而規¶
矩皆中悉心存乎道義餘力見乎文章人以善談日聞¶
休譽弱冠舉進士調補同州參軍換瀛州司户參軍以¶
素所履以施有政居獲乎上往得其中無不嚴祗長史¶
之所嘉歎無不崇讓同官(一作/年)之所厭服宜爾戬榖光¶
昭令圖如顔子之不幸豈卜商之云命某年卒於官舎¶
春秋若干公家世尚儉子孫是式初先大夫之喪也清¶