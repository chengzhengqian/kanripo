状明白臣聞感天地者存乎誠通神明者極乎孝藴而¶
為精粹發而為禎祥上𤣥與之獻酬后土為之泄露故¶
使騰芳髙隴擢頴清秋冠九榖之英英増大田之藹藹¶
此皆陛下聖徳茂鴻化洽名教立風俗厚生人之内有¶
淳孝靈瑞之下有嘉禾邁風烈於前王奐丹青於唐史¶
不然何幽膂𤣥答其若是乎臣猥以純劣祗守風土宣¶
陛下之恩澤撫陛下之庶甿覩茲盛美光榮耳目不勝¶
歡忭踴躍之至¶