而况有勢有賂者焉肯凛畏哉今朝廷之法不及州縣¶
之條州縣之條違者必有刑所以人知懼朝廷之法犯者¶
未必罪所以人莫畏是以冠履雜處首尾倒置國君之¶
威不行於世牧伯之令反信於時如此則風俗日已漓¶
國柄日已陵不其痛歟不其惜歟今為政者未嘗以此¶
為痛葢各急於私不計於法設有其行(一作/行其)典者悉貧¶
而寡援俾其受罰而興怨蓄憤而不能訴鬼神有知固¶
納其訴則伏隂愆陽繁霜苦雨豈不職於此哉且石碏¶