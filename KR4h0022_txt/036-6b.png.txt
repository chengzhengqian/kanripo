滴乃雲華之液疚可蠲生可益引充狎翫惟意所適懸¶
之則素皎壅之則澄碧晝浮光以悠揚夜含響以淅瀝¶
隂陽爲災水旱失節不雨炎夏暨乎𤣥月汪汪洪波久¶
已竭耿耿瀑布今已絶挫江湖之浩蕩沉澗谷之㣲劣¶
斯泉秉彛毫纎無虧雖逺不霑惠而近有所滋彼淜湃¶
於疇昔豈不慙㳙㳙於此時夫醴泉無源而易涸丹溜¶
乍見而難挹曷若止以爲鑒酌焉取給何異神仙之瀵¶
帝䑓之漿涌異域之表湛無人之鄉茲亦標竒於絶境¶