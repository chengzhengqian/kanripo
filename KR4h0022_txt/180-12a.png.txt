　　　謁見日將至䨇闕　　　　　前　人¶
曉色臨雙闕㣲臣禮位陪逺驚龍鳯覩誰識冕旒開藹¶
藹千年盛顒顒萬國來天文標日月時令布雲雷逈出¶
黄金殿全分白玉臺雕蟲竟何取瞻戀不知廻¶
　　　望凌烟閣　　　　　　　　劉公興¶
畫閣凌虚構遙瞻在九天丹楹崇壯麗素壁繪勲賢靄¶
靄浮元氣亭亭出瑞烟近㸔分百辟逺揖誤羣仙圖列¶
青霄外儀刑紫禁前望中空睿景驤首幾留連¶