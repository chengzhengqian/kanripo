　　　夕次華隂北亭　　　　　　林　琨¶
清晨孤亭裏極目對前岑逺與水天合長霞生夕林蒼¶
然平楚意杳靄半秋隂落日川上盡闗城雲外深方余¶
事巖壑及此欲抽簮待就蓬山道還兹契宿心¶
　　　同蔡孚五亭詠　　　　　　徐　皛¶
帝(疑/)奏中京罷雲泉别業歸拂塵鋪野席牽桞挂朝衣¶
翡翠巢書幌鴛鴦立釣磯幽栖可憐處春事滿林扉¶
　　　潞府客亭寄鳳童　　　　　王昌齡¶