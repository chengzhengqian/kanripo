多歡實樂太平之運而㳙埃莫効彌慙非㨿之恩無任¶
悚灼之至謹奉表陳謝以聞¶
　　　謝賜宴表　　　　　　　　常　衮¶
臣某言臣一昨特荷聖慈曲承寵㑹今日又奉進㫖臣¶
兄太常丞臣某亦霑内宴仍賜錦綵百疋衣一襲并銀¶
噐等非㨿之任已忝股肱曲承之恩更及骨肉仰天増¶
愧何地有安臣某中謝臣聞禮之制也以飲食親宗族¶
詩之義也以愷樂宴嘉賔以通上下之情以展君臣之¶