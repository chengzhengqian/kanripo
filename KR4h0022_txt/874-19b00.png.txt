考泗水之遺風求弇山之故事奉天經而揚詞藻圗帝¶
範而懸金石将使神功睿業配圓象而照臨茂烈崇徽¶
共方儀而永久跪承大命而為頌曰¶
厥初剖判肇有君臣體國經野司天属人三㣲遞襲五¶
運相因惟徳是輔惟乾罔親(其/一)謙荘斯崇荒侈則替金¶
鏡易失玉儀難繼於皇聖周獨與神契受籙千祀重光¶
百世(其/二)軒謝摯立辛遷稷升岐山光啓鄷水丕承淳耀¶
中缺靈符更興三才奄有八景時乗(其/三)方隆慶基誕生¶