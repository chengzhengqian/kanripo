莽羅等甞㧾師徒逺來赴難功雖未就義則可嘉其所¶
領將士等朕先許其賜物壹萬疋叚並已排比訖待卿¶
所商量指定此使却回即發遣往今各賜卿少物至宜¶
領之¶
　　　勅吐蕃宰相尚結贊書¶
勅尚結贊卿天資才術(一作/傑)作輔大蕃識通古今志奉¶
忠信義聲積著逺近(集作/邇)流傳比聞入典樞衡近知還¶
揔戎務二國所定和好首末是卿商量得卿却來深以¶