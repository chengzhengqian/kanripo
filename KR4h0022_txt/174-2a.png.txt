天外臺榭参差烟霧中庭際花飛錦繡合枝間鳥囀管¶
絃同即此歡娱齊鎬宴唯應率土(集作/舞)樂薰風¶
　　　同前　　　　　　　　　　張　說¶
别館芳菲上苑東飛花澹蕩御筵紅城臨渭水天河近¶
闕對南山雲霧(集作/雨露)通繞殿流鶯凡幾樹當蹊亂蝶許¶
多叢春園既醉心和樂(和集/作知)共識皇恩造化同¶
　　　同前　　　　　　　　　　武平一¶
鑾輅青旂下帝臺東郊上苑望春來黄鶯未觧林間囀¶