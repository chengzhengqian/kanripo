臣某言伏奉(集作/承)月日制書除臣右羽林衞大將軍兼¶
檢校司賔卿朝榮對及恩露洪垂罄仰驚抃環揆失圖¶
(集作/慙失)臣某中謝臣席慶皇支辱司天衞素官成責久盈人¶
口頃屬山戎自擅王師震加謬當推轂之禮竟空汗馬¶
之績實賴睿謨幽贊靈兵潛討滅犬羊於遼海卷旌麾¶
於燕薊臣得歸功北闕待罪東藩沐泳休貺生死榮幸¶
安敢賣要塞而告勞貪天功以為已又况羽林清禁上¶
則星辰主客命卿下法河海蓋文武具美方議望僉歸¶