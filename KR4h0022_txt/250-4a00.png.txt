饑渇仍况(集作/况乃)諷瑶瓊¶
　　　秋夜望月憶韓庶等諸侍郎因以投贈¶
　　　　　　　　　　　　　　　　李林甫¶
秋天碧雲夜明月懸東方皓皓庭際色稍稍林下光桂¶
花澄逺近璧影散池塘鴻鴈飛難度闗山曲易長揆予¶
秉孤直虚薄忝文昌握鏡慙光照持衡媿後行多才衆¶
君子載筆久詞場作賦推潘岳題詩許謝康常時陪宴語¶
今夕恨相望願欲接髙論清晨朝建章¶