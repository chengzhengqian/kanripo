典要可謂賢人師古(一作/古言)老氏不死矣夫靈芝既秀蘭¶
蕙同薰仙鳳于飛鵷鸞舞翼何則物類之相感也况乎¶
同得此義目擊道存此僕所以望風投欵披襟請益展¶
轉於寤寐殷勤于左右詩不云乎中心藏之何日忘之¶
然變動之不居乃聚散之恒理琴樽暫離(一作/㑹)山川有¶
别惟髙明之捧檄屬吾人之解帶王事靡盬良時易失¶
盍陳雅志各叙幽懐人賦一言同疏四韻云爾¶
　　　春夜桑泉别少府序　　　　前　人¶