於穆聖王先天不違謳歌既洽朝覲攸歸徃京邑而經¶
千里自潞郊而乗六飛洪惟此邦初九之地翬飛鳥企¶
謂尚諸侯之宫虎踞龍驤忽成天子之氣方凝紫色是¶
謂非煙乍蕭索乎空外更霏㣲乎日邊若動非虚似浮¶
有實覆彩鴛之瓦髣髴升堂繞文杏之梁氤氲入室是¶
作興王之兆克符來復之日逺而望之乃散亂浮空近¶
而觀之則希㣲無質欲見峯巖之上先形藩邸之間異¶
張華之寳氣衝斗殊尹喜之真人度闗若乃廣野之宫¶