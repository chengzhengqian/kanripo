臣某言伏見冊皇太子盛禮斯畢徳音遐宣萬國以貞¶
庶類咸悦中賀伏惟文武孝徳皇帝陛下體元立極垂¶
訓御時既闡王猷思安國本前星位定拱宸極以昭彰¶
蒼震氣宣與天地而長乆禮光匕鬯澤被華夷宗社有¶
無疆之休生靈懐莫大之慶臣恪居官次遐守巴南不¶
獲稱慶(二字稱賀/集作闕庭)臣無任踴躍之至¶
　　　百寮賀冊皇太子表　　　　栁宗元¶
臣某等言伏奉今月二十四日制廣陵郡王冝冊為皇¶