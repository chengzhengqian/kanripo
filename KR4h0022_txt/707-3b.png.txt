莫新交申孔程之傾蓋向時朱夏俄渉素秋金風生而¶
景物清白露下而光隂晩庭前栁葉纔聽鳴蟬野外蘆¶
花行㸔江上數人之内幾度琴樽百年之中少時風月¶
蘭亭有昔時之㑹竹林無今日之歡大(一作/丈)夫不縱志¶
於生平何屈節於名利人之情矣豈曰不然人賦一言¶
各申其志使夫千載之下四海之中後之視今知我咏¶
懐抱於兹日¶
　　　秋日遊蓮池序　　　　　　前　人¶