以師資成乎藝業是有伏膺之義攸呈緩頰之期甲道¶
茂人倫才標鬼谷青溪託志自餘千仞之幽絳帳尊居¶
早訓三端之藝摳衣皷篋游夏斯均合從連衡蘇張式¶
擬合生徒之五百類門人之三千濟濟分儀恂恂善誘¶
服勤請益聞聚照於丹螢日就月將都試詞於黄馬卒¶
以明試從而謝歸言遵掘窖之由庶察懸河之辨交頥¶
泫泣知感激之攸同礪角含姿識牽授(疑作/援)之或異事¶
乃師古跡匪于誅告以為妖此情何謬¶