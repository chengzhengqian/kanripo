臣母前件告身恩光灼耀捧戴兢惶對楊天休無任戰¶
越臣家傳儒素母實劬勞每織履以資臣宦遊嘗斷織¶
以勉臣師學念臣庸昧本望非高所希捧檄之榮敢萌¶
(集作/思)開國之慶陛下恩加望外簡自宸衷石窌封疆已¶
光於萬葉蘃珠文字重降於九重朝野謂之殊私宗族¶
以(集作/為)之榮光臣及臣母以抃以歡誓將齋戒洗心永¶
奉真人之誥緘縢在笥深藏大帝(集作/太常)之符寳過金籯¶
瑞同鵲印蓼蕭知感雨露難酧無任抃躍兢懼(集作/戴恩)之¶