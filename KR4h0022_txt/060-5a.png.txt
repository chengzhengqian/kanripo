失請粗為賦陳之覬披文而相質在隆周之積徳乃執¶
契而膺期頼昌發之作貳啓七百之鴻基逮扶蘇之副¶
秦非有虧於問望以長嫡之隆重監偏師於亭障始禍¶
則金以寒離厥妖則火不炎上既樹置之違道見宗祧¶
之遄䘮伊漢氏之長世固明兩之遞作髙惑戚而寵趙¶
以天下而為謔恵結皓而因良致羽翼於寥廓景有慚¶
於鄧子成縱理之淫虐終生患於彊吴由發怒於争博¶
徹居儲兩時猶幼冲知防年之絶義淺亞夫之矜功故¶