且貧讀書著文之餘以漁獵奉甘滑今閣下居宻勿啓¶
沃之地輙以漁獵為諭焉夫漁於澤徧水而布罟獵於¶
林被野而設罝不徧不被是闕其具也及其獲魚得兎¶
非一日之力今内外百執事亦罝罟之衆目焉焉可一¶
一責其獲又不得以不獲而不設也然能不縱其躍不¶
漏其走亦足助為漁獵矣茍或不掩其走不蔽其躍即¶
捕之無虧其綱紀則後日之漁獵不患於遺矣惟不以¶
詞之繁試一二垂省幸甚幸甚¶