臣等今月二十五日於易州所奏事陛下顧謂臣曰朝¶
夕之間諸軍當有捷書至臣等愚淺莫測天心不逾數¶
日張守珪果奏副將安禄山於檀州界破奚賊擒生斬¶
級并獲馬計至數千定期不差於晷刻指事有同於符¶
契聖惟廣運神以知来㣲妙之言自成於繫象𤣥通之¶
術不假於蓍龜精義難名前古未有臣等何幸親覩明¶
徴驚喜之誠抃躍交集伏望宣示朝列兼付史官式昭¶
徳音永用垂範無任喜慶之至謹奉表陳賀以聞¶