郎檢校尚書禮部員外郎檢校御史上柱國賜緋魚袋¶
盧潘等夫法不立而化行惡不去而善進雖使堯舜在¶
上未之有也故御史之舉職者前代有埋輪都亭之奏¶
國朝亦有戴豸正殿之劾若非端勁知名之士不在斯¶
選蔚以文行進用已著勞効潘以儒雅流聞今膺㧞擢¶
有司列狀詞㫖頗公使吾綱目盡張隄防不壊不在法¶
吏其在他乎朕闢祗宫之門開天下之口企以待理無¶
有厚薄爾等吐茹侮畏之道能不愧於詩人斯塞職矣¶