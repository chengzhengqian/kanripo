門下周禮命卿六師成務漢圖拜將三傑推才光祿大¶
夫行光禄卿兼檢校并州大都督府長史上柱國汝南¶
郡開國公周仁軌執心剛強臨事果決衞青奉法必讓¶
其功師丹守正每聞其直彼汾之間近胡之備吏人仰¶
化戎虜憚威羽翼任隆爪牙寄重宜光絶席用應題坐¶
可鎮軍大將軍行左羽林衞大將軍兼檢校并州大都¶
督府長史勲封如故主者施行¶
　　　授薛訥若右羽林軍大將軍制¶