斗建於戍知立冬之景星火勝於金故至庚而氣伏徵¶
俗忌之故事固禀隂陽按方志之所冝或殊寒暑廣漢¶
四郡蜀門九折通濯錦之流入青衣之徼徒以温暑異¶
於中夏畜馭同於荒徼許令自擇伏日所以遂其土風¶
當今齊七政之明垂四方之則百蠻由其奉朔九譯於¶
是同文况兹巴蜀之人素陶齊魯之教自當變而至道¶
率乃舊儀茍亂人時奚同文軌風俗通之小説未足憲¶
章中和樂之雅音領崇舞詠請下四郡俾依三伏¶