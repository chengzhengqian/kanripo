　　　同前¶
臣某言今月某日賜臣某官誥一通者臣某中謝臣敢¶
謂皇慈仍加霈澤固讓而丹誠莫遂退思而𤣥造寧酧¶
今者特降近臣(一作/異恩)遽臨私室琅函乍啓捧持空耀於¶
微躬寶軸載觀燦爛仍驚於衆目榮光併集舒卷不遑¶
難勝黼黻之文何補燮調之任唯當千慮以荷(一作/濟)萬¶
幾見可而進之謀知無不為之力用裨至理庻奉休期¶
仰戴聖慈臣某無任省已感恩之至¶