安狂顧鳥釋危疑弗慮弗圖自樂已生者足矣若亡若¶
存不用吾命者縶之當夫蒐狩有常稼苖是寳將遂乎¶
驅逐豈煩乎窮討所以釋從禽之利以絶一源觧竟野¶
之罟欲窮諸道遂得行無所阻物不懐猜念群生而東¶
西必遂嘉衆路而逺近咸開弱羽飛空未見觸絲之患¶
徴(一作/㣲)行走地曽無繫足之哀故曰聖道克美深仁及¶
此雖有畋獵而無荒雖有罝罟而必弛所以冠百王而¶
不怍歴萬祀而無慙正其德而惟守一用其網而必去¶