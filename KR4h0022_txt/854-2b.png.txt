襲五運於𤣥壇之上降三尊於黄屋之下稱縁而動宰¶
官共啇主同歸虚已而遊廟堂與山林一致天人之善¶
權也提宏綱之落紐廓大象之權構遂荒百億窮有頂¶
而君臨奄有三千罄無邉而光宅闢海縣而清囂滓開¶
天庭而掃氛祲四魔六賊盡為征賦之民萬邑千閭悉¶
成道塲之宇爾乃御寳極而𤣥覧撫璿衡以貞觀茫茫¶
净界宛如忉利之天眇眇大紘化為荘嚴之國宇宙之¶
嘉㑹也制目籥而動出張洪鑪而造化不為不宰鼓舞¶