勅承天理物莫尚於愛人謝譴彌災必先於咎已朕臨¶
御萬國逮今五年亦常勵精罔敢暇逸誠雖勤而未妥¶
於事澤雖布而未浹于人呉蜀建功闗輔屢稔羣生咸¶
若荒服㑹同將何以答昊穹之顧懐承宗社之眷祐固¶
宜示以災𤯝警予增修自去冬以來時雪微降及此春¶
暮積為愆陽宿麥不滋首種未入東作慮違於農候西¶
成何望於嵗儲為人父母甚可憂憫况江淮之間歉饉¶
相屬物力疲耗人心無聊雖存救之術已行而凋傷之¶