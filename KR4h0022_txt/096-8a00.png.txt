髻花折發匣而金刀刃鳴喜乃有餘慙無所極窺在握¶
而錯落撫垂領而綢直鋒鋩不礙翻似雪之孤光倭堕¶
徐分散如雲之翠色已而展轉増思低徊向隅𤣥鬢垂¶
顱而散亂青絲委簟而盤紆象櫛重理蘭膏舊濡傷翠¶
鳯之全棄駭盤龍之半無觀夫擢乃無遺歛之斯積凝¶
光而粉黛難染盈握而腥羶是易將成特逹之意欲厚¶
非常之客賔筵既備空思一飯以無慙匣鏡重窺豈念¶
同心而可惜及乎宴罷空館閒成曉粧纚換新髻釵迷¶