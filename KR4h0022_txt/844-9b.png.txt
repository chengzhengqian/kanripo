竒志虚舟獨泛乗學海之波瀾直轡髙驅踐詞塲之閫¶
閾觀質文之否㤗衆矣考聖賢之去就多矣自生人以¶
来未有如夫子者也嗟呼今古代絶江湖路逺恨不得¶
親承妙㫖攝齊扵㳺夏之間躬奉徳音攘袂扵天人之¶
際撫身名而永悼瞻棟宇而長懐嗚呼哀哉敢為銘曰¶
五帝既沒三王不歸天地震動隂陽亂飛山崩海竭月¶
缺星圍禮樂無主宗禋遂微(其/一)大哉神聖與時迴博(疑/作)¶
(薄/)應運而生繼天而作龍躍浩蕩鵬飛寥廓奄有人宗¶