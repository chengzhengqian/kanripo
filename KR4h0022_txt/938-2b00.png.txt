扶病有加一等不唯三年嶺南按察使廣州都督兼御¶
史大夫蕭璿彼孝悌之士也以錫類之故有嘉徳音於¶
是版(一作/㧞)補按察判官義行相成終始如一尤加欽重¶
持以表文勅授新州刺史屬恩州酋帥日尋干戈將有¶
式遏寔資明允後按察使廣平郡公宋璟以公為五府¶
緫管以甲兵戍焉雖臨之(集無之/下字同)以兵威而開之以恩¶
信俾忿鷙狠戾化梟為人廣平公深以為能奏假恩州¶
刺史俄又真授夷落大寧尋加朝散大夫遷端州刺史¶