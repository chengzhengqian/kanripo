服以命賢䘮則觀禮用存升降不易紀律故朝㑹之序¶
必布常於典命死䘮之儀亦辨等於司服指彼甲也復¶
冕其誰必也德亞元良位光衮職隨㑹以有紱受命叔孫¶
以車服表庸自可飭虞人以設階命元士而即次取茲¶
鷩衮載展升屋之禮用彼毳弁或同登轂之號道則庻¶
乎禮無違者如或秩殊稍食家匪伐氷以陪臺之𨽻人¶
遂㓕裂於䘮紀寘之於理誰謂不然憲司所劾既不書¶
於祿位宗伯之義亦孰知其用捨且曰獻狀必也正名¶