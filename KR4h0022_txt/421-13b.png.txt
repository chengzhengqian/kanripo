門下王者體立元極欽若乎天地纂業承統嚴奉乎祖¶
宗所以敬事修誠務本敦孝尊其上以御于下謹其身¶
而訓于人百神允諧(詔令/作懷)兆庶永頼立國之本斯其大¶
經(詔令作國之大/典莫重於斯)朕燭理不明違道招損往遭大(集作/多)¶
難淪陷國都天地宗祧曠而莫主是則欽若嚴奉之義¶
缺矣朕甚懼焉洎再(集無/再字)復京師遽將告謝有司以人¶
力耗斁禮物廢墜(詔令/作隳)日居月諸歲聿云暮卜其近日¶
俯(詔令/作甫)在上春齊心永懷坐以待曙而百辟卿士抗䟽¶