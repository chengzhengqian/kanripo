遏憫勞生之艱遘昔者韓信猜叛李陵拘執望極燕臺¶
山横馬邑戰雲愁聚衝颷晦急莫不陵地脉以扣心望¶
天街以隕泣亦有王昭直送蔡琰未還路盡南國亭臨¶
北蠻貯漢月於衣裦裛胡霜於髻鬟雖寵盈氊幄而魂¶
斷蕭闗至若趙王遷逐馬融幽放去家離土踰沙歴障¶
夢蠨蛸之戸側坐蠮螉之塞上桃李夕兮有所思綺羅¶
春兮遥相望登毁垣以擗摽坐頽隅以惆悵是以衞青¶
開幕張遼闢土校尉嫖姚將軍捕虜薙垣鋪障鋤亭伐¶