人權知禮部貢舉輕車都尉賜緋魚袋李逢吉䟽通而¶
守於經制質厚而輔以文章貞恒自居和易待物體賢¶
人之志業茂端士之風規履歴班行發揮事任厥心匪¶
懈所至有聲自彌綸粉闈駮正𤨏闥且司言於右掖嘗¶
納訓於東儲誠明一貫聞望旁洽俾司貢士彌著嘉聞¶
方今外興不得己之師内有不獲安之俗恒忘食於將¶
旰務求衣於未明冀清原野之誅用止干戈之役登爾¶
匡輔代予憂勤爾冝宣至化於吾人告嘉猷於厥后銷¶