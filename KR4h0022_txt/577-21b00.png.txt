禮崇徽夸今而邁昔兼復别隆朝旨猥存家務輿臺供¶
𨽻之衣食棧廐豢牢之秣養並廻中府俱出大農聚終¶
歲之儲但慿絲紱供闔門之費不煩機杼仰祗鴻澤退¶
省微躬生以地高徒竊雲霄之幸寵非德進曾微纎芥¶
之勞何義而虛受渥恩何功而謬延賞賜是用每積慙¶
悚常憂顛沛敢忘周公逸豫之誡深念老氏止足之言¶
乞留聖慈俯鑒愚懇使榮無過腆滿不至溢國邑田租¶
之常料既已豐殷馬牛陪𨽻之雜供並希停減庶得無¶