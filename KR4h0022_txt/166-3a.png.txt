鷄鳴始覺有人家人家更在深巖口澗水週流宅前後¶
逰魚瞥瞥雙釣童伐木丁丁一樵叟自言避喧非避秦¶
薜衣耕鑿帝堯人相留且待鷄黍熟夕卧深山蘿月春¶
　　　過清溪水作　　　　　　　王　維¶
言入黄花川毎逐清溪水隨山将萬轉趣途無百里聲¶
喧亂石中色净深松裏演漾泛菱荇澄澄映葭葦我心¶
素已閒清川澹如此請留盤石上垂釣将已矣¶
　　　姑熟溪　　　　　　　　　李　白¶