辨志方用沃心伏惟陛下事天明事地察無文咸秩羣¶
望畢舉故祈穀汾睢薦寳鼎於宗廟燔柴岱嶺靄飛煙¶
於雲日神歆效其如答靈貺昭而必聞雖飄風乍起曾¶
不終朝大雨時行旁霑數郡亦未聞偃拔包襄之甚也¶
陛下憂勤夕惕若厲信禹湯之罪已實堯舜之用心蓋¶
天災流行國家代有屠龍牲馬亦何以為書稱安人則¶
惠易翼損上益下謂宜開倉廩以賙給選牧宰以寵綏¶
散利薄征息役施舍禳修之道何莫由斯傳曰徳勝不¶