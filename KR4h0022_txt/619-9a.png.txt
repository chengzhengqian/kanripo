也陛下昔龍潛藩邸備歴艱虞今氛祲廓清高居九五¶
玉帛子女充於後庭職貢珍竒盈於内府過此之外復¶
何求哉臣承國厚恩超居重任草芥殘命常欲殺身以¶
効忠葵藿㣲心常願隳肝以報主瞻望闕庭敢布腹心¶
直言忤㫖甘從鼎鑊¶
　　　諫停市犬馬表(𤣥宗/)　　　　張廷珪¶
臣廷珪言伏見發使及典傔等大齎繒錦将於石國和¶
市犬馬臣聞書曰犬馬非其土性弗畜珍禽竒獸不育¶