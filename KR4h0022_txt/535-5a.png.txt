則震來致福慮䘮主鬯之尤事乃得能(一作/宜)奚堪幹蠱¶
之任甲且違禮罪實難逃理不足稱刑之無捨¶
　　　同前　　　　　　　　　　徐　晶¶
欽若古訓奉遵遺典禮崇繼體政重承邦茍冡嫡之或¶
遺諒昭穆之無取眷言於甲誠乎擇嗣殊無忌之不才¶
讓徳於韓宣異延陵之守節歸義於諸樊既而龜其知¶
乎類石祁之合兆神所命也同楚平之當璧且徳均則¶
卜罕見前非年均擇賢曽無昔譴先乎㓜者誠合通䂓¶