杜城南曲斯迎郊之美者也背原面川前峙太乙清渠¶
修竹左並宜春山靄下連俗(集作/豁)氛中絶此皆鄭公之¶
有也余固已聞之開元嵗夏四月猥忝散職居多放情¶
跂彼一行無忘於夙尚時因(集作/其)七召果獲於前期廼¶
與起居舍人蔡公萬年主簿韓公惠而得朋欣然命駕¶
韋公方拭席見待羞以藥物之滋倚琴相歡雜以嘯歌¶
之韻清言移景閑歩周林翻飛自情俯仰為得斯亦吾¶
儕之樂事幸可而同也扶陽餘慶磻溪古跡樹留梓漆¶