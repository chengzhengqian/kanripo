臣某等言今月某日伏奉批詔以臣累陳列宿之間熒¶
惑退舍所冝升臨正殿進復常羞而睿聽彌高羣誠莫¶
遂顧台星之有位居公府以不遑伏惟陛下道合秉陽¶
事皆師古禀天明於垂象察時變以側身克示允恭未¶
忘戒懼考乎經籍實契規摹雖退就卑宫儉惟降食方¶
期應感合舉典彛然而芒角既收運行已順歴懇亦循¶
於故實拜章敢惑於聦明而𤣥鑒未開丹心如燭鋪陳¶
無序裨賛失圖伏以大配乾坤重承宗廟執禮必遺於¶