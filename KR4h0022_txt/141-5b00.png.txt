爛然於朽壤俄蠢爾於荒庭形質甚㣲異囊中之㸃㸃¶
本根既朽想河畔之青青彼若昧而未彰此如茨而久¶
積始前衰而委化終後顯而可覿寂然不動應大暑於¶
兹時黙爾而成颺温風於永夕徒觀夫從㣲至著出死¶
入生幾變青袍之色漸加丹鳥之名匪我愆期故分形¶
於夜朗自他有耀因易貌而宵行故得脱陳根騰宿莽¶
質化幽藹氣非腥腐無聲無臭同朽葦之成蛩有顯有¶
㣲殊積糓之為蠱小明必俟其時變待闇稍觀其類聚¶