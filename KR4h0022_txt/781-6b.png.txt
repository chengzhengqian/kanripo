東方藥師琉璃光佛事具本經今我季妹裴氏嚴是像¶
也誠而禱之其嚴之何裂素㸃絢攅針緝縷以五采章¶
成三十二相八十種好意夫十二上願從之其祝之何¶
况我太夫人福如上願而夀如縷數夫以大聖之力加¶
千積善而赴十精誠宜乎其至也如歸其答也如響其¶
乆大無極而不可思量也如東方虚空抑經之有偈所¶
以啟廸誓願發揚聖徳者也苟以至誠為用員敢讓於¶
文乎讃曰¶