巨形矗嶪勢若將飛隨匠人之採斵入天子之宫闈故¶
得削跡青澗端容紫㣲幸至尊之踐履嘉菲陋之因依¶
於是皇帝穆然乃登珍臺乘玉輅帷弸彋其拂汨鱗雜¶
沓以駢布甸師清畿野廬掃路流星旄以燭日儼雲旌¶
而彗霧徃來斯登升降必歩取其磨而不杇貞而無蠧¶
不然此荒藪之㣲石何遭逄之多遇請言其本也生必¶
深山峯壯自閑電烻霞駮樹雜苔斑竒形異質紛拏不¶
一屹特立以樹空倚崩崖而構室銜箭羽而横卧聳蓮¶