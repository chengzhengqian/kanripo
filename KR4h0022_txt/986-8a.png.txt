　　　祭薛中丞文(同李逢吉/孟簡等)　　　前　人¶
維元和九(一作/元非)年嵗次甲午閏八月乙已朔十五日已¶
未某官某乙等謹以清酌庶羞之奠祭于亡友故御史¶
中丞贈刑部侍郎薛公之靈公之懿德茂行可以勵俗¶
清文敏識足以發身宗族稱其孝慈友朋歸其信義累¶
升科第亟踐班行左掖南臺共傳故事詩人墨客争諷¶
新篇羽儀朝廷輝映中外長途方騁大限俄窮聖上軫¶
不憗之悲具寮興云亡之歎况某等忘言斯久知我俱¶