齊駕是時也天宇闢睿情歡命京尹將属官美斯塲之¶
寵麗成今日之逰盤詳其指揮雅標幹事之首察其任¶
使孰為知人之難遂賞功而褒徳何縑縞之戔戔尹乃¶
拜手稽首逡巡不受曰子來之功臣何力之有夫稱物¶
以平施則可大而可久故職司與役徒亦恩加其賜厚¶
且稱兹藝精鍊古來罕見寓今斯成伐謀足擅可以震¶
疊戎狄康寧㝢縣漢祖未悟果有白登之圍唐堯闕修¶
載勞丹浦之戰然明者覩於未兆戒者圖於不見城誠¶