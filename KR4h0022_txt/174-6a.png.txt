　　　同前　　　　　　　　　　宋之問¶
漢皇未息戰蕭相乃營宫壯麗一朝盡威靈千載空皇¶
明悵前跡置酒宴羣公寒輕彩仗外春發幔城中樂思¶
廻斜日歌詞繼大風今朝天子貴不假叔孫通¶
　　　同前　　　　　　　　　　李　乂(集無/)¶
鳯輦乗春陌龍山訪古䑓北宫纔盡處南斗獨昭回肆¶
覽飛宸札稱觴引御杯已觀蓬海變誰厭柏梁灾代揖¶
(一作/挹)孫通禮朝稱賈誼才忝儕文雅地先後各時来¶