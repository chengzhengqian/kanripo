庶茹毒飲痛窮而無告今其心顒顒獨恃於麥麥不登¶
則易子齩骨可跂而待眠於焚薪之上其危如此陛下¶
不以此時軫薄氷朽索之念厲精更始思所以救之之¶
術忍令宗廟有累卵之危萬姓悼心而失圖臣實懼焉¶
去年十二月丁巳夜中星隕如雨昨者清明降霜三月¶
苦熱寒暑氣候錯綜顛倒沴莫大焉豈下陵上替怨讟¶
之氣熖以取之耶不然天意之丁寧告戒以此警陛下¶
陛下宜反躬罪已旁求賢良而師友之黜棄貪佞不肖¶