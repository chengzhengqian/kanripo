武賢請討襲宣帝兩行之雖各成本功豈如陛下雄邁¶
獨斷竟斬滅兇虜則㣲臣前者上言為國之道也今掃¶
清淮西是陛下之聖也社稷之福也臣獨不勝懇欵願¶
朝廷増脩徳政以享外寧之功輙復自忘幽朴逺獻芻¶
言冀以塵露少禆海嶽竊以陛下天縱生知又嗜學不¶
倦故臣敢依托經史敷陳下情特乞聖慈容其迂繁曲¶
賜終覽則疎退小臣死骨不朽矣臣某中謝臣昔負薪¶
偷暇讀書至周禮見春官外史掌三皇五帝之書即楚¶