也淺行之則小理深行之則大和淺深大小之應其由¶
影響矣然則天下至廣王化至大増减損益難見其形¶
是以政之損者雖不見其日損必有時而亂也教之益¶
者雖不見其日益必有時而理也陛下但推其誠勤其¶
政敬其始慎其終日用而不知自臻其極此先王終日¶
所務者也終日所行者也不可月㑹其教化之淺深嵗¶
計其風俗之厚薄焉臣又聞易曰聖人乆於其道而天¶
下化成詩曰靡不有初鮮克有終此言王者之教(當作/政)¶