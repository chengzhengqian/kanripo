昔為瓊樹枝今有風霜顔秋郊細栁道走馬一夕(一作/日)¶
還丈夫當為國破敵如摧山何必事州府坐使鬢毛斑¶
　　　秋夜寄邱二十二員外　　　前　人¶
懐君属秋夜散歩詠凉天山空松子落幽人應未眠¶
　　　寄楊恊律　　　　　　　　前　人¶
吏散門閤掩鳥鳴山郡中逺念長江别俯覺坐隅空舟¶
泊南池雨簟捲北樓風併罷芳樽宴為愴昨時同¶
　　　夜中得循州趙司馬侍郎書因寄廻使¶