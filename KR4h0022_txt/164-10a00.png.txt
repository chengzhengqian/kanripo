西陵遇潮處自古是通津終日空江上雲山若待人汀¶
洲寒事早魚鳥興情新回望山隂路吾心有所親¶
　　　酬皇甫冉西陵渡見寄　　　釋靈一¶
西陵潮信滿島嶼入中流越客依風水相思南渡頭寒¶
光生極浦暮雪映滄洲何事揚帆去空驚江上鷗¶
　　　㳺元象泊　　　　　　　　釋　泚¶
空水潮色净澹然湖上心舳艫輕且進汀洲如可尋秋¶
風洄泝險落日波濤深寂寞武侯去中流方至今¶