述比者吴郡晉陵江東海陵諸界已有草竊屯聚保於¶
洲島剽掠村浦為害日深若朝廷不時遣賢王即就鎮¶
求選博通宏畧之士以輔佐之特許不計階次超㧞才¶
雄以居將守倘一朝勍冦南侵陵蹈淮涘衝要缺繕完¶
之備甲兵無抗擊之利江海餘孽因而嘯聚則長江之¶
南亦從此而大潰矣復何觀舋虜庭指日清蕩哉某雖¶
不敏嘗覽舊史見古今成敗之䇿江山(一作/山川)險易之勢¶
多矣忝職幕賔(一作/中)言不見録長宵嘆息不覺飲淚方¶