　　　同前　　　　　　　　　　武平一¶
秦王登碣石周后襲崑崙何必稱遐逺方稱萬㝢尊我¶
皇順時豫星駕動軒轅雄㦸交馳道清笳度國門廻輿¶
長樂觀校獵上林園行漏移三象連營捴八屯旌摇鸎¶
鵡谷騎轉鳯凰原絶壁蒼苔古靈泉碧溜温參差開水¶
殿窈窕敞巖軒豐邑模猶在驪宫跡尚存煙松衘翠幄¶
雪逕遶花垣侍從推𤣥草文章負武賁深仁浹夷夏大¶
造溢乾坤謬忝王枚列多慙雨露恩¶