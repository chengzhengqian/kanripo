維唐廣徳元年嵗次癸卯九月辛丑朔二十二日壬戌¶
京兆杜甫謹以(集作/敬)醴酒茶藕蓴鯽之奠奉祭故相國¶
清河房公之靈曰嗚呼純朴既散聖人又歿苟非大賢¶
孰奉天秩唐始受命羣公間出君臣和同徳教充溢魏¶
杜行之夫何畫一婁宋繼之不墜故實百餘年間見有¶
輔弼及公入相紀綱已失將帥干紀烟塵犯闕王風寢¶
頓神器圯裂闗輔蕭條乘輿播越太子即位揖譲倉卒¶
小臣用權尊貴倐忽公實匡救忘餐奮發累抗直詞空¶