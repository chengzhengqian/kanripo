　　　為歐陽通讓夏官尚書表¶
臣通言伏奉恩制以臣為夏官尚書非常之恩忽萃庸¶
朽顧匪服而增靦奉如絲而自失臣通中謝臣聞思皇¶
多士必求於俊乂惟帝念功不寄於庸保臣識量凡淺¶
志業空廢乏刀筆之吏能無俎豆之經術徒以積勞為¶
忝久宦成資承日月之末光霑雨露之𢎞貸丈二之組¶
每慙於假竊尺一之制更奬於庸微俛仰慙惶屏營反¶
側夫以天臺峻密帝猷殷曠端揆隆於八座樞衡總於¶