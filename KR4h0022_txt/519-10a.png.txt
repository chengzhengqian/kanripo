　　　同前　　　　　　　　　　郭廷誨¶
生也有涯死而必復茍或不率克有常憲故國備典訓¶
禮陳等威(疑作/藏)虞人以具(一作/設)階崇壯元(一作狄/樂吏也)士以¶
即次美觀若禱其五祀則事始東榮或問以三號而復¶
行左轂自適變通之要夫何過差之有惟甲向者以冕¶
而復同鄶人之失德刺起素冠齊魯俗之虧䘮僣彰𤣥¶
毳既非五等之列須異九儀之品何乃不類祗自塵兮¶
非大猷是經而峻簡斯糾違失之禮其難捨諸¶