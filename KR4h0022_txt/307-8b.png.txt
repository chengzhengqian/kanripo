滿鈎聞道至今簫史在鬢鬚(一作/髭)雪白向韶(集作/明)州¶
　　　過孟浩然舊居　　　　　　朱慶餘¶
命合終山水才非不稱時塜邉空有樹身後更(一作/獨)無¶
兒散盡詩篇本長存道徳碑平生誰見重應只是王維¶
　　　廢宅　　　　　　　　　　前　人¶
古巷棘門誰舊宅早曽聞説屬官家更無新燕来巢屋¶
唯有閑人去㸔花荒廐欲摧塵滿櫪小池初涸草侵沙¶
榮華事歇多如此立馬踟蹰對日斜¶