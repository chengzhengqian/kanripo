不動臨萬象而𤣥機獨運脩眉廣顙晬容玉色如祥鸞¶
彩鳳徘徊瑞氣得不謂人倫之上才歟公之為政也根¶
柢於誠信柯榦於賞刑枝葉於禁忌達時之通變識人¶
之好惡聽覽而不察寛裕而有制故䝉澤者如膏雨畏¶
刑者如秋霜萬情浩擾懸我條貫生生之分各得(一作/安)¶
其性得不謂民之父母歟公之為學也冠冕六籍衣裳¶
群史履屨百氏毎讀書取其實而不取其華深研著述¶
號為通典大抵自開闢旁行至乎歴代有兵食財賦職¶