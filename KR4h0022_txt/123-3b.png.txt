歎息而謂胡公曰夫物忌太甚火亦如之得兹在兹失¶
兹在兹徒觀其進德并命䇿名逄時三堦式踐六柄初¶
持方望㑹於朝論亦謀明乎帝思居則擊鍾陳鼎出則¶
長㦸幡旗咄嗟而嚴霜夏落顧盼而腐草冬滋道路多¶
望塵而拜朝廷以轉目相期及乎過進受傷滿盈致缺¶
或身辱名替或氣隳心折或朝失卿相之權或暮為匹¶
夫之列客稍引而多去友雖求而已絶髙門翳羅雀之¶
叢曲池淪涸魚之轍伊焰焰而不禁固炎炎而就滅聊¶