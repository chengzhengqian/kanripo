景雖可矚懷憂在中腸人生㡬何時苒苒隨流光願得¶
心所親樽酒坐髙堂一為浮沉隔㑹合殊未央雙戱水¶
中鳬和鳴自翺翔我無此羽翼安可以比方¶
　　　經楚城　　　　　　　　　前　人¶
日没路且長逰子欲涕零荒城無人路秋草飛寒螢東¶
南古邱墟莾蒼馳郊坰黄雲晦斷岸枯井臨崩亭昔人¶
竟何之窮泉獨冥冥蒼苔沒碑板朽骨無精靈俛仰寄¶
世間忽如流波萍金石非汝夀浮生等臊腥不如學神¶