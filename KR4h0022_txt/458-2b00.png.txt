必奮安危之用昨以邠岐動衆畿甸匪寧授以統臨錫¶
之鈇鉞舉旄効命投袂連行備聞靡盬之誠克抱盡敵¶
之意朕念兵革繁興十有八載蒸黎版蕩(一作/蕩板)邑里洞¶
虚為人父母之心深(一作/但)慙凉徳拯國艱危之運唯有¶
責躬爰議罷兵用安率土又念昨者邠人不令潜持兩¶
端有悞軍機遂成退守復臨彼土自不懷安雖欲撫寧¶
諒難輯睦是乃换䨇旌之雄重割兩郡之膏腴成一家¶
千里之封列三鎮十連之責勉思勤竭膺我寵靈¶