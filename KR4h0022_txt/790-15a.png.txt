皮子辭大夫訂之曰子自甘梁糲則可矣於鄉里親戚¶
州鄙何有皮子曰一杯之食至鮮矣苟專其味必不能¶
自抑既不能自抑日須豐其羞既日須豐其羞則貧也¶
不能無不足因是妄求苟欲之心生窮貪極嗜之名生¶
且大夫不見前世之味禍乎故(一作/在)羊斟不及華元受¶
其謀黿羹不均子家肆其禍熊蹯不熟殺宰夫而趙穿¶
弑雙雞易䳱饋子雅而慶舍死嗚呼吾不仁者乎誠頼¶
其因(集作/用)所欲不可求所嗜不可得方自甘梁糲而已¶