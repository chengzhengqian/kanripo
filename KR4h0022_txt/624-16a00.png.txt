咽感動神人臣不覺涕淚知陛下孝徳可以化天下矣¶
又至圓丘覩陛下升降嚴恭之禮不覺手足舞蹈知陛¶
下誠敬可以逹神明矣如嚮者數事非根於生知禀於¶
天授固非一朝一夕之所能致推是而論則三皇之徳¶
必可侔五帝之業不足跂洎車駕即路臣實先馳至丹¶
鳳門南禮物備具忽聞傳說云適有白身數十人於金¶
鷄竿下奪囚崔發亂打致死有司救止力不能禁兵仗¶
紛紜僅以格戰瓦礫交下傍中朝臣不勝驚痛盖惜其¶