(文粹/作問)者曰若是(文粹作/是之)則天之不相去乎人也信矣古¶
之人曷引天為答曰若知操舟乎夫行乎濰淄伊洛者¶
疾徐存乎人次舎存乎人風之怒號不能皷為濤也流¶
之泝洄不能峭為魁也適有迅而安亦人也適有覆而¶
膠亦人也舟中之人未嘗有言天者何哉理眀故也¶
彼行乎江河淮海者疾徐不可得而知也次舎不可得¶
而必也鳴條之風可以沃日車葢之雲可以見怪恬然¶
濟亦天也黯然沉亦天也阽危而僅存亦天也舟中之¶