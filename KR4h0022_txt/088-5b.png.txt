早宵承湛露宻葉如傾晝偃薫風纎莖若掃猗那且都¶
歌詠難模其生也則一其道也乃殊育於軒堦其指或¶
有生於聖代其用則無是靈草之無心以聖人之為心¶
對危行而不侮覿巧言而則侵榮乎砌隂實為龜為鏡¶
肅我皇度式如玉如金冠卉之首綿代曠有茅三脊之¶
可封芝九莖而延夀曷若兹草之盛莫之與並類貂蟬¶
之性潔均獬豸之質勁得詩人之無邪行(疑/)孔門之逺¶
佞於鑠屈軼邈乎逈出遇唐復生應時作實經百王而¶