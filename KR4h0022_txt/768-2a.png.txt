見古者以珠玉為上幣黄金為中幣刀布(文粹作/錢布)為下¶
幣管仲曰夫三幣握之則非有補於煖也捨之則非有¶
損於飽也先王以守財物以御人事而平天下也是以¶
命之曰衡衡者使物一高一下不得有常故與之在君¶
奪之在君富之在君貧之在君是以人戴君如日月親¶
君如父母用此術也是謂(舊唐志/作為)人主之權今之錢即¶
古之下幣也陛下若捨之任人(唐䇿有自/鑄二字)則上無以御¶
下下無以事上其不可一也夫物賤則傷農錢輕則傷¶