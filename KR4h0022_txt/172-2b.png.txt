秀故春色梅艶昔年粧巨川思欲濟終以寄舟航¶
　　　奉和元日應制　　　　　　許敬宗¶
天正初開節日觀上重輪百靈滋景祚萬玉(雜詠/作土)慶維¶
新待旦敷𤣥造韜旒御紫宸武帳臨光宅文衛象鈎陳¶
廣廷揚九奏大帛麗三辰發生同化育播物體陶鈞霜¶
空澄曉氣霞景瑩芳春德暉覃率土相賀奉還淳¶
　　　元日恩賜栢葉(一作/枝)應制　　趙彦昭¶
噐乏雕梁噐材非搆厦材但將千載葉常奉萬年杯¶