　　　送謝氏昆季下第歸南陽序¶
吾嘗游江表得二謝焉青青子衿始在童丱時巳辨其¶
稍雲噴浪之兆江河蕭𣪚垂二十秋忽然上京再瑩心¶
目詩騷之興天假流畧之奥日新才藝克脩文鋒甚鋭¶
吾以此自負不為非知人矣金門未偶征蓋言旋雲峰¶
閉於武閣春野開於楚鄧蓋將窮計(一作/討)策府琢磨詞¶
律他日之奮六翮登九霄未為後(一作/俊非)耳春水尚寒郊¶
草無色何以贈别必在乎斯文¶