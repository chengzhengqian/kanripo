仁焉而終智焉而死九原悽愴寜聞可作之期千日荒¶
凉徒結有涯之恨乙以悲深厚地痛結終天充窮於溢¶
米之晨荼毒於寢苫之日青烏襲吉已托萬家之地白¶
鶴飛來俄聞再奠之禮所以表斯廬位設彼銘旌佇馴¶
獸之見逰希祥禽之或至言申陟屺之戀再冩循陔之¶
悲既結歎於生靈實無慙於死孝或人言告未可依慿¶
哀敬之心理在矜察審慎之典慿藉必及滛濫儻行手¶
足無措既非月之無失何如霜之可繩¶