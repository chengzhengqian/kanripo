否之跡入則造膝出則跪辭温樹不言難可得而知也¶
至有爛焉明白欲盖而彰者請區而載之乾元收復之¶
際兩都衣冠多繋於三司詔獄御史中丞崔良噐議事¶
失入時宰苗太師崔趙公等雖廷諍之然未堅决公有¶
犯無隠引經正辭上是其言刑為之省所全活者盖數¶
百人明主收霜(集作/雷)電之威聖朝行寛大之典者繄公¶
之力也古者進賢受上賞書不云乎咎繇曰都在知人¶
公踐台衡專以推賢任人為務故相國房公琯故吏部¶