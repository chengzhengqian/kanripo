大哉洪鈞賦象觸類而生或分氣四序配位五行惟彼¶
氷之堅質包履霜之漸成夫其體含上善色侔晴雪妍¶
媸自明表裏虚澈原其物也則昏危應位覘其時也則¶
𤣥㝠御節隂氣盛陽晶㓕殺氣鴻洞嚴飇栗烈當此時¶
也何水不凝何潭不結瞻山則萬壑俱閉歸海則百川¶
潜泄諒造化之自然羗難得而備說佳其空冷愈堅風¶
凄益壯汗漫稜層委積亭嶂交河則戰士加守合浦乃¶
漁人迷望况乎天道無私所應多姿雲禽下覆彰后稷¶