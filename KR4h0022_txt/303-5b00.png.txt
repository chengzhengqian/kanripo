聞一門同逝水萬事共浮雲舊舘何人宅空山逺客墳¶
艱危貧且病少小秀而文獨行依窮巷全身出亂軍嵗¶
時常寂寞烟月自氛氲隴樹隨人古山門對日曛泛舟¶
悲向子畱劍贈徐君来去雲陽路傷心江水濆¶
　　　傷歙州陳二使君　　　　　李嘉祐¶
憐君辭病卧滄洲一旦云亡萬事休慈母斷腸妻獨泣¶
寒雲惨色水空流江村故老長懐惠山路孤猿亦共愁¶
寂寞荒墳近漁浦野松孤月(集作煙/朝暮)即千秋¶