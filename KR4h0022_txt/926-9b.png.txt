不惠降此大戾閲水去而不留藏舟淹其長逝以永泰¶
三年四月六日寢疾捐館於上京務(闕/)里第春秋四十¶
有二以其年五月十八日塟畢陌原禮也公之元昆曰¶
夷仲早世而殞公之季弟曰昌仲為光祿寺丞撫孤追¶
往號慟靡及唯公禮以檢身忠以奉國其事上也敬其¶
臨下也簡御衆以寛撫孤以義率性而仁愛及物因心¶
而孝友過人從官之祿利散霑於疎屬承家之資産悉¶
付於同生宗族之所嗟稱寮友之所景慕者也夫人昌¶