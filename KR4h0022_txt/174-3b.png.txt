九春風景足林泉四面雲霞敞御筵花鏤黄山繡作苑¶
草圖𤣥㶚錦為川飛觴競醉心廽日走馬争㸔眼着鞭¶
喜奉仙逰歸路逺直論行樂不言旋¶
　　　同前　　　　　　　　　　韋元旦¶
九重樓閣半山霞四望韶陽春未賖侍蹕妍歌臨㶚涘¶
留觴艷舞出京華危萍競捧中街日戱馬争銜上苑花¶
景色歡娛長若此承恩不醉不還家¶
　　　同前　　　　　　　　　　崔日用¶