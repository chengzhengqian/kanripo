量入以制用削去事之煩苛法之掊尅者吏不奉職民¶
不師敎則懲以薄刑俾寖遷善由是人知方矣公将安¶
之也初哥舒晃反書至公屨(集作/履)及於門遽命上将帥¶
戈船下瀨之師西與鍾陵軍會先拔循潮二州以援畨¶
禺推誠誓衆士皆奮勇既而大憝就戮五嶺底定民是¶
以康繄我師是賴人無姦宄寇賊之虞矣公将敎之也¶
考頖宫之制作為此學而寓政焉躬率羣吏之稍食與¶
贖刑之餘羨以備經營之費而不溷於民也先師寢廟¶