申息地當隘束實生攻奪若嚮時敵者驅鐵衣出穆陵¶
襲我無備摇脛而至即江淮之南吾見其波動矣然俾¶
夫大藩倚(一作/椅)其固屬郡抱其勢千里士庶髙枕而卧¶
㓂不致(疑作/敢)萌彎弓捻矢之意者新城之謂也繇是大¶
君聽民問威聲聞望以公有文武上才秉心塞淵可以¶
防方隅可以握貴權故㧞自倅牧雄居盛府山川幢盖¶
皆舊物也寄任之重夐無其隣夫賢為世出績因時逹¶
㣲新城吾見公之力才事業其堙鬱不揚乎鯫生作頌¶