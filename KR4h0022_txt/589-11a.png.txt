　　　同前¶
臣某言中使鎮軍大将軍行左威衞大将楊宗敬至奉¶
敕宣慰臣等清問俯臨兢懼交集臣某中謝臣識非務¶
大才不逮人依日月之末光叨藩條之重寄臣之薄劣¶
實負寵榮頃年以來寇賊漸息時将休泰人自康寧臣¶
但布皇風恭行憲令待罪而已致理無聞曠官之責未¶
書偏照之榮已及再三循省何以克堪蹈舞徘徊唯增¶
戰越不任欣躍之至¶