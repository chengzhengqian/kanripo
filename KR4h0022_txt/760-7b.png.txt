后之五輅亦無后祭天之輅祭天七獻無后亞獻以此¶
諸文叅之故知后不合助祭天也唯漢書郊祀志則有¶
天地合祭王后預(唐䇿作助/㑹要作同)享之事此則西漢末代强¶
臣擅朝(㑹要/作權)悖亂彛倫黷神謟祭不經之典事渉誣神¶
故易傳曰誣神者殃及三代太誓曰王稽古立功立事¶
可以永年承天凝丕天之大績斯史䇿之良誡豈可不¶
知今南郊禮儀事不稽古臣忝守經術不敢黙然(㑹要/作緘)¶
(黙/)請旁詢碩儒俯循(一作/摭)舊典遵(一作/採)曲臺之故事行¶