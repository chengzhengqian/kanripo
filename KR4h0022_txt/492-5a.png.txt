故殷宗之竭誠於神神感於夣而得傅說周文之竭誠¶
於氣氣感於兆而得太公陛下如能用殷周之誠而求¶
之何患用才之不至矣今工部之綱不舉其由百工之¶
不條理焉且務於捷濫則能速壞惑於邪巧則多改作¶
速壞相仍改作無已欲使財費之不窮工力之不竭臣¶
未見也夫堯之功與天比覆居於土階之上蔭於茆茨¶
之下土簋而具禹親勤理水而卑宫室是二君者非不¶
能極巧侈之端故䖏陋而無厭盖欲使天下之人自然¶