力皇極是建蒼生乃安敷求實難倚任斯重将付大政¶
必惟僉諧正議大夫守御史大夫上柱國成紀縣開國¶
侯食邑一千戶賜紫金魚袋李夷簡學(詔令/作才)稱通明性¶
本嚴重守以正直傳之文華羽儀朝端冠耀宗籍早司¶
邦憲爰緫地征糾逖無聞於避强經費克均其定制中¶
立不撓孤標出倫聳善激(一作/仰)貪法行令肅自鎮漢上¶
洎臨蜀州儉徳載彰清規一貫山岳比厚雷風有常勵¶
貞峻以理心竭忠勞而奉上人望汲黯印歸趙堯俾之¶