皛皛銅瓶上汲滴淺溜之泠泠清泉既汲白日可見豈¶
獨兼濟行李抑亦取給茲縣隨所求而皆足豈有殊於¶
貴賤若乃連巖之曲闉闍之前雨苔環合生其上露桃¶
蓊欝植其邊殊季氏之有缶異疏勒之無泉入夜雲開¶
涵長河之短直向晨霧歇映大天之小圓玉甃䕶崩誰¶
識下無禽矣銀床防墜不聞中有人焉乃有王國征人¶
奔星驛騎或注情於故櫪或衘悲於逺寄飲之則長鳴¶
而忘其苦辛酌之則充量而欣其普施雖一勺之葢鮮¶