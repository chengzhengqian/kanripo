竭財務恣嗜欲故俗無亷恥政有侵漁自陛下蕩穢滌¶
瑕躬儉節用漸清逺邇靡然從風夫以京邑翼翼四方¶
取則故曰城中好髙髻四方髙一尺城中好廣眉四方¶
且半額伏願陛下日慎一日使美化行乎萬邦夫先近¶
以及逺自家而及國文王所以造周也臣竊以所造燈¶
樹匠人計料用錢四萬貫道路運致又約一萬貫百姓¶
辛苦將辦實難况揚州到上都三千餘里州縣所過人¶
皆見之未審此物欲將何用若聖意别有所在即非愚¶