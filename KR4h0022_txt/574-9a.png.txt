當彼冦難之時德宗欲加尊號訪於陸贄遂獻忠言以¶
為大憝猶存中區多梗是天意去就之際人情向背之¶
秋若使重益美名必累中興之業德宗英寤遂納忠言¶
當時轉禍之期實若走丸之速然則以近臣直道奪聖¶
主鴻名有犯之言莫甚於此今臣讓官辭爵與彼輕重¶
不同而於危難之中陳匡救之力愛君為國心則無殊¶
昔者德宗再閲披陳具明損益今臣四上直疏陛下未¶
察愚誠是何恩澤之深全惑是非之理感泣慙懼知臣¶