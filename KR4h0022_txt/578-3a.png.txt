退省所有負敗將及雖願感恩扶力匍匐祗命其如塵¶
玷聖鑒汚辱台衡於國非急於禮虛廢臣比年限役多¶
闕晨昏疾疹之際遽乖救藥凶諱之日遠隔追攀而星¶
霜未周冠纓載迫是以庭闈昔絶几筵今阻凡曰名敎¶
實所深哀伏惟睿情有以永錫况質言非讓悲欵不文¶
祈天之心惟聖所體實冀哀素有次喪紀獲終俯察荒¶
迷乞遂情禮臣無任感絶哀迫之至謹詣朝堂奉表陳¶
乞以聞臣誠哀誠懼頓首頓首死罪死罪謹言(開元二/十二年)¶