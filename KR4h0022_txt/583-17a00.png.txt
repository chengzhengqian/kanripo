臣某言中使第五守進至奉宣敕㫖擢臣知節度觀察¶
等留後臣即以今月十八日上訖非常之命降自宸𠂻¶
不次之恩猥加賤質奉戴兢惕罔知所圖臣某中謝臣¶
内顧孱庸素無器業量力揣分委質戎行身居将列朝¶
絶親援不識公卿之第粗聞宰輔之名雖學孫吳未知¶
七徳之要嘗師顔閔不究六經之㫖愚惟守直訥未近¶
仁逺瞻等夷毎愧劣薄茍求寡過之地竊慕事君之道¶
束髮筮仕逢盛時以自怡執心許國遇暗室而増懼臣¶