禎祥是以若霧非煙必應文明之后九莖三秀允符光¶
宅之君陛下應期納籙撫運登皇孝道格於𤣥穹仁心¶
光於紫極自臨萬域輯御羣方靈瑞屢臻休徵荐至五¶
蹄仁獸樂君囿而來遊六象(一作/翼)威禽拂帝梧而萃止¶
豈直銀黄玉紫雉白烏丹(一作黄金紫/玉白雉丹烏)飜鄗上之二桴¶
(一作/雙杯)㧞江間之三脊固亦巡河受檢拜洛披圖降五老¶
於星躔歸四神於雲路盛矣美矣巍乎煥乎躪三五以¶
騰徽吞八九而髙視尚且崇謙讓之道守冲撝之徳抑¶