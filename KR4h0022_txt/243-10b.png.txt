　　　酬田璫　　　　　　　　　前　人¶
同逰七祖後已是十年餘幾度曾相夢何時定得書日¶
高城影盡霜重柳條疎且對樽中酒千般總未如¶
　　　酬李校書端見贈(一作謝李/端見贈)　司空曙(見集/本)¶
緑槐垂(一作/初)穗乳烏飛忽憶山中獨未歸青鏡流年看¶
髮變白雲芳草與心違乍(一作/多)逢酒客春(一作/朝)逰慣久¶
别林僧夜坐稀昨日聞君到城闕莫將簮弁勝(一作/責)荷¶
衣¶