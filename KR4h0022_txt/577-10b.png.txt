天步艱難逼迫﨑嶇措身無地既冒儲貳又塵尊極正¶
名罰罪合當萬死忝曰臣子豈所晏安殞首滅身無以¶
塞責臣某中謝臣當此際之心豈貪生而憂死誠以身居¶
(類表/作處)不容之地命盡危疑之辰上適可以增國羞下未¶
足以明臣節是用冒罪假息忍死苟全尚祈宗廟之靈¶
庶覩返正之運使臣得退保先朝所命歸死藩邸之下¶
則雖灰滅良無遺恨惓惓所守神明知之既而天啓聖¶
期興運伊始明兩出震九二在田臣克遂誠祈獲返舊¶