　　　授李乂刑部尚書制　　　　蘇　頲¶
黄門王命司冦汝作士師允廸政刑旁求望實銀青光¶
禄大夫行紫微侍郎(一作/舍人)兼檢校刑部尚書兼知制誥¶
昭文舘學士上柱國中山郡開國公李乂恒碣之寳衣¶
冠之華業揔四科才抱九徳為邦理要洞入精微當代¶
詞雄居成凖的忠義得在公之體清脩禀行已之用紫¶
泥掌誥雖宻王言黄沙定罪是懸人命眷兹欽恤尤頼¶
柬孚俾廽迹於西垣宜正名於北斗可刑部尚書學士¶