當漢文景之時節用勸農海内殷實人人自愛不犯刑¶
法故每嵗決獄僅至四百及我太宗之朝勤儉化人人¶
用富庶加以徳教致于升平故一嵗斷刑不滿三十雖¶
則明聖慎刑賢良恤獄之所致也然亦由天下之人生¶
厚徳正而寡過也當桀紂之時暴征讐斂萬姓窮苦有¶
怨無耻姦宄並興故是時也比屋可戮及秦之時厚賦¶
以竭人財逺役以殫人力力殫財竭盡為冦賊羣盜滿¶
山赭衣塞道故每嵗斷罪數至十萬雖則暴君淫刑姦¶