龍之對芻狗于時三蜀耆老咸相謂曰興大道者其在¶
兹乎初襲羽裠且莅貞陽小觀纔麾玉柄已馳天下大¶
名尋而廣漢士人固請法師為靈集觀主去長桑之故¶
苑臨隠坌(莊子/作弅)之斯(疑作/新)邱經之營之既彫斯斵銀臺¶
中天而孤出珠樹匝地而叢生同赤城之建標有黄房¶
之貞構觀中先有天尊真人石像大小萬餘區年代寖¶
深儀範凋缺沉沉寶座積萬古之塵埃邈邈瓊顔被千¶
齡之苔蘚法師睹斯而流涕曰不圖先聖尊容零落於¶