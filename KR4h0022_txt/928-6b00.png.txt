震三州考興亡於柱史危邦不入亂邦不居剪荆棘而¶
叩天門臨壇塲而對休命及其𤣥黄再造日月重輪功¶
成而不居名遂而身退南華吾師也親居賤職東¶
方達人也安乎卑位然後武城絃唱優㳺禮樂之¶
中彭澤琴樽散誕羲皇之表雖杜當陽之文武蘭¶
菊猶(集作/恒)存而薛孟嘗之池臺風煙遂歇悲夫死¶
生命也貴賤時也用之則行舎之則藏出處者君¶
子之恒務左右之攸宜吾聞其語矣今見其人也¶