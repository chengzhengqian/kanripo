夫人郭氏從夫有禮以子而貴開元八年十一月薨於¶
京師之脩真里有子福順克家用孝開國推(集作/惟)忠泣¶
風樹之無追痛榮禄之不逮哀戚之情上感餙終之澤¶
下流窀穸有期祖奠將設有詔贈右驍騎(集作/衞)郎將開¶
元九年二月七日合塟於長安縣龍首鄉禮也鬱鬱宰¶
樹蒼蒼墓田恐佳城之見日秘銘石於重泉詞曰¶
都尉武逹夫人禮封令徳髙行譽偶榮(集作/名)雙自古迄¶
今仁賢同盡唯傳忠者(集作/孝)餘慶不冺¶