冠之不任旋顧粧奩遂成箕箒之多幸身輕塵露佩德¶
空深貺等丘山殞身何答無任踴躍屛營之至¶
　　　謝賜香藥靣脂表　　　　　張九齡¶
臣某言某至宣勑㫖賜臣裛衣香靣脂及小通中散等¶
藥捧日月之光寒移雪海沭雲雨之澤春入花門雕奩¶
忽開珠囊暫觧蘭薰異氣玉潤凝脂藥自天來不假淮¶
王之術香宜風度如傳荀令之衣臣才謝中人位叅上¶
将疆塲効淺山嶽恩深唯因受遇之多轉覺輕生之速¶