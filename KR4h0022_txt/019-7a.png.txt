絳脣之末誰謂温風潜扇抑揚於玉指之端于以闡温¶
燠于以發亭育鄙𤣥鶴之舞庭類雕虎之嘯谷清泠散¶
徙岡聮嶺屬疇人慙其術窮田父欣其野沃則十旬不¶
散之瑞其事未榮南薰(一作/軍)不競之占其理未精孰若¶
探至賾究幽情化烈烈之瘠土成薿薿之嘉生豈比夫¶
廟列零陵徒聞白琯之麗竹收嶰谷空為丹穴之鳴别¶
有飜飛之侣暄妍是處固将嚶嚶以出谷豈獨離離而¶
生黍¶