不虞善師不陣盖在此也今陛下若御常服决大務不¶
逾月之内天聲被於八極凡厥夷貊聳聽皇猷自然大¶
者畏威小者懷德稽顙率賦疆場無虞告成之功上薦¶
於帝則先皇帝之遺旨(一作/命)行矣天子之大孝備矣羣¶
下之所願遂矣萬國之兆庶安矣陛下不思此事之利¶
害忍違臣子之誠心此臣等所以兢惶無措哀廹失圖¶
叩心三請上冒天憲死而利國臣不敢辭臣之丹心天¶
地明察無任兢廹之至¶