使中奪外權無垂飾喜之賞無行遷怒之罰無求悦目¶
之華無好蕩心之巧此乃三代明王理天下之術也陛¶
下誠能慕之則宜法而行之行之不已自然逺超於三¶
代矣况俯視二漢乎此則陶今俗於至道躋兆人於泰¶
和又豈勞聖慮哉制策曰夫禮樂刑政理之具也禮樂¶
非謂威儀升降鏗鏘拊擊也將務乎阜天時節地利和¶
神人齊風俗也刑政非謂科條章令繁文申約也將務¶
乎愧心格恥設防銷微也必有其論何方致之者臣聞¶