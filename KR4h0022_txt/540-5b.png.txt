委質策名惟忠與敬苟失兹道未之前聞甲寔鯫生情¶
深義勇常思報効願納忠貞且預公徒寕懐於倒㦸忝¶
膚介士遂自於先登嗟爾狥名何期死政任患有同於¶
丑父見薨則類於紛如(左傳石之紛/如死於階下)難不越官我其懐¶
矣死而利國爾實爲之何直蓋之先華俾懦夫之增氣¶
生涯已謝魂魄焉依昔日求屍則聞五家之免今承寵¶
命遽申三襚之儀優則未乖論且非當徴諸魯史親推¶
見賞於無存考以國章禭服豈聞於祈父劾爲專命對¶