不日而成也按漢史高祖初定天下悦卜洛之邑為天¶
地之中有周室遺風將都之婁敬諌曰陛下取天下與¶
周室異不可居也夫洛陽四戰之地豈若秦川天府之¶
國山河形勝真百二之勢乎髙祖是日駕如長安其後¶
七(一作/十)年北擊韓王信相國蕭何居守而營未央宫因¶
龍首山作前後建觀闕街道周廻七十里臺殿四十所¶
帝還見之怒曰何治宫室之過度也何曰天子以四海¶
為家非壯麗無以重威徳帝恱而就居焉自漢元年乙¶