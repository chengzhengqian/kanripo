聖之洪業恢百王之令圖爰建東宫再振墜典凡居寰¶
海莫不忻歡百辟庶臣所懐尚慊盖以中壼之位未立¶
六宫之政未崇臣案天極四星一為正妃上天垂象不¶
可虛其應伏聞淑妃某氏以坤厚之性母範有融淑懿¶
之姿光乎内理用能誕生哲嗣克當天心竊願陛下思¶
啓大猷仰𢎞丕訓淑妃某氏特依故事冊為皇后使六¶
宫之内一以遵承所為王政之所由興而風化天下臣¶
等位叨近宻職在絲綸朝廷舊章合有論請上期聖造¶