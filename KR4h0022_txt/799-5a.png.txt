唐䝉浮船以制越五溪襟束為一都㑹長人者急之則¶
愁擾以走險緩之則横猾而犯禁故分命者得持節按¶
部而輯綏之視他邦授律之不若也元和二年夏四月¶
制詔商州刺史隴西李君以忠執法剖符兹土凡四使¶
十五郡五十餘城裔夷巖險以州部脩貢職者又數倍¶
焉察廉經理招徠教化以柔逺人以布王澤先是兵火¶
焚如之後公堂庳陋延士接賔禮容不稱君乃規崇搆¶
開華軒西廂(集作/清)東序靚深𢎞厰廣厦翼張長梁翬飛¶