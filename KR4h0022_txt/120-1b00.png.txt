　　　冰蠶賦(以凝沍之境成/彼竒彩為韻)　　　王　起¶
懿北極之寒勁有珍蠶之處冰匪柔桑之是食匪幽室¶
之是憑託彼峩峩且不資於春煦抽其曵曵自有樂於¶
隂凝既違燥而就濕知同類而殊能爾其𤣥律窮芳歲¶
暮百谷風壯羣川氷固遊片片之凝光映重重之積素¶
十畆之間兮洩洩何勞六尺之内兮涓涓正沍既苦寒¶
而不倦將載績而是務觀夫如臨如履經之營之隔皚¶
皚之積冰吐漠漠之輕絲朱緑曵而愈出黼黻成而是¶