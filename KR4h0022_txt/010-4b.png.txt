逈然可覿接青漢之皎皎含白榆之歴歴參差其貌炳¶
煥其色九霄列而再揚光芒萬里視而不違咫尺既含¶
曜而應物亦昭賢而表德觀夫天經嘒彼德星禀陽高¶
逺垂象青冥五緯不能亂其色七紀不能雜其形明麗¶
乎天則高而可仰光粲于夜亦爛而有靈且其賢者人¶
之所重星者人之所仰伊賢之契星猶影之與響者也¶
是故星垂天際應彼潁上克明克信不忒不爽拂皓月¶
而火㣲㸃晴空而珠朗借如三星現而在戸五緯聚而¶