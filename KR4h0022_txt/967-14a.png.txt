謔雖間在他國終無異辭凡十有三嵗而二姓克合奉¶
初言也夫人既歸事太夫人備敬養之道敦睦夫黨致¶
肅雍之美主中饋佐蒸嘗怵愓之儀(集作/義)表于宗門太¶
夫人嘗曰自吾得新婦増一孝女况又通家愛之如已¶
子崔氏裴氏二姊視之如兄弟故二族之好異于他門¶
然以素被足疾不良能(集作/能良)行未三嵗孕而不育厥疾¶
増甚明年以謁醫救藥之便來歸女氏永寧里之私第¶
八月一日甲子至于大病(集作/疾)年始二十有三嗚呼痛¶