匡賛皇猷在臣何知豈冝獻計然臣擁旄嵗久受國恩¶
深𤣥造未酧赤誠空竭得申犬馬之志敢逃湯鑊之誅¶
仰天誓心白日所鑒伏以陛下君臨萬國子育兆人覆¶
載所均無逺不至溥天之下孰非王土率土之濵孰非¶
王臣永言雨露之澤豈隔遐邇之人今少陽云亡𦙍子¶
在疚賞未追於後嗣兵已纒於四郊然則一方之人豈¶
非陛下聲教所加盍示懐柔俾霑恩信竊料中外日獻¶
章䟽來陳所見以惑上心夫爲奸邪者則願師旅荐興¶