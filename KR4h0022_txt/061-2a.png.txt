髙為雄隨其局貴賤之義自别尚乎齒少長之儀有融¶
然可以闡皇化彰國風允叶叩鐘之教克成琢玉之功¶
寧止夫聞天者比於鳴鶴居陸者喻夫漸鴻而已爾其¶
學習以時詩書興教惟司成是典惟古則是傚詔夏弦¶
春誦俾民不僣飬三老五更俾民知孝惟胄也太子齒¶
矣惟學也元后視之合語於此釋菜有時以崇其道以¶
尊其師俾百工允理庶績咸熈抑前古之是頼伊兹禮¶
之是持德貞行芳逹其名以取譬泉流波注立其義而¶