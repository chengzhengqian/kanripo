尚聞告病終未安居深用悼懐(一作/愧悼)更思優䘏今闗輔¶
諸屯墾田漸廣江淮轉漕常數又加在(一作/計)一年之儲¶
有大半之助其於税地故可從輕其京兆府來年秋税¶
宜分作兩等上下各半上等每畝税一斗下等每畝税¶
六升其荒田如有能開佃者宜凖今年十月二十九日¶
勅一切每畝税二升仍委京兆尹及令長明申詔㫖分¶
牓鄉閭一一存撫令知朕意¶
　　　免京兆府税錢制¶