公侯駿奔肅雝和鳴而祖考來格此之謂孝理金玉是¶
賤委扵嶄巖之山輿馬不珍捐其騕褭之服御髙辛之¶
黄黼垂孝文之皁綈栝柱茅茨未能埓其卑損藜羮糗¶
飯無以儔其菲薄此之謂冲挹任臯䕫衡旦之輔酌虞¶
夏商周之書網羅并包商摧擬議衆目張而彛倫叙羣¶
才用而庶績康野無遺賢朝無闕典猶且昧旦懃懇方¶
宵厲惕虚心解顔博愛兼聽防六事察五聲檢身有常¶
視凖繩而為度祗徳罔倦刻盤盂而自警遺身主扵循¶