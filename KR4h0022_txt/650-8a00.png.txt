姓亂則帝王不得(一作/能)獨理故古人云(二字一/作之)明君飽¶
而知人饑温而知人寒每以天下為憂不以四海為樂¶
今關隴之外凶冦憑陵西土邉甿凋䘮將盡干戈日用¶
烽柝荐驚(一作/興)千里有勞於饋糧三農不遑於稼穡雖¶
蜂蠆之小毒亦足以煩師旅而擾邉隅矣殿下為臣為¶
子乃國乃家為臣在於竭忠為子期於盡孝在家不可¶
以自逸在國不可以自康一物有虧聖上每留神念三¶
邉或梗殿下豈不兢懐况當養徳之秋非是任情之日¶