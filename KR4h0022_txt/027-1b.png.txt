横促嶺於丹墀啓一圍而建址崇數尺以成岯既無秀¶
峙之勢本乏雲霞之資承墜宇之殘露挂低空之斷絲¶
爾乃參差絶巘葳紆短逕風暫下而将飄煙纔髙而不¶
暝寸中孤嶂連還斷尺裏重巒欹復正岫帶栁而合雙¶
眉石澄流兮分兩鏡爾其移芳植秀擢幹抽(一作/芟)莖松¶
新翠薄桂小丹輕細影雜兮俱亂弱勢交兮共縈纔有¶
力以勝蝶本無心而引鸎半葉舒而巖暗一花散而峯¶
明何纎微之同景亦卑細以相成於是換浮歡於沉思¶