維貞元五年夏四月容州刺史經畧使侍御史譙縣男¶
戴公至部之三月以疾受代囘車甌駱六月甲申次于¶
清逺峡而薨春秋五十八眀年正月庚申返葬於金壇¶
玉京原之舊封宜叙世徳以識幽穸云公諱叔倫字㓜¶
公本譙國人其先在宋為公族於漢為儒宗東漢則司¶
徒渉西晉則有司農逯(集作逵/非下同)逯後南渡始居丹徒八¶
葉至宋臨湘侯眀寳眀寳曽孫梁左丞暠暠𤣥孫皇徳¶
州司士好問公之曽王父也王父脩(集作/循)譽父眘用皆¶