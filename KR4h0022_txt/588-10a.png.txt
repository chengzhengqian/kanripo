可不耕而食臣是以諭臨邊将士首建屯田董所屬軍¶
人力開荒壤近為水旱之蓄逺減飛輓之勞臣之用心¶
素切於此又背(一作/軍)營衣賜乆費度支百方圓融三分¶
全給在臣守土固合分憂此皆塵露至微豈於山海云¶
益陛下曲垂天奬正以使名榮光荐加荷懼惟厲但當¶
撫字鰥寡訓練貔貅克宣皇風底靖藩鎮庶申萬一少¶
報生成臣所守有限不獲奔赴闕庭拜舞丹墀無任感¶
恩隕越之至¶