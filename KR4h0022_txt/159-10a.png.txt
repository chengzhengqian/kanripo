　　　同前　　　　　　　　　　宇文昶¶
堯葢臨河潁漢蹕踐華嵩日旂廻北鳯皇(一作/星)斾轉南¶
鴻清(一作/青)雲過宣曲先驅背射熊金桴拂泉底玉琯吹¶
雲中古轍稱難極新途或易窮煙生山欲盡潭浄水恒¶
空文(一作/交)松上連霧脩竹下來風仙才道無别靈氣法¶
能通東棗羞朝座西桃獻夜宫詔令王子晉出對浮丘¶
公¶
　　　登終南山擬古　　　　　　胡師耽¶