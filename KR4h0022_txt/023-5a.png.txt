雪凝凌以戒節天地閉塞而成冬羲和在茲敬授人時¶
周之正則建子為首冬之夜則問如何其北斗闌干乗¶
招摇而直子𤣥堂在座則(疑/)羣后以聼詞冬之日可愛¶
聞乎魯史一之日觱發著乎豳詩其神𤣥冥厥徳在水¶
其器閎奄事官有司植𤣥珪以絓(疑/)櫝乗𤣥輅以載旗¶
順物以終乃安其性因宜制節用必克正使夫有為而¶
天下御正無事而天下分定先王以之狩田孝子以之¶
温凊萬人以之休息羣辟以之殷聘一以眀國家之盛¶