解巾而至於捐館凡歴十一官無疵政無違徳祗守家¶
法奉以周旋仕於宫殿始為僕寺進洗馬中允再為家¶
令仕於國王歴濟陳蜀三府初為騎曺掾次為長史次¶
為傅其初又為夀安丞後牧臨卭乃遷永嘉班宣六條¶
撫柔二郡恵和所被夷越嚮方其在朝也以晁錯之智¶
王陽之道而滯於散地括於久次其分符也仁慈愛利¶
而必易(集作/不茍)簡奉法循理亦不細苛居三年以疾受代¶
貞觀六年冬十一月沒于鍾陵(集作/林非)之私第享年若干¶