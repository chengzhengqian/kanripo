右中使某至奉勑㫖借(臣/)前件馬至京兆府界者王人¶
在門天驥臨路寵光荐及行色増輝上感恩私何階答¶
効自(臣/)叨承戎寄累軫皇慈念輸力於外藩䧏逸才於¶
内廐分憂未酧於聖主代勞已及於㣲(臣/)雖駑鈍莫施¶
而疲羸頓觧再馳猶勤於逺道三接已及於帝畿即以¶
某日至京兆府界廻瞻魏闕目斷白雲祗事正程指期¶
丹激無任感戀之至¶
　　　謝借馬狀　　　　　　　　于　邵¶