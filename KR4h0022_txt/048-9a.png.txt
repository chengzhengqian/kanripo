不踰辰而靁四域當斯時也驅周驟漢於廓(二字出木/𤣥虚海賦)¶
煥爛王臨于朝天地貞觀靈宫巖巖上下交贊葢所以¶
法乾道而遵帝度豈惟安體而明威者哉夫瑶臺之美¶
不可以刑萬國土階之陋不可以儀天下(一作/地)奢不遜¶
而儉固允執中於大位洪範曰皇建其有極富哉上聖¶
之宏議也詩歌楚室頌美泮宫諸侯之事也雲夢甘泉¶
宴談(一作/恢)景福辟王之志也論諸侯曷若以戴天子嘉¶
辟王曷若以尊聖人烈烈盛唐祖武宗文五帝赧德六¶