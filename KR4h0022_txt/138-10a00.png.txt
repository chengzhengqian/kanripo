為喔喔之聲審聽真如遙聞酷似髙穿紫塞之上深入¶
黄河之裏一鳴而守吏先驚三唱而行人盡起廻瞻滿¶
座皆黙黙以無言散入荒村漸膠膠而不已想夫計即¶
成欺人皆不疑重門似洞以俱闢駟馬如龍而莫追雖¶
師曠之聰誠難辨矣縱冶長之慧未必知之於是考智¶
謀察能否君於士兮誠重士於君兮亦厚念秦關之百¶
二難逞狼心笑齊客之三千不如鷄口既而美播强隣¶
名聞上賔暫解咽喉之急永為心膂之臣想季路之危¶