漢天子觀風自南國浮舟大江屹不前蛟龍索闘風濤¶
黑春秋方壯雄武才彎弧叱浪連山開愕然觀者千萬¶
衆舉麾齊呼一矢中死蛟浮出不復靈舳艫千里江水¶
清鼓鼙餘響數日在天吳深入魚鼈驚左有佽飛落霜¶
翮右有弧兒貫犀革何為臨深親射蛟示威以奪諸侯¶
魄威(一作/蛟)可畏皇可尊平田校獵書猶諫(集作/陳)此日從¶
臣何不言獨(一作/猶)有威聲振前(集作/千)古君不見後嗣尊¶
為武¶