　　　昆明池石織女　　　　　　童翰卿(又云司/馬復)¶
一片昆池石千秋織女名象星何皎皎依水更盈盈苔¶
作輕裾色波為促杼聲岸雲連鬢濕沙月對眉生有臉¶
蓮同笑無心鳥不驚還如朝鏡裏形影兩分明¶
　　　濟川用舟檝　　　　　　　胡　權¶
渺渺水連天歸程想幾千孤舟辭曲岸輕檝濟長川逈¶
指波濤雪廻瞻島嶼煙心迷滄海上目斷白雲邊泛濫¶
雖無定維持且自專還如聖明代理國用英賢¶