璫仲兄前大理評事萇以公文行之大者告于嘗吏于¶
公者使辭而陳之大厯中公始來京師中書常舍人衮¶
楊舎人炎讀其文驚以相視曰子雲之徒也常以兄之¶
子妻公由是名聞逰太原太原尹喜曰重客至矣授舘¶
致餼厚以泉布獻焉公曰非是為也某嘗為北都賦未¶
就願即而就焉其宫室城郭之大河山之富關閈之壯¶
與其土疆之所出風俗之所安王業之所由興苟得聞¶
而覩之足矣若曰受大利是以利來非(集作/盖異)前志也吾¶