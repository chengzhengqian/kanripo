也道稽古徳日新帝堯之文思也憐黔首恵蒼生成湯¶
之深仁也化𤣥漠風大和軒皇之至理也至如日月星¶
辰(類表/作雲)山河草木羽毛鱗介窮(㑹要/作嘉)祥極瑞盖以荐至¶
而為常衆(諸本/作繁)多而不録正以天平地成人和嵗稔可¶
以報於神明矣鴻生碩儒上章奏而請封禪者前後千¶
百(㑹要/作数)聖情撝挹天鑒未廻臣等仰考聖(㑹要/作神)心傍採¶
衆望封巒(一作/髙)展禮時不可抑陛下縱不欲以成功告¶
天豈不以天休報徳臣等昧死上請以聞¶