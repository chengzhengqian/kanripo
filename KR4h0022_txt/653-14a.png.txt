身徳澤滿目恩輝寧止負嵩仍兼戴華既䝉蜀顧敢望¶
秦留即遂面走鹿頭背馳鶉首如昇青昊似入𤣥都不¶
知劒閣之艱豈覺刀州之逺伏惟相公神資重器天縱¶
偉才邦國金城朝廷玉燭文髙庾月詞峻謝山纔見紫¶
髯便居黄閣陶鈞百辟啟沃一人議平吳皓之時雖云¶
推局報破秦堅之日不廢圍碁故能早執化權乆司政¶
柄今則暫辭龍闕来鎮龜城將軍之細栁雖新丞相之¶
鹽梅仍舊不煩壯士自伏雄圗揚麾而氛䘲晨銷按節¶