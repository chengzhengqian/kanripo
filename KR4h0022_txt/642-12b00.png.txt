動衆以資敵或作奸以蠧人事跡昭彰實不可掩臣等¶
初命禁錮伏候聖恩輿議囂然皆將倳刃此軰大逆無¶
道覆奏難容臣叅諸禮法按軍令訖匿瑕含垢誠君父¶
之恩私嫉惡剛腸亦臣下之職分擅此處置伏増戰越¶
　　　奏黄州録事參軍張紹棄妻狀　牛僧孺¶
右臣得張紹妻盧氏狀其張紹寵婢花子每令無禮相¶
陵臣推問有實者伏以張紹忝跡衣冠幸陶徳化不敦¶
二姓之好敢瀆三綱之經嬖惑女奴蔑侮妻室非特(一/作)¶