不得見專榮固寵昭陽殿紅粧寳鏡珊瑚䑓青鎻銀簧¶
雲母扇日夕風傳歌舞聲只擾長信憂人情長憂人氣¶
欲絶君王歌吹終不歇朝弄瓊簫下綵雲夜踏金梯上¶
明月月下薄蝕陽精昬嬌妬傾人惑至尊已在白虹横¶
紫極復聞飛鷰啄王孫王孫(漢書作/皇孫)不死鷰啄折女弟¶
一朝如火絶明明天子咸戒之赫赫宗周褒姒滅古來¶
賢聖歎狐裘一國荒滛萬國羞安得尚方斷馬劔斬取¶
木門公子頭¶