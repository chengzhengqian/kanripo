及鄉人時相慰者而嘗之其味甘異於人間所甘之味¶
日漸髙不銷不晞轉堅轉明瑩然如珠(集作/珠相)鏗然玉聲¶
如是者三日覩者争取或食或翫噫天㝠㝠其間蓄靈¶
地陳陳其間蓄神靈無形神無身無形無言無身無聲¶
苟有可褒以物而旌苟無可褒物不虚行其徳常其物¶
常其徳稀其物稀予聞甘露之説莫覿甘露之實其為¶
稀也不亦甚乎今天為公而降公之徳豈常徳與况殊¶
香啓途異彩相宣凝結(集作/豐)珠圓光明月翻况堅者哉¶