無不攀惜皆曰相公事君盡忠保道輕位大張公室盡¶
閉私門彼由徑者跛倚不進天下賢彦明知所趣(集作/趍)¶
重德壯年衆期再入牧牧(集作/牧守)吴興繼奉手示但思休¶
退不言疾恙訃音(集作/問)忽至慟哭問天嗚呼蒼生未濟¶
而䘮吾相吾為蒼生慟豈獨私恩想像音容思惟恩紀¶
期於令嗣可以効死吴洛相逺逾於三(集作/二)千無因拜¶
柩見歸九泉哭送使者致誠奠筵伏惟尚饗¶
　　　代李𤣥為崔京兆祭蕭侍郎文¶