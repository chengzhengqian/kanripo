亡重康彛倫復叙既而天不福善早世登遐土徳代興¶
火行告謝驃騎王琳懐申胥之志藴荀息之忠爰納嗣¶
君更紹頽運於是嘯命方岳大興師旅龍虎戰鬬水潰¶
山崩君臣播越寄命齊土若乃萇𢎞興周而速咎王永¶
復秦而延殃天欲亡之非人能救夫創天下者至明者¶
也喪天下者至暗者也是以禹湯興其功桀紂廢其業¶
莫不得之者前主失之者後君逮兹梁室有異於此何¶
則髙祖撥亂除殘及身招於禍亂世祖復讎雪恥翻手¶