　　　鶴處雞羣賦　　　　　　　皇甫湜¶
羣雞兮喧卑獨鶴兮超特何躁靜之殊致顧仙凡之異¶
德今乃同處斯為失軄持軒昂之貌棲耻鑿垣抱清¶
逈之心餓羞争食恐沈於衆何德之孤志在廓寥跡依¶
泥塗戀祥雲於紫蓋憶仙馭於清都處衆而將齊一鶚¶
離羣而毎羡雙鳬孰曰其㣲易散兹乃實繁有徒在識¶
家而競入悲得食而相呼憂心悄悄愠于羣小憇霓裳¶
於永夜鮮玉羽於清曉思大湖之澡刷念秋漢之清矯¶