意傳要道力持至德萬刼而遥付法印一念而頓受佛¶
身誰其𢎞之大通寳禪師其人也禪師尊稱大通諱神¶
秀本姓李陳留尉氏人也心洞九漏懸觧先覺身長八¶
尺秀眉大耳應王伯之象合賢聖之度少為諸生遊問¶
江表老莊元㫖書易大義三乘經綸四分律儀說通訓¶
詁音叅吳晉爛乎如襲孔翠玲然如振金玉既而獨鍳¶
潜發多傷傍弛(文粹作多/間旁施)逮知天命之年自㧞人間之¶
世企聞蘄州有忍禪師禪門之法徹也自菩提達磨天¶