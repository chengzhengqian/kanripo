乆藉英風未由披覧其為眷佇夣想增勞寒勢轉嚴比¶
當清吉乆事昏朝無乃勤悴夫福善禍滛實上天之常¶
道兼弱攻昧徃哲之成規自昏狂嗣位棄徳崇姦疲苦¶
生民塗炭天下是以暴骨滿於原野積惡比於丘山莫¶
不奮白旄而誅獨夫仗朱旗而勦二世孤為海内豪傑¶
共推盟主百萬義師大㑹河洛因苦秦之衆乗厭紂之¶
機共救蒼生大造區夏振兹長䇿濟此横流義勇如雲¶
林合響應東窮海岱南徹江淮三分宇宙二為我有公¶