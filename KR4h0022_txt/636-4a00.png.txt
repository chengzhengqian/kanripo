逺覃皇威遐振事無遺䇿舉不失圖臣等忝跡樞近親¶
承睿畧忭躍之至倍百恒情謹奉狀陳賀以聞謹奏¶
　　　賀東北累捷狀¶
右今日劉思賢至奉宣聖㫖垂示臣等破賊所由兼見¶
守珪表奏具承契丹累捷伏以聖武所加制勝者無失¶
天威不抗犯順者自亡突厥負衆背恩窮凶逺襲兩蕃¶
懐徳誓死知(集作/如)歸三軍奉國從命如指遂使一戰便¶
克已聞殺傷無筭慟哭而奔則知主将必死且蠻夷相¶