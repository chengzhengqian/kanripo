公萬頃旁注千尋直上碩量瑰材敏識丼節家人莫見¶
其喜愠時輩但美其風流其存也子罕之不貪其殁也¶
國僑之遺愛故欒棘斬焉謂之善居也金革不避謂之¶
從權也貴而不滿謂之鳴謙也仕而守節謂之公器也¶
疾而得正謂之知禮也終而薄殮謂之達道也詩曰人¶
之云亡邦國殄瘁其此之謂乎夫人王氏瑯琊郡君晝¶
哭之外庀喪字孤嗣子祐良等遑遑焉過禮之孝也哀¶
㢤碑篆盡假於余柔翰徒施實慙於墨妙貞石既刻有¶