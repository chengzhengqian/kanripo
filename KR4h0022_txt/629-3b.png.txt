違嵗序三變謬職愧深於星琯荷恩思拜於彤庭厠清¶
列於班行峩冠劒而何日守炎荒之遐服甘瘴癘以嬰¶
身懐死節之丹誠願生還於絳闕每承存諭之命更切¶
攀戀之心臣不勝感恩歡躍屏營之至¶
　　　為人謝宣慰狀　　　　　　令狐楚¶
右監軍李輔光廻伏奉勑書手詔宣慰臣及參佐將校¶
官吏等者臣竊位大藩連榮近屬戴山之力雖竭横草¶
之功未聞寢興以思憂愧若厲伏惟陛下日明于上子¶