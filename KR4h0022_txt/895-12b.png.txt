太原上以北門寄重軫念於薛思所以貳而代之者莫¶
與公比召對勞賜寵而遣之公之至也人不知其帥之¶
疾帥不自知其疾及其代也由亞尹中丞洎居守專征¶
之倅各遷其任(一作各/還其長)兵自勇厲至于輯睦人自安業¶
至于移風政自無闕至于有典代宗嘉歎之不足圖冩¶
公形列于别殿盖麟閣名臣之次也三載朝覲屬今上¶
嗣位惟新大政授公紀律俾作典刑拜御史大夫旋以¶
文武之柄方鎮為大南國萬里俾之師長綂閩越轉江¶