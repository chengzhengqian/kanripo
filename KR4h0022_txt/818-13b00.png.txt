凡三請於予曰操八十二矣朝夕待(集作/迨)盡恐社與齋¶
来者不能繼其志乞為記誡俾無廢墜予即十萬人中¶
一人也宜乎志而贊之噫吾聞一毛之施一飯之供終¶
不壊滅况田千畆齋四時用不竭之征備無窮之供乎¶
噫吾聞一願之力一偈之功終不壊滅况十二部經常¶
出於百千人口乎况十萬部經常入於百千人耳乎吾¶
知操徒必果是願若經之句義若經之功神則存乎本¶
傳若社人之姓字若財施之名數則列于别碑斯石之¶