焚香扣虛寂稽首廻太清鸞鷺振羽儀飛翻(一作/幡)拂斾¶
旌左挹玉泉液右搴雲芝英念得叅龍駕攀天度赤城¶
　　　登紫霄峯贈黄仙師　　　　前　人¶
紫霄(一作/扁)不可渉靈峰信穹崇下有瓊樹枝上有翠髪¶
翁雞鳴秋漢側日出紅霞中璨璨真仙子執旄為侍童¶
焚香杳忘言黙念合(一作/思含)太空世華徒熠耀虚室自朦¶
朧雲氣瓊瑶圃龜息芝蘭藂玉籙掩不開天窻㣲㣲風¶
兹焉悟佳㫖塵境亦幽通浩淼臨廣津永用挹無窮¶