固當乾坤之上位瞰魚龍之要路至若玉漏聲殘銀蟾¶
影度收人間之暝色未遍羣山聳海底之紅輪先經此¶
樹露戢雲驚珠懸焰生雖凌厥熾寧奪兹榮豈若常材¶
隨大匠之雕刻有如良輔契吾君之聖明巢之者不可¶
得其窺蠧之者不可得其噬陽烏象擇木之狀晴虹作¶
挂弓之勢名大天下身髙水際掩彩翠於蟠桃病虧盈¶
於月桂非海也不足以容其大非日也不足以升其高¶
葉茂而雲垂霽景根深而龍撼驚濤卑沃焦於尺土㣲¶