承寳祚道髙連陸績邁羲軒𤣥徳潜通神功侔於造化¶
損已利物恵澤洽於含靈馭俗調風布春官之大禮明¶
威止殺削秋荼之繁刑任臯陶以士師命定國為廷尉¶
惟明克允人自不偷比屋有可封之人道路無赭衣之¶
伍納黎元於仁夀反甿俗於淳和蕩蕩巍巍無徳而稱¶
矣五刑八議金科玉條沿革合其規模損益得其輕重¶
較如畫一法無二門用化洽於時雍將行之而不犯循¶
之為美改作非宜謹對¶