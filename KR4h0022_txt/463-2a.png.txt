朕聞上(一作/元)皇纂厯則天地以裁規大聖握圗法隂陽¶
以施化故能牢籠品類陶鑄生靈敷景運於休期闡洪¶
基於光大昔有隋失馭率土分崩赤縣為禾黍之塲蒼¶
生遇塗炭之酷我髙祖神堯皇帝龍興汾晉鳯起寰區¶
殄梟獍而安八荒剪鯨鯢而清四海太宗文武聖皇帝¶
膺昊穹之厯數鼓雷電之雄威服逺冠巢燧之前開邊¶
越羲農之際鴻名邁於三五茂績隆於徃𥘉髙宗天皇¶
大帝禀雷澤之禎符降天縱之神噐湛㤙所被匝乾坤¶