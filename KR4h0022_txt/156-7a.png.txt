潮水定可信天風難與期清晨西北轉薄暮東南吹以¶
此難挂席徘徊益相思海月破圓景菰蒋生綠池昨日¶
北湖梅開花已滿枝今朝東門柳夾道拂青絲歲物忽¶
如此我來復幾時紛紛江上雪草草客中悲明發新林¶
浦空吟謝朓詩¶
　　　永城使風　　　　　　　　盧　象¶
長風起秋色細雨含落輝(一作/暉)夕鳥向林去晩帆相逐¶
飛䖝聲出亂草水氣薄行衣一别故鄉道悠悠今始歸¶