可以覊縻朔南聲教蓋以此始皇上纉承大位之明年¶
啟謨羣后載命連率是以范陽盧公自京而来條察二¶
十八州諸軍事千里之地遂無外虞三軍之士皆務前¶
敞(疑/)然後賞必勞罰必害官不易法府無留事封畧既¶
静公堂自閒况重陽美景得不為樂大合賔佐髙張郡¶
樓紅塵發地青山坰牧連天漲海来接蒼梧慿髙而翠¶
靄轉微送逺而白鴈㸔沒泛椒菊而筭爵顧絲桐而間¶
奏賔醉月上主待露晞想彭澤之獨遊悵馬䑓之陳迹¶