昨日申酉之間雲物果應初含五色正覆於壇場未及¶
終宵更洒於城闕遂使炎埃宿潤虐暑蹔清實冀膚寸¶
之資必(集作/畢)致普天之澤臣等多昧徒仰於成造蒼生¶
何幸毎及於聖私無任欣慶(集作/戴)抃躍之至謹奉狀陳¶
賀以聞既有殊應仍望宣示(集作/付)史館¶
　　　賀雨晴狀¶
右今月十日高力士宣聖㫖以霖雨淫(集作/方)滯有害稼¶
穡之憂将親禱上陽三日内不坐精意朝發而重隂夕¶