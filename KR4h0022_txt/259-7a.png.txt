　　　寄元員外　　　　　　　　前　人¶
外郎直罷無餘事歸掃書堂對藥爐門巷不教當閙市¶
(集作/要市)詩篇轉覺足功夫月明臺上惟僧到夜静坊中有¶
酒沽朝省入頻閒日少可能同作舊遊無¶
　　　贈趙將軍　　　　　　　　前　人¶
當年膽畧已縱横毎見妖星氣不(集作/未)平身貴蚤登龍¶
尾道功髙自破鹿頭城尋常得對論邊事委曲承恩掌¶
内兵㑹取安西將報國凌煙閣上蚤(集作/大)書名¶