和主善為師志古之道或直而温可以居諌諍之任或¶
强而誼可以在凖䋲之職或理而敬可以司草奏之繁¶
官得其人鮮有敗事列於鴛鷺僉曰惟允可諌議大夫¶
　　　授暢璀(總目作/楊璀)諌議大夫制¶
勑為川者决之使𨗳為臣者宣之使言故堯有敢諫之¶
鼓誹謗之木此其所以聖也楚靈稱凡百箴諌吾盡知¶
之無怫吾慮此其所以敗也朕嗣守鴻業時方艱難實¶
頼有位之士匡其不及故注意諌臣必求諸道關内鹽¶