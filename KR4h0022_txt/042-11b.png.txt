命從者將收瘞焉俾夫惻隱之心因形骸而下至于地¶
升聞之徳隨精魄而上動于天徒觀其年代超忽英靈¶
淪没土變豐肌苔封朽骨於是惠霑生死澤及榮枯遣¶
奠有加於蘋藻備物無闕於芻塗幽壤始開見佳城於¶
白日靈丘是啓旋卜宅於青烏既而遷彼古埏塟之中¶
野推誠於重泉之内昭徳於普天之下念此窮塵之骨¶
尚或墐之欲使行路之人不得見也且夫聖人哀死君¶
子表微用之於國而上下忻戴書之於史而載籍光輝¶