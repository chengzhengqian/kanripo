叅軍時當塗失御政在權門始論函谷之兵即起韓陵¶
之戰太師賀㧞勝作牧西荆公為假節冠軍將軍防城¶
都督夫(疑作/及)南陽失守卷甲奔梁樂毅覊旅猶思燕路¶
陳軫愴悽終戀秦聲幸值和隣言歸舊國授衞將軍都¶
督封安昌縣開國子食邑三百户𢎞農尅復沙苑揮鋒¶
進爵為侯増邑并前一千一百户信珪則更受司勲糓¶
壁則還輸典瑞鐵馬有河橋之戰戈船有汾水之兵除¶
京兆太守移民下邑未學邉韶走馬章臺不同張敞遷¶