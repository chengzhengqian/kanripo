臣螻蟻之心豈忘情於家國是所圖也非敢望也輕黷¶
冕旒若墜氷谷¶
　　　為獨孤氏請陪昭陵合葬母表　李嶠¶
妾獨孤氏言妾早罹艱罰終鮮急難門構傾頺宗緒斷¶
絶零丁在疚㣲眇何依頼母氏劬勞顧存鞠撫漸離尫¶
瘵以至成立犬馬含識烏鳥有情空懐返哺豈曰能養¶
枯鮮何幾隙駟不追擗地扣心仰天泣血應門乏五尺¶
之嗣當室無三年之主衣衾之舉誰則始終奠酹所存¶