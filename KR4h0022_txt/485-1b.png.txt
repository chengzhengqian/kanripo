雲行雨施以從之於是乎疫疾不生禎祥洊至巍巍蕩蕩¶
葢無徳而稱焉自大道既隠淳原且散或救弊以忠敬亦¶
隨時而損益成康已徃頌聲不作俗薄禮廢政荒人亡故¶
其詩曰交交桑扈率場啄粟習習谷風以隂以雨此則刺¶
上不能行政者也仲尼生周末傷道不行乃刪詩書定禮¶
樂立君臣上下之節明奢儉揖讓之序尚不敢救當代變¶
於陪臣而稱曰邦君樹塞門管氏亦樹塞門邦君為兩君¶
之好有反坫管氏亦有反坫管氏而知禮孰不知禮者矣¶