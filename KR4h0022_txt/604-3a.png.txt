後清畿洒道下不違於人欲(一作/願)上無隔於天心可舉¶
而行庶幾於此臣又聞關中屬縣畿内傍州百姓驅馳¶
頗多饑餒天皇仁深覆育並令賑贍求轉徙者任其逐¶
糧欲寧居者加其廪食家懐再造人得安全乞至秋來¶
不煩聖慮特乞少留𤣥鑒俯察丹誠廻太陽之末光納¶
蒙泉之餘瀝臣三朝問寢常候色於宸慈五日詣臺每¶
承言於聖奬輙陳冗職輕進芻詞踏地知驚窺天自失¶
無任私懇之至謹遣某官奉表以聞¶