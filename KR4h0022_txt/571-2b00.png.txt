恩任濟時之股肱為巨川之舟檝且臣屬居宗室地接¶
葭莩惟社稷之安危乃門庭之休戚豈不願磨頂至踵¶
裨高益深徒以智力有涯勉强無地懼傾輈之為敗憂¶
折鼎之生災匪藏器而謀身實輸誠而體國伏乞俯矜¶
愚劣永鍳隆替思懋賞懋官之義用知臣知子之心特¶
停過恩速寢嚴命則物情輿議咸仰於至公叨榮謬官¶
不塵於則哲無任慙懼屏營之至謹詣閤奉表以聞¶
　　　為王及善讓内史第二表¶