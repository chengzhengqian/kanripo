　　　賀郭子儀破吐蕃表(代宗/)　　于　邵(永泰/元年)¶
臣某言今日吳承倩至奉宣進止示臣關内河東副元¶
帥司徒兼中書令汾陽王郭子儀奏捷狀李懐光於監¶
州界積石川大破吐蕃一萬餘衆生擒斬首共六千餘¶
級獲牛馬及噐械不可勝數者伏以聖畧逺加制勝前¶
定神功不測告捷如期吐蕃忘國厚恩歳犯邉境陛下¶
料其進退知其無策親以規模授於諸將以鹽夏之路¶
地曠人稀嘗語臣曰此賊秋中必來擾鹽夏今覩成擒¶