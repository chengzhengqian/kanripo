使仔細勘會自營田已來所貯糧見在倉者多少支得¶
幾年軍糧具實聞奏又縁邊諸鎮兵額虚實器械色目¶
亦仰聞奏如涉虚謬本判官必加懲責有欠闕當議添¶
置務令摭實無掛空文纂組文采貴貨勞人奇技淫巧¶
蕩心䘮志將欲導其儉朴必在抑其華飾率化天下先¶
自朕躬應縁乘輿服御宫禁(詔令作/宗廟)供湏一事已上當¶
從儉約自今已後四方竝不得輙以新様難得非常之¶
物為獻其機杼織作有纎麗尤甚若花絲布繚綾之類¶