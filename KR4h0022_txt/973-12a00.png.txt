徳刑焯於時所以順天時從君命布皇澤宣國威能竭¶
忠力而為藩衛理軍如家馭下以誠拊循厚而士勵法¶
禁眀而衆整誓師鞠旅皆樂為用料敵制勝如在彀中¶
此戰之所由克也凡再分兵符而三破劇賊開相府十¶
四年以上公居中者九年至於盡沃心之言當注意之¶
重宻啟詭詞人莫得而知之昔舜之官人也卨作司徒¶
龍作納言惟公居之周之命將也方叔元老申伯于藩¶
惟公嗣之加以馮異之推功趙奢之饗士子囊之城郢¶