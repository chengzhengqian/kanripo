賜下僣其受也雖天王之薦寵臣其若宗廟之靈百姓¶
之心後世之罪何而晉文曽不是讓又請隧焉豈内輕¶
衰周之陵遲外恃諸侯之强盛而為邪殊不知周王之¶
尚守乎典禮也(謂請隧/不許)且王曰昔我先王之有天下也¶
規方千(集作/萬非)里焉以為甸服以供上帝山川百神之祀¶
以備百姓兆民之用(已王周襄/王之言)且王之所錫(集作/賜)田皆¶
在周甸也王明知在甸内與乎晉者是力不足(集作/能)制¶
晉也如力足制晉肯以規方千里之内地與夫諸侯哉¶