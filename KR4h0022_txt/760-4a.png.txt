其六璽雖以封書莫不披于羣下受命之璽登封則用¶
昭事上𤣥表兹介福休徴緯兆豈因常貫又封檢之璽¶
分寸不同即事而言請並更造旣順肅䖍之理永垂創¶
制之名禪壇制度請從新禮行事儀式亦並依之自外¶
委細不載於文者職在所司隨事量定議曰謹率愚管¶
其録如前庸疑之言不足觀採但封禪大禮舊典不存¶
秦漢以來頗有遺跡闕而不備難可甄詳昔在元封倪¶
寛專賛其决逮乎光(㑹要/作建)武梁松獨尸其事縉紳雜議¶