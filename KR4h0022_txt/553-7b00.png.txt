人契其道徳應者天錫其命道尊者帝受其名伏惟陛¶
下克享天心誕承丕命仁育萬類道光四表功業見乎¶
變禎符(一作/符命)應乎時徃者國歩多艱克清内難皇天眷¶
祐受命文宗允叶聖謨肇脩人紀不易日月再造乾坤¶
此陛下之神武也若乃欽明上古允恭克讓綴學設教¶
定禮創厯章施五采克諧八音緝熈之教成肅雍之徳¶
備此陛下之聖文也若郊祀天地文之經也敬事神祗¶
文之徳也柔逺能邇文之化也登封告成文之表也非¶