　　　以管聽鳳判¶
乙以管聽雌雄之鳳而不合將罪之云中國無竅均者¶
　　　對　　　　　　　　　　　逺奚珣¶
鳳凰于飛聲中律吕雌雄是聽道在伶倫通乎忽㣲探¶
彼幽賾瞻言乙也忝跡於倫(一作/斯)豈術數之未精餙詞¶
之而有訴且軒轅已降嵗序茲深推律者寧止於一家¶
探竹者無聞於絶塞遐求嶰谷近捨金門荀朂聲髙懸¶
同此設京房識逺有愧其能既(一作/多)謝知音冝從寘罪¶