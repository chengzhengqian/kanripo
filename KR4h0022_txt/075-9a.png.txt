　　　樂理心賦(以易直子諒油/然而生為韻)　　獨孤申叔¶
心為靈府樂有正(一作/和)聲感通而調暢之理自得訢合¶
而邪僻之慮不生翕如𡨕契混若化成孕和平於徳宇¶
保純粹於元精故先王立極受命制民作則脩匏土革¶
木之器備干戚羽旄之飾將以恱萬人康四國動蕩其¶
心志推移於道徳薰然而煦日以和悠爾而躋之夀域¶
成文不亂知至樂之有融從律弗姦見王道之甚直聲¶
之所感性罔不悛致和易於無象禁奸邪於未然希夷¶