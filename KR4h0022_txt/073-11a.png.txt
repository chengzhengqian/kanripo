聆之兮四肢酣暢感之兮心神洗滌将使道徳之不昧¶
必受如斯之殊錫者也¶
　　　第三(同前/韻)　　　　　　　　李　觀¶
異哉天地之樂其可聞乎美矣盛矣神夫至夫謂其有¶
不見其有謂其無不見其無是惟徳盛者能感匪詞工¶
者足愉故昔秦穆之寐也去乎人間即乎天上豁如有¶
遇杳若無妄大音嘈兮交作上帝儼以延望百神紛紜¶
而齊赴萬變合沓而殊状日月正其東西星辰分其背¶