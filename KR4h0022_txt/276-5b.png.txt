何年擢桂儒生業今日分茅聖主恩旌斾仍將過鄉路¶
軒車争㸔出都門人間文武能雙㨗天下安危待一論¶
布惠宣威大夫事不妨詩思許琴樽¶
　　　送陳判官罷舉赴　　　　前　人¶
練思多時氷雪清拂衣無語别書生莫將甲乙為前累¶
不廢煙霄是此行定愛紅雲燃楚色應㸔白雨打江聲¶
心期玉帳親台位魏勃因君説姓名¶
　　　送李虞仲秀才歸東都因寄元李二友¶