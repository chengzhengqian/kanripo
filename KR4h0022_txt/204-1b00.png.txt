秋入長門殿木落洞房虚妾思宵徒静君恩日更疎墜¶
露清金閣流螢㸃玉除還將閨裏恨遙問馬相如¶
　　　同前　　　　　　　　　　沈佺期¶
月皎風泠泠長門次掖庭玉階聞墜葉羅幌見飛螢清¶
露凝珠綴流塵下翠屏妾心君未察愁嘆劇繁星¶
　　　同前　　　　　　　　　　崔　顥¶
君王寵初歇棄妾長門宫紫殿青苔滿髙樓明月空夜¶
愁生枕席春意罷簾櫳泣盡無人問容華落鏡中¶