嚮公之嘉猷宻䟽如前知焉其明智歟董氏在春秋時¶
書法不隱在戰國時賛明命聞於諸侯自膠西而下淳¶
耀溢大在魏有司徒昭在蜀有尚書令允扶義納忠以¶
幹機衡其族舊矣公曾祖仁琬皇州博士祖大禮贈右¶
㪚騎常侍考伯良開州新浦主簿贈尚書左僕射三代¶
有令德而無貴任蕃祉所鍾發為追崇宜哉有子四人¶
秘書省著作郎全道秘書郎溪大理評事全素太常寺¶
太祝澥等其承學也專其就列也敬斬焉而孤纍然以¶