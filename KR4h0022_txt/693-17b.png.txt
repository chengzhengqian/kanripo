逺圖此乃騎将之才本不可以當大任且師出以律将¶
軍死綏秦尅長平趙子(一作/括)受戮胡去馬邑王恢坐誅¶
則棄軍有刑古之常典近者鳴沙之役主将先逃輕挫¶
國威湏正邦憲又其中軍既敗陣亂矢窮義勇之士猶¶
能死戰功合紀録以勸戎行賞罰既明将士盡節此擒¶
敵之術也臣聞以蠻夷攻蠻夷中國之長筭故陳湯統¶
西域而郅支滅常惠挫烏孫而匈奴敗請購辨勇之士¶
班傅之儔旁結諸蕃與圖攻取此又掎角之勢也臣聞¶