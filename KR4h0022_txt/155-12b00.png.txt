　　　喜晴　　　　　　　　　　劉長卿¶
曉日西風轉秋天萬里明湖天一種色林鳥百般聲霽¶
景浮雲滿逰絲暎水輕今朝江上客凡慰幾人情¶
　　　山下晩晴　　　　　　　　崔　曙¶
寥寥逺天浄溪路何空濛斜光照疎雨秋氣生白虹雲¶
盡山色暝蕭條西北風故林歸宿處一葉下梧桐¶
　　　樂遊原晴望寄中書李侍郎　錢　起¶
爽氣朝來(集作/分)萬里清憑高一望九秋(集作/愁)輕不知傅¶