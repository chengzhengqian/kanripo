日秋來值關山之搖落借如良人逺戍賤妾孤居帷屏¶
曠望意息空踈路杳𣺌而無恨心嬋娟而有餘憶紫塞¶
之年盡怨青樓之夜虚莫不聞之者憤惋聽之者漣如¶
羅廻文之織錦思繫足之邉書若乃明月宵懸黄雲晝¶
洩牢落天池蒼茫溟碣行宛轉而初上影參差而不絶¶
愁輕代北之雲訝負遼西之雪既而南逰澤國北别沙¶
塲千里萬里懐稻懐粱强能鳴以取愛恐不才而見傷¶
所願免虞人之矰繳得狎君之池塘者也¶