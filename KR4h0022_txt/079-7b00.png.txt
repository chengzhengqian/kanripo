斯既以恱隨企其遵令象山而乍結乍凝依澤而若游¶
若泳狀巍巍之徳仰之彌髙節蕩蕩之音於斯為盛是¶
知艮兌之為美故必隨而不競是故聖人窮樂之變制¶
舞惟新效知来而藏往故有要而有倫非干戚之前設¶
若鈞天之所陳至若卿雲共臨瑞日同霽乍離乍合若¶
翔若滯隨方辨色非前代之舊章應節成文實我唐之¶
新製是知舞以適道無頗樂以審政同和觀象取則異¶
乎側弁峨峨則斯舞也實百代之不訛¶