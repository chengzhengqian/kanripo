設淫辭而助之攻也愈常從事於汴徐二府屢道於兩¶
府(文粹/作州)間親祭於其所謂雙廟者其老者(集作/人)徃徃説¶
廵逺時事云南霽雲之乞救於賀蘭也賀蘭嫉廵逺之¶
聲威功績出已上不肯出師救愛霽雲之勇且壮不聽¶
其語強留之具食與樂延霽雲坐霽雲慷慨語曰雲來¶
時睢陽之人不食月餘日矣雲雖欲獨食義不忍雖食¶
且不下咽因㧞所佩刀斷一指血淋漓以示賀蘭一座¶
大驚皆感激為雲泣下雲知賀蘭終無為雲出師意即¶