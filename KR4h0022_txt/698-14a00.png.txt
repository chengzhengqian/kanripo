已滯心而忘返廼相循於跼歩豈見習於通方信譎不¶
同非墨翟之過重增其放豈荘周之失唱髙罕屬既知¶
之矣以文罪我其可得乎君以為摛藻彫章研機之餘¶
事知來藏往探賾之所宗隨時以發其惟(一作/文)應便稽¶
古以成其殆察㣲循紫宫於北門幽求聖律訪𤣥扈於¶
東洛響像天人毎覽韋編思𢎞大易周流窮乎八索變¶
動該乎四營為之發揮以成注解嘗因夜夢有稱孔夫¶
子而謂之曰易有太極子其勉之寤而循環思過半矣¶