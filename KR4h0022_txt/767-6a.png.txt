謝之而不暇而又何誅焉其或元慶之父不免於死師¶
韞之誅不愆於法是非死於吏也是死於法也法其可¶
讐乎讐天子之法而戕奉法之吏是悖驁而陵上也執¶
而誅之所以正邦典而又何旌焉且其議曰人必有子¶
子必有親親親相讐其亂誰救是惑於禮也甚矣禮之¶
所謂讐者盖以寃抑沉痛而號無告也非謂抵罪觸法¶
䧟於大戮而曰彼殺之我乃殺之不議曲直暴寡脅弱¶
而已其非經背聖不亦甚哉周禮調人掌司萬人之讐¶