景川分帝子控鯤壑而䟽源岳動天孫擁熊山而列鎮¶
其化成也如彼其强幹也如此猶乃停旒正室嚴纊中¶
軒玉階匪泰金門為險佇虹旃於月澗岳瀆生光飛鶴¶
槧於煙臯江湖動色桃溪逸彦塞丹井而歸風松磴遺¶
英斬𤣥闗而奉制位兼河海九卿叅巨濟之功道合星¶
辰三事欝經天之象朱轓緝化泣故老於中溪墨綬宣¶
風繞春童於上陌王化之基(一作/之期)已洽天工之代有序¶
建銅儀而測曜象(一作/寶)緯齊懸按璿璣而書雲禎氛(一/作)¶