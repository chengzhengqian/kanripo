至十部稱賢一人思媚鳯凰于彼雲霄以兾胡然明靈¶
殱我良懿嗚呼哀哉夫子之逝平生之懐襟抱素合逰¶
處嘗偕清風對禁文石同儕自茲两掖殆將一紀展轉¶
清貫仳離君子曷其愛而甫云覯止正司空之掃第属¶
荆州之罷市欻交臂而相失殷痛心其何已今卜兆有¶
日祖載在廷颯然象設寞爾音形驅白馬而何見瞻素¶
車而已扄徳音不㤀應甘棠之勿剪交情乃見伊黍稷¶
之非馨嗚呼哀哉尚饗¶