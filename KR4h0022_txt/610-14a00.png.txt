之好禮徐靖為郡薦袁奐之篤學桓範驅傳先舉管寧¶
朱則剖符亦稱董直臣才非徃哲識愧前脩輕塵聽覽¶
伏待斧鉞謹奉表¶
　　　薦顧協表　　　　　　　梁相東王(即元/帝也)¶
臣聞貢玉之士歸之潤山論珠之人出於枯岸是以芻¶
蕘之言擇於廊廟者也臣府兼記室叅軍吳郡顧協行¶
稱閭里學兼文義服膺道素雅量邃逺安貧專静奉公¶
抗直傍闕知已志不自營年方六十家(一作/室)無妻子臣¶