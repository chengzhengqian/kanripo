　　　冷泉亭記　　　　　　　　白居易¶
東南山水餘杭郡為最就郡言靈隠寺為尤由寺觀冷¶
泉亭為甲亭在山下水中央寺西南隅高不倍尋廣不¶
累丈而撮竒得要地搜勝槩物無遁形春之日吾愛其¶
草薰薰木欣欣可以導和納粹暢人血氣夏之夜吾愛¶
其泉渟渟風泠泠可以蠲煩析醒起人心情山樹為盖¶
巖石為屏雲從洞生水與堦平坐而翫之(石本無/之字)者可¶
濯足於牀下卧而狎之(石本無/之字)者可垂釣于枕上矧又¶