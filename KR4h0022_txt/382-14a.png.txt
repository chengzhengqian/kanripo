　　　授裴諗知制誥制　　　　　崔　蝦¶
勅傳曰有功徳於人者其後必大伊爾烈考勤勞王家¶
出有平冦之功入有致君之志式多令嗣以承清基惟¶
爾諗生而有文弱不好弄中藴明敏外涵清和藹然君¶
子之風蔚有賢人之操自擢昇翰苑入侍禁闈動必知¶
機静而適道大玉之韻清越以長小山之姿貞芳自茂¶
是用資其粉澤演我絲綸斧藻方耀於鳯銜揮灑更期¶
於鴻筆式光帝載無鬱王猷可依前件¶