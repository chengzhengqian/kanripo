掌替書知王族大僚之事業見託論譔欲不敢沒其美¶
亦不敢溢其言銘曰¶
堯睦九族漢封同姓烈烈淮安乘時佐命淄川而下三¶
葉儲慶乃生我公紹續先正時惟宗英忠智亷清所至¶
風行所居理平山𤣥朱組既靖蜀京鏚鉞琱戈乃主夏¶
盟交修藩衡纂服𢎞大陟降(集作/恪)左右勤勞翼戴隱微¶
之間乃與禍㑹夷途始半白晝中晦桓楹羽葆久閟鮮¶
原煌煌密章肅肅絲言盛徳復祉藂兹後昆列郡是式¶