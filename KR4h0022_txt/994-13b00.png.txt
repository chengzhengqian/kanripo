李峘謹以少牢之奠敬神于六纛之神天地不仁神明¶
無親惟正(集作/徳)是與若嚮(疑作/響)之答敢有象恭滔天構¶
釁稱亂國有明罰神其捨諸賊劉展假寵多難敢包狼¶
心竊發蠆毒將敷虐于我上下神祗使東溟揚波群動¶
昏墊皇帝震怒按劍授鉞(集作俾/勦亂晷)命我上將底天之伐¶
於是虎牙鷹揚之臣虵矛犀渠之群横行而東我伐用¶
張月羽(集作/弧)雲旗以先啟行方將歴潯陽下南陵收京¶
口掃建業斮梟獍以釁鼓封鯨鯢為京觀俾萬里浪破¶