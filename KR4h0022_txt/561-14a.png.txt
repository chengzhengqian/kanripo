　　　爲宰相賀太原府聖容樣至有慶雲見表¶
　　　　　　　　　　　　　　　前　人¶
臣等伏見太原尹常濟奉今月四日紫極宫玉石聖容¶
樣至北京其時有慶雲垂天自辰至已輪囷紛郁萬姓¶
咸觀者伏以靈物呈祥神仙效靈豈伊天地之和更是¶
壽昌之慶况太原舊國王業所興聖容纔及於近郊卿¶
靄已彰於合契氤氲五色變汾水之白雲隠映三清類¶
函關之紫氣上𤣥感通品物同歡况在微臣倍深慶悅¶