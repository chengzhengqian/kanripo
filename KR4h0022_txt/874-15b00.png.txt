醫診療道路相望醫以病候将深勸令進藥帝因舉聲¶
大哭嘔血而崩敬想忠義之風𬗟惟臣主之分求諸古¶
昔未之聞也時年五十九遺令歸𦵏文水因山為墳穿¶
足容棺斂以時服灞陵之不藏金寳紀市之無變㕓肆¶
惟聖達節千載同風於是具僚失圗闔境哀慟農商號¶
於野士女哭於衢三月停竽瑟之音冄期深考妣之慕¶
寧止東城故老安歌對陳氏之祠復見南峴吏人垂涕¶
望羊公之碣太宗聞帝崩状嗟悼久之(一作/良久)曰可謂忠¶