刺史等當其阻亂孰克静科雖章表未通而衷誠可見¶
今能歸欵亦仍舊職如或乗機立效因事建功並特加¶
賞務極優厚夫皇王之道弔伐所加義在除殘誠非樂¶
戰故脅從罔理必誡於徂征焚溺是哀俾興於徯怨禁¶
暴止亂其在兹乎况有跡陷兇徒心非黨惡歸我無路¶
遂至淪胥言念斯流尤深軫惻所以明諭將帥罪止渠¶
魁其餘染汙一切勿問布告遐邇咸懐朕意(詔令作宜/悉朕懐元)¶
(和三年/三月)¶