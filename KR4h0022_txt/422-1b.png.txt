耆艾披誠瀝懇詣闕上言僉以為乃聖乃文祖宗大烈¶
恭惟纉服必在欽承願以休名施于薄德抑而不許凡¶
已十年爰迨于今又陳入請上迫奉先之義下稽從衆¶
之言將存至公不可固拒以今日敬依大號曰開元聖¶
文神武皇帝勉從典冊良増感懼惟新之號既不私於¶
朕躬非常之澤宜並(一作/普)覃於率土可大赦天下自開¶
元二十七年二月七日昧爽以前大辟以下罪無輕重¶
已發覺未發覺已結正未結正繫囚見徒常赦所不免¶