隂陽鑚而改之序不愆於寒燠既類夫求美玉而琢山¶
石又似乎採明珠而剖蚌腹爾其鑚也勢若旋風聲如¶
驟雨星彩晨出螢光夜聚赫戱鬱攸赩熾振怒青煙生¶
而陽氣作丹焰發而炎精吐影旁射而曜威氣上騰而¶
作苦冠五行以斯用審四時而是取司方守赤以備乎¶
南北東西利物濟人用配乎金木水土則知火之為德¶
候而為期火之為用無以尚兹輝赫赫而不㓕性烈烈¶
而自馳其猛也物則望而畏矣其炎也人則寒而附之¶