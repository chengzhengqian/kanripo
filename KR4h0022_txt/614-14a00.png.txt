軍無復鬭心幸可少以成功何必多而爲(集作/成非)患今太¶
原及神策等軍已上道者其數頗多足辦戎事其鳯翔¶
等鎮未發之兵伏乞聖恩且勒權停續候事宜以議行¶
止臣謬膺重任過䝉恩遇輙率狂瞽輕黷宸嚴茍利國¶
家甘心鼎鑊無任兢惶懇廹之至謹奉表陳奏以聞¶
　　　請赴行營表(為淮南杜相/公  憲宗)　　劉禹錫¶
臣佑言臣自守淮濆已周星紀虔奉朝典粗安遐方素¶
効未聞新恩荐及身曵兩綬寄深一隅蚊蚋負山力誠¶