泉䝉未豁唐都不作糟粕誰傳趙達何追菁華莫繼失¶
秒忽之度曷以敬授人時若歸竒於扐履端於始則毫¶
釐不爽黍累無愆如或未精法將焉捨¶
　　　同前¶
瞻乎厯生跡編太史按黄鍾之妙筭玉管非工察緹幕¶
之微灰銅儀罕究今者三元奥術尚懵履端之明六律¶
幽源未達歸餘之數失之黍忽紏以簡孚誠櫝龜之見¶
毁豈書馬而致誤不堪敬授將亂甲乙頗異太初之差¶