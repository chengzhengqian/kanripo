不好富也富在於富天下節欲於中人斯利矣省用於¶
外人自富也故唐堯夏禹漢文之代雖薄農桑之稅除¶
闗市之征棄山海之饒散鹽鐵之利亦國足用而人富¶
安矣何則欲節而用省也秦皇漢武隋煬之時雖収大¶
半之賦征逆折之租建𣙜酤之法出舟車之筭亦國乏¶
用而人糜弊矣何則欲不節而用不省也盖所謂山林¶
不能給野火江海不能實漏巵夫利通(集作/散)於下則人¶
逸而富利壅於上則人勞而貧故下勞則上無以自安¶