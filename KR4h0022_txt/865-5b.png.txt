若奉持賛嘆苦劇精至恒於真際静見大身花座踴於¶
意田寳月懸於眼界永㤗中(集作/年)有髙僧法照者越自¶
東呉求(集作/逰)於廬阜尊(集作/尋)逺公教跡結西方道塲入¶
觀積旬至想傍達見彌陀座下有老比邱焉啓問何人¶
荅曰南嶽承逺願告吾土勝縁既結真影來現照公退¶
而驚慕徑涉衡峯一披雲外(集作/水)之塵宛契定中之見¶
因縁昭晰悲喜流涕遂執樞衣之敬願承入室之顧大¶
師徳因感著道以證光逺近聆風歸依載路於是大建¶