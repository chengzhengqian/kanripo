妾臧獲之微皆以其私奔謁於道路禱鬼神問卜筮者¶
相及也既病太夫人在側尚慮積憂傷于尊懷猶持形¶
立氣紿以少間故二稚未齓良人在逺不及有緒言遺¶
念以傳于(一作/於)後則我呼天之痛宜有加焉嗚呼天胡¶
厚是懿德而闕其報施獨何心(集作/咎)歟余一(集無此/字非)不¶
知天之忍也既逾月良人至自洛師望門而哭曰無以¶
立吾家成吾身矣凡生三子㓜曰崔七先夫人八月而¶
殞魂氣無不之也次曰崔六後夫人五旬而夭因祔焉¶