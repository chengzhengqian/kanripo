聲諷刺之興日採於下嵗獻於上者也所謂言之者無¶
罪聞之者足以自戒大凡人之感於事則必動於情然¶
後興於嗟嘆發於吟咏而形於歌詩矣故聞蓼蕭之詩¶
則知澤及四海也聞禾黍之詠則知時和嵗豐也聞北¶
風之言則知威虐及人也聞碩䑕之刺則知重歛於下¶
也聞廣袖髙髻之謡則知風俗之奢蕩也聞誰其穫者¶
婦與姑之言則知征役之廢業也故國風之盛衰由斯¶
而見也王政之得失由斯而聞也人情之哀樂由斯而¶