右臣得行營兵馬使李黯狀報伏䝉聖恩賜前件疋叚¶
設料者伏以懐生之類莫匪王臣有事之時唯聽君命¶
今者天誅小醜恩施羣雄豈謂偏禆皆䝉賜賚需以飲¶
食比肩而膚革充盈賁於束帛連袂而衣裳華楚空知¶
飽徳何以勝恩競堅摩壘之心争竭拘原之力臣叨居¶
將帥誓掃㓂仇感戴屏營倍萬恒品¶
　　　為人謝賜行營將士襖子及弓弩狀¶
　　　　　　　　　　　　　　　前　人¶