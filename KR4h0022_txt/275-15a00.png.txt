罇酒郵亭暮雲㠶驛使歸野鴻寒不起川雨凍難飛吳¶
會家移徧轘轅夣去稀姓楊皆足淚非是强沾衣¶
　　　送客東歸　　　　　　　　前　人¶
君向古營州春風戰地愁草青䝉别路栁亜拂孤樓人¶
意傷難醉鸎啼咽不流芳菲只合樂離思返如秋¶
　　　送客歸湖南　　　　　　　前　人¶
湖南樹葉盡了了見潭州雨散今為别雪飛何處遊情¶
来翻似醉淚迸不成流那向蕭條路緣湘黄竹愁¶