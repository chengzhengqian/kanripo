天下非陛下之有但可傳之子孫不可私以與后高宗¶
因止來濟上官儀李𤣥義皆進士也後為宰相濟助長¶
孫太尉禇河南共摧武后者后突厥入塞免胄戰死儀¶
草(集粹並/作革字)廢武后詔(集粹並/作召非)𤣥義助處俊言不可以位¶
與武後婁侍中師徳亦進士也吐蕃强盛為監察御史¶
以紅抹額應猛士詔躬衣皮袴率士屯田積穀八百萬¶
石二十四年西征兵不乏食薦狄公為相取中宗於房¶
陵立為太子漢陽王張公柬之亦進士也年八十為相¶