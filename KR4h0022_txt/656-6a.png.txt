致罕羌之績文武所注中外莫同伏惟相公天授皇家¶
聖賢克合謀協徳一以致太平入有申甫魏丙之勤出¶
兼方召辛趙之事東取淮右北服恒陽畧不代出功無¶
與讓故天下文士皆願秉筆牘勤思慮以賛述洪業(集/作)¶
(烈/)闡揚大勲某雖敗辱斥遂守在蠻裔猶欲振發枯稿¶
决䟽潢汙罄効蚩鄙少佐毫髪謹撰平淮夷雅二篇恐¶
懼不敢進獻私願徹聲聞於下執事庶宥罪戾以明其¶
心出位僣言惶戰交積無任踴躍屏營之至不宣謹啟¶