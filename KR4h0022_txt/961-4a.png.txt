甥生有竒表温朗(集作/明)聰秀覃訏於保姆傳婢之手嶷¶
然異於凢童氣閑體和取與必時諸父諸母每謂興我¶
家者必此兒也賔客之至者看玉人不暇儻蒙(集無/此字)假¶
以壽命則成器致位未易度也不幸多病大厯六年嵗¶
次辛亥(集作/丑非)十二月二十二日夭於舒州壽至(集作/止)五¶
嵗三(集作/四非)十甲子長㓜惋毒六姻悼惜嗚呼天將不昌¶
吾後裔乎不然曷使此孩不至於(集作/于)成歟大厯八年¶
夏四月十六日以其喪歸葬洛陽祔于王父(集有/母字)宅兆¶