問戎狄之患久矣備禦之畧多矣故王恢呈征討之謀¶
賈生立表餌之術婁敬興和親之計晁錯建農戰之䇿¶
然則古今異道利害殊宜將欲採之孰為可者¶
又問今國家北虜欵誠南夷請命所未化者其唯西戎¶
乎討之則疲困師徒舍之則侵軼邊鄙許和親則啟貪¶
而厚費要(則作/約)盟誓則飾詐而不誠今欲遏彼䖍劉化¶
其桀勁来逺人於朔漠復舊土於河湟上䇿逺謀備陳¶
本末¶