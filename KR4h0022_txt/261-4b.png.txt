兩衙向後無餘事門舘多逢請益人¶
　　　晩秋江舘書事寄姚郎中　　前　人¶
病寄西州居帶城倚門孤桞一蟬鳴澄江月上見魚擲¶
荒逕葉乾聞犬行越島夜無侵閣色寺鍾寒有隔源聲¶
故園賣卜休歸去湖水秋来空自平¶
　　　上陜府姚中丞　　　　　　前　人¶
此心長愛狎禽魚仍候登封獨著書領郡只嫌生藥少¶
在官長恨與山疎成家盡是經綸後得句應多諫諍餘¶