物失所一人有惡則朕躬之責(實録有/恐字)訓道不明也朕¶
聞書曰至諴感神况於兆庶乎比聞逺近黔黎耻為盜¶
賊州縣囹圄多並空虚豈由徳教至此自是人心厭亂¶
因其遷善可以化之朕往因征伐行天下多矣每見村¶
落丘墟未嘗不撫膺歎息自登九五不許横役一人唯¶
冀遐邇休息得相存養長育(詔令/作㓜)有序敬讓興行其孝¶
義之家賜粟五石高年八十已上粟二石九十已上三¶
石百嵗加絹二疋婦人正月以來生男者粟一石鰥寡¶