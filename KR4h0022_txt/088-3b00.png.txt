之寳雖紏正於邦憲實發明於瑞草象恭言偽於是焉¶
去而勿疑葉布莖分何患乎辨之不早若乃一人當宁¶
(一作/宇)超黄越虞百辟來朝日臨雲趨風力論道伊咎陳¶
謨瑞草在前疇敢以諛故曰物生於有有生於無感此變¶
化發為禎符不然彼植物之何知乃同功於帝俞天道¶
不言聖人無心寓形闡教其用則深禾穎降於周王芝¶
房發於漢后信呈豐兮告慶并垂美於不朽彼(集作/比)直¶
指以去邪諒於功乎何有我明主所以超三英之躅彼¶