湘水春浮岸淮燈夜滿橋六年悲梗斷兩地各萍漂刀¶
筆依三事篇章奏珥貂跡卑甘汨沒名散稱逍遥好寺¶
松為徑空江桂作橈野香花伴落缸暖酒和燒晉沼尋¶
逰鳳秦冠竟歎鴞骨凡雞犬薄魂斷蕙蘭招悵望添燕¶
琯蹉跎厭魯瓢敗桐方委㸑寃匣正衝霄戰代(疑作/伐)安¶
釐國封崇孝景朝千年非有限一醉解無聊漏永燈花¶
暗爐紅雪片銷久逰家共逺相對鬢俱凋運命從難合¶
光隂奈不饒到頭蓑笠契雨信釣魚潮¶