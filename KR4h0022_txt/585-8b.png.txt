不如人位忽過量仰戴天造兢然自矢臣某誠惶誠恐¶
頓首頓首臣往嵗安祿山以盜泉飲臣臣受左袵之辱¶
而不能死陛下以鴻私活臣臣荷乾坤之施而不能答¶
徒竊寵榮(類表/作秩)三典藩郡至如俗阜(類表/作幸)不擾人或小¶
康此實堯風被物比屋日用臣敢貪天功以為已力不¶
謂陛下奨勤是務以臣為勤自春徂秋凡三錫命九州¶
之伯臣忝其一况豫章重鎭荆揚奥區五嶺控其南九¶
江在其北軍師之綂(集作連/率所綂)安危是繫分憂之寄豈臣¶