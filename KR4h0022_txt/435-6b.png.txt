時惟舊章獻嵗布和前聖高躅朕膺眷命纘承洪緒居¶
兆人之上五載于兹推大信以撫萬邦體至仁以蕃庶¶
類夕惕惟厲憂深納隍豈布理猶鬱上𤣥未感精祲相¶
盪隂陽或愆近者江淮之間水旱作沴緜亘郡邑自夏¶
徂秋雖誠禱神祗無愛圭璧而災流下土虧我生成逋¶
亡靡依凋瘵斯甚疲俗艱食時予之辜當宁疚懐宵衣¶
興歎憫兹求瘼臨遣使臣分命廵行特加存恤往救災¶
患冀安流庸俾免其田租或賑以公廪隨便亟給惠此¶