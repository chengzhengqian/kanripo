帝之功以受景福尸蟲誅禍無所廬下民其蘇惟帝之¶
徳萬福來符臣拜稽首敢告于𤣥都¶
　　　招海賈　　　　　　　　前　人¶
咨海賈兮君胡以利易生而卒離其形(一作/刑)大海盪汨¶
兮顛倒日月龍魚傾側兮神怪隳突蒼茫無形兮徃來¶
遽卒隂陽開闔兮氛霧滃渤君不返兮逝恍惚舟航軒¶
昻兮下上飄鼔騰趠(一作/踔)嶢嵲兮萬里一覩崒入泓坳¶
兮視天若畝奔螭出抃兮翔鵬振舞天呉八(一作/九)首兮¶