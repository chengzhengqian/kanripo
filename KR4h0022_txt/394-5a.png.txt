矣而躁競者徒利於轉遷囂薄者止貪於清近問以職¶
業則杳如物外遂使南臺無典章可采東觀無注記可¶
求壊法曠官莫斯為甚某官王摶等並以科籍早登朝¶
列而憲署以摶茂族英才嘗雜事於亞相皆言其所藴¶
蓄未盡施設請復兼柱下進省曹以用之丞相以柅大¶
臣令子日禀訓於名父皆言其所聞見妙得規模請引¶
之朕前委直筆以觀之是用同奬擢無所疑焉爾其勵¶
乃氷霜謹乃毫簡勿循徃例以正時風可依前件¶