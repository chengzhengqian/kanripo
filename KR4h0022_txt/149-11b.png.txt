兀然盛怒如將憤洩淑日(一作/色)披開照曜酷烈美膚膩¶
體萬狀皆絶赤者如日白者如月淡者如赭(一作/嚇)殷者¶
如血向者如迎背者如訣坼者如語合(一作/含)者如咽俯¶
者如愁仰者如恱褭者如舞側者如跌亞者如醉曲者¶
如折宻者如織踈者如缺鮮者如濯慘者如别初朧朧¶
而上下(一作/下上)次鮮鮮(一作/鱗鱗)而重疊錦衾相覆綉帳連接¶
晴籠晝薰宿霧(一作/露)宵裛或的的騰秀或亭亭露竒或¶
颭然如招或儼然如思或帶風如吟或泫露如悲或重¶