軍知省事如故尋又連表陳讓固辭恩榮優詔以本官¶
致仕其年六月二十三日薨于廣化里之私第享年六¶
十有三嗚呼身隨運徃名寄勲留一代推雄九原表傑¶
天子悼之罷朝兩日贈揚州大都督公弱冠以辨智取¶
位强仕以幹蠱居官及蒞大政以機畧致勲勞臻于貴¶
夀以恬退保終始事在簡冊爵及天人出入七朝顯揚¶
三紀秩以功藝進道由忠直張擊鞠廣塲則馳先百馬¶
彎弧逈野則飛落雙雕故得侍娛遊則三領五坊承顧¶