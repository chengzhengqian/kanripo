光叨居華顯當太史撰日之際猶立漢庭及宗伯相儀¶
之時已辭魏闕怊悵郡印徘徊使車徒深傾藿之誠實¶
積懸瓠(疑作/匏)之歎邵公邑内敢思棠樹以追蹤尹喜宅¶
中唯望靈符之復出臣不勝慶幸踴躍之至¶
　　　為汝南公以妖星見賀徳音表¶
臣某言臣伏奉某月日徳音以妖星謫見思答天戒者¶
臣當時集軍州官吏丁寜宣示訖仁深覆載恩極照臨¶
究祖宗之令圗極皇王之盛事圓首方足罔不欣慶臣¶