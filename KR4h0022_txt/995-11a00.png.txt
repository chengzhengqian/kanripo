年月日鄭州刺史李某謹請茅山道士馮角禱請於水¶
府真官伏以旱魃為虐應龍不興困杲日於詩人苦宻¶
雲於易象生物斯瘁民食攸囏某叨此分憂俯慙無政¶
爰求真侣䖍禱隂靈減哺表勤褰帷引咎伏乞下通滎¶
播上導天潢合為膏澤之原用息藴隆之患其於効信¶
敢或逡廵暴露託詞焦勞結慮泉間候氣樹杪占風惟¶
望玉女之披衣敢駭商羊之鼔舞竊希𤣥感聽察丹誠¶
　¶