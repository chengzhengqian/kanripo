　　　貢舉人謁先師聞雅樂　　　吕　炅¶
禮聖來羣彦觀光在此時聞歌音乍逺合樂和還遲調¶
朗能諧竹聲微又契絲輕泠流簨虡繚繞動纓緌九變¶
將隨節三終必盡儀國風由是正王化自雍熈¶
　　　同前　　　　　　　　　　王　起¶
藹藹觀光士來同鵠鷺羣鞠躬遺像在稽首雅歌聞度¶
曲飄清漢餘音遏曉雲雨楹凄已合九仞杳難分斷續¶
同清吹洪纎入紫氛長言聽已罷千載仰斯文¶