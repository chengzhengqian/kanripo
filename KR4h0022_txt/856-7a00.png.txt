實割鷄焉用風亭月牖還開見寶之詞石冷泉清頗恣¶
分襟之賞脩菩薩之行則仰之彌髙現宰官之身則威¶
而不猛相門出相兹焉在兹佇聞摶撃鵬衢栖遲鳯沼¶
豈徒播兹風化奏彼絃歌而已哉丞鄭孝義逸氣飛騰¶
英懐倜儻擢命世之標幹揮舍人之符彩我之自出鳯¶
樓鳴五色之鶵家之積善牛渚降九𣲖之族宏才博學¶
再閱康成之門愛客好賢重覩當時之驛朋友推其令¶
譽人吏仰其髙風歴州縣而暫勞獻塩梅而詎逺主薄¶