見舉進士者人多貴之僕誠樂之就求其術或出禮部¶
所試詩策等以相示僕以為可無學而能因詣州縣求¶
舉有司者好惡出於其心四舉而後有成亦未即得仕¶
聞吏部有以博學宏詞選者人尤謂之才且得美仕就¶
求其術或出所試文章亦禮部之類也私怪其故然猶¶
樂其名因又詣州府求舉凡二試於吏部一既得之而¶
又黜於中書雖不得仕人或謂之能焉退因自取所試¶
讀之乃類於(蜀本/作乎)俳優者之詞顔忸怩而心不寧(蜀本/作安)¶