　　　　　　　　　　　　　　　白居易¶
勑朝請(集作/議)郎前使持節成州諸軍事守成州刺史充¶
本州守捉使賜紫金魚袋姚成節嘗為天平軍禆將當¶
劉悟之立忠勲也謀成事集爾有助焉雖授一城未足¶
酬奬况聞信厚勤恪宜於爪牙肘腋間居之昔漢文帝¶
以宋昌忠勞擢拜將軍使掌環衞今吾用汝猶前心也¶
環拱之職得不勉歟可致果校尉守右神武將軍知軍¶
事餘如故¶