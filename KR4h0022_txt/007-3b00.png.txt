色以喻空其空也逾净故體上善之為德中含光而不¶
競既彰𤣥教之樞用播詩人之咏¶
　　　瑶臺月賦(以仙家帝室皎/潔清光為韻)　　王　淮¶
素月宵凝寒空逈徹照瓊樹以増麗煥瑶臺而共潔逺¶
而望也浮皎皛之精光近而察焉帶巍峩之積雪美其¶
清熒互映絢練相鮮洞玉砌以周設對金波而正圓増¶
構參差逈出林巒之表光輝照燭還同崐閬之前覩重¶
璧以發地瞻百常之造天乍動乍摇難審詳於衆目若¶