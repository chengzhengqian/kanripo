性含仁抱義履信居貞世父儀同忠惠公特加噐異乃¶
謂公曰吾昔逮事伯父太尉公見語云我昨夣汝登一¶
髙樓樓盡峻麗吾以坐席乞汝汝或冨貴恨吾不及見¶
耳吾向聊復晝寢又夣將昔時坐席還復賜汝汝位官¶
當復見及王祥佩刀世為卿族鮑永騘馬家傳司𨽻以¶
此連類差無慙徳輕車西昌侯作藩襄漢君時年十二¶
以民禮脩謁進止端詳神情雅正侯目送之不輟試遣¶
左右踐君衣𥚑欲視舉動君徐歩稍前曽無顧眄魏侯¶