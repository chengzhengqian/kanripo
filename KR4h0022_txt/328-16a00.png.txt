　　　沙上鴈　　　　　　　　　耿　湋¶
衡陽多道里弱羽復哀音還塞知何日驚弦亂此心夜¶
隂前侣逺秋冷後湖深獨立汀洲意唯憂霜霰侵¶
　　　早鴈　　　　　　　　　　杜　牧¶
金河秋半虜弦開雲上(集作/外)驚飛四散哀仙掌月明孤¶
影過長門燈暗幾聲來雖(一作/未)隨胡馬翩翩去(集作湏/知胡騎)¶
(紛紛/在)豈逐春風一一廻莫厭(一作/好是)瀟湘少人處水多菰¶
米岸莓苔¶