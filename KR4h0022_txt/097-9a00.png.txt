没見人情之委枉禮費日於千儀易勞心於萬象審機¶
事之不息知澆源之浸長鳥何事而嬰羅魚何為而在¶
網生物詭隔精靈惚恍莊周三月而不朝瞿曇六年而¶
遐想有是夫况吾之不如先達乎請息交而自逸聊習¶
静而為娛遂披林樾(一作/槭)進陟㩻䧢(一作/嵓區)連峯雜起複¶
嶂環紆歴丹危而尋捷(一作/絶)徑攀翠險而覔脩塗聳飛¶
情於遐(一作/霞)道振逸想於烟衢重林合沓以齊列崩崖¶
磊砢而相扶覩森沉於絶磵視晃朗於髙嵎自謂摶風¶