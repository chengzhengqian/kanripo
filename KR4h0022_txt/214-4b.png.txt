雲暖落景朔風凄暮節方欣投轄情且駐當歸别¶
　　　賦得色　　　　　　　　　封行髙¶
夫君敬愛重歡言情不極雅引發清音麗藻窮調飾水¶
結曲池氷日暖平亭色引滿既盃傾　終之以弁側¶
　　　上已浮江宴韻得遥　　　王　勃¶
披觀玉京路駐賞金臺阯逸興懐九仙良辰傾四美松¶
吟白雲際桂馥清谿裏别有江海心日暮情何已(此篇/題得)¶
(遥字而詩押美字按嵗時雜詠及/本集自有遥字韻詩今録于後)¶