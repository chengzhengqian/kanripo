下掎角是因不利孺子非唯管叔之言社稷輸人寧止¶
休公之對所以尉遲舉魏從亂如雲王謙㨿蜀其徒若¶
市遂能驅駕豪傑委任忠良不下廟堂天下大定然後¶
謳歌允集文物滿庭卿雲曉聚長星夜掃拱揖而朝羣¶
后昇壇而類上帝紹舜禹之遺躅光漢魏之大名於是¶
流曠蕩之𤣥風浸淳古之膏澤削秋荼之繁令革亡國¶
之哀聲加之以恪勤廣之以質素太陽滿昆蟲之穴湛¶
露垂行葦之苕教人七年亦可以即戎矣俄屬陳朝喪¶