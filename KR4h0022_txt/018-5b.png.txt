箕為傲客房為駟馬天王對於攝提皇極臨於宦者左¶
角右角兩曜之所廵行隂間陽間五星之所取(一作/次)舍¶
後宫掌於蕃(一作/燕)息太子承於冡社宗人宗正内外敦¶
叙於家邦市樓市垣貨殖畢陳於天下北宫則靈龜潜¶
匿螣蛇伏藏匏𤓰宛然而獨處織女終朝而七襄登漸¶
䑓而顧歩御輦道而徜徉聞雷霆(一作/電)之隐隐聽枹鼓¶
之硠硠南斗主爵祿東壁主文章湏女主布帛牽牛主¶
闗梁羽林之軍所以除暴亂壘壁之陣所以備非常西¶