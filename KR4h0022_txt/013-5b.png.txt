食必俟恊風以候力穡順時而敎導葢國之章有聲而¶
薦聞廼臣之職今者起幽谷拂平林蕭條注耳寂寞拂¶
襟有薫兮動地之氣無颯然鳴條之音逹勾萌其和以¶
布庤錢鎛其儀可尋且兢兢懔懔是㣲臣音之審習習¶
飀飀彰陛下徳之脩固宜荅休徴乗麗景躬千畆率萬¶
井諒神倉之委積則齊宫之清净表聖時之咸若昭國¶
典之思永皇上垂拱無為居髙聽卑察邇言悦矇瞍之¶
告咨故實敦稼穡之宜謀盛禮度宏規豈虢公之言是¶