後有次耶成其功優劣有殊耶然則相今日之所宜酌¶
今日之所急将欲致理三者奚先¶
　　　對¶
對臣聞人之性情者君之土田也其荒也則薙之以刑¶
其闢也則蒔之以禮其植也則穫之以道故刑行而後¶
禮立禮立而後道生始則失道而後禮中則失禮而後¶
刑終則脩刑以復禮脩禮以復道故曰刑者禮之門禮¶
者道之根知其門守其根則王化成矣然則王化之有¶