稱有鄉人得葛洪神仙傳見淮南八公諸仙事乃歎曰¶
讀此書便使人有凌雲之氣於是寝興諷誦晨夜不輟¶
年二十七為宜都王侍讀總知管記事牓道求賢焚林¶
招士朝難其選是曰得人阮瑀之書記不足扶衡孫楚¶
之才辭何以捧轂齊代好治宫室方脩苑囿清溪舊觀¶
更就起築仍奏表上頌辭事兼美邁彼樂職之篇踰乎¶
景福之製帝省覧久之益以為善除奉朝請恪居官次¶
夙夜惟寅春朝秋請是棫樸者也先生本不希榮常欲¶