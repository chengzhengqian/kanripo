有待動靜牽乎所遇向使太公失於周伯則旗亭之屠¶
父韓信屈於蕭何則轅門之餓𨽻又焉得鷹揚豹變吐¶
納風雲者哉故曰知與不知用與不用觀夫得失之際¶
亦窮逹之有數乎其有邀時譽忘㢘恥狥茍得設向背¶
於朝廷立縱横於勢利舉三寸之舌屈辱豪門奉咫尺¶
之書逡廵下席皆自謂材足以動俗智足以濟時鐘鼎¶
輝其顧盼冠蓋生其籍甚豈知夫四海君子攘袂而恥¶
之乎五尺微童所以固窮而不為也此蓋莊周有言所¶