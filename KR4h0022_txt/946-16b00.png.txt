幕府初開有平陵侯之國比之今日豈可同年而語哉¶
自是使車被之繡服風謡是察刑政事觀公露節東驅¶
風奔群盗埋輪當路威振中原武皇帝有盟津之師以¶
公為中權之勁外從决勝内侍軍謀及文軌既同旃旌¶
已偃司勲行賞軍吏舉功乃授使持節上開府増邑五¶
百户賜姓宇文與國同乗之榮周之宗盟非復異姓之¶
後蕃屏是寄隆寵所歸公室無踈此之謂矣九州都督¶
須得其才千里諸侯實俟其政乃為使持節都督東徐¶