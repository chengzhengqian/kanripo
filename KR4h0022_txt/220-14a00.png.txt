　　　送清㑹上人㳺京　　　　　前　人¶
佳㳺限衰疾一笑向西風思見青門外曽臨素滻東峰¶
明雲際寺(寺/名)日出露寒宮(宮/名)行道禪長在㸔塵不染空¶
　　　送關小師還金陵　　　　　前　人¶
如何有歸思愛别欲難忘白鷺沙洲晩青龍水寺寒蕉¶
花鋪浄地桂子落空壇持此心為鏡應堪月夜看¶
　　　送栖上人之建州覲使君舅　前　人¶
亂峰江上色羨爾及秋行釋氏推真子郗家許貴甥㲲¶