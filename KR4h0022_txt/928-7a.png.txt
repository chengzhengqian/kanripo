君諱楚材衛州衛縣人也昔繞樞神電軒轅氏之馭百¶
靈貫月祥星顓頊氏之臨四海金科作範商邱有帝系¶
之雲玉扎披圖幽谷有真人之氣由是公侯策命歴千¶
載而彌昌鐘鼎歡娛經百王而不替豈直將軍列位孫¶
吳暗合之兵協律當官天地冥符之樂若斯而已矣曽¶
祖裕後魏東宫舎人太子洗馬使持節徐州諸軍事徐¶
州刺史燉煌郡開國公贈兖豫二州刺史真城西望高¶
闕東臨非無置驛之歡實有前軍之寵瑯琊負海八門¶