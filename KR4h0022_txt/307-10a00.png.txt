　　　逰朱陂故太保杜公池亭　　前　人¶
杜陵池榭倚城東孤島廻汀路不窮高岫乍疑三峡近¶
逺波初似五湖通楸梧葉暗瀟瀟雨菱荇花香淡淡風¶
還有昔時(集作/年)巢燕在飛来飛去畫堂空(集作/中)¶
　　　題江令公舊宅　　　　　　前　人¶
身沒南朝宅已荒邑人猶賞舊風光芹根生葉石池淺¶
桐樹落花春井香帶暖山蜂巢畫閣欲隂溪燕集書堂¶
閒愁此地更南望潮滿䑓城春草長¶