　　　臘日謝賜口脂(集作/蠟)狀　　　白居易¶
右今日䝉賜臣前件口脂(集作/蠟)及紅雪澡豆等仍以時¶
寒特加慰問者伏以時逢臘節候屬祁寒豈意聖慈不¶
忘㣲賤念嚴凝而加之煦嫗慮皸瘃而潤以脂膏嘉(集/作)¶
(喜/)氣動中歡容發外挾纊之恩甫及(集作/所勉)和則體舒不¶
龜之澤既霑感而手舞臣等省躬懐愧因物喻情豈止¶
飲徳縈心空(集作/唯)驚寵賜必擬澡身勵節以答鴻私感¶
躍之誠倍萬恒品謹具奏聞謹奏¶