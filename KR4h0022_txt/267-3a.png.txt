　　　秋日别侯西　　　　　　　駱賔王¶
我留安豹隠君去學鵬摶岐路分襟易風雲促膝難夕¶
漲流波急秋山落日寒唯有思歸引悽斷為君彈(以下/七篇)¶
(並見/集本)¶
　　　送呉七逰蜀　　　　　　　前　人¶
日觀分齊壤星橋接(集作/抵)蜀門桃花嘶别路竹葉㵼離¶
樽夏老(集作/盡)蘭猶茂秋深(集作/新)柳尚繁霧銷山望迥風¶
髙野聽喧勞歌徒欲奏贈别竟無言惟有當秋月空照¶