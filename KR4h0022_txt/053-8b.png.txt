仰太一而朝嵗十月天地澄爽宫殿清曠風傳警蹕日¶
麗天仗於是右陳列辟左立丞相東西分而則别文武¶
儼以相向簮裾奕奕頌鵷鷺之具寮劍㦸森森列熊羆¶
之名將帝容式展皇威克壮莫不上恭已以臨下下竭¶
誠而奉上觀其威儀允淑容止具篤天子負鳳扆以皇¶
皇正龍顔而穆穆百辟欣戴九賔悅服㧞劍者懲懼而¶
慄慄飲酒者敬慎而肅肅故知君有威故能守其邦臣¶
有儀所以保其禄帝謂叔孫舊章斯存可以發揮我洪¶