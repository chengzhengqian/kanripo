初開扶光未徙即有氤氲傳漢發祥於俛仰之間蕭索¶
浮天舒彩於折旋之際于時睟容當宁嬪儀在列文物¶
充於紫庭暉光察於𤣥象或戴洪琛之威儀非烟非雲¶
奪褘褕之彩色兩宫胥抃六妃式舞欣就望之近臨恱¶
光靈之下濟臣等謹按孝經援神契王者徳至於天則¶
日抱戴又黄氣抱日輔臣納忠瑞應圖曰天子徳孝則¶
慶雲出又曰天下太平慶雲見陛下宵衣旰食至徳通¶
於九𤣥皇帝錫類推恩純孝形於八表惟明求道若金¶