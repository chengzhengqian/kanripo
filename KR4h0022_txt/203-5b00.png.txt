百年能㡬許公事罷平生寄言任意正誰憐李少卿¶
　　　鞠歌行　　　　　　　　　李　白¶
玉不自言勝(一作/如)桃李魚目笑之卞和恥楚國青蠅何¶
太多連城白璧遭讒毁荆山長號泣血人忠臣死為刖¶
足鬼聽曲知寗戚夷吾因小妻秦穆五羊皮買死百里¶
奚洗拂青雲上當時賤如泥朝歌鼓刀叟虎變磻溪中¶
一舉釣六合遂荒營丘東平生渭川(一作/水)曲誰數(一作/識)¶
此老翁柰何今之人雙目送飛鴻¶