罪上思薦賢以自代下願守分以全節竊見開府宋璟¶
清介獨立倚法不回詹事陸象先清明向道臨事能斷¶
其髙明有素歴朝之所仗委其積行無疵衆人之所體¶
信揆停往任未盡宿誠乞廻此恩以納來効必能補舊¶
政之缺漏廣前途之軌轍雖探心角力臣頗與二子齊¶
驅然校德考年彼皆有一日之長天下者累聖之公器¶
宰相者萬方之具瞻臣所以廷讓彰言不陳宻啓伏願¶
聖恩聽輿論(二字類表集/本並作與論)而舉俾諧僉矚儻朝任得人¶