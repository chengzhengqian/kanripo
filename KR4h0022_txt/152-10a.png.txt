　　　把酒問月　　　　　　　　前　人¶
青天有月來幾時我今停杯一問之人攀明月不可得¶
月行却與人相隨皎如飛鏡臨丹闕綠煙滅後(集作/盡)青¶
輝發但見宵從海上來寧知曉向雲間没白兎𢷬藥秋¶
復春姮娥孤棲與誰隣今人不見古時月今月曽經照¶
古人古人今人若流水共㸔明月皆如此所(集作/唯)願當¶
歌對清酒(集作/酒時)月光長照金罇裏¶
　　　月宫詞　　　　　　　　　楊巨源¶