嗟嘆以璽書徴公且謂顔公曰由廷尉評以諫議大夫¶
待之既至㑹顔公以言事忤㫖其議遂寢上元乾元之¶
間累官史府尚書省分王命于河南征鎮之軍僅十餘¶
帥慿勲怙寵乗國艱危自以不叛為文靡顧文法公以¶
至誠格之大順激之清明律之由公徴令者相率如響¶
元帥李光弼將貳於上屢奸於公公守正不遷積與之¶
隟日宣不令之言欲公畏之公自泗抵徐馳驛輙至理¶
折其口義勝其心泄其温於包藏奪其謀於將發代宗¶