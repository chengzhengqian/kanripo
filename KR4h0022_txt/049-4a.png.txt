惟唐六代盛德被於幽遐彌𤣥都暨丹穴奄扶海與流¶
沙莫不推福祚之攸永極威靈之所加敦夲既同夫羲¶
軒之日睦親又比乎棠棣之花裂土苴茅以表慶錫珪¶
分瑞以聮華信可以受無窮之祉而保乂我皇家者哉¶
迺命有司濬池隍繕城郭將崇大壯之義載考方中之¶
作繚垣墻以周舊宫設井幹而為新閣既凖既繩以揆¶
以度望馳道而通禁林走建章而抵長樂攢畫栱以交¶
映列綺窻以相薄金鋪摇吹以玲瓏珠綴含煙而錯落¶