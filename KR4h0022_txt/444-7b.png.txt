能咸作疆土世為藩翰惟爾使持節潞沁韓澤四州諸¶
軍事潞州刺史韓王元嘉識量沉厚業尚脩整夙禀趨¶
庭之訓早膺折桂之寵上黨奥壤地連秦晉開國之典¶
攸居按部之譽允穆是用率由故實光備寵章式固維¶
城傳之永世朕聞曰詩書禮樂仁義之府也孝友忠信¶
人倫之基也是以河間之賢在於脩學東平之譽成於¶
為善徃欽哉爾其覧載籍之㫖求聖賢之訓戒兹邪僻¶
以仁厚為心朂彼怠荒以重慎為徳乃服明命(詔令作/明乃服)¶