樽兮有酒霜入室兮夜何長樽含霜而醴澈霜覆醴而¶
金光適足勁乎玉性亦何傷乎酒香夫如是樽既可賞¶
霜亦可觀味資蘭桂影奪綃紈疊華彩於銀燭散餘光¶
於玉盤况東堂清敞北斗䦨干在公載宴廢寢相歡心¶
飲氷兮猶熱酒飛霜兮豈寒斯蓋為上台之式百辟少¶
宰之設九流明命充選俾士全謀五權立而羣才入鏡¶
三人行而一人同舟並錯薪於翹楚異攀桂之淹留毎¶
賞崇乎夜隙故樽列而霜浮于時星歲遒盡地有寒沍¶