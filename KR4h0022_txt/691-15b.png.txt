計不乖将息逺想淮山秀潤水木幽竒扇枕之餘謳吟¶
自適甚盛甚盛某龍鍾山縣忽忽過時素秋軫懷華髪¶
棲鬢昔日凌雲之志自覺泥蟠今兹失路之人誰為郷¶
導但飲氷勵節食蘗苦心用省刑名以安疲瘵除此之¶
外非愚所知故人恩憐曾不憫念秋風已戒關路須西¶
雄文誰與儔比一日千里今也其時居安敗名古人所¶
慎某頓首¶
　文苑英華巻六百九十二¶