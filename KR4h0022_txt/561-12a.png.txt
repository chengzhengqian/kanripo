表聖明之感更彰仁壽之期臣等忝在掖垣不勝大慶¶
無任恱豫之至¶
　　　爲宰相賀會昌山慶雲見表¶
臣某等言今日伏退後伏見㑹昌山上有五色雲見紅¶
翠稠疊光彩相鮮爛若藻繪積如山岳近依湯井俯傍¶
宸居移時不散從臣咸覩伏以雲物變態眞仙所憑法¶
駕纔上祥光已見豈惟天地合氣以表於和平固已神¶
靈告休用彰於聖壽無任抃躍之至奉表稱賀以聞¶