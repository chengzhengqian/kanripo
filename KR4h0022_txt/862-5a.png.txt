則澄釋繼踵近則福寂比肩莫不飲公之徽猷承公之¶
令範懼瓊琚之匪報思鼎鼐之有銘聿相與轉石山足¶
立碑門右以無忘我田公之茂績其詞曰碣石巉巖滄¶
浪沖融藴茲間氣生我田公道可濟時材任理戎擁旄¶
仗鉞作藩於東八座爰渉三台累踐人臣寵榮今古或¶
鮮祗率常命式敷彛典殊勲載崇真門日闡三門峩峩¶
舊址巳傾刋木萬里匪公誰成雙塔嶷嶷先現是呈運¶
甓千夫匪公是營無量法寳允資流布有梵有室所聞¶