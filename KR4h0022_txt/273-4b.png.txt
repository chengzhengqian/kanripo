帶綬别鄉親東為千里人俗訛唯競祭地古不留春野¶
戍雲藏火軍城樹擁塵少年何所重才子又清貧¶
　　　送顔推官遊銀夏謁韓大夫　前　人¶
叢盃呌寒笛滿眼(一作/銀滿)塞山青才子罇前畫將軍石上¶
銘獵聲雲外響戰血雨中腥苦樂從来事因君一涕零¶
　　　送朝邑縣張少府(少府/善琴)　　　前　人¶
千室暮山西浮煙與樹齊剖辭花落紙擁史雪成泥野¶
火蘆千頃河田水萬畦不知琴月夜誰得聽烏啼¶