臣某言臣聞兩儀定位法象必在於區分百物正名稱¶
謂不可以相奪然則當至公之運勿用於權處大朴之¶
辰宜循其本臣竊見周官保氏教國子六書一曰指事¶
二曰象形三曰諧聲四曰㑹意五曰轉注六曰假借夫¶
假借者謂本無其字假用音者也昔伏羲氏仰觀法於¶
天俯觀法於地爰造書契是生文籍夫書者著也篆者¶
傳也所以昭著誓言傳之不朽推意結字斷天下之疑¶
垂萌示象紀天下之德安可穿鑿音韻假濫言詞者哉¶