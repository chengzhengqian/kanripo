下細萬物其小者則安苦節甘賤貧或與世同塵隨波¶
瀾以俱逝或避世(隋書本文/作違時)矯俗望江湖而獨徃狎翫¶
魚鳥左右琴書捨遺粒而織落毛飲石泉而䕃松栢放¶
情宇宙之外自足懐抱之中然皆欣欣於獨善鮮汲汲¶
於兼濟而受命哲王守文令主莫不束帛交馳蒲輪結¶
轍奔走巖谷唯恐不逮何哉以其道雖未𢎞志不可奪¶
縱無舟楫之功終有堅貞之操是以立懦夫之志息貪¶
競之風與苟得之徒不可同年共日所謂無用以為用¶