　　華清宫¶
　　　蚤秋望華清宫樹以成詠(集作因/以成詠)¶
　　　　　　　　　　　　　　　盧　綸¶
可憐雲木叢滿禁碧濛濛色潤虛泉(集作/靈泉)近隂清輦路¶
通玉壇標八桂金井識雙桐交映凝寒露相和起夜風¶
數枝盤石上幾葉落雲中燕拂宜秋霽蟬鳴覺晝空翠¶
屏更隠見朱綴共玲瓏雷雨生成早樵蘓禁令雄野藤¶
髙助緑仙果迥呈紅惆悵繚垣暮兹山聞暗蛩¶