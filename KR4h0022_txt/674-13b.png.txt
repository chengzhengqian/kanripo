息兵革之事不興還淳之途可見仁夀禮讓稼穡農桑¶
不言而自致也是以賤臣未得為陛下一二論之何者¶
聖人之教在於可大可久者故臣欲陛下振領提綱使¶
天下自理也然臣竊獨有私恨者恨陛下方欲興崇大¶
化而不知國家太學之廢積歲月矣堂宇蕪穢(唐書作/皇堂埃)¶
(蕪/)殆無人蹤詩書禮樂罕聞習者陛下明詔尚未及之¶
愚臣所以有私恨也臣伏聞天子立太學可以聚天下¶
英賢為政教之首故君臣上下之禮於是興焉揖讓罇¶