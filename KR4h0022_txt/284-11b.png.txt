蘆荻湘江水蕭蕭萬里秋鶴髙看逈野蝉逺入中流訪¶
友多成滯携家不厭遊惠連仍有作知得從兄酬¶
　　　送友人擢第歸覲　　　　　李　端¶
登龍兼折桂歸去賞高居舊楚楓猶在前隋桞已踈月¶
中逄海客浪裏得鄉書見說江邉住知君不厭魚¶
　　　送魏廣下第歸揚州寧親　　前　人¶
遊宦今空返浮淮一鴈秋白雲隂澤國青草遶揚州調¶
膳過花下張筵列水頭崑山仍有玉嵗晏莫淹留¶