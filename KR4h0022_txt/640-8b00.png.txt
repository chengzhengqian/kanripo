　　　進幽州紀聖功碑文狀　　　李徳裕¶
奉宣令臣撰述者伏以北狄悍勇於四夷前代聖王莫¶
能制伏昨者回鶻雖乗危蹙勢已内侵豺狼之師尚餘¶
十萬陛下神武雄斷智出無方震天威以霆聲碎獯戎¶
而瓦觧武功盛烈髙視百王豈比周穆犬戎之征荒服¶
不至漢武馬邑之詐群帥無功將垂耿光宜命鴻筆臣¶
學慚(集作/藝)荒淺久病衰羸(集作/殘)紀軒后之功徒知竭思¶
叙唐堯之徳終愧難名採其功狀稍似摭實今已撰訖¶