心丕承祖宗對越天地薦馨香於九廟崇經構於八陵¶
庶民子來百堵皆作人神協吉龜筮告猶用成弈弈之¶
新實自蒸蒸之孝行宫盡復神御以安掌禮之官䖍於¶
受命奉陵之縣但覩成功慮財用而靡(集作/不)賦於人量¶
事期而不愆于素罔極之感交於神明奚斯閟宫徒頌¶
諸侯之事叔孫原廟蓋匪先王之法孝彰禮備豈比於¶
今列聖在天萬方受祉春秋匪懈超冠百王臣等謬叅¶
(集作/忝)台司獲承詔旨無任誠賀之至(貞元十四年/八月十七日)¶