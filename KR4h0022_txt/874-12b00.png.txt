彼塗泥寔惟淮海襟帯全楚咽喉勁越雖孫權故業久¶
黜霸圗而劉濞餘祅(一作/妖)仍多反氣杜伏威初行僣逆¶
輔公祏繼以亂亡泉藪未懲萑蒲猶在帝思俾乂遂紆¶
時哲以本官權檢校楊州大都督府長史賜錦袍寳帯¶
一具爾乃撫之以誠恕經之以權畧鈎距闇施既問羊¶
而知馬網羅潜設亦因魚而得鴻降北海之渠未踰期¶
月盡(一作/勦)南山之盗詎假旬時然後商旅安行農桑野¶
次化被三吳之俗威行百越之境輶軒符節之使復下¶