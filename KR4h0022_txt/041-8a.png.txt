誰曰不然先王建國始以文經上行下效終以武定彊¶
本弱枝四方翕然無㐫人矣故明德慎罰文王所以造¶
周也應天順人武王所以克商也書云帝堯欽明文思¶
帝舜濬哲文明斷自唐虞洎乎周漢帝王羙稱以文為¶
首我唐文德冝在三代之上㣲臣賦頌耻居數子之下¶
初論隋氏顛覆次論皇家開綂末論告厥成功簡于上¶
帝鋪乎下土播乎無窮固非常才淺慮之所能及意者¶
實以祖宗光靈引耀皷動之所致也其辭曰¶