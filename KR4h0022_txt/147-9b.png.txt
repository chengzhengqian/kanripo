相彼草木兮或有足言者吁嗟青苔今可得而聞也借¶
如靈山偃蹇巨壁崔嵬畫千峰而錦照圖萬壑(集作/壁)而¶
霞開王孫逰兮山之隈披薜荔兮踐莓苔悵容與兮徘¶
徊一去千年兮時不復來至若圓潭寫鏡方流聚玉苔¶
何水而不清水何苔而不緑漁夫逰兮漢川曲歌滄浪¶
兮濯吾足桂舟横兮蘭枻觸浦溆邅廻兮心斷續别有¶
崇䑓廣厦粉壁椒塗梁木蘭兮椽瑇瑁草離合兮樹珊¶
瑚白露下蒼苔蕪暗瑶砌澁瓊鋪有美人兮向隅應門¶