可樂人胥以亨大則有燾載之義小則無角和(疑/)之名¶
固端拱而成理豈繫物而為程者哉¶
　　　透橦童兒賦¶
卓絶之伎不為則已為必陵羣駭目駕俗驚耳觀透撞¶
之兒信其然矣雲竿百尺繩直規圓推有力者樹之君¶
前僔僔就日亭亭柱天鬼魅不敢傍其影鵷鸞不敢翔¶
其顛此兒於是跂雙足戢兩臂踴身而直上若有其翅¶
盡竿而平立若餘其地人以為難我以為易人以為恐¶