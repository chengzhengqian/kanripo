其阻故漢髙因焉以定楚項之難𤣥宗幸焉以銷陽九¶
之變蜀王無道恵文伐之公孫僣號光武滅之由是而¶
言則劍門之險所以助順不以興亂所以輔中州不以¶
限荒服苟戎夷議侵軼狂愚懐割據逆天反道必覆敗¶
隨之皇帝諒闇之初嵗在已未漁陽公作鎮之一紀也¶
蠻夷之衆寡君長之情偽道途之險易攻守之利病皆¶
暗得於胷中不差於毫髪矣而犬戎承我遏宻犯我亭¶
障以其控弦十萬與羣蠻之師出沉黎出大井出僰道¶