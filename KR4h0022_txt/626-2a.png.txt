孝因心不由於外奬深仁植學性禀於自然故能聿膺¶
景福式光正緒皇基永固宸構克昌加以識贍機物天¶
姿獨秀生知之量振古莫儔比者監守務殷親覽政事¶
所關視聽決斷如流凡有朝野僉論歸美況臣委質階¶
陛齒跡宫闈恭聞喜躍實百恒品區區所望惟願盛徳¶
日新勵兹三善無忘四術率土蒼生幸甚見去年之内¶
數召學士等入討論經籍亹亹不倦此之令問播於邇¶
遐在外聞者誰不欣然今夏已來接對遂簡講藝之道¶