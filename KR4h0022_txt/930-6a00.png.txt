紹前脩佩服嚴訓永慕蓼莪之痛長懐創鉅之悲揚名¶
顯親頌德褒美昊天罔極孝莫大焉敬述徽猷書於樂¶
石銘曰¶
英英韋公山岳粹氣植性敏逹存誠忠懿應物之材刜¶
鍾之利踐言履信依仁守義五登秩序三掌職司便蕃¶
省闥宻勿軒墀進退容止周旋羽儀壮圖未展遷壑纒¶
悲鳳城之側龍首之陽墳生宿草魂閟連岡逝川兮茫¶
茫隴樹兮蒼蒼勒銘兮貞石千古兮傳芳¶