上德之面賜五品服未幾遷中丞每對延英必移時盖¶
言天下事有武將直臣為宿州刺史豪奪聚歛以貨數¶
百萬厚結權貴公按之為有力者排㡬不免竟以詞堅¶
理直上意廻直臣乃得罪由是上以清直知又面賜金¶
紫拜戸部侍郎時望允(一作/允)塞中書令韓𢎞以財投分¶
公拒而不受上因他事得(一作/知)之愈賢公遂作相持重¶
顧大體不言細事嘗謂同列諸相曰致理之本流品為¶
先彛倫攸叙盖謂此也每惜名噐力與同列争方鎮以¶