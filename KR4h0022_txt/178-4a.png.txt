清蹕幸禪樓前驅歴御溝還疑九日豫更想六年逰聖¶
藻輝纓珞仙花綴冕旒所欣延億載寧祗慶重秋¶
　　　奉和幸三㑹寺應制(寺傳云蒼/頡造書䑓)李　嶠¶
故䑓蒼頡里新邑紫泉居嵗在開金寺時來降玉輿龍¶
形雖起刹鳥迹尚留書竹是蒸青外池仍㸃墨餘天文¶
光聖草寳思合真如謬奉千靈日欣陪十地初¶
　　　同前　　　　　　　　　　鄭　愔¶
鳥籀遺新閣龍旂訪古䑓造書臣頡往觀籍帝羲來睿¶