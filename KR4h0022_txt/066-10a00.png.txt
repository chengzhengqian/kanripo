昔終軍志藴勇謀辯能遊説願陳炎漢之威武逺挫勁¶
越之鋩銳以謂嘉言是發不假短兵之交逺畧無儔思¶
得長纓以繫乃言曰蠢爾越裳僻在遐方隔華夏之正¶
朔闕貢賦之典章遂得持漢節適蠻荒得執纓以奉使¶
期繫虜而來王既存乎功莫我大奚辭於道阻且長摧¶
倔彊於舌端匪申北面之禮曳威蕤之首飾將服南方¶
之彊既而届彼絶域於焉辯惑以利害為紀綱以禮義¶
為組織明其攻取之計比以衆寡之力越王於是俯而¶