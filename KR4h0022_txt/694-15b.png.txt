安可以無禮於下哉竊觀在朝群臣當樞機之寄者或¶
地隣齊晉或業預經綸並立事立功皆一時之選處之¶
衡軸為任重矣任之雖重信之未篤信之不篤則人或¶
自疑人或自疑則心懷茍且心懷苟且則節義不立節¶
義不立則名教不興名教不興而可與固(二字一/作立)太平¶
之基保七百之祚未之有也又國家重惜功臣不念舊¶
惡方之前聖一無所間然但寛於大事急於小罪臨時¶
責怒未免愛憎之心不可以為政君嚴其禁臣或犯之¶