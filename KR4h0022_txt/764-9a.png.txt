訛夫才(一有/智字)因習就固然之理進士者時共貴之主司¶
褒貶實在詩賦務求巧麗以此為賢不惟無益於用實¶
亦妨其習學(一作/正習)不惟撓其淳和實又長其佻薄自非¶
識度超然特成孤秀其餘所習悉昧本源欲以啓導性¶
靈奨成後進斯亦難矣故士林鮮體國之論其弊一也¶
又人之心知(一作/智)盖有涯分而九流七畧書籍無窮主¶
司徴問不立程限故修習之時但務抄畧比及就試偶¶
中是期業無所成固由於此故當代寡人師之學其弊¶