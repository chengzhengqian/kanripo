又慎之至也故祥刑則死者不恨而生者不怨怨恨不¶
生則災害不作災害不作則太平之理也以堯舜之聖¶
猶曰惟刑恤哉以成康之賢故稱明徳慎罰為政之道¶
可不慎歟自周室浸微穆王荒耄作五刑之屬立三千¶
之條度時而用所謂刑亂者也春秋之時王道浸壊征¶
伐交起教化不行子産鑄書見疵扵叔向荀寅設法獲¶
毁於仲尼偷薄之政自是滋矣秦至始皇專任刑罰赭¶
衣塞路姦邪並生囹圄成市天下愁苦劉項一呼土崩¶