日徃月來唯天所以運序山鎮川流唯地所以宣氣運¶
序則寒暑無差宣氣則雲雨有作故能成天地之大徳¶
育萬物而為功况以一人君於四海睹物欲運獨見致¶
治不藉羣才未之有也是以唐堯欽明命羲和以居岳¶
虞舜睿徳升元凱而作相伊尹鼎爼之媵為殷之阿衡¶
吕望漁釣之夫為周之尚父此則鳴鶴在隂其子必和¶
風雲之從龍虎賢哲之應聖明君徳不囬臣道以正故¶
能通天地之和順隂陽之序豈不猶元首而有股肱乎¶