左右此耕夫十去其一也上好珍竒則商通無用之貨¶
上好伎巧則工作無用之器器與貨皆出於人力乃委¶
於無用之地此耕夫十去其一也此數者乃困生人之¶
力而竭國用之甚者陛下誠能慕乎茅茨之化繩浮屠¶
惑衆之說抑姦吏賦斂之心閉工商無用之事則百民¶
皆歸本而墾闢矣何慮乎口食至多哉陛下誠能節嬪¶
嬙之侍斥犬馬之繁减海陸之溢省車輿服玩之珍則¶
賦自然足何慮乎供億之衆哉故語有曰百姓足君孰¶