　　　知合孫吳可以運籌决勝䇿¶
問朕聞武以保大定功刑以禁邪止殺軒轅三皇之聖¶
莫能去兵陶唐五帝之聦時猶振旅故知體國經野宜¶
有吊伐居安慮危可無預備朕纂承丕業䖍守大寳因¶
祖宗之既康恐文武之將墜兢兢戒慎翼翼憂勤而德¶
教誕敷烽燧尚警三邉毎勞於征伐百姓不歌於耕鑿¶
言念于役深軫於懐所以日旰忘飡中宵輟寐思謀臣¶
以制敵折衝於樽爼索名將以守邉降伏其戎㓂行何¶