何嗚呼覆燾之間首圓足方竊盗聖人之教甚於䑕者¶
有之矣若時不容端人則白日之下故(一作/此字)得騁於陰¶
私故桀朝䑕多而闗龍逢斬紂朝䑕多而王子比干剖¶
魯國䑕多而仲尼去楚國䑕多而屈原沉以此推之明¶
小人道長而不知用君子以正之猶嚮之䑕竊而不知¶
用狸而止遏縱其暴橫則五行七曜亦必反常於天矣¶
豈直流患於人間耶某因養狸而得其道故備録始末¶
貯諸篋内異日持諭於在位之端正君子¶