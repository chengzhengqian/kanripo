為盛進爵為公改卦萬年縣通前二千四百户除隴州¶
刺史都督隴州諸軍事隴坻路遥秦川望逺鄧仲華之¶
不去馬文淵之願歸尋除凉州刺史總督河西丼𤓰諸¶
軍事地似伏龍城如飛鳥燉煌實録宛在胷襟玉門亭¶
障無勞圖畫有馬如羊不以入厩有金如粟不以入懐¶
柱國齊王今上之介弟龔行薄伐問罪河陽以公為行¶
軍長史叅謀帷幄中軍之司既舉魏絳上卿之佐實用¶
荀林以公方之差無慙徳(周書有軍/還二字)除使持節大將軍¶