願特留睿情每存規誡聞過必改見善必行朝夕孜孜¶
常恐不及則邦家是頼天下幸甚進徳脩業大易垂文¶
說禮敦詩春秋所貴尚書云念終始典于學禮云玉不¶
琢不成器人不學不知道孔子曰吾嘗終日不食終夜¶
不寢以思無益不如學也殿下昔在藩邸耽讀典墳論¶
道觀書匪朝伊夕自升儲貳巳歴炎凉侍讀承言稍以¶
稀簡雖睿姿天挺神用生知器業自然非求外奬然更¶
加研勵彌益風猷伏願數召儒生勤脩學藝縑緗不離¶