成器清明在躬官非(一作/百官)稱才吾不謂之仕宦人非克¶
己吾不謂之交通處未全隱和而莫同且欲墀岞崿苑¶
蒙籠閒亭一所修竹一叢蕭然物外樂自其中其竹也¶
初栽尚少未長仍小雜以喬木環為曲沼遵逺水以澆¶
浸編長欄而䕶遶向日森森當風嫋嫋勁節迷其寒燠¶
繁枝失其昏曉踈莖歴歴旁見人交葉重重上聞鳥其¶
亭也溪左巖右川空地平材非難得功則易成一門四¶
柱石礎松櫺泥含椒氣瓦覆苔青纔容小榻更設短屏¶