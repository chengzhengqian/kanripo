自靜然後賑廪恤人蠲農命使逺無不肅邇無不安姦¶
宄戢心權豪屏息京輦絶桴皷之響邉陲無𤇺爟之虞¶
可謂超三躋五度契踰繩者矣故有識曰佇其云亭齊¶
人已臻於仁夀不享堯運不升軒雲豈獨唐俗有䘮考¶
之悲杞人懐崩天之怨而已謹按諡法敬祀享禮曰聖¶
闢土斥境曰武聦明睿知曰獻經天緯地曰文慈恵愛¶
親曰孝先皇帝肅祗禋祀非禮不行得不謂之聖乎收¶
復舊疆誅鋤梗驁得不謂之武乎好文樂賢興善不倦¶