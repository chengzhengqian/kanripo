所由(一作/在)隨事優恤盖不體仁無以為長不知道無以¶
用心故道者衆妙之門而心者萬事之統得其要㑹義¶
可以兼濟於人失其指歸生不能自全於已故我𤣥元¶
皇帝著道徳經五千文明乎真宗至於妙用而有位者¶
未嘗(詔令/作之)講習不務清净(一作/静)欲令所為之政(詔令/作正)教¶
何從而至于太和者耶百辟卿士各湏詳讀勉存進道¶
之誠更圖前席之議至如計較小利綜緝煩文邀名且¶
行去道彌逺違天和氣生人怨心朕甚厭之所不取也¶