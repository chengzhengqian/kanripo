　　　秋日餞陸道士陳文林(得風/字)　駱賔王¶
青牛遊華岳赤馬走呉宫玉柱離鴻怨金壘浮蟻空日¶
霽崤陵雨塵起洛陽風唯當𤣥度月千里與君同¶
　　　遊青都觀尋沈道士(得仙/字)　　劉孝孫¶
紛吾因暇豫行樂極(一作/亟)留連尋真謁紫府披霧覿青¶
天𬗟懐金闕外遐想玉京前飛軒俯松竹抗殿接雲烟¶
熖熖清夏景嘒嘒早秋蟬横琴對危石酌醴臨寒泉聊¶
祛塵俗累寕希龜鶴年無勞生翼羽自可狎神仙¶