今有人負病於此則其親戚者憂之聞善醫則不逺燕¶
越而求之欲其病之速瘳若嘘毛掇葉之易是直智無¶
所施耳然則憂者雖甚不能為也善為者又非所憂也¶
不憂非薄人也非其地耳彼誠善醫也安得人人而憂¶
之必居其地而耻不能則将悉其技而為之與憂者之¶
心不異故病甚憂戚之得善為之醫則幾乎平理矣不¶
得善醫者百十旦夜坐環之而藥謀無所曉其云死䘮¶
幾何故曰憂不能為技不習也為者不必憂非其地也¶