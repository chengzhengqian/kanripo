而立名大則宇宙普洽小則纎毫必經翕翕習習清清¶
泠泠排春樹而如動帶秋蓬而似輕所以炎清順夏勁¶
厲隨冬入金縢而彰聖道通蘭䑓而表雌雄飄玉蘂於¶
濃草零圭葉於衰桐候呉範於帷内御列子於空中爾¶
乃下振方輿上飛圓葢懐壯士之適秦悦髙皇之還沛¶
乍靃靡於衆卉時颼飀於藂籟若乃乗陵髙逈出入幽¶
㣲摇寳釵於雲髻動環珮於羅衣飄遊絲以隂映舞輕¶
雪以零飛銅烏迎而廻翼胡馬聽而思歸乍來復徃有¶