計陛下獨宵衣旰食天下亦未之理也又古之選用賢¶
良取其稱職或遥聞而辟召或一見而任之是以士修¶
素行不圖僥倖羣小不逮亦用息心以故奸慝自止流¶
品不雜今天下未必理於上古而事務日倍於前誠為¶
不正其本而設巧於末所謂末者吏部條章動盈千百¶
刀筆之吏辨析毫釐節制搶攘溺於文墨胥徒之猾又¶
緣隙而起(唐書作緣/姦而奮)臣以為始造簿書以備用人之遺¶
忘耳今反求精於案牘不急於人才亦何異遺劍中流¶