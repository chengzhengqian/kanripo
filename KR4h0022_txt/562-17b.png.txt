臣某言臣聞至徳有感嘉瑞必呈非汪洋霶霈不能動¶
神靈非葳㽔䢔遝無以彰明盛伏惟陛下登建皇極二¶
紀于茲情無忘于一日徳彌新於萬載懐徠反側優容¶
直諒至仁所漸潜銷于毒螫大賚所及無間于忽荒故¶
得禎祥荐臻䇿簡填委迨于今日不可勝書此實上天¶
所以丁寧俟登封告成也今又見許州長社縣劉斌地¶
内連理棠樹圗徐州彭城縣陽守志園中合歡𤓰圗又¶
進白兎并圗等伏以甘棠符於國號連理表於邑中𤓰¶