先公洎諸子之禄者五十一政主家主祀者五十一年¶
壽七十四封河東縣君先公故也河東郡太夫人贊故¶
也列郡啟封為妻為母論者以兼命斯貴同時難之然¶
天下公議稱先公位不稱德雅知贊者亦謂贊等命不¶
偶時而太夫人五福百禄之徵蓋上有所不充下有所¶
未極贊質員賞皆自痛欲養欲報各孤其分號天訴天¶
天不我聞伏念昔罹荼毒備承至誠以為殺身無逮揚¶
名有補忍死為重徇情則輕煢獨(一作/煢煢)茍至不敢自滅¶