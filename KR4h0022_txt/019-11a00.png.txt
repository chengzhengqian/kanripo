如彼為天之統兮又如此明廷樂叶寧俟於李延年皇¶
上聲撝豈慙於夏后氏既而榮發枯槁春流遐邇願一¶
變於寒枝獲生成兮若是¶
　　　懸土炭賦(以寒暑相參輕/重可驗為韻)　　　王　起¶
國家順天之情作人之程乃懸乎土炭有象夫權衡惟¶
土也叶隂氣之動惟炭也應陽氣而生故将法之而令¶
出瞻之而教成乃左乃右一重一輕苟二物之不爽知¶
四序之攸平有司修厥官承厥緒繩木有凖鈞銖獲所¶