非鐘皷之器立德為正鵠之體也鄙生乎堯日選乎璧¶
池逹弓矢之妙㫖偉棟宇之宏規儻斯道而可復庶當¶
見擇之刑儀¶
　　　八卦賦　　　　　　　　　敬　括¶
太古之氣是生兩儀浩然無測淵乎勿為雖混沌之已¶
判尚㝠蒙而未知既不辨其兩偶孰能察其三竒爰有¶
皇聖其惟伏羲索四營之妙理究三才之大規乃畫八¶
卦以窮萬象神可以測來知可以藏徃辨庶品於竒功¶