臣某言中使某至奉宣聖㫖賜臣新柑若干顆猥(集作/持)¶
䧏殊私再頒名果自逺稱貴以新為榮臣某中謝伏以¶
果實既成南方有貴瓊茅合貢中禁為珍(集無此/四字)方外¶
貢來人間未覩黄苞輝影雕爼増華芬芳初佐於天庖¶
慶賜忽霑於(集作遂/霑於)凡口甘踰萍實剖食既同於楚謡¶
寒比柘漿析酲何慙於漢史恩光斯重尸素彌彰誓當¶
捐軀以申上荅(四句集作感恩/思効倍百恒情)臣無任感戴之至¶
　　　為武中丞謝賜櫻桃表　　　栁宗元¶