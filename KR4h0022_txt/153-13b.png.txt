　　　南海苦雨寄贈王四侍御　　楊　衡¶
炎風雜海氣暑雨每成霖塗泥親杖屨苔蘚漬衣襟念¶
近劇懐逺涉淺定知深暗溝夜滴滴荒庭晝霪霪折簡¶
展離曠理逕俟招尋處隂誠多慘况乃觸隅禽¶
　　此詩二百五十七巻重出今已削去¶
　　　雨中寄張慱士籍侯主簿喜　韓　愈¶
放朝還不報夜半(一作/半路)蹋泥歸雨慣曽無節雷頻自失¶
威見墻生菌徧憂麥作蛾飛歲晩偏蕭索誰當救晉饑¶