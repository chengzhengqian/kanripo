六日寅時老人星見於南極其色黄明潤大者聖惟合¶
徳神實効祥必垂有爛之文以表無疆之休臣某中謝臣¶
聞𤣥象示人昊穹凝命曜爲經而宿爲紀則曰常名斗¶
挹酒而牛服箱或標虛稱未若候時而出有道則彰居¶
五福之先在三辰之列伏惟皇帝陛下昭明老契游泳¶
莊寰(集作/環)戒(集作/式)是中秋呈兹上瑞况見於午位又屬¶
寅時仰考𤣥符乃有深意自南耀彩將𢎞解愠之風近¶
曉流光欲助無私之日皇心載裕靈鑒孔昭凡居率土¶