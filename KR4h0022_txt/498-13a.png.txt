法官如此則仁恕之誠廉平之氣不散於簡牘之間矣¶
掊尅之心舞文之弊不生於刀筆之下矣與夫愚詐小¶
吏竊而弄之者功相萬也臣又聞管仲奪伯氏之邑沒¶
無怨言季羔刖門者之足亡而獲宥孔明黜廖立之位¶
死而垂泣三子者可謂能用刑矣臣伏思之亦何代無¶
其人乎(集作/哉)在乎求而用之考而奨之而已伏惟陛下¶
再三察焉¶
　　　使人畏愛恱服(理大罪/赦小過)¶