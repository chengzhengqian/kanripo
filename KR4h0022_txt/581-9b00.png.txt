　　　為盧相公謝除中書侍郎表(貞元十一年/正月六日)¶
　　　　　　　　　　　　　　　權德輿¶
臣邁言伏奉今月日恩制授(一作/命除)臣中書侍郎同中書¶
門下平章事祗奉詔命循省妄庸感恩量力不知所措¶
中謝臣聞宰相者叙四時之化順萬物之宜用賛裁成¶
使之茂遂而中書密勿庶政本源以奉大猷是為右弼¶
臣實凡軰本無他能家尚儒風獲承緒業因緣忝幸踐¶
履班榮誠不自意忽焉過量台司待罪已涉三年妨賢¶