月而平去嵗西征則善陣不戰今兹東伐則善師不陣¶
有以見睿略天縱神武日新聖道久而投刄皆虚徳澤¶
深而用力彌寡從此氛(集作/災)窮沴盡俗變風移百蠻成¶
冠帶之鄉五兵爲耒耜之器溥天同軌比屋可封古今¶
一時堯舜何逺臣謬膺重寄時荷殊恩載(集作/再)逄河海¶
之清三覩鯨鯢之戮志深除惡義切同休歡抃之誠倍¶
萬恒品無任手舞足蹈屏營之至謹奉表陳賀以聞¶
　　　賀収蔡州表(憲宗/)　　　　　劉禹錫(元和十/二年)¶