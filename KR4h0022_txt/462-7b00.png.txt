自王道衰人風薄居上莫能公道以御物為下必踵私¶
法以希時上下相䝉君臣義失義失則政乖政乖則人¶
困盖同徳之風難嗣離徳之軌易追則任者不休休者¶
不任則衆口鑠金戮辱之禍不測是以行歌避代辭位¶
灌園巻而可懐黜而無愠放逐江湖之上沉赴河海之¶
流所以自潔而不悔者也至於閭閻秀異之士鄉曲博¶
雅之儒言足以佐時行足以勵俗遺棄於草野堙滅而¶
無聞豈勝道哉所以覽古而嘆息者也方今區宇一家¶