一㸃銷未盡孤明在竹隂晴光夜轉瑩寒氣曉仍深還¶
對讀書牖且闗乘興心已能依此地終不傍瑶琴¶
　　　會稽郡樓望雪　　　　　　張　繼¶
江城昨夜雪如花郢客登樓望霽華大禹壇前仍聚玉¶
西施渚上更飄紗簾櫳向晩寒風度睥睨初晴落影斜¶
數處微明消不盡湖山清暎越人家¶
　　　小雪　　　　　　　　　　戴叔倫(類詩作/釋清晝)¶
花雪隨風不厭㸔更多還肯失(類詩/作蔽)林巒愁人正在書¶