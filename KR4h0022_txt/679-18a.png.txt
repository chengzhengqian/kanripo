文者聖人假之以逹其心逹則已理窮則已非故髙之¶
下之詳之略之也愚欲去彼取此則安步而不可及平¶
居而不可踰又何必逺闗經術(集作/籍)然後騁其材力哉¶
昔人有見小人之違道者恥與之同形貌共衣服遂思¶
倒置眉目反易冠帯以異也不知其倒之反之之非也¶
雖非於小人亦異於君子矣故文之異在氣格之髙下¶
思致之淺深不在其磔裂章句隳廢(集作/壊)聲韻也人之¶
異在風神之清濁心志之通塞不在於倒置眉目反易¶