九丘之籍理析異同三墳五典之書義分小大舉兩端¶
而擬議興百代而沙汰既理貫於中亦聲聞於外實鈎¶
深而索隠况致逺而情髙信積學而無倦豈待問而有¶
勞談柄乍揮振冠蓋之岌岌詞源忽注㵼江海之滔滔¶
將以演制度之善論威儀之盛撮五經之閫閾為九流¶
之龜鏡連山魯史自此而刋禮義詩書自兹乃正夫如¶
是始可以化人倫施國柄有典有則惟明惟聖上知恭¶
勤下審教令然後代有等威理歸清净懿哉釋鈐鍵之¶