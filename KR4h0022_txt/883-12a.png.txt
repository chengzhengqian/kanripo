駿奔莫不來享無有逺近而執正以公代曉邉事職在¶
行人且曰夷性持(集無/此字)翻覆黷盟阻德我今有事戎或¶
生心我張吾師有備無患若何公曰不可夫封禪者所¶
以告成功也觀兵者所以威逆命也云亭苖扈非一時¶
之事也受脤執燔非三代之禮也天方佑我光啓舊服¶
憬彼獯鬻能違天乎無庸勦人可以諜告從之秋九月¶
突厥果使其相執失頡利發與其介阿史德暾泥熟來¶
朝公之謀也東封還遷兵部侍郎所父之職夏卿之亞¶