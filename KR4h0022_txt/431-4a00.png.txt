物亦至頃嵗蜀川浙右怙亂阻兵人神共誅剪滅相次¶
務漸偃革期於措刑方蕭斧以懲奸庶干羽以成化而¶
淮蔡冦孽稔禍延灾問罪興師盖非獲已每念征行之¶
暴露軫饋給之煩勞中宵惕然載益祗厲妖兇既殄黎¶
庻用康斯皆宗社垂休中外協力將勤恤於下土冀昭¶
答於上𤣥兹朕所以思與羣公卿士勵精於庶政也今¶
屬獻嵗發春授時惟敬勾萌盡達幽蟄咸蘇徽纆可矜¶
鰥惸在念俾疎網之是决與慶澤而惟新可大赦天下¶