著食場之詠固藏器以俟時亦進思而體命徒觀其來¶
頌來歌以引以翼因考覆而升降隨臧否以黜陟叩兩¶
端而不疑守大中以立極將採梢雲之幹必表凌霜之¶
色人未易知道亦難測儻棄瑕而錄用希萬國以不息¶
　　　射宫試貢士賦(以試之射宫考/藝觀德為韻)失　名¶
古者先擇藝之科盡得賢之意以諸侯益禄之選用男¶
子懸弧之事禮容斯作皆專正鵠之能藝實不同故有¶
射宫之試於是英髦畢集弓矢皆持望其審固定以妍¶