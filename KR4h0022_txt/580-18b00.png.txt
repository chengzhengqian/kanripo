入仕四紀于兹三省微躬一何厚幸是以毎涖一職毎¶
徙一官未嘗不心効權衡操懷竹栢雖齷齪廉謹曾無¶
異績而毫釐過犯未汚簡書知臣在君匪敢矜述自陛¶
下嗣臨寶位一十七年不以疲駑猥蒙奨㧞授以疆土¶
假以麾幢入居宗廟之司出典股肱之郡八座之貴臣¶
拜者三六條之榮臣守其五四開戎幕一佐中軍至如¶
宫相臺丞侍臣遥節兼命稠叠累遷頻速輝光既極盈¶
滿是憂間歲初領華州方宣聖澤俄以滑臺選帥非次¶