　　　加裴度幽鎮兩道招討使制　元　稹¶
門下夫以區區秦伯而猶念晋國曰其君是惡其人何¶
罪况朕均養億兆為之君親燕人冀人皆為乳哺而育¶
之者安忍以豺狼驅脅之故絶其飛走盡致網羅止行¶
犯命之誅是用開其一面河東節度觀察處置等使金¶
紫光祿大夫守司空兼門下侍郎同中書門下平章事¶
大原尹北都留守上柱國晋國公食邑三千户裴度昔¶
者區域之中蜂蟻巢聚蔡有逆孽齊有狡童厥初圖征¶