皇帝叶天行乘春候張廣樂而化通鬼神徴舞馬而懐¶
柔奔走爾其聆音却立赴節騰湊顧遲影而傾心效長¶
鳴而引脰徘徊振迅類威鳯之來儀指顧倏忽若騰猨¶
之驚透眄鐘鼓而載止暢簫韶之九奏洎宛跡遲遲汗¶
血生姿順指不動因心所之日照金羈而晴光交映風¶
飄錦覆而淑氣相資顧以退而未即將欲進而復疑絶¶
節交衢而大人相慶赴曲齊列而皇心則怡豈若檀溪¶
水上章臺路前塵埋玉勒汗濕金鞭竟空疲於力用固¶