之大禁襲春秋之所諱詩曰敬天之怒無敢戲豫孝經¶
曰治國者不敢侮於鰥寡而况於士人乎今不恤庶人¶
之擾而建都國不畏上天之怒而長戲豫棄安就危棄¶
存就亡棄易就難棄約就奢而欲永有天下恐不可得¶
也但恐頃年已來水旱不節天下虛竭兆庶困窮戸口¶
逃散流離艱苦鞏洛暴水所䘮尤多江淮赤地饑餒者¶
衆加以東北有不賔之冦西凉有䘮失之軍干戈嵗増¶
疆場騷動近又胡羯逆命徵發不寧料事度宜豈應更¶