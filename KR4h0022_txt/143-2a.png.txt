就剞劂仍加平鱗鏟甲落角摧牙重重碎錦片片真花¶
紛披草樹散亂煙霞若夫松子古度平仲君遷(左思呉/都賦平)¶
(仲君遷松/梓古度)森梢百頃槎枿千年秦則大夫受職漢則將軍¶
坐焉莫不苔埋菌壓鳥剥蟲穿或(一無/此字)低垂於霜露或¶
(一無/此字)撼頓於風煙東海有白木之廟西河有枯桑之社¶
北陸以楊葉為闗南陵以梅根作冶小山則叢桂留人¶
扶風則長松繫馬豈獨城臨細柳之上塞落桃林之下¶
若乃山河阻絶飄零離别㧞本垂淚傷根瀝血火入空¶