無波俯循凉德載懷寅畏故以嵗首肅事禋宗爰撰令¶
辰親祀方澤採黄圖之舊制定累朝之前基神地取則¶
於禮經宥宻同規於詩頌三祖登配群望畢從咸池之¶
舞在列合鍾之管斯陳祥風入候當乎八變之殷瑞日¶
揚暉属乎三獻之始臣工助而胥悅兆庶觀以相趨精¶
誠克申感慶交集頃縁郊籍已肆𤯝灾貸宥之道未應¶
頻降但精享云闕既曠代而方修福釐所被思寰宇之¶
同休(疑/)宜因大典式暢洪恩可大赦天下¶