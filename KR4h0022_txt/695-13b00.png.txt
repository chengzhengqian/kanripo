則哲能官人(唐書作/官下同)安民則惠黎民懷之(唐書無/此一句)能哲¶
而惠何憂乎驩兜何畏乎有苗者是(唐書無/此字)也則(唐書/作是)¶
明官得其人而天下自理矣古者取人必先採郷曲之¶
譽然後辟於州郡州郡有聲然後辟之(唐書文粹/並無此字)於五¶
府才著五府然後昇之於天朝此則用一人所擇者甚¶
悉擢一士所歴者甚深孔子曰譬有美錦不可使人學¶
製此明用人不可不審擇也用得其才則理非其才則¶
亂理亂所繋焉可不深擇之哉今之取人有異此道多¶