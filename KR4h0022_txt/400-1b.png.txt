命今兹命爾其有旨哉昔談之書遷能脩之彪之史固¶
能終之惟爾先父嘗譔建中實録文質詳略頗得其中¶
爾宜繼前志率前脩無忝爾父之官之職可¶
　　　授韓愈比部郎中史館修撰制¶
勑太學博士韓愈學術精博文力雄健立詞措意有班¶
馬之風求之一時甚不易得加以性方道直介然有守¶
不交勢利自致名望可使執簡列為史官記亊書法必¶
無所苟仍遷郎位用示褒升可依前件¶