　　　馬當山銘　　　　　　　　陸龜䝉¶
言天下之險者在山曰太行在水曰呂梁合二險而為¶
一吾又聞乎馬當彼之為險也屹乎(集作于/下同)大江之旁¶
恠石憑怒跳波發狂日黯風助摧牙折檣血和蛟涎骨¶
横魚吭幸而脫死神魂飛揚殊不知堅輪蹄者夷乎太¶
行仗忠信者通乎呂梁便舟檝者行乎馬當合是三險¶
而為一未敵小人方寸之包藏外若韋順(古本作/韋脂)中如¶
劒鋩蹈藉必死鈎𠢐必傷在古已極於今益彰(集作/昌)敬¶