無為樞機必慎跡暢髙節心融密印詞不能豁其胷襟¶
故舂容於絶韻而京口歸魂毗陵旅櫬可勝悲哉心䘮¶
自何身役炎洲先生大歸赴哭無由古之逹者以生為¶
浮先生徂征與化同遊四節不畱物無長在寂寂賔階¶
人遷事改陶潛自祭管輅知終本師瞿曇了逹虚空初¶
命少子昏冠先(一作/光)禮兆祭(一作/發)深哀(疑作/衷)聖朝悼歎¶
儻遂追崇忝友季茂休戚略同北望丹徒山險萬里文¶
非尺牘鬱塞盈胷想公形容昭况肅恭尚饗¶