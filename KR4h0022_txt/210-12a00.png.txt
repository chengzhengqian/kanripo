　　　苦熱行　　　　　　　　　王　轂¶
祝融南來鞭火龍火旗焰焰燒天紅日輪當午凝不去¶
萬國如在洪爐中五嶽翠乾雲彩滅陽侯海底愁波竭¶
何當一夕金風發為我掃却天下熱¶
　　　同前　　　　　　　　　　僧　鸞¶
燭龍銜火飛天地平陸無風海波沸彤雲疊掛竒峰長¶
焰焰流光爇凝翠烟島摶鵬嚲雙翅羲和赫怒强總轡¶
飲流夸父斃長途始見當中印王字明明夜西朝又東¶