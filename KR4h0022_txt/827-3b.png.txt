所蟠狸䑕之所逰茂樹惡木嘉葩毒卉亂雜而争植號¶
為穢墟韋公之來既逾月理甚無事望其地且異之始¶
命芟其蕪行其塗積之丘如蠲之瀏如既焚既釃竒勢¶
迭出清濁辨質羙惡異位視其植則清秀敷舒視其蓄¶
則溶漾紆餘恠石森然周于四隅或列或絶(集作/跪)或立¶
或仆竅穴委䆳堆阜突怒乃作棟宇以為觀逰凡其物¶
類無不合形輔勢效伎於堂廡之下外之連山髙原林¶
麓之崖間厠隠顯邇延野緑逺混天碧咸(集本如此是/英華作或非)¶