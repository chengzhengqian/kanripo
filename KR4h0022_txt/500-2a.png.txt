　　　對　　　　　　　　　　　馮萬石¶
對臣聞天地草昧洪鈞列五運之期雲雷始屯大德分¶
一人之位莫不時来命偶人迪(一作/遊)天將白環昭虞后¶
之功𤣥珪錫夏王之徳空桑負鼎遇為牲之君渭水張¶
羅得非熊之相伏惟陛下化光坤載道叶乾行總五氣¶
以發生籠百王而亭育粤若稽古推厯數之存亡感而¶
遂通酌天人之符命明揚側陋典採芻詞開闡大猷旁¶
求雅問則天文幽逺誠匪管窺然人事昭彰敢陳壅塞¶