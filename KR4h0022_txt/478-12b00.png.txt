而制其離以我治而乗其亂故雖孫吳再生亦不知為¶
敵人計矣制䇿曰漢臣有二十八将自比夫幾人臣聞¶
漢有二十八将者上應二十八宿也或以文雅光國鄧¶
禹有决勝之竒或以武能威人吳漢有綏邉之畧功論¶
樹下馮異之績彌彰氷結河中王覇之誠尤著臣以卑¶
賤夙無噐業竊循運合聖恩不次得叅賢俊之末安敢¶
自強而比哉清問猥及臣當萬死制䇿曰景畧可逮於¶
孔明張遼得齊於闗侯斛律光賀若弼近代之用誰優¶