慎殿下初升儲位養徳春闈理宜靜黙自居文史為務¶
不可數為逰縱以損徳音尚書云内作色荒外作禽荒¶
甘酒嗜音峻宇雕墻有一於此未或不亡伏願詳覽古¶
今以為鑒誡殿下驅使之人每於北門召入如此等色¶
皆是憸利小人縁得供奉祗承自謂别䝉恩幸外則妄¶
為威福内則專事諂諛巧媚百端以求顔色日為一事¶
時進一言漸漬纎㣲遂成瑕累此之浸潤最難覺察特¶
湏斥逺屏黜不宜親近左右殿下皇儲國嗣帝子天孫¶