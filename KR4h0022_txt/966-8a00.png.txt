崔氏長女名某先笄之某年不幸遘癘未幾丁烈考太¶
常卿贈吏部尚書常山公難至哀乗之共迫正氣以貞¶
元七年秋八月己酉夭於東郡冬十月乙巳兄元方哀¶
奉尚書從先相國于北邙山以長女祔于尚書之側嗚¶
嗚女之生也乗髙祖博陵之殊勲曾祖禮部府君之令¶
望先相國之盛業先尚書之重徳何四葉垂裕合為禎¶
祥與夫惡疾至性摧之不勝豈天所助不能移定命乎¶
不然者烈祖顯考之徳之(一有惠也/二字恐非)純假以溢我我其¶