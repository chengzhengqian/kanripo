八驥揚衡雙龍翼盖雲罕徐廻鳴鐃韻響風承豹尾日¶
映鶡冠萬騎天行千乗雷動石鎧犀衣之士連七萃而¶
雲屯珠旗日羽之兵亘五營而星列鬱鬱阡阡震震填¶
填充溢乎國都彌漫於鄽邑者也若乃廻輿降蹕薦禮¶
帝儀揖大清秩羣望被大裘服山冕恭蒼璧之明祀穆¶
靈壇之禋敬黍稷非馨明徳惟馨日曜彤精天澄翠色¶
百僚師師九官濟濟千神叶福萬億均慶六典斯備三¶
禮必該焚柴吿成罔不欽若翠煙升緑(疑/)同河濵之瑞¶