非明主求臣願聞所陳期乎啓沃之佐想夫股肱之人¶
由是標格寰中萬姓瞻之以為凖髙居物外九重隔之¶
以為梟(疑作/臬)至乃不傾不危持堅孤絶非虹蜺之光欲¶
拖豈日月之明能揭故邦無道則我斯廢邦有道則我¶
斯設彼書謗之木安可與齊承露之盤何能並列吾君¶
庶政允釐獻納是思多聞得賢之頌每詠補衮之詩猶¶
恐化理未洽俊乂尚遺而彼士則可招矣在斯旌故宜¶
立之且夫為干者其利淺為旌者其功尠曷若當天下¶