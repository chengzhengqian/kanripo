蘊上聖之姿執大寳以御乎人夫寒暄發於咳唾生死¶
繫於喜怒其力與天地争(一作/同)大其財與泉源不窮臣¶
竊謂以此之力提五岳而塞乎四海也今賜策曰予竊¶
不讓欲追蹤乎三代俯視乎二漢此乃陛下謙光之至¶
也微臣敢不拜舞稱賀條列而言乎臣聞三代之理以¶
義化天下其猶天地之無不覆載日月之無不照臨雖¶
負至聖之姿常若不足在求賢以輔張諫以規憂天下¶
之憂樂天下之樂未嘗枉一物而私其功也三代之後¶