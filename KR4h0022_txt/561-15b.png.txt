臣聞廟貌嚴奉所以追孝天地明察則必垂祥伏惟皇¶
帝陛下全聖人之至徳合神道之設教受天之命嚴龔¶
奉先明發有懐載感于文武菲食致美必誠於宗廟序¶
五位而周順刑四海而化光兹以聖靈在天緬慕増惕¶
是有象設不忘哀矜永念興王之地如聞樂沛之言逺¶
自方州遷於京邑克配上帝髙居紫微當其撰吉之時¶
爰有奏章之請百神紛委萬靈朝拜雲浮瑞色樂協薰¶
風已含氣於潜龍更和響於翔鳯彰莫大之孝以嗣無¶