不待損益足以致理然茍有沿革則願陛下審本末而¶
述作焉盖禮者以安上理人為體以别疑防欲為用以¶
玉帛爼豆為數以周旋裼襲為容數與容可損益也體¶
與用不可斯湏失也樂者以易直子諒為心以中和孝¶
友為徳以律度鏗鏘為飾以綴兆舒疾為文飾與文可¶
損益也心與徳不可斯湏失也夫然則禮得其本樂逹¶
其情雖沿襲損益不同同歸于理矣¶
　　　復樂(古器/古曲)¶