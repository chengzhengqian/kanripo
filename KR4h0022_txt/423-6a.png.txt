以照臨盛德耿光格于上下昊天有成命我二后受之¶
列聖丕圖克大其緒文綏武靖奕葉連枝逮予纉修罔¶
敢失墜誠欲追縱在昔貽範將來陶末俗於至和返大¶
朴於已散而道不足以居域中之大文不足以成天下¶
之化恭已南面夙興夕惕遐想理古歉然于懷至於嗣¶
嵗豊穰寰海康静祅沴滅息華夷大同兹實監祐自天¶
匡救在下諒非已出安敢自多而三台百辟陳忠歴懇¶
加我大號其何以堪謂予守文宜述先志抑而不行者¶