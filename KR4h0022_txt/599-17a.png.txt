憑陛下來徃(後篇唐書/作徃徃)輕行警蹕不肅歴蒙宻乘險巇¶
卒然有逸獸狂夫(後篇作/奔突)驚犯左右豈不殆哉雖萬全¶
無疑然人主之動不冝容易也易曰思患豫防願陛下¶
為萬姓持重此不可止之理四也今國家北有胡冦覻¶
(後篇/作窺)邊南有夷獠騷徼關西小旱耕稼是憂安東近平¶
輸漕方始臣願陛下及時旋軫深居上京息人以展農¶
脩德以來遠罷不急之役省無用之費澄心澹慮惟億¶
萬年蒼蒼羣生莫不幸甚臣自度芻議十不一從何者¶