自貞元已來國家所以甘億兆之費於塞下蓋以犬戎¶
有侵軼之患而邉人思守禦之利也然而河湟之地日¶
削田萊之業日空塞下之人日亡戎狄之心日熾若此¶
無(集作/非)他不得備戎(集作/之)之術也且臣聞之君之命帥¶
帥之命將將之使卒猶心之使臂臂之使指然後敵可¶
擒而軍可制也今之屯戍者則不然衆其城堡異其師¶
長獲一馬則圖功虜一戎則告捷至於屠縣道掠方人¶
則曰使之(集無此/二字)力弱不足以應敵援寡不足以摧兇¶