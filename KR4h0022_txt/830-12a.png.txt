功不宣威以役人不狥己以使下郡邑不擾而厥功成¶
其大將官僚纍而請曰公之撫戎也三年而人無犯於¶
今朝闕有期再欲陳乞保留周嵗以副羣心常侍公乃¶
拜章上聞允叶誠請俄而天書下降褒讃其功詔曰委¶
以腹心是資信實有勞可奬即懋新恩宜加内府局令¶
歡聲溢衢逺近咸慶遂使覩事者增榮聞風者益勸公¶
之才識敏達恪勤公忠猶居外藩未展寵畧付之戎旅¶
可以夷静邉塵委以中樞可以肅整天禁而今而後必¶