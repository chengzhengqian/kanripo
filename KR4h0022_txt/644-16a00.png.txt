敗有恒兆不假離朱之目不藉子野之聽聊陳刺心之¶
說且吐代謀之言今帝道休眀皇猷允塞四民樂業百¶
靈効祉雖上相云亡而伊陟繼事秉文經武虎視龍驤¶
驅日下之俊雄收一世之英銳擊刺猶雷電合戰如風¶
雨控弦躍馬固敵是求蠕蠕昔遭離亂輻分瓦裂匹馬¶
孤征告困於我國家深敦隣附愍其入懐盡憂人之禮¶
極繼絶之義保衛出於故地資給惟其多少存其已亡¶
之業成其莫大之基深仁厚徳鏤其骨髓引領思報義¶