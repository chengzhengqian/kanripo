五彩而丹青韶望巻雲春臯一色而凝黛景䦨興逸氣¶
清心逺仰大儒之肆其德可師入處士之廬斯人若在¶
諷誦於逸彭之藻沐浴於扶陽之墟向来挹清議擅風¶
流即事竒偉佳辰行樂安可無述文在兹乎酆國善誘¶
(一作/議)詞宗見收士末内史禊亭之集竊倚琳琅衛尉别¶
業之遊濫先題目歸軒莫駐麗城將掩拙而不速恨無¶
倚馬之才婉而且㣲請談雕龍之什公命賦水字盍成¶
四韻云爾¶