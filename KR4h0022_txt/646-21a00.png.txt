肯返斾者乆之臣以為突厥銳而逃渤海懾懼勢未敢¶
出契丹大戰之後人馬俱羸其心不振又恃以荒逺必¶
無我虞而諸軍蓄銳乆思奮發新聞破賊無不増氣若¶
驅而襲之可不血刄而取也臣又與侍御史王審禮節¶
度副使烏知義及將士等僉議咸以為然議猶未决適¶
㑹勑令臣討逐臣已凖勑書當日宣布三軍之士莫不¶
踴躍於是㧞距䝉輪之伍響應投盖超乗之卒景集節¶
度副使右羽林軍大將軍烏知義即令都䕶裴旻理兵¶