克敬師保事業可大和順積中天縱溫文生知孝悌洎¶
分錫土望出東平符彩昭彰禮樂文錯固可正位重震¶
為天下之儲君人神叶從徳任相稱仰稽令典光載盛¶
儀是用冊命爾為皇太子往欽哉夫富貴莫大於家天¶
下忠孝莫大於敬君親俟爾一人貞于萬國必咨正事¶
必近正人必杜逸游必樂善道求諫如不及惡侫如探¶
湯懋爾厥修惟懐克和以貳于朕躬無忝祖宗之烈可¶
不慎歟¶