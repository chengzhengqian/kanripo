祖右司馬子青翟位至丞相後至漢末南渡始居丹陽¶
七世祖濬仕吳為鎮南将軍荆州刺史祖降宋南中郎¶
叅軍事父貞寳司徒建安王國侍郎竝立履清約愽渉¶
文史先生含元精之和氣蓄陵颷之雅姿兼宣七善總¶
脩九徳行仁蹈義嶽峙淵渟墻仭無以覩清濁不能測¶
道風與星漢同髙勝氣與煙霞共逺六嵗便解書能属¶
文七嵗讀孝經毛詩論語數萬言曼倩㓜習典墳公幹¶
少誦詩賦方之於古彼有多慙是以岐嶷流聲黄中著¶