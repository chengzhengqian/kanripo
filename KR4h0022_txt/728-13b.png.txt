　　　送獨孤孝亷應舉序¶
取士以孝秀二科古道也家有賢者時論多之君子之¶
羣從皆以文藻射䇿或致位郎署今孝亷又以温凊之¶
餘力行居業業茂行脩西逰太學吾子當(集作/知天)上第之¶
後衣春服吟舞雩東還南徐拜慶堂下粲粲門子經術¶
發身古人有俯拾地芥之說斯濫觴矣¶
　　　送興平鄭少府歸上都覲省序　穆　員¶
凡我東周之逰誰非君子之門吏子之至也惠羣公之¶