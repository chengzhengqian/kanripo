淺公以羙利僦民而營之民恱隨也居是累月池成大¶
水既瀦長江(一作/坻)平澄無邉天空境眀一來窺臨百骸¶
以清江湖思逺(一作/逺思)著人襟靈右有青蓮梵宇巖巖萬¶
構朱甍寳刹錯落清晝左有灌木叢林隂靄芊眠不究¶
幽深(一作/深源)四時蒼然柯葉吟風聲若哀絃自北徂南夐¶
邈悠悠鸛(一作/鶴)鷺鳬鷖差池淹留太陽晨曦金波暝浮¶
氣象詭怪恍惚瀛洲湘西有山黛色沈沈或時無風影¶
墮池心中間乃背城闉之扄東追風物之遐曠盛笑賔¶