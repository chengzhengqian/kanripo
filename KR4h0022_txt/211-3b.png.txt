揚名髙風緬邈頺波激清尺布之謡塞耳不能聽¶
　　　古挽歌　　　　　　　　　祖孝徴¶
昔日(一作/時)驅駟馬謁帝長楊宮旌懸白雲外騎獵紅塵¶
中今来向漳浦素蓋轉悲風榮華與歌笑萬事盡成空¶
　　　同前　　　　　　　　　王　烈(郭茂倩樂府/作趙微明)¶
寒日髙不(一作/蒿上)明凄凄郭東路素車誰家子丹旐引將¶
去原下荆棘叢叢邊有新墓人生病長(一作間/痛傷)別此是¶
長別處日暮(一作/曠野)何蕭蕭風悲(一作/青松)白楊樹¶