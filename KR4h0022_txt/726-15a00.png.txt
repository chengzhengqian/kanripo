諸侯之聘車不輟鞅繇外臺察視入佐著作休聲日揚¶
乃擢建禮與伯氏左曹蕚附相鮮濟濟於公朝怡怡於¶
閨門士君子永(集作/詠)歌屬和以為榮觀昔郢中之客能¶
為陽春白雪之曲洎梁水部郎何遜文含清律重於江¶
南今叔載有必類之詞比興温雅其於宦逰宜乎典水¶
曹而牧郢人也况漢南長帥風行列郡郡守清静公亷¶
遵詔條而已以叔載内平夷而外質重不佻不流佳言¶
析理亹亹可復施於列藩如發硎投刃况得漢南之歡¶