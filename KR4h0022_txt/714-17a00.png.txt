隂常恐辜負琴書荒凉山水於是脱屣人事鳴棹川隅¶
言追挂犢之才用卜牽牛之賞邊生經笥送炎氣以濯¶
纓郝氏書囊臨秋光而曝背似遇緱山之客還疑星漢¶
之游願駐景於髙天想乗霓於縮地繁絲亂響凉酎時¶
斟戱翔羽於平沙釣潜鯉於曲浦乗流則逝不覺忘歸¶
咸可賦詩探韻成作¶
　　　楊明府過訪詩序¶
夫清風動駕謁阮籍於山陽素雪乗舟訪戴逵於江路¶