不繫與舟閑悠悠吳楚間羞將新白髪却到舊青山一¶
葉忽離樹㡬人同入闗長安有家住秋至又西還¶
　　　早春山行　　　　　　　　前　人¶
江草暖初緑鴈行皆北飛異鄉那乆客野鳥尚思歸十¶
載過如夢素心應已違行行家漸逺更苦得書稀¶
　　　客中　　　　　　　　　　前　人¶
楚人歌竹枝逰子淚沾衣異國乆為客寒宵頻夣歸一¶
封書未返千樹葉皆飛南過洞庭水更應消息稀¶