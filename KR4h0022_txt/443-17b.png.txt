惠和遵保傅之言佩經訓之㫖友于兄弟睦于宗親博¶
愛而恕已以誠慎行而飭躬以禮載觀所履克茂厥猷¶
(又克慎/厥謀)冝升儲闈以對休命朕祗若成憲惟懐永圖法¶
三王垂統之規紹十聖重光之烈致嚴禋配俾奉粢盛¶
式昭上嗣之崇庶協明離之吉冝冊為皇太子改名恒¶
仍令有司擇日備禮冊命主者施行(元和七/年十月)¶
　¶
　文苑英華巻四百四十三¶