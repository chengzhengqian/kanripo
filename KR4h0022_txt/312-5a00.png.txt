井邑連淮泗南樓向晩過望灘沙鷺起尋岸浴童歌近¶
海雲偏出兼秋雨更多明晨擬回棹鄉思恨風波¶
　　　揚子江樓　　　　　　　　孫　逖¶
揚子何年邑雄雄作(闕/)闗江連二妃渚雲近八公山驛¶
道青楓外人煙緑嶼間晩來潮正滿數處落㠶還¶
　　　登岳陽樓望洞庭　　　　　杜　甫¶
昔聞洞庭水今上岳陽樓呉楚東南坼乾坤日夜浮親¶
朋無一字老病有孤舟戎馬闗山北憑軒涕泗流¶