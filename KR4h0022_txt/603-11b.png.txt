臣某言伏奉恩勑聽臣致仕祗服慈造不勝銘戴臣本¶
無器識素乏材能幸屬時來屢蒙朝奬虛受榮遇迄無¶
成績光隂漸迫衰疾常留二竪頻侵十旬每曠懼忝腹¶
心之寄遂陳骸骨之請天情曲奬聖澤旁流殷鼎調梅¶
雖輟叅議漢藩剖竹仍叨卧理百城肇案六疾彌加竟¶
虧露冕之功俄錫懸車之寵方循初服退守故園忘機¶
求漢水之翁擊壤就堯衢之老歌太平而永日飲聖澤¶
而窮年林壑長辭俟卉木而俱槁雲霄坐隔仰闕庭而¶