飲即用春蒐之儀止立行宫裁舒帳殿階無玉壁(一作/甃)¶
既異河間之碑户不金鋪殊非許昌之賦洞庭既張承¶
雲乃奏騶虞九節貍首七章正飾五彩之雲壺寕百福¶
之酒唐弓九合冬幹春膠夏箭三成青莖赤羽於是選¶
朱汗之馬校黄金之埒紅陽飛鵲紫鷰晨風唐成公之¶
驌驦海西侯之千里莫不飲羽銜竿吟猿落雁鐘鼓震¶
地埃塵漲天酒以罍行餚由鼎進彩則錦市俱移錢則¶
銅山合徙太史聽鼓而論功司馬張旃而賞獲上則雲¶