應弦而落歡動宫闈武暢環衛中謝臣家世為将揚聲¶
朔野弧矢之事少嘗習焉每張侯為鵠注鏃而釋期於¶
必中十不一二今則禽飛於青冥之際箭發于倐忽之¶
間一聲劈雲雙翼墜地此皆神授審固靈扶端直以成¶
陛下神武之威也臣才質無取蒙恩深厚脫劍免胄之¶
餘輙思撰射鴈歌一章随此上獻誠不敢繼抗墜列風¶
雅姑以抒下情宣上徳附於大武之末而登歌焉無任¶
歡忭怔營之至¶