心賞窮於六齒(一作/箸)無怡情於暇景唯屬意於新詩可¶
得代彼萱蘇微蠲愁疾但往世名篇當今巧製分諸(一/作)¶
(封/)麟閣散在鴻都不務(一作/藉)連章無由披覽於是然脂¶
暝寫弄筆(一作/墨)晨書選(一作/撰)録艷歌凡為十巻曽無參¶
於雅頌亦靡濫於風人涇渭之間若斯而巳也麗以金¶
繩装之寳軸三臺妙札亦龍伸蠖屈之書五色花牋皆¶
河北膠東之紙髙按(疑/)鉛粉仍定魯魚之文辟惡生香¶
聊防羽陵之蠧靈飛六甲髙擅玉函鴻烈仙方長推丹¶