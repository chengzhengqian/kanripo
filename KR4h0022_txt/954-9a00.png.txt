然而卑以自牧約而能濟推厚居薄内安其仁急病讓¶
夷外多其義不曰君子其能爾乎有子曰令言次曰令¶
則泣血加人抑情就禮哀愬窀穸之事恭惟先君之徳¶
驗之所履附之斯文以傳無窮以慰罔極銘曰¶
猗嗟令徳寛仁(闕/)道景行行之風流肆好名取公器為¶
身善寳(集作善/為身寳)志所以立政所以宣入官惟允蒞事其¶
然是儀是式不忘不愆今也終古後之克祚子孫禋祀¶
春秋霜露茫茫九原斯焉永慕¶