門下王者司牧黎元紹膺統緒必建儲貳以貞家邦故¶
春秋垂冡祀之文易象著震方之位朕屬承景運嗣守¶
丕圖稽前王之令謨奉列聖之彛訓上以嚴宗祧之顧¶
下以繫億兆之心無疆之休用崇主鬯祗荷成憲敢怠¶
于懐皇太子恒忠孝温文率義由禮寛粹莊重自誠而¶
明慶靈所積姿器夙茂能辨南陽之牘允符東海之貴¶
承華載啟命以居之撰吉展儀神人允洽舉是典冊授¶
之軒墀百辟在庭四方來賀以言承序所感則深永惟¶