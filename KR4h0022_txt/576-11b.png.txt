飛越臣某中謝臣聞王者敬懼愆在典刑天下取(集作/允)¶
平允(集作/取)茲廷尉苟非其人法不虛行臣本庸微名術¶
無紀階緣際會昭遇盛明謬得揚歴簪裾陪奉鴛鷺綢¶
繆榮寵(集作/祿)荏苒年時毫髪之功無聞於官守素飡之¶
責每積於公朝何嘗不悚迫惟憂夙夜祇畏而天恩方¶
被寵命仍加復蒙璽誥之榮驟綰(集/覩)作銀章之貴永言¶
非據稽首知慙伏惟神皇陛下恭已受圖任賢興化方¶
且合符皇極代理天工臣亦何人敢妨賢路伏見某官¶