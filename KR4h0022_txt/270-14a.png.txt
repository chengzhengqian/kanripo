二職九載滿藏名三十年丹墀策頻獻白首官不遷明¶
主棄㣲士吏曹何忽賢空懷濟世業獨棹滄海船舉酒¶
洛川外送春滄(一作送/君春)海邊彼鄉有令弟小邑試烹鮮¶
轉浦雲壑媚涉江花島連緑芳暗楚水白鳥飛呉煙贈¶
紵亦奚貴亂流期早旋金閨㑹通籍生事豈(一作/亦)徒然¶
　　　送張諲入蜀　　　　　　　前　人¶
出門便為客憫然悲徒御四海惟一身茫茫欲何去經¶
山復歴水百恨將千慮劍閣送(一作/空)梁州是君㫁膓處¶