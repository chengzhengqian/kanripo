朗朗聞街鼓晨起似朝時飜飜走驛馬春盡是歸期地¶
失嘉禾䖏風存蟋蟀辭暮齒良多感無事涕垂頥¶
　　　將入(集作/至)韶州先寄張端公(集作/使君)借圖經¶
　　　　　　　　　　　　　　　前　人¶
曲江山水聞来乆恐不知名訪倍難願借圖經將入界¶
毎逢佳處便開㸔¶
　　　長安交逰者贈孟郊　　　　前　人¶
長安交逰者貧富各有途親友相遇時亦各有以娱陋¶