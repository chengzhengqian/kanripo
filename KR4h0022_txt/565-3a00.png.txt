並朝不得同年而語矣雖復八風並唱未足頌其英聲¶
六樂俱陳無能歌其神武坐鈞臺而誓衆姒啟繼夏禹¶
之功入商郊而問罪姬發成周文之志無改之道大孝¶
也歟當今鹿䑓已散傾宫已遣兵藏武庫馬入華山立¶
明堂之制奏大武之樂盛矣哉上天降休未之有也政¶
須東南一尉立於比景之南西北一候置於交河之北¶
然後命東后詔蒼冥衢壇琬碑銀䋲瓊檢告厥成功差¶
無慙徳臣忝竊榮幸蒞政東藩不獲躬到闕庭預觀大¶