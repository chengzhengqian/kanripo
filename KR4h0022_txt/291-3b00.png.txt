　　　南陽道中作　　　　　　　前　人¶
登郢屬嵗隂及晩懵所適復聞東漢主遺此南都迹佳¶
氣藹厥初覇圖紛在昔兹邦稱貴近與世嘗薰赫遭遇¶
感風雲變衰空草澤不識鄧公樹猶傳隂后石驅馬歴¶
闉闍荆榛翳阡陌事去物無象感來心不懌懐古到窮¶
秋興言傷逺客眇黙遵岐路辛勤弊行役雲鴈號相呼¶
林麕走自索顧憶狥書劍未嘗安枕席豈暇墨突黔空¶
持遼豕白迷復期非逺歸歟賞農隙¶