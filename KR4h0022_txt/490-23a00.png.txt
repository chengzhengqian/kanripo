有天下者莫不欲使人富使人夀使人遷善使人無惡¶
統四夷於荒外正百事於朝廷夫欲人之富莫若厚耕¶
殖欲人之夀莫若和陰陽欲人遷善莫若明勸賞欲人¶
無犯莫若慎刑罰服四夷莫若修文徳正百事莫若任¶
忠賢忠賢不任雖日親衆務百事其得而正文徳不修¶
雖日致干戈四夷其得而服刑罰不慎雖日殺千人奸¶
盗其得而止勸賞未明雖日爵千人禮樂其得而修寃¶
濫未盡雪隂陽莫得而和浮屠未盡去耕殖莫得而厚¶