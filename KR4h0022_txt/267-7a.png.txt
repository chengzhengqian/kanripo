甲第驅車入良宵秉燭逰人為(集作/追)竹林㑹酒獻菊花¶
秋霜吹飄無已星河漫不流重嗟歡賞地翻召别離憂¶
　　　送李安邑　　　　　　　　前　人¶
落日荒郊外風景正凄凄離人席上起征馬路傍嘶别¶
酒傾壺贈行書掩淚啼殷勤御溝水從此各東西¶
　　　又送别　　　　　　　　　前　人¶
岐路方為客芳樽暫解顔人隨轉蓬去春伴落梅還白¶
雲渡汾水黄河遶晉關離心不可問宿昔鬢成斑¶