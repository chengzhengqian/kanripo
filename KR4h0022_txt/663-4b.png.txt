某啟某聞干時妄動君子不為小智大謀(一作智/大謀小)兵家¶
所忌進憂狂狷退耻敗亡詳觀躁静之機爰(一作/頗)契軍¶
戎之事聊因牋簡假喻師徒冀慿殷氏之凾用代秦庭¶
之泣某名同膠柱用等鉛刀不思量力而行竊欲争鋒¶
而進洎焚舟學海決戰名塲忠(一作/衷)甲不堅心城匪固¶
兩經先榜但(一作/俱)潰楚師再犯終塲亦班齊騎雄鋒缺¶
落鋭志消磨執金皷以無因送降旗而不暇李陵矢盡¶
項籍兵窮歸漢懐慙還呉失計所以重嘘懦氣再奮空¶