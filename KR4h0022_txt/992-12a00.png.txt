年月日某官某致祭于故十三姪女行軍夫人之靈嗚¶
呼婦德尚柔以冝其家人之不幸生也有涯側聞夫人¶
明懿穠華輝奪夜光鮮侔晨葩行軍之妻尚書之女動¶
而中禮欲不踰矩婉彼宋子歸于鄭武主吏之昌副軍¶
大鹵雲霄兹姑琴瑟方調孰云大年曽莫崇朝曄曄蕣¶
華不思(疑/)風飄瀼瀼薤露先旦而消嗚呼哀哉昔也北¶
来繡帷虧蔽今兹南去丹旐容曵逰矣㝠漠宛然慈惠¶
嫡女墜心良人迸涕嗚呼哀哉本支百世如水一源况¶