不有行稱文武之畧居成社稷之守神祗以百福休祐¶
子孫以百代不朽蓋由尊嚴之重以禮立訓師律順正¶
動而何咎¶
　　　善師不陣賦(以聖朝威服/逺人為韻)　　失　名¶
明明天子五帝可六政不嚴而諸夏以清師不陳而逺¶
人咸服於是旋大斾罷長轂劍無頓鋒矢無血鏃萬方¶
悦四境肅同夏后之舞羽舞干笑周王之白狼白鹿邊¶
鄙以之不聳神祗於焉介福至矣哉善師不陣之功烈¶