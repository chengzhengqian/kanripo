不備爼豆是無異夫大鮪也可以懲矣然而猶不肯寤¶
又有大者焉吞范中行以益其肥猶以為不足力愈大¶
而求魚愈無饜驅韓魏以為羣鮫以逐趙之肥魚而不¶
見其害貪肥之勢将不止于趙臣見韓魏懼其将及也¶
亦幸主之蹙于晉陽其目動矣而主乃慠然以為咸在¶
机爼之上方磨其舌抑臣有恐焉今輔果舎族而退不¶
肯同禍叚規怨深(集作/深怨)而造謀主之不寤臣恐主為大¶
鯨首解于邯郸鬛摧于安邑胷披于上黨尾斷于中山¶