地同其和與四時合其序豈止於鐘皷管磬云乎哉伏惟¶
皇帝陛下繼明御極治定功成則星辰之度以授人時¶
酌昊穹之心以為政本五行隨其用捨九有荷其陶鈞¶
鳥獸魚鼈無不咸若伏見𤣥宗時天長節著于甲令每¶
於是日海縣歡娱稱萬壽之無疆樂一人之有慶故能¶
追堯接舜邁禹踰湯自周以(一作/已)後不復議矣臣竊以¶
陛下降誕之辰未有維新之曲雖太和已布於六氣而¶
大樂未宣於八音毋乃臣子之分或有所闕愚臣不揆¶