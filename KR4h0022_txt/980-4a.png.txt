也則亡偏思遺愛追蹈(一作/悼)餘芳俛仰興懐望慕淒凉¶
拘限所職路阻且長遥抒下情㫖酒一觴尚饗¶
　　　祭韋炎端公文　　　　　　前　人¶
年月日司封郎中兼舒州刺史獨孤及前舒州司馬皇¶
甫曽等謹以清酌庶羞之奠敬祭于故侍御史舒州桐¶
城縣丞韋公之靈昔公執法柱下某等接足(集作/武)周行¶
嘗(集作/常)趨後塵飽聴公議及既出守曽後播遷公亦負¶
譴玷(玷字集/作黜官)辱同官為寮之好敢不知孝弟忠信强毅¶