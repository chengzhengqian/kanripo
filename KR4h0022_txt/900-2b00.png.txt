軒星之曜傍通間氣之英天生仁智之姿日用温㳟之¶
性弱齡志尚卓爾多竒阮瑀之朗朗無䨇黃憲之汪汪¶
不測豈可同年而語也年十有五補修文舘學生鼓篋¶
上庠橫經太學中年考檢僉我大成屬穹昊䧏災髙宗¶
厭代白雲方馭攀鳯駕而無追素幘為郎翊龍輴而暫¶
往既調授潞州叅軍尋遷常州司兵叅軍事上黨關山¶
毗陵郡邑既承君子之命又叅從事之班夫惟濫觴盖¶
兹而始秩滿入拜安國相王府功曹叅軍乆之遷為屬¶