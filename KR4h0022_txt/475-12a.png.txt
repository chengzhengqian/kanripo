問有司之求才與多士之求進其心不相逺也諸生知¶
之乎計偕者㡬乎五百籍奏者不逾二十蓋二十五之¶
一也諸生又知之乎雕龍之辨皆謂有餘靈蛇之珠無¶
非在握射或失鵠瑜寜揜瑕雖涇渭終非而蓬麻未直¶
匿名飛語詆䚹(一作/計)云云誠無它腸時有讒口豈有司¶
之道未至復諸生之所習難化耶異時有司固諸生之¶
所履也復何如哉非有防川之心願聞易地之説¶
　¶