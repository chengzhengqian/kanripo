馬坊及本監牧其東宫諸王公主等馬應官供者亦令¶
隨事減省奢滛伎巧實為蠧弊皆因節日宗屬婚親諸¶
王公主(詔令作王/公妃主)競相賀遺或造珍麗妄為進奉錦綵¶
異餙雕鏤竒文假撰樓䑓偽裝禽獸諸如此類深是害¶
時宜明勅格嚴加禁斷衣服綵章一凖令式夫鄒纓齊¶
服尚且變俗移風朕率先百僚必期化成兆庶東都正¶
月當上畨兵年至五十五即放出前赦及今制處分有¶
不盡者並令所司類例續奏布告遐邇咸使知聞主者¶