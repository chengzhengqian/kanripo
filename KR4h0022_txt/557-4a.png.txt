謬居重任幸屬休明慙竊股肱喜深骨髄歡抃悚躍倍¶
萬常情無任皷舞慶幸之至¶
　　　賀上尊號後大赦表¶
臣某言伏奉某月日制書大赦天下跪捧宣命蹈舞歡¶
呼自天降休率土同慶臣某誠歡誠抃頓首頓首臣聞¶
𤣥功盛徳非鴻名不能形容物厲人疵非皇澤不能蕩¶
滌自非上聖莫能兼之伏惟元和聖文神武法天應道¶
皇帝陛下纂承大業子育群生信及豚魚威殱梟獍削¶