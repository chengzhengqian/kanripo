衆一士之進所課也詳故能官得其人鮮有敗事魏晉¶
反是所失𢎞多子野所論盖區區之宋朝耳猶謂不勝¶
其弊而况於(一作/于)當今乎又夫從政蒞官不可以無學¶
故書曰學古入官議事以制傳曰我聞學以從政不聞¶
以政入學今貴遊子弟例早取官或齠(一作/髫)齔之年已¶
腰銀艾或童丱之嵗已襲朱紫宣文崇賢之流(一作/生)羽¶
林期門(一作千/牛革脚)之類課試既淺藝能亦薄而門閥有素¶
資望自髙夫象賢繼父古之道也所謂胄子必裁諸學¶