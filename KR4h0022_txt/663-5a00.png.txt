拳欲罷不能既蘓復上將欲戒嚴文陣蹂躪義圖贖孟¶
明奔命之辜雪曹沬敗軍之辱而我師甚寡彼敵尚强¶
未暇争衡空憂失律持疑不進掉鞅難前先懐納欵之¶
誠欲有乞師之志伏以侍御身弓落鴈心劍剸犀儒囿¶
中軍翰林盟主揮五色筆為諸侯師出竒於文苑之中¶
二南衘璧決勝於粉闈之内七子輿棺儻䝉益以竒兵¶
濟之餘勇旁麾義櫓逺借雲梯使武庫戈矛皆為我旅¶
文山草木盡作王師茍無必勝之功甘受後期之責塵¶