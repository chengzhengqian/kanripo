臣某等言伏奉某日詔書有某年月日有事於中嶽恭¶
聞大禮不勝欣抃臣聞廵狩者何觀人風而協時月封¶
禪者何増天髙而益地厚然則聖帝臨下必有玉帛萬¶
國之事焉明王在上必有柴望百神之禮焉伏惟天皇¶
御寳位膺璿厯宅顥氣以開元皷淳風以成化宗文祖¶
武之業天祚彌光制禮作樂之功皇猷載逺四方無事¶
不聞犬吠於中國六合同歸唯睹鴈行於道路恩周動¶
植徳洞淪冥東魚西鳥不召而自至𤣥秬黄麰應圖而¶