柔條之杪兮低垂和風之起兮舒遲極柔而動摇斯易¶
至和而音響則遺習習兮便人順以巽也嫋嫋兮不紊¶
黙而識之風自南而薫條可結如線氣引容裔色摇葱¶
蒨穆若無聞蠢然可見中林静拂寧喧許子之瓢圓葉¶
孤翻似動班姬之扇霽景相煦芳塵共飛條冉冉以順¶
動風徐徐而表㣲蕩弱質以婀娜視之若有播清飇之¶
溥暢聽之則希觀其谷興隧出匪徐匪疾彼條暢而無¶
聲信木訥而可匹此焉表瑞既偶聖於萬年于以應期¶