問春秋之時百有餘國皆有大夫士詳於傳者無國無¶
賢人焉其餘皆足以充其位不聞有無其人而闕其官¶
者春秋之後其書尤詳以至於吳蜀魏下及晉氏之亂¶
(集作下及晉/魏氏之亂)國分如錙銖讀其書亦皆有人焉今天下¶
九州四海其為土地大矣國之舉士内以明經進士外¶
有方維大臣之薦其餘以門地勲(一作/勢)力進者又有(集/作)¶
(加/)倍於是其為門户多矣而自御史臺尚書省以至於¶
中書門下省咸不足其官豈今之人不及於古之人耶¶