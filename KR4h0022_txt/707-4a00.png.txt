人間齷齪抱風雲者幾人庶俗紛紜得英竒者何有煙¶
霞召我相望道術之門文酒起予放浪沉潛之地少留¶
逸客塞鴈飛鳴北斗横而天地秋西金用而風露降幽¶
居少事野性多閒登石岸而鋪筵坐沙塲而列席琳瑯¶
觸目朗月清風之俊人珠玉在傍鸞鳳虬龍之君子汀¶
洲地逺波濤濺日月之輝人野路殊原隰擁神仙之氣¶
平郊樹直曲浦蓮肥隠士泥清仙人水緑越林亭而極¶
望生死都捐出宇宙以長懐心靈若䘮悲夫秋者愁也¶