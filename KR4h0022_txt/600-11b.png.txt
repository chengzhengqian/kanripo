臣某言臣素無藝能積負訕謗衆口之多自可銷金怨¶
讐之心毎堪殞首伏惟陛下至明大聖察之纎微淳德¶
上仁洗之瑕穢山川納者不擇薰蕕天地覆之是霑雨¶
露且乆荷惠渥大底官榮今臣蒙國用累及軀命事出¶
涯分之外恩加父母之深已逝之魂復歸朽質既存之¶
地更忝高班雖欲殺身未能報德彌慚持禄有以保名¶
秋鷰將辭必徘徊於大厦老馬離秣終顧步於華軒况¶
臣今兹六十有七光隂荏苒行止欹危就木之時未知¶