尚書以雄才盛業作鎮南服紆精誠之處(疑/)答天子之¶
寄百越乂清幕士燦然甚善甚善公昔典九江載在匡¶
廬被以淳仁扇以清風中林逋客安樂無横至於敞南¶
軒之勝開北樓之讌纒綿罇斚操觚發詠者可勝言哉¶
爾後榮遷亞尹承江陵之歡好超拜容府展襄陽之慶¶
荷違奉尊嚴不十數年伏以英姿奮登雲霄光華富貴¶
烜赫當世(某/)今藏遁山丘作老書生江湖重阻禮數間¶
絶尚書或眇不寘慮即小子旦暮敢不馳心於旌㦸耶¶