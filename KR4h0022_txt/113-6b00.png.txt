爰邀載績之功始命縫裳之女摻摻柔腕札札鳴杼天¶
寒夜静既閲西鄰之光月明更深齊度南軒之杵夫如¶
是事合其制禮亦有序物嚮政方人知義所将前規不¶
昧故斯事必舉資爾績而卒嵗是裳授余衣而窮冬可¶
禦方今四隩既宅九州攸同人悦物茂時和年豐男勤¶
耕於稼穡女務績於蠶工雖悦當今之化亦由行古之¶
風於是彼其(一作/己)之子各稱其服此生之物咸得其羣¶
念彼及此務穡勸分雖非後作抑有前云豈上帝之思¶