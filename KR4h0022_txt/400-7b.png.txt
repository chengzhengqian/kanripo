勑禮至則無怨樂至則不争揖讓而理天下者禮樂是¶
也今國家上法三代下採兩漢質文降殺皆有舊章今¶
命博士非欲草具(集作/革其)儀法但使提舉考習而已登仕¶
郎守秘書省著作佐郎蕭峴聞爾昆弟之間著友愛之¶
稱復能於知已依投之地竭力報効况乎富有文學黙¶
守恬退執(一作/操)心處巳不亦多乎爾其為吾折中輕重¶
詳校疑似使祝宗卜史之徒不敢以近習欺爾斯則可¶
矣勉於自强可守太常博士散官如故¶