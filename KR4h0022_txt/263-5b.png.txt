盖世英華更有誰賦成傳冩徧坤維名科累中求賢日¶
苦節髙標守郡時樓上呌雲秋鼓角林間宿鶴夜旌旗¶
徵歸詔下應非久徳望人情在鳳池¶
　　　二¶
碧山曽共惜分隂暗學相如賦上林到此敢踰千里恨¶
歸家且遂十年心疎愚只却膺門險淺薄争窺孔室深¶
一顧儻憐持苦節更令何處問升沉¶
　　　贈金州姚合郎中　　　　　項　斯¶