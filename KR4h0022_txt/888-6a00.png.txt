原丞贈太常卿慶賢三代沉晦邁其風訓公即太常府¶
君之長子也㓜而岐嶷長而淳懿絜矩愼獨抱仁戴義¶
閎深博辯之學稽古禮文之事炳然含章靡不通貫至¶
若文舒之清脩亷實處冲之剖析𤣥㣲安期之𢎞恕懐¶
祖之沉静合是家法而躬行之始以門䕃受署凡四徙¶
官曰幽州三水潞州潞城二主簿絳州萬泉縣丞楚州¶
淮隂縣令所至之邦二千石必加禮慰薦而公牢譲勇¶
退卑不可踰及為縣令也務清净之理而去其煩苦推¶