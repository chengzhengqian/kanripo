馮家賔相繼廵邊欲將害之未及皆為娑葛等諸蕃刼¶
殺之睿宗即位徴拜太僕卿勑至之日舉家進發安西¶
士庻諸蕃酋長號哭數百里或𠢐面截耳抗表請留因¶
紿之而後即路其至玉門關也去凉州八百里河西諸¶
州百姓蕃部落聞公之至貧者携壺漿富者設供帳聮¶
綿七百里不絶公旌節下玉門關百姓望之宛轉呌呼¶
聲動巖谷自朝至暮傳呼至凉州凉州城中男女在衢¶
路並歌舞出城咸言我父至矣通夜城門不受禁制都¶