　　　送崔峒使往睦州寄薛司户　前　人¶
如今相府用(一作/重)英髦獨往南州肯告勞水木近開漁¶
浦出雪雲初巻定山髙木奴花發(一作/映)桐廬縣青雀舟¶
随白鷺濤使者應須訪廉吏府中惟有范功曹¶
　　　送房元直赴北京　　　　　前　人¶
猶道樓蘭十萬師書生疋馬去何之臨岐未斷還家日¶
望月空吟出塞詩常欲激昂論上䇿不應憔悴老明時¶
遥知到日逢寒食彩筆長裾會晋祠¶