昔者帝軒君臣道叶刳木為舟剡木為檝洪水以之徑度¶
大川於焉利渉疑夏日之初蓮似秋風之落葉動而必利¶
其物居而必虛其心善蘭桂之得性惡泥滓之陸沉清¶
流澈影岸狹波深直容與而孤運非軌轍之能尋動而¶
何極居而不測以謙虛而受盈尚朴素而思餙為而不¶
有質而能力不以克己辭於功不以利物矜其德夫潜¶
行不離於水有似智焉虛己以濟於物有似仁焉不畏¶
蛟龍之浦不耻魚鼈之泉任規模於匠者隨物理之推¶