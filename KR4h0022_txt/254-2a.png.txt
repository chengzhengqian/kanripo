　　　寄令狐尚書　　　　　　　前　人¶
立身榮貴復何如龍節紅旗從板輿妙畧多推霍驃騎¶
能文獨見沈尚書臨風髙㑹千門(一作/人)帳映水連營百¶
乗車他日感恩慙未報舉家猶似涸池魚¶
　　　贈鄭員外(鄭時在熊/尚書幕府)　　　　前　人¶
風流不减杜陵時五十為郎未是遲孺子亦知名下士¶
樂人爭唱巻中詩身齊吏部還多醉心顧尚書自有期¶
要路眼青(集作/㸔)知已在不應窮巷乆低眉¶