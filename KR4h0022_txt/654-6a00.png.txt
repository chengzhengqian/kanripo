　　　謝趙王賚米啟　　　　　前　人(見藝文/類聚)¶
某啟奉教垂賚米十石丹烏銜穟既集西周黄雀隨車¶
還飛東市漬而為種不無霜雪之精取以論兵即有山¶
川之勢某陋巷簞瓢櫛風沐雨剥榆皮於秋塞掘蟄鷰¶
於寒山仰費國租遂開塵甑非丹竈而流珠異荆臺而¶
炊(一作/碎)玉東方朔之捧米既息長饑西門豹之墾田方¶
慙此賚¶
　　　謝趙王賚乾魚啟¶