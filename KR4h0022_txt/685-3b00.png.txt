彈冠比肩俱侍龍樓預陪鶴籥属時君道䘮天下崩淪¶
衆叛親離莫有固志欲効嵇紹之忠殞身無益空軫袁¶
安之歎流涕何言時事已䦨智愚同見今承將軍擁兵¶
雲夣建斾荆門水淹既多疫癘愈甚人無半菽師老則¶
離何不以順天時早圗富貴爰率所部歸我覇朝享榮¶
禄於子孫書功名于竹帛趨履南宫之上徐輪北闕之¶
下鳴鍾列鼎珮玉摐金豈不懋歟豈不盛歟時者難值¶
而易失機者在速而不遲成敗須臾實由反掌但季卿¶