　　　同前　　　　　　　　　　裴　達¶
勝遊經小苑閒望上春城御路韶光發宫池栁色輕乍¶
濃含雨潤微澹帯雲(一作/烟)晴羃歴殘煙歛摇揚落照明¶
幾條垂廣殿數樹影高旌獨有風塵客思同雨露榮¶
　　　同前　　　　　　　　　　張季略¶
韶光歸漢苑栁色發春城半見離宫出纔分逺水明青¶
葱當淑景隠映媚新晴積翠煙初合㣲黄葉未生迎春¶
看尚嫩照日見先榮儻得辭幽谷高枝寄一名¶