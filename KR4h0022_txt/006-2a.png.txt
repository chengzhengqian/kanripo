霞開晩晴望頺陽之西落見㣲月之孤生出烟郊而漫¶
漫映江浦之亭亭凝碧䑓以光浄度青樓以色明雖予¶
情之斯得停搴攬而不盈俄而凉夜未幾低輪半傾墜¶
斜光於森木落餘照於嚴城臨玉墀而不見望亭閣而¶
杳冥余亦何為者感在空庭¶
　　　第二　　　　　　　　　　鄭　遥¶
初生㣲月若無若有出城中兮纔廣於眉入堂上兮不¶
盈於手若乃金壺稍滴銀漢将流暗鵲驚夜寒蛩送秋¶