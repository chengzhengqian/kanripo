澄敧器成功别大鑪餘芳在公論積慶是神扶步武離¶
台席翺翔集帝梧銓材秉秦鏡典樂去齊竽瀟灑風塵¶
外逢迎詩酒徒唯應待華皓更食萬錢厨¶
　　　酬淮南廖叅謀秋夕見過之作(公昔為揚州從/事叅謀從釋子)¶
　　　　(反/初)　　　　　　　　　　前　人¶
揚州從事夜相尋無限新詩月下唫初服已經𤣥髮長¶
高情猶向碧雲深語餘時舉一杯酒坐久方聞數處砧¶
不逐繁華訪閒散知君擺落俗人心¶