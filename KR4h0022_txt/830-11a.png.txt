廢寺之材年乆而腐用無所堪我將拆而為薪以貨之¶
於是得錢六十萬置樓邸於旗亭之衝嵗收其利以助¶
用摭拾其餘貨以創軍營二所度木於山價必賤鳩傭¶
於外賞必厚就使以悦人忘其勞量其有無節費就省¶
減私儲而足食添月俸而酬工率已儉身乃著成績士¶
卒之富者樂其業貧者安其居歌謡諠愉令美充塞公¶
曰軍旅之士既安且寧吾之署曹宜革其舊乃恢其垣¶
墉髙其閈閎崇廊四注以廻合層構中開而崷崪易隘¶