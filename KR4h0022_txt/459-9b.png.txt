勑昭義軍節度下將士等當軍將士與諸道不同自經¶
艱難多易將帥而忠順之節未嘗有虧朕每思之無時¶
蹔忘盧從史為卿主將作朕藩臣權位尊崇恩寵優厚¶
而乃外示恭順内懷奸邪刻剥軍中暴殄境内朕以君¶
臣之道未忍發明為之含容頗有年月近又茍求起復¶
請伐(集作/討)恒州與賊通謀為國生患自領士馬久屯行¶
營收當軍賞設之資加本道芻粟之右不為公用盡入¶
私家此則主將之恩於卿何有臣子之分負朕實深卿¶