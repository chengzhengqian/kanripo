面而朝諸侯豈徒爰居爰處以遨以遊而已哉邈邈陵¶
雲崇崇作固虹梁&KR1894;蟉而霞赩皓壁皛晃而月素亘以¶
遐路近對東郭之門周以繚垣遥接上林之樹流雲衝¶
牖而中斷飛鳥拂簷而斜度賁育之㨗猶愕眙而不能¶
躋揚馬之才斯侍從而為之賦若乃雷雨作解乾坤得¶
一澤布三春歡逢五日陳簮笏之濟濟耀威儀之秩秩¶
皇帝乃臻夫此樓也若其旁倚鳳城却瞻龍首帟幕夥¶
以分布車徒紛以相輮奉常陳百戲之樂大官進千鍾¶