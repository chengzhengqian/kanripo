之舊弊悉除賦税之新規咸備停藩方節獻之禮以恵¶
疲人廻榷筦餘羡之財以資京邑命使展澄清之志察¶
言求讜直之材弓旌賁于丘園粟帛頒於耆耋(集作/艾)爰¶
以初告御于明庭德音一發於九天和氣驟同(集作/周)於¶
四海開物成務實表於建元應天順人永延於億載臣¶
幸居近輔先受殊恩不獲稱慶闕庭陪榮班次衆星列¶
位常拱北辰之尊(集作/光)新嵗拜章遥獻南山之夀無任¶
抃躍屏營之至¶