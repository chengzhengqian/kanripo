共衣冠相絶今復親陪睿賞特流宸翰嬴氏之魂遊天¶
上未比超昇闞生之名在月中詎方遐邈昔者韓稜深¶
博肇蒙於署劒田鳯名流僅聞於題柱未有芝英草聖¶
近縟於綵牋合璧連珠俯光於掌握在臣叨忝獨冠古¶
今方且示彼記言傳諸貽訓表一人之殊寵留百代之¶
榮觀手舞足蹈徒申踴躍之心摩頂至踵豈答生成之¶
施無任欣戴之至謹詣闕奉表陳謝以聞¶
　　　為文武百僚謝示鏡圖表　　邵　說¶