百行之基出處二途而已出則䇿名委質行直道以事¶
君(一作/人)進善納忠仰大階而輔(一作/揖)攻諤諤其節思為¶
社稷之臣蹇蹇(一作/謇謇)匪躬願叅柱石之任處則逺辭徴¶
召髙謝公卿孝友揚名是亦為政煙霞尚志其用永貞¶
行藏事業心跡斯在至如水中汎汎天下悠悠執馭為¶
榮掃門自媚拜塵邀勢括囊守禄從來長思以為深耻¶
客乃逡廵不對遂無以問僕也¶
　　一作皆舊唐書本傳¶