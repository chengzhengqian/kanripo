宇而悠悠皓天地而彌廣沉氛埃而已收於是隐映澄¶
寂特起峻峭月上樓高樓明月耀黄鶴驚而欲翥素娥¶
集而匪召垂輪簾外疑鈎勢之重懸透影窓中若鏡光¶
之開照其望也可以相思其登也可以逺眺及夫高秋¶
廓落寒夜肅清四空迥而晃朗九層屹而峥嶸列歡宴¶
㑹友生去洞房兮即重屋滅華燈而臨前楹玉檻連彩¶
粉壁迷明動鮑昭之詩興銷王粲之憂情則有離居獨¶
處愁思未歇持鳯管而坐樓矜蛾眉而對月徘徊宵際¶