檢校户部尚書知省事上柱國陳留縣開國公路嗣恭¶
以仁義成準以清公致用練法脩制可以宣明紀綱好¶
謀全節可以協定危難素精吏事連辟宰府(一有/寜字)歴位¶
忠恪始終秉彛城彼朔方靖我疆土早貳六官之秩再¶
分五曹之座議刑必中敷教亦寛休望華資積于久次¶
大江之外封略曠逺用達憂勤之㫖屬於親重之臣授¶
以藩符建兹戎斾仍委㢘課俾揚風聲夫潔其流者清¶
其源正其末者端其本奉爾所守敬無廢命可使持節¶