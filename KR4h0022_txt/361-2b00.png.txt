下土汨陵谷雲亦靈恠矣哉雲龍之所能使為靈(一作/雲)¶
也若龍之靈則非雲之所能使為靈也然龍弗得雲無¶
以神其靈矣失其所憑依信不可歟異哉其所憑依乃¶
其所自為也易曰雲從龍既曰龍雲從之矣¶
　　　三¶
談生之為(文粹/作云)崔山君傳稱鶴言者豈不恠哉然吾觀¶
於人其能盡其性而不類於禽獸異物者希矣將憤世¶
嫉邪長徃而不來者之所為乎昔之聖人者其首有若¶