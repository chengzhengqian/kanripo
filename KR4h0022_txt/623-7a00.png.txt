𤣥宫即往者塟時神位先定今更改作為害益深又以¶
脩築乾陵之後國頻有難遂至則天太后權㹅萬機二¶
十餘年其難始定今乃更加營作伏恐還有難生但合¶
塟非古著在禮經緣情為用固無定凖(一作無/足依凖)况今事¶
有不安豈可復循斯制伏見漢時諸陵皇后多不合塟¶
魏晉已降始有合者然以兩漢積年向餘四百魏晉之¶
後祚皆不長雖受命應期有因天假然以循機享徳亦¶
在時文但陵墓所安必湏(一作/資)勝地後𦙍嗣續(一作後/之𦙍嗣)¶