魚去乙或至傷鱗自慙乎鼴腸易盈非嗜其熊蹯獨美¶
然則律者既採繁者是除何知黒白之鵝强識淄澠之¶
水左太沖十年三賦未必無瑕劉穆之一日百函焉能¶
盡麗是知班張屈宋亦有蕪辭沈謝應劉猶多累句雖¶
遺妍可惜而備載斯難亦由執斧伐山止求嘉木挈瓶¶
赴海但汲井泉等同於風月烟花各是其樝梨橘柚昔¶
姚合所撰極𤣥集一巻傳於當代已盡精微今更採其¶
𤣥者勒成又𤣥集三巻記方流而目眩閲麗水而神疲¶