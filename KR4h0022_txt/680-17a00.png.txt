某白莊先軰足下凡爲文以意爲主以氣爲輔以辭彩¶
章句爲之兵衛未有主疆盛而輔不飄逸者兵衛不華¶
赫而莊整者四者髙下圓折歩驟随主所指如鳥随鳳¶
魚随龍師衆隨湯武騰天潛泉横裂天下無不如意茍¶
意不先立止以文彩辭句繞(集作/統)前捧後是言(文粹/作詞)愈¶
多而理愈亂如入闤闠紛然莫知其誰暮散而巳是以¶
意全勝者辭愈朴而文愈髙意不勝者辭愈華而文愈¶
鄙是意能遣詞詞不能成意大抵爲文之㫖如此觀足¶