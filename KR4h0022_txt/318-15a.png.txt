他日若脩耆舊傳為予添取此書堂¶
　　　題鄭侍御藍田别業　　　　張　喬¶
秋山清若水吟客靜於僧小徑通商嶺髙忩見杜陵雲¶
霞朝入鏡猿鳥夜窺燈許作峯前侣終來寄上層¶
　　　郊墅二首　　　　　　　　鄭　谷¶
韋曲樊川雨半晴竹莊花院遍題名畫成煙景垂楊色¶
滴破春愁壓酒聲滿野紅塵誰得路連天紫閣獨闗情¶
渼陂水色澄於鏡何必滄浪始濯纓¶