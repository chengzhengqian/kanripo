無其人而不傳(二字集作/不得如已)慮其患而不傳者禹也舜不¶
能以傳禹堯為不知人禹不能以傳子舜為不知人堯¶
以傳舜為憂後世禹以傳子為慮後世曰禹之慮民也¶
則深矣傳之子而當不淑則柰何曰時益以難理傳之¶
人則争未前定也傳之子則不争前定也前定雖不當¶
賢猶可以守法不前定而不遇賢則争且亂天之生大¶
聖也不數其生大惡也亦不數傳諸人得大聖然後人¶
莫敢争傳諸子得大惡然後人受其亂禹之後四百年¶