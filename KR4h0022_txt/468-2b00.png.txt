英果之畧統制諸部君長一方纂承前修繼守舊好故¶
得邑落蕃盛士馬精強連挫西戎永藩中夏况嚮風之¶
義毎勤於朝聘事大之敬常見於表章動皆由𠂻言必¶
合禮朕所以深嘉忠欵遐想風規至於寢興不忘歎矚¶
勉𢎞令徳用副誠懐達覽將軍等至省表其馬數共六¶
千五百疋據所到印納馬都二萬疋都計馬價絹五十¶
萬疋縁近嵗已來或有水旱軍國之用不免闕供令今¶
數内且方圓支二十五萬疋分付達覽將軍便令歸國¶