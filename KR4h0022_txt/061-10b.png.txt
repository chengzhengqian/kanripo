物於資始莫究其探賾之妙虚測其幽㣲之理物欲象¶
而斯來窮則變而無已信可以决疑辨悞訓人軌物必¶
定志以先占乃端蓍而後揲以通其變使人不倦賢哲¶
好之以洗心愚夫覩之以革面則知卦之為道其亦至¶
微妙不可測理不可違既設爻以盡數亦觀象而知幾¶
天地由其開闢隂陽由其發揮總百慮而一致混殊途¶
而同歸¶
　　　六藝賦(以移風易俗安/上理人為韻)　　　封希顔¶