臣聞惟徳動天其應如響日月交㑹數之常也交而不¶
蝕徳所感也伏見有司奏今日午正後七刻太陽初虧¶
未正後三刻復滿者是日也髙天無雲太陽不掩訖于¶
申酉光彩逾明萬㝢同瞻百神協慶中賀伏以聖人者合¶
天地以爲徳與日月以爲明當虧而下虧明足見矣當¶
應而遂應神不欺矣伏惟陛下徳本於孝動由於禮勤¶
儉以厚下寛仁以愛人憂庶政而疚懐求衆善如不及¶
行之於下土升聞于上帝無逺不屆感而遂通一人有¶