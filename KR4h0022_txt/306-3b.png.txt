懐猛氣師漢挺柔容盛烈芳千祀深泉閉九重夕風吟¶
宰樹遲光落下舂(見淮/南子)遂令懐古客揮淚獨無從¶
　　　過張平子墓　　　　　　　駱賔王¶
西鄂該通理南陽擅徳音玉巵浮藻麗銅渾積思深忽¶
懐今日昔非復昔時今日落(集作/往)豐碑暗風来古木吟¶
唯歎窮泉下終欝羡魚心¶
　　　邙山　　　　　　　　　　沈佺期¶
北邙山上列墳塋萬古千秋對洛城城中日夕歌鍾起¶