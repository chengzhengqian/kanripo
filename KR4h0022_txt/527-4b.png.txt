　　　同前¶
溝洫之宜隄防是急惟禹盡力乃安生人自鄭渠來興¶
秦壤増利清白相映雲天並開稻粱交隂雨汗俱發東¶
風適降南畆初勤曉波猶㣲春修未遽縣令以恤人從¶
術計役乗閒雖蟄户驚飛方期伐木而斗門議立且恐¶
勞人未為瓠子之决欲後桃花之水府司按職體要俱¶
懐聽風俗於初聞謂絃歌於未理誠以溉灌無闕經營¶
有圖豈乖蒲宰之明當寛栁惠之黜情存審慎可適隨¶