期之辰命耆將宿帥將騎歩兵五千盛陳於所舎之地¶
越翌日朝陽始昇郊牧静夷建大斾之彤彤抗髙旌之¶
蔞蕤無小無大千㦸萬羽閃舒絢煥膠臈磢錯狀濤湧¶
而波汨咸從公而觀之於是樹蘭防列轅門表旗鼓而¶
卒伍縈紆遼蔓星陳鱗次中軍發號沸渭洄(一作/四)起拉¶
榛棘秘梗橦髙坱埤踣(一作/培)徤足剗驍翅脂染鳴鏑血¶
湔飛幟或潰潰以狂顧或奔猭而㓕地竭銳精以圗免¶
雖絶脰而猶視士氣方雄乃縱火攻烈焰炎炎燒雲飈¶