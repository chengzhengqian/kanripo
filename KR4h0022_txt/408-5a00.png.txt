勑古以五長八使考察風俗章善癉惡時而颺之則監¶
部廉部其理也今之元戎有聲績優異者錫命兼領亦¶
進律之制焉而又實其封邑盖申之以明勸開府儀同¶
三司試太常卿兼幽州大都督府長史御史大夫持節¶
充幽州節度兼營田等副大使知節度事經略軍使兼¶
盧龍節度并管内支度營田及押奚契丹兩蕃等使上¶
柱國朱希彩貞方以合義純厚以納忠智謀濬發才識¶
精辨作我垣翰保于幽燕講求刑禮以叅軍政敦洽敬¶