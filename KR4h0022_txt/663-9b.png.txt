吟杜元凱之禦戎何妨講讀而又政惟師古恩切字人¶
利刃一揮亂繩皆理佇見鳯銜仙詔豹製牙旗長驅十¶
乗之驍雄福致一方之黎庶遐瞻寵渥不越秋冬某稷¶
下儒生天涯客子逺擕書劍来拜斾旗識馬援之鬚眉¶
見太初之禮樂頻叨前席屢聽𤣥談憂一夫不濟其生¶
耻一物不登其所義形顔色煦(一作照/疑避諱)發襟靈因敢覼¶
縷血誠輕塵藻鑑必希恩察少賜知憐某射鵠無功亡¶
羊有恨婁敬之衣裘屢敝張儀之頰舌何為至於草織¶