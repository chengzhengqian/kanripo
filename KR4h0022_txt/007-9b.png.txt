月滿於東桂芳其中因澄輝之皎潔見幽茂之玲瓏炫¶
凝冷於清夜寫濃纎於碧空逺莫致之詎攀折以盈手¶
光可鑒也覺清明之在躬夫擢本隂靈流形永夕禀玉¶
燭之和氣潤金波之滋液枝徘徊而若垂葉靃靡以如¶
積同作繢於團扇想孚尹於尺璧悠悠歴歴宜乎凛秋¶
滿虚輪而挺秀瑩白暈以含幽天邉無風孕香氣而不¶
散草上有露泛花光而若浮異夫高謝地靈妙融真宰¶
籠𤣥兎以不動映素娥而如在太陽讓羙収若木之餘¶