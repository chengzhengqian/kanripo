奉彛則膺美選於禮門拜殊榮於御府又以親累授果¶
州司馬尋改授漢州司馬公道直而正徳貞而修雖行¶
必恒存而運無常泰善不違已固無負於神明累則因¶
人亟又従於貶降且人有厚於徳而薄於命行其道而¶
屈其身者歟栖遲下列竟以卒嵗以開元十一年十二¶
月十九日遘疾終於漢州之官舎春秋六十有四惟公¶
含𢎞光大洵秀冲雅澹然而靜漻乎以清神崖自髙海¶
量孰測韞隨和以増美將&KR0581;蘭而共芬而天爵斯茂朝¶