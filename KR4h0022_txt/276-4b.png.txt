　　　楊叅軍庄送宇文邈　　　　前　人¶
秋雲冒原隰野鳥滿林聲愛此田舎事稽君車馬程離¶
堂慘不喧脉脉復盈盈蘭葉一經露香消為贈輕燈光¶
耿方寂蟲思隠逾清相望忽無際如含江海情¶
　　　送皇甫湜赴舉　　　　　　馬　異(見文/粹)¶
馬蹄聲特特去入天子國借問去是誰秀才皇甫湜含¶
吐一腹文八音兼五色主文有崔李郁郁為朝徳青銅¶
鏡必明朱絲䋲必直稱意太平年願子長相憶¶