國跡淪戎藩逢時乃彰㑹節有立日者元臣即代𦙍子¶
㓜年小人任事以作威諸將屏息而增懼政理兹紊刑¶
章亟乖羣情危疑幾至顛越朕用憂憫方圖輯寧而興¶
任在轅門心惟大體義勇斯奮姦兇伏辜士心所歸不¶
令而肅征鎮安固厥庸茂焉既而保貴胄之家將致上¶
國全故帥之績永復中軍表章屢陳情懇備至以勲則¶
特異以義則可觀周旋令圖盖有餘裕朕髙懸爵命以¶
待能賢嘉爾殊勞允宜懋賞晉軍謀帥郄縠嘗學於詩¶