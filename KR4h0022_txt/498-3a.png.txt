　　　同前　　　　　　　　　　劉藏器¶
對結繩以往闕文字而不傳觀跡以來煥圖書而可矚¶
日温月冷既暢之以隂陽左春右秋亦効之以生殺方¶
之四序取則二儀震雷霆以曜威象天討而明罰至如¶
赭衣艾筆(管子治古無肉刑而有象刑供艾畢設/赭衣注畢與韠同又古字筆畢通用)之制¶
用於唐虞之朝劓刖宫割之刑施於夏殷之日既申之¶
以三刺亦放之以五流鄭産鑄書吕侯訓贖秦吹鼎鑊¶
漢調菹醢變三章而制九章減五百而笞二百歴當塗¶