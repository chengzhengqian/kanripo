日出天地正煌煌闢晨曦六龍驅羣動古今無盡時夸¶
父亦何愚兢走先自疲飲乾咸池水折盡長桑枝渴死¶
化爝火嗟嗟徒爾為空留鄧林在折盡(一作/推折)令人嗤¶
　　　同前(郭茂倩樂府作/東飛伯勞歌)　　　　李　暇¶
秦王龍劔燕后琴珊瑚寳匣鏤雙心誰家兒女抱香枕¶
開衾滅燭願侍寢瓊窓半上金鏤幬輕羅隠面不障羞¶
青綺帳中坐相憶紅羅鏡裏見愁色簷花照月鶯對棲¶
空將可憐暗中啼¶