　　　珊瑚樹賦　　　　　　　　仲子陵¶
珊瑚生矣于彼滄溟稟精於天地之氣擢秀於魚龍之¶
庭含九泉之滋液冠百寳之神靈在涅不緇既同象玉¶
之潔有枝無葉亦如貝樹之形當其萌芽欲成根柢初¶
結同堅冰之有漸類隂火之潛爇瓊枝碩茂鐵網森列¶
貫纎目而玲瓏映重泉而昭晰海人於是方舟以進拭¶
目而觀牽夫密網出彼清瀾潤奪白虹之氣光連赤玉¶
之盤厥價伊何有逾於琥珀其色則爾取類於雞冠及¶