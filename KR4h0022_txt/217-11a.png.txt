雨裏難逢客閒吟不復眠蟲聲秋併起林色夜相連愛¶
酒此生理趨朝末老前終須携手去滄海棹漁船¶
　　　洛下夜會寄賈島　　　　　前　人¶
洛下工(集作/攻)詩客相逢只是吟夜觴歡稍静寒屋坐多¶
深烏府偶為吏滄江長在心懐君難就寢燭滅復星沉¶
　　　夜宴(一作/宿)太僕田卿宅　　　前　人¶
故人九寺長邀我此同歡永夜開筵盡中年飲酒難微¶
風侵竹影疊漏過林端臘後分朝日天明㡬刻殘¶