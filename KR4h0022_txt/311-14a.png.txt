　　　冬至乾陽殿受朝　　　　　隋煬帝¶
北陸隆(一作/𤣥)冬盛南至晷漏長端拱朝萬國守文繼百¶
王至徳慙日用治道愧時康新邑建嵩嶽雙闕臨洛陽¶
圭景正八表道路均四方碧空霜華凈朱庭皎(一作/曖)日¶
光纓珮既濟濟鍾鼔何鍠鍠文㦸翊髙殿彩旄分脩廊¶
元首乏明哲股肱資(一作/貴惟)賢良舟檝佇(一作/行)有寄庶此¶
王化昌¶
　　　宣政殿退朝晩出左掖　　　杜　甫¶