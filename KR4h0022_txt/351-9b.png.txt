公子曰五餁調神三芝輔性用康仁夀以𢎞貞正乃使¶
有伊之徒調嘗鼎味九州珍雜八方豐貴名亷天地之¶
聲殽竭山海之味蟬鳴秋稻鷰頷玉精離紅之膾勺藥¶
之羮䝉山擅重灌水傳聲桂蠧石瓊龍胎鳯肺四膳八¶
珍五肉七菜纍似縠雜切均鮮繪色若紫蘭紛如紅綷¶
若乃越梅變實楚醴方添陳晨鳬之美味薦雋鷰之肥¶
甜洗以三危之露水調以大夏之香鹽霜薤沸烈露葵¶
繁舒芳菰之菜白露之茹澄瓊漿之素色雜金筍之甘¶