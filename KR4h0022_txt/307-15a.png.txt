山水虚言是故鄉㦸户野蒿生翠瓦舞樓栖鴿汙雕梁¶
柱天功業縁何事不得終身似霍光¶
　　　陳先軰故居　　　　　　　前　人¶
杉桂交隂一里餘逢人渾似洞天居千株橘樹唯沽酒¶
十頃蓮塘不買魚藜杖閑来侵徑竹角巾端坐滿樓書¶
襄陽無限煙霞地難覔幽竒似此殊¶
　　　過陶潜故宅　　　　　　　崔　塗¶
陶令昔居此弄琴遺世榮(詩選/作情)田園三畆緑軒冕一銖¶