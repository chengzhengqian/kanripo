著乎前志朝日出海若一人之當陽夕露低柯若羣臣¶
之既醉天晴夜朗林霽烟開稽其順陽之心既且周而¶
復始懿乎漸晞之理又觀徃而知來所以為成嵗之本¶
履霜之具華葉既濡清光若煦吾知湛露晞朝陽也為¶
君臣宴饗之喻¶
　　　秋露如珠賦(以凉風變節凝/露可觀為韻)　師　貞¶
風入秋而方勁露如珠而正團映蟾輝而迥列疑蚌剖¶
而俱攅綴别葉之中時翻的的轉衰荷之上㣲振珊珊¶