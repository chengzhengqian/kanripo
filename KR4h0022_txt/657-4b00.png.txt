徃不意蘭臯獨嘯輕交委鶴之書芝澗行謡坐辱飛龍¶
之使年殊賈誼仰宣室而方同業謝劉繇俯長途而遂¶
恧塞上浮雲之跡空倦吳山隋侯明月之珠終悲暗室¶
豈不知拂衣長謝林泉多倦(一作/倨)俗之因安枕有餘廟¶
堂非養髙之所松楹坐月臨黛壑而遐征桂席攀風俯¶
青嵓而自足而欲俛首屈膝逡廵多士之林弔影慙魂¶
骯髒文昌之府徒以牛蹄已倦臨文壑而驤鱗羊角可¶
逢想髙衢而撫翼叅名國士方叨智伯之恩揮迹奉常¶