邑必有忠信如孔丘者况以朝廷之大卿大夫之衆而¶
陛下選授之精與假令不能如文王之多士堯舜之比¶
屋其中豈不有温故知新可使懋陳政要而億則屢中¶
者乎陛下惟虛存其議令條奏不曠及議政之際曽不¶
採其一說堯之疇咨禹之昌言豈若是耶昔堯設謗木¶
於五逹之衢孔子亦曰以能問於不能以多問於寡又¶
曰丘也幸茍有過人必知之然則多聞闕疑不耻下問¶
聖人之心也臣不勝大願願陛下誠以堯孔之心為心¶