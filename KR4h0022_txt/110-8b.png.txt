之志故鹿盧之體一有君子之道四觀其得位攸處居¶
中特立從繩以寸工假器以尺汲自上下下者念兹以¶
有成虚往實來者釋此而何執利物不言利急人之所急¶
捨之則其道可巻而懐用之則其功可俯而拾及夫挈¶
瓶所施懸綆所統崇朝以聞乎三捷永日何啻乎七縱¶
為萬人仰與天下共其靜也則無機之機其動也則有¶
用之用徳必不孤賢亦有凖泉蒙者道為之廢井渫者¶
心為之軫無忘乎牽攣蓋存乎汲引斯亦惠而不費乎¶