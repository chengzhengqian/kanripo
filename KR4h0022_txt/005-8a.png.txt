是則天垂象兮不昧日輔徳兮無私既載中呈瑞亦太¶
和効時逺以變化同諸掌握苟夙夜而致理在禎祥而¶
欲數伊靈氣之潜通豈天聴之𤣥邈日之為羙也無徳¶
而言歟日之為瑞也有時而効諸運行必隨乎圓盖昏¶
曉式經乎方輿昃而復中在明君兮則爾中而斯昃雖¶
壮士兮焉如我皇播徳於彼表瑞於此不肅而康哉無¶
為而樂只躔次可覿豈假垣平之片言昭明有融寧匹¶
魯陽之三徙然鑒於人事兮諒天道而伊邇¶