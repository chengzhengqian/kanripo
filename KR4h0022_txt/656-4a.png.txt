　　　上湖南李中丞啟¶
宗元啟宗元無異能獨好為文章始用此以進終用此¶
以退今者畏罪悔咎伏匿惴慄猶未能去之時時舉首¶
長吟哀歌舒泄幽欝因取筆以書紉韋而編畧成數巻¶
伏念閤下以文章昇大僚統方隅而某幸縁罪辜得與¶
編人齒於部内不以此時露其所為以希大君子顧視¶
則為陋劣而自棄也敢飾近文及在京師官命所草者¶
凡三巻合四十三篇不敢繁故也儻或以為有可采者¶