其門而㑹其宗者為世導師焉禪師諱乗廣其生容州¶
姓張氏七嵗尚儒以爼豆為戱十三慕道遵懐削之儀¶
至衡陽依天柱想公以啓初地至洛陽依荷澤㑹公以¶
契真乗洪鐘藴聲和至(集作/和之)斯應陽燧含㷔晞之乃明¶
始由見性中得自在常謂機有淺深法無髙下分三宗¶
者衆生存頓漸之見説三乗者如来開方便之門名自¶
外得故生分别道由内證則無異同遂以攝化為心經¶
行不倦愍彼南裔不聞佛經由是結廬此山心與鏡寂¶