一夫之疾痛必軫其憂一士之忠勞必思其報一風一¶
雨之愆候必申其祈(一作/所)祝一士一役之横費必念其¶
所來業業兢兢如即深薄雖興兵動衆非予素懐而伐¶
罪弔人有國常憲干戈一舉飛輓是勞縁路徴輸指期¶
調發耕夫不遑於壠畔織婦有輟於機中予之疚懐豈¶
忘終食頃以虜騎犯塞王師戒(一作/戍)邊今以路冦阻兵¶
靈旗指晋(一作/境)始無虞於塞北復有征于山東勞者未¶
安居者寜逸(一作/遽擾)盖不獲已且多懼焉念其徴發師徒¶