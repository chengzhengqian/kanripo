四人有業天下同歸理在營生方先潤屋貨賄山積是¶
往來於五都珍竒海輸乃森羅於九市睠言商子實職¶
貿遷(一作/貨貲)襲弦髙之風爲絳侯之事經途所亘多䟦渉¶
之勞飲宿乖宜爽隂陽之候野廬所掌井樹是修何得¶
曠於主司致有損於行李遂使銀牀罷汲無郝子之投¶
錢碧樹摧榮聞茅生之危坐盍歸司敗以正刑書懲其¶
已犯之愆永息將來之弊¶
　　　道路判¶