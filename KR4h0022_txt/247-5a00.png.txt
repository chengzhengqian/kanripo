幸慇懃先作數行泣¶
　　　日夕望江贈魚司馬　　　　何　遜¶
湓城帶湓水湓水縈如帶日夕望髙樓(一作/城)耿耿青雲¶
外城中多宴賞絲竹常繁㑹管聲已流恱絃聲復凄切¶
歌黛慘如愁舞腰疑欲絶仲秋黄葉下長風正騷屑早¶
鴈出雲歸故鷰辭簷别晝悲在異鄉夜夣還洛汭洛汭¶
何悠悠起望登西樓的的㠶向浦團團月隱洲誰能一¶
羽化輕舉逐飛浮¶