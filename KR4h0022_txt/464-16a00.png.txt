不能徧覽綿區惟仗時賢共康天下州縣牧宰寄重親¶
人寮守勾曹任惟綱紀百姓或有愆犯必湏盡理推尋¶
審知罪状分明方可禁身科斷不得纔聞小過遽縶圜¶
扉髙下其心同叔魚之鬻獄輕重其等爽定國之平刑¶
黠吏從姦恣其乾沒要囚多滯積以炎凉有一於兹當¶
加貶譴幸悉心而慎罰同底績以勝殘佇𢎞勿辟之規¶
用闡無為之化將使三千之罪永絶於當年豈惟數百¶
之刑僅寛於昔代布告天下識朕意焉(萬嵗登豐元年/十月十三日)¶