盖聞虚舟不忤令徳無虞忠信為琴瑟仁義為庖厨是¶
以從莊生則萬物自細歸老氏則衆有皆無¶
盖聞三闗頓足長城垂翅既羇既旅非才非智是以烏¶
江艤檝知無路可歸白鴈抱書定無家可寄¶
　　　為人作連珠二首　　　　　蘇　頲¶
夫情有理會不可以理遣行有義得不可以義愆定其¶
情者則理無滯寶其行者則義有全故韓馮之妻死哀¶
吟於松上石崇之妓生効命於樓前¶