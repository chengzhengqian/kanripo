理國之宜有時用戰爲政之要莫先利人先王以禁暴¶
詰姦良使以移風易俗訓兵習武熊羆之士卒在和積¶
習生常卭僰之火災嵗有衘枚被練必狥死而輕生飛¶
焰浮煙或焦頭而爛額小侯以出車受賑始希分閫之¶
威亷使以建節乘軺方展褰帷之惠功成戰勝知彼竭¶
而我盈令行禁止用防微而慮逺林鍾有作同季武之¶
克齊瓘斚無施類國僑之相鄭軍正有訟均夫臧仲之¶
非人户稱勞昧彼亷公之化京觀不築楚功旣存積塗¶