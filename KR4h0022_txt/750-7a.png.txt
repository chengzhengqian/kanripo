山積凶愚子弟並處髙資更相貨(疑作/貿)易擇而後授司¶
徒瑯琊王儼年甫十四兼領憲司憤其所為切齒忿咤¶
執送南臺異其身首子琮以搆扇两端一時依法二凶¶
俱𠞰朝野晏清京師市里儛蹈成羣梁董之慶不足斯¶
比瑯琊心實去惡跡乃陵上不容於時俄而賜盡自兹¶
已後政道彌昏髙阿那以牧圉之勤重其佞媚韓長鸞¶
以韛紲之能恱其趨走又有女奴陸氏出自掖庭凶智¶
狡筭舉世無疋以保母之恩特見尊寵六宫謂之世師¶