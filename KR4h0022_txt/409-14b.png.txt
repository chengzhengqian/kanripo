勑彊楚之裔古之蠻方雜武谿之種落通夜郎之邉壤¶
唐䝉開道馬援南征即其地也國朝舊制方數千里悉¶
統於連帥今以遐闊難守遂分督以綏之正議大夫試¶
光禄卿前兼海州刺史李昌岠素有識畧達於事體剛¶
柔相濟文武中立居職可紀實浮於名廼者以幹時之¶
才刺瀕海之郡惠和簡潔所謂理平思我逺人眷求良¶
吏撫辰陽之舊俗攘縣道之多虞訓戎數州俾爾專任¶
叅領中憲式榮按部可試秘書監使持節都督辰州諸¶