不可及其子身當聖朝以譴終未復無以示天下執政¶
立言之天子感其事趣詔盡還少師爵土由是勲閥之¶
家皆喜長慶中又有言公之材行不宜在閭巷者上亦¶
以追顯咸寧功徳未足遂授公右龍武軍倉曹參軍歴¶
太常寺主簿太府寺丞由是以吏事自喜明習文法咸¶
寧王股肱王室卑體下士召置幕府得一時之人少師¶
仕官早成不廢法度有譽於士大夫間公又修潔謙遜¶
辭禮閒雅由是仁人與之遊長者訪其廬矣稱述日甚¶