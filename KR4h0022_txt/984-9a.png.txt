維貞元十九年嵗次癸未四月壬午朔二十二日癸夘¶
給事中許孟容吏部郎中李傭(一作/備)司封郎中韋成季¶
屯田員外郎穆員右補闕張惟素京兆府司錄薛丹等¶
潔牢醴庶羞以祭于兵部郎中楊君之靈大鈞生生隂¶
隲者誰殲惡輔善胡顛倒之擬聖草𤣥子雲位卑中庸¶
殆庶回夭不時吾友懋功粹靈天資文為國華行作人¶
師不至公相不登期頤嗚呼昊穹報施云欺交以利合¶
滔滔其衆直義許心惟君伯仲金石非固韋弦迭用柯¶