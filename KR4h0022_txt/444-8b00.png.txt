忠孝處富貴者貽戚在於驕奢故能播名當時垂芳後¶
裔徃欽哉爾其監于經籍詢于蓍龜見善如不及見惡¶
如探湯無違禮以害身無縱欲以敗俗夙夜匪懈罔有¶
後羞可不慎歟¶
　　　冊雍州牧左武侯大将軍越王泰改封魏王文¶
維貞觀某年某月某日甲子皇帝曰於戯昔在哲后受¶
命君臨竝建茂親以為藩衛然則古之列國今之按部¶
循名或異立政是同皆所以共治黎元俱奨王室克隆¶