委質四朝咸著聲績在𤣥宗朝㧞乎羣萃之中始受賞¶
九層之構兆於此矣在肅宗朝特見寵遇其時襄陽易¶
帥滑臺命將屬安羯史盜作亂之後兩軍未戢王命或¶
壅以公有奉使專對之才俾受節鉞將我詔㫖襄峴響¶
風河滑朝宗皆公之力也在代宗朝僕固懐恩擁衆汾¶
上仍以姦子作亂外邑北窺大鹵之地南侵蒲坂之封¶
蟻聚鴟張關輔震駭公以單車之使仗節直進誕敷威¶
德隂携黨與元惡奔潰狡童折首猶以餘衆嘯聚朔陲¶