　　　秦吉了　　　　　　　　　白居易¶
秦吉了出南中彩毛青黒花頸紅耳聦心惠舌端巧鳥¶
語人言無不通昨日長爪鳶今朝大觜烏鳶捎乳鷰一¶
巢(集作/窠)覆烏啄母鷄雙眼枯雞號堕地鷰已(集作/驚)去然¶
後拾卯攫(一作/獲)其雛豈無鵰與鶚嗉中肉飽不肯摶亦¶
有鸞鶴群閑立高颺如不聞秦吉了人云爾是能言鳥¶
豈(一作/爾)不見雞鷰之寃苦吾聞鳯凰百鳥主爾竟不為¶
鳯凰之前致一詞(集作/言)安用嗏嗏(集作噪噪/又作喋喋)閑言語¶