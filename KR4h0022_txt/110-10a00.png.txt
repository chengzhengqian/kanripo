質乃陶人之所成非耳目之華侈留器用之深情若乃¶
虚以為量滿而戒溢内容乃體外堅其質在埏埴之厥¶
初諒邀奇於斯日濟家人之攸務故陳力乎虚室藏用¶
所資詎可談悉至如原憲貧病蓬戸攸居以甕為牖含¶
風自虚知道而樂其神晏如及夫漢隂抱甕髙情悠邈¶
絶乎澆風敦其至朴同夫大道於焉卓犖若夫吏部既¶
醉乗興來眠漏𫝊永夕酒泛如泉酣飲無度其人在旃¶
考異宏圖微(疑/)奇遐紀條支之鳥卵猶類園客之繭形¶