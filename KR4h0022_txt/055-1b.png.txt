政教之始莫重乎郊祀郊祀之先莫尊乎昊天是以前¶
王垂之於典訓後帝奉之以周旋以事大矣其儀盛焉¶
日之至也所以明氣之至丘之圓也亦以象天之圓於¶
是致齋於宫合樂於律羣有司肅肅以儆戒百執事乾¶
乾而荘慄牲用騂犢以貴誠酌用𤣥酒以明質豈但愛¶
人而尊祖葢欲報天而主日天子迺乗玉輅駕蒼虬搢¶
方珽服大裘率九儀之卿士從五等之諸侯旌旗露卷¶
冠蓋雲浮展國容於御路行大禮乎郊丘百役既備司¶