外絶公又惣督衆軍蒐乗即道兵不血刃並皆擒獲遷¶
其酋豪納其降附皇朝受終文祖革命神宗選賢與能¶
改絃創制爰降冊書授公柱國增邑四千户二年授同¶
州刺史衿帶關輔唇齒秦晉編户殷積邸閤儲峙藩籬¶
是任親賢勿居公建旟作牧褰帷行部六條斯舉百¶
城咸勸三年授公大司寇又以公勲庸特著冊封楚國¶
公食邑一萬户蓋因破万俟仁等於荆陜即其地而封¶
焉逖糾王慝弛張刑政式遏冦虐於是御之以寛猛柔¶