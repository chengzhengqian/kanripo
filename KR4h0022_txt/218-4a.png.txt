見柴門開窮巷隠東郭髙堂詠南陔籬根長花草井口¶
生(集作/垂)莓苔伊昔望霄漢于今倦蒿莱男兒須(集作/未)達¶
命且醉手中盃¶
　　　宋中遇劉書記　　　　　　前　人¶
何代無秀士髙門生此才森然覩毫髪若見江山来㡬¶
載困常調一朝時運催白身謁明主待詔登雲臺相逢¶
梁宋間與我醉蒿莱寒楚眇千里雪天閉(集作/晝)不開末¶
路終離别不能强悲哀男兒争富貴勸爾莫遲廻¶