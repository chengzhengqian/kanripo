使微夫人之力扞此州之境則江介土宇盡爲戎疆海¶
隅蒼生非復我有由是浙江之西(集作/外)南至閩嶺士庶¶
免有波迸道路窮冦不能(集作/敢)搪突藩籬(集有屏/息二字)風波¶
宴然百姓樂業父不䘮子兄不哭弟藏用之功也今都¶
統使停本職已罷孤軍無主莫知適從將士嗷嗷未有¶
所𨽻天聽髙邈無人爲言遂使殊勳見委忠莭未録口¶
不言賞賞亦不及伏恐非聖朝旌有德表有功之義今¶
逆賊雖殄人心猶携山洞海島徃徃結聚睦州草竊爲¶