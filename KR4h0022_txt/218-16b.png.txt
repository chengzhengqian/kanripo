　　　鍾陵見進士楊尋　　　　　前　人¶
孺亭滕閣少踟蹰三度南逰一事無只覺流年如鳥逝¶
不知何處有龍屠雲歸洪井枝柯斂水下章江氣色麤¶
頼得與君同此醉醒來(一作/醒醒)愁被鬼揶揄¶
　　　湘中見進士喬詡　　　　　前　人¶
呉公臺下别經秋破虜城邊暫駐留一笑有時堪解夢¶
數年無故不同逰雲牽楚思横魚艇栁送鄉心入酒樓¶
且酌松醪依舊醉誰能相見向春愁¶