趨利或連兵而鳥逝或應皷而麏至令肅而必平戎虜¶
教成而不可奪帥四遐縱觀士德增修森森兮烈於武¶
庫赫赫兮敞以層樓文物驚乎海若聲名震乎陽侯河¶
漢為之震蕩刼灰為之沈浮則知水陸之謀無闕則遐¶
荒可伐舟車之利克全則珎寳争先故能立功於窮裔¶
垂盛於當年國家以四海波清九夷草偃感彼洪沼猶¶
連漢苑餘波尚在空發藻以潜魚水戰不修恥勞師以¶
襲逺實我皇之清浄宜福禄之來反¶