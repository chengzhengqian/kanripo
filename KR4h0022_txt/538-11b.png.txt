有人取漁輕車重馬或告非法訴有古義¶
　　　對¶
彼何人斯漁以為事結廬逃境吟澤畔之風烟垂竿振¶
緍盡河邉之嵗月唑嚴陵之磯石芳餌長懸入尚父之¶
蟠溪游鱗或躍始虗徐以在藻亦沉浄以逺蓮臨川之¶
羨不忘入肆之求何逺殊野客之來獻匪曰猶賢類詩¶
人之遊梁方聞起訟或告非法未見其宜採川樵山實¶
庶人之攸利輕車重馬合古義其何傷¶