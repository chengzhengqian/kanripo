也載聞蒲牢之鐘擊之以莛筯叩者之誤也艅艎之舟¶
投之以秉庾載者之咎也今載欲發大名壯志敢以細¶
言詭數上干髙明乎且常見前賢房大尉書贈張燕公¶
云欲起自燕國公門下矣載亦欲感君之恩望公之顧¶
使異日之談亦起自大夫門下矣詞理如此不合輕義¶
退自思省終用慙愧伏惟溟渤之浪涵容尺波幸甚幸¶
甚不宣載再拜¶
　　　上李實尚書書　　　　　　韓　愈¶