即降魔之境莫見其俯仰不知其去就至自於太虗復¶
歸於無物其建言立徳開業成務握大柄而推造化執¶
洪鑪而誥元始四門幽闢顧非相而遲廽三駕晨嚴臨¶
有為而出頓豈不知覉孤乏路終嬰旅泊之虞舟楫中¶
流未釋風濤之苦將以宅心者寂虚室所以合符應物¶
者神眀鏡由其不倦故能商㩁宇宙指麾權實演羣生¶
而非其力存庻品而非其有千巒閉景似居蓬艾之間¶
䨇闕臨空若在江湖之上其釋迦之冲用乎龍懐山者¶