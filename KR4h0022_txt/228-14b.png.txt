　　　贈太清宫道士　　　　　　王　建¶
上清道士未昇天南嶽中華作散仙書賣八分通字學¶
丹燒九轉定人年修行近日影如鶴導引多時骨似綿¶
想向諸山尋(一作/廵)禮遍却廻還守老君前¶
　　　贈詔徵王屋道士　　　　　前　人¶
玉皇符到下天壇瑇瑁頭簮白角冠鶴遣院(一作/洞)中童¶
子飬鹿慿山下老人㸔道成不怕丹梯峻(集作刀/梯利)髓實¶
常欺石榻寒能斷人間(集作/世)腥血味長生只要一丸丹¶