加以杖刑臣雖至愚猶将不可凡百逹識孰謂其宜又¶
周禮論刑刺之典一曰訊羣臣二曰訊羣吏三曰訊萬¶
民陛下若以臣所言非可用則願陛下訊以羣吏詢諸¶
宰臣擇善而行國之利也夫古之人臣干救危犯者非¶
一人也然遇主榮逹者萬無一也(一作/焉)其遭咎羅(一作/罹)¶
禍者不可勝數以此觀之豈臣之利也誠為主也伏惟¶
陛下深察之臣識謝中庸才非上逹猥以承乏叨居諫¶
官既無涓埃之効實多尸素之責謹獻愚直輕觸威嚴¶