皇祖辨少習儒學然以英豪剛烈著聞是以名節為州¶
國所服皇祖生考元爽保食(集作/植)先人茂德降生於君¶
君㓜孤天姿雄植英秀獨茂(集作/邁)性嚴簡而尚倜儻之¶
奇愛亷貞而不拘介獨之操始通詩禮略觀史傳即懷¶
軌物之標希曠代之業故言不宿諾行不茍從率身克¶
已服道崇德閨門睦(睦字集/作穆穆)如也鄉黨恂(集叠/恂字)如也至¶
乃雄以濟義勇以存仁貞以立事毅以守節獨㫁於心¶
每若由已實為時輩所髙而莫敢與爭倫(二字集/作倫也)以是¶