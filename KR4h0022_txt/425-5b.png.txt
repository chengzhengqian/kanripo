　　　天寳十載南郊赦¶
門下皇天眷命必順於五行哲后御時實遵於三統考¶
古之道何莫由斯朕欽若上靈(一作/𤣥)嗣守丕業察璿衡¶
以齊政念稼穡以勸人日慎一日四十載于兹矣何嘗¶
不夙夜懼畏憂勞在懷思共黎元臻夫至理幸以刑清¶
俗阜天成地平萬方底寧群物咸遂雖慙大化且謂小¶
康此皆至道儲祉宗社敷祐豈予薄徳(一作/凉徳)而克致焉¶
然則上稽厯象傍採輿議爰以土徳承漢火行是慿大¶