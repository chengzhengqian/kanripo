卿欲審知來意竚聞還奏以副所懐趙聿及蕃使等計¶
朝夕合(集作/即)到待覽表中意旨(集作/事意)續即商量報卿卿¶
涉遠而來當甚勞頓今賜卿其物至宜領之秋冷卿比¶
平安好將士等並存問之¶
　　　勅尚結贊第三書¶
勅尚結贊蕃使論拱熱等與趙聿同到卿所陳奏朕具¶
悉之誠意勤勤志敦和好上以陳(集作/敦)舅甥之義次以¶
表結(集作/結鄰)援之歡外以彰禮讓之風内以息戰争之患¶