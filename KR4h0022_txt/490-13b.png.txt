上之逺豈止於千里哉雖陛下雄傑聰明極思慮而憂¶
天下何由而得雖曰徵賢良為直諫又何益於理故傳¶
曰其身正不令而行其身不正雖令不從推是而言則¶
天下理亂不由陛下而致其由誰乎臣所謂留心庶政¶
而法其兢兢業業者蓋由此也况今大弊未去其可忽¶
之耶臣所謂大弊者在法吏之舞文權臣之弄柄朋黨¶
連結貨賄公行以中外(一作/髙權)重位出入迭居名器輕於¶
糞土公侯徧於頑駑恣行威福苛傷暴殘諫官不敢論¶