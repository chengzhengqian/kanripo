騎廻天苑前山入御營萬方俱下拜相與樂昇平¶
　　　松山嶺　　　　　　　　　前　人¶
翼翼髙旌轉鏘鏘鳯輦飛塵銷清蹕路雲濕從臣衣白¶
羽摇丹壑天宮逼翠㣲芳聲耀今古四海警宸威¶
　　　龍池篇　　　　　　　　　沈佺期¶
龍池濯龍龍已飛龍德光天天不違池開天漢分黄道¶
龍向天門入紫㣲邸第樓䑓多氣色君王鳬鴈有光暉¶
為報寰中百川水來朝北地莫東歸¶