　　　鄉飲賦¶
鄉飲之制本於酒食形於罇爼和其長幼洽其宴語象¶
以隂陽重以賔旅此六體者禮之大序至如髙館初啓¶
長筵初肆衆賔便辟而入門主人稽首而再至則三揖¶
以成禮三讓以就位貴賤不共其班少長各以其次然¶
後肴栗具設酒醴畢備鼙鼓遞奏工歌咸萃以德自持終¶
無至醉夫觀其拜迎拜送則人知其㓗敬察其尊賢尚¶
齒則我欲其無競君若好之實曰邦家之慶士能勤之¶