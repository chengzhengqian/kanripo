無廩積朕屢延卿士詢訪謀猷至乃减冗食之徒罷不¶
急之務既聞嘉話亦已遂行而停廢之餘所費猶廣欲¶
轉輸於江徼則逺不及期將搜粟於關中則擾而無獲¶
節軍食則功臣懷怨省吏員則多士靡歸中心浩然罔¶
知攸濟臣聞旱蝗者稽諸洪範為言不乂之罰也言之¶
不乂令之不信也言者西方金也金失其性為木所傷¶
木東方少陽古云陽騰所以為旱陽既亢極氣又囂蒸¶
則介蟲為孽螽斯為害臣見比年旱魃為害巳甚矣則¶