　　　象樽賦(以觀器禮/肅為韻)　　　　　失　名¶
稽太古之至薦也以汙樽抔飲除地而為壇迄後聖之¶
禮禋也其籩豆犧象咸飾其碧丹是以五禮秩經於宗¶
伯六樽詔典於春官實有嚴而有翼豈無取於異端故¶
殷王有肜日之祭魯聖有禘月之觀且皇周之享也肇¶
繪象於兹器既普淖於式潔乃登堂而奠次耀如金石¶
以率舞派若洪瀛而贔屭騰圭瓉以沃暢達群神於𤣥¶
秘敬宗宜社以交其幽明返本歸仁以尊其天地可以¶