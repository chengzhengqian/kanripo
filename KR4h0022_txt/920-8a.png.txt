公諱叔瑜字思瑾曰魏氏鉅鹿曲陽人也考太師鄭文¶
貞公致君皇極配神清廟故祖徳胄系叙於太宗之先¶
碑矣公生育慶緒天然炳胎教之姿少長徳門日用成¶
躬率之化性盤於孝友習狃於禮樂俛仰中則從容蹈¶
道加以專精好古旁通多藝聖人之所志聞一而反三¶
君子之所能舉十而知九與同生璘琬知名當代始以¶
門資補左千牛轉洛州司兵司議郎職方郎中太子洗¶
馬出為懐州長史歴慶慈儀豫四州刺史春華韡於兩¶