雨中百草秋爛死堦下决明顔色鮮着葉滿枝翠羽盖¶
開花無數黄金錢凉風蕭蕭吹汝急恐汝後時難獨立¶
堂上書生空白頭臨風三嗅馨香泣¶
　　　二¶
闌風長(音/仗)雨(一作蘭風/伏雨飛)秋紛紛四海(一作/萬里)八荒同一雲¶
去馬來牛不復辯濁涇淸渭何當分禾頭生耳黍穗黒¶
農夫田父無消息城中㪷米抱(集作/換)衾稠相許寧論兩¶
相直¶