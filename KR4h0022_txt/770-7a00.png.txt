起之去西河澘然出涕荆軻之别燕市悲不自勝¶
盖聞廉將軍之客舘翟廷尉之髙門盈虚倐忽貴賤何¶
論是以平生故人灌夫不去門下賔客任安獨存¶
盖聞執珪事楚慱士留秦晉陽思歸之客臨淄覉旅之¶
臣是以親友㑹同不妨懐撫悽愴山河離異不妨風月¶
闗人¶
盖聞五十之年壯情乆歇憂能傷人故其哀矣是以譬¶
之交讓實半死而言生如彼梧桐雖殘生而猶死¶