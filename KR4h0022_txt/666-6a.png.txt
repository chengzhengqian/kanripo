　　　宫啟誤編在六百五十一巻今移此¶
　　　諫太子承乾營造曲室書　　于志寧¶
臣聞克儉節用實𢎞道之源崇侈恣情乃敗德之本是¶
以凌雲槩日戎人於是致譏峻宇雕牆夏禹(舊唐書/作書)以¶
之作誡昔趙盾匡晉呂望師周或勸之以節財或諫之¶
以重(唐書并前/篇作厚)斂莫不盡忠以佐國竭誠以奉君欲使¶
茂實播於無窮英聲被乎物聴咸著簡䇿以為美談今¶
所居東宫隨日營建覩之者尚驚(前篇作議/唐書作譏)其侈見之¶