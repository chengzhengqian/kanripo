設險汧水縈盈而線走隴山峛崺而螺掩西窺劔閣霜¶
地表之千鐔東瞰蓬萊黛波間之數㸃遐徴衆嶽式竝¶
嶐崇彼皆受封於百代此獨不視於三公森笋立以削¶
成寧慙太華黯雲凝而化出豈譲維嵩况乎萬仭凌虛¶
千里倒影虎踞華裔鯨吞遐境疊巘攅壁廻巖列屏捍¶
絶域以増隘固中原之甚永直使以禮賔九有仁服八¶
荒臂(一作/嬖)賢以為輔弼宅道以作封疆亦湏假我嚴衞¶
慿我巨防邇藩垣於都邑逺隔閡於氐羌吾唐重其功¶