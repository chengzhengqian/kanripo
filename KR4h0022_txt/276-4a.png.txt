人吏為隠懐此為蓬&KR0801;夕氣渭巖上晨流潟岸明存亡¶
區中事影響羽人情溪寂值猿下雲歸聞鶴聲及兹春¶
始暮花葛正相縈會有携手日悠然去無程¶
　　　送周愿判官歸嶺南　　　　前　人¶
早蟬望秋鳴夜琴怨離聲眇然多異感值子江山行由¶
来重義人感激事縱横往復念遐阻淹留慕平生晨奔¶
九衢棧暮始萬里程山驛風月樹海門煙霧城易綃泉¶
源近拾翠沙漵明蘭蕙一為贈貧交空復情¶