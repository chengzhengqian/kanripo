使叅大政備位宰輔出入六年上不能調和陰陽下不¶
能親輔百姓朝典隳廢聖慮憂勞其心愧恥中夜三嘆¶
况外統羣帥遥制戎閫在臣懦劣非所堪任曩者受命¶
而行屬西南未安中外所主(一作/注)雖有危難臣不合辭¶
崔寧頃至朝廷親授經畧及達(一作/還)方鎮事頗條理叔¶
明獻恭竝是良將自蒙(一作/承)擢用甚允聲實可以倚辦¶
竝堪獨任且將在閫外事得專之遠道取决恐失要會¶
坐而臨制誠亦非宜今又靖謐臣何所効豈苟貪榮利¶