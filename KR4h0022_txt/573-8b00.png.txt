臣某言臣昨蒙聖恩加臣某官實封等瀝誠雖切天鍳¶
未回今月某日又奉宣命賜臣持危匡國致理功臣者¶
寵光踰溢俯僂驚惶昨已奉表陳讓訖恩出一時事非¶
常典衆方興論内不自容是以伏紙寫心累干睿鍳未¶
蒙俞允匪獨驚危朝省夕思且涕且激臣腐材弱質叨¶
列公台何施尊主之能未立為臣之節而艱難之後陛¶
下待遇愈優食必分甘言皆動色𢎞慈厚禮前代所無¶
比及今兹適當反正斷(一作/頓)自不疑之旨遽行非次之¶