非幢節無以取威謀帥因時非材傑不足授任安邉制¶
勝移孝為忠俾膺紅斾之榮且用墨縗之典正議大夫¶
前守右金吾將軍上柱國大原縣開國男食邑三百户¶
賜紫金魚袋王安實韜鈐宿將勲閥名門家傳淮水之¶
靈神授圯橋之略堅剛不㧞㨗勇欲飛訓武旅以衞宸¶
嚴握兵符而叅禁近匪躬奉上宣力任公剖竹淄川克¶
茂藩條之政執金緹騎彌昭夙夜之勤朕以七萃屯師¶
三秦繕塞屬山西之氣俗扼隴首之咽喉地要而城孤¶