大赦天下服周之冕衣冠混於無外行夏之時正朔覃¶
於有截伏惟皇帝陛下天地合徳厯數在躬交日月於¶
龍躔㑹風雲於鳳紀取新之化首出於九皇除舊之恩¶
曲成於庻類加以載懐孝享肅事天田休聲動於萬國¶
盛禮懸於百代凡在形氣孰不昭蘇㣲臣慶偶時来榮¶
沾日用同草樹而知樂類鳥獸而增歡跡雖限於一隅¶
心每馳於雙闕抃舞昌運倍百恒情不任屏營之至謹¶
附賀正使某官奉表稱賀以聞¶