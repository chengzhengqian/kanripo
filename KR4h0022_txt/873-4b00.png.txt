公綜其都軍以壮支郡乃策崇勲累居大官凡軍師之¶
禁令攻守之竒正成徳之重必咨於公隣帥猖蹷皇赫¶
問罪公出自上谷覘于具邱㓂徒六萬将犯中冀乗轅¶
外嚮方陣而前公以駟介千數颷馳急擊突入其阻夹¶
攻其堅敵人力屈昏夜引去遷御史中丞封符陽郡王¶
尋拜易州刺史加太子賔客以軍之輯睦移於郡以郡¶
之班制叶於軍文理武毅交脩四暢師貞人龢為列郡¶
表儀初公與寳臣感慨於少年之塲周旋於多難之際¶