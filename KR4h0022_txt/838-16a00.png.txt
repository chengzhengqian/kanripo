黎幹監䕶䘮事展餙終之儀禮也嗚呼哀哉窮隂肅冽¶
殺景凝沍蜃輅方巾龍驂在御設庭燎以終夕啓攅塗¶
而即路皇帝悼賢王之不淑念愛子之云亡齊彭殤以¶
理遺顧形影而神傷録舊功(一作/勲)於藩邸議新諡於太¶
常睠承家於七鬯追嗣位於元良爰命侍臣式纂遺芳¶
其詞曰¶
維昔啟土膺兹冊命賜爵為王建封于鄭梁國寵異魯¶
邦禮盛明哲在躬温良成性國歩艱難遘兹師旅克生¶