向夜月而㓕没拂曙光而蒼翠上通其象分三台而為¶
六下應於人感一德之不二皆英主之所有匪常君之¶
能致原其所出将表上帝之心考其所歸實惟天子之¶
利爾其臨大國懸太清德之所感符乃無情既依高以¶
託質亦以數而為名與物無競避太陽之光色相時而¶
作表明王之利貞火映𤣥天似燭龍之衘吐珠沉漢水¶
無巨蚌之虧盈豈光輝之足異亦感應之可驚忝觀光¶
於上國仰霄漢以屏營¶