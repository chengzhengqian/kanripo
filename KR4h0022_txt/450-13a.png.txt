洎乎司泉貨之重筦山澤之財用適變通法均寛猛大¶
計如富彊之業常規多饒羡之功人無告勞刃有餘地¶
是可以載光衮職爰陟台堦式賛雍熈宜膺夢卜爾其¶
允釐庻績俾(詔令/作盛)起訏謨渉大川而示吾津涯馭六馬¶
而遺吾衘策俾臻皇極克嗣前修於戯人代天工予違¶
汝弼悉乃心力作吾股肱無使阿衡專美於殷家山甫¶
獨稱於周室勉𢎞懿徳勿忝虚懐可守本官同中書門¶
下平章事依前充諸道鹽鐡轉運等使¶