闡文敎膺茲重寄允屬勲臣正議大夫守河南尹栁仲¶
郢清嚴&KR0681;職禮樂承家動惟執中居必慎獨禀端慤之¶
正氣抱通濟之𢎞才早踐華資備揚懿業㑹府著彌綸¶
之美諌垣留謇諤之規洎領郡符亦茂休績出入十載¶
尹正兩京堅貞不囬沉毅有斷歴試斯乆聲猷必能克¶
終令圖副我專委是用付以戎律登茲將壇乃眷左綿¶
實為右屏控壓夷落保衛皇都非慈惠慱施不可以乂¶
安黎庶非威懷並舉不可以綏靖封疆所宜膏潤一方¶