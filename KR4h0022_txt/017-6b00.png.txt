波濤翻而海水激樹㧞根而山石摧於是隂陽交戰晦¶
明相賊或擊或馳乍通乍塞望螣蛇之上下見飛龍之¶
南北電光開而山澤紅雨氣合而原野黒威聲奮擊於¶
霄漢逸嚮振動於都國而乃隐軫徘徊謂髙天壓而泰¶
山頽鼓怒發洩謂厚地震而梁木折聲之所射者向無¶
不碎氣之所奔者中無不絶值石則片片氷開當樹則¶
重重瓦裂其為始也則赫赫奕奕若烈風猛火之燎崑¶
崙其為終也砰砰轟轟若决水轉石之潰龍門擬戰鼔¶