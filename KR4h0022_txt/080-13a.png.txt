如棊三條若砥樹鼉鼓也㒺不式遵命虎賁焉各慎所¶
履日入于酉俾于行者止斗回于天警夫居者起惟其¶
度數自合銅龍之漏節其晝夜不失金烏之晷豈比夫¶
繁於手盈於耳而悦彼姝者子乎每司辰而不愆必候¶
時而後動聲坎坎而旁殷遐邇氣雄雄而中遏煩偬通¶
途廣陌萬户千扉晨應雞鳴夕催人歸牛羊下時迎暮¶
烟而斯發河漢云沒伴曉色而漸微此乃守常有則守¶
矩不違一厥人兮人懐其信齊厥政兮政絶其非不然¶