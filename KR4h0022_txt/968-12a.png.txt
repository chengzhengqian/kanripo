也為女為婦時亦無聞今夫人女美如此婦德又如此¶
母儀又如此三者具美可以冠古今矣嗚呼惟夫人之¶
道移於他則何用不臧乎若引而伸之可以肥一國焉¶
則闗睢鵲巢之化斯不逺矣若推而廣之可以肥天下¶
焉則姜源文母之道(集作/風)斯不逺矣豈止於訓四子以¶
聖善化一家於仁厚者哉居易不佞辱以(集本文/粹作與)夫人¶
之㓜子稹為執友故聆夫人之美最熟稹泣血孺慕哀¶
慟他人託為譔述書於墓石斯古孝子顯父母之志也¶