門下國子司業韋斌貞規不雜敏識惟精標麗則以工¶
文秉直聲而濟羙乆從㪚秩未展清才豈避&KR0666;親遂妨¶
公用宜特昇於禁掖俾專事於司言可行中書舎人¶
　　　授李元成中書舎人制¶
勅朝議郎守尚書考功郎中仍試知制誥兼知史官事¶
李元成中和有裕直道自然文章為致用之資慎宻是¶
周身之本乆司綸綍深惬器能宜拜命於即真俾甄才¶
於試可可守中書舎人兼知史官事¶