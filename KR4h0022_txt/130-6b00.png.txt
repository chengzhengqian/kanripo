余行年十八歲當上元辛丑盗入洛陽三河間大塗炭¶
因竄身東下旅於呉越轉徙阨難之中者垂二十年上¶
嗣位歲應詔詣京師其(一作/明)年夏除東宫校書郎遂請¶
告歸覲于江南八月過崤澠次于新安東南十數里舊¶
居在焉時歲滋逺荆榛蕪翳喬木蒼然三徑莫辨訪隣¶
老而已盡眄庭柯以霑衣情之所鍾可勝歎耶夫懷舊¶
之志在昔所不免聖如尼父逹若莊叟且有歸歟之歎¶
悵然之思予蓬艾存乎胷中喜懼形於(一作/于)膝下寓江¶