之敏世叔五行之速强記獨絶博物不群年十五侍梁¶
東宫講讀雖桓驎十四之嵗答宿客之詩魯連十二之¶
年杜離堅之辨匪或斯尚同日語哉玉墀射䇿髙等甲¶
科公孫金馬之時仲舒鴻漸之日未能連類曾何足云¶
解褐授安南府行參軍尺木未階髙衢方騁尋轉尚書¶
度支郎中壮嵗精練必以吏能上象列宿非因忿氣夜¶
不離閣(後漢黄香晝/夜不離省閣)無愧於黄香開霧覩天有同於樂¶
廣仍為郢州别駕刺史之半驥足斯展于時江路有賊¶