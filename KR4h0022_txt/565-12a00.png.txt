鯢之戮渠魁不漏噍類無遺枝梧者面縛中軍顛背者¶
頭懸後殿敗苻融於肥水自可銘功破王邑於崑陽未¶
云快意遂封尸於京觀旋振旅於王城啟闢千門掃除¶
九陌㧞羶腥於宫闕洗毒螫於閭閻耆艾歡迎久思周¶
徳衣冠雨泣還覩漢儀謳吟變噢咻之聲氣象回嚴凝¶
之慘廓冊霄以瞻羽衛肅黄道而復鑾輿正寳位於北¶
辰道光主鬯迎上皇於西蜀歡展奉親永惟宗社之靈¶
實荷乾坤之慶臣忝陪宗室喜萬恒情無任踴躍歡抃¶