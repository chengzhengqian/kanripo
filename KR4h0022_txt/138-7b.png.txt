思避惡之隂同志士之不息若乃翼隨雲展身以風翔¶
觀平林之漠漠見絶嶺之蒼蒼豈爰止兮失正誠所集¶
兮向方容足之柯乃處隠身之葉是藏故有繞樹之烏¶
鵲棲桐之鳯凰是知擇善而從何常之有既無巢幕之¶
誚詎貽髙墉之咎道惟空際諒有開而必先棲或林端¶
乃觀影而從後未安其所豈樂其羣傍青冥而頡頏白¶
日出幽谷而翺翔碧雲水隔山而猶逺煙拂樹而漸分¶
將欲巢林杪渡江濆如蕭何之擇漢主虞卿之謁趙君¶