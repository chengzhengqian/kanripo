其貞元二年三年已前所收諸道停減放歸營農将士¶
軍資糧斛錢米等縁送納向畢任依前勑收管其貞元¶
四年已徴到及在路者即依前送其在百姓腹内者並¶
宜令放免其貞元五年已畢每年合收一百七萬八百¶
八十八貫石宜並放免仍委毎道觀察使具當管毎州¶
都放錢數聞奏並各下本州曉示百姓令知其悉於戲¶
人惟邦本本固邦寜百姓苟豐君孰不足式敷簡恵俾¶
革煩擾庶其安逸各務農桑布告遐邇明知朕意(貞元/四年)¶