其有當仁不讓急病忘身豈止君命猶宜自舉故魏伐¶
秦師唐睢請(闕/)車而(闕/)說漢謀邉將充國對無踰於老¶
臣所謂臣事君以忠君使臣以禮忠無不納禮亦從宜¶
如此則選舊任能足供國用優年加惠得遂時歸古之¶
進退鮮不由此臣以不才叨辱高位幸而免戾年及乞¶
骸茍蒙得請之恩實受終身之賜若叨榮不怍當退而¶
留則上累皇明下重臣罪况臣自少力薄不知等夷年¶
老氣衰見孰(疑作/就)羸憊形因榮弊疾與齒并營衛每乖¶