下官以窮途萬里動脂轄以長驅王公以傾餞百壺别¶
芳筵而促興是以青陽半序明月中宵離亭擁花草之¶
芳别舘積琴歌之思去留歡盡動息悲來惜投分之幾¶
何恨知音之忽間他鄉握手自傷關塞之春異縣分襟¶
意切悽惶之路既而星河漸落煙霧仍開髙林静而霜¶
鳥飛長路曉而征驂動含情不拜空佇聽於南昌揮涕¶
無言請投文於西候因探一字四韻成篇¶
　　　秋夜於綿州羣官席别薛昇華序¶