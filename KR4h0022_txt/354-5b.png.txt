聮褰而百結毛落鬚秃無叔子之明眉脣亡齒寒有張¶
儀之羞舌仰而視睛翳其若瞢俯而動身羸而欲折神¶
若存而若亡生不生而不㓕其所居也不㸑其所狎也¶
非人古樹為伴朝霞作隣不隂森以多晦傍恍惚兮無¶
根枌門草合石路苔新公子方撫其背兮曵其裾曰子¶
非有唐之文士歟燕地之髙門歟昔也子之少則玉樹¶
金枝及其長則龍章鳯姿立身則淹中不足言其禮揮¶
翰則江左莫敢論其詩每兢兢於暗室恒詡詡於明時¶