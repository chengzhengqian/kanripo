臣某言伏奉今月某日恩制加臣食邑實封若干者充¶
位代天無名益地祗膺茂寵併集百憂中謝臣聞賞以¶
昭其功典以載其事是為重柄用合大經苟功不足昭¶
事非可載濫承休命實累皇猷臣謬執化權無裨衮職¶
徒見容於君父毎受責於神靈頃者陛下薄狩近藩復¶
興否運寛仁屈已神武去邪敢有惑於羣謀實無渝於¶
睿斷寰區之内耳目同驚此非臣齷齪之心所能匡替¶
重圖反國艱若設都仗戎師以經營寄輔臣而鎭撫秦¶