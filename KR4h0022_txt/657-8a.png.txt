代工天府明台曜於紫宸綜理𤣥風爕諧元氣含暉禮¶
閣皎愛日以流光散(集作/毓)彩文昌映德星而開照若乃¶
識度𢎞逺器宇䟽通明允篤誠盛業隆於厚土惠和忠¶
肅𤣥功格於上天則伊陟謝其緝熈巫咸慙其保乂舉¶
才應器與士無私水鏡澄華炫金波於靈府氷壺徹鍳¶
朗玉燭於神機則鄧攸莫際其瀾盧毓罕窺其術故使¶
妍蚩各安其分輕重不失其權五教克敷百揆時叙折¶
衝千里魯連談笑之功師表一時郭泰人倫之度加以¶