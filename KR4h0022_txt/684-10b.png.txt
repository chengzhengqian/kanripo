絶行李不通等避世於桃源同晋寓于仙嶺每瞻牛候¶
馬想金陵之聖人今覩皇華知有熊之建國賔堯仕舜¶
猶是八才緯武經文方儔四貴幸甚幸甚昔楊朱岐路¶
悲始末之長離蘇武河梁歎平生之永别雖復音塵可¶
嗣終隔風雲夣想時通無因覯止依依望楚寸隂有待¶
百年將半輕生若是命也如何今車書同軌行李相繼¶
猥荷文移通賜論及輶軒既以復命義尚未被哀矜竊¶
以普楚釋囚共成親好今乃拘彼來(一作/求)此不亦難乎¶