(死/生)斯親也而有斯别也孰能不哀(集作/苦)從中来而失聲¶
去年春居易南遊兄亦東適黟歙之間欣然一覿相顧¶
笑語相勉行役中路遽别情甚感激孰知此别為生死¶
隔矧兄遇疾于路路無藥石歸全于家家無金帛環堵¶
之室不容弔客稚齒之子未知哀慼自古孔懐之痛亦¶
莫我之與劇古人有言神福仁天祐(集作/福)敬又曰惡有¶
餘殃善有餘慶惟兄道源乎太和德根乎至性以孝友¶
肥其身以仁信羶其行而位不登於再命年不及於知¶