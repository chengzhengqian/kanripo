　　　書銘　　　　　　　　　　陸龜䝉¶
太古之時何嘗有欺逮于結繩民始相疑畫卦造書聖¶
人之為國載文字厥初弗知惟簡惟牘斷(蜀本/作折)竹析木¶
累必充庭負必折軸韋絙(集作/編)一絶錯亂名目寖務輕¶
省𢷬枲剥穀膠綴畨畨恣其所便蟲篆更𨽻形模易宣¶
上下古今卷舒蟬聮薰曝蠧欝疵(集作/觕)乎不堅又取珉¶
石琢磨雕鐫由簡牘下其存四遷壐印章號殷勤識(音/志)¶
焉其巧益甚其訛(集作/說)益繁盟契質要朝成夕反(音/翻)誥¶