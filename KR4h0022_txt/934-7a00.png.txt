王諱某有唐代宗睿文孝武皇帝之第幾子今皇帝之¶
愛弟也某年封睦王春秋若干以貞元七年某月日薨¶
於京師皇上震悼命有司筮宅兆選吉日以明年二月¶
某辰葬王某縣某鄉某原禮也惟天祐序于皇家惟王¶
承慶于祖宗方於(集作/之)有周康叔實文王之子擬諸炎¶
漢河間稱武帝之弟天鍾秀氣幼挺全德清明在中淳¶
耀(集作/輝)發外稟先聖之嚴訓則樂善不倦奉吾王之深¶
愛則敬順日躋至乃因心之孝率性之道(集作/義)温良惠¶