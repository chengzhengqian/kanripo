召見於赤墀之下垂恩於紫霄之上豈徒任好之魄忽¶
上於鈞天固亦闞澤之名遂昇於飛日仰殊私而載惕¶
顧匪服而增慙雖剗跡都畿永無闕庭之望然委心蓬¶
艾長懷雨露之仁幸欣就日之明敢憚乘流之遠但以¶
州縣之號與臣亡父諱同迫切私情不獲遄赴伏乞天¶
慈永錫聖造曲成𢎞以孝理之風愍其心瞿之日使得¶
策名他職陳力異邦則地義天經實奬於名敎糜軀粉¶
骨豈酧於鴻恩(一作/恩造)無任懇迫之至謹昧死陳表以聞¶