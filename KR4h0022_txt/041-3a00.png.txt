雷擊馭六飛而電逝騰星劒以外倚振雲鋒而高彗既¶
後事而先謀亦先勝而後制兵有臨而必尅功無往而¶
不濟龜䇿叶以符兆人神應而合契諒包頊以駕軒寔¶
孕皇而育帝足以光燭千祀足以祚隆萬世於是戢兵¶
偃武銘功紀勣採三代之逸經刋八方之遺籍搜隱遁¶
於林藪訪栖遲於巖石然後調玉律以定時測金儀而¶
考厯符洛下之前驗嗣容成之絶迹若夫流惠澤於瀛¶
表被仁風於區外窮八際以來庭踰九譯而浹㑹莫不¶