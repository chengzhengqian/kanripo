累贈至户部尚書公雄姿正志沉毅英達傳兵符於百¶
勝襲王爵於丸代年未弱冠入侍眀庭才為異倫射必¶
命中以日磾之信愛受秦仲之車服自他有耀至是来¶
歸時𤣥宗御天下四十餘載習文事而去武備人不知¶
戰恬於已然幽陵首禍榖洛恇駭公跡染汙俗心堅本¶
朝豈求生以害仁将蹈難以眀義史羯繼亂猶居刼中¶
質其所恃無路自奮問道旁午宻陳嘉猷俄而成徳軍¶
節度李寳臣錫姓撫封同信臣之任就義若渴推心於¶