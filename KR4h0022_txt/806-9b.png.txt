蒲相聚戕害燒夷州壌蕭然後之長人者姑葺蓬茨僅¶
蔽風雨而已貞元八年夏四月北海唐侯文編承詔為¶
郡既至則敷宣化條簡易亷平居者胥恱流者自復(集/作)¶
(占/)朞月有成三年大穣獄有茂草野無棄地既均而安¶
既阜而藩官修其方物有其容乃喟然顧其屋曰是之¶
不修政將安寄度農功之隙因恱使之衆合于古常得¶
其時制殖殖廣庭渠渠中堂堂下布武席間函丈工徒¶
不勞里旅不煩攸介攸止為仁為義君子多之邦人宜¶