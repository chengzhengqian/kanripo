以後唯有庸賤本應埋魂趙魏折骨幽并豈意餘年復¶
反鄉國仰属伊公在亳渭老師周旌賁丘園採拾衡巷¶
遂以哀駘不棄甕盎無遺還顧庸虚未應偕此竊承君¶
侯過被以光輝屢有吹嘘之言頻䝉薦延之澤故得周¶
行紫閣升降丹墀㸃汙清朝豈不荒愧雖復華隂砥柱¶
帯地窮深嵩高維岳極天為重未可以方斯盛典譬此¶
洪恩年廹桑榆豈期酬報政以川波非逺對奉無因夜¶
夣子長之逰朝覧希道之䟽浮雲西北徒懐魏帝之文¶