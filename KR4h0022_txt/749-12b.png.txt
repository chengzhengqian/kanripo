縣有旴𣅿而山多珉玉剖而為噐清明洞澈雖水精明¶
氷不如也而價不及於凡玉終不得為至寳以其不粹¶
也清而粹者天也故髙不可測清而澈者泉也故深亦¶
可察此其大畧也余嘗精而求之多士以才為命婦人¶
以色為命天賦是羙者必将有以貴之才髙者雖孟嘗¶
眇小蔡澤折頞亦居萬人之上色羙者雖鈎弋之拳子¶
夫之賤亦為萬乘之偶然不如清而粹者必身名俱榮¶
福禄終泰張良是也(前史言張良質羙予謂諸葛言以/子房之清精不釋陳平之濁俗則)¶