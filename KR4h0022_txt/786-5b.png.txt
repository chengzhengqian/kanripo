騎騰盪則川野晝昏風旗揚曵則辰離黯色擒谷蠡於¶
谷口曾未崇朝斬日逐於轅門景不移晷龍庭桞塞之¶
外煙滅雲銷瀚海天山之前波澄霧卷上以震皇威於¶
萬葉下以安億兆於千齡雖有靈祗贊我有唐亦所以¶
恢崇今單于地是以萬里齊契四海同規始驗秦防徒¶
營漢城虚築在徳非險皇哉唐哉勒石紀功騰聲不朽¶
詞曰¶
振天威兮横朔方星劒騰兮虹旗揚窮絶漠兮越幽荒¶