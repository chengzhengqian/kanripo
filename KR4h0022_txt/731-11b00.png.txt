矣是世之所大患也吾琛則不然觀經得般若之義讀¶
論悅三觀之理晝夜服習而身行之有來求者則爲講¶
說從而化者皆知佛之爲大法之爲廣菩薩大士之爲¶
雄脩而行之者(蜀本作/者之)爲空蕩而無之者(蜀本作/者之)爲礙¶
夫然則與夫増上慢者異矣異乎是而免斯名者吾無¶
有也將以廣其道而被於逺故好遊自京師而來又南¶
出乎桂林未知其極也吾病世之傲逸者嗜乎彼而不¶
求乎此故爲之言¶