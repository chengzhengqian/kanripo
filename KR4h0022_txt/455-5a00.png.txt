　　　授史憲忠涇原節度使制¶
門下旌善所以勸人毓才所以任事其有誠明夙著績¶
效兼聞舉其風猷以示甄擢况貴擁旄鉞榮分土疆茍¶
非僉諧豈在良選正議大夫檢校左散騎常侍隴州刺¶
史充本州防禦使上柱國賜紫金魚袋史憲忠生知臣¶
節㓜學兵符氣髙風雲聲振河朔許國之心既壯忘家¶
之義以明忠必盡於君臣情可斷於昆弟秉是名節服¶
吾周行使寵滎陽旋歴環衛稱職之論流芳可聽日者¶