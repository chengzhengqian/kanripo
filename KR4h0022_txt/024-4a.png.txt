抑是柄也五帝惟六三皇復四又若𤣥律騰輝伊水徳¶
兮膺是期有積雪兮自爾有堅冰兮自茲是則上窮于¶
象下順于時念衣褐之未濟表嵗寒之不欺抑是柄也¶
兩漢非逺二周可追况復正已無替虚心罔差隨土圭¶
而暗測同灰管以潜知執隂陽代謝之功咸歸不宰用¶
日月推遷之候盡合無為由是暉映化權鏘洋徳柄契¶
皇眀於玉燭流睿覽於金鏡士有隨計上京觀光末路¶
欣有凖於時政賀無疆於聖祚故尋繹於禮經因抽毫¶