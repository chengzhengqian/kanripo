惠是以肅宗中興之績周月而能成之雖神筭睿謀舉¶
無遺䇿戎臣介夫能竭其力抑亦累聖積仁之所及也¶
(及一/作致)夫徳厚則感深感深則難摇人心所繫故速戡大¶
難少康平王是也若斂厚則情離情離則易動人心己¶
去故遂為獨夫殷辛胡亥是也今甲兵未息經費尚繁¶
重則人不堪輕則用不足酌古之道(一作/要)適今之宜既¶
弊而思變乃澤涸而復流(五字一作澤/流而無竭)夫欲人之安也¶
在於薄斂斂之薄也在於節用若用之不節寧斂之欲¶