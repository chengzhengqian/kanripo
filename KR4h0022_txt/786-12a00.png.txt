非武丁之心同乎天地傅說之徳通乎神明何感動訢¶
合如此其易厥後唯文王以兆用太公自漁父而登國¶
師白旄一麾光定天下抑其隣歟由兹而遷莫不先顯¶
後幽右賢(蜀本/作資)左徳勒以漢秩束于周行使特逹自致¶
之士無聞焉吁可歎也夫以天驥之才而造父馭之則¶
必翼輕軒凌髙衢風翔電邁(一作/發)一日千里若制非其¶
人服非其車忘權奇務牽束挫盛氣頓逸足使遵乎尋¶
常之躅則終嵗疾驅望駑駘而不(一作/莫)及矣遇與不遇¶