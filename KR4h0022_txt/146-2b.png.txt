至如殺氣凌厲凝霜蕭瑟覽平楚之蒼茫窺衆林其如¶
失冒氷霜之涸沍逾青熒以欝宻則殊可重焉故詩曰¶
如苞書稱厥貢猗兹淇園美彼雲夢昔在軒后肇官隂¶
陽俾伶倫於嶰谷伐脩竹之珍篁裁六律以協氣調八¶
風而順常然後成竽籥以備樂其聲濫而彌長笙鏞以¶
間鳥獸蹌蹌諒自然之純粹曷羣材之可方若乃渭川¶
千畆山陽數林㑹稽方潤於碧玉羅浮比色於黄金上¶
㸃㸃以雲翳下泠泠而鳳吟祛赫曦之燠景納凄凉之¶