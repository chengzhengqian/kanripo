言律師又以為仲尼述易申妙典於繫辭元凱談經託¶
餘文於釋例爰因多暇更輯舊章牢籠秘宻之宗發揮¶
沉欝之㫖名曰開四分律宗拾遺鈔凡十巻四十萬餘¶
言所以禆助三明抑揚四諦𢎞八正之道成一家之言¶
庶使衆善雷奔羣疑霧歛照歡戚之兩鏡蕩欣憂之二¶
瓶慿此戒田方躋定境豈直功周沙甸道制鐵圍而已¶
哉弟子才非𤣥度識劣真長本乏凌雲之詞虚荷彌天¶
之眷揄揚盛烈顧孫綽而多慚歸依勝侣仰郄愔而自¶