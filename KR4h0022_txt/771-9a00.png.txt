(葉/)之一朝者其在大隋乎粤若髙祖文皇帝誕聖降靈¶
則赤光照室韜神晦迹則紫氣騰天龍顔日角之竒玉¶
理珠衡之異著在圖籙彰乎儀表而帝系靈長神基崇¶
峻類邠岐之累徳異豐沛之勃起俯膺歴試納揆賔門¶
位長六卿望髙百辟猶重華之為太尉若文命之任司¶
空蒼歴將盡率土糜沸玉弩驚天金芒照地(一作/野)姦雄¶
結(一作/挺)禍據河洛(一作/朔)而連海岱猾長縱惡杜白馬而¶
塞成臯庸蜀逆命憑銅梁之險鄖黄背誕引金陵之㓂¶