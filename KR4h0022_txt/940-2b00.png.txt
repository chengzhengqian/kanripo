太子左(集作/右)庻子于時迍難始康百揆草創官復其職¶
人亦求舊俄又授公中書舎人禮部侍郎光禄卿左散¶
騎常侍加銀青光禄大夫復知制誥廣徳二年授祕書¶
監䇿名事君二十有七年文學一紀羽儀三朝凡六蹈¶
𤨏闈三掌訓誥四居禮官一典祕書其遺塵餘跡周遍¶
臺閣言行事業著於天下(自䇿名天下五十一字集作/以儒行懿徳䇿名三朝遺跡)¶
(故事周/遍臺閣)資忠體和惟道是居正身奉上中立不倚恐懼¶
戒慎形于隠㣲故遭值傾否出入夷險而未嘗有悔名¶