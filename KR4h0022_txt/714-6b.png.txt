樓臺左右煙霞棲梁棟之間竹樹在洲汀(一作/汀洲)之外龜¶
山對出背東武而飛來鶴阜相臨向東吳而不進青溪¶
數曲赤巖千文寥廓兮恍惚似蓬嶺之難行深䆳兮𦕈¶
然若桃源之失路信可謂赤縣幽棲黄圖勝景從來八¶
子闢髙陽之邑居今日四郊逢舍人之置驛故知樊家¶
失業遂作庾公之園習氏不游終成濮隂之地其人也¶
凝脂㸃漆瓊樹瑶林學富文史言成凖的葭莩為漢帝¶
之親凡蔣是周公之裔田孟嘗之待客照飯無疑孔文¶