　　　為晉公謝賜車螯蛤蜊等狀¶
右品官葉惠仙至奉宣聖㫖賜(臣/)車螯蛤蜊等仍令便¶
造膳適中使賜(臣/)水犢肉一合自濫陪廵幸累沐殊私¶
每荷(一作/沐)天恩曽不踰日或承海味或降珍鮮况皆聖¶
主傳芳王人調飪薄効無禆於㳙滴厚施轉積於丘山¶
昔周美康侯特霑蕃庶之錫漢崇張禹亟覃賜饌之榮¶
才不逮於前賢而遇每深於曩眷雖竭心盡節何答生¶
成不任云云¶