太宗文皇帝敷文徳建皇極始於𢎞文殿側創𢎞文館¶
藏書以實之思與大雅閎逹之倫切劘理道金玉王度¶
盛選重名虞世(集無世字/避唐諱)南禇亮而下為之學士更直¶
密侍於其中其論思應對或至夜艾誕章逺猷講議啟¶
廸武徳貞觀之澤洽於元元厥有助焉其後徙於門下¶
省景龍初始置大學士名命益重多以宰司處之所以¶
登閎古先腴潤大政則漢廷之金馬石渠蘭臺延閣方¶
斯陋矣按六典帝令給事中一人判館事每二府爰立¶