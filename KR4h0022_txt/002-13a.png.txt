煥大社之晨氣照清朝之曉風幣奚假於詞祝皷寧煩¶
於奏工遂使皆仰之人既無虞於薄蝕惜隂之士咸有¶
望於再中諒天聽之自邇信宸心之遂通仰稽聖謨遐¶
考天則運行雖由於黄道應感自符於𤣥徳輝華増煥¶
觀光必達於幽隂氛祲皆消揆影無差於晷刻道敷陽¶
教徳叶炎精麟効祉而不鬭葵向影而皆傾觀臺登望¶
之時漸欣光被史冊退書之際益訝文明至乃揚彩宫¶
闈増華廊廟人動佳色物含清照若合璧之無瑕比重¶