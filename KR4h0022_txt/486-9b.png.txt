三公當免卜式著議𢎞羊可烹此又一時之事也然俱¶
非救旱之本去災之道則有一郡一邑一宰一牧勤䘏¶
人隠精達神明或以身禳或以心禱蝗且出境旱不為¶
災牧宰之微尚或臻此况陛下尊為天子徳為聖人神¶
動而天從氣使而時變至誠所感何往不通臣伏見陛¶
下去年八月二日所下德音避正殿而不居損常膳而¶
不御議獄緩死掩骼埋胔詔文始書害氣將究詔書始¶
下和氣自生故不旬朝之間凶渠殱殄兵革偃息甘雨¶