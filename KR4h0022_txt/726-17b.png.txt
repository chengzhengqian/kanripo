　　　送歙州陸使君員外赴任序¶
始予與公佐俱以圓冠褒衣息偃於江湖間練塘鏡溪¶
樂在雲水帥心自放相視莫逆其後則攻(集作/改)過内訟¶
知道不逺人洗其心虛以順外逮三四(集作/三四)年又俱以¶
法冠翹車為諸侯賔攝衣塵中與俗駕並馳間闗道路¶
離憂多而歡言少七年詔書以禮官博士徴鄙夫於吴¶
十六年以尚書祠部徴公佐干越其間間闊忽焉十嵗¶
心期寓書常若對面中朝大夫君子皆以推轂為已任¶