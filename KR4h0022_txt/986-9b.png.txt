維元和十五年嵗次庚子五月壬寅朔五日景午韓愈¶
謹以清酌庶羞之奠敬祭于亡友栁君(集本唐文/粹無君字)子厚¶
之靈嗟嗟子厚而至然耶自古莫不然我又何嗟人之¶
生世如夢一覺其間利害竟亦何校當其夢時有樂有¶
悲及其既覺豈足追惟凡物之生不願為(杭本/作謂)材犧罇¶
青黄乃木之災子之中棄天脱&KR0919;覊玉佩瓊琚大放厥¶
詞富貴無能磨滅誰紀子之自著表表愈偉不善為斵¶
血指汗顔巧匠旁觀縮手袖間子之文章而不用世乃¶