之望仙里其制宅也宗廟為先廐庫為次居室為後喟¶
然而言曰古人所謂歌於斯哭於斯聚國族於斯者吾¶
知之矣維文明元年夏四月某日薨於正寢春秋八十¶
有五嗚呼哀哉公簡貴不交流俗非禮不動非禮不行¶
望之儼然聽其言也厲博觀史籍不學書生尋章摘句¶
而已至於臺閣舊事法令科條莫不成誦在心若指諸¶
掌最(集作/丸)為六(集無/此字)尚書郎二年御史中丞滿嵗宰人¶
者四縣上佐及專城者九州盛徳形容被於歌詠門生¶