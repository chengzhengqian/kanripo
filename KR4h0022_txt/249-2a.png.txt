　　　山行寄劉李二叅軍　　　　前　人¶
萬里煙塵客三春桃李時事去紛無限愁來不自持狂¶
歌欲道(一作/歎)鳳失路反占龜草礙人行緩花繁鳥度遲¶
彼美叅卿事留連求友詩安知倦逰子兩鬢漸如絲¶
　　　贈益府裴録事　　　　　　前　人¶
忽忽嵗云暮相望限風煙長歌欲對酒危坐遂停絃停¶
絃變霜露對酒懐朋故朝看桂蟾晩夜聞鴻鴈度何時¶
還桂晩不同攀浮雲映丹壑明月滿青山青山雲路深¶