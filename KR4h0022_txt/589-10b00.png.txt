　　　謝恩表(代宗/)　　　　　　　韋元甫¶
臣某言中使楊華林至伏奉敕書慰臣及将士者祗奉¶
寵靈進退兢惕臣某中謝臣本書生素非公器恭守憲¶
令所期自勉揔司戎律實非所長頃者宣州用兵皆以¶
詔書從事但悉所管兵馬禀副元帥文符幸隨衆軍克¶
有成功皆王縉指蹤之力袁傪致命之功羣帥成之在¶
臣何有今又曲承霑澤特賜天書任重材微恩深効淺¶
拜舞之下戰汗無從不任歡喜踴躍之至¶