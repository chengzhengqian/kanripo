知所從臣某中謝前月九日臣飲食失冝誤為熱風所¶
中初甚沉頓肢體不安今漸調䕶稍用衰退伏以㣲臣¶
之疾貽陛下之憂䧏駟騎於雲霄出神方於禁掖循端¶
究末味宻思精補神農之闕遺蔑桐君之漏畧乾坤恩¶
重螻蟻感深將欲調和已知平愈此所謂半枯之樹遇¶
隂陽而扶踈既涸之魚値洪波而奮迅仰天忭躍跼地¶
兢惶惟兩曜以鑒誠何百年之可報不勝感戴懇廹之¶
至¶