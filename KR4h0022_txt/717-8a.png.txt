或下宛委而觀禹穴良談落落金石絲竹之音輝雅智¶
飄飄松栢風雲之氣状當此時也嘗謂連璧無異鄉之¶
别斷金有好親之契生平於張范之年齊物於恵莊之¶
嵗三光迴薄未殫投分之情四序循環詎盡忘言之道¶
豈期我留子往樂去悲來横咽水而東西緒愁雲於南¶
北况乎泣窮途於白首白首非臨别之秋(一作/愁)嗟岐路¶
於他鄉他鄉豈送歸之地蓐收戒序少昊司辰清風起¶
而城闕寒白露下而江山逺徘徊去鶴將别蓋而同飛¶