既翻輪而隠耀又飛花以生姿如玉之明如雪之皎度¶
翠壁以星落薄乘鹿而霜皛拂髙凌深縁隟入奥乍滅¶
没而在空遂迷失其所造徒美夫不根不蔕扈扈煌煌¶
若漢臯靈媛解仙佩洛川神女獻明璫似珠水(梁簡文/鏡銘水)¶
(淨珠/明)之皎皎日月之相望芒角璀錯罔兩摇揚至用在¶
無兮摶之不得極虚為有兮應而不藏淮南王曰㫖哉¶
大夫之體物也¶
　　　古鏡賦(以明達古今鑒/無善惡為韻)¶