之𤓰北燕之栗湖畔之柿江隂之橘張掖白柰恒陽黄¶
黎河東洗犬隴蜀蹲鴟並怡神甘口窮美極滋加以伊¶
公調和易氏燔㸑傳車渠之椀置青玉之案瑶爼旣已¶
麗竒雕盤復為美玩子能與(一作/從)予而享之乎逸士曰¶
甘膬腸腐五味口爽伊人素蓄無羡方丈¶
君子曰千里之駒出自余吾伯樂所選伏波所模通肩¶
合相平腹應圖激電比速躡景競驅騰黄弗敢擬駿赤¶
兎莫與争途異態蹥踡竒姿猗倚逸足驟反逰雲移駛¶