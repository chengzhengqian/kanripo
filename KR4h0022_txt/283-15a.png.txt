　　　送樊琯司業歸朝　　　　　唐彦謙¶
近者蘇司業文雄道最光夫君居太學妙譽繼中行汲¶
郡陵𥘉發汾隂篋乆亡寂寥方倚席容易忽升堂去日¶
應懸榻來時定裂裳惬心頻拾芥應手屢穿楊辨給如¶
無敵飛騰固自強論心期舌在問事畏頭長駟馬終題¶
柱諸生悉靣牆㗖螯譏爾雅賣餅詆公羊(三國志注魏/嚴幹善春秋)¶
(公羊鍾繇好左氏/謂公羊為賣餅家)未見泥函谷俄驚火建章烟塵昏象¶
魏行在隔巴梁紅粟填郿塢青袍過夀陽剪茅行殿濕¶