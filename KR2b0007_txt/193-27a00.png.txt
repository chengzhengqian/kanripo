人曳一柱以木為輪則戛摩火出乃鑄鐡為轂行一二¶
里鐡轂輒破别使數百人齎鐡轂隨而易之(轂古/祿翻)盡日¶
不過行二三十里計一柱之費已用數十萬功則其餘¶
可知矣陛下初平洛陽凡隋氏宫室之宏侈者皆令毁¶
之(見一百八十九卷髙祖/武德四年令力丁翻)曾未十年復加營繕何前日¶
惡之而今日效之也(復扶又翻/惡烏路翻)且以今日財力何如隋¶
世陛下役瘡痍之人襲亡隋之弊恐又甚於煬帝矣上¶
謂𤣥素曰卿謂我不如煬帝何如桀紂對曰若此役不¶