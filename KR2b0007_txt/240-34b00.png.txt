(之氣在側桃鬼所惡也茢萑苕可掃除不祥左傳魯襄/公如楚楚康王卒楚人使公親襚公患之叔孫穆子曰)¶
(祓殯而襚則布幣也乃使巫以桃茢先祓殯韓/愈正引此事茢音列又音例祓敷勿翻又音廢)今無故¶
取朽穢之物親視之巫祝不先(先悉/薦翻)桃茢不用羣臣不¶
言其非御史不舉其罪臣實恥之乞以此骨付有司投¶
諸水火永絶根本斷天下之疑(斷丁亂翻/一音短)絶後代之惑¶
使天下之人知大聖人之所作為出於尋常萬萬也豈¶
不盛哉佛如有靈能作禍祟凡有殃咎宜加臣身上得¶
表大怒出示宰相將加愈極刑(殊死謂/之極刑)裴度崔羣為言¶