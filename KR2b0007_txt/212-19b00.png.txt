嵗諸王為都督刺史者悉召還京師(開元二年有司請/依故事出諸王刺)¶
(外/州)　新作蒲津橋鎔鐵為牛以繫絙(時鑄八牛牛下有/山皆鐵也夾岸以)¶
(維浮梁蒲津東岸即河東縣西/岸即河西縣絙居登翻大索也)　安州别駕劉子𤣥卒¶
子𤣥即知㡬也避上嫌名以字行(劉子𤣥卒重史臣也/例猶禇無量上名隆)¶
(基知幾犯嫌/名幾居希翻)著作郎吳兢撰則天實録言宋璟激張説¶
使證魏元忠事(事今見二百七卷武后/長安三年撰士免翻)説修史見之知¶
兢所為謬曰劉五殊不相借(知幾第五唐人/多以第行相呼)兢起對曰¶
此乃兢所為史草具在不可使明公枉怨死者同僚皆¶