騎常侍馮宿等見劉蕡䇿皆歎服而畏宦官不敢取詔¶
下物論囂然稱屈(囂虚驕/翻喧也)諫官御史欲論奏執政抑之¶
李郃曰劉蕡下第我輩登科能無厚顔乃上䟽以為蕡¶
所對䇿漢魏以來無與為比今有司以蕡指切左右不¶
敢以聞恐忠良道窮綱紀遂絶况臣所對不及蕡逺甚¶
乞回臣所授以旌蕡直不報蕡由是不得仕於朝終於¶
使府御史(使府節度使幕府也御史幕/僚所帶寄禄官亦謂之憲官)牧佑之孫植勛¶
之子(杜佑厯德順憲三朝位至公輔馬勛見二百三十/卷德宗貞元元年  考異曰舊傳勛作曛誤也勛)¶