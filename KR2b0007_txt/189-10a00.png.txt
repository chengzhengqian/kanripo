出牛口置陳北距大河西薄汜水南屬鵲山(水經注汜/水南出浮)¶
(戲山亦謂之方山北逕虎牢城東又北流/注于河陳讀曰陣下同汜音祀屬之欲翻)亘二十里鼓¶
行而進諸將皆懼(將即亮翻/懼其衆也)世民將數騎升高丘而望¶
之(將音如字領/也騎竒寄翻)謂諸將曰賊起山東未嘗見大敵今度¶
險而囂(囂虛驕/翻喧也)是無紀律逼城而陳有輕我心我按甲¶
不出彼勇氣自衰陳久卒飢勢將自退(所謂以計/稽之也)追而¶
擊之無不克者與公等約甫過日中必破之矣(甫始也/纔也)¶
建徳意輕唐軍遣三百騎渉汜水距唐營一里所止遣¶