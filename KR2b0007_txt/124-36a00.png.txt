四月甲申魏主至長安　丁未大赦　仇池人李洪聚¶
衆自言應王梁㑹求救於氐王楊文徳文徳曰兩雄不¶
並立若須我者宜先殺洪㑹誘洪斬之(誘音/酉)送首于文¶
徳五月癸亥魏主遣安豐公閭根帥騎赴上邽(帥讀曰/率騎竒)¶
(寄/翻)未至㑹弃東城走敕文先掘重塹於外(重直/龍翻)嚴兵守¶
之格鬭從夜至旦敕文曰賊知無生路致死於我多殺¶
傷士卒未易克也(易以/豉翻)乃以白虎幡宣告會衆降者赦¶
之(降戸/江翻)㑹衆遂潰分兵追討悉平之略陽人王元達聚¶