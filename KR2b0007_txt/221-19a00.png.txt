留兵於陜退守潼闗據險以挫其銳(守式又翻陜失/冉翻潼音同)光¶
弼曰兩敵相當貴進忌退今無故棄五百里地則賊勢¶
益張矣(張知亮翻/又如字)不若移軍河陽北連澤潞利則進取¶
不利則退守表裏相應使賊不敢西侵此猿臂之勢也¶
(猿臂可伸而長可/縮而短故以為喻)夫辨朝廷之禮光弼不如公(夫音扶/朝直遥)¶
(翻/)論軍旅之事公不如光弼陟無以應判官韋損曰東¶
京帝宅侍中奈何不守(按李光弼至德之初己為司空/乾元元年為侍中故韋損以此)¶
(呼/之)光弼曰守之則氾水崿嶺龍門皆應置兵(汜水有成/臯之險崿)¶