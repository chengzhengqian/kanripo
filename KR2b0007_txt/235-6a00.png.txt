便為課績取此適彼遂號羨餘愚弄朝廷有同兒戲又¶
曰矯詭之能誣罔之辭遇事輒行應口便𤼵靡日不有¶
靡時不為又難以備陳也又曰昔趙高指鹿為馬(事見/八卷)¶
(秦二世/三年)臣謂鹿之與馬物理猶同豈若延齡掩有為無¶
指無為有又曰延齡凶妄流布寰區上自公卿近臣下¶
逮輿臺賤品(左傳芊尹無宇曰王臣公公臣大夫大夫/臣士士臣皁皁臣輿輿臣隸隸臣僚僚臣)¶
(僕僕/臣臺)諠諠談議億萬為徒能以上言(上時/掌翻)其人有幾臣¶
以卑鄙任當台衡情激于衷雖欲罷而不能自黙也書¶