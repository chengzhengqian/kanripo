約猛而能寛聖人以清為難而徐公之所易也(易以/䜴翻)或¶
問欽徐公當武帝之時人以為通自為凉州刺史(明帝/太和)¶
(初邈為凉/州刺史)及還京師人以為介何也欽答曰往者毛孝¶
先崔季珪用事貴清素之士于時皆變易車服以求名¶
髙(事見六十五卷漢獻帝建安十/三年毛玠字孝先崔琰字季珪)而徐公不改其常故¶
人以為通比來天下奢靡轉相倣傚(比毗寐翻近也比/來猶言近來也)¶
而徐公雅尚自若不與俗同故前日之通乃今日之介¶
也是世人之無常而徐公之有常也欽毓之子也(毓余/六翻)¶