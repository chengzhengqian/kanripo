(林/翻)時人莫知惟中衞將軍長樂馮䟦(魏收曰漢高帝置/信都郡景帝二年)¶
(為廣川國明帝更名樂成國安帝改為安平國晉改為/長樂郡考之晉志有安平而無長樂不知何時更名也)¶
(樂音/洛)竒其志度與之為友(高雲馮䟦事始見於/此為後得燕張本)䟦父和¶
事西燕王永為將軍永敗徙和龍　僕射王國寳建威¶
將軍王緒依附會稽王道子(會工/外翻)納賄窮奢不知紀極¶
惡王恭殷仲堪(惡烏/路翻)勸道子裁損其兵權中外恟恟不¶
安(恟許/拱翻)恭等各繕甲勒兵表請北伐道子疑之詔以盛¶
夏妨農悉使解嚴恭遣使與仲堪謀討國寳等(遣使疏/吏翻)¶