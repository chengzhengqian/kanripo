崔猷開囘車路以通漢中(按北史崔猷𫝊泰欲開梁漢/舊路乃命猷開通車路鑿山)¶
(堙谷五百餘里至於梁州此特因舊路開而廣之以通/車耳前史蓋誤以通字為廻傳寫者又去其傍為囘也)¶
(泰不書官而書姓亦/無義例之可言也)　帝好𤣥談(好呼/到翻)辛卯於龍光殿¶
講老子　曲江矦勃遷居始興王琳使副將孫瑒先行¶
據番禺(將即亮翻番/禺音潘愚)　乙巳魏遣柱國常山公于謹中¶
山公宇文䕶大將軍楊忠將兵五萬入冦冬十月壬戌¶
𤼵長安長孫儉問謹曰為蕭繹之計將如之何謹曰耀¶
兵漢沔席捲度江直據丹楊上策也(謂東遷建康/也卷讀曰捲)移郭¶