力不敢言賞李抱眞告急於朝(朝直/遥翻)詔馬燧將歩騎二¶
萬與抱眞討悦又遣李晟將神䇿兵與之俱又詔幽州¶
留後朱滔討惟岳(李惟/岳也)燧等軍未出險先遣使持書諭¶
悦為好語悦謂燧畏之不設備燧與抱眞合兵八萬東¶
下壺闗(下考異曰舊田悦傳云七月三日師自壺闗東/  收賊盧家砦燧傳云十一月師次邯鄲恐悮)¶
(今從悦傳/燕南記)軍于邯鄲擊悦支軍破之悦方急攻臨洺分¶
李惟岳兵五千助楊朝光明日燧等進攻朝光柵悦將¶
萬餘人救之燧命大將李自良等禦之於䨇岡(䨇岡在/邯鄲西)¶