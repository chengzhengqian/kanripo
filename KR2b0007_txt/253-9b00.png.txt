雞臺下克用令軍士冎而食之以騎踐其骸(冎古瓦翻/踐慈演翻)¶
甲戍克用入府舍視事(録考異曰趙鳯後唐太祖紀年/  曰乾符三年河南水災盜冦)¶
(蜂起朝廷以段文楚為代北水陸𤼵運雲州防禦使以/代支謨時歲荐飢文楚削軍人衣米諸軍咸怨太祖為)¶
(雲中防邊督將部下爭訴以軍食不充請具聞奏邊校/程懐信康君立等十餘帳日譁於太祖之門請共除虐)¶
(帥以謝邊人衆因大譟擁太祖上馬比及雲中衆且萬/人城中械文楚出以應太祖後唐閔帝時史官張昭逺)¶
(撰莊宗功臣列傳曰康君立為雲中牙校事防禦使段/文楚時天下將亂代北仍歲阻飢諸部豪傑咸有嘯聚)¶
(邀功之志文楚法令稍峻軍食轉餉不給戍兵咨怨雲/州沙陀兵馬使李盡忠私謂君立等曰段公儒者難與)¶
(共事方今四方雲擾皇威不振丈夫不能於此時立功/立事非人豪也吾等雖擁部衆然以雄勁聞於時者莫)¶