已劫遷蜀主及太后後宫諸王於西宫收其璽綬(璽斯/氏翻)¶
(綬音/受)使親吏于義興門邀取内庫金帛悉歸其家其子¶
承㳙仗劍入宫取蜀主寵姬數人以歸(㳙圭/淵翻)丙午宗弼¶
自稱權西川兵馬留後李紹琛進至綿州(九域志劍州/西至綿州二)¶
(百八/十里)倉庫民居已為蜀兵所燔又斷綿江浮梁(斷丁管/翻綿州)¶
(謂之左綿以綿/水逕其左故也)水深無舟楫可渡紹琛謂李嚴曰吾懸¶
軍深入利在速戰乗蜀人破膽之時但得百騎過鹿頭¶
闗彼且迎降不暇(降戸江/翻下同)若俟修繕橋梁必留數日或¶