軌田𤣥明謀殺武威王利鹿孤利鹿孤殺之(隆安二年/楊軌降利)¶
(鹿/孤)　六月庚辰朔日有食之　以琅邪王師何澄為尚¶
書左僕射(晉諸王置師友文學各一人初避景帝/諱改師為傅後以桃廟不諱復為師)澄準¶
之子也(何準見一百卷/穆帝升平元年)　甲子燕大赦　凉王纂将襲¶
北凉姜紀諌曰盛夏農事方殷且宜息兵今逺出嶺西¶
(自姑臧西北出張掖其間有/大嶺度嶺而西西郡當其要)秃髪氏乗虚襲京師將若¶
之何不從進圍張掖西掠建康秃髪傉檀聞之將萬騎¶
襲姑臧纂弟隴西公緯憑北城以自固傉檀置酒朱明¶