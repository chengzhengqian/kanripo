(能守恒州安能孤立哉/為諸將逐滿達勒張本)　帝遣使告諭荆南髙從誨上¶
表賀且求郢州帝不許及加恩使至拒而不受(自唐以/來新君)¶
(踐阼則遣使加恩/於諸鎮使疏吏翻)　唐主聞契丹主徳光卒蕭翰弃大¶
梁去下詔曰乃眷中原本朝故地(唐主自謂出於吳王/恪故云然朝直遥翻)¶
以左右衞聖統軍忠武節度使李金全為北面行營招¶
討使(李金全晉將也奔唐見二百/八十二卷晉髙祖天福五年)議經畧北方聞帝已¶
入大梁遂不敢出兵　秋七月甲午以馬希廣為天策¶
上將軍武安節度使江南諸道都統兼中書令封楚王¶