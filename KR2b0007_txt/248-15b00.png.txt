故　祠部奏括天下寺四千六百蘭若四萬僧尼二十¶
六萬五百(祠部掌僧尼故使括之若人者翻釋氏要覽/曰蘭若者梵言阿蘭若唐言無諍也四方律)¶
(云空靜處智度經云逺/離處大悲經云離諸忿)　黠戛斯可汗為宗英雄武誠¶
明可汗　秋七月丙午朔日有食之　上惡僧尼耗蠧¶
天下欲去之(惡烏路翻/去羌吕翻)道士趙歸真等復勸之(復扶/又翻)乃¶
先毁山野招提蘭若(釋書云招提菩薩皆佛名故號寺/或謂之招提増輝記曰招提者梵)¶
(言拓鬬提奢唐言四方僧物後人傳寫之誤以拓為招/又省去鬬奢二字只稱招提即今十方寺院是也薩波)¶
(論云西天度地以四肘為一弓去村店五百弓不逺不/近以閒靜為蘭若史炤曰今若以唐尺計之度二里許)¶