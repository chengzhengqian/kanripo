道穆兄謙之家奴訴良(律禁壓良為賤謂本/是良民壓為奴婢)神軌收謙¶
之繫廷尉赦将出神軌啟太后先賜謙之死朝士哀之¶
(朝直/遥翻)　彭羣王辯圍琅邪自夏及秋魏青州刺史彭城¶
王劭遣司馬鹿悆南青州刺史胡平遣長史劉仁之将¶
兵擊羣辯破之羣戰沒劭勰之子也(彭城王勰魏之賢/王也死於髙肇之)¶
(譖悆羊茹翻將/即亮翻勰音協)　八月魏遣都督源子邕李神軌裴衍¶
攻鄴子邕行及湯隂(湯隂縣漢屬河内郡晉/廢縣其地在汲郡界)安樂王鑒¶
遣弟斌之夜襲子邕營不克子邕乗勝進圍鄴城丁未¶