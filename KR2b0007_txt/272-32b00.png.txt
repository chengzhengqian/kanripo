先姓名曰李紹安匡國節度使温韜入朝賜姓名曰李¶
紹冲紹冲多齎金帛賂劉夫人及權貴伶宦旬日復遣¶
還鎮郭崇韜曰國家為唐雪恥(為于/偽翻)温韜發唐山陵殆¶
徧(事見二百六十七卷/梁太祖開平二年)其罪與朱温相埓耳(埒龍輟/翻等也)何¶
得復居方鎮天下義士其謂我何上曰入汴之初已赦¶
其罪竟遣之　戊申中書奏以國用未充請量留三省¶
寺監官餘並停俟見任者滿二十五月以次代之(見任/謂見)¶
(在官者見/賢遍翻)其西班上將軍以下令樞密院準此(朝㑹之/序武官)¶