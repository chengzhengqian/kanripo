以白式式曰賊欲少休耳(少詩/沼翻)益謹備之功垂成矣賊¶
果復出又三戰庚子夜裘甫劉暀劉慶從百餘人出降¶
遙與諸將語離城數十步官軍疾趨斷其後(離力智翻/斷音短)¶
遂擒之壬寅甫等至越州式腰斬暀慶等二十餘人械¶
甫送京師(其考異曰平剡録曰諸軍圍賊於剡賊悍甚/  所謂女軍者亦乗城摘礫以中人三日凡)¶
(八十三戰賊雖衂官軍亦疲裘甫佯言乞降諸將使騎/來白公曰賊憊蹔休耳謹備之仍遣押牙薛敬義謂諸)¶
(將曰功成矣勉之勿怠也果復三戰二十一日夜甫與/劉暀劉慶十餘輩又從百餘人出遙與諸將語伺我軍)¶
(之懈將使勇者潰圍焉諸將得公誡夜皆設伏於營前/甫輩離城數十步伏兵疾走以間之鋭師數百復繼之)¶