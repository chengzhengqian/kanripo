(復扶/又翻)共還攻莒不能下轉掠青徐間又有東海刁子都¶
(刁一作力姓譜力黄帝佐/力牧之後漢有力子都)亦起兵鈔擊徐兖(鈔楚/交翻)莽遣¶
使者發郡國兵擊之不能克　烏累單于死(累力/追翻)弟左¶
賢王輿立為呼都而尸道臯若鞮單于(鞮丁/奚翻)輿既立貪¶
利賞賜遣大且渠奢與伊墨居次云女弟之子醯櫝王¶
(且子余翻師/古曰櫝音讀)俱奉獻至長安莽遣和親矦歙與奢等俱¶
至制虜塞下與云及須卜當㑹因以兵迫脅云當將至¶
長安云當小男從塞下得脫歸匈奴當至長安莽拜為¶