禄大夫王觀司𨽻校尉琅邪王祥詔不許祥性至孝繼¶
母朱氏遇之無道祥愈恭謹朱氏子覽年數嵗每見祥¶
被楚撻(楚荆也撻擊/也被皮義翻)輙涕泣抱持母母以非理使祥覽¶
輒與祥俱往及長娶妻(長知/兩翻)母虐使祥妻覽妻亦趨而¶
共之母患之為之少止(為于/偽翻)祥漸有時譽母深疾之密¶
使酖祥覽知之逕起取酒祥爭而不與母遽奪反之(漢/書)¶
(齊悼惠王𫝊奪反孝/惠巵師古曰反音幡)自後母賜祥饌(饌雛戀翻/又雛睆翻)覽輒先¶
甞母懼覽致斃遂止漢末遭亂祥隱居三十餘年不應¶