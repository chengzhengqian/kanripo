(奉隆厚及帝立/尊重同於太后)　代王翳槐以賀蘭藹頭不恭(藹頭翳/槐舅有)¶
(擁䕶之功事見九十三卷咸和二年至四年逐/紇那立翳槐又賀蘭部也挾親恃功所以不恭)將召而¶
戮之諸部皆叛代王紇那自宇文部入諸部復奉之(紇/那)¶
(出奔見上卷咸和/四年復扶又翻)翳槐奔鄴趙人厚遇之　初張軌及¶
二子寔茂雖保據河右而軍旅之事無嵗無之及張駿¶
嗣位境内漸平駿勤修庶政總御文武咸得其用民富¶
兵彊逺近稱之以為賢君駿遣將楊宣伐龜兹鄯善於¶
是西域諸國焉耆于窴之屬皆詣姑臧朝貢(龜兹音丘/慈鄯上扇)¶