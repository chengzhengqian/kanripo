兆何尚書陸馛曰陛下若捨太子更議諸王臣請刎頸¶
殿庭不敢奉詔(馛蒲撥翻/刎扶粉翻)帝怒變色以問宦者選部尚¶
書酒泉趙黒黒曰臣以死奉戴皇太子不知其它帝黙¶
然(陸馛之言則怒而變色趙黒之言則黙然心服者以/衆屬於正嫡也但朝廷大議作色於陸馛而黙爾於)¶
(宦官臣庻何觀魏之朝綱/可想而見矣選須絹翻)時太子宏生五年矣帝以其¶
㓜故欲傳位子推中書令高允曰臣不敢多言願陛下¶
上思宗廟託付之重追念周公抱成王之事帝乃曰然¶
則立太子羣公輔之有何不可(高允之言婉而當且𤼵/於衆言交進之後故轉)¶