於是至則圍王離與秦軍遇九戰大破之章邯引兵郤¶
諸侯兵乃敢進擊秦軍遂殺蘇角虜王離渉閒不降自¶
燒殺(渉姓也/閒名也)當是時楚兵冠諸侯(冠古/玩翻)軍救鉅鹿者十¶
餘壁莫敢縱兵及楚擊秦諸侯將從壁上觀楚戰士無¶
不一當十呼聲動天地(將即亮翻/呼火故翻)諸侯軍無不人人惴¶
恐(惴之/睡翻)於是已破秦軍項羽召見諸侯將諸侯將入轅¶
門(張晏曰軍行以車為陳轅相向為門師古曰周禮掌/舍王行則設東宮轅門杜估曰昂車以其轅表門)¶
無不膝行而前莫敢仰視項羽由是始為諸侯上將軍¶