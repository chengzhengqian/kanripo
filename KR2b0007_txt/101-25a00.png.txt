不敢發及撫卒勲遂舉兵反别駕雍端西戎司馬隗粹¶
切諫(西戎司馬西戎校尉之屬/官也雍於用翻隗五罪翻)勲皆殺之自號梁益二¶
州牧成都王十一月勲引兵入劔閣攻涪西夷校尉母¶
丘暐棄城走(晉初置西夷校尉治汶/山今蓋治涪城涪音浮)乙卯圍益州刺史¶
周楚于成都大司馬温表鷹揚將軍江夏相義陽朱序¶
爲征討都護以救之(夏戸雅翻/相息亮翻)　秦王堅還長安以李¶
威守太尉加侍中以曹轂爲鴈門公劉衞辰爲夏陽公¶
(夏戸/雅翻)各使統其部落　十二月戊戌以尚書王彪之爲¶