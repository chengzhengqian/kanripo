還長安進位大丞相東魏行臺薛脩義等度河據楊氏¶
璧(據薛端傳楊氏壁在龍門西㟁當在華隂夏陽/之間蓋華隂諸楊遇亂築壁以自守因以為名)魏司¶
空參軍河東薛端糾帥村民擊却東魏復取楊氏(帥讀/曰率)¶
(下同復/扶又翻)丞相泰遣南汾州刺史蘇景恕鎮之(魏汾州本/治蒲子城)¶
(孝昌中陷移治西河時西河已屬東/魏故西魏僑置南汾州於楊氏壁)　丁卯以信武將¶
軍元慶和為鎮北將軍帥衆伐東魏　初魏孝武既與¶
丞相歡有隙齊州刺史侯淵兖州刺史樊子鵠青州刺¶
史東莱王貴平(元貴平封/東莱王)隂相連結以觀時變淵亦遣¶