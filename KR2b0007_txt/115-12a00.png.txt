興師伐燕所向崩潰此殆天授非人力也燕亡則秦為¶
之次矣吾不可以再辱遂降於裕(漢李陵降匈奴霍光/上官桀使其故人任)¶
(立政招之使歸陵曰/大丈夫不能再辱)裕將範循城城中人情離沮(將如/字引)¶
(也沮在/吕翻)或勸燕主超誅範家超以範弟&KR1202;盡忠無貳并¶
範家赦之冬十月段宏自魏奔于裕(宏奔魏見/上卷三年)張綱為¶
裕造攻具盡諸竒巧超怒縣其母於城上支解之(為于/偽翻)¶
(縣讀/曰懸)　西秦王乾歸立夫人邊氏為皇后世子熾磐為¶
太子仍命熾磐都督中外諸軍錄尚書事(熾昌/志翻)以屋引¶