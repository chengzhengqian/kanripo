以瓦器惶懼待罪上意憐之力士因言説有功於國上¶
以為然庚申但罷説中書令餘如故(說讀/曰悦)　丁卯太子¶
太𫝊岐王範薨贈諡恵文太子上為之徹膳累旬(為于/偽翻)¶
百官上表固請(上時/掌翻)然後復常　丁亥太原尹張孝嵩¶
奏有李子嶠者自稱皇子云生於潞州母曰趙妃上命¶
杖殺之　辛丑於定恒莫易滄五州置軍以備突厥(定/州)¶
(置北平軍恒州置恒陽軍莫州置唐興軍/易州置髙陽軍滄州置横海軍恒户登翻)　上欲以武¶
惠妃為皇后或上言武氏乃不戴天之讐豈可以為國¶