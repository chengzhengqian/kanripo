李徳裕相表裏欺罔武宗枉殺臣弟乞召江州司户崔¶
元藻等對辨(呉湘死見上卷/武宗㑹昌五年)丁亥敕御史臺鞠實以聞¶
(鞠實窮治/其實也)冬十二月庚戌御史臺奏據崔元藻所列呉¶
湘寃狀如呉汝納之言戊午貶太子少保分司李徳裕¶
為潮州司馬　吏部奏㑹昌四年所減州縣官内復増¶
三百八十三貟(讀者至此以減者為是邪以於/既減之後而復增者為是邪)¶
二年正月甲子羣臣上尊號曰聖敬文思和武光孝皇¶
帝(思相/吏翻)赦天下　初李徳裕執政有薦丁柔立清直可¶