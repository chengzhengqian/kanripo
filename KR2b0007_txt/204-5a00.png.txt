(至/翻)軍中事無大小皆須承禀以下制上非令典也且何¶
以責其有功遂罷之　是歳天下大飢山東闗内尤甚¶
四年春正月甲子於神都立髙祖太宗髙宗三廟四時¶
享祀如西廟之儀(西廟西京/宗廟也)又立崇先廟以享武氏祖¶
考太后命有司議崇先廟室數司禮博士周悰請為七¶
室(光宅改太常曰司禮史/言周悰之請希㫖迎合)又减唐太廟為五室春官侍¶
郎賈大隱奏禮天子七廟諸侯五廟百王不易之義今¶
周悰别引浮議廣述異聞直崇臨朝權儀(朝直/遥翻)不依國¶