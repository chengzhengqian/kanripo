侮侵掠至不敬也而漢嵗致金絮采繒以奉之足反居¶
上首顧居下(師古曰顧/亦反也)倒懸如此莫之能解猶為國有¶
人乎(師古曰顛倒如此而不能解/救豈謂國有明智之人乎)可為流涕者此也今¶
不獵猛敵而獵田彘不搏反寇而搏畜菟翫細娛而不¶
圖大患徳可逺加而直數百里外威令不勝可為流涕¶
者此也今庶人屋壁得為帝服倡優下賤得為后飾且¶
帝之身自衣皁綈(綈徒奚翻厚繒也衣/於既翻下能衣同)而富民牆屋被¶
文繡(被皮/義翻)天子之后以緣其領庶人孽妾以緣其履(師/古)¶