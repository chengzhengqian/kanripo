(書二/省)執事承意順㫖即諷上進用之微致違忤必抵以¶
大辠重者至殊死(身首異處為殊/死忤五故翻)伯固憚之乃謟求其¶
意叔陵好發古冡伯固好射雉(好呼到翻/射而亦翻)常相從郊野¶
大相欵狎因密圖不軌伯固為侍中每得密語必告叔¶
陵　十四年春正月己酉上不豫太子與始興王叔陵¶
長沙王叔堅並入侍疾叔陵隂有異志命典藥吏曰切¶
藥刀甚鈍可礪之甲寅上殂倉猝之際叔陵命左右於¶
外取劒左右弗悟取朝服木劒以進(朝服帶劒以為儀/飾非求其適用故)¶