思存萬世神器至重不可使負荷非才(晦發此言已有/廢昏立明之意)¶
(荷下可翻/又如字)上曰廬陵何如晦曰臣請觀焉出造廬陵王¶
義真(造七/到翻)義真盛欲與談晦不甚答還曰徳輕於才非¶
人主也丁未出義真為都督南豫豫雍司秦并六州諸¶
軍事車騎將軍開府儀同三司南豫州刺史(為晦等殺/義真張本)¶
(雍於用翻/騎竒寄翻)是後大州率加都督多者或至五十州不可¶
復詳載矣(迄宋之季境内惟二十二州至梁武帝時/沿邊分置諸州始有五十州復扶又翻)¶
帝疾瘳(瘳丑/留翻)己未大赦　秦雍流民南入梁州庚申遣¶