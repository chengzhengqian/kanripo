翼衛之功(此謂僖宗再幸山/南時也難乃旦翻)諸楊阻兵亟出攻討其志¶
亦在疾惡但不當不俟詔命耳比聞兵過山南(比毗/至翻)殺¶
傷至多陛下儻不以招討使授之使用國法約束則山¶
南之民盡矣上曰此言是也乃以茂貞為山南西道招¶
討使(牛徽之言上所以誘掖其君下所以/彌縫悍將若以之為國謀則未也)　甲申朱全¶
忠至衛南朱瑄將步騎萬人襲斗門朱友裕弃營走瑄¶
據其營全忠不知乙酉引兵趣斗門(趣七/喻翻)至者皆為鄆¶
人所殺全忠退軍瓠河(九域志濮州雷/澤縣有瓠河鎮)丁亥瑄擊全忠¶