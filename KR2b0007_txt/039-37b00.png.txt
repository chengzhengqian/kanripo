及蕭王南擊青犢使躬邀擊尤來於隆慮山(地理志隆/慮縣屬河)¶
(内郡應邵曰隆慮山在縣北避殤/帝名改曰林慮師古曰慮音廬)躬兵大敗蕭王因躬¶
在外使吳漢與刺姧大將軍岑彭襲據鄴城躬不知輕¶
騎還鄴漢等收斬之其衆悉降　更始遣柱功矦李寶¶
益州刺史李忠將兵萬餘人徇蜀漢公孫述遣其弟恢¶
擊寶忠於綿竹(賢曰綿竹縣名屬廣漢郡今/益州縣也故城今在縣東)大破走之¶
述遂自立為蜀王都成都(述先居臨卭/今徙成都)民夷皆附之¶
冬更始遣中郎將歸徳矦颯大司馬䕶軍陳遵使匈奴¶