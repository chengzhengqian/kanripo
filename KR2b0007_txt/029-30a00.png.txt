曰軍賞不踰月欲民速得為善之利也蓋急武功重用¶
人也吉甫之歸周厚賜之其詩曰吉甫燕喜既多受祉¶
來歸自鎬我行永乆(師古曰小雅六月之詩也鎬地名/非豐鎬之鎬此鎬及方皆在周之)¶
(北時獫狁侵鎬及方至于涇陽吉甫薄伐自鎬而還王/以宴禮樂之多受福賜以其行役有功日月長乆故也)¶
(吉甫尹/吉甫也)千里之鎬猶以為逺况萬里之外其勤至矣延¶
壽湯既未獲受祉之報反屈捐命之功乆挫於刀筆之¶
前(師古曰捐其軀命言無所/顧也挫屈折也刀筆吏也)非所以厲有功勸戎士也¶
昔齊桓前有尊周之功後有滅項之罪君子以功覆過¶