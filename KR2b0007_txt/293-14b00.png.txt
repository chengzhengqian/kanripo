逢曰汝才不堪為吏吾今私汝則可矣汝居官無狀吾¶
不敢以法貸汝則親戚之恩絶矣與之耕牛農具而遣¶
之行逢少時嘗坐事黥𨽻辰州銅阬(少詩照翻黥具京/翻唐文宗之世天)¶
(下銅阬五十辰州不在其數/辰州銅阬葢馬氏所置也)或説行逢公面有文恐為¶
朝廷使者所嗤(説式芮翻/嗤丑之翻)請以藥滅之行逢曰吾聞漢¶
有黥布不害為英雄吾何耻焉(黥布事見八卷/秦二世二年)自劉言¶
王逵以來屢舉兵將吏積功及所羈縻蠻夷檢校官至¶
三公者以千數(羈縻蠻夷謂/溪峒諸蠻夷)前天策府學士徐仲雅自¶