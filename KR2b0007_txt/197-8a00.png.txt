其開府儀同三司勲封如故(勲勲級封/封邑也)仍同門下中書¶
三品知政事　閏月辛亥上謂侍臣曰朕自立太子遇¶
物則誨之見其飯則曰汝知稼穡之艱難則常有斯飯¶
矣(書無逸曰惟不知/稼穡之艱難乃逸)見其乘馬則曰汝知其勞逸不竭¶
其力則常得乘之矣(顔淵曰昔造父巧于使馬造父/不窮其馬力是造父無佚馬也)見¶
其乘舟則曰水所以載舟亦所以覆舟民猶水也君猶¶
舟也(孔子家/語之言)見其息於木下則曰木從繩則正后從諌¶
則聖(書説命/之言)　丁巳詔太子知左右屯營兵馬事其大¶