突厥引兵出塞縱兵大掠自晉陽以往七百餘里人畜¶
無遺(謂晉陽以北七百/餘里畜許救翻)段韶追之不敢逼突厥還至陘¶
嶺凍滑乃鋪氈以度胡馬寒瘦膝已下皆無毛比至長¶
城(陘音刑比必利翻長/城即文宣所築者)馬死且盡截矟杖之以歸達奚¶
武至平陽未知忠退斛律光與書曰鴻鵠已翔於寥廓¶
羅者猶視於沮澤(漢司馬相如難蜀父老曰焦明已翔/乎寥廓羅者猶視乎藪澤沮將預翻)¶
武得書亦還光逐之入周境獲二千餘口而還光見帝¶
於晉陽帝以新遭大㓂抱光頭而哭任城王湝進曰何¶