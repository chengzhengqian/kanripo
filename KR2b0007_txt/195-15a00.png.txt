(堯翻衣於既/翻韀則前翻)凡遊幸則從焉　己巳明州獠反(吳置越/裳縣屬)¶
(九徳郡以古越裳之地也隋屬驩州/日南郡武徳五年以越裳地置明州)遣交州都督李道¶
彦討平之　十二月辛巳左武候將軍上官懐仁擊反¶
獠于壁州(後漢和帝分岩縣之東置宣漢縣梁分宣漢/置始寧縣元魏分始寧縣置諾水縣武徳八)¶
(年分巴州之始寧/縣置壁州始寧郡)大破之虜男女萬餘口　是歳以給¶
事中馬周為中書舍人周有機辯中書侍郎岑文本常¶
稱馬君論事援引事類掦𣙜古今(毛晃曰掦𣙜大舉又/掎也舉而引之也榷)¶
(訖岳/翻)舉要刪煩㑹文切理一字不可増亦不可減聼之¶