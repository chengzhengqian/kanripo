附大將李茂勲本回鶻阿布思之族回鶻敗降於張仲¶
武(李茂勲之降盖/在㑹昌間也)仲武使戍邊屢有功賜姓名納降軍¶
使陳貢言者幽之宿將為軍士所信服(納降軍在幽/州丁零川)茂¶
勲濳殺貢言聲云貢言舉兵向薊公素出戰而敗奔京¶
師茂勲入城衆乃知非貢言也不得已推而立之朝廷¶
因以為留後　秋七月蝗自東而西蔽日所過赤地(言/蝗)¶
(之多所過食草木/葉及五穀皆盡)京兆尹楊知至奏蝗入京畿不食稼¶
皆抱荆棘而死宰相皆賀(楊國忠以霖雨不害稼韓滉/以霖雨不敗鹽今楊知至以)¶