太中大夫以太中大夫段熲為太尉𤣥㓜子遊門次為¶
人所刼登樓求貨(所謂刼/質也)𤣥不與司𨽻校尉河南尹圍¶
守𤣥家不敢迫𤣥瞋目呼曰(瞋七人翻/呼火故翻)姦人無狀𤣥豈¶
以一子之命而縱國賊乎促令攻之𤣥子亦死𤣥因上¶
言天下凡有刼質皆并殺之不得贖以財寶開張姦路¶
由是刼質遂絶(質音/致)　京兆地震　司空袁逢罷以太¶
常張濟為司空　夏四月甲戌朔日有食之　王甫曹¶
節等姦虐弄權扇動内外太尉段熲阿附之節甫父兄¶