(終狼種也程大昌曰金山形如兠鍪其/俗謂兠鍪為突厥因以為號厥九勿翻)至其酋長土門¶
始彊大(酋慈秋翻/長知兩翻)頗侵魏西邊安諾槃陀至其國人皆¶
喜曰(其國之下當更/有國字屬下句)大國使者至吾國其将興矣　三¶
月乙未東魏丞相歡入朝於鄴百姓迎於紫陌(朝直遥/翻鄴都)¶
(記紫陌在鄴/城西北五里)歡握崔暹手而勞之曰往日朝廷豈無灋¶
官莫肯舉劾(勞力到翻劾户/槩翻又户得翻)中尉盡心徇國不避豪彊¶
遂使逺邇肅清衝鋒陷陳大有其人(陳讀/曰陣)當官正色今¶
始見之(言聞之古人有當官正/色者今始見崔暹也)富貴乃中尉自取髙歡¶