以為太子上乃許之　三月立太子母竇氏為皇后(春/秋)¶
(之法母以子貴風俗通夏帝相遭有窮氏之/難其妃方娠逃出自竇而生少康其後氏焉)皇后清河¶
觀津人(班志觀津縣屬信都國清河郡無觀津盖信都/清河本皆趙也景帝二年為廣川國四年為信)¶
(都郡而清河郡則髙帝置此在未分置之前故/繫之清河杜佑曰漢觀津縣在徳州蓨縣東北)有弟廣¶
國字少君幼為人所略賣傳十餘家(傳直/戀翻)聞竇后立乃¶
上書自陳召見驗問得實乃厚賜田宅金錢與兄長君¶
家於長安絳侯灌將軍等曰吾屬不死命乃且縣此兩¶
人(縣讀/曰懸)兩人所出微不可不為擇師傅賓客又復效吕¶