受大將軍譲九錫殊禮表論興義功臣皆封公矦(頴亦/表封)¶
(盧志和演董洪/王彦趙驤等)又表稱大司馬前在陽翟與賊相持既¶
久百姓困敝乞運河北邸閣米十五萬斛以賑陽翟饑¶
民造棺八千餘枚以成都國秩為衣服歛祭黄橋戰士¶
(歛力/贍翻)旌顯其家加常戰亡二等又命温縣瘞趙王倫戰¶
士萬四千餘人(此溴水之戰也温縣屬河内郡周/司冦蘇忿生之國也瘞於計翻)皆盧¶
志之謀也頴貌美而神昏不知書然氣性敦厚委事於¶
志故得成其美焉詔復遣使諭頴入輔并使受九錫(復/扶)¶