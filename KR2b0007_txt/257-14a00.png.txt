都經黄巢之亂遺民聚為三城以相保繼以秦宗權孫¶
儒殘暴僅存壞垣而已全義初至白骨蔽地荆棘彌望¶
居民不滿百户全義麾下纔百餘人相與保中州城(城/在)¶
(三城之中間故/謂之中州城)四野俱無耕者全義乃於麾下選十八¶
人材器可任者人給一旗一牓謂之屯將(將即/亮翻)使詣十¶
八縣故墟落中植旗張牓招懷流散勸之樹藝(河南二/十縣河)¶
(南洛陽二縣在城中其外偃師鞏緱氏陽城登封陸渾/伊闕新安澠池福昌長水永寜夀安密河清潁陽伊陽)¶
(王屋凡/十八縣)惟殺人者死餘但笞杖而已無嚴刑無租稅民¶