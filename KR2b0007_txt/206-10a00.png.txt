其屬請不次除官者每銓數百人俊臣敗侍郎皆自首¶
(選須絹翻屬之/欲翻首式又翻)太后責之對曰臣負陛下死罪臣亂國¶
家法辠止一身違俊臣語立見滅族太后乃赦之上林¶
令侯敏(唐司農之屬有上林署令從七品下掌苑囿之/事凢植果樹蔬以供朝㑹祭祀及季冬藏氷皆)¶
(主/之)素謟事俊臣其妻董氏諫之曰俊臣國賊指日將敗¶
君宜遠之(遠于/願翻)敏從之俊臣怒出為武龍令(武龍縣屬/田州開蠻)¶
(洞置舊書作武籠云失廢置年月又/涪州有武龍縣武徳二年分涪陵置)敏欲不徃妻曰速¶
去勿留俊臣敗其黨皆流嶺南敏獨得免太后徴于安¶