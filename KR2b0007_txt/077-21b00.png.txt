未綝使宗正楷與中書郎董朝(楷以吳同姓為宗正中/書郎即晉中書侍郎之)¶
(職/)迎琅邪王於㑹稽(吳建興元年休徙丹陽/既又徙㑹稽㑹工外翻)遣将軍孫¶
耽送㑹稽王亮之國亮時年十六徙全尚於零陵尋追¶
殺之遷全公主於豫章冬十月戊午琅邪王行至曲阿¶
(杜祐曰曲阿今丹/陽郡丹陽縣界)有老公遮王叩頭曰事乆變生天下¶
喁喁(喁魚容翻師古曰喁喁衆/口向上也又相應和聲)是日進及布塞亭孫綝¶
以琅邪王未至欲入居宫中召百官㑹議皆惶怖失色¶
徒唯唯而已(唯以水/翻諾也)選曹郎虞汜曰明公為國伊周處¶