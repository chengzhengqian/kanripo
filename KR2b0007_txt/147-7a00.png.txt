(也/)表肇指鹿為馬(以肇比/趙髙)御史中尉王顯奏彈匡誣毁¶
宰相有司處匡死刑(處昌/吕翻)詔恕死降為光禄大夫　八¶
月癸丑竟陵壯公曹景宗卒　初魏主為京兆王愉納¶
于后之妹為妃(為于/偽翻)愉不愛愛妾李氏生子寶月于后¶
召李氏入宫捶之(捶止/橤翻)愉驕奢貪縱所為多不法帝召¶
愉入禁中推案杖愉五十出為冀州刺史愉自以年長¶
(長知/兩翻)而勢位不及二弟(二弟清河王/懌廣平王懐)潛懐愧恨又身與¶
妾屢被頓辱髙肇數譖愉兄弟愉不勝忿(被皮義翻數/所角翻勝音)¶