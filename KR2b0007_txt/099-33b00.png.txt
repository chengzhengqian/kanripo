將士甚衆温督衆力戰秦兵大敗將軍桓冲又敗秦丞¶
相雄于白鹿原(水經注霸川之西有白鹿原三秦記曰/麗山西有白鹿原魏收地形志京兆藍)¶
(田縣有白鹿原/又敗補邁翻)冲温之弟也温轉戰而前壬寅進至灞¶
上秦太子萇等退屯城南秦主健與老弱六千固守長¶
安小城悉發精兵三萬遣大司馬雷弱兒等與萇合兵¶
以拒温二輔郡縣皆来降(降戶/江翻)温撫諭居民使安堵復¶
業民爭持牛酒迎勞(勞力/到翻)男女夹路觀之耆老有垂泣¶
者曰不圗今日復覩官軍(復扶/又翻)　秦丞相雄帥騎七千¶