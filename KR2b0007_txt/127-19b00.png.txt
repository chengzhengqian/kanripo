曰鼓繁氣易衰呌數力易竭(宿令者先未戰之日而令/之也易以豉翻數所角翻)¶
但衘枚疾戰一聽吾鼓聲劭將士懐劭重賞皆殊死戰¶
元景水陸受敵意氣彌彊麾下勇士悉遣出鬬左右唯¶
留數人宣傳(宣傳號/令也)劭兵勢垂克魯秀擊退鼓劭衆遽¶
止(師之耳目在于旗鼔鼓疾所以進衆鼓/徐所以退衆魯秀誤鳴退鼔天使之也)元景乃開壘¶
鼓譟以乗之劭衆大潰墜淮死者甚多劭更帥餘衆自¶
來攻壘(帥讀/曰率)元景復大破之所殺傷過於前戰士卒爭¶
赴死馬澗澗為之溢(死者塞澗故澗水溢/復扶又翻為于偽翻)劭手斬退者¶