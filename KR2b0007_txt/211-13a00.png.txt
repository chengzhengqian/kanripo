受命之符姚崇表賀且請宣示史官頒告中外¶
　臣光曰日食不驗太史之過也而君臣相賀是誣天¶
　也采偶然之文以為符命小臣之謟也而宰相因而¶
　實之是侮其君也上誣於天下侮其君以明皇之明¶
　姚崇之賢猶不免於是豈不惜哉¶
九月戊申上幸驪山温湯　敕以嵗稔傷農令諸州脩¶
常平倉法(太宗時置義倉及常平倉以備凶荒髙宗以/後稍假以給他費至神龍中略盡至是復置)¶
(之/)江嶺淮浙劔南地下濕不堪貯積不在此例(貯丁/吕翻)¶