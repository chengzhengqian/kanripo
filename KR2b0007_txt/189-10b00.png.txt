使與世民相聞曰請選銳士數百與之劇(汜音祀使䟽/吏翻劇戲也)¶
(今俗謂戲/為則劇)世民遣王君廓將長槊二百以應之(槊色/角翻)相¶
與交戰乍進乍退兩無勝負各引還(還從宣翻/又音如字)王琬乘¶
隋煬帝驄馬(煬余尚翻馬/青白曰驄)鎧仗甚鮮迥出陳前以誇衆¶
(鎧可亥翻迥户/頂翻陳讀曰陣)世民曰彼所乘真良馬也尉遟敬徳請¶
往取之世民止曰豈可以一馬喪猛士(尉紆勿翻/䘮息浪翻)敬徳¶
不從與高甑生梁建方三騎直入其陳擒琬引其馬馳¶
歸衆無敢當者(騎竒/寄翻)世民使召河北馬待其至乃出戰¶