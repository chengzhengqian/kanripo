師張帆自東來識其旗浙西軍也去城十餘里賊列火¶
船拒之帆止不進慆令讜帥死士出迎之乘戰艦衝賊¶
陳而過(陳讀/曰陣)見張存誠帥米舟九艘曰將士在道前却¶
存誠屢欲自殺(憚敵而不敢進故/為之一前一却)僅得至此今又不進¶
讜揚言賊不多甚易與耳(所以作衆氣而使/之進易以䜴翻)帥衆揚旗¶
鼓譟而前(帥讀曰/率下同)賊見其埶猛鋭避之遂得入城　二¶
月端州司馬楊收長流驩州尋賜死其僚屬黨友坐長¶
流嶺表者十餘人初尚書右丞裴坦子娶收女資送甚¶