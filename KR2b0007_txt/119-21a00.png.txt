安同居守(守式/又翻)庚戌奚斤等急攻滑臺拔之王景度岀¶
走景度司馬陽瓚為魏所執不降而死(瓚藏旱翻/降戸江翻)魏主¶
以成皋侯茍兒為兖州刺史鎮滑臺(魏書官氏志内入/諸姓若干氏為茍)¶
(氏/)斤等進擊翟廣等於土樓破之(上樓在虎牢東九域/志澶州臨河縣有土)¶
(樓/鎮)乗勝進逼虎牢毛徳祖與戰屢破之魏主别遣黑矟¶
將軍于栗磾將三千人屯河陽謀取金墉(矟色角翻/磾于奚翻)徳¶
祖遣鎮威將軍竇晃等縁河拒之十二月丙戌魏主至¶
冀州遣楚兵將軍徐州刺史叔孫建將兵自平原濟河¶