(遺錄薛史梁紀皆云友裕按編遺錄三月丙子以友裕/為鄆州留後師古為徐州留後葢初以師古守鄆州後)¶
(以友裕代之而徙/師古於徐州也)朱瑾留大將康懐貞守兖州與河東¶
將史儼李承嗣掠徐州之境以給軍食(九域志兖州南/一百一十里即)¶
(徐州/界)全忠聞之遣葛從周將兵襲兖州懐貞聞鄆州已¶
失守汴兵奄至遂降二月戊申從周入兖州獲瑾妻子¶
朱瑾還無所歸帥其衆趨沂州刺史尹處賔不納走保¶
海州(降户江翻帥讀曰率趨七喻翻九域志兖州三百/四十五里東至沂州沂古琅邪也沂州東至海州)¶
(一百八/十里)為汴兵所逼與史儼李承嗣擁州民度淮奔楊¶