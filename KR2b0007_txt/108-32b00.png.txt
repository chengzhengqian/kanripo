(西河郡燕置䕶/軍以統稽胡)以中書侍郎張恂等為諸郡太守招撫¶
離散勸課農桑燕主寳聞魏軍將至議于東堂中山尹¶
苻謨曰今魏軍衆彊千里逺鬭乘勝氣鋭若縱之使入¶
平土不可敵也宜杜險以拒之(苻謨見燕見一/百六卷十一年)中書令¶
眭邃曰魏多騎兵往來剽速(剽匹/妙翻)馬上齎糧不過旬日¶
宜令郡縣聚民千家為一堡深溝高壘清野以待之彼¶
至無所掠不過六旬食盡自退尚書封懿曰今魏兵數¶
十萬天下之勍敵也(勍渠/京翻)民雖築堡不足以自固是聚¶