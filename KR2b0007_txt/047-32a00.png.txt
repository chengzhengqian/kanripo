拜龜兹侍子白霸為龜兹王遣司馬姚光送之超與光¶
共脅龜兹廢其王尤利多而立白霸使光將尤利多還¶
詣京師(將如/字)超居龜兹它乾城徐幹屯疏勒惟焉耆危¶
須尉犁以前没都䕶(事見四十五卷明/帝永平十八年)猶懐二心(為班/超誅)¶
(焉耆尉犂/王張本)其餘悉定(言其餘諸國皆/臣服於漢也)　初北單于既亡¶
其弟右谷蠡王於除鞬自立為單于(鞬九/言翻)將衆數千人¶
止蒲類海遣使欵塞竇憲請遣使立於除鞬為單于置¶
中郎將領䕶如南單于故事事下公卿議(下遐稼/翻下同)宋由¶