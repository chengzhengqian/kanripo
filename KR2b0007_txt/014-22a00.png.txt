(子而哺之乃與其舅併倨無/禮之甚也哺音步併步鼎翻)婦姑不相説(説讀/曰悦)則反脣¶
而相稽(應劭曰稽計也相與/計校也稽工奚翻)其慈子耆利不同禽獸者¶
亡幾耳(師古曰惟有慈愛其子而貪耆財利不異於禽/獸也無㡬言不多也幾居豈翻仲馮曰誼謂秦)¶
(人不知孝義但知愛子貪利而已此/其去禽獸無幾也耆古嗜字通用)今其遺風餘俗猶¶
尚未改棄禮義捐亷恥日甚可謂月異而嵗不同矣逐¶
利不耳慮非顧行也(師古曰言其所追赴惟計利與不/耳念慮之中非顧所行之善惡貢)¶
(父曰慮大率/也不讀曰否)今其甚者殺父兄矣而大臣特以簿書不¶
報期㑹之間以為大故至於俗流失世壊敗因恬而不¶