帝謂蕭坦之曰人言鎮軍與王晏蕭諶欲共廢我(鸞時/領鎮)¶
(軍將軍/故稱之)似非虛𫝊卿所聞云何坦之曰天下寜當有此¶
誰樂無事廢天子邪(樂音/洛)朝貴不容造此論當是諸尼¶
姥言耳豈可信耶(朝直遥翻姥莫/補翻女老稱)官若無事除此三人¶
誰敢自保直閤將軍曹道剛疑外間有異密有處分謀¶
未能𤼵(言曹道剛密有圖鸞等之謀而/未能𤼵處昌呂翻分扶問翻)時始興内史蕭¶
季敞南陽太守蕭頴基皆内遷諶欲待二人至藉其埶¶
力以舉事(以二人方自外郡歸各/有兵力自送為可藉也)鸞慮事變以告坦之¶