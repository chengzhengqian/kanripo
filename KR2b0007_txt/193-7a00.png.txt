鉢羅肆葉䕶可汗與莫賀咄相攻連兵不息俱遣使來¶
請昏(使疏/吏翻)上不許曰汝國方亂君臣未定何得言昏且¶
諭以各守部分勿復相攻(分扶問翻/復扶又翻)於是西域諸國及¶
敕勒先役屬西突厥者皆叛之(史言天方福華東西/突厥皆亂厥九勿翻)¶
突厥北邊諸姓多叛頡利可汗歸薛延陁共推其俟斤¶
夷男為可汗(頡奚結翻/俟渠之翻)夷男不敢當上方圖頡利遣遊¶
擊將軍喬師望間道齎册書拜夷男為真珠毗伽可汗¶
(間古莧翻/伽求迦翻)賜以鼓纛(纛徒/到翻)夷男大喜遣使入貢(使疏/吏翻)建¶