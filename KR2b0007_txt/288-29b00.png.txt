為賔客得銀數鋌而返(賔一作賀/鋌徒鼎翻)八月甲申郭威自河¶
中還過洛陽守恩自恃位兼將相(留守節度使同平章/事所謂位兼将相也)¶
肩輿出迎威怒以為慢已辭以浴不見即以頭子命保¶
義節度使同平章事白文珂代守恩為留守(沈括曰後/唐莊宗復)¶
(樞密使郭崇韜安重誨相繼為之始分領政事不關由/中書直行下者謂之宣如中書之勅小事則發頭子擬)¶
(堂帖/也)文珂不敢違守恩猶坐客次(客次猶今言客位也/坐于客次以俟見)¶
吏白新留守已視事於府矣守恩大驚狼狽而歸見家¶
屬數百已逐出府在通衢矣朝廷不之問以文珂兼侍¶