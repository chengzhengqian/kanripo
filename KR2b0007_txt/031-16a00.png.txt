上雖不能盡用然内嘉其言常嗟歎之　昌陵制度奢¶
泰乆而不成劉向上疏曰臣聞王者必通三統(應劭曰/二王之)¶
(後與己為三綂也孟康曰天地人之始也張晏曰一曰/天綂謂周以十一月建子為正天始施之端也二曰地)¶
(綂謂殷以十二月建丑為正地始化之端也三曰人綂/謂夏以十三月建寅為正人始成之端也師古曰諸家)¶
(之説皆不備也言王者象天/地人之三綂故存三代也)明天命所授者博非獨一¶
姓也自古及今未有不亡之國孝文皇帝嘗美石槨之¶
固張釋之曰使其中有可欲雖錮南山猶有隙夫死者¶
無終極而國家有廢興故釋之之言為無窮計也(釋之/對詳)¶