(職也沈約曰丞奉也相助也時以王導為丞相罷司徒/府并丞相府導薨罷丞相復為司徒府宋世祖初以南)¶
(郡王義宣為丞相/而司徒府如故)導性寬厚委任諸將趙𦙍賈寧等多¶
不奉法大臣患之庾亮與郗鑒牋曰主上自八九嵗以¶
及成人入則在宫人之手出則唯武官小人讀書無從¶
受音句顧問未嘗遇君子秦政欲愚其黔首(秦始皇名/政命民曰)¶
(黔首焚詩書/以愚黔首)天下猶知不可況欲愚其主哉人主春秋¶
既盛宜復子明辟不稽首歸政(稽音/啓)甫居師傅之尊(甫/方)¶
(也始/也)多養無賴之士公與下官並荷託付之重(言受遺/先帝付)¶