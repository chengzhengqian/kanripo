千石簡别流民(下遐稼翻/别彼列翻)各䕶歸本郡以孤弱其黨然¶
後誅其渠帥可不勞而定㑹賜去位事遂留中(賢曰謂/所論事)¶
(留在禁中未施用之余據賜/以熹平六年免帥所類翻)司徒掾劉陶復上疏申賜¶
前議(掾俞絹翻/復扶又翻)言角等陰謀益甚四方私言云角等竊¶
入京師覘視朝政(覘丑亷翻/朝直遥翻)鳥聲獸心私共鳴呼州郡¶
忌諱不欲聞之但更相告語(更工/衡翻)莫肯公文宜下明詔¶
重募角等賞以國土有敢回避與之同罪帝殊不為意¶
方詔陶次第春秋條例(陶明春秋為之訓詁/故詔之次第條例)角遂置三¶