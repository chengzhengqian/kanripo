(綺翻荷/下可翻)然戰士數萬皆弃家逺來冒犯白刃光顔何忍¶
獨以聲色自娯悦乎因流涕座者皆泣(座恐當作坐/為文從字順)即¶
於席上厚以繒帛贈使者并妓返之曰為光顔多謝相¶
公(繒慈陵翻/為于偽翻)光顔以身許國誓不與逆賊同戴日月死¶
無貳矣　冬十月庚子始分山南東道為兩節度以户¶
部侍郎李遜為襄復郢均房節度使以右羽林大將軍¶
髙霞寓為唐隨鄧節度使朝議以唐與蔡接故使霞寓¶
專事攻戰而遜調五州之賦以餉之(調徒/弔翻)　辛丑刑部¶