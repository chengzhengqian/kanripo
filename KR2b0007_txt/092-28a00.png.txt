尋遣使稱藩獻馬牛羊珍寶不可勝紀(使疏吏翻/勝音升)曜拜¶
茂侍中都督凉南北秦梁益巴漢隴右西域雜夷匈奴¶
諸軍事太師凉州牧封凉王加九錫　楊難敵聞陳安¶
死大懼與弟堅頭南奔漢中趙鎮西將軍劉厚追撃之¶
大獲而還趙主曜以大鴻臚田崧為鎮南大將軍益州¶
刺史鎮仇池難敵送任請降於成(降戸/江翻)成安北將軍李¶
稚受難敵賂不送難敵於成都趙兵退即遣歸武都難¶
敵遂據險不服稚自悔失計亟請討之(亟欺冀翻亟請/數以為請也)¶