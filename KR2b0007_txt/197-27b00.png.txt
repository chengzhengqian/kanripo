時嵗犯中國殺人以千萬計臣以為至尊克之當翦為¶
奴婢以賜中國之人乃反養之如子其恩徳至矣而結¶
社率竟反(見一百九十/五卷十三年)此屬獸心安可以人理待也臣¶
荷恩深厚請為至尊誅之自是數相攻(荷下可翻為于/偽翻數所角翻)¶
俟利苾之北度也有衆十萬勝兵四萬人(勝音/升)俟利苾¶
不能撫御衆不愜服戊午悉棄俟利苾南度河請處於¶
勝夏之間上許之羣臣皆以為陛下方逺征遼左而置¶
突厥於河南距京師不逺(勝州去京師一千八百三十/里夏州去京師一千一百一)¶