其子師回腰斬之(黄考異曰誅錡後數日上遣中使齎/  衣二襲命有司收其尸并男以庶)¶
(人禮𦵏焉國史補曰錡之擒也得侍婢一人隨之錡夜/則裂襟自書筦𣙜之功言為張子良所賣教侍婢曰結)¶
(之於帶吾若從容奏對必當為宰相楊益節度不得從/容當受極刑矣我死汝必入内上必問汝當以此進之)¶
(及錡伏法京城大霧三日不解或聞鬼哭憲宗又得帛/書頗疑其寃内出黄衣二襲賜錡及子敕京兆收𦵏按)¶
(李錡驕逆何寃/之有今從實録)有司請毁錡祖考塜廟中丞盧坦上言¶
李錡父子受誅罪已塞矣(塞悉/則翻)昔漢誅霍禹不罪霍光¶
(誅霍禹見二十五卷/漢宣帝地節四年)先朝誅房遺愛不及房𤣥齡(誅房/遺愛)¶
(見一百九十九卷/髙宗永徽四年)康誥曰父子兄弟罪不相及(左傳晉/胥臣引)¶