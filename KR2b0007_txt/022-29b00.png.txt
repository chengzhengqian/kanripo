蹇淫亂自恣莫能禁也汝不聞吕后邪故不得不先去¶
之也¶
二年春正月上朝諸矦王于甘泉宫二月行幸盩厔五¶
柞宫(班志盩厔縣屬扶風山曲曰盩水曲曰厔師古曰/盩張流翻厔竹乙翻張晏曰五柞宮有五柞樹因)¶
(名水經注五柞宮在長楊/宫東北八里柞即各翻)　上病篤霍光涕泣問曰如¶
有不諱(賢曰不諱謂死也死者人之常故言/不諱也師古曰不諱言不可諱也)誰當嗣者¶
上曰君未諭前畫意邪立少子君行周公之事光頓首¶
讓曰臣不如金日磾日磾亦曰臣外國人(日磾休屠王/子故云然)¶