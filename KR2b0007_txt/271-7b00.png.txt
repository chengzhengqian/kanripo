(䙝味嘗御嗜好之味也記郊特牲曰禘嘗不敢用/䙝味而貴多品所以交於神明之義也䙝息列翻)華陽¶
尉張士喬上疏諫以為非禮(華陽縣本唐貞觀十七年/所置蜀縣在益州郭下與)¶
(成都分治乾元元年改/為華陽縣華户化翻)蜀主怒欲誅之太后以為不可¶
乃削官爵流黎州士喬感憤赴水死　劉鄩等圍同州¶
朱友謙求救于晉秋七月晉王遣李存審李嗣昭李建¶
及慈州刺史李存質將兵救之　乙卯蜀主下詔北巡¶
以禮部尚書兼成都尹長安韓昭為文思殿大學士位¶
在翰林承㫖上昭無文學以便佞得幸(便毗/連翻)出入宫禁¶