(宋白曰安從進本貫振武軍/索葛府索葛村索蘇各翻)　乙酉始下制除趙季良¶
等為五鎮節度使(孟知祥既以墨制命之朝/廷不能違遂為之下制)　丁亥敕¶
諭夏銀綏宥將士吏民以夏州窮邊李彞超年少(少詩/照翻)¶
未能扞禦故徙之延安(延州延/安郡)從命則有李從曮髙允¶
韜富貴之福(季從曮事見上巻長興元年又/是年髙允韜自鄜延徙安國)違命則有¶
王都李匡賔覆族之禍(王都事見二百七十六巻天成/四年李匡賔事見上巻元年)¶
夏四月彞超上言為軍士百姓擁留未得赴鎮詔遣使¶
趣之(趣讀/曰促)　言事者請為親王置師傅(為于/偽翻)宰相畏秦¶