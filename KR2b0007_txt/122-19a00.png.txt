坐應几無動起之狀(師古曰謂伸兩脚而坐/其形如箕隠於靳翻)順正色大¶
言曰不謂此叟無禮乃至于此今不憂覆亡而敢陵侮¶
天地䰟魄逝矣何用見之握節將出涼王使定歸追止¶
之曰太常既雅恕衰疾(雅素/也)傳聞朝廷有不拜之詔是¶
以敢自安耳順曰齊桓公九合諸侯一匡天下周天子¶
賜胙命無下拜桓公猶不敢失臣禮下拜登受(齊桓公/合諸侯)¶
(于葵丘王使宰孔賜胙齊矦將下拜孔曰天子以伯舅/耄老加勞賜一級無下拜對曰天威不違顔咫尺小白)¶
(余敢貪天子之命無下拜恐隕越于/下以為天子羞敢不下拜下拜登受)今王雖功高未如¶