秦州刺史前畧陽太守張獻為南岐州刺史南岐州刺¶
史盧待伯不受代泰遣輕騎襲而擒之(史言宇文泰/所以能定覇)侍¶
中封隆之言於丞相歡曰斛斯椿等今在京師必搆禍¶
亂隆之與僕射孫騰爭尚魏主妺平原公主公主歸隆¶
之騰泄其言於椿椿以白帝隆之懼逃還鄉里歡召隆¶
之詣晉陽㑹騰帶仗入省擅殺御史懼罪亦逃就歡領¶
軍婁昭辭疾歸晉陽(髙歡所親無/在洛者矣)帝以斛斯椿兼領軍¶
改置都督及河内闗西諸刺史華山王鷙在徐州歡使¶