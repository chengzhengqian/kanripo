叔孫建公孫表自河内向枋頭(既破劉虎因遣建等/引兵南向枋音方)因¶
引兵濟河斬尉建於城下投尸於河呼仲徳軍人問以¶
侵寇之狀仲徳使司馬竺和之對曰劉太尉使王征虜¶
自河入洛清掃山陵非敢為寇於魏也魏之守將自棄¶
滑臺去王征虜借空城以息兵行當西引於晉魏之好¶
無廢也(好呼到翻/下好持同)何必揚旗鳴鼓以耀威乎嗣使建以¶
問太尉裕裕遜辭謝之曰洛陽晉之舊都而羌據之晉¶
欲修復山陵久矣諸桓宗族司馬休之國璠兄弟魯宗¶