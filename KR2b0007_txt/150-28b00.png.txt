(帝置淑媛宋明帝以淑媛為九/嬪之首齊梁因之媛于眷翻)七月而生豫章王綜宫¶
中多疑之及淑媛寵衰怨望密謂綜曰汝七月生兒安¶
得比諸皇子然汝太子次第幸保富貴勿泄也與綜相¶
抱而泣綜由是自疑晝則談謔如常(謔近/卻翻)夜則於静室¶
閉戸披髮席藁私於别室祭齊氏七廟又微服至曲阿¶
拜齊太宗陵(齊無太宗/當是髙宗)聞俗説割血瀝骨滲則為父子¶
(滲所/䕃翻)遂潛發東昏侯冢并自殺一男試之皆驗由是常¶
懐異志専伺時變(伺相/吏翻)綜有勇力能手制奔馬輕財好¶