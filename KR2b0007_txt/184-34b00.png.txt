從而乘之及聞讓死大失望歎曰李密天資明决為龍¶
為虵固不可測也　壬戌李淵備灋駕迎代王即皇帝¶
位於天興殿(天興殿當/作大興殿)時年十三大赦改元(改元/義寧)遥尊¶
煬帝為太上皇甲子淵自長樂宫入長安以淵為假黃¶
鉞使持節大都督内外諸軍事尚書令大丞相進封唐¶
王(樂音洛使疏吏翻令/力定翻相息亮翻)以武徳殿為丞相府改教稱令¶
日於䖍化門視事(䖍化門在大/興殿前東偏)乙丑榆林靈武平凉安¶
定諸郡皆遣使請命(使疏/吏翻)丙寅詔軍國機務事無大小¶