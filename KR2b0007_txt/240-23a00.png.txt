使程權自以世襲滄景(德宗始命程日華為横海帥傳/子懐直為從兄懐信所逐懐信)¶
(死子權/嗣為帥)與河朔三鎮無殊内不自安己酉遣使上表請¶
舉族入朝許之横海將士樂自擅(樂音/洛)不聽權去掌書¶
記林藴諭以禍福權乃得出詔以藴為禮部員外郎¶
裴度之在淮西也布衣栢耆以䇿干韓愈曰呉元濟既¶
就擒王承宗破膽矣願得奉丞相書往説之(説式/芮翻)可不¶
煩兵而服愈白度為書遣之承宗懼求哀於田𢎞正請¶
以二子為質(質音/致)及獻德棣二州輸租税請官吏𢎞正¶