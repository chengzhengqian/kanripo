帝進郭后子右翊公輔為中山王以常山郡益中山國¶
(郡國志中山國在雒/陽北一千四百里)郭后為中山太后其餘九國公皆¶
為王　甲申帝幸章陵修園廟祠舊宅觀田廬置酒作¶
樂賞賜時宗室諸母因酣悦相與語曰文叔少時謹信¶
(少詩/照翻)與人不欵曲唯直柔耳今乃能如此帝聞之大笑¶
曰吾治天下亦欲以柔道行之(治直/之翻)十二月還自章陵¶
是嵗莎車王賢復遣使奉獻請都䕶(復扶/又翻)帝賜賢西域¶
都䕶印綬及車旗黄金錦繡敦煌太守裴遵上言夷狄¶