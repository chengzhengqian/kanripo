人賜之司宮魏氏為帝所信(司宮盖即/尚宮之職)化及等結之使¶
為内應是日魏氏矯詔悉聽給使出外倉猝際制無一¶
人在者徳戡等引兵自𤣥武門入帝聞亂易服逃於西¶
閤䖍通與元禮進兵排左閤魏氏啓之遂入永巷問陛¶
下安在有美人出指之校尉令狐行達拔刀直進(校戸/教翻)¶
(令音/鈴)帝映窻扉謂行達曰汝欲殺我邪(邪音/耶)對曰臣不¶
敢但欲奉陛下西還耳因扶帝下閤(還從宣翻/又音如字)䖍通本¶
帝為晉王時親信左右也帝見之謂曰卿非我故人乎¶