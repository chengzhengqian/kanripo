進逼長安(成帝改順陽曰南/郷郡既而復舊)温弗從珍以偏師獨濟頗¶
有所獲及温退乃還顯言於衆自矜其勇而咎温之持¶
重温殺之　秦丞相雄撃司馬勲王擢於陳倉(勲自女/媧堡會)¶
(擢攻/陳倉)勲奔漢中擢奔略陽　秦以光祿大夫趙俱為洛¶
陽刺史鎭宜陽　秦東海敬武王雄攻喬秉于雍(雍於/用翻)¶
丙申卒秦主健哭之嘔血曰天不欲吾平四海邪何奪¶
吾元才之速也(苻雄字/元才)贈魏王葬禮依晉安平獻王故¶
事雄以佐命元勲權侔人主而謙恭汎愛遵奉灋度故¶