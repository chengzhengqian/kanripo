(魏州武陽郡也/朝直遥翻下同)顯戮以示百姓隋主謂長孫晟於卿何¶
如晟對曰若突厥背誕(杜預曰背誕謂背命放誕陸徳/明曰背音佩誕音但按今讀從)¶
(去聲/亦通)須齊之以刑今其昆弟自相夷滅阿波之惡非負¶
國家因其困窮取而為戮恐非招逺之道不如兩存之¶
左僕射高熲曰骨肉相殘教之蠧也宜存養以示寛大¶
隋主從之　甲戌隋遣兼散騎常侍楊同等來聘(散悉/亶翻)¶
(騎竒/寄翻)　五月乙亥朔日有食之　秋七月己丑隋衛昭¶
王爽卒(卒子/恤翻)　八月隋主徵梁主入朝梁主帥其羣臣¶