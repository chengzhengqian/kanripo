少帥鋭卒萬人直來薄壘(覘丑亷翻又丑艶翻/少詩照翻帥讀曰率)僧珍曰¶
吾衆少不可逆戰可勿遥射須至塹裏當併力破之俄¶
而皆越塹㧞柵(塹七/艶翻)僧珍分人上城矢石俱𤼵自帥馬¶
歩三百人出其後城上復踰城而下内外奮擊居士敗¶
走獲其器甲不可勝計(上時掌翻復扶又翻/下遐嫁翻勝音升)居士請於¶
東昏矦燒南岸邑屋以開戰場自大航以西新亭以北¶
皆盡衍諸弟皆自建康自拔赴軍(衍諸弟亡匿於建康/里巷事見上卷上年)¶
冬十月甲戌東昏矦遣征虜將軍王珍國軍主胡虎牙¶