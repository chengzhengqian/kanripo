大敵一夕屢徙牀雖家人莫知其處宰相騶従之盛自¶
林甫始　初將軍高仙芝本高麗人(麗力/知翻)從軍安西仙¶
芝驍勇善騎射(驍堅/堯翻)節度使夫䝉靈詧屢薦至安西副¶
都䕶都知兵馬使充四鎭節度副使吐蕃以女妻小勃¶
律王(小勃律去長安九千里而嬴距/吐蕃賛普牙三千里妻七細翻)及其旁二十餘國¶
皆附吐蕃貢獻不入前後節度使討之皆不能克制以¶
仙芝為行營節度使將萬騎討之(將即/亮翻)自安西行百餘¶
日乃至特勒滿川分軍為三道(特勒滿川即五識匿國/所居三道一由北谷道)¶