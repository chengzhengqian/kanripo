匿依夣徴之祖仁家舊有金三十斤馬三十匹盡以輸¶
兆兆猶不信𤼵怒執祖仁懸首髙樹大石墜足捶之至¶
死(捶止/橤翻)爾朱世隆至洛陽(自長子至/洛陽也)兆自以為己功責¶
世隆曰叔父在朝日乆(世隆榮從弟兆榮從子故呼世/隆為叔父靈后臨朝之時世隆)¶
(已在朝故曰日/乆朝直遥翻)耳目應廣如何令天柱受禍按劒瞋目¶
聲色甚厲(瞋七/人翻)世隆遜辭拜謝然後得已由是深恨之¶
(為爾朱兄弟叔姪互相/猜疑以致夷滅張本)爾朱仲逺亦自滑臺至洛戊申¶
魏長廣王大赦爾朱榮之死也敬宗詔河西賊帥紇豆¶