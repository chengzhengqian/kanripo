朕故縱之使然待過災年更當清治之耳(治直/之翻)是時羣¶
臣畏罪多不敢求親近(近其/靳翻)唯著作郎崔浩恭勤不懈¶
或終日不歸浩吏部尚書宏之子也宏未嘗忤㫖亦不¶
諂諛故宏父子獨不被譴(懈居隘翻忤五/故翻被皮義翻)　夏王勃勃¶
率騎二萬攻秦(騎竒/寄翻)掠取平涼雜胡七千餘户進屯依¶
力川(魏收地形志平涼城在漢安定鶉隂界/唐為原州之地依力川又當在其東南)　己巳劉¶
裕發建康帥舟師自淮入泗(帥讀/曰率)五月至下邳留船艦¶
輜重(艦户黯翻/重直用翻)步進至琅邪所過皆築城留兵守之(慮/南)¶