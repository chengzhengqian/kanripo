以闚其釁若天時未至周武還師乃前事之鑒朕敬不¶
忘所戒少府楊阜上疏曰昔武王白魚入舟君臣變色¶
(史記周文王崩武王奉文王木主東觀兵于孟津武王/度河中流白魚躍入王舟是時諸侯不期而㑹者八百)¶
(皆曰紂可伐矣武王曰汝/未知天命未可也乃還師)動得吉瑞猶尚憂懼况有災¶
異而不戰竦者哉今吳蜀未平而天屢降變諸軍始進¶
便有天雨之患稽閡山險(閡與/礙同)已積日矣轉運之勞擔¶
負之苦所費已多若有不繼必違本圖傳曰見可而進¶
知難而退(左傳隨武/子之言)軍之善政也徒使六軍困於山谷¶