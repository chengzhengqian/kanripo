(山晉志/屬趙國)遣從事中郎眭邃近出違期不還(師古曰眭/息隨翻)長¶
史張攀言於農曰邃目下參佐(目下參佐言其/近在眼前也)敢欺罔¶
不還請回軍討之農不應敕備假板以邃為髙陽太守¶
參佐家在趙北者悉假署遣歸(趙北趙國以北也假署/者權時以假板署置其)¶
(官未以白/燕王垂也)凡舉補太守三人長史二十餘人退謂攀曰¶
君所見殊誤當今豈可自相魚肉俟吾北還邃等自當¶
迎于道左君但觀之(為後邃等/迎農張本)樂浪王温在中山兵力¶
甚弱丁零四布分據諸城温謂諸将曰以吾之衆攻則¶