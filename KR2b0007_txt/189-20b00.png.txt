句麗王建武遣使入貢(句音駒麗/鄰知翻)建武元之弟也(高元/見隋)¶
(紀/)　上見王世充而數之(數所具翻/又所主翻)世充曰臣罪固當¶
誅然秦王許臣不死丙寅詔赦世充為庻人與兄弟子¶
姪處蜀(處昌/吕翻)斬竇建徳於市　丁卯以天下略定大赦¶
百姓給復一年(復方目/翻下同)陝鼎函虢虞芮六州轉輸勞費¶
(陜州治陜𢎞農縣本隋𢎞農郡義寧元年曰鳯林領𢎞/農□鄉湖城武徳元年曰鼎州因鼎湖為名武徳三年)¶
(以永寧崤置函州又義寧元年分盧氏長水桃林置虢/郡武徳元年曰虢州義寧元年以安邑虞郷夏置安邑)¶
(郡武徳元年曰虞州二年/以芮城河北永樂置芮州)幽州管内久隔冦戎並給復¶