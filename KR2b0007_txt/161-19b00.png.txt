今者之舉何名景曰欲為帝也王偉進曰朱异等亂政¶
除姦臣耳景既出惡言遂留季獨遣寳亮還宫百姓聞¶
景至競入城公私混亂無復次第(復扶/又翻)羊侃區分防擬¶
皆以宗室間之(間古/莧翻)軍人争入武庫自取器甲所司不¶
能禁(所司謂武/庫令之屬)侃命斬數人方止是時梁興四十七年¶
(天監十八普通七大通二中大通六大同十/一中大同一至是年太清二年通四十七年)境内無事¶
公卿在位及閭里士大夫罕見兵甲賊至猝迫公私駭¶
震宿将已盡後進少年並出在外(将即亮翻/少詩沼翻)軍旅指撝¶