(于/此)　是嵗天下户口四百九十九萬六千七百五十二¶
　回鶻相安允合特勒柴革謀作亂彰信可汗殺之相¶
掘羅勿將兵在外以馬三百賂沙陁朱邪赤心借其兵¶
共攻可汗可汗兵敗自殺國人立㕎馺特勒為可汗(㕎/安)¶
(盍翻馺先合翻帳考異曰後唐獻祖紀年録曰開成四/年回鶻大饑族  離復為黠戛斯所逼漸過磧口至于)¶
(榆林天徳軍使温徳彛請帝為援遂帥騎赴之時胡特/勒可汗牙帳在近帝遣使説回鶻相嗢沒斯為陳利害)¶
(云云嗢沒斯然之决有歸國之約俄而回鶻宰相勿篤/公叛可汗將圖歸義遣人獻良馬三百以求應接帝自)¶
(天徳引軍至磧口援之為回鶻所薄帝一戰敗之進撃/可汗牙帳胡特勒可汗勢窮自殺國昌因奏勿篤公為)¶