新成之子也(小新成見一百二十九/卷宋孝武大明五年)　乙丑徐州刺史歴¶
陽昌義之與魏平南将軍陳伯之戰於梁城(晉孝武太/元中僑立)¶
(梁郡於淮南夀春界故有梁城/其地在夀陽東北鍾離西南)義之敗績　将軍蕭昞¶
将兵擊魏徐州圍淮陽(角城在淮水之陽淮陽又在角/城北十八里治宿預梁後於角)¶
(城置淮陽/郡昞音丙)　三月丙寅朔日有食之　己夘魏荆州刺¶
史趙怡平南将軍奚康生救淮陽　魏咸陽王禧之子¶
翼遇赦求𦵏其父(禧誅見一百四十四/卷齊和帝中興元年)屢泣請於魏主¶
魏主不許癸未翼與其弟昌曄來犇上以翼為咸陽王¶