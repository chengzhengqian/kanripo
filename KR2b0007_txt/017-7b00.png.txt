(政垂則不/逺此也)此言百王之用以此三者矣夏因於虞而獨¶
不言所損益者其道一而所上同也道之大原出于天¶
天不變道亦不變是以禹繼舜舜繼堯三聖相受而守¶
一道亡捄敝之政也(師古曰言政和/平不須救弊也)故不言其所損益¶
也繇是觀之繼治世者其道同繼亂世者其道變今漢¶
繼大亂之後若宜少損周之文致(師古曰致至極也貢/父曰致當屬下句少)¶
(詩沼/翻)用夏之忠者夫古之天下亦今之天下共是天下¶
以古凖今壹何不相逮之逺也安所繆盭而陵夷若是¶