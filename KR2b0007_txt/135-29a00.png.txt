未及代下(代更也/下替也)不免飢寒公私損費今徐州良田十¶
萬餘頃水陸肥沃清汴通流足以溉灌若以兵絹市牛¶
可得萬頭興置屯田一嵗之中且給官食半兵芸殖餘¶
兵屯戍且耕且守不妨捍邊一年之收過於十倍之絹¶
蹔時之耕足充數載之食(蹔與暫同/載子亥翻)於後兵資皆貯公¶
庫(貯丁/呂翻)五稔之後穀帛俱溢非直戍卒豐飽亦有吞敵¶
之勢魏人從之虎子為政有惠愛兵民懐之㑹沛郡太¶
守邵安下邳太守張攀以贓汙為虎子所案(沛下邳皆/徐州所統)¶