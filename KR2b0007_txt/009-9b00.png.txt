持劒盾步走従驪山下道芷陽間行趣霸上(班志京兆/霸陵縣故)¶
(芷陽也文帝更名間空也投空隙而行間古莧翻/趣讀如趣嚮之趨逡須翻後以義推又七喻翻)留張¶
良使謝項羽以白璧獻羽玉斗與亞父沛公謂良曰從¶
此道至吾軍不過二十里耳度我至軍中公乃入(度徒/洛翻)¶
沛公已去間至軍中張良入謝曰沛公不勝桮杓不能¶
辭(勝音/升)謹使臣良奉白璧一雙再拜獻將軍足下玉斗¶
一雙再拜奉亞父足下項羽曰沛公安在良曰聞将軍¶
有意督過之(師古曰謂/視責也)脫身獨去已至軍矣項羽則受¶