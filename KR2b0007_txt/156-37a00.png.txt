(出其/後也)若還擊齊民則土民必謂我退走(土民謂淅/陽之民)必争¶
来邀我不如進擊八能破之齊民自潰矣遂擊破八能¶
乗勝襲穰城辛纂勒兵出戰大敗還趣城門未及闔(戰/敗)¶
(奔還門者惶遽未及/下關也趣七喻翻)信令都督武川楊忠為前驅(楊忠/隋文)¶
(帝之父也隋氏自以為出於華隂楊震而忠則世居武/川隋氏序其世曰本𢎞農華隂之楊漢太尉震十四世)¶
(至文帝震八世孫北平太守鉉鉉子元夀魏初為武川/鎮司馬因家於神武樹頽縣元夀生惠嘏嘏生烈烈生)¶
(禎禎/生忠)忠叱門者曰大軍已至城中有應爾等求生何不¶
避走門者皆散忠帥衆入城斬纂以狥城中懾服(懾之/涉翻)¶