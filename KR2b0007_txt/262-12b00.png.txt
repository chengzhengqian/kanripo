願陛下且之東宫(之往/也)待事小定復迎歸大内耳后曰¶
宅家趣依軍容語(趣讀/曰促)即取傳國寳以授季述宦官扶¶
上與后同輦嬪御侍從者纔十餘人(從才/用翻)適少陽院季¶
述以銀檛畫地數上曰(檛側加翻數所/具翻俗從上聲)某時某事汝不¶
從我言其罪一也如此數十不止(歴數之至/數十不止)乃手鎖其¶
門鎔鐵錮之(錮音/固)遣左軍副使李師䖍將兵圍之上動¶
靜輒白季述穴牆以通飲食凡兵器針刀皆不得入上¶
求錢帛俱不得求紙筆亦不與時大寒嬪御公主無衣¶