葭蘆鎮主楊廣香請降(降戸/江翻)丙辰以廣香為沙州刺史¶
(以輿地記參考此沙州當/置於唐利州景谷縣界)　八月乙亥魏主如方山(方/山)¶
(在平城北如渾水上魏主與馮太/后將營夀陵於此故數至其地)丁丑還宫　上聞魏¶
將入冦九月乙巳以豫章王嶷為荆湘二州刺史都督¶
如故(是年春正月以嶷刺荆州/都督八州今兼刺湘州)以臨川王映為揚州刺¶
史　丙午以司空禇淵領尚書令　壬子魏以侍中司¶
徒東陽王丕為太尉侍中尚書右僕射陳建為司徒侍¶
中尚書代人茍頽為司空(魏書官氏志神元時餘部内/入諸姓有若干氏後改為茍)¶