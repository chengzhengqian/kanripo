月餘寝疾自若夏賀良等復欲妄變政事大臣爭以為¶
不可許賀良等奏言大臣皆不知天命宜退丞相御史¶
以解光李尋輔政上以其言無驗八月詔曰待詔賀良¶
等建言改元易號増益漏刻可以永安國家朕信道不¶
篤過聴其言(師古曰/過誤也)兾為百姓䕶福卒無嘉應(為于偽/翻卒子)¶
(恤/翻)夫過而不改是謂過矣(論語載孔/子之言)六月甲子詔書非¶
赦令皆蠲除之(如淳曰悔前赦令不䝉其福故赦令還/之臣瓉曰改元易號大赦天下以求延)¶
(祚而不䝉福哀帝悔之故更下制書諸非赦事皆除之/謂改制易號今皆復故也師古曰如説非也瓉説是矣)¶