徧行廵狩之禮太官齎糒乾肉内者行張坐臥(乾音干/内者令)¶
(時屬共工續漢志内者令掌布張諸衣/物師古曰張坐臥者謂帷帳茵席也)所過毋有所給¶
(師古曰言自齎食及帷帳以/行在路所經過不須供費也)俟畢北廵狩之禮即于土¶
中居洛陽之都羣公奏言皇帝至孝新遭文母之䘮顔¶
色未復飲食損少今一歲四廵道路萬里春秋尊非糒¶
乾肉之所能堪(糒音備/乾音干)且無廵狩須闋大服以安聖體¶
(師古曰闋盡/也音口决翻)莽從之要期以天鳳七年廵狩厥明年即¶
土之中遣太傅平晏大司空王邑之洛陽營相宅兆(相/息)¶