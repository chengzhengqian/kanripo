又従吾游信者固多心乎平曰臣事魏王魏王不能用¶
臣說故去事項王項王不能信人其所任愛非諸項即¶
妻之昆弟雖有竒士不能用聞漢王能用人故歸大王¶
臣躶身來(躶郎果翻/赤身也)不受金無以為資誠臣計畫有可¶
采者願大王用之使無可用者金具在請封輸官得請¶
骸骨漢王乃謝厚賜拜為䕶軍中尉盡護諸將諸將乃¶
不敢復言　魏王豹謁歸視親疾(謁歸謂謁/告而歸也)至則絶河¶
津反為楚(豹都平陽在河東故㫁其/津濟以拒漢軍為于偽翻)六月漢王還櫟陽¶