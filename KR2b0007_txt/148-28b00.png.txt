太上者太上之名不可施於人臣詣闕上疏陳之左右¶
莫敢為通(為于/偽翻)會胡氏穿壙下有磐石乃密表以為天¶
無二日土無二王太上者因上而生名也皇太后稱令¶
以繫敕下蓋取三從之道逺同文母列於十亂(武王曰/予有亂)¶
(臣十人孔子曰才難有婦人焉九人而已先儒以為十/亂太公望周公旦召公奭畢公髙榮公太顛閎天散宜)¶
(生南宫适/及文母)今司徒為太上恐乖繫敕之意孔子稱必也¶
正名乎(論語載孔子/答子路之言)比克吉定兆(比毗/至翻)而以淺改卜亦¶
或天地神靈所以垂至戒啟聖情也伏願停逼上之號¶