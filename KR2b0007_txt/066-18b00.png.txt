信討之應時克滅餘賊千餘人請降議者皆曰公有舊¶
法圍而後降者不赦(降户/江翻)程昱曰此乃擾攘之際權時¶
之宜今天下略定不可誅之縱誅之宜先啟聞議者皆¶
曰軍事有專無請昱曰凡專命者謂有臨時之急耳今¶
此賊制在賈信之手故老臣不願將軍行之也丕曰善¶
即白操操果不誅既而聞昱之謀甚悦曰君非徒明於¶
軍計又善處人父子之間(以勸丕不專殺/也處昌吕翻)故事破賊文¶
書以一為十國淵上首級皆如其實數(國淵時統留/事上時掌翻)操¶