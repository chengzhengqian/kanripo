(曰/陣)泣謂其衆曰勿殺吾弟守光將元行欽識之直前擒¶
之(劉守光以子囚父天下之賊也劉守文旣聲其罪而/討之有誅無赦小不忍以敗大事身為俘囚自取之)¶
(也/)滄德兵皆潰守光囚之别室栫以藂棘(栫才甸翻/藂與叢同)乗¶
勝進攻滄州滄州節度判官吕兖孫鶴推守文子延祚¶
為帥乘城拒守兖安次人也(安次漢縣唐屬幽州在州/東南一百三十里帥所類)¶
(翻/)　忠武節度使兼侍中劉知俊(去年更同州匡國軍/為忠武軍事見上卷)¶
功名浸盛以帝猜忍日甚内不自安及王重師誅知俊¶
益懼帝將伐河東(河東/謂晉)急徵知俊入朝欲以為河東西¶