之武俊喜復與交好(騎奇寄翻/好呼到翻)　庚寅李晟大陳兵諭¶
以收復京城先是姚令言等屢遣諜人覘晟進軍之期¶
(先悉薦翻諜徒/恊翻覘丑廉翻)皆爲邏騎所獲(邏郎佐翻/廵察者也)晟引示以所¶
陳兵謂曰歸語諸賊(語牛/倨翻)努力固守勿不忠於賊也皆¶
飲之酒(飲於/禁翻)給錢而縱之遂引兵至通化門外曜武而¶
還(還從宣翻/又如字)賊不敢出晟召諸將問兵所從入皆請先¶
取外城據坊市然後北攻宫闕晟曰坊市狹隘賊若伏¶
兵格闘居人驚亂非官軍之利也今賊重兵皆聚苑中¶