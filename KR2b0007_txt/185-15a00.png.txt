裴矩知必將有亂雖厮役皆厚遇之(厮音斯今/人讀如瑟)又建䇿¶
為驍果娶婦(事見上卷上/年為于偽翻)及亂作賊皆曰非裴黄門之¶
罪既而化及至矩迎拜馬首故得免化及以蘇威不預¶
朝政亦免之(朝直/遥翻)威名位素重徃參化及化及集衆而¶
見之曲加殊禮百官悉詣朝堂賀給事郎許善心獨不¶
至許𢎞仁馳告之曰天子已崩宇文將軍攝政闔朝文¶
武咸集(朝直/遥翻)天道人事自有代終何預於叔而低回若¶
此善心怒不肯行𢎞仁反走上馬泣而去化及遣人就¶