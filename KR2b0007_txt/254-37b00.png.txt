得陪幢節同歸上清耳(用之自言與守一殷等本皆神/仙以謫降在人間限期既滿當)¶
(復升天列於仙官又道家之説有太清/玉清上清是為三清之境幢簿江翻)是後駢於道院¶
庭中刻木鶴時著羽服跨之(著陟/畧翻)日夕齋醮錬金燒丹¶
費以巨萬計用之㣲時依止江陽后土廟(貞觀十八年/分江都置江)¶
(陽縣與江都俱在揚州郭下后土廟今揚州城東南隅/蕃釐觀是也然揚州古城在蜀岡之上北連雷塘今城)¶
(周世宗所徙則此時后土廟在揚州城外也宋白曰宋/武帝分江都縣置廣陵縣隋初改為江陽縣以處江之)¶
(正北故/曰江陽)舉動祈禱及得志白駢崇大其廟極江南工材¶
之選每軍旅大事以少牢禱之(少詩/照翻)用之又言神仙好¶