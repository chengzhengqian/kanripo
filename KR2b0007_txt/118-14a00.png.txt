之衆皆潰去胡翼度降于太尉裕泓將出降其子佛念¶
年十一言於泓曰晉人將逞其欲雖降必不免不如引¶
決(降戸江翻引/決謂自裁也)泓憮然不應(憮音武悵/也失意貌)佛念登宫牆自¶
投而死(姚佛念雖不及劉諶然以童/稚之年氣烈如此亦可尚也)癸亥泓將妻子羣¶
臣詣鎮惡壘門請降鎮惡以屬吏(屬之/欲翻)城中夷晉六萬¶
餘戸鎮惡以國恩撫慰號令嚴肅百姓安堵九月太尉¶
裕至長安鎮惡迎於灞上裕勞之曰成吾霸業者卿也¶
鎮惡再拜謝曰明公之威諸將之力鎮惡何功之有裕¶