嚴愷滅之以巴州来降(降戸/江翻)帝遣將軍蕭玩等援之傅¶
敬紹見魏室方亂隂有保據南鄭之志使其妻兄唐崑¶
崙於外扇誘山民相與圍城欲為内應(崙盧崑翻/誘音酉)圍合¶
而謀洩城中將士共執敬紹以白豎眼而殺之豎眼耻¶
恚而卒(恚於避翻/卒子恤翻)八月己未魏以太傅李延寔為司徒¶
甲戍侍中太保楊椿致仕　九月癸巳上幸同泰寺設¶
無遮大㑹上釋御服持法衣行清淨大捨以便省為房¶
(便省在同泰寺上臨/幸時居之故曰便省)素牀瓦器乘小車私人執役甲子¶