(賢曰每城門各有亭即宣陽門之亭也余按續漢志雒/陽城十二門無宣陽門魏晉之間洛城始有宣陽門正)¶
(南門也漢雒城/正南曰平城門)瞻望車騎壬戌以河南尹乘氏侯梁冀¶
為大將軍冀弟侍中不疑為河南尹¶
　臣光曰成帝不能選任賢俊委政舅家可謂闇矣猶¶
　知王立之不材棄而不用(事見三十二/卷元延元年)順帝援大柄¶
　授之后族(援于/元翻)梁冀頑嚚凶暴著於平昔而使之繼¶
　父之位終於悖逆(嚚魚巾翻悖蒲/内翻又蒲沒翻)蕩覆漢室校於成¶
　帝闇又甚焉¶