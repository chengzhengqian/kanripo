(戾園之元龜謂興亡之由在廢立之地天子感悟改容/以謝因詔以給事中授公公曰陛下絶招諫之路為日)¶
(固久今臣一言而荷殊寵則言者衆矣何以錫之上善/其敏而多其讓乃止不拜尋除尚書禮部貟外郎按稹)¶
(光庭之子當是時周子諒杖死張九齡逺貶稹若敢為/太子直寃則聲振宇宙豈得湮沒無聞而諸書皆不言)¶
(此事葢出於/及之虚美耳)流鏽於瀼州瑛瑶琚尋賜死城東驛鏽賜¶
死於藍田瑶琚皆好學有才識死不以罪人皆惜之(好/呼)¶
(到/翻)丙寅瑛舅家趙氏妃家薛氏瑶舅家皇甫氏坐流貶¶
者數十人惟瑶妃家韋氏以妃賢得免　五月夷州刺¶
史楊濬坐贓當死上命杖之六十流古州(夷州漢牂柯/地其後為徼)¶