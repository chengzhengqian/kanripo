去州郡兵大郡置武吏百人小郡五十人交州牧陶璜¶
上言交廣東西數千里(交州統合浦交趾新昌武平九/真九德日南廣州統南海臨賀)¶
(始安始興蒼梧欎林桂林高涼高/興寧浦郡去羌呂翻下宐去同)不賔屬者六萬餘户¶
至於服從官役纔五千餘家二州脣齒唯兵是鎮又寧¶
州諸夷接據上流水陸並通(僕水葉榆水勞水橋水皆/出寧州界入交廣界又霍)¶
(弋自寧州遣楊稷等經/略交廣是水陸並通也)州兵未宐約損以示單虛僕射¶
山濤亦言不宐去州郡武備帝不聽及永寧以後盜賊¶
蜂起州郡無備不能禽制天下遂大亂如濤所言然其¶