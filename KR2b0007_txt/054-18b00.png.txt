欲不諦是何等語而常侍欲原之邪顧使小黄門可其¶
奏雲衆皆死獄中(霸跪奏若為雲等言/而獄辭則致之死也)於是嬖寵益横¶
太尉瓊自度力不能制(横户孟翻/度徒洛翻)乃稱疾不起上疏曰¶
陛下即位以來未有勝政(言政事未有以/勝於前朝也)諸梁秉權豎¶
宦充朝(朝直/遙翻)李固杜喬既以忠言横見殘滅而李雲杜¶
衆復以直道繼踵受誅(横户孟翻/復扶又翻)海内傷懼益以怨結¶
朝野之人以忠為諱尚書周永素事梁冀假其威勢見¶
冀將衰乃陽毁示忠(陽毁梁氏以/示忠於帝室)遂因姦計亦取封侯¶