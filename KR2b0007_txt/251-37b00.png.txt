(雪坡雪嶺之坡也沐源川在嘉州羅目縣界麟徳二年/開生撩置羅目縣及沐州後廢沐州以羅目屬嘉州宋)¶
(朝又廢羅目為鎮屬峨睂縣/又今嘉州犍為縣有沐川鎮)滂遣兖海將黄卓帥五百¶
人拒之舉軍覆沒(帥讀/曰率)十二月丁酉蠻衣兖海之衣詐¶
為敗卒至江岸呼船(蠻衣於既翻此/江青衣江也)已濟衆乃覺之遂¶
陷犍為縱兵焚掠陵榮二州之境(犍為漢郡名後周置/武陽縣隋開皇初改)¶
(名犍為因山為名也唐屬嘉州九域/志在州東南一百二十里犍居言翻)後數日蠻軍大集¶
於陵雲寺與嘉州對岸(嘉州漢犍為郡南安縣地梁武/帝開通外徼立青州取青衣以)¶
(為名西魏改青州為睂州取峨睂山以為名後周復曰/青州又改曰嘉州取漢嘉郡以為名隋又改曰睂州唐)¶