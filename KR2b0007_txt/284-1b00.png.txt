(津要皆以兵守之亦由燕冀瀛莫既入于北遼人南㓂/了無關山塘濼之阻其兵可以徑造河上故不得不縁)¶
(河為/備也)未幾周儒引契丹滿達勒自馬家口濟河營於東¶
岸攻鄆州北津以應楊光逺滿達勒契丹主從弟也(幾/居)¶
(豈翻從才用/翻鄆音運)乙巳遣侍衛馬軍都揮使義成節度使李¶
守貞神武統軍皇甫遇陳州防禦使梁漢璋懐州刺史¶
薛懐讓將兵萬人縁河水陸俱進守貞河陽漢璋應州¶
懐讓太原人也丙午契丹圍髙行周符彦卿及先鋒指¶
揮使石公霸於戚城(春秋時戚屬衛地河上邑也東坡/指掌圖以為衛之戚今在博州界)¶