賢(冶直/之翻)反舉浮淫之蠧而加之功實之上寛則寵名譽¶
之人急則用介胄之士所養非所用所用非所養悲廉¶
直不容於邪枉之臣觀往者得失之變作孤憤五蠧内¶
外儲説林説難五十六篇十餘萬言(自孤憤至説難皆/韓非子篇名索隱)¶
(曰孤憤者憤孤直不容於時也五蠧者蠧政之事有五/也内外儲者韓非子有内外儲説篇内儲者言明君執)¶
(術以制臣下制之在己故曰内也外儲者明君觀聽臣/下之言行以斷其賞罰賞罰在彼故曰外也説林廣説)¶
(諸事其多若林故曰説林也余謂説難者/言游説之難温公揚子註説音税難如字)王聞其賢欲¶
見之非為韓使於秦因上書説王曰(為于偽翻使疏吏/翻上時掌翻説式)¶