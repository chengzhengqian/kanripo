(芮/翻)今兩雄相持天下之重在于將軍若欲有為起乘其¶
敝可也如其不然固將擇所宜從豈可擁甲十萬坐觀¶
成敗求援而不能助見賢而不肯歸此兩怨必集於將¶
軍恐不得中立矣曹操善用兵賢俊多歸之其埶必舉¶
袁紹然後移兵以向江漢恐將軍不能禦也今之勝計¶
(勝計謂諸計之/中此計為勝也)莫若舉荆州以附曹操操必重德將軍¶
長享福祚垂之後嗣此萬全之策也蒯越亦勸之(蒯若/怪翻)¶
表狐疑不斷乃遣嵩詣許曰今天下未知所定而曹操¶