張神劒以所得委曲(詰極/吉翻)神劒驚曰無有師鐸聲色寖¶
厲神劒奮曰公何見事之暗用之姦惡天地所不容况¶
近者重賂權貴得嶺南節度復不行(事見上卷上/年復扶又翻)或云¶
謀竊據此土使其得志吾輩豈能握刀頭事此妖物邪¶
要冎此數賊以謝淮海何必多言(冎古瓦翻禹貢/曰淮海惟楊州)漢章¶
喜遂命取酒割臂血瀝酒共飲之乙巳衆推師鐸為行¶
營使為文告天地移書淮南境内言誅用之及張守一¶
諸葛殷之意以漢章為行營副使神劒為都指揮使神¶