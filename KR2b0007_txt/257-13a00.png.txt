遂作亂夜攻府舍重榮逃於别墅(墅承/與翻)明旦行儒得而¶
殺之制以陜虢節度使王重盈為䕶國節度使又以重¶
盈子珙權知陜虢留後(珙居/勇翻)重盈至河中執行儒殺之¶
(舊書帝紀云常行儒殺王重榮/推重榮兄重盈為兵馬留後)　戊午秦彦遣畢師鐸¶
秦稠將兵八千出城西撃楊行密稠敗死士卒死者什¶
七八城中乏食樵採路絶宣州軍始食人(宣州軍秦/彦兵也)¶
壬戌亳州將謝殷逐其刺史宋衮　孫儒既去河陽李¶
罕之召張全義於澤州(去年孫儒陷河陽張全義據懷/州李罕之據澤州以拒之葢懷)¶