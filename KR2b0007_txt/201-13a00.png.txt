盡言(處昌吕翻/為于偽翻)故臣披露肝膽昧死奏陳上深納其言¶
遣右威衛將軍劉仁願將兵渡海以代舊鎮之兵(將即/亮翻)¶
仍敕仁軌俱還仁軌謂仁願曰國家懸軍海外欲以經¶
略髙麗其事非易(易以/豉翻)今收穫未畢而軍吏與士卒一¶
時代去軍將又歸(將即亮翻/下軍將同)夷人新服衆心未安必將¶
生變不如且留舊兵漸令收穫辦具資糧節級遣還(節/級)¶
(猶今人言/節次也)軍將且留鎮撫未可還也仁願曰吾前還海¶
西大遭䜛謗云吾多留兵衆謀據海東幾不免禍(幾居/希翻)¶