國所獻珍異府庫財物不可勝紀(勝音/升)猶自以為不足¶
悉發前代陵墓取其金寶沙門呉進言於虎曰(袁宏漢/記曰沙)¶
(門漢言息也葢息/欲以歸於無為也)胡運將衰晉當復興宜苦役晉人以¶
厭其氣(厭一兼翻/厭勝也)虎使尚書張羣發近郡男女十六萬¶
人車十萬乘運土築華林苑及長牆于鄴北廣袤數十¶
里(乘繩證翻華/如字袤音茂)申鍾石璞趙攬等上疏陳天文錯亂百¶
姓彫弊虎大怒曰使苑牆朝成吾夕没無恨矣促張羣¶
使然燭夜作暴風大雨死者數萬人郡國前後送蒼麟¶