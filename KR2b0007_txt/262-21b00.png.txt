(此則是𦙍召茂貞入朝仍留其兵也又舊紀梁實録編/遺録薛居正五代史梁紀等諸書皆不言全忠嘗遣兵)¶
(宿衞京師若如唐補紀所言岐汴各遣兵數千人戍京/師則昭宗欲西幸時兩道兵必先鬭於闕下不則汴兵)¶
(皆為宦官所誅不則先遁去今皆無此事葢程匡柔得/於傳聞又黨於宦官深疾崔𦙍未足信也然𦙍所以欲)¶
(留茂貞兵為已援者葢以茂頁自以誅劉季述為已功/必能與已同心讐疾宦官以利誘之遂復與宦官為一)¶
(耳今從/金鑾記)　朱全忠既服河北欲先取河中以制河東己¶
亥召諸將謂曰王珂駑材恃太原自驕汰(駑音奴王珂/恃李克用翁)¶
(壻之親而不事/朱全忠故云然)吾今斷長蛇之腰諸君為我以一繩縛¶
之(言河東河中兩鎮連衡以通長安今若取河/中是斷李克用之腰也斷丁管翻為于偽翻)庚子遣¶