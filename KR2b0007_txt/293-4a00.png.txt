受國厚恩不可開門納㓂上聞之甚怒晟曰臣為宰相¶
豈可教節度使外叛邪上乃釋之(孫晟之辭直周世/宗亦何以罪之)¶
唐主使李徳明孫晟言於上請去帝號(去𦍑/吕翻)割夀濠泗¶
楚光海六州之地(六州之地皆瀕淮周既得之則唐失/長淮之險藉使周從唐之請而罷兵)¶
(江北之地它日/亦不能守矣)仍歳輸金帛百萬以求罷兵(輸春/遇翻)上以¶
淮南之地已半為周有諸將㨗奏日至欲盡得江北之¶
地不許徳明見周兵日進奏稱唐主不知陛下兵力如¶
此之盛願寛臣五日之誅得歸白唐主盡獻江北之地¶