(年/)遂從之　盧損至福州(盧損去年十一月奉冊/使閩今乃至於福州)閩主¶
稱疾不見命弟繼恭主之遣其禮部員外郎鄭元弼奉¶
繼恭表隨損入貢閩主不禮于損有士人林省鄒私謂¶
損曰吾主不事其君不愛其親不恤其民不敬其神不¶
睦其鄰不禮其賓(賓謂盧/損也)其能久乎余將僧服而北逃¶
㑹相見於上國耳(時假號偏隅者以中原為上國以余/觀之林省鄒亦非善士有樊若水之)¶
(志而不得/遂其志耳)　三月庚戌唐主追尊吳王恪為定宗孝静¶
皇帝自曾祖以下皆追尊廟號及諡　己未詔歸德節¶