屬禆將王離(數所角翻下同屬之欲翻/付也康音蜀非下以屬同)扶蘇發書泣入¶
内舍欲自殺䝉恬曰陛下居外未立太子使臣將三十¶
萬衆守邊公子為監此天下重任也今一使者來即自¶
殺安知其非詐復請而後死未暮也使者數趣之扶蘇¶
謂䝉恬曰父賜子死尚安復請即自殺(趣讀曰促/復扶又翻)䝉恬¶
不肯死使者以屬吏繫諸陽周(班志陽周縣屬上郡史/記正義曰陽周寧州羅)¶
(川縣之邑屬之欲翻今按天/寶元年改羅川縣為真寧縣)更置李斯舍人為䕶軍(班/百)¶
(官表䕶軍都尉秦官又漢王以陳平為䕶軍中尉盡䕶/諸將當是時恬已屬吏恐其軍有變故以李斯舍人為)¶