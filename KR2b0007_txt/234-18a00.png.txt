君上行之無愧心兆庶聽之無疑議受賞安之無怍色¶
當刑居之無怨言此聖王所以宣明典章與天下公共¶
者也凡是譖訴之事多非信實之言利於中傷(中作/仲翻)懼¶
於公辯或云歲月已乆不可究尋或云事體有妨須為¶
隠忍(為于/偽翻)或云惡迹未露宜假它事為名或云但弃其¶
人何必明言責辱詞皆近於情理(近其/靳翻)意實苞於矯誣¶
傷善售姦莫斯為甚若晉卿父子實有大罪則當公議¶
典憲若被誣枉豈令隂受播遷夫聽訟辨讒必求情辨¶