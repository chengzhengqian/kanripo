制畢左右以聞帝曰吾無恨矣以樞密副使王仁鎬爲¶
永興軍節度使以殿前都指揮使李重進領武信節度¶
使(重直/龍翻)馬軍都指揮使樊愛能領武定節度使步軍都¶
指揮使何徽領昭武節度使(殿前都指揮使總殿前諸/班馬軍都指揮使總侍衛)¶
(司馬軍步軍都指揮使總侍衛司步軍宋朝三衙之職/昉於此武信軍遂州武定軍洋州昭武軍利州三鎭皆)¶
(屬蜀李重進/等遙領也)重進年長於晉王榮帝召入禁中屬以後¶
事仍命拜榮以定君臣之分(長知兩翻屬之/欲翻分扶問翻)是日帝殂¶
于滋徳殿(年五/十一)袐不發䘮乙未宣遺制丙申晉王即皇¶