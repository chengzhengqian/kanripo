馬罷困(罷讀/曰疲)桓與諸君共據髙城南臨大江北背山陵¶
(背蒲/妹翻)以逸待勞為主制客此百戰百勝之埶雖曹丕自¶
來尚不足憂况仁等邪桓乃偃旗豉外示虚弱以誘致¶
仁(誘音/酉)仁遣其子泰攻濡須城分遣將軍常雕王雙等¶
乗油船别襲中洲(油船蓋以牛皮為/之外施油以扞水)中洲者桓部曲妻¶
子所在也蔣濟曰賊據西岸列船上流而兵入洲中是¶
為自内地獄(内與/納同)危亡之道也仁不從自將萬人留槖¶
皋(槖皋在廬江居巢縣春秋㑹吳于槖皋即其地令曰/柘皋在濡須北余按班志槖皋縣屬九江郡孟康音)¶