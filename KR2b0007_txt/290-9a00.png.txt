(字始以巧言為辯至隋有/桞𧦬其字又以巩易巧矣)乞兵為援　詔加泰寧節度¶
使慕容彦超中書令遣翰林學士魚崇諒詣兖州諭指¶
崇諒即崇逺也(魚崇諒先因避/漢祖諱改名)彦超上表謝三月壬戌¶
朔詔報之曰向以前朝失徳少主用䜛(少詩/照翻)倉猝之間¶
召卿赴闕卿即奔馳應命信宿至京救國難而不顧身¶
聞君召而不俟駕(難乃/旦翻)以至天亡漢祚兵散梁郊降將¶
敗軍相繼而至卿即便囘馬首徑反龜隂(兖州在龜山/之隂慕容彦)¶
(超赴大梁還兖州/事並見上卷上年)為主為時(為于/偽翻)有終有始所謂危亂¶