　河南王乾歸徙羌句豈等部衆五千餘戸於疊蘭城¶
(句豈降乾歸見上卷上年疊/蘭城在大夏西南嵻㟍東北)以兄子阿柴為興國太守¶
以鎮之(漢末興國氐王阿貴據興國城在/略陽郡界乞伏因其地名置郡)五月復以子¶
木弈干為武威太守鎮嵻㟍城(嵻㟍城四年乞伏熾/磐所築復扶又翻)¶
丁夘魏主嗣謁金陵山陽侯奚斤居守(守式/又翻)昌黎王慕¶
容伯兒謀反己巳奚斤并其黨收斬之　秋七月燕王¶
跋以太子永領大單于置西輔(太子領大單于始於劉/漢時置左右輔而已跋)¶
(增置前輔後/輔單音蟬)柔然可汗斛律遣使獻馬三千匹於跋(可/從)¶