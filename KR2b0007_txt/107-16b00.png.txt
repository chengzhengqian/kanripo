(見一百五卷八/年驤思将翻)臣敢違之今為陛下立像(為于/偽翻)陛下勿¶
追計臣過也秦主登升樓遥謂萇曰為臣弑君而立像¶
求福庸有益乎因大呼曰(呼火/故翻)弑君賊姚萇何不自出¶
吾與汝決之萇不應久之以戰未有利軍中每夜數驚¶
(數所/角翻)乃斬像首以送秦　秦主登以河王乾歸為大将¶
軍大單于金城王(單音/蟬)　甲寅魏王珪襲髙車破之¶
二月吕光自稱三河王(吕光字世明光時有涼州河/西之地未能兼有三河也)大¶
赦改元麟嘉置百官光妻石氏子紹弟徳世自仇池来¶