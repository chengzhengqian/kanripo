及髙定使庲降督益州李恢由益州入(裴松之曰訊之/蜀人云庲降地)¶
(名去蜀三千餘里時未有寧州號為南中立此職以總/攝之晉泰始中始分為寧州平夷縣屬牂柯郡余據蜀)¶
(志庲降督住平夷蓋僑治非庲降之本地也至馬忠為/庲降督乃自平夷移住建寧味縣後遂為寧州治所)¶
門下督巴西馬忠由牂柯入擊破諸縣復與亮合(牂柯/音臧)¶
(哥復如字/又扶又翻)孟獲收闓餘衆以拒亮獲素為夷漢所服亮¶
募生致之既得使觀於營陳之間(陳讀曰/陣下同)問曰此軍何¶
如獲曰向者不知虚實故敗今䝉賜觀營陳若祇如此¶
即定易勝耳(易以豉/翻下同)亮笑縱使更戰七縱七禽而亮猶¶