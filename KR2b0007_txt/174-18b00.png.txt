(刺七賜翻又七迹翻/啗徒敢翻又徒濫翻)元胄進曰相府有事不可乆留招¶
訶之曰我與丞相言汝何為者叱之使却胄瞋目憤氣¶
扣刀入衛(訶虎何翻/瞋昌真翻)招賜之酒曰吾豈有不善之意邪¶
卿何猜警如是(猜疑也警戒也猜警言/疑而加戒慎也邪音耶)招偽吐將入後¶
閤胄恐其為變扶令上坐如此再三招偽稱㗋乾(吐土/故翻)¶
(嘔也上時掌翻坐徂/卧翻下同乾音干)命胄就厨取飲胄不動㑹滕王逌¶
後至(逌音/由)堅降階迎之胄耳語曰(附耳/而語)事勢大異可速¶
去堅曰彼無兵馬何能為胄曰兵馬皆彼物彼若先發¶