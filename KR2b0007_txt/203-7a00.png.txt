慰諭良嗣令弃竹江中良嗣世長之子也(蘇世長見一/百八十八卷)¶
(髙祖武/徳四年)　黔州都督謝祐希天后意逼零陵王明令自¶
殺(明徙黔州見上卷/永隆元年黔音琴)上深惜之黔府官屬皆坐免官祐¶
後寑於平閣與婢妾十餘人共處(處昌/吕翻)夜失其首垂拱¶
中明子零陵王俊黎國公傑為天后所殺有司籍其家¶
得祐首漆為穢器題云謝祐乃知明子使刺客取之也¶
　太子留守京師頗事遊畋薛元超上疏規諫上聞之¶
遣使者慰勞元超(使䟽吏翻/勞力到翻)仍召赴東都　吐蕃將論¶