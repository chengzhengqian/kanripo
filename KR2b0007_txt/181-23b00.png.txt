以殊禮帝與處羅宴處羅稽首謝入見之晩帝以温言¶
慰勞之(稽音啓見賢遍/翻勞力到翻)備設天下珍膳盛陳女樂羅綺¶
絲竹眩曜耳目然處羅終有怏怏之色(怏於/兩翻)　帝自去¶
嵗謀討髙麗詔山東置府令養馬以供軍役又發民夫¶
運米積於瀘河懐逺二鎮(新唐志曰隋於營州之境汝/羅故城置遼西郡領遼西瀘)¶
(河懐遠三/縣瀘音盧)車牛往者皆不返士卒死亡過半耕稼失時¶
田疇多荒加之饑饉榖價踊貴東北邊尤甚斗米直數¶
百錢所運米或粗惡(粗倉/乎翻)令民糴而償之又發鹿車夫¶