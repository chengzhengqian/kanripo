必不完免宜裁加貸宥以崇厚德帝感其言由是瓌獨¶
得全竇氏宗族賔客以憲為官者皆免歸故郡初班固¶
奴嘗醉罵洛陽令种兢(姓譜种本仲/氏避難改焉)兢因逮考竇氏賔¶
客收捕固死獄中固嘗著漢書尚未就詔固女弟曹壽¶
妻昭踵而成之(昭即曹/大家也)¶
　華嶠論曰固之序事不激詭不抑抗(賢曰激揚也詭/毁也抑退也抗)¶
　(進也余謂激詭抑抗皆指史家/作意以為文之病華戸化翻)贍而不穢詳而有體¶
　使讀之者亹亹而不厭(爾雅曰亹亹猶勉/勉也音無匪翻)信哉其能¶