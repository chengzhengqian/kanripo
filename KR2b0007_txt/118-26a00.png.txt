(伏事見上年/降戸江翻)䝉遜引兵迎之艾叔父雋言於衆曰秦王¶
寛仁有雅度自可安居事之何為從河西王西遷衆咸¶
以為然乃相與逐艾推雋為主復歸於秦秦王熾磐徴¶
雋為侍中中書監賜爵隴西公以左丞相曇達為都督¶
洮罕以東諸軍事征東大將軍秦州牧鎮南安(洮罕謂/臨洮抱)¶
(罕也曇徒含/翻洮土刀翻)　劉義真年少(少詩/照翻)賜與左右無節王脩¶
每裁抑之左右皆怨譛脩於義真曰王鎮惡欲反故沈¶
田子殺之脩殺田子是亦欲反也義真信之使左右劉¶