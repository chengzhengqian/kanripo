彌(長知/兩翻)　石勒冦信都(信都縣漢屬信都國/後漢屬安平國晉同)殺冀州刺¶
史王斌(斌音/彬)王浚自領冀州詔車騎將軍王堪北中郎¶
將裴憲將兵討勒勒引兵還拒之魏郡太守劉矩以郡¶
降勒(降户/江翻)勒至黎陽裴憲棄軍奔淮南王堪退保倉垣¶
(倉垣城在陳留浚儀縣水經汴水出浚儀縣北東/逕倉垣城南即入梁縣之倉垣亭也城臨汴水)　十¶
二月漢主淵以陳留王歡樂為太傅(樂音/洛)楚王聰為大¶
司徒江都王延年為大司空遣都䕶大將軍曲陽王賢¶
與征北大將軍劉靈安北將軍趙固平北將軍王桑東¶