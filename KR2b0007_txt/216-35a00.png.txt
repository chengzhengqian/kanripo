部尚書欲自示精敏乃遣令史先於私第宻定名闕¶
十二載春正月壬戌國忠召左相陳希烈及給事中諸¶
司長官皆集尚書都堂(尚書都堂尚書都省/之堂也長知兩翻)唱注選人¶
一日而畢曰今左相給事中俱在座已過門下矣(左相/即侍)¶
(中與給事皆/門下省官)其間資格差繆甚衆無敢言者於是門下¶
不復過官(復扶/又翻)侍郎但掌試判而已侍郎韋見素張倚¶
趨走門庭與主事無異(吏部主事四/人吏職也)見素湊之子也(韋/凑)¶
(見二百十卷睿/宗景雲元年)京兆尹鮮于仲通諷選人請為國忠刻¶