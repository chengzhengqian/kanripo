以冀州十郡封曹操為魏公(時以冀州之河東河内魏/郡趙國中山常山鉅鹿安)¶
(平甘陵平原凡/十郡為魏國)以丞相領冀州牧如故又加九錫大輅¶
戎輅各一𤣥牡二駟衮冕之服赤舄副焉(毛萇曰赤舄/人君之盛屨)¶
(也釋舄複履也鄭𤣥曰複下曰舄鄭/衆曰舄有三等赤舄為上冕服之舄)軒縣之樂八佾之¶
舞(周禮樂縣之位王宫縣諸侯軒縣鄭衆曰宫縣四而/縣軒縣去其一面縣讀曰懸舞佾之數天子八諸侯)¶
(六杜預曰八佾八八六十四人六佾六六三十六人服/䖍曰天子八八諸侯六八大夫四八士二八宋傳隆曰)¶
(鄭伯納晉悼公女樂二八晉以一八賜/魏絳此樂以八人為列之證也佾音逸)朱户以居納陛¶
以登虎賁之士三百人鈇鉞各一彤弓一彤矢百玈弓¶