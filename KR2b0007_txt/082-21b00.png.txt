此必是姦謀府中俊乂如林猶可力戰又不聽遂為肇¶
所執歎曰我之赤心可破示天下也與世子矩俱死衛¶
瓘左右亦疑遐矯詔請拒之須自表得報就戮未晩瓘¶
不聽初瓘為司空(武帝太康三年瓘為/司空永熈元年免)帳下督榮晦有¶
罪(姓譜榮姓周榮公之/後莊子有榮啟期)斥遣之至是晦從遐收瓘輒殺¶
瓘及子孫共九人遐不能禁岐盛説瑋(説輸芮/翻下同)宐因兵¶
埶遂誅賈郭以正王室安天下瑋猶豫未决㑹天明太¶
子少傅張華使董猛説賈后曰楚王既誅二公則天下¶