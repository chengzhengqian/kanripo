何敬眞等(何考異曰湖湘故事作/  景真今從十國紀年)以蠻兵三千陳於楊¶
栁橋敬真望韓禮營旌旗紛錯(先是希廣命韓禮營于/楊栁橋紛亂也錯雜也)¶
(陳讀/曰陣)曰彼衆已懼擊之易破也朗人雷暉衣潭卒之服¶
濳入禮寨手劒擊禮不中(手式又翻/中竹仲翻)軍中驚擾敬真等¶
乘其亂擊之禮軍大潰禮被創走至家而卒(創初/良翻)于是¶
朗兵水陸急攻長沙歩軍指揮使呉宏小門使楊滌相¶
謂曰以死報國此其時矣各引兵出戰宏出清泰門戰¶
不利滌出長樂戰自辰至午朗兵小却(長樂之下/當有門字)許可¶