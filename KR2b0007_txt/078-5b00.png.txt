(丘儉反而康欲/助之毋音無)且安康有盛名於世而言論放蕩害時¶
亂教宜因此除之昭遂殺安及康康嘗詣隱者汲郡孫¶
登(晉泰始二年始分河/内為汲郡史追書也)登曰子才多識寡難乎免於今¶
之世矣　司馬昭患姜維數為宼官騎路遺求為刺客¶
入蜀(官騎騶騎也數所/角翻騎竒寄翻)從事中郎荀朂曰明公為天下¶
宰宜杖正義以伐違貳(違離也背也貳/攜貳也兩屬也)而以刺客除賊¶
非所以刑于四海也(毛萇曰刑法也/韓嬰曰刑正也)昭善之朂爽之曾¶
孫也(荀爽淑之子/也漢末為公)昭欲大舉伐漢朝臣多以為不可獨¶