為寢廟應在京師漢世郡國立廟非禮乃止　戊午以¶
光祿大夫蕭瑀為特進復令參預政事(蕭瑀罷預聞朝/政見上卷貞觀)¶
(四年復/扶又翻)上曰武德六年以後髙祖有廢立之心而未定¶
我不為兄弟所容實有功髙不賞之懼斯人也不可以¶
利誘不可以死脅真社稷臣也(誘音/酉)因賜瑀詩曰疾風¶
知勁草板蕩識誠臣又謂瑀曰卿之忠直古人不過然¶
善惡太明亦有時而失瑀再拜謝魏徵曰瑀違衆孤立¶
唯陛下知其忠勁曏不遇聖明求免難矣　特進李靖¶