漢軍大破之漢王復堅壁自守謂張良曰諸侯不從奈¶
何對曰楚兵且破二人未有分地(李竒曰言信越未有/益地之分也韋昭曰)¶
(信等雖名為王未為分畫疆/界分扶問翻余謂韋説是)其不至固宜君王能與共¶
天下可立致也齊王信之立非君王意(言信自請為假/王乃立之耳非)¶
(君王/本意)信亦不自堅彭越本定梁地始君王以魏豹故拜¶
越為相國(見上卷/二年)今豹死越亦望王而君王不早定今¶
能取睢陽以北至榖城皆以王彭越(班志睢陽縣屬梁/國劉昭志穀城縣)¶
(屬東郡春秋之小穀也括地志穀城故城在濟州東阿/縣東二十六里睢陽宋州也自宋州以北至濟州穀城)¶