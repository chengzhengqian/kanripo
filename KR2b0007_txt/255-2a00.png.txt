使駢既失兵柄又解利權攘袂大詬(是年春罷都統已/失兵柄今解鹽鐵)¶
(轉運又失利權詬/古候翻又許候翻)遣其幕僚顧雲草表自訴言辭不遜¶
其畧曰是陛下不用㣲臣固非㣲臣有負陛下又曰姧¶
臣未悟陛下猶迷不思宗廟之焚燒不痛園陵之開毁¶
又曰王鐸僨軍之將(謂乾符六年江陵/之敗也僨方問翻)崔安濳在蜀貪¶
黷(崔安濳擊賊屢捷無以指擿故言其/在蜀貪黷懿宗咸通六年安濳鎮蜀)豈二儒士能戢¶
疆兵又曰今之所用上至帥臣下及禆將以臣所料悉¶
可坐擒(帥所類翻/将即亮翻)又曰無使百代有抱恨之臣千古留¶