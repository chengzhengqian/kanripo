軍左衛將軍范曄為太子詹事　辛卯立皇子宏為建¶
平王　三月甲辰魏主還宫　癸丑魏主遣司空長孫¶
道生鎮統萬(長知/兩翻)　夏四月乙亥魏侍中太宰陽平王¶
杜超為帳下所殺　六月魏北部民殺立義將軍衡陽¶
公莫孤帥五千餘落北走遣兵追擊之至漠南殺其渠¶
帥餘徙冀相定三州為營戸(杜佑曰魏道武天興中詔/採漏戸令輸綸綿自後諸)¶
(逃戸占為紬繭羅縠者甚衆於是雜營戸率徧於天下/不𨽻守宰賦役不同景穆皇帝一切罷之以屬郡縣孤)¶
(帥讀曰率渠帥所/𩔖翻相息亮翻)　吐谷渾王慕利延兄子緯世與魏¶