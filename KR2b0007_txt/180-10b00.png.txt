將劉暠襲景(將即亮翻/暠古老翻)景擊斬之諒復遣喬鍾葵帥勁¶
勇三萬攻之(復扶又翻帥/讀曰率下同)景戰士不過數千加以城池¶
不固為鍾葵所攻崩毁相繼景且戰且築士卒皆殊死¶
鬬鍾葵屢敗司馬馮孝慈司法吕玉(司法即法/曹行參軍)並驍勇¶
善戰(驍堅/堯翻)儀同三司侯莫陳乂多謀畫工拒守之術景¶
知三人可用推誠任之已無所關預唯在閤持重時撫¶
循而已楊素將輕騎五千襲王聃紇單貴於蒲州夜至¶
河際收商賈船得數百艘(賈音古艘/蘇遭翻)船内多置草踐之¶