珪亦以師道自居珪子敬直尚南平公主(公主上/女也)先是公¶
主下嫁(先悉/薦翻)皆不以婦禮事舅姑珪曰今主上欽明動¶
循禮法吾受公主謁見豈為身榮所以成國家之美耳¶
乃與其妻就席坐令公主執笲行盥饋之禮(笲音煩竹/器也以盛)¶
(棗栗腶脩盥音管以盤水沃洗手也婦以特豚饋士昏/禮曰舅坐於阼階西面姑坐於房外南面婦執笲棗栗)¶
(東面拜奠於舅席訖婦又執腶脩升進北面拜奠於姑/席舅姑入於室婦盥饋特豚明婦順也右胖載之舅俎)¶
(左胖載之姑俎/各以南為上)是後公主始行婦禮自珪始　羣臣復¶
請封禪(五年諸州朝集使請封禪六年文/武官請今羣臣復請復扶又翻)上使秘書監¶