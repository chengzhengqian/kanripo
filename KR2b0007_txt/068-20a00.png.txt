(吕蒙自量呉國之兵力不足北向以爭/中原者知車騎之地非南兵之所便也)不如取羽全據¶
長江形勢益張易為守也權善之(易以/䜴翻)權嘗為其子求¶
昏於羽(為于/偽翻)羽罵其使不許昏(使疏/吏翻)權由是怒及羽攻¶
樊吕蒙上疏曰羽討樊而多留備兵必恐蒙圖其後故¶
也蒙嘗有病乞分士衆還建業以治疾為名(治直/之翻)羽聞¶
之必撤備兵盡赴襄陽大軍浮江晝夜馳上(上時/掌翻)襲其¶
空虚則南郡可下而羽可禽也(此南郡/謂江陵)遂稱病篤權乃¶
露檄召蒙還(露檄欲使/羽知之)隂與圖計蒙下至蕪湖定威校¶