王彧為都督以擊彭城　魏以京兆王繼為太尉　二¶
月乙未趙景悦拔魏龍亢(龍亢縣漢屬沛郡晉屬譙國/魏太和十九年置下蔡郡龍)¶
(亢屬焉五代志潁州潁上縣/舊置下蔡郡晉勺曰亢音剛)　初魏劉騰既卒(騰卒見/上卷四)¶
(年/)胡太后及魏主左右防衛微緩元乂亦自寛時出遊¶
於外留連不返其所親諫乂不納太后察知之去秋太¶
后對帝謂羣臣曰今隔絶我母子不聴往來復何用我¶
為(復扶又翻/下無復同)我當出家修道於嵩山閒居寺耳(魏作間/居寺見)¶
(一百四十七/卷天監八年)因自欲下髮帝及羣臣叩頭泣涕殷勤苦¶