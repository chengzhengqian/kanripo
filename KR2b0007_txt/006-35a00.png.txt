(徐廣曰轑音老在并州十三州志轑陽在上黨西北百/八十里葢唐樂平郡地今之遼州也據十三州志轑當)¶
(音/遼)桓齮取鄴安陽(鄴縣有安陽城曹魏/置安陽縣屬魏郡)　趙悼襄王薨¶
(薨呼/肱翻)子幽繆王遷立(繆靡/㓜翻)其母倡也(倡音昌/妓女也)嬖於悼襄¶
王(嬖卑義翻/又博計翻)悼襄王廢嫡子嘉而立之遷素以無行聞¶
於國(為遷亡趙張/本行下孟翻)　文信矦就國歲餘諸矦賓客使者¶
相望於道請之(使疏/吏翻)王恐其為變乃賜文信矦書曰君¶
何功於秦封君河南食十萬户何親於秦號稱仲父其¶
與家屬徙處蜀(處昌/呂翻)文信矦自知稍侵恐誅¶