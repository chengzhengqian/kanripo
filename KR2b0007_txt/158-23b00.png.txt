(短後於玉壁置勲州杜佑曰玉壁/城在絳州稷山縣西南十二里)歡以書招思政曰若¶
降當授以并州(髙歡以晉陽為根本并州之/任要重於諸州降户江翻)思政復書¶
曰可朱渾道元降(道元降見/上卷元年)何以不得冬十月己亥歡¶
圍玉壁凡九日遇大雪士卒飢凍多死者遂解圍去魏¶
遣太子欽鎮蒲坂丞相泰出軍蒲坂至皂荚聞歡退度¶
汾追之不及十一月東魏以可朱渾道元為并州刺史¶
(激于王思/政之書也)　十二月魏主狩於華隂大享将士丞相泰¶
帥諸将朝之(華户化翻将即亮翻/帥讀曰率朝直遥翻)起萬夀殿於沙苑北¶