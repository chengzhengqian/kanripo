大將田神功擊平原樂安下之防河招討使李銑承制¶
以秦為平原太守(茷音伐秦将即亮翻/又音如字守式又翻)　二月戊子上¶
至鳳翔　郭子儀自洛交引兵趣河東(宋白曰鄜州洛/交郡漢上郡雕)¶
(隂之地後魏為東秦州又改為北華州廢帝改為鄜州/取鄜畤為名隋自杏城移治五交城天寶改洛交郡治)¶
(洛交縣取洛水之/交也趣七喻翻)分兵取馮翊(馮翊郡同州兼取蒲同/則跨據河東西以圖闗)¶
(陜可以/制賊)己丑夜河東司戸韓旻等飜河東城迎官軍(新/志)¶
(戸曹司戸參軍事掌戸籍計帳道路過所蠲符/雜徭逋負良賤芻槀逆旅婚姻田訟旌别孝悌)殺賊近¶
千人(近其/靳翻)崔乾祐踰城得免𤼵城北兵攻城且拒官軍¶