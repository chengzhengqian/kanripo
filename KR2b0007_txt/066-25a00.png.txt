戍諸將文書皆勿復得與備關通(復扶/又翻)備大怒召璋白¶
水軍督楊懐高沛責以無禮斬之(責其無客/主之禮也)勒兵徑至¶
關頭并其兵進據涪城(此用龎統/之中計也)¶
十八年春正月曹操進軍濡須口號步騎四十萬攻破¶
孫權江西營(大江東北流故自厯陽至濡須口/皆謂之江西而建業謂之江東)𫉬其都¶
督公孫陽權率衆七萬禦之相守月餘操見其舟船器¶
仗軍伍整肅歎曰生子當如孫仲謀(孫權字/仲謀)如劉景升¶
兒子豚犬耳權為牋與操説春水方生公宜速去别紙¶