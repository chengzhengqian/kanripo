興方推事對食謂興曰囚多不承當為何法興曰此甚¶
易耳(易以/䜴翻)取大甕以炭四周炙之令囚入中何事不承¶
俊臣乃索大甕火圍如興法(索山/客翻)因起謂興曰有内狀¶
推兄請兄入此甕興惶恐叩頭伏罪法當死太后原之¶
二月流興嶺南在道為仇家所殺興與索元禮來俊臣¶
競為暴刻(索昔/各翻)興元禮所殺各數千人俊臣所破千餘¶
家元禮殘酷尤甚太后亦殺之以慰人望　徙左衛大¶
將軍千乘王武攸暨為定王(乘繩/證翻)　立故太子賢之子¶