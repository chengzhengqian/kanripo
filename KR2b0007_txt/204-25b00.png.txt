與之對食須㬰叱毛公下階(下遐/嫁翻)斬之槍揭其首入洛¶
見者無不震栗(揭其/謁翻)時置制獄於麗景門内(唐六典曰/洛城南門)¶
(之西有麗景夾城自此潜通於上陽宫又曰/洛陽皇城西面二門南曰麗景北曰宣耀)入是獄者¶
非死不出𢎞義戲呼曰例竟門(竟盡也言入此門者例/盡其命也劉昫曰言入)¶
(此門者例/皆竟也)朝士人人自危相見莫敢交言道路以目或¶
因入朝密遭掩捕每朝輙與家人訣曰未知復相見否¶
(朝直遥翻/復扶又翻)時法官競為深酷唯司刑丞徐有功杜景儉¶
(司刑丞即大理丞致考異曰實録及新紀表傳皆作景/佺葢實録以草書  誤新書因承之耳今從舊統紀)¶