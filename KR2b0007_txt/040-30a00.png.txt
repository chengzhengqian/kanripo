位吳漢王梁寵之所遣(事見上卷/更始二年)並為三公而寵獨無¶
所加愈怏怏不得志(怏於/兩翻)歎曰如此我當為王但爾者¶
陛下忘我邪(爾猶言/如此也)是時北州破散而漁陽差完有舊¶
鐵官(地理志漁陽郡/漁陽有鐵官)寵轉以貿榖積珍寳益富彊(貿音/茂)¶
幽州牧朱浮年少有俊才欲厲風迹(賢曰風化之迹/也少詩照翻)收¶
士心辟召州中名宿(有名耆/宿之士)及王莽時故吏二千石皆¶
引置幕府多發諸郡倉榖稟贍其妻子寵以為天下未¶
定師旅方起不宐多置官屬以損軍實(賢曰謂甲兵糧/儲也左傳曰隳)¶