(鍠命將士以弓弩短兵急擊之北軍驚擾棄戈甲而遁/鍠追襲之北軍退保劍門十餘日不窺劍州按劍門至)¶
(成都尚十許程若十八日劍門失守何得二十日孟知/祥已聞之邪今從實録十三日壬申為定若隔一日下)¶
(至劍州則十五日甲戌非十七日也葢思同等以大軍/未至故收糧燒舍還保劍門故福誠等得復入劍州李)¶
(昊叙事甚詳無執劉太事今刪之晉髙祖/實録云甲申平劍州破賊千餘人尤誤也)乙亥詔削孟¶
知祥官爵己卯董璋遣使至成都告急知祥聞劍門失¶
守大懼曰董公果誤我庚辰遣牙内都指揮使李肇將¶
兵五千赴之戒之曰爾倍道兼行先據劍州北軍無能¶
為也又遣使詣遂州令趙廷隠將萬人㑹屯劍州(時趙/廷隠)¶