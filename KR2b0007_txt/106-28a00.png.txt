主冲之子瑶為帝改元建平諡冲曰威皇帝衆皆去瑶¶
奔永永執瑶殺之立慕容泓子忠為帝改元建武忠以¶
永為太尉守尚書令封河東公永持灋寛平鮮卑安之¶
至聞喜聞燕主垂已稱尊號不敢進築燕熈城而居之¶
(為燕主垂滅/西燕張本)　鮮卑既東長安空虚前滎陽髙陵趙榖¶
等招杏城盧水胡郝奴帥户四千入於長安渭北皆應¶
之(帥讀曰/率下同)以榖為丞相扶風王驎有衆數千保據馬嵬¶
(馬嵬山在咸陽縣西去長安城百餘里杜佑曰京兆金/城縣有馬嵬故城孫景安征塗記云馬嵬所築不知何)¶