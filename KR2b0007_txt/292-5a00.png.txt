徒以樞宻直學士工部侍郎長山景範爲中書侍郎同¶
平章事判三司(長山漢於陵縣地江左僑置廣川縣及/武彊縣隋廢郡改武彊曰長山唐屬淄)¶
(州九域志在州北五十五里景姓也姓苑云齊景公/之後余姑以春秋時言之晉宋皆有景公何獨齊哉)加¶
樞宻使同平章事鄭仁誨兼侍中乙未以樞密副使魏¶
仁浦爲樞密使范質既爲司徒司徒竇貞固歸洛陽府¶
縣以民視之(府縣謂河南府/及洛陽縣也)課役皆不免貞固訴於留¶
守向訓訓不聴(以竇貞固漢之舊臣故/也考古驗今今何足怪)初帝與北漢主¶
相距於高平命前澤州刺史李彦崇將兵守江猪嶺遏¶