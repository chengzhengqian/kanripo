總萬幾出撫戎政如此則陛下可以優游無為頥神養¶
夀萬歳之後國有成主民有所歸姦宄息望禍無自生¶
矣皇子燾年將周星(嵗星十二/年一周天)明叡温和立子以長禮¶
之大經若必待成人然後擇之倒錯天倫則召亂之道¶
也(倒錯謂廢長立少/長知兩翻下同)魏主復以問南平公長孫嵩(復扶/又翻)¶
對曰立長則順置賢則人服燾長且賢天所命也帝従¶
之立太平王燾為皇太子使之居正殿臨朝為國副主¶
(朝直/遙翻)以長孫嵩及山陽公奚斤(魏收官氏志後魏獻/帝弟為達奚氏孝文)¶