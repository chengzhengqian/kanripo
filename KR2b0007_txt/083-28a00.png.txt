其子荂撫軍將軍(撫軍將軍文帝以授武帝遂以/代魏倫以加其世子意趣為何)䖍中¶
軍將軍(武帝受禪置中軍將軍統/宿衛七軍尋罷已而復置)詡為侍中又加孫秀¶
侍中輔國將軍相國司馬右率如故(右率右衛率也不/解此官者欲握東)¶
(宫/兵)張林等並居顯要増相府兵為二萬人與宿衛同并¶
所隱匿之兵數踰三萬九月改司徒為丞相以梁王肜¶
為之肜固辭不受倫及諸子皆頑鄙無識秀狡黠貪淫¶
(黠下/入翻)所與共事者皆邪佞之士惟競榮利無逺謀深畧¶
志趣乖異互相憎嫉秀子㑹為射聲校尉形貌短陋如¶