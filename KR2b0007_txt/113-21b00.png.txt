雖欲釐整而科條繁密衆莫之従穆之斟酌時宜隨方¶
矯正(揉曲為矯言隨事/矯揉使歸於正)裕以身範物先以威禁内外百¶
官皆肅然奉職不盈旬日風俗頓改(史言劉裕有撥/亂反正之才)初¶
諸葛長民至豫州失期不得發刁逵執長民檻車送桓¶
𤣥至當利而𤣥敗(當利/浦名)送人共破檻出長民還趣歴陽¶
(趣七/喻翻)逵棄城走為其下所執斬於石頭子姪無少長皆¶
死(少詩照翻/長知兩翻)唯赦其季弟給事中騁逵故吏匿其弟子¶
雍送洛陽(刁雍後自秦入/魏雍於容翻)秦王興以為太子中庶子裕¶