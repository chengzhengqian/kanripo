助執豆籩欽明又欲以安樂公主為終獻紹欽緒固爭¶
乃止以巨源攝太尉為終獻欽緒膠水人也(膠水漢膠/束國地晉)¶
(武帝置長廣郡後魏為光州治所隋/仁夀元年改長廣為膠水縣屬萊州)　己巳上幸定昆¶
池命從官賦詩黄門侍郎李日知詩曰所願蹔思居者¶
逸勿使時稱作者勞(從才用翻/蹔與暫同)及睿宗即位謂日知曰¶
當是時朕亦不敢言之(睿宗之言盖謂當時/畏安樂公主之勢也)　九月戊¶
辰以蘇瓌為右僕射同中書門下三品(瓌古/回翻)　太平安¶
樂公主各樹朋黨更相黨毁(更工/衡翻)上患之冬十一月癸亥¶