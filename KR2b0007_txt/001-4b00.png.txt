　(新築人仲叔于奚救孫桓子桓子是以免既而衞人/賞之邑辭請曲縣繁纓以朝許之孔子聞之曰不如)¶
　(多與之邑惟名與器不可以假人繁纓馬飾也繁馬/鬛上飾纓馬膺前飾晉志註曰纓在馬膺如索帬繁)¶
　(音蒲官翻纓伊/盈翻索昔各翻)衞君待孔子而為政孔子欲先正名¶
　以為名不正則民無所措手足(見論/語)夫繁纓小物也¶
　而孔子惜之正名細務也而孔子先之(先悉/薦翻)誠以名¶
　器旣亂則上下無以相保故也夫事未有不生於微¶
　而成於著聖人之慮逺故能謹其微而治之(治直之/翻下同)¶
　衆人之識近故必待其著而後救之治其微則用力¶