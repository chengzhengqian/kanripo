諸閤猶閉不開衆莫知所以唯見城外魏軍呼曰(呼火/故翻)¶
汝豫章王昨夜已來在我軍中汝尚何為城中求王不¶
獲軍遂大潰魏人入彭城乗勝追擊復取諸城至宿預¶
而還(還從宣翻又/如字下同)将佐士卒死沒者什七八唯陳慶之¶
帥所部得還(史言陳慶之臨亂能整/異於諸将帥讀曰率)上聞之驚駭有司¶
奏削綜爵土絶屬籍更其子直姓悖氏(更工衡翻/下更名同)未旬¶
日詔復屬籍封直為永新侯(吳立永新縣/宋屬安成郡)西豐侯正徳¶
自魏還(事見上/卷四年)志行無悛(行下孟翻/悛丑縁翻)多聚亡命夜剽掠¶