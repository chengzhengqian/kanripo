刺史為之撤樂罷遊眺丁酉光卒帝臨哭之慟為減常¶
膳(以光擁立之功/也為于偽翻)光寛和樂善(樂音/洛)終日怡怡未嘗忿¶
恚(恚於/避翻)于忠元乂用事以光舊徳皆尊敬之事多咨决¶
而不能救裴郭清河之死(裴郭死見上卷天監十四/年清河王懌死見上元年)時¶
人比之張禹胡廣光且死薦都官尚書賈思伯為侍講¶
帝從思伯受春秋思伯雖貴傾身下士(下遐/稼翻)或問思伯¶
曰公何以能不驕思伯曰衰至便驕何常之有當時以¶
為雅談　十一月癸未朔日有食之甲辰尚書左僕射¶