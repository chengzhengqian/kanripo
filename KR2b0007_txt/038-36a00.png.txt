(安/)與甄阜梁丘賜戰時天密霧漢軍大敗秀單馬走遇¶
女弟伯姫與共騎而犇前行復見姊元趣令上馬(騎竒/計翻)¶
(復扶又翻下同趣/讀曰促上時掌翻)元以手揮曰行矣不能相救無為兩¶
沒也㑹追兵至元及三女皆死縯弟仲及宗從死者數¶
十人(從才/用翻)縯復收㑹兵衆還保棘陽阜賜乘勝畱輜重¶
於藍鄉(賢曰北陽縣有/藍鄉重直用翻)引精兵十萬南度潢淳(賢曰酈/道元注)¶
(水經曰諸水二湖流注合為黄水又南經棘陽/縣之潢淳聚又謂之潢淳水在今唐州湖陽縣)臨沘水¶
(水經注沘水出比陽縣東北大胡山南與澧水㑹謂之/𣲖水昔漢光武破甄阜梁丘賜於沘水西斬之於斯水)¶