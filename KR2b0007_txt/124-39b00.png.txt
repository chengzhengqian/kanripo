超等必同心協力據險拒守未易攻也(易以/豉翻)若兵少則¶
不能制賊(少詩/沼翻)卿當自以方略取之俟乃單馬之鎮超¶
等聞之大喜以俟為無能為也俟既至諭以成敗誘納¶
超女與為姻戚以招之超自恃其衆猶無降意俟乃帥¶
其帳下親徃見超(誘音酉降戸江/翻帥讀曰率)超使人逆謂俟曰從¶
者過三百人(從才/用翻)當以弓馬相待不及三百人當以酒¶
食相供俟乃將二百騎詣超(將即亮翻/騎竒寄翻)超設備甚嚴俟¶
縱酒盡醉而還(還而宣翻/又如字)頃之俟復選敢死士五百人¶