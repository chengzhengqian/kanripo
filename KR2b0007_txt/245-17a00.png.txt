訓注之隂狡於是元和之逆黨畧盡矣乙酉鄭注赴鎮¶
　庚子以東都留守司徒兼侍中裴度兼中書令餘如¶
故李訓所奬拔率皆狂險之士然亦時取天下重望以¶
順人心如裴度令狐楚鄭覃皆累朝耆俊乆為當路所¶
軋(朝直遙翻/軋乙轄翻)置之散地(散悉/但翻)訓皆引居崇秩由是士大¶
夫亦有望其真能致太平者不惟天子惑之也然識者¶
見其横甚(横户/孟翻)知將敗矣　十一月丙午以大理卿郭¶
行餘為邠寜節度使癸丑以河東節度使同平章事李¶