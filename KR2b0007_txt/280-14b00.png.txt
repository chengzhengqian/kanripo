(安之/困哉)使人偵視皆無之(偵丑/鄭翻)吾是以長驅深入知大事¶
必濟也兵既相接我氣方鋭彼氣方沮若不乗此急擊¶
之(言當乗初至之/鋭而用其鋒也)曠日持久則勝負未可知矣此吾所¶
以亟戰而勝不可以勞逸常理論也敬瑭甚歎伏壬寅¶
敬瑭引兵㑹契丹圍晉安寨置營於晉安之南長百餘¶
里厚五十里多設鈴索吠犬人跬歩不能過(長直亮翻/厚户茂翻)¶
(索昔名翻吠房廢翻跬犬橤翻半歩也/又司馬法曰一舉足曰跬跬三尺也)敬逹等士卒猶¶
五萬人馬萬匹四顧無所之(兵法置之死地而後生若/張敬逹等能于圍落未合)¶