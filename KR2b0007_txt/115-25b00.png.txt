妖賊(孫泰以左道惑衆孫恩盧循皆其黨/也故謂之妖賊遺于季翻妖於嬌翻)曉其變態賊¶
新獲姦利其鋒不可輕今修船垂畢當與弟同舉克平¶
之日上流之任皆以相委又遣劉藩往諭止之毅怒謂¶
藩曰往以一時之功相推耳汝便謂我真不及劉裕邪¶
投書於地帥舟師二萬發姑孰(毅時以豫州刺史/鎮姑孰帥讀曰率)循之¶
初入冦也使徐道覆向尋陽循自將攻湘中諸郡(湘中/諸郡)¶
(漢長沙零/桂之地)荆州刺史劉道規遣軍逆戰敗於長沙循進¶
至巴陵將向江陵徐道覆聞毅將至馳使報循曰(使疏/吏翻)¶