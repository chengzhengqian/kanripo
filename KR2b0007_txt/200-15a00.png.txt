唐爲之父母則人致其死不遺力矣上從之泥孰喜請¶
從軍共擊賀魯定方至曵咥河西(曵咥河在/伊麗河東)沙鉢羅帥¶
十姓兵且十萬來拒戰(咄陸五啜弩失畢五俟/斤是爲西突厥十姓)定方將¶
唐兵及回紇萬餘人擊之沙鉢羅輕定方兵少直進圍¶
之(紇下没翻/少詩沼翻)定方令步兵據南原攅稍外向(稍色/角翻)自將¶
騎兵陳於北原(陳讀曰陣/下布陳同)沙鉢羅先攻步軍三衝不動¶
定方引騎兵擊之沙鉢羅大敗追奔三十里斬獲數萬¶
人明日勒兵復進(復扶又翻/下可復同)於是胡禄屋等五弩失畢¶