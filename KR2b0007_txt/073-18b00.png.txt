景初厯(太和厯注見目録七卷/太和元年更工衡翻)　五月己巳帝還洛陽¶
　己丑大赦　六月戊申京都地震　己亥以尚書令¶
陳矯為司徒令僕射衛臻為司空(晉志曰尚書僕射漢/本置一人獻帝建安)¶
(四年以執金吾榮郃為尚書左僕射僕射分置左右蓋/自此始自晉迄于江左省置無恒置二則為左右僕射)¶
(或不兩置但曰尚書僕射令闕則左為省/主若左右並闕則置尚書僕射以主左事)　有司奏以¶
武皇帝為魏太祖文皇帝為魏髙祖帝為魏烈祖三祖¶
之廟萬世不毁(沈約曰時羣公有司始奏更定七廟之/制曰武皇帝肇建洪基撥亂夷險為魏)¶
(太祖文皇帝繼天革命應期受禪為魏髙祖上集成大/命清定華夏興制禮樂為魏烈祖明帝在阼而其下先)¶