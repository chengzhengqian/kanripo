遂不退將危此乃由衷之請(衷誠也由衷/言出於誠心)非徒然也暉¶
知其意瞿然不悦(瞿九遇翻瞿/然驚視貎)及暉等得罪元琰獨免¶
　上官婕妤勸韋后襲則天故事上表請天下士庶為¶
出母服喪三年(上時掌翻為于偽翻所以/感動帝心令其念武后也)又請百姓年¶
二十三為丁五十九免役(唐制二十一為/丁六十為老)改易制度以¶
收時望制皆許之　癸夘制降諸武梁王三思為徳静¶
王定王攸暨為樂夀王(皆降封縣王也徳静縣/屬夏州樂夀縣屬深州)河内王¶
懿宗等十二王皆降為公以厭人心(樂音洛厭/於協翻)　甲辰¶