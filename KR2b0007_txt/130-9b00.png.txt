去江陵咫尺水陸流通(襄陽至江陵水則由漢沔陸/則由長林當陽沔彌兖翻)若¶
朝廷有事可以共立桓文之功豈比受制凶狂臨不測¶
之禍乎今得間不去(間隙也謂得可行之隙而/興宗不肯去間古莧翻)後復求¶
出豈可得邪(復扶/又翻)興宗曰吾素門平進(蔡興宗蔡廓之/子蔡謨之𤣥孫)¶
(以方嚴自處官以序遷謂之平進可也謂之素門可乎/盖江左以王謝為高門其餘有才望者或以姻戚擢用)¶
(或以舊思興宗此言盖亦感切其甥指其在世祖之世/調䕶昏狂階此以見寵任寵衰則求出以避禍進退皆)¶
(無所/據也)與主上甚踈未容有患宫省内外人不自保㑹應¶
有變若内難得弭外舋未必可量(難乃旦翻舋許/覲翻量音良)汝欲¶