(塞而還人有歸志不/可使復留屯以備羌)湟中亦未可空如是徭役復更發¶
也(復扶又/翻下同)臣愚以為不便臣竊自惟念奉詔出塞引軍¶
逺擊窮天子之精兵散車甲於山野雖亡尺寸之功(亡/古)¶
(無字通/下同)媮得避嫌之便(師古曰媮/茍且也)而亡後咎餘責此人¶
臣不忠之利非明主社稷之福也充國奏每上輙下公¶
卿議臣(上時掌翻/下遐嫁翻)初是充國計者什三中什五最後什¶
八有詔詰前言不便者皆頓首服(詰去/吉翻)魏相曰臣愚不¶
習兵事利害後將軍數畫軍冊(數所角/翻下同)其言常是臣任¶