謂張説曰曏者屢遣使臣分廵諸道察吏善惡今因封¶
禪厯諸州乃知使臣負我多矣懷州刺史王丘餼牽之¶
外一無它獻魏州刺史崔沔供張無錦繡示我以儉濟¶
州刺史裴耀卿表數百言莫非規諫(懷魏二州在河北/濟州治鉅野上行)¶
(幸泰山往還皆得迎候車駕餼許氣/翻供居用翻張知亮翻濟子禮翻)且曰人或重擾則¶
不足以告成朕常寘之坐隅(重直用翻/坐徂卧翻)且以戒左右如¶
三人者不勞人以市恩真良吏矣顧謂冦泚曰比亦屢¶
有以酒饌不豐訴于朕者(比毗至翻饌雛/戀翻又雛皖翻)知卿不借譽¶