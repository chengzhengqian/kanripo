兵井陘(師古曰亷頗趙将也馬服君趙奢亦趙将/也井陘之口趙之西界山險道也陘音刑)近漢¶
有郅都魏尚匈奴不敢南鄉沙幕(景帝以郅都為鴈門/太守匈奴素聞都節)¶
(舉邊為引兵去竟都死不敢近鴈門魏/尚事見十五卷文帝十四年鄉讀曰嚮)由是言之戰克¶
之将國之爪牙不可不重也盖君子聞鼓鼙之聲則思¶
将帥之臣(師古曰禮之樂記曰鼔鼙之聲讙讙以立動/動以進衆君子聽鼔鼙之聲則思将帥之臣)¶
(鼙駢迷翻将即/亮翻帥所類翻)竊見關内侯陳湯前斬郅支威震百蠻¶
武暢西海漢元以來征伐方外之将未甞有也(漢元謂/漢初也)¶
今湯坐言事非是幽囚久繫歴時不决執憲之吏欲致¶