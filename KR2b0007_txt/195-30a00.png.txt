為發疾卒(卒子/恤翻)子智盛立軍至柳谷(新志西州交河縣/北行二百一十里)¶
(至柳/谷渡)詗者言文泰刻日將葬(詗休正翻/又古迥翻)國人咸集於彼¶
諸將請襲之(將即亮/翻下同)候君集曰不可天子以髙昌無禮¶
故使吾討之今襲人於墟墓之間非問罪之師也於是¶
鼓行而進至田城(按考異曰實録作田地城今從舊傳/  田城即田地城也麴嘉之王髙昌)¶
(也置田地太守封其二子一為交河公一為田地公新/書曰田地城即漢戊已校尉所治地宋白曰西州髙昌)¶
(縣本晉田地縣之地輿地志云晉咸和/二年置髙昌郡立田地縣唐改髙昌縣)諭之不下詰朝¶
攻之(詰去/吉翻)及午而克虜男女七千餘口以中郎將辛獠¶