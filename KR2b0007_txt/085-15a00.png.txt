扶頴入催令殺雲耽夷機三族獄吏考掠孫拯數百兩¶
踝骨見(掠音亮踝户瓦翻腿兩/旁曰内外踝見賢遍翻)終言機寃吏知拯義烈¶
謂拯曰二陸之枉誰不知之君可不愛身乎拯仰天歎¶
曰陸君兄弟世之奇士吾䝉知愛今既不能救其死忍¶
復從而誣之乎(復扶/又翻)玖等知拯不可屈乃令獄吏詐為¶
拯辭頴既殺機意常悔之及見拯辭大喜謂玖等曰非¶
卿之忠不能窮此姦遂夷拯三族拯門人費慈宰意二¶
人詣獄明拯寃(費扶沸翻宰以官為氏春秋/周有宰咺孔子弟子有宰予)拯譬遣之¶