誓攸之將舉兵其妾崔氏諫曰官年已老那不爲百口¶
計(宋齊之間義從私屬以/至婢僕率呼其主為官)攸之指裲襠角示之且稱太¶
后使至賜攸之(使䟽吏/翻下同)燭割之得太后手令云社稷之¶
事一以委公於是勒兵移檄遣使邀張敬兒及豫州刺¶
史劉懷珍梁州刺史梓潼范栢年司州刺史姚道和湘¶
州行事庾佩玉(南陽王翽未至故/庾佩玉行府州事)巴陵内史王文和同¶
舉兵敬兒懷珍文和並斬其使馳表以聞文和尋棄州¶
奔夏口(巴陵非州也州當/作郡夏戸雅翻)栢年道和佩玉皆懷兩端道¶