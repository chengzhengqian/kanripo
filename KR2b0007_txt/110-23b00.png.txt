(姓渾戸/昆翻)梁飢無經逺大略可一戰擒也飢進攻西平西¶
平人田𤣥明執太守郭倖而代之以拒飢遣子為質於¶
烏孤(質音/致)烏孤欲救之羣臣憚飢兵彊多以為疑左司¶
馬趙振曰楊軌新敗呂氏方彊洪池以北未可冀也(洪/池)¶
(嶺名在凉州姑臧之/南唐凉州有洪池府)嶺南五郡庶幾可取(嶺南謂洪池/嶺南也五郡)¶
(謂廣武西平樂都澆/河湟河也幾居希翻)大王若無開拓之志振不敢言若¶
欲經營四方此機不可失也使羌得西平華夷震動非¶
我之利也烏孤喜曰吾亦欲乘時立功安能坐守窮谷¶