之告急於李克用(為汴兵/所圍也)克用遣李存孝將五千騎救¶
之　九月壬寅朱全忠軍於河陽汴軍之初圍澤州也¶
呼李罕之曰相公毎恃河東輕絶當道(當道猶云本道/汴軍自謂也)¶
今張相公圍太原葛僕射入潞府(張相公謂張濬葛/僕射謂葛從周)旬¶
月之間沙陀無穴自藏相公何路求生邪及李存孝至¶
引精騎五百繞汴寨呼曰(呼火/故翻)我沙陀之求穴者也欲¶
得爾肉以飽士卒可令肥者出鬭汴將鄧季筠亦驍將¶
也引兵出戰存孝生擒之是夕李讜李重𦙍收衆遁去¶