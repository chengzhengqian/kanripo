共浮費(臧古藏字通音徂浪翻/師古曰共讀曰供下同)别公私示正路也(别彼/列翻)¶
古者諸侯方伯得顓征伐乃賜斧鉞(禮記曰諸侯賜斧/鉞然後征王制八)¶
(州八伯謂之方伯/各統其州之國)漢家邉吏職任距冦亦賜武庫兵皆¶
任事然後䝉之(任音/壬)春秋之誼家不臧甲(春秋公羊傳/載孔子墮三)¶
(都之言臧與藏/通讀従平聲)所以抑臣威損私力也今賢等便僻弄¶
臣(便頻/連翻)私恩㣲妾而以天下公用給其私門契國威器¶
共其家備(李竒曰契缺也晉灼曰契取也/師古曰李説是也音詰結翻)民力分於弄¶
臣武兵設於㣲妾建立非宜以廣驕僣非所以示四方¶