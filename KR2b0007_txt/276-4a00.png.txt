海王徐温卒初温子行軍司馬忠義節度使同平章事¶
知詢以其兄知誥非徐氏子(徐温養知誥為子見二百/六十巻唐昭宗乾寧二年)¶
數請代之執吳政(數所/角翻)温曰汝曹皆不如也嚴可求及¶
行軍副使徐玠屢勸温以知詢代知誥(徐知誥之於嚴/可求結之以婚)¶
(姻而可求之心不為之變徐温之門/忠于所事者嚴可求陳彦謙而已)温以知誥孝謹不¶
忍也陳夫人曰知誥自我家貧賤時養之(陳夫人徐温/之妻子畜知)¶
(誥者/也)奈何富貴而弃之可求等言之不已温欲帥諸藩¶
鎮入朝勸吳王稱帝(帥讀/曰率)將行有疾乃遣知詢奉表勸¶