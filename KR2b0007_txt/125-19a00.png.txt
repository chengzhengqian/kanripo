今春南廵聊省我民(省悉/井翻)驅之使還今聞彼欲自來設¶
能至中山及桑乾川(乾音/干)随意而行來亦不迎去亦不¶
送若厭其區宇者可來平城居我亦徃揚州相與易地¶
彼年已五十未嘗出戸雖自力而來如三嵗嬰兒與我¶
鮮卑生長馬上者果如何哉(觀魏主與帝二書誠有憚/江南之心大明以後北不)¶
(復憚南矣/長知兩翻)更無餘物可以相與今送獵馬十二匹并氈¶
藥等物彼來道逺馬力不足可乗或不服水土藥可自¶
療也秋七月庚午詔曰虜近雖摧挫(謂攻懸瓠不/克而退也)獸心¶