徃而不克哉(談何/容易)三月恪大發州郡二十萬衆復入冦¶
(復扶/又翻)以滕𦙍為都下督掌統留事　夏四月大赦　漢¶
姜維自以練西方風俗(姜維本天水冀人故自以/為練西方風俗練習也)兼負¶
其才武欲誘諸羌胡以為羽翼(誘音/酉)謂自隴以西可斷¶
而有(斷丁/管翻)每欲興軍大舉費禕嘗裁制不從與其兵不¶
過萬人曰吾等不如丞相亦已遠矣(丞相謂/諸葛亮)丞相猶不¶
能定中夏况吾等乎不如且保國治民謹守社稷(治直/之翻)¶
如其功業以俟能者無為希冀徼倖(徼堅/堯翻)决成敗於一¶