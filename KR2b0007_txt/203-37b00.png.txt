私畜無賴數百人(畜吁/玉翻)專以告密為事欲陷一人輙令¶
數處俱告事狀如一俊臣與司刑評事洛陽萬國俊(光/宅)¶
(改大理為司刑評事/從八品掌出使推劾)共撰羅織經數千言教其徒網羅¶
無辜織成反狀構造布置皆有支節太后得告密者輒¶
令元禮等推之競為訊囚酷法有定百脉突地吼死豬¶
愁求破家反是實等名號或以椽闗手足而轉之謂之¶
鳯皇曬翅或以物絆其腰引枷向前謂之驢駒㧞撅(椽/重)¶
(縁翻曬所賣翻絆/博慢翻撅其月翻)或使跪捧枷累甓其上謂之仙人獻¶