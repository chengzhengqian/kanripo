白之帝乃發哀親到瘞所更以禮殯(殯用皇后禮/瘞於計翻)六月¶
乙酉追諡為恭愍皇后葬于恭陵之北　西域城郭諸¶
國皆服於漢唯焉耆王元孟未降(元孟和帝永元六/年班超所立也)班¶
勇奏請攻之於是遣敦煌太守張朗將河西四郡兵三¶
千人配勇(敦徒/門翻)因發諸國兵四萬餘人分為兩道擊之¶
勇從南道朗從北道約期俱至焉耆而朗先有罪欲徼¶
功自贖(徼一/遥翻)遂先期至爵離關(釋氏西域記龜兹國北/四十里山上有寺名雀)¶
(離大凊浄/耆悉薦翻)遣司馬將兵前戰獲首虜二千餘人元孟懼¶