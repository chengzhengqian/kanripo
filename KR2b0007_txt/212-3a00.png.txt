吿者(反坐者以誣告/人所得罪坐之)嘉貞奏曰今若罪之恐塞言路(塞/悉)¶
(則/翻)使天下之事無由上逹願特赦之其人遂得减死上¶
由是以嘉貞為忠有大用之意(為張嘉貞/入相張本)　有薦山人¶
范知璿文學者并獻其所為文(璿從/宣翻)宋璟判之曰觀其¶
良宰論頗渉佞䛕(良宰論葢稱/美當時宰相)山人當極言讜議(讜音/黨)¶
豈宜偷合茍容文章若髙自宜從選舉求試不可别奏¶
　夏四月戊子河南參軍鄭銑朱陽丞郭仙舟投匭獻¶
詩(河南參軍河南府參軍也唐制諸府州諸曹參軍之/外又有參軍事掌出使賛導新志注曰武徳初改行)¶