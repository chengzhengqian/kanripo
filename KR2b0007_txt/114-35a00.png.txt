於凉風門(挑徒/了翻)弦未及發傉檀材官將軍宋益等迎擊¶
斬之顯乃委罪歛成遣使謝傉檀慰撫河外引兵還傉¶
檀遣使者徐宿詣秦謝罪(使疏/吏翻)夏王勃勃聞秦兵且至¶
退保河曲(河曲在朔方東北/黄河千里一曲)齊難以勃勃既逺縱兵野¶
掠勃勃潛師襲之俘斬七千餘人難引兵退走勃勃追¶
至木城禽之虜其將士萬三千人於是嶺北夷夏附於¶
勃勃者以萬數(夏户/雅翻)勃勃皆置守宰以撫之(姚弼之敗/秃髮未能)¶
(為秦患也齊難之敗/則赫連之患熾矣)　司馬叔璠自蕃城冦鄒山(璠孚/袁翻)¶