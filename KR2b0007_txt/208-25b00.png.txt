日北歸終為後患不如遣使矯制殺之三思問誰可使¶
者湜薦大理正周利用利用先為五王所惡貶嘉州司¶
馬乃以利用攝右臺侍御史奉使嶺外比至柬之𤣥暐¶
已死遇彦範於貴州(説輸芮翻使疏吏翻惡烏路翻比/毗至翻貴州漢廣鬱縣地古西甌)¶
(駱越所居後漢谷永為鬱林太守降烏滸人十餘萬開/置七縣即此處也地在廣州西南安南府之北邕管所)¶
(管郡縣是也隋分鬱林置鬱平縣屬南/定州武徳曰南尹州貞觀八年曰貴州)令左右縳之曳¶
於竹槎之上(槎鉏/加翻)肉盡至骨然後杖殺得暉咼而殺之¶
恕己素服黄金利用逼之使飲野葛汁(本草鈎吻一名/野葛陶𢎞景曰)¶