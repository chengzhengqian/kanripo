且休禹不聽復戰大為所敗(復扶又翻/敗補邁翻)死傷者三千餘¶
人禹以二十四騎脫歸宐陽異棄馬奔走上回谿阪(杜/佑)¶
(通典曰冋谿在河南永寧縣東北俗名回坑長四里闊/二丈深二丈五尺自漢以前道皆由此酈道元云曹公)¶
(西討惡南路之/險更開北道)與麾下數人歸營收其散卒復堅壁自¶
守(復扶/又翻)　辛巳立四親廟於雒陽祀父南頓君以上至¶
舂陵節矦(禮天子立親廟四今依以立舂陵節/矦鬰林太守鉅鹿都尉南頓令廟)　壬午¶
大赦　閏月乙巳鄧禹上大司徒梁矦印綬(上時掌/翻下同)詔¶
還梁矦印綬以為右將軍　馮異與赤睂約期㑹戰使¶