奔嵻㟍南山(嵻音康/㟍音即)追獲之并其四子轘之於譚郊(轘/音)¶
(宦/)八月乞伏熾磐自稱大將軍河南王(熾磐乾/歸長子)大赦改¶
元永康葬乾歸於枹罕(枹音/膚)諡曰武元廟號髙祖　皇¶
后王氏崩　庚戌魏主嗣還平城(出巡而/還也)　九月河南¶
王熾磐以尚書令武始翟勍為相國(勍渠/京翻)侍中太子詹¶
事趙景為御史大夫罷尚書令僕尚書六卿侍中等官¶
　癸酉葬僖皇后于休平陵　劉毅至江陵多變易守¶
宰輒割豫州文武江州兵力萬餘人以自隨㑹毅疾篤¶