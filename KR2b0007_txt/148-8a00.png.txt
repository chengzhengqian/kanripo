第朝野寃憤莫不切齒(使疏吏翻/朝直遥翻)　丙子魏尊胡太妃¶
為皇太后居崇訓宫于忠領崇訓衛尉劉騰為崇訓太¶
僕加侍中侯剛為侍中撫軍将軍(三人者胡后/所深徳者也)又以太¶
后父國珍為光禄大夫　庚辰定州刺史田超秀帥衆¶
三千降魏(超秀叛魏見上卷上年/帥讀曰率降户江翻)　戊子魏大赦　己¶
丑魏清河王懌進位太傅領太尉廣平王懐為太保領¶
司徒任城王澄為司空庚寅魏以車騎大将軍于忠為¶
尚書令特進崔光為車騎大将軍並加開府儀同三司¶