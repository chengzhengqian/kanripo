犯鞭杖之罪悉入贖停罰其臺省令史士卒欲贖者聽¶
之　以謝沐縣公寳義為巴陵王奉齊祀(上之受禪也/寳義以晉安)¶
(王降封謝沐縣公晉志謝/沐縣屬臨賀郡沐食聿翻)寳義幼有廢疾不能言故獨¶
得全齊南康侯子恪及弟祁陽侯子範常因事入見(子/恪)¶
(子範齊豫章王嶷子也祁陽縣/呉立宋屬零陵郡見賢遍翻)上從容謂曰(從千/容翻)天下¶
公器非可力取茍無期運雖項籍之力終亦敗亡宋孝¶
武性猜忌兄弟粗有令名者皆鴆之(謂南平王鑠/也粗坐五翻)朝臣¶
以疑似枉死者相繼(謂顔峻王僧達周朗/沈懐文等朝直遥翻)然或疑而不¶