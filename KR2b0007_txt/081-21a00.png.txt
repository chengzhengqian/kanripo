競以奢侈相高愷以&KR0961;澳釡(&KR0961;盈之翻餳也説文白米/糵煎也一曰濡弱者為&KR0961;)¶
(澳於到翻今台明謂以水/沃釡為澳鑊又乙六翻)崇以蠟代薪(蠟蜜/滓也)愷作紫絲¶
步障四十里崇作錦步障五十里(步障夾道設之以/障蔽若今之罘罳)崇¶
塗屋以椒(椒性温/而芬馥)愷用赤石脂(本草圖經曰赤石脂出/濟南射陽及太山之隂)¶
(蘇恭云濟南太山不聞出者惟虢州盧氏縣澤州陵川/縣慈州呂鄉縣並有及宐州諸山亦出今出潞州以色)¶
(理鮮膩/者為勝)帝每助愷嘗以珊瑚樹賜之(本草珊瑚生海㡳/柯枝明潤如紅玉)¶
高二尺許愷以示石崇崇便以鐵如意碎之(鐵如意手/撾也以鐵)¶
(為之若今/之骨朶子)愷怒以為疾已之寶崇曰不足多恨今還卿¶