命甚怒羣臣多言兵已傅城下(傅音/附)不可中止當發兵¶
助之丁丑覺延魯敗楊崇保於侯官(閩及侯官二縣皆/治福州郭下此戰)¶
(于侯官縣界/也敗補賣翻)戊寅乗勝進攻福州西關𢎞義出擊大破¶
之執唐左神威指揮使楊匡鄴唐主以永安節度使王¶
崇文為東南面都招討使(去年十月唐置/永安軍於建州)以漳泉安撫¶
使諫議大夫魏岑為東面監軍使延魯為南面監軍使¶
㑹兵攻福州克其外郭𢎞義固守第二城(第二重/城也)　馮¶
暉引兵過旱海至輝徳(張洎曰自威州抵靈州旱海七/百里斥鹵枯澤無溪澗川谷輝)¶