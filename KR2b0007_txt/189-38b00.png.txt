擊劉仚成(仚許/延翻)大破之(舊志慶州華池縣隋置武/徳四年置林州揔管府)仚成¶
僅以身免部落皆降(降户/江翻)　李靖度嶺遣使分道招撫¶
諸州所至皆下(使䟽/吏翻)蕭銑桂州揔管李襲志帥所部來¶
降(桂州隋志/之始安郡)趙郡王孝恭即以襲志為桂州揔管明年¶
入朝(朝直/遥翻)以李靖為嶺南撫慰大使檢校桂州揔管引¶
兵下九十六州得户六十餘萬壬寅劉黑闥䧟定州¶
執揔管李𤣥通黑闥愛其才欲以為大將(將即亮/翻下同)𤣥通¶
不可故吏有以酒肉饋之者𤣥通曰諸君哀吾幽辱幸¶