諸將皆失色監軍哭曰果落李祐姦計時大風雪旌旗¶
裂人馬凍死者相望天隂黒自張柴村以東道路皆官¶
軍所未嘗行人人自以為必死然畏愬莫敢違夜半雪¶
愈甚行七十里至州城(至蔡州/城下也)近城有鵝鴨池愬令擊¶
之以混軍聲自呉少誠拒命官軍不至蔡州城下三十¶
餘年(德宗貞元二年呉少誠/據蔡州至是三十二年)故蔡人不為備壬申四鼓¶
愬至城下無一人知者李祐李忠義钁其城為坎以先¶
登(钁居縳/翻鋤也)壯士從之守門卒方熟寐盡殺之而留擊柝¶