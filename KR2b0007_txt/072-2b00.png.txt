為前後此楚之三軍所以為黥布禽也(事見十二卷漢/髙帝十一年觀)¶
(懿此言蓋自知其/才不足以敵亮矣)遂進亮分兵留攻祁山自逆懿于上¶
邽郭淮費曜等徼亮(徼讀/曰邀)亮破之因大芟刈其麥(芟所/衘翻)¶
與懿遇於上邽之東懿歛軍依險兵不得交亮引還懿¶
等尋亮後至于鹵城張郃曰彼逺來逆我請戰不得謂¶
我利在不戰欲以長計制之也且祁山知大軍已在近¶
人情自固可止屯於此分為竒兵示出其後不宜進前¶
而不敢偪坐失民望也今亮孤軍食少(少詩/沼翻)亦行去矣¶