弟存美為邕王存霸為永王存禮為薛王存渥為申¶
王存乂為睦王存確為通王存紀為雅王　郭崇韜¶
素疾宦官嘗密謂魏王繼岌曰大王它日得天下騬¶
馬亦不可乗(騬食陵翻犗馬也以喻宦官史照曰/犗音戒俗呼扇馬為改馬即犗馬也)况¶
任宦官宜盡去之專用士人(去羌/吕翻)吕知柔竊聽聞之¶
(吕知柔時為/都綂牙通謁)由是宦官皆切齒時成都雖下而蜀中¶
盜賊羣起布滿山林崇韜恐大軍既去更為後患命¶
任圜張筠分道招討以是淹留未還帝遣宦者向延¶