建成與妃嬪因共譖世民曰突厥雖屢為邊患得賄即¶
退秦王外託禦寇之名内欲總兵權成其簒奪之謀耳¶
上校獵城南太子秦齊王皆從(從才/用翻)上命三子馳射角¶
勝建成有胡馬肥壯而喜蹶(喜許/記翻)以授世民曰此馬甚¶
駿能超數丈澗弟善騎(騎竒/寄翻)試乗之世民乗以逐鹿馬¶
蹶世民躍立於數步之外馬起復乗之(復扶/又翻)如是者三¶
顧謂宇文士及曰彼欲以此見殺死生有命庸何傷乎¶
建成聞之因令妃嬪譖之於上(令力丁翻/嬪毗賔翻)曰秦王自言¶