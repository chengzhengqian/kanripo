(州庫兵北歸徐州還音/旋又如字剽匹妙翻)州縣莫能禦朝廷聞之八月遣¶
髙品張敬思赦其辠(新書百官志内侍省有髙/品一千六百九十六人)部送歸¶
徐州戍卒乃止剽掠　以前静海節度使髙駢為右金¶
吾大將軍駢請以從孫潯代鎮交趾從之(潯徐林翻國/考異曰補)¶
(史曰髙公姪孫潯將先鋒軍毎遇陳敵身當矢石及髙/公内舉交代朝廷命潯節制交趾實録但云髙潯以下)¶
(勒姓名於碑隂不云潯為節度使新傳曰駢之戰其從/孫潯常為先鋒冒矢石以勸士駢徙天平薦潯自代詔)¶
(拜交州節度使按駢為金吾/半歲始除天平今從補國史)　九月戊戍以山南東道¶
節度使盧耽為西川節度使以有定邊軍之故不領統¶