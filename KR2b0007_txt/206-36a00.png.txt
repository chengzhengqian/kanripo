(晉廢後魏於古城置嬴縣唐貞觀初廢入/傳城縣后復於廢嬴縣置蕪萊縣屬兖州)太后召謂曰¶
卿父嘗言臣有兩兒堪事陛下卿兄弟在官誠如父言¶
朕今以卿代兄更不用它人即日拜鳯閣舍人　是嵗¶
突厥黙啜立其弟咄悉匐為左廂察(咄當沒翻匐/蒲北翻下同)骨篤¶
禄子黙矩為右廂察各主兵二萬餘人其子匐俱為小¶
可汗位在兩察上主處木昆等十姓兵四萬餘人又號¶
為拓西可汗(處木昆十姓西突厥/所部也故號拓西)¶
久視元年(是年五月/始改元)正月戊寅内史武三思罷為特進¶