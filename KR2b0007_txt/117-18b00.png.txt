東討此與言石虎小豎宜肆諸市朝者何異(朝直/遙翻)承明¶
慙懼而退　秋七月魏主嗣大獵于牛川臨殷繁水而¶
還(北史曰登釜山臨殷繁水括地志/曰釜山在媯州懐戎縣北三里)戊戌至平城　八¶
月丙午大赦　寜州獻琥珀枕於太尉裕(琥珀出哀牢/夷廣雅曰琥)¶
(珀生地中其上及旁不生草深者八九尺大如斛削去/皮尖琥珀如斗初時如桃膠凝堅乃成博物志松脂淪)¶
(入地千年化為茯苓茯苓千年化為琥珀今太/山有茯苓而無琥珀永昌有琥珀而無茯苓)裕以琥¶
珀治金創(治直之翻/創初良翻)得之大喜命碎擣分賜北征將士¶
裕以世子義符為中軍將軍監太尉留府事劉穆之為¶