以傳國寶授上上始涕泣而受之(上不敢受傳國寳見/二百一十八卷元載)¶
(九/月)　安慶緒之北走也(謂自東京/北走度河)其大將北平王李歸¶
仁及精兵曵落河同羅六州胡數萬人皆潰歸范陽所¶
過俘掠人物無遺史思明厚為之備且遣使逆招之范¶
陽境曵落河六州胡皆降同羅不從思明縦兵擊之同¶
羅大敗悉奪其所掠餘衆走歸其國慶緒忌思明之強¶
遣阿史那承慶安守忠往徴兵因密圗之判官耿仁智¶
(耿仁智盖為范/陽節度判官)說思明曰大夫崇重人莫敢言仁智願¶