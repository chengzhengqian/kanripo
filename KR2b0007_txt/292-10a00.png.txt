使　是嵗湖南大饑民食草木實武清節度使知潭州¶
事周行逢(自彭師暠等擁立馬希萼於衡山自署/武清節度使王逵因之以授周行逢)開倉¶
以賑之全活甚衆行逢起於㣲賤知民間疾苦勵精爲¶
治嚴而無私(治直/吏翻)辟署僚屬皆取廉介之士約束簡要¶
其自奉甚薄或譏其太儉行逢曰馬氏父子窮奢極靡¶
不恤百姓今子孫乞食於人又足效乎(爲行逢跨有/潭朗張本)¶
　　世宗睿武孝文皇帝上(諱榮本姓柴氏邢州龍岡/人柴氏女適太祖是爲聖)¶
　　　(穆皇后后兄守禮生帝從姑長於太/祖家以謹厚見愛太祖遂以爲子)¶