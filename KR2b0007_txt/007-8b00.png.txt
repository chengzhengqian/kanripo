聽姦人賓客以亡其國歌之曰松耶柏耶住建共者客¶
耶疾建用客之不詳也(索隠曰謂不詳審用賓客/不知其善否也齊田氏亡)¶
　臣光曰從衡之説雖反覆百端然大要合從者六國¶
　之利也昔先王建萬國親諸侯使之朝聘以相交饗¶
　宴以相樂(樂音/洛)㑹盟以相結者無它欲其同心戮力¶
　以保家國也曏使六國能以信義相親則秦雖彊暴¶
　安得而亡之哉夫三晉者齊楚之藩蔽齊楚者三晉¶
　之根柢(柢都禮翻/乂丁計翻)形勢相資表裏相依故以三晉而¶