良娣為言泌曰此非人子所言願王姑置之勿以為先¶
倓不從　甲辰永王璘擅引兵東巡㳂江而下軍容甚¶
盛然猶未露割據之謀吳郡太守兼江南東路采訪使¶
李希言平牒璘詰其擅引兵東下之意(璘離珍翻守式/又翻詰去吉翻)¶
(使疏吏翻方鎮位/任等夷者平牒)璘怒分兵遣其將渾惟明襲希言於¶
吳郡(將即亮翻/呉郡蘇州)季廣琛襲廣陵長史淮南采訪使李成¶
式於廣陵(琛丑林翻廣陵郡/揚州長知兩翻)璘進至當塗希言遣其將¶
元景曜及丹徒太守閻敬之將兵拒之(今之當塗本漢/丹陽縣地晉分)¶