(一百十七卷晉安帝義/熈十二年説輸芮翻)為蠻人掠賣為奴終于禍及姚¶
泓此已然之效也魏主未以為然浩乃復陳天時(復扶/又翻)¶
以為南方舉兵必不利曰今兹害氣在揚州一也庚午¶
自刑先𤼵者傷二也(揚州於辰在丑而是嵗在午丑為/金庫午為火旺以火害金故害氣)¶
(在揚州嵗在庚午庚金也午/火也以火尅金故為自刑)日食晝晦宿值斗牛三也¶
熒惑伏于翼軫主亂及喪四也太白未出進兵者敗五¶
也(去年十一月朔日食於星紀之分宿値斗牛熒惑罰/星也所居之宿國受殃為死䘮寇亂翼軫楚之分野)¶
(屬荆州太白未出不利進/兵太白兵象也宿音秀)夫興國之君先脩人事次進¶