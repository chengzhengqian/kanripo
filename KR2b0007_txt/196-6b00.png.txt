命使者多齎金帛厯諸國市良馬魏徴諌曰可汗位未¶
定而先市馬彼必以為陛下志在市馬以立可汗為名¶
耳使可汗得立荷徳必淺(荷下/可翻)若不得立為怨實深諸¶
國聞之亦輕中國市或不得得亦非羙茍能使彼安寧¶
則諸國之馬不求自至矣上欣然止之乙毗咄陸可汗¶
與沙鉢羅葉䕶互相攻乙毗咄陸浸彊大西域諸國多¶
附之未㡬乙毗咄陸使石國吐屯擊沙鉢羅葉䕶擒之¶
以歸殺之(吐屯突厥官名使分主諸國沙鉢羅/葉䕶立見上卷十三年㡬居豈翻)　丙子¶