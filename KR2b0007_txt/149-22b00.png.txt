再拜言曰臣以家難(難乃/旦翻)輕來詣闕本國臣民皆已逃¶
散陛下恩隆天地乞兵送還本國誅翦叛逆收集亡散¶
臣當統帥遺民奉事陛下(帥讀/曰率)言不能盡别有啟陳仍¶
以啟授中書舍人常景以聞景爽之孫也(常爽見一百/二十三卷宋)¶
(文帝元/嘉六年)十一月己亥魏立阿那瓌為朔方公蠕蠕王賜¶
以衣服軺車(蠕人兖翻/軺音遥)禄恤儀衛一如親王時魏方彊¶
盛於洛水橋南御道東作四館道西立四里有自江南¶
來降者處之金陵館三年之後賜宅於歸正里自北夷¶