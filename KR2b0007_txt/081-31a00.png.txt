易稱潜龍勿用陽在下也(易乾之初/九爻辭)尋案舊典無賀龍¶
之禮帝從之　初陳羣以吏部不能審覈天下之士故¶
令郡國各置中正州置大中正皆取本土之人任朝廷¶
官德充才盛者為之使銓次等級以為九品(事見六十/九卷魏文)¶
(帝黄初/元年)有言行脩著則升之(行下/孟翻)道義虧缺則降之吏¶
部憑之以補授百官行之浸久中正或非其人姦敝日¶
滋劉毅上疏曰今立中正定九品高下任意榮辱在手¶
操人主之威福奪天朝之權埶(操千高翻/朝直遥翻)公無考校之¶