為然(晉都建康粮運皆仰三呉故欲先斷東/道王敦蘇峻之亂匡復之謀郗鍳為多)五月陶侃¶
率衆至尋陽議者咸謂侃欲誅庾亮以謝天下亮甚懼¶
用温嶠計詣侃拜謝侃驚止之曰庾元規乃拜陶士行¶
邪(陶侃字/士行)亮引咎自責風止可觀侃不覺釋然曰君侯¶
修石頭以擬老子(見上卷咸/和元年)今日反見求邪即與之談¶
宴終日遂與亮嶠同趣建康(趣七/喻翻)戎卒四萬旌旗七百¶
餘里鉦鼓之聲震於逺近蘇峻聞西方兵起用叅軍賈¶
寧計自姑孰還據石頭分兵以拒侃等乙未峻逼遷帝¶