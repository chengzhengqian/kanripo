揮使唐師翥將千餘人追之不及直抵朗州逵等乘其¶
疲乏伏兵縱擊士卒死傷殆盡師翥脱歸(翥章/恕翻)逵等黜¶
留後馬光賛(去年馬希萼以/子光贊鎮朗州)更以希萼兄子光惠知州¶
事(更工/衡翻)光惠希振之子也(希振馬殷之/嫡長子也)尋奉光惠為節¶
度使逵等與何敬真及諸軍指揮使張倣參决軍府事¶
希萼具以狀言於唐唐主遣使以厚賞招諭之逵等納¶
其賞縱其使不答其詔唐亦不敢詰也(使疏吏翻詰去/吉翻為王逵等)¶
(以朗州攻/潭州張本)　王彦超奏克徐州殺鞏廷美等(鞏廷美等/以無援敗)¶