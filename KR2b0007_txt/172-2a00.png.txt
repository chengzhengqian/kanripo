匹競為新巧朝衣夕弊(朝衣於/既翻)盛脩宫苑窮極壯麗所¶
好不常數毁又復(好呼到翻下/同數所角翻)百工土木無時休息夜¶
則然火照作寒則以湯為泥鑿晉陽西山為大像一夜¶
然油萬盆光照宫中(晉陽/宫也)每有災異㓂盗不自貶損唯¶
多設齋以為脩徳(後之有天下/者可以鍳矣)好自彈琵琶為無愁之¶
曲近侍和之者以百數民間謂之無愁天子(五代志帝/倚絃而歌)¶
(别採新聲為無愁曲音韻窈窕極於哀思使胡兒閹䆠/軰齊唱和之曲終樂闋無不殞涕雖行幸道路或時馬)¶
(上奏之樂往哀來竟/以亡國和戸卧翻)於華林園(鄴都有華林/園華如字)立貧兒村¶