璀詣行在謝罪(璀七/罪翻)請束身歸朝(朝直/遥翻)庚辰詔遣給事¶
中孔巢父齎先除懷光太子太保敕(懷光除見上/卷本年三月)詣河¶
中宣慰朔方將士悉復官爵如故(朔方將士懷/光所部也)　壬午¶
車駕至長安渾瑊韓遊瓌戴休顔以其衆扈從(從才/用翻)李¶
晟駱元光尚可孤以其衆奉迎歩騎十餘萬旌旗數十¶
里晟謁見上於三橋(見賢/遍翻)先賀平賊後謝収復之晩伏¶
路左請罪上駐馬慰撫爲之掩涕(爲于僞翻掩面/垂涕謂之掩涕)命左¶
右扶上馬(上時/掌翻)至宫毎閒日(閒讀曰閑唐世天子以隻/日視朝雙日謂之閑日)¶