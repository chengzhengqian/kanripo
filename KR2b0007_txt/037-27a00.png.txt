郡愁於徴發民棄城郭始流亡為盜賊并州平州尤甚¶
(并州部太原上黨上郡西河朔方五原雲中定襄鴈門/等郡余按此時未有平州漢末公孫度自號平州牧魏)¶
(始分幽州置平/州平字誤也)莽令七公六卿號皆兼稱將軍(七公四/輔及三)¶
(公也六卿羲和作士/秩宗典樂共工予虞)遣著武將軍逯並等鎭名都中郎¶
將繡衣執灋各五十五人分鎭縁邊大郡督大姦猾擅¶
弄兵者皆乘便為姦於外撓亂州郡(師古曰撓音火高/翻其字從手下同)¶
貨賂為市侵漁百姓莽下書切責之曰自今以來敢犯¶
此者輙捕繫以名聞然猶放縱自若北邊自宣帝以來¶