必繼老夫矣宏之退屯於梁也征南將軍范陽王虓遣¶
前長水校尉張奕領荆州(范陽王虓/鎮豫州)宏至奕不受代舉¶
兵拒宏宏討奕斬之時荆部守宰多缺(守式又/翻下同)宏請補¶
選詔許之宏叙功銓德(銓量也/選也)隨才授任人皆服其公¶
當(當丁/浪翻)宏表皮初補襄陽太守(姓譜皮姓樊/仲皮之後)朝廷以初¶
雖有功而望淺更以宏壻前東平太守夏侯陟為襄陽¶
太守宏下教曰夫治一國者宜以一國為心必若親姻¶
然後可用則荆州十郡(按晉志荆州統二十二郡時已/分襄陽武昌安成三郡屬江州)¶