引兵至劍州(復扶又/翻下同)屯于北山孟知祥梟夏魯竒首以¶
示之(梟堅/堯翻)魯竒二子從敬瑭在軍中泣請往取其首葬¶
之敬瑭曰知祥長者必葬而父(長知兩翻/而汝也)豈不愈於身¶
首異處乎(言知祥若收葬之則身首猶合於一處/若取葬其首而身在敵中必異處也)既而¶
知祥果收葬之敬瑭與趙廷隠戰不利復還劍門　丙¶
戌加髙從誨兼中書令　東川歸合州于武信軍(合州/本武)¶
(信巡屬東川先取合州今/西川取遂州故歸之武信)　初鳳翔節度使朱𢎞昭諂¶
事安重誨連得大鎮重誨過鳳翔𢎞昭迎拜馬首館於¶