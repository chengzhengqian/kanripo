侯忠出其右司馬師纂等出其左忠纂戰不利並引還¶
曰賊未可擊艾怒曰存亡之分在此一舉何不可之有¶
叱忠纂等将斬之忠纂馳還更戰大破斬瞻及黄崇瞻¶
子尚歎曰父子荷國重恩(荷下/可翻)不早斬黄皓使敗國殄¶
民用生何為䇿馬冒陳而死(杜佑曰漢州徳陽縣鄧艾/破諸葛瞻於此因為京觀)¶
(敗補/邁翻)漢人不意魏兵卒至不為城守調度(卒讀曰猝/調徒弔翻)聞¶
艾已入平土百姓擾擾皆迸山澤不可禁制(迸北/孟翻)漢主¶
使羣臣㑹議或以蜀之與吳本為與國宜可奔吳或以¶