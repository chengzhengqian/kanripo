(馬最難孰易曰鬼魅最易狗馬人/所知也故難鬼魅無形故易也)宜收藏圖䜟一禁絶¶
之則朱紫無所眩典籍無瑕玷矣　秋七月鍾羌良封¶
等復冦隴西漢陽(復扶/又翻)詔拜前校尉馬賢為謁者鎮撫¶
諸種(種章/勇翻)冬十月䕶羌校尉馬續遣兵擊良封破之¶
十一月壬寅司徒劉崎司空孔扶免用周舉之言也(崎/丘)¶
(宜/翻)乙巳以大司農黄尚為司徒光禄勲河東王卓為司¶
空　耿䝿人數為耿氏請(為于/偽翻)帝乃紹封耿寳子箕為¶
牟平侯(耿寳貶死事見上/卷安帝延光四年)¶