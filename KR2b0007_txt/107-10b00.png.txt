左袵吾忍不救之邪乃與同郡索嘏起兵應穆(索昔/各翻)運¶
粟三萬石以餉之穆以瑀為太府左長史軍師将軍嘏¶
為敦煌太守既而穆聽䜛言引兵攻嘏瑀諌不聽出城¶
大哭舉手謝城曰吾不復見汝矣(復扶/又翻)還而引被覆面¶
(覆敷/又翻)不與人言不食而卒(卒子/恤翻)吕光聞之曰二虜相攻¶
此成禽也不可以憚屢戰之勞而失永逸之機也(一勞/永逸)¶
(古語/有之)遂帥步騎二萬攻酒泉克之進屯凉興(凉興郡河/西張氏置)¶
(在唐𤓰州/常樂縣界)穆引兵東還未至衆潰穆單騎走騂馬令郭¶