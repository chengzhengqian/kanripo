(謂中國無主已爲士民所/推遂承人乏而即尊位也)改司州為中州建留臺於龍¶
都(趙置司州於鄴燕初都龍城時遷/于薊故建留臺於龍城謂之龍都)以𤣥菟太守乙逸¶
爲尚書專委留務(莵同/都翻)　秦丞相雄攻王擢于隴西擢¶
奔凉州雄還屯隴東(隴東漢/汧縣地)張重華以擢為征虜將軍¶
秦州刺史特寵待之(重華寵待王擢以圗秦隴/豈知擢非苻雄之敵也)¶
九年春正月乙夘朔大赦　二月庚子燕主雋立其妃¶
可足渾氏為皇后(為可足渾后亂燕張本/可足渾北方三字姓)世子曄為皇¶
太子皆自龍城遷于薊宫　張重華遣将軍張𢎞宋修¶