曜怒以為助逆而囚之盡殺徐彭等尸諸市十日乃投¶
於水於是巴衆盡反推巴酋句渠知為主自稱大秦改¶
元曰平趙四山氐𦍑巴羯應之者三十餘萬關中大亂¶
城門晝閉子逺又從獄中上表諫爭(爭讀/曰諍)曜手毁其表¶
曰大荔奴(大荔戎種落之名/子逺葢戎出也)不憂命在須臾猶敢如此¶
嫌死晚邪叱左右速殺之中山王雅郭汜朱紀呼延晏¶
等諫曰子逺幽囚禍在不測猶不忘諫爭(汜音祀爭/讀曰諍)忠¶
之至也陛下縱不能用奈何殺之若子逺朝誅臣等亦¶