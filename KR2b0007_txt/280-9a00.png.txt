而貴者且不自保(石敬瑭身為帝壻可謂親矣官為中/書令建節縂兵専制北面可謂貴矣)¶
况疎賤乎其亡可翹足而待何彊之有敬瑭悦委以軍¶
事振武西北巡檢使安重榮戍代北(歐史安重榮為振/武巡邊指揮使)¶
帥歩騎五百奔晉陽(帥讀曰/率下同)重榮朔州人也以宋審䖍¶
為寧國節度充侍衛馬軍都指揮使(石敬瑭既不受代/故使宋審䖍領節)¶
(掌宿衛審䖍唐主/振鳯翔時牙將)　天雄節度使劉延皓恃后族之勢¶
驕縱(劉延皓唐/主后弟)奪人財産減將士給賜宴飲無度捧聖¶
都虞候張令昭因衆心怨怒謀以魏博應河東癸丑未¶