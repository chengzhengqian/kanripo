賜爵闗内侯金六十斤田十頃布告天下天下莫應是¶
時列侯以百數皆莫求從軍擊越㑹九月嘗酎祭宗廟¶
列侯以令獻金助祭少府省金金有輕及色惡者上皆¶
令劾以不敬奪爵者百六人(如淳曰漢儀注王子為侯/嵗以黄金甞酎於漢廟皇)¶
(帝臨受獻金金少不如斤兩色惡王削縣侯免國余據/當時失侯者列侯王子侯共一百六人盖不特王子侯)¶
(有酎金也酎直又翻/省悉景翻劾户槩翻)辛巳丞相趙周坐知列侯酎金輕¶
下獄自殺(下遐/嫁翻)　丙申以御史大夫石慶為丞相封牧¶
丘侯(思澤侯表牧丘/侯食邑平原)時國家多事桑𢎞羊等致利王温¶