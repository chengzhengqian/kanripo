(髪/)汝當愧之何論得失汝親太后之子特承慈愛但當¶
自勉無論他人　夏四月乙卯齊遣侍中薛孤康買弔¶
於周(薛孤虜/複姓)且㑹葬初齊世祖為胡后造珠裙袴(為于/偽翻)¶
(下/同)所費不可勝計(勝音/升)為火所焚至是齊主復為穆后¶
營之(復扶/又翻)使商胡齎錦綵三萬與弔使偕往市珠(使疏/吏翻)¶
周人不與齊主竟自造之及穆后愛衰其侍婢馮小憐¶
大幸拜為淑妃與齊主坐則同席出則並馬誓同生死¶
　五月庚申周葬文宣皇后於永固陵周主跣行至陵¶