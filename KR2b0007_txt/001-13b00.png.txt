(此葢因耳學而致疑括地志成於唐之魏王泰泰者太/宗之愛子羅致天下一時名儒以作此書其考據宜詳)¶
(當取以/為據)絺疵謂智伯曰韓魏必反矣智伯曰子何以知¶
之絺疵曰以人事知之夫從韓魏之兵以攻趙趙亡難¶
必及韓魏矣(夫音扶難/乃旦翻)今約勝趙而三分其地城不没¶
者三版人馬相食城降有日而二子無喜志有憂色是¶
非反而何明日智伯以絺疵之言告二子二子曰此夫¶
讒人欲為趙氏游説使主疑於二家而懈於攻趙氏也¶
不然夫二家豈不利朝夕分趙氏之田而欲為危難不¶