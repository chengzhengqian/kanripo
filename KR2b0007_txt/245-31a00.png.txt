無得相告言及相恐愒見亡匿者勿復追捕(愒許葛翻/見賢遍翻)¶
(復扶/又翻)三日内各聽自歸本司時禁軍暴横(横户/孟翻)京兆尹¶
張仲方不敢詰宰相以其不勝任(勝音/升)出為華州刺史¶
(華户/化翻)以司農卿薛元賞代之元賞常詣李石第聞石方¶
坐聽事與一人争辯甚喧元賞使覘之(覘丑/廉翻)云有神䇿¶
軍將訴事元賞趨入責石曰相公輔佐天子紀綱四海¶
今近不能制一軍將使無禮如此何以鎮服四夷即趨¶
出上馬命左右擒軍將俟於下馬橋(閣本大明宫圗下/馬橋在建福門北)¶