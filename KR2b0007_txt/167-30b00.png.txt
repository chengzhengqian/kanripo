(祝穆曰皖水自霍山縣流入經懐寧縣北二里又東南/流三百四十里入大江吳地志皖口今舒州之山口鎮)¶
(將即亮翻/皖戶板翻)　齊髙德政與楊愔同為相愔常忌之(髙德/政事)¶
(齊主於初濳禪代之際又德政勸/成之權利所集故為楊愔所忌)齊主酣飲德政數彊¶
諫(數所/角翻)齊主不悦謂左右曰髙德政恒以精神凌逼人¶
(恒戶/登翻)德政懼稱疾欲自退帝謂楊愔曰我大憂德政病¶
對曰陛下若用為冀州刺史病當自差(差叱駕翻病差/猶言病瘳也)¶
帝從之德政見除書即起帝大怒召德政謂曰聞爾病¶
我為爾針(醫家按穴用針可以愈/疾故云然為于偽翻)親以小刀刺之血流¶