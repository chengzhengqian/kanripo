都招討(以伐/岐也)　晉王以李嗣源閻寶兵少未足以敵契¶
丹辛未更命李存審將兵益之　蜀飛龍使唐文扆居¶
中用事(扆隱/豈翻)張格附之與司徒判樞密院事毛文錫爭¶
權文錫將以女適左僕射兼中書侍郎同平章事庾傳¶
素之子㑹親族于樞密院用樂不先表聞蜀主聞樂聲¶
怪之文扆從而譖之八月庚寅貶文錫茂州司馬其子¶
司封員外郎詢流維州籍没其家貶文錫弟翰林學士¶
文晏為榮經尉(榮經漢嚴道縣地唐武德四年置榮經/縣屬雅州九域志在州南一百一十里)¶