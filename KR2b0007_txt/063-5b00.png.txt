内紹乃分授所統為三都督使授及郭圖淳于瓊各典一¶
軍騎都尉清河崔琰諌曰天子在許民望助順不可攻¶
也紹不從許下諸將聞紹將攻許皆懼曹操曰吾知紹¶
之為人志大而智小色厲而膽薄忌克而少威(少詩沼/翻下以)¶
(少/翻)兵多而分畫不明將驕而政令不壹(將即/亮翻)土地雖廣¶
糧食雖豐適足以為吾奉也孔融謂荀彧曰紹地廣兵¶
強田豐許攸智士也為之謀審配逢紀忠臣也(逢皮/江翻)任¶
其事(任音/壬)顔良文醜勇將也統其兵殆難克乎彧曰紹¶