(八品常從郎正九品奉信郎從九品各五/十人洛都羅城門正南曰建國上時掌翻)帝大怒先解¶
其頥然後斬之(説文頥/□也)　戊辰馮翊孫華舉兵為盗(隋/志)¶
(馮翊郡後魏置華州西/魏改曰同州帝改為郡)虞世基以盗賊充斥請發兵屯¶
洛口倉(大業二年/置洛口倉)帝曰卿是書生定猶恇怯(恇音/匡)戊辰¶
車駕至鞏勑有司移箕山公路二府於倉内(鞏縣屬河/南郡新唐)¶
(志河南有府三十九有鞏洛府無箕山公/路二府疑移於倉内後遂并為鞏洛府也)仍令築城以¶
備不虞至汜水(汜音/似)奉信郎王愛仁復上表請還西京¶
帝斬之而行至梁郡(帝改宋州為梁/郡復扶又翻)郡人邀車駕上書¶