王偉卒　丁巳魏以趙郡王諶為太尉(諶氏/壬翻)南陽王寶¶
炬為太保　魏爾朱兆之入洛也(兆入洛見一百/五十四卷二年)焚太¶
常樂庫鐘磬俱盡節閔帝詔録尚書事長孫稚太常卿¶
祖瑩等更造之至是始成命曰大成樂　魏青州民耿¶
翔聚衆冦掠三齊(三齊因秦漢/舊名言之)膠州刺史裴粲專事髙¶
談不為防禦夏四月翔掩襲州城(魏永安二年置膠州/治東武城領東武髙)¶
(宻平昌郡東武城今/宻州諸城縣是也)左右白賊至粲曰豈有此理左右¶
又言已入州門粲乃徐曰耿王来可引之聽事自餘部¶