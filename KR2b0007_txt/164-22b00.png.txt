水戰之備(復扶/又翻)丁丑僧辯至姑孰子鑒帥歩騎萬餘人¶
度洲於岸挑戰又以鵃䑠千艘載戰士(類篇曰鵃䑠船/長貌玉篇曰鵃)¶
(䑠小船也集韻鵃丁了翻䑠胡鳥翻按王僧辯𫝊鵃䑠/其中載士兩邉悉八十棹棹手皆越人去來趣襲㨗過)¶
(風電葢今之水哨馬即其類梁考異/曰典略作烏鵲舫千艘今從  書)僧辯麾細船皆令¶
退縮留大艦夾泊兩岸子鑒之衆謂水軍欲退爭出趨¶
之(趨七/喻翻)大艦斷其歸路(斷音/短)鼓譟大呼合戰中江(呼火/故翻)¶
子鑒大敗士卒赴水死者數千人子鑒僅以身免收散¶
卒走還建康據東府僧辯留虎臣將軍莊丘慧達鎭姑¶