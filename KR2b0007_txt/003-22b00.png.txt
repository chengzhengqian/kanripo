(之更名臨晉應劭曰臨晉水故名臣瓉曰晉水在河之/東北縣在河之西不得臨晉水舊説秦築高壘以臨晉)¶
(國故曰臨晉章懷太子賢曰臨晉故城在今同州朝邑/縣西南予按唐書地理志蒲州有臨晉縣宋白曰漢臨)¶
(晉縣在今臨晉縣東南十八里故解城是也後魏改為/北解縣周省隋分猗氏縣置桑泉縣唐天寳十二載改)¶
(臨晉縣天寳之改縣必有所據則應劭臨晉水之説未/可厚非秦之臨晉在河西臣瓉章懷之説皆是也更工)¶
(衡翻應乙陵翻瓉藏旱翻朝/直遥翻解户買翻載祖亥翻)　趙武靈王納吳廣之女¶
孟姚(吳姓以/國為氏)有寵是為惠后(孔穎達曰后後也言其後/于天子亦以廣後𦙍也戰)¶
(國諸侯僣王亦/稱其夫人為后)生子何(為立何而長子章爭/國張本長知兩翻)¶
六年秦初置丞相以樗里疾為右丞相(應劭曰丞者承/也相者助也荀)¶