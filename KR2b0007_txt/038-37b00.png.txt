觀其來議者皆有深計大慮王公之才與之并合必成¶
大功此天所以祐吾屬也下江諸將雖屈彊少識(屈彊/梗戾)¶
(貌屈音居勿翻彊音/其兩翻少詩沼翻)然素敬常乃皆謝曰無王將軍吾¶
屬㡬陷於不義(㡬居/希翻)即引兵與漢軍新市平林合於是¶
諸部齊心同力銳氣益壯縯大饗軍士設盟約休卒三¶
日分為六部十二月晦潛師夜起襲取藍鄉盡獲其輜¶
重(重直/用翻)¶
　資治通鑑卷三十八¶