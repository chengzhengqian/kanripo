己酉大赦　夏四月大疫　崇華殿災(是嵗復修改崇/華曰九龍殿引)¶
(榖水過九龍前為玉井綺/欄蟾蜍含受神龍吐出)　諸葛亮至郿(郿音媚/又音眉)軍於¶
渭水之南司馬懿引軍渡渭背水為壘以拒之(背蒲/妹翻)謂¶
諸將曰亮若出武功依山而東誠為可憂若西上五丈¶
原(水經注五丈原在郿縣西渭水逕其北又亮/與步隲書曰原在武功西十里上時掌翻)諸將無¶
事矣亮果屯五丈原雍州刺史郭淮言於懿曰(雍於/用翻)亮¶
必爭北原宜先據之議者多謂不然淮曰若亮跨渭登¶
原連兵北山隔絶隴道揺盪民夷(盪徒/朗翻)此非國之利也¶