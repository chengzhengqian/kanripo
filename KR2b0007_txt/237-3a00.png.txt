征蜀之選及詔用崇文皆大驚(髙崇文雖不足以望韓/信而亦能動時人之驚)¶
(者所居之/地然也)上與杜黄裳論及藩鎮黄裳曰德宗自經憂¶
患務為姑息不生除節帥(帥所/類翻)有物故者先遣中使察¶
軍情所與則授之中使或私受大將賂歸而譽之(譽音/余)¶
即降旄鉞未嘗有出朝廷之意者陛下必欲振舉綱紀¶
宜稍以法度裁制藩鎮則天下可得而理也上深以為¶
然於是始用兵討蜀以至威行兩河皆黄裳啓之也(史/言)¶
(杜黄裳開憲宗削平藩鎮/之畧其功不在裴度下)髙崇文屯長武城練卒五千¶