愧汗出沾背上問左丞相平平曰有主者上曰主者謂¶
誰曰陛下即問決獄責廷尉(廷尉掌刑辟故/決獄當問之)問錢穀責¶
治粟内史(班表治粟内史秦官掌穀貨故錢穀出/入當問之武帝太初元年改為大司農)上曰¶
茍各有主者而君所主者何事也平謝曰陛下不知其¶
駑下(師古曰駑凡馬之稱非駿/者也故以自喻駑音奴)使待罪宰相宰相者上¶
佐天子理隂陽順四時下遂萬物之宜外鎮撫四夷諸¶
侯内親附百姓使卿大夫各得任其職焉帝乃稱善右¶
丞相大慚出而讓陳平曰君獨不素教我對陳平笑曰¶