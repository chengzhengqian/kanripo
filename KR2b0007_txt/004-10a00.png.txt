之戰於濟西(相息亮翻將即亮翻湣讀曰閔水經濟水/東北過壽張縣西界北逕須昌榖城臨邑)¶
(縣西又北逕北平隂城西又東北過盧縣北皆/齊地也濟西地在濟水之西濟子禮翻下同)齊師大¶
敗樂毅還秦韓之師分魏師以略宋地部趙師以收河¶
間(秦韓與齊隔遠故先還其師宋地近於魏故使略之/河間近於趙故以方略部趙取之此其部分非人所)¶
(能及也宋地齊/滅宋所取之地)身率燕師長驅逐北劇辛曰齊大而燕¶
小(燕因肩翻/劇竭㦸翻)頼諸矦之助以破其軍宜及時攻取其邊¶
城以自益此長乆之利也(劇竭㦸/翻姓也)今過而不攻以深入¶
為名無損於齊無益於燕而結深怨後必悔之樂毅曰¶