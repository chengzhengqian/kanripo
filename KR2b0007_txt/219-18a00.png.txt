(更名屬太原府井陘闗在其東葦/澤闗在其東北皆通山東之道)别將慕容溢張奉璋¶
邀擊盡殺之思明圍太原月餘不下乃選驍鋭為遊兵¶
戒之曰我攻其北則汝濳趣其南攻東則趣西有隙則¶
乗之(趣七/喻翻)而光弼軍令嚴整雖冦所不至警邏未嘗少¶
懈賊不得入光弼購募軍中苟有小技皆取之隨能使¶
之人盡其用得安邊軍錢工三善穿地道(安邊軍在蔚/州興唐縣蔚)¶
(州有銅冶有錢官故有/錢工時得其三人也)賊於城下仰而侮詈光弼遣人¶
從地道中曳其足而入臨城斬之自是賊行皆視地賊¶