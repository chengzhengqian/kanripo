(江郡趣七喻翻又逡須翻九考異曰實録八月乙丑已/云遣孝恭率兵趣江州至  月戊子又云蓋因徐紹宗)¶
(等侵邊而/言之也)嶺南道大使李靖以交廣泉桂之衆趣宣州¶
(宣州宣/城郡)懷州總管黄君漢出譙亳齊州總管李世勣出¶
淮泗(自泗水/入淮也)以討輔公祏孝恭將發與諸將宴集命取¶
水忽變為血在坐者皆失色(坐徂/卧翻)孝恭舉止自若曰此¶
乃公祏授首之徴也飲而盡之衆皆悦服　丙寅吐谷¶
渾内附(吐從暾入/聲谷音浴)　辛未突厥陷原州之善和鎮癸酉¶
又寇渭州(渭州隴/西郡)　髙開道以奚侵幽州州兵擊却之¶