碎羊骨(魏紀云能以指彈辟羊髆骨羊骨唯髆/骨頗脆他骨未易彈碎也彈徒丹翻)射禽獸¶
無不命中(先命其處而後射中之/謂之命中射而亦翻)及年十五遂不復畋¶
獵(復扶又/翻下同)帝謂内官曰時事不可以不直書人主威福¶
在已無能制之者若史䇿復不書其惡將何所畏忌邪¶
(自此以上史言/魏孝文徳美)彭城王勰與任城王澄謀以陳顯逹去¶
尚未逺恐其覆相掩逼(覆反也恐凶問外露陳顯/逹知之反兵追掩以相逼)乃秘¶
不發䘮徙御卧輿唯二王與左右數人知之勰出入神¶
色無異奉膳進藥可决外奏一如平日數日至宛城(宛/於)¶