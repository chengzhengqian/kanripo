弭議郎蔡邕對曰臣伏思諸異皆亡國之怪也天於大¶
漢殷勤不已故屢出祅變以當譴責(祅與妖同/於驕翻)欲令人¶
君感悟改危即安今蜺墮雞化皆婦人干政之所致也¶
前者乳母趙嬈貴重天下(嬈奴/鳥翻)讒諛驕溢續以永樂門¶
史霍玉(永樂門史董太/后宫官樂音洛)依阻城社又為姦邪今道路紛¶
紛復云有程大人者(宫中耆宿皆稱中/大人復扶又翻)察其風聲將為¶
國患宜髙為隄防明設禁令深惟趙霍以為至戒今太¶
尉張顥為王所進光祿勲偉璋有名貪濁(偉姓/璋名)又長水¶