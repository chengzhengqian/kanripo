(禁軍乗飛龍廐馬者也武后置仗内/六閑一曰飛龍以中官為内飛龍使)擊斬縡捕其黨皆¶
擒之國忠以狀白上曰鉷必預謀上以鉷任遇深不應¶
與同逆李林甫亦為之辯解(為于/偽翻)上乃特命原銲不問¶
然意欲鉷表請罪之使國忠諷之鉷不忍上怒㑹陳希¶
烈極言鉷大逆當誅戊子敕希烈與國忠鞫之仍以國¶
忠兼京兆尹於是任海川韋㑹等事皆發獄具鉷賜自¶
盡銲杖死於朝堂(朝直/遥翻)鉷子凖偁流嶺南(偁齒/繩翻)尋殺之¶
有司籍其第舍數日不能徧鉷賓佐莫敢窺其門獨采¶