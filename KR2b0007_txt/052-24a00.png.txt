聞明府之言乃嬰等更生之辰也乃辭還營明日將所¶
部萬餘人與妻子面縛歸降(冦考異曰帝紀九月張嬰/  郡縣又云是嵗嬰詣綱)¶
(降按張綱傳云冦亂十餘年則非今年九月始冦/郡縣也袁紀置嬰降事於八月下十月上今從之)綱單¶
車入嬰壘大㑹置酒為樂(樂音/洛)散遣部衆任從所之親¶
為卜居宅相田疇(賢曰相視也田並畔曰/疇為于偽翻相息亮翻)子孫欲為吏¶
者皆引召之人情悦服南州晏然朝廷論功當封梁冀¶
遏之在郡一嵗卒(卒子/恤翻)張嬰等五百餘人為之制服行¶
喪(為于/偽翻)送到犍為(犍居/言翻)負土成墳詔拜其子續為郎中¶