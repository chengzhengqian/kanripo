(人猶有/言姓)潛行水底齎勑入城城中始知有外援勇氣百¶
倍楊大眼勇冠軍中将萬餘騎來戰所向皆靡叡結車¶
為陳(冠古玩翻将即亮翻/騎奇寄翻陳讀曰陣)大眼聚騎圍之叡以彊弩二¶
千一時俱𤼵洞甲穿中(中如/字)殺傷甚衆矢貫大眼右臂¶
大眼退走明旦英自帥衆來戰(帥讀/曰率)叡乗素木輿執白¶
角如意以麾軍(如意/&KR0008;翻)一日數合英乃退魏師復夜來攻¶
城(復扶/又翻)飛矢雨集叡子黯請下城以避箭叡不許軍中¶
驚叡於城上厲聲呵之乃定(此確鬭也兩軍營壘相逼/旦暮接戰勇而無剛者不)¶