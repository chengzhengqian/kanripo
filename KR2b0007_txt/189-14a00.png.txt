信曰我固知汝不辦事世勣曰吾不惜餘生與兄俱死¶
但既以此身許國事無兩遂且吾死之後誰復視兄之¶
妻子乎(復扶/又翻)乃割股肉以㗖雄信曰使此肉隨兄為土¶
庻幾不負昔誓也(幾居/希翻)士民疾朱粲殘忍競投瓦礫擊¶
其尸須㬰如冢(礫郎/擊翻)囚韋節楊續長孫安世等十餘人¶
送長安(長孫之長/知兩翻)士民無罪為世充所囚者皆釋之所¶
殺者祭而誄之(古者卿大夫殁則君命有司累其功徳/為文以哀之曰誄今誄之者哀其無罪)¶
(而死也誄/魯水翻)初秦王府屬杜如晦叔父淹事王世充淹素¶