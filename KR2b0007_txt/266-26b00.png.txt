以李存璋為河東軍城使馬步都虞侯先王之時多寵¶
借胡人及軍士侵擾市肆(先王謂/李克用)存璋既領職執其尤¶
暴横者戮之(横户/孟翻)旬月間城中肅然　吳越王鏐遣兵¶
攻淮南甘露鎮以救信州(牽制淮南之兵使之/不得急攻危仔倡)　蜀中¶
書令王宗佶於諸假子為最長(王宗佶本姓甘王建為/忠武軍卒掠得之養以)¶
(為子及長為將數/有功長知兩翻)且恃其功專權驕恣唐道襲已為樞¶
密使宗佶猶以名呼之道襲心衘之而事之逾謹宗佶¶
多樹黨友蜀主亦惡之(惡烏/路翻)二月甲辰以宗佶為太師¶