於刺譏故爭飾詐偽以希虚譽斯所以致日月失行之¶
應也夫物暴長者必夭折功卒成者必亟壞(夭於紹翻/卒讀曰猝)¶
如摧長乆之業而造速成之功非陛下之福也願陛下¶
遊意於經年之外望治於一世之後(孔子曰如有王者/必世而後仁三十)¶
(年為一世/治直吏翻)天下幸甚帝采其言自是牧守代易頗簡¶
十二月壬辰大司空宋𢎞免　癸巳詔曰頃者師旅未¶
解用度不足故行十一之税(謂十分而/税其一也)今糧儲差積其¶
令郡國收見田租三十税一如舊制(賢曰景帝二年令/田租三十而税一)¶