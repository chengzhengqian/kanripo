(相息/亮翻)禄東賛性明逹嚴重行兵有法吐蕃所以彊大威¶
服氐𦍑皆其謀也　六月髙侃擊突厥至阿息山車鼻¶
可汗召諸部兵皆不赴與數百騎遁去侃帥精騎追至¶
金山擒之以歸其衆皆降(騎竒寄翻帥讀/曰率降户江翻)　初阿史那¶
　爾虜龜茲王布失畢立其弟為王(事見太宗貞/觀二十六年)唐兵¶
既還其酋長爭立更相攻擊(酋慈由翻長知/兩翻更工衡翻)秋八月壬¶
午詔復以布失畢為龜茲王(復扶/又翻)遣歸國撫其衆　九¶
月庚子髙侃執車鼻可汗至京師釋之拜左武衛將軍¶