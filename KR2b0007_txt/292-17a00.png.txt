午斬之於崇禮門(趙季札雖誅無救於秦鳳之䘮/失是以用人當審之於其初也)　六¶
月庚子上親録囚於内苑有汝州民馬遇父及弟為吏¶
所寃死屢經覆按不能自伸上臨問始得其實人以為¶
神由是諸長吏無不親察獄訟(史言帝明謹於/庻獄長知兩翻)　壬寅¶
西師與蜀李廷珪等戰于威武城東不利(威武城前蜀/所築也在鳳)¶
(州東/北)排陳使濮州刺史胡立等為蜀所擒(陳讀曰陣/濮博木翻)丁¶
未蜀主遣間使如北漢及唐(間古莧翻/使䟽吏翻)欲與之俱出兵¶
以制周北漢主唐主皆許之己酉以彰信節度使韓通¶