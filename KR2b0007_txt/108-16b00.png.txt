未知衆心何如耳果能若是吾敢愛死乃帥騎進戰益¶
州詰歸亦勒兵繼之大敗定兵(敗補/邁翻)殺定及崇斬首萬¶
七千級(穆帝永和七年秦王健改元/即位歴六主四十三年而亡)乾歸於是盡有隴¶
西之地(乞伏始/得秦州)定無子其叔父佛狗之子盛先守仇池¶
自稱征西將軍秦州刺史仇池公諡定為武王仍遣使¶
來稱藩(使疏/吏翻)秦太子宣犇盛分氐羌為二十部䕶軍各¶
為鎮戍不置郡縣　燕主垂東巡陽平平原命遼西王¶
農濟河與安南將軍尹國畧地青兖農攻廪丘國攻陽¶