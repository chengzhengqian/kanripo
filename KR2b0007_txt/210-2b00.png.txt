(靜州嚴善思免死而流此夙/依嬖倖今從亂又得以偷生)　萬騎恃討諸韋之功多¶
暴横(騎竒寄翻/横户孟翻)長安中苦之詔並除外官又停以户奴¶
為萬騎(户奴為萬騎盖必/起於永昌之後)更置飛騎𨽻左右羽林(更工/衡翻)¶
　姚元之宋璟及御史大夫畢構上言先朝斜封官悉¶
宜停廢(璟瑟影翻上時/掌翻朝直遥翻)上從之癸巳罷斜封官凡數千¶
人(斜封官見上卷/中宗景龍三年)　刑部尚書同中書門下三品裴談¶
貶蒲州刺史(舊志蒲州京師東北三/百二十四里尚辰羊翻)　贈蘇安恒諫議¶
大夫(蘇安恒死見二百八卷中/宗景龍元年恒户登翻)　九月辛未以太子少¶