曰君輩倚楊右相如泰山吾以為冰山耳若皎日既出¶
君輩得無失所恃乎遂隠居嵩山國忠以司勲貟外郎¶
崔圎為劒南留後徴魏郡太守吉温為御史中丞充京¶
畿闗内採訪等使(魏郡魏州京畿闗内先置/兩採訪使今令温兼充)温詣范陽¶
辭安祿山(魏郡屬河北道采訪使時/祿山兼采訪使故温往辭)祿山令其子慶緒¶
送至境為温控馬出驛數十步(為于/偽翻)温至長安凡朝廷¶
動靜輒報祿山信宿而達　十二月楊國忠欲收人望¶
建議文部選人無問賢不肖選深者留之依資據闕注¶