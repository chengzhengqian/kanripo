(煌質/音致)後阿羅多復從匈奴中還與卑君爭國(復扶/又翻)頗收¶
其國人戊校尉嚴詳慮其招引北虜將亂西域乃開信¶
告示(開信者開以/丹青之信)許復為王阿羅多乃詣詳降(降户/江翻)於¶
是更立阿羅多為王將卑君還敦煌以後部人三百帳¶
與之(西域傳曰帳者猶中/國之户數也將如字)¶
二年春正月甲午赦天下　二月辛丑復聽刺史二千¶
石行三年喪(安帝建光元年斷行三/年喪事見四十九卷)　癸卯京師地震¶
　夏蝗　東海朐山崩(賢曰朐山在今/海州朐山縣南)　乙卯封乳母¶