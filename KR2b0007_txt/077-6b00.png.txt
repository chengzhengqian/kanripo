州郡之命母終毁瘁(瘁秦醉翻/病勞也)杖而後起徐州刺史吕¶
䖍檄為别駕委以州事州界清靜政化大行時人歌之¶
曰海沂之康實賴王祥(徐州之地東際海西/北距泗沂故曰海沂)邦國不空¶
别駕之功　十一月吳孫綝遷大将軍綝負貴倨傲多¶
行無禮峻從弟憲嘗與誅諸葛恪(與讀/曰預)峻厚遇之官至¶
右将軍無難督平九官事(九官即九卿也魏明帝太和/二年呉主還建業留尚書九)¶
(官于/武昌)綝遇憲薄於峻時憲怒與将軍王惇謀殺綝事泄¶
綝殺惇憲服藥死¶