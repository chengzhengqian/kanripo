姬妾及左右宿洪池别墅(洪池即漢之鴻池在洛陽東/二十里田廬曰墅今人謂之)¶
(别業晉人以來徃徃治池/館觀㳺於其中墅承與翻)遣劉小茍奉啟云檢行田收¶
(行下/孟翻)小茍至北邙已逢軍人怪小茍赤衣欲殺之小茍¶
困廹言欲告反乃緩之或謂禧曰殿下集衆圖事見意¶
而停(言意趣已𤼵見而/中止也見賢遍翻)恐必漏泄今夕何宜自寛禧曰¶
吾有此身應知自惜豈待人言又曰殿下長子已濟河¶
兩不相知豈不可慮禧曰吾已遣人追之計今應還時¶
通已入河内列兵仗放囚徒矣于烈遣直閤叔孫矦將¶