出迎魏主於北邙流涕謝罪帝慰勞之(勞力/到翻)庚午帝入¶
居蕐林園大赦以爾朱兆為車騎大將軍儀同三司(賞/硤)¶
(石之/功也)北来軍士及隨駕文武諸立義者加五級河北報¶
事之官及河南立義者加二級(報事謂報敵/情曲折者)壬申加大¶
丞相榮天柱大將軍增封通前二十萬戸(天柱前無此/號魏主以爾)¶
(朱榮功髙特置以寵之榮先以平葛榮之功/増封至十萬戸今又增為二十萬戸以賞之)北海王顥¶
自轘轅南出至臨潁(臨潁縣自漢以来/屬潁川郡轘音環)從騎分散(從才/用翻)¶
(騎奇/寄翻)臨潁縣卒江豐斬之癸酉傳首洛陽臨淮王彧復¶