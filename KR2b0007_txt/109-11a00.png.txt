(以繩挽板屋上竿首以窺城中板屋方四尺高五尺有/十二孔四面别布車可進退圜城而行於營中逺視如)¶
(鳥之巢亦/謂之巢車)臨城諭之曰慕容寳已棄汝走汝曹百姓空¶
自取死欲誰為乎(為于/偽翻)皆曰羣小無知恐復如參合之¶
衆(復扶又翻/下復出同)故茍延旬月之命耳珪顧王建而唾其面¶
(唾土賀翻王建既鼔成參合之誅又沮/止珪乘夜入中山失計者再故唾其面)使中領將軍長¶
孫肥左將軍李栗將三千騎追寳至范陽不及破其新¶
城戍而還(前漢志中山國有北新城縣郡國志涿郡有/北新城縣晉省水經註新城縣在武遂縣南)¶
(燕督亢/之地也)　甲寅尊皇太后李氏為太皇太后戊午立皇¶