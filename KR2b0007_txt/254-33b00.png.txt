州刺史米誠奔河中温遂據之(為朱温以同/州歸國張本)　己卯以¶
太子少傅分司鄭畋為司空兼門下侍郎同平章事召¶
詣行在軍務一以諮之以王鐸判户部事　朱温冦河¶
中王重榮擊敗之(敗補/邁翻)以李昌言為京城西面都統朱¶
玫為河南都統(朱玫時鎮邠寕安得出關東統河南諸/鎮此河南葢自龍門河東至蒲津一帯)¶
(大河南/岸也)　涇原節度使胡公素薨軍中請命於都統王¶
鐸承制以大將張鈞為留後　李克用冦蔚州(蔚紆/勿翻)三¶
月振武節度使契苾璋奏與天徳大同共討克用詔鄭¶