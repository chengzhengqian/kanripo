詣懸瓠(將即/亮翻)劉藻髙聰免死徙平州(魏平州治肥如城/領遼西北平二郡)¶
傅永奪官爵黜王肅為平南將軍肅表請更遣軍救渦¶
陽魏主報曰觀卿意必以藻等新敗故難於更往朕今¶
少分兵則不足制敵(少詩/沼翻)多分兵則禁旅有闕卿審圖¶
之義陽當止則止當下則下若失渦陽卿之過也肅乃¶
解義陽之圍與統軍楊大眼奚康生等步騎十餘萬救¶
渦陽叔業見魏兵盛夜引軍退明日士衆奔潰魏人追¶
之殺傷不可勝數(勝音升/下不勝)叔業還保渦口(渦口渦水入/淮之口也渦)¶