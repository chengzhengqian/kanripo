張郃絶其汲道擊大破之士卒離散亮進無所據乃拔¶
西縣千餘家還漢中(續漢志西縣前漢屬隴西郡後/漢屬漢陽郡有嶓冡山西漢水)收¶
謖下獄殺之亮自臨祭為之流涕(下遐稼翻/為于偽翻)撫其遺孤¶
恩若平生(殺之者王法也恩之/者故人之情不忘也)蔣琬謂亮曰昔楚殺得¶
臣文公喜可知也(左傳晉文公及楚子玉得臣戰于城濮/楚師敗績晉入楚軍三日榖文公猶)¶
(有憂色曰得臣猶在憂未歇也及楚殺得/臣然後喜可知也杜預曰謂喜見於顔色)天下未定而¶
戮智計之士豈不惜乎(觀此則蔣琬/亦重謖矣)亮流涕曰孫武所¶
以能制勝於天下者用法明也(孫子始計篇曰法令孰/行言法令行者必勝也)¶