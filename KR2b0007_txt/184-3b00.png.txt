通謂之義士裴寂等上淵號為大將軍(上時/掌翻)癸巳建大¶
將軍府以寂為長史(長知/兩翻)劉文靜為司馬唐儉及前長¶
安尉温大雅為記室大雅仍與弟大有共掌機密武士¶
彠為鎧曹劉政㑹及武城崔善為太原張道源為戸曹¶
晉陽長上邽姜謩為司功參軍太谷長殷開山為府掾¶
(此唐公開大將軍府署置官属參用隋親王府大將軍/府州郡官屬之制也隋制唯親王有掾有属有記室大)¶
(將軍府有鎧曹州郡有户曹皆行參軍也煬帝改州為/郡郡置諸司書佐而書佐即參軍之職行書佐即行參)¶
(軍之職也隋志武城縣屬清河郡上邽縣帶天水郡太/谷縣屬太原郡舊曰陽邑開皇十八年改名彠一虢翻)¶