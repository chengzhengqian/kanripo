以白唐主(還從/宣翻)唐主欲誅齊丘等復遣謨入禀於帝(復/扶)¶
(又/翻)帝以異國之臣無所可否己亥唐主命知樞密院殷¶
崇義草詔暴齊丘覺徴古罪惡聽齊丘歸九華山舊隱¶
官爵悉如故(宋齊丘隱九華山見二百七十七卷唐/明宗長興二年呉睿皇之太和三年也)覺¶
責授國子博士宣州安置徴古削奪官爵賜自盡黨與¶
皆不問遣使告于周　丙午蜀以峽路廵檢制置使髙¶
彦儔為招討使　平盧節度使太師中書令陳王安審¶
琦僕夫安友進與其嬖妾通(嬖卑義翻/又必計翻)妾恐事泄與友¶