之間自可自否變於帷扆之所(帷扆之所謂天/子朝羣臣之所)乖棟梁¶
之體豈具曕之量乎朕隐忍至今瑀全無悛改(悛丑/縁翻)可¶
商州刺史(商州漢𢎞農上洛商縣地晉置上洛郡後魏/置洛州後周改商州京師至商州二百八十)¶
(一/里)仍除其封　上自髙麗還葢蘇文益驕恣雖遣使奉¶
表其言率皆詭誕又待唐使者倨慢常窺伺邊隙屢勑¶
令勿攻新羅而侵陵不止壬申詔勿受其朝貢更議討¶
之(使䟽吏翻伺相/吏翻朝直遥翻)　丙戌車駕還京師冬十月己丑上¶
以幸靈州徃還冒寒疲頓欲於歲前專事保攝十一月¶