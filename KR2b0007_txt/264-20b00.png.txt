不可不備(將即/亮翻)冬十月戊辰與頵遇於廣徳(九域志廣/徳西至宣)¶
(州一百八十里宋白曰廣徳/縣秦鄣郡地漢為故鄣縣)濛先以楊行密書徧賜頵¶
將皆下馬拜受濛因其挫伏(挫伏者言其將士之/氣摧挫而厭伏也)縱兵¶
擊之頵兵遂敗又戰于黄池兵交濛偽走頵追之遇伏¶
大敗奔還宣州城守濛引兵圍之頵亟召蕪湖兵還不¶
得入郭行悰王壇汪建及當塗廣徳諸戍皆帥其衆降¶
(帥讀/曰率)行密以臺濛已破田頵命王茂章復引兵攻潤州¶
(知臺濛兵力足以制田頵故命/王茂章復攻安仁義復扶又翻)　初䕫州刺史侯矩從¶