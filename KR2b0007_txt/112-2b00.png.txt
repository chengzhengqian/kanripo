(更工衡翻王武威則一郡而已王河西/則欲兼漢四郡之地此利鹿孤之志也)以廣武公傉檀為¶
都督中外諸軍事凉州牧録尚書事(傉奴/沃翻)　二月丙子¶
孫恩出浹口(浹即/叶翻)攻句章不能拔劉牢之撃之恩復走¶
入海(復扶/又翻)　秦王興使乞伏乾歸還鎮苑川盡以其故¶
部衆配之(為乞伏氏/復强張本)　凉王纂嗜酒好獵(好呼/到翻)太常楊¶
頴諌曰陛下應天受命當以道守之今疆宇日蹙﨑嶇¶
二嶺之間(姑臧南有洪池嶺西/有丹嶺一作刪丹嶺)陛下不兢兢夕愓以恢¶
𢎞先業而沈湎遊畋(沈持/林翻)不以國家為事臣竊危之纂¶