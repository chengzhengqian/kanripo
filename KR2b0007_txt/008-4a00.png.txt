(趙王使李/良畧常山)還報趙王趙王復使良略太原至石邑秦兵塞¶
井陘未能前(班志石邑縣屬常山郡井陘/山在西塞悉則翻陘音刑)秦將詐為二¶
世書以招良良得書未信還之邯鄲益請兵未至道逢¶
趙王姊出飲良望見以為王伏謁道旁王姊醉不知其¶
將(將即/亮翻)使騎謝李良李良素貴起慚其從官(拜謁而起顧/從官而慙也)¶
(從才/用翻)從官有一人曰天下畔秦能者先立且趙王素出¶
將軍下今女兒乃不為將軍下車請追殺之李良已得¶
秦書固欲反趙未決因此怒遣人追殺王姊因將其兵¶