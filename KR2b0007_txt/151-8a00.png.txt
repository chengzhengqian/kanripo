素心恐禍至無日謹請束身詣闕歸罪有司遂徑詣牓¶
下自稱于謹有司以聞太后引見大怒(見賢/遍翻)謹備論深¶
忠欵兼陳停車之狀太后意解遂捨之深引軍還趣定¶
州(趣七/喻翻)定州刺史楊津亦疑深有異志深聞之止於州¶
南佛寺經二日深召都督毛諡等數人交臂為約危難¶
之際期相拯恤(諡神至翻/難乃旦翻)諡愈疑之密告津云深謀不¶
軌津遣諡討深深走出諡呼噪逐深深與左右閒行至¶
博陵界(閒古莧翻漢桓帝置/博陵郡元魏屬定州)逢葛榮遊騎劫之詣榮(騎/奇)¶