勝曰詔書不可用也人臣之誼宜直言正論非茍阿意¶
順㫖議已出口雖死不悔於是丞相御史劾奏勝非議¶
詔書毁先帝不道及丞相長史黄霸阿縱勝不舉劾俱¶
下獄(劾户槩翻/下遐嫁翻)有司遂請尊孝武帝廟為世宗廟奏盛¶
徳文始五行之舞(應劭曰宣帝復采昭徳之舞為盛徳/舞以尊世宗廟也諸帝廟皆常奏文)¶
(始四時五/行舞也)武帝廵狩所幸郡國皆立廟如髙祖太宗焉¶
夏侯勝黄霸既久繫霸欲從勝受尚書勝辭以罪死霸¶
曰朝聞道夕死可矣(論語載孔/子之言)勝賢其言遂授之繫再¶