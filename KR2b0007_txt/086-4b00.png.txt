(復置廣平郡唐/為洺州之地)　八月辛丑大赦　司空越以琅邪王¶
睿為平東將軍監徐州諸軍事留守下邳(監工/衘翻)睿請王¶
導為司馬委以軍事(東考異曰元帝鎮下邳請導為安/  司馬按元帝時為平東及徙揚)¶
(州乃為安東耳或者平字誤為安/或後為安東司馬故但云司馬)越帥甲士三萬西屯¶
蕭縣(蕭縣自漢以來屬/沛郡唐屬徐州)范陽王虓自許屯于滎陽(許即/許昌)¶
越承制以豫州刺史劉喬為冀州刺史以范陽王虓領¶
豫州刺史喬以虓非天子命發兵拒之虓以劉琨為司¶
馬越以劉蕃為淮北䕶軍劉輿為頴川太守(輿琨蕃/之子也)喬¶