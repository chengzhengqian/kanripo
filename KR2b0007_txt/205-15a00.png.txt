(天授初累補司刑丞秋官員外郎稍遷郎中後以/公事免萬嵗通天元年擢拜殿中侍御史今從之)　戊¶
申姚璹奏請令宰相撰時政記(㑹要璹以為帝王謨訓/不可闕於紀述史官踈)¶
(遠無因得書請自今以後所論軍國/政要宰臣一人撰録號為時政記)月送史舘從之時¶
政記自此始　臘月丁夘降皇孫成器為壽春王恒王¶
成義為衡陽王(恒戸/登翻)楚王隆基為臨淄王衛王隆範為¶
巴陵王趙王隆業為彭城王皆睿宗之子也　春一月¶
庚子以夏官侍郎婁師徳同平章事師徳寛厚清慎犯¶
而不校與李昭徳俱入朝(朝直/遥翻)師徳體肥行緩昭徳屢¶