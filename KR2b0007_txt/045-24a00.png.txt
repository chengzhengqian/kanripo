死徙者甚衆　戊午晦日有食之　六月丙寅以大司¶
農西河王敏為司徒　有司奏請誅淮陽王延上以延¶
罪薄於楚王英秋七月徙延為阜陵王食二縣(賢曰阜/陵縣名)¶
(屬九江郡故城在/今滁州全椒縣南)　是嵗北匈奴大入雲中雲中太守¶
亷范拒之吏以衆少欲移書傍郡求救范不許㑹日暮¶
范令軍士各交縳兩炬三頭爇火營中星列(賢曰用兩/炬交縳如)¶
(十字爇其三頭手持一端使敵/人望之疑兵士之多爇懦劣翻)虜謂漢兵救至大驚待¶
旦將退范令軍中蓐食晨往赴之(賢曰蓐食早起/食於寢蓐中也)斬首¶