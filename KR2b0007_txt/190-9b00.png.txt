欲迎劉世徹而奉之世徹若得志將軍豈有全地乎僕¶
不敢逺引前古將軍獨不見翟讓之於李宻乎(李宻翟/讓事始)¶
(一百八十三巻隋大業十二年終一百八十四巻義寧/元年翟萇伯翻  考異曰革命記云盛彦師以世徹有)¶
(虛名於徐兖恐二人相得為患益深因説圓朗使不納/按實録彦師奔王薄與薄共殺李義滿三月戊戌王薄)¶
(死丁未黑闥乃敗彦師在圓朗所/時黑闥未敗也今稱或説以闕疑)圓朗復以為然(復扶/又翻)¶
(下/同)世徹至已有衆數千人頓於城外以待圓朗出迎圓¶
朗不出使人召之世徹知事變欲亡走恐不免乃入謁¶
圓朗悉奪其兵以為司馬使徇譙杞二州東人素聞其¶