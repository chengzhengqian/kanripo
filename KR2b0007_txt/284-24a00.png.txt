不敢逼思恭以延政之命督望戰望曰江淮兵精其將¶
習武事國之安危繫此一舉不可不萬全而後動思恭¶
怒曰唐兵深侵陛下寢不交睫(睫即/渉翻)委之將軍今唐兵¶
不出數千將軍擁衆萬餘不乗其未定而擊之有如唐¶
兵懼而自退將軍何面目以見陛下乎(楊思恭急于破/敵以為功不知)¶
(一跌而/危國也)望不得已引兵渉水與唐戰全恩等以大兵當¶
其前使竒兵出其後大破之望死思恭僅以身免(亡閩/者楊)¶
(思恭也然其所以亡閩者不在/于此戰而在於得楊剥皮之名)延政大愳嬰城自守召¶