　京兆尹第五琦什一稅法民苦其重多流亡十一月¶
甲子日南至赦改元(改元/大厯)悉停什一稅法(行什一稅見/上卷上年)¶
　十二月癸卯周智光殺陜州監軍張志斌(斌音/彬)智光¶
素與陜州刺史皇甫溫不恊志斌入奏事智光館之(自/陜)¶
(州入奏事道過/華州館古玩翻)志斌責其部下不肅智光怒曰僕固懐¶
恩不反正由汝輩激之我亦不反今日為汝反矣(為于/偽翻)¶
叱下斬之臠食其肉(史炤曰臠切/其肉以食也)朝士舉選人畏智光¶
之暴多自同州竊過(選湏/絹翻)智光遣將將兵邀之於路死¶