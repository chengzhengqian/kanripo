都尉石瞻冦下邳彭城取東莞東海(東莞縣漢屬琅邪/郡莞音官武帝泰)¶
(始元年分琅邪立/東莞郡將即亮翻)劉遐退保泗口(水經註泗水自淮陽/城東流逕角城北而)¶
(東南流注于淮謂之泗口杜佑/曰泗口在今臨淮郡宿遷縣界)司州刺史石生擊趙河¶
南太守尹平於新安斬之(新安縣漢屬𢎞農郡晉屬/河南郡守式又翻下同)掠¶
五千餘戸而歸自是二趙搆隙日相攻掠河東𢎞農之¶
間民不聊生矣(河東𢎞農二/趙之界上也)石生冦許潁(許昌潁川同/是一郡地)¶
俘獲萬計攻郭誦于陽翟誦與戰大破之生退守康城¶
(魏收地形志陽/翟縣有康城)後趙汲郡内史石聰聞生敗馳救之進¶