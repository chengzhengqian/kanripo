益州牧都督梁益二州諸軍事　大司馬冏欲久專大¶
政以帝子孫俱盡(太子遹死帝無子矣/虨臧尚死帝無孫矣)大將軍穎有次¶
立之勢(穎於帝諸弟/之次當及)清河王覃遐之子也方八嵗乃上¶
表請立之癸夘立覃為皇太子以冏為太子太師東海¶
王越為司空領中書監　秋八月李特攻張微微擊破¶
之遂進攻特營李蕩引兵救之山道險陿(陿與/狹同)蕩力戰¶
而前遂破微兵特欲還涪蕩及司馬王幸諫曰微軍已¶
敗智勇俱竭宜乘銳氣遂禽之特復進攻微殺之生禽¶