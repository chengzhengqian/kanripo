明哲故也今將軍輕信讒慝之言與平北有隙愚謂猜¶
嫌之端在此不在彼也浩曰平北姿性豪邁生殺自由¶
又縱小人掠奪吾馬王臣之體固若是乎翼曰平北歸¶
命聖朝(朝直/遥翻)豈肻妄殺無辜姦宄之人亦王灋所不容¶
也殺之何害浩曰然則掠馬何也翼曰將軍謂平北雄¶
武難制終將討之故取馬欲以自衛耳浩笑曰何至是¶
也(權翼之言得浩之情故笑/史言浩不能綏御新附)初浩隂遣人誘梁安雷弱¶
兒使殺秦主健許以關右之任弱兒僞許之且請兵應¶