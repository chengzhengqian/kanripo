能赴(秦以鄧羌張蚝為萬人敵是時鄧羌死矣張蚝卒/不䏻救秦之亡是知徒勇而無謀者無益于成敗)¶
(之數也蚝/七吏翻)丕進退路窮謀於僚佐司馬楊膺請自歸於¶
晉丕未許㑹謝𤣥遣龍驤將軍劉牢之等據碻磝(碻磝/城濟)¶
(北郡治所沿河要地也碻丘交翻磝牛交翻楊/正衡曰碻口勞翻杜佑曰碻口交翻磝音敖)濟陽太¶
守郭滿據滑臺(沈約曰晉恵帝分陳留為濟陽國滑臺/漢之白馬唐之滑州也宋南渡後遣范)¶
(成大北使時河已南徙滑州及白馬縣皆在河北古滑/州已淪于河中矣剰水在濬州西南積水若河對濬州)¶
(城即黎陽山/濟子禮翻)将軍顔肱劉襲軍於河北(河北滑臺/之北岸也)丕遣¶
将軍桑據屯黎陽以拒之劉襲夜襲據走之遂克黎陽¶