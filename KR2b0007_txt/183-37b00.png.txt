不已(推遷言推故遷/延也推吐雷翻)且公為宫監而以宫人侍客公死¶
可爾何誤唐公也寂甚懼屢趣淵起兵(趣讀/曰促)淵乃使文¶
靜詐為敕書發太原西河鴈門馬邑民年二十已上五¶
十已下悉為兵期嵗暮集涿郡擊髙麗(麗力/知翻)由是人情¶
恟恟思亂者益衆(恟許/拱翻)及劉武周據汾陽宫世民言於¶
淵曰大人為留守而盗賊竊據離宫不早建大計禍今¶
至矣淵乃集將佐謂之曰(將即亮/翻下同)武周據汾陽宫吾輩¶
不能制罪當族滅若之何王威等皆懼再拜請計淵曰¶