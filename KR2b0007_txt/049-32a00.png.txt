(𦍑侯印綬坐専擅徴下獄扺罪明年校書郎馬融上書/訟慬與參按慬為度遼將軍在永初四年徙三郡民在)¶
(五年參下獄在今年不得/云明年融訟之也疑𫝊誤)以馬賢代參領䕶羌校尉復¶
以任尚為中郎將代班雄屯三輔(月考異曰帝紀冬十/  遣任尚屯三輔按)¶
(西羌𫝊司馬鈞扺罪後尚乃/代雄屯三輔耳復扶又翻)　懷令虞詡説尚曰(説輸/芮翻)¶
兵法弱不攻彊走不逐飛自然之埶也今虜皆馬騎日¶
行數百里來如風雨去如絶絃以歩追之埶不相及所¶
以雖屯兵二十餘萬曠日而無功也為使君計莫如罷¶
諸郡兵各令出錢數千二十人共市一馬以萬騎之衆¶