而還武藝怨門藝不已密遣客刺門藝於天津橋南不¶
死上命河南搜捕賊黨盡殺之(河南謂河南/府刺七亦翻)　二月丁¶
酉金城公主請立碑於赤嶺以分唐與吐蕃之境許之¶
(為後絶吐蕃和親/仆赤嶺碑張本)　三月乙巳侍中裴光庭薨太常博¶
士孫琬議光庭用循資格失勸奬之道請諡曰克其子¶
稹訟之(稹止/忍翻)上賜諡忠獻上問蕭嵩可以代光庭者嵩¶
與右散騎常侍王丘善將薦之固讓於右丞韓休嵩言¶
休於上(蕭嵩既能用王丘之言而薦韓休使/能與之和衷則丘之善乃嵩之善也)甲寅以休¶