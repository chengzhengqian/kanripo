不能匡救皆抵罪獨刁彦能屢有諫書温賞之戊戌以¶
知誥為淮南節度行軍副使内外馬步都軍副使通判¶
府事(四考異曰按十國紀年六月乙卯知訓被殺至此/  十四日吳之政事必有所出葢知誥至廣陵即)¶
(代知訓執吳政/至此方除官耳)兼江州團練使以徐知諫權潤州團練¶
事(代知/誥也)温還鎮金陵總吳朝大綱(朝直/遙翻)自餘庶政皆決¶
于知誥知誥悉反知訓所為事吳王盡恭接士大夫以¶
謙御衆以寛約身以儉以吳王之命悉蠲天祐十三年¶
以前逋税(梁旣簒唐淮南仍稱天祐至是嵗為天祐十/五年徐知誥蠲天祐十三年以前逋税是年)¶