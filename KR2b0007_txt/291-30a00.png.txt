(故訪以其/事决可否)對曰愛能等素無大功忝冒節鉞望敵先逃¶
死未塞責(塞悉/則翻)且陛下方欲削平四海茍軍法不立雖¶
有熊羆之士百萬之衆安得而用之帝擲枕於地大呼¶
稱善(呼火/故翻)即收愛能徽及所部軍使以上七十餘人(使/疏)¶
(吏/翻)責之曰汝曹皆累朝宿將非不能戰(朝直遙翻將/即亮翻下同)¶
今望風奔遁者無他正欲以朕爲竒貨賣與劉崇耳¶
悉斬之帝以何徽先守晉州有功(事見二百九十卷/太祖廣順元年)¶
欲免之既而以法不可廢遂并誅之而給槥車歸葬¶