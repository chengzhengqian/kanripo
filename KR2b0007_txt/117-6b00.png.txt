討道賜等皆斬之　己夘魏主嗣北巡　西秦王熾磐¶
子元基自長安逃歸(元基葢從熾磐入/秦以朝因留長安)熾磐以為尚書¶
左僕射　五月丁亥魏主嗣如大甯　趙倫之沈林子¶
破魯軌於石城司馬休之魯宗之救之不及遂與軌奔¶
襄陽宗之叅軍李應之閉門不納甲午休之宗之軌及¶
譙王文思新蔡王道賜(此又一司馬道賜也新蔡王晃/以武陵王晞事廢後以道賜襲)¶
(爵/)梁州刺史馬敬南陽太守魯範俱奔秦宗之素得士¶
民心爭為之衛送出境王鎮惡等追之盡境而還(不敢/窮兵)¶