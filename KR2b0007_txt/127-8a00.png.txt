瑜固止濬濬不從出中門王慶又諌曰太子反逆天下¶
怨憤明公但當堅閉城門坐食積粟(石頭倉城/有積粟)不過三¶
日凶黨自離公情事如此今豈宜去濬曰皇太子令敢¶
有復言者斬(復扶/又翻)既入見劭劭曰潘淑妃遂為亂兵所¶
害濬曰此是下情由來所願(梟食母破獍食父若濬/者兼梟獍之心以為心)劭¶
詐以太祖詔召大將軍義恭尚書令何尚之入拘於内¶
(内謂/臺内)并召百官至者纔數十人劭遽即位下詔曰徐湛¶
之江湛弑逆無狀吾勒兵入殿已無所及號惋崩衂(號/戸)¶