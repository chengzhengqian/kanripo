號赦天下改元　天授中遣監察御史夀春裴懐古安¶
集西南蠻六月癸丑永昌蠻酋薫期帥部落二十餘萬¶
戸内附(姚州境冇永昌蠻居永昌郡地薫期/新書作董期監古衘翻酋慈由翻)　河内有¶
老尼居神都麟趾寺與嵩山人韋什方等以妖妄惑衆¶
(尼女夷翻/妖於喬翻)尼自號净光如來云能知未然什方自云吴¶
赤烏年生又有老胡亦自言五百嵗云見薛師已二百¶
年矣(僧懐義本馮小實也太后使與/薛紹通昭穆故考胡謂之薛師)容貎愈少(少詩/照翻)太¶
后甚信重之賜什方姓武氏秋七月癸未以什方為正¶