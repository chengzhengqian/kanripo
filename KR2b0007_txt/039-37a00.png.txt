萬赤眉别帥與青犢上江大彤銕脛五幡十餘萬衆在¶
射犬(賢曰續漢志野王有射犬聚/故城在今懐州武徳縣北)蕭王引兵進擊大破¶
之南狥河内河内太守韓歆降　初謝躬與蕭王共滅¶
王郎數與蕭王違戾(數所/角翻)常欲襲蕭王畏其兵彊而止¶
雖俱在邯鄲遂分城而處(處昌/吕翻)然蕭王有以慰安之躬¶
勤於吏職蕭王常稱之曰謝尚書真吏也故不自疑其¶
妻知之常戒之曰君與劉公積不相能而信其虛談終¶
受制矣躬不納既而躬率其兵數萬還屯于鄴(鄴縣屬/魏郡)¶