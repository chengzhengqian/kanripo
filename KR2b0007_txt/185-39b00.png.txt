髪為誓稱不敢有貳心(被皮/義翻)乃以世充為左僕射總督¶
内外諸軍事比及日中(比必/寐翻)捕獲趙長文郭文懿殺之¶
(二人盖盧元之/黨長知兩翻)然後廵城告諭以誅元盧之意世充自¶
含嘉城移居尚書省漸結黨援恣行威福用兄世惲為¶
内史令(惲於/粉翻)入居禁中子弟咸典兵馬分政事為十頭¶
悉以其黨主之勢震内外莫不趨附皇泰主拱手而已¶
　李密將入朝(朝直/遥翻)至温(隋志温縣/屬河内郡)聞元文都等死乃¶
還金墉東都大饑私錢濫惡大半雜以錫鐶(隋開皇初/見用之錢)¶