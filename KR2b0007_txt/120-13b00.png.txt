騎三萬拒之戰于髙平倫敗死倫兄太原公昌將騎一¶
萬襲璝殺之并其衆八萬五千歸于統萬夏主大悦立¶
昌為太子夏主好自矜大(好呼/到翻)名其四門東曰招魏南¶
曰朝宋西曰服涼北曰平朔(朝直/遥翻)¶
二年春正月徐羨之傅亮上表歸政表三上(上時/掌翻)帝乃¶
許之丙寅始親萬機羨之仍遜位還第徐珮之程道惠¶
及呉興太守王韶之等並謂非宜(守式/又翻)敦勸甚苦乃復¶
奉詔視事(速徐傅之死者珮之/諸公也復扶又翻)　辛未帝祀南郊大赦¶