(在漢京兆鄭縣/界彤徒冬翻)　趙成侯薨公子緤與太子爭立緤敗¶
奔韓(緤私列翻趙成侯敬侯之/子名種太子肅侯語也)¶
二十一年秦商鞅更為賦税法行之(井田既廢則周什/一之法不復用葢)¶
(計畝而為賦税/之法更工衡翻)¶
二十二年趙公子范襲邯鄲不勝而死(邯音寒/鄲音丹)¶
二十三年齊殺其大夫牟　魯康公薨子景公偃立¶
衞更貶號曰侯服屬三晉(周成王封康叔為衞侯其後/世進爵為公今寖以弱小貶)¶
(號曰侯貶/悲檢翻)¶