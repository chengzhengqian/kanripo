王彦章楚王殷歸之使許德勲餞之德勲謂二人曰楚¶
國雖小舊臣宿將猶在願吳朝勿以措懐(朝直/遥翻)必俟衆¶
駒爭皁棧(皁才早翻棧土限翻皁/馬櫪也棧以竹木藉之)然後可圖也時殷多¶
内寵嫡庶無别諸子驕奢故德勲語及之(别彼列翻其/後馬氏諸子)¶
(爭國南唐乗而取之卒如許德勲之言然德勲相楚知/其將亂不以告戒其主而以語鄰國之人非忠也左傳)¶
(鄭子太叔謂晉張趯有智然/猶在君子之後者正此類也)　六月辛巳髙季興復請¶
稱藩于吳(吳徐温議不受髙季興/稱臣見上巻上年五月)吳進季興爵秦王帝¶
詔楚王殷討之殷遣許德勲將兵攻荆南以其子希範¶