匿無地耶對曰臣昔事王公不能匡濟(王公謂王浚也/裕奔令支見八)¶
(十九卷愍帝/建興二年)逃于段氏復不能全今陛下天網髙張籠¶
絡四海幽冀豪傑莫不風從如臣比肩無所獨愧生死¶
之命惟陛下制之虎悅即拜北平太守　夏四月癸丑¶
以慕容皝為征北大將軍幽州牧領平州刺史　成主¶
期驕虐日甚多所誅殺而籍沒其資財婦女由是大臣¶
多不自安漢王壽素貴重有威名期及建寧王越等皆¶
忌之壽懼不免每當入朝常詐為邊書辭以警急(壽時/鎮涪)¶