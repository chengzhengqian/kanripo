西户口漸少凉州已往沙磧悠然(少詩沼翻下同/磧七迹翻下同)遣彼¶
居人如何取濟縱令必克其獲幾何儻稽天誅毋乃甚¶
損請計所用所得校其多少則知利害昔唐堯之代兼¶
愛夷夏中外乂安漢武窮兵逺征雖多克獲而中國疲¶
耗(唐堯協和萬邦韋凑所謂兼愛夷/夏也漢武事見漢紀夏户雅翻)今論帝王之盛徳¶
者皆歸唐堯不歸漢武况邀功不成者復何足比議乎¶
時姚崇亦以䖍瓘之策為不然既而䖍瓘卒無功(復扶/又翻)¶
(卒子/恤翻)　初監察御史張孝嵩奉使廓州(監古銜翻使/疏吏翻下同)還¶