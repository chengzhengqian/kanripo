汧州人也　忠武監軍楊復光屯武功　永嘉賊朱褒¶
陷温州(宋白曰温州永嘉郡漢㑹稽郡之東境後漢永/和四年置永寧縣晉明帝立永寧郡尋屬永嘉)¶
(郡隋平陳廢郡唐武悳六年置東嘉州貞觀元年廢州/以縣屬栝州上元二年分栝州之永嘉安固二縣置温)¶
(州以温嶠/嶺為名)鳯翔行軍司馬李昌言將本軍屯興平時鳯¶
翔倉庫虛竭犒賞稍薄糧饋不繼昌言知府中兵少因¶
激怒其衆冬十月引軍還襲府城鄭畋登城與士卒言¶
其衆皆下馬羅拜曰相公誠無負我曹畋曰行軍茍能¶
戢兵愛人為國滅賊亦可以順守矣(逐帥為逆取討賊/以取旌節為順守)¶