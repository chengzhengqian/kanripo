酒飲之(飲於/禁翻)濤引滿而去旁若無人(李濤者回之族曾/孫明辯有膽氣固)¶
(自有/種)甲戌張彦澤遷帝於開封府頃刻不得留宫中慟¶
哭帝與太后皇后乗肩輿宫人宦者十餘人歩從(從才/用翻)¶
見者流涕(亡國之恥言之者為之痛心矧見之者/乎此程正叔所謂眞知者也天乎人乎)帝悉¶
以内庫金珠自隨彦澤使人諷之曰契丹主至此物不¶
可匿也帝悉歸之亦分以遺彦澤(遺惟/季翻)彦澤擇取其竒¶
貨而封其餘以待契丹彦澤遣控鶴指揮使李筠以兵¶
守帝内外不通帝姑烏氏公主賂守門者入與帝訣歸¶