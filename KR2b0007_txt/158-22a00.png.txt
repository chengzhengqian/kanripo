寝不行(貲絹謂討貲輸絹畨兵/謂畨代為兵下遐嫁翻)　安成望族劉敬躬以¶
妖術惑衆人多信之(妖於驕翻今考異曰南/史作敬官  從梁書)¶
八年春正月敬躬據郡反改元永漢署官屬進攻廬陵¶
逼豫章南方久不習兵人情擾駭豫章内史張綰募兵¶
以拒之綰纉之弟也二月戊戌江州刺史湘東王繹遣¶
司馬王僧辯中兵曹子郢討敬躬受綰節度二月戊辰¶
擒敬躬送建康斬之僧辯神念之子也(天監七年王神/念自魏來奔)¶
該博辯捷器宇肅然雖射不穿札(左傳潘黨養由基罇/甲而射之徹七札焉)¶