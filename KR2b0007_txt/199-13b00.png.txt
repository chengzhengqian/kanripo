(國/也)　上以突厥車鼻可汗不入朝遣右驍衛郎將髙侃¶
𤼵回紇僕骨等兵襲擊之兵入其境諸部落相繼來降¶
拔悉宻吐屯肥羅察降以其地置新黎州(舊書云車鼻/長子羯漫陀)¶
(先統拔悉密部遣其子菴鑠入朝帝嘉之為置新黎州/朝直遥翻降户江翻  考異曰髙宗實録云初突厥車)¶
(鼻可汗遣其子車鉢羅入貢太宗遣使徵之不至太宗大/怒遣右驍衛郎將髙侃引回紇僕骨等兵襲擊之其下)¶
(諸部落相次歸降其子羯漫陀先統拔悉宻部泣諌其/父請歸國車鼻不聼羯漫陀遂背父來降以其地為新)¶
(黎州舊傳云二十三年遣右驍衛郎將髙侃潛引回紇/僕骨等兵衆襲撃之其酋長歌邏禄泥執闕俟利𤼵乃)¶
(拔塞匐處木昆莫賀咄俟斤等帥部落背車鼻相繼來/降車鼻長子羯漫陀先統拔悉宻部車鼻未敗前遣其)¶