(易之等伺其夕以刺之有宻告暻者乘庫車於它所而/免按若實有其迹璟安得不自陳於太后若無其迹則)¶
(人妄言耳/今不取)司刑少卿桓彦範上疏以為昌宗無功荷寵¶
(荷下/可翻)而包藏禍心自招其咎此乃皇天降怒陛下不忍¶
加誅則違天不祥且昌宗既云奏訖則不當更與𢎞泰¶
往還使之求福禳災是則初無悔心所以奏者擬事發¶
則云先已奏陳不發則俟時為逆此乃奸臣詭計若云¶
可捨誰為可刑况事已再發陛下皆釋不問使昌宗益¶
自負得計天下亦以為天命不死此乃陛下養成其亂¶