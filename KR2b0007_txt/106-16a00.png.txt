(有張良之計/無所用也)熙弗聴美水令犍為張統謂熙曰今闗中¶
大亂京師存亡不可知(長安已陷而凉州不知/道梗故也犍居言翻)吕光之¶
來其志難測將軍何以抗之熙曰憂之未知所出統曰¶
光智畧過人今擁思歸之士乘戰勝之氣其鋒未易當¶
也(易以/䜴翻)將軍世受大恩忠誠夙著立勲王室宜在今日¶
行唐公洛上之從弟勇冠一時(從才用翻/冠古玩翻)為將軍計莫¶
若奉為盟主以收衆望推忠義以帥羣豪(帥讀曰/率下同)則光¶
雖至不敢有異心也資其精鋭東兼毛興(毛興時/刺河州)連王¶