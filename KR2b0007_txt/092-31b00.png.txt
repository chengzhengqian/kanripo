允之卧於吐中不復疑之㑹其父舒拜廷尉允之求歸¶
省父(復扶又翻/省悉景翻)悉以敦鳳之謀白舒舒與王導俱啓帝¶
隂為之備敦欲彊其宗族陵弱帝室冬十一月徙王含¶
為征東將軍都督揚州江西諸軍事王舒為荆州刺史¶
監荆州沔南諸軍事(監工/銜翻)王彬為江州刺史　後趙王¶
勒以參軍樊坦為章武内史(章武縣漢屬勃海郡武帝/泰始元年分置章武國隋)¶
(廢章武并入河/間郡唐為瀛州)勒見其衣冠敝壞問之坦率然對曰頃¶
為羯賊所掠資財蕩盡勒笑曰羯賊乃爾無道邪(羯居/謁翻)¶