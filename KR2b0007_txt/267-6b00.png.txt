(降户/江翻)　淮南兵圍蘇州推洞屋攻城(推吐雷翻洞屋以/木撑柱為之冒以)¶
(牛皮其/狀如洞)吳越將臨海孫琰置輪於竿首垂絙投錐以揭¶
之攻者盡露礮至則張網以拒之(絙居登翻揭丘傑翻/礮與砲同匹貎翻)¶
淮南人不能克吳越王鏐遣牙内指揮使錢鏢(鏢甫/招翻)行¶
軍副使杜建徽等將兵救之蘇州有水通城中淮南張¶
網綴鈴懸水中魚鼈過皆知之吳越遊奕都虞候司馬¶
福欲潛行入城故以竿觸網敵聞鈴聲舉網福因得過¶
凡居水中三日乃得入城由是城中號令與援兵相應¶