復言(復扶/又翻)甲子上幸魯濟南(濟子/禮翻)閏月癸丑還宫　有¶
星孛于紫宫(孛蒲/内翻)　夏四月戊子徙左翊王焉為中山¶
王　五月大水　秋七月丁酉上行幸魯冬十一月丁¶
酉還宫　膠東剛矦賈復薨(謚法能補前過曰剛此直/以賈復剛毅而謚之耳)¶
(考異曰本傳在三/十一年今從袁紀)復從征伐未嘗䘮敗數與諸將潰圍¶
解急身被十二創(䘮息浪翻數所角翻/被皮義翻創初良翻)帝以復敢深入¶
希令遠征而壯其勇節常自從之(常以復/自從也)故復少方面¶
之勲(少詩/沼翻)諸將每論功伐復未嘗有言帝輒曰賈君之¶