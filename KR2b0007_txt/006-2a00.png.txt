(也以國/為氏)西入秦先使人宣言於應矦曰蔡澤天下雄辨¶
之士彼見王必困君而奪君之位應矦怒使人召之蔡¶
澤見應矦禮又倨(倨居御/翻傲也)應矦不快因讓之曰子宣言¶
欲代我相(相息/亮翻)請聞其説蔡澤曰吁(孔安國曰吁疑怪/之辭孔穎達曰吁)¶
(者心有所嫌而為此聲/故以為疑怪之辭也)君何見之晚也夫四時之序成¶
功者去(謂春生夏長秋就實冬閉藏各成/其功而相代謝也夫音扶下同)君獨不見夫¶
秦之商君楚之吳起越之大夫種何足願與(商君事見/二卷周顯)¶
(王三十一年吳起事見一卷安王二十一年大夫種相/越王句踐以雪㑹稽之耻功成不退為句踐所殺種温)¶