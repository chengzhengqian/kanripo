厚将至遣羅渾擎立五寨於雙流之西伏兵千人於野¶
橋箐以邀官軍(蜀人謂篁竹之間為箐李心傳曰箐林/箐也音咨盈翻又薛能工律詩有邊城)¶
(作一聯云管排蠻户逺出箐鳥巢孤自注云蜀人謂税/户為排户謂林為叢箐史炤曰箐倉甸切葢從去聲亦)¶
(通/)仁厚詗知(詗火迥翻/又休正翻)引兵圍之下令勿殺遣人釋戎¶
服入賊中告諭如昨日所以語諜者賊大喜呼譟爭弃¶
其甲兵請降拜如摧山仁厚悉撫諭書其背(書其背為/歸順字)¶
使歸語寨中未降者寨中餘衆爭出降渾擎狼狽弃寨¶
走其衆執以詣仁厚仁厚曰此愚夫不足與語縳以送¶