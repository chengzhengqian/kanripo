(去長安七千四百八十里杅音烏罙與彌同質音致下/同龜音丘兹音慈賢曰今龜音丘劾翻兹音沮惟翻盖)¶
(急言/之也)貳師擊大宛還(事見二十一卷武帝/太初元年宛于元翻)將賴丹入至¶
京師霍光用桑𢎞羊前議以賴丹為校尉將軍田輪¶
臺(𢎞羊議田輪臺見二/十二卷征和元年)龜兹貴人姑翼謂其王曰賴丹¶
本臣屬吾國今佩漢印綬來廹吾國而田必為害王即¶
殺賴丹而上書謝漢樓蘭王死匈奴先聞之遣其質¶
子安歸歸得立為王(今考異曰西域傳作常歸/  從昭紀及傅介子傳)漢遣¶
使詔新王令入朝王辭不至樓蘭國最在東垂(西域之/東垂也)¶