宣慰謀於宰相及朝士僉謂宜然今乃反覆如是朕為¶
之悵恨累日(朝直遥翻相息/亮翻為于偽翻)意復悔行使之論奏邪(意/者)¶
(以意度之也此亦徳/宗猜防臣下之一事)卿知蕭復何如人其不欲行意趣¶
安在䞇上奏以為復痛自脩勵慕為清貞用雖不周¶
行則可保(上時掌翻/行下孟翻)至於輕詐如此復必不為借使復¶
欲逗留從一安肯附㑹今所言矛楯(韓非子有鬻矛楯/者自譽其矛曰吾)¶
(矛之利物無不䧟也又自譽其楯曰吾楯之堅物莫能/䧟也或謂之曰以子之矛䧟子之楯可乎其人不能答)¶
(故後世謂議論自相反及為事自/相反者為自相矛楯楯食尹翻)願陛下明加辯詰(詰/去)¶