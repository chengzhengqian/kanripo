以輦迎至省閣乃下(省閣入禁/中閣門也)上為之興席改容(為于/偽翻)¶
(下/同)皇后親拜於内皆鞠躬辭謝不自安(鞠曲也鞠/躬曲身也)三月¶
大鴻臚奏遣諸王歸國帝特留東平王蒼於京師　初¶
明德太后為帝納扶風宋楊二女為貴人大貴人生太¶
子慶梁松弟竦有二女亦為貴人小貴人生皇子肇竇¶
皇后無子飬肇為子宋貴人有寵於馬太后太后崩竇¶
皇后寵盛與母沘陽公主謀陷宋氏(沘音/比)外令兄弟求¶
其纖過内使御者偵伺得失(賢曰偵候也音丑政翻廣/雅曰偵問也伺相吏翻)¶