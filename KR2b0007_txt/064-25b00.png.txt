欲為亂也今兵迫之急欲為善者無主必懼而聽於固¶
固等埶專討之不勝為難未已討之而勝是殘一郡之¶
民也且固等未顯絶王命外以請故君為名必不害新¶
君吾單車直往出其不意固為人多計而無斷(斷丁/亂翻)必¶
偽受吾吾得居郡一月以計縻之足矣遂詭道從郖津¶
度(水經注河水東逕湖縣故城北又東合柏谷水/又東右合門水河水於此有郖津之名郖音竇)范先¶
欲殺畿以威衆且觀畿去就於門下斬殺主簿以下三¶
十餘人畿舉動自若于是固曰殺之無損徒有惡名且¶