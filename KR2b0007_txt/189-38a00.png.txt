甲兵甚銳雄誕伏精兵於山谷帥羸弱數千犯其陳(帥/讀)¶
(曰率下同羸倫/為翻陳讀曰陣)戰纔合陽不勝走還營華進攻之不能¶
克會日暮引還伏兵已據其洞口華不得入窘迫請降¶
聞人遂安據崑山無所屬伏威使雄誕擊之雄誕以崑¶
山險隘難以力勝乃單騎造其城下(騎竒寄翻/造七到翻)陳國威¶
靈(陳唐國之/威靈也)示以禍福遂安感悅帥諸將出降於是伏¶
威盡有淮南江東之地南至嶺東距海雄誕以功除歙¶
州總管賜爵宜春郡公(袁州宜/春郡)　壬辰林州揔管劉旻¶