(皆呼祿山為祿兒不禁其出入温畬天寶亂離西幸記/祿山謟約楊妃誓為子母自虢國已下次及諸玉皆戲)¶
(祿兒與之促膝娛宴上時聞後宫三千合處喧笑宻偵/則祿山果在其内貴戚猱雜未之前聞凡曰釵鬟皆㗖)¶
(厚利或通宵禁掖暱狎嬪嬙和士開之出入臥内方此/為疎薊城侯之獲厠刑餘又奚足尚王仁裕天寶遺事)¶
(云祿山常與妃子同食無所不至帝恐外人以酒毒之/遂賜金牌子繫于臂上每有王公召宴欲沃以巨&KR1553;即)¶
(祿山以金牌示之云/凖敕戒酒今略取之)　安西節度使高仙芝入朝獻所¶
擒突騎施可汗吐蕃酋長石國王朅師王加仙芝開府¶
儀同三司尋以仙芝為河西節度使代安思順思順諷¶
羣胡割耳剺面請留已制復留思順於河西(剺力之翻/復扶又翻)¶