度使劉知逺忠武節度使杜重威並加同平章事知逺¶
自以有佐命功重威起于外戚無大功耻與之同制(制/麻)¶
(制也黄忠有功闗羽猶耻與之同列杜重威何如人/劉知逺其肯與之同制乎英雄倔彊之氣大抵然也)制¶
下數日杜門四表辭不受帝怒謂趙瑩曰重威朕之妹¶
夫知逺雖有功何得堅拒制命可落軍權(劉知逺時總/宿衛諸軍)¶
令歸私第瑩拜請曰陛下昔在晉陽兵不過五千為唐¶
兵十餘萬所攻(事見上/巻上年)危于朝露非知逺心如鐵石豈¶
能成大業奈何以小過棄之竊恐此語外聞(聞音/問)非所¶