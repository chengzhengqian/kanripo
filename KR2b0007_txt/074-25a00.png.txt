此乗吳無不克矣太傅懿善之是嵗始開廣漕渠每東¶
南有事大興軍衆汎舟而下達于江淮資食有餘而無¶
水害(史究言鄧艾/興屯田之利)　管寧卒寧名行髙潔人望之者邈¶
然若不可及即之熈熈和易(行下孟翻/易以䜴翻)能因事導人於¶
善人無不化服及卒天下知與不知無不嗟歎¶
三年春正月漢姜維率偏軍自漢中還住涪(蜀諸軍時/皆屬蔣琬)¶
(姜維所領/偏軍耳)　吳主立其子和為太子大赦　三月昌邑¶
景侯滿寵卒秋七月乙酉以領軍將軍蔣濟為太尉¶