　吳陸抗聞歩闡叛亟遣将軍左弈吾彥等討之帝¶
遣荆州刺史楊肇迎闡於西陵車騎将軍羊祜帥歩軍¶
出江陵巴東監軍徐𦙍帥水軍擊建平以救闡(帥讀/曰率)陸¶
抗敕西陵諸軍築嚴圍自赤谿至于故市(水經注江水/出西陵峽東)¶
(南流逕故城洲洲北附岸洲頭曰郭洲長二里廣一里/上有歩闡故城方圓稱洲周廻畧滿故城洲上城周里)¶
(闡父騭所築也又東逕陸抗故城今峽州逺安縣在江/北有孤山有陸抗故城有丹山時有赤氣意赤溪當出)¶
(於丹山故市即歩騭故城所居/成市而闡别築城故曰故市)内以圍闡外以禦晉兵¶
晝夜催切(切迫/也)如敵已至衆甚苦之諸将諫曰今宜及¶