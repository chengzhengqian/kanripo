衛士有年尚壯而爲思謙所斥者復留𨽻籍思謙殺之¶
蜀主不能平思謙三子扆嗣裔倚父勢暴横爲國人患¶
(横户/孟翻)翰林使王藻(職官分紀唐有翰林使掌伎術之待/詔者五代有翰林茶酒使蜀葢仍唐)¶
(舊/制)屢言思謙怨望將反丁巳思謙入朝蜀主命壯士擊¶
殺之及其三子藻亦坐擅啓邊奏并誅之　北漢兵屯¶
梁侯驛昭義節度使李筠遣其將穆令均將步騎二千¶
逆戰筠自將大軍壁於太平驛(宋白曰梁侯驛在團柏/谷南太平驛西北太平)¶
(驛東南距潞/州八十里)張元徽與令均戰陽不勝而北令均逐之¶