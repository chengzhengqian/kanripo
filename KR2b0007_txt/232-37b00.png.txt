言之上曰卿勿問第為朕察之(為于/偽翻)泌曰必延賞也上¶
曰何以知之泌具爲上言二人之隙(言延賞與昇/父叔眀有隙)且曰¶
昇承恩顧典禁兵延賞無以中傷(中竹/仲翻)而郜國乃太子¶
蕭妃之母也故欲以此陷之耳上笑曰是也泌因請除¶
昇它官勿令宿衛以逺嫌(逺于/願翻)秋七月以昇為詹事郜¶
國肅宗之女也　甲子割振武之綏銀二州以右羽林¶
將軍韓潭為夏綏銀節度使帥神策之士五千朔方河¶
東之士三千鎮夏州(夏户雅翻使疏/吏翻帥讀曰率)　時闗東防秋兵¶