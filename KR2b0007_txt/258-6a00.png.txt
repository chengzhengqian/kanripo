而襲每勸我以殺(好呼/到翻)此其所以不夀與(與讀/曰歟)孫儒遣¶
兵攻廬州蔡儔以州降之(降户/江翻)朱珍拔蕭縣據之與時¶
溥相拒朱全忠欲自徃臨之珍命諸軍皆葺馬廏李唐¶
賓部將嚴郊獨惰慢軍吏責之唐賓怒見珍訴之珍亦¶
怒以唐賓為無禮拔劒斬之(珍唐賓交惡乆矣乗/怒殺之不復顧慮)遣騎¶
白全忠云唐賓謀叛淮南左司馬敬翔恐全忠乗怒倉¶
猝處置違冝(處昌/吕翻)故留使者逮夜然後從容白之(從千/容翻)¶
(朱全忠兼領淮南節度以敬翔為左司馬/逮夜而後言則全忠雖怒而未能發其暴)全忠果大驚¶