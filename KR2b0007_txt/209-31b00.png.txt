㑹鍾紹京廨舍(廨古/隘翻)紹京悔欲拒之其妻許氏曰忘身狥¶
國神必助之且同謀素定今雖不行庸得免乎紹京乃¶
趨出拜謁隆基執其手與坐(紹京趨出拜謁者示尊奉/隆基也隆基執手與坐示)¶
(不敢當且以/結其心也)時羽林將士皆屯𤣥武門逮夜葛福順李¶
仙鳬皆至隆基所請號而行(凡用兵下營及攻襲就主/帥取號以備緩急相照應)¶
向二鼓天星散落如雪劉幽求曰天意如此時不可失¶
福順㧞劔直入羽林營斬韋璿韋播髙嵩以狥曰韋¶
后酖殺先帝謀危社稷今夕當共誅諸韋馬鞭以上皆¶