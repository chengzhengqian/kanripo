(拘矣賈公彦曰求福曰禱/禱禮輕得求曰祠祠禮重)上遣中郎謁者張由将醫治¶
之(續漢志常侍謁者主殿上時節威儀比六百石給事/謁者四百石灌謁者郎中比三百石掌賔賛受事及)¶
(上章報問中郎謁者盖即灌/謁者郎中也治直之翻下同)由素有狂易病(師古曰狂/易者狂而)¶
(變易常/性也)病發怒去西歸長安尚書簿責由擅去状(師古/曰簿)¶
(責以文簿一/一責問也)由恐因誣言中山太后祝詛上及傅太后¶
(中山太后馮太后也即元帝/馮昭儀祝職救翻詛荘助翻)傅太后與馮太后並事元¶
帝追怨之因是遣御史丁𤣥案驗數十日無所得更使¶
中謁者令史立治之(師古曰官為中謁者令姓史名立/續漢志中官謁者令主報中章宦)¶