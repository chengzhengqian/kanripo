順民心也夫采椽卑宫唐虞大禹之所以垂皇風也(采/椽)¶
(即采來之木為/椽不加斵削也)玉臺瓊室夏癸商辛之所以犯昊天也¶
(張藴古曰彼昏不知瑶其臺而瓊其室文/選東都賦注曰紂為瓊室以瓊瑶飾之)今宫室過盛¶
天彗章灼(彗祥嵗翻/音又見上)斯乃慈父懇切之訓當崇孝子祇¶
聳之禮不宜有忽以重天怒隆數切諫(數所角/翻下同)帝頗不¶
恱侍中盧毓進曰臣聞君明則臣直古之聖王惟恐不¶
聞其過此乃臣等所以不及隆也帝乃解毓植之子也¶
　十二月癸巳潁隂靖侯陳羣卒(諡法恭已鮮言曰/靖寛樂令終曰靖)羣¶