悉留之告絶於藝復稱燕王(賑津忍翻乘繩登翻復扶/又翻又音如字燕囚肩翻)¶
北連突厥南與劉黑闥相結引兵攻易州不克大掠而¶
去又遣其將謝稜詐降於藝請兵援接藝出兵應之將¶
至懷戎(舊志北燕州懷戎縣後漢上谷之潘縣也北齊/改為懷戎媯水經其中州所治也貞觀八年改)¶
(北燕州/為媯州)稜襲擊破之開道與突厥連兵數入為冦(厥九/勿翻)¶
(數所/角翻)恒定幽易咸被其患(恒户登翻/被皮義翻)　十二月乙卯劉¶
黑闥䧟冀州殺刺史麴稜黑闥既破淮安王神通移書¶
趙魏(以戰國時趙/魏大界言之)故竇建徳將卒爭殺唐官吏以應黑¶