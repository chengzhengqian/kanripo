慎終如始則此論可傳如或不然恐徒使後世笑卿也¶
　九月己酉幸慶善宫上生時故宅也(以髙祖武功舊/第為慶善宫)¶
因與貴人宴賦詩起居郎清平吕才(清平縣屬博州劉/昫曰本漢貝丘縣)¶
(隋曰/清平)被之管絃(被皮/義翻)命曰功成慶善樂使童子八佾為¶
九功之舞大宴㑹與破陳舞偕奏於庭(才有巧思故命/以所賦詩被之)¶
(管絃以為樂章以童子六十四人冠進德冠紫袴褶長/袖漆髻屣履而舞號九功舞進蹈安徐以象文德破陳)¶
(樂號七德舞擊刺往來發揚/蹈厲以象武功陳讀曰陣)同州刺史尉遲敬德預宴¶
(同州馮翊郡/尉紆勿翻)有班在其上者敬德怒曰汝何功坐我上¶