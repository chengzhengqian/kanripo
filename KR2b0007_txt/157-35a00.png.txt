(從才/用翻)東魏濟州刺史髙季式有部曲千餘人馬八百匹¶
鎧仗皆備(濟子禮翻/鎧可亥翻)濮陽民杜靈椿等為盜聚衆近萬¶
人(濮博木翻/近其僅翻)攻城剽野(剽匹/妙翻)季式遣騎三百一戰擒之¶
又擊陽平賊路文徒等悉平之於是逺近肅清或謂季¶
式曰濮陽陽平乃畿内之郡(二郡東魏皆以/屬司州故云然)不奉詔命¶
又不侵境(言無詔命使季式討賊/而賊又不来侵濟州境)何急而使私軍逺戰¶
萬一失利豈不獲罪乎(季式所自養部曲不衣/食於官故謂之私軍)季式曰¶
君何言之不忠也我與國家同安共危豈有見賊而不¶