(寧/縣)　皇太后母新野君病(續漢志曰婦人封君儀比公/主油鞬軿車帶綬以采組為)¶
(緄帶各如其綬色黄/金辟邪加其首為帶)太后幸其第連日宿止三公上表¶
固争乃還宫冬十月甲戌新野君薨使司空䕶䘮事儀¶
比東海恭王(恭王事見四十四/卷明帝永平元年)鄧隲等乞身行服太后¶
欲不許以問曹大家大家上疏曰妾聞謙讓之風徳莫¶
大焉今四舅深執忠孝引身自退(賢曰四舅謂/隲悝宏閶也)而以方¶
垂未静拒而不許如後有毫毛加於今日誠恐推讓之¶
名不可再得(賢曰謂有纎微之過/則推讓之羙失也)太后乃許之及服除¶