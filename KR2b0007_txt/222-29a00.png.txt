上欲姑息無事壬寅復以瑱為山南東道節度使(復扶/又翻)¶
　飛龍副使程元振謀奪李輔國權密言於上請稍加¶
裁制六月己未解輔國行軍司馬及兵部尚書餘如故¶
以元振代判元帥行軍司馬仍遷輔國出居外第(自肅/宗時)¶
(李輔國常居/禁中内宅)於是道路相賀輔國始懼上表遜位辛酉¶
罷輔國兼中書令進爵博陸王輔國入謝憤咽而言曰¶
老奴事郎君不了請歸地下事先帝上猶慰諭而遣之¶
(父考異曰舊傳輔國欲入中書作謝表閽吏止之曰尚/  罷相不應復入此門輔國氣憤而言曰老奴死罪事)¶