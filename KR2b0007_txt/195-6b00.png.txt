不稱職治補外任(朝直遥翻/稱尺證翻)邊逺之處用人更輕所以¶
百姓未安殆由於此䟽奏上稱善乆之謂侍臣曰刺史¶
朕當自選縣令宜詔京官已上各舉一人　冬十月癸¶
丑詔勲戚亡者皆陪葬山陵(唐制凡功臣密戚請陪陵/葬者聼之以文武分為左)¶
(右兩列若宫人陪葬則陵户為之成墳唐㑹要載昭陵/陪葬者宫嬪公主主壻勲貴及祖父陪陵而子孫從葬)¶
(者及四夷君長入宿衛而陪/葬者名氏最多用此詔也)　上獵于洛陽苑(唐六典/洛陽苑)¶
(在都城之西北距北邙西至孝水南帶洛水支渠穀洛/二水㑹于其間東而十七里南面三十九里西面五十)¶
(里北面二十周廻/一百二十六里)有羣豕突出林中上引弓四發殪四¶