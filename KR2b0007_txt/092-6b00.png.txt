而忿其悖逆(悖蒲内翻/又蒲没翻)乃說卓曰主上親臨萬機自用¶
譙王為湘州非專任劉隗也而王氏擅權日久卒見分¶
政(卒讀曰猝謂分任譙王氶/等政不專歸于王氏也)便謂失職背恩肆逆(背蒲/妹翻)¶
舉兵向闕國家遇君至厚今與之同豈不違負大義生¶
為逆臣死為愚鬼永為宗黨之恥不亦惜乎為君之計¶
莫若偽許應命而馳襲武昌大將軍士衆聞之必不戰¶
自潰大勲可就矣卓雅不欲從敦聞道融之言遂决曰¶
吾本意也乃與巴東監軍栁純南平太守夏侯承(監工/䘖翻)¶