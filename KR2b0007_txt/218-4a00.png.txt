(千思明落馬步遁至暮拄折槍歸營希徳中搶索押衙/劉旻斬斷而走生擒得旻至二十六日覆陣二十七日)¶
(有詔至恒陽云潼闗失守駕幸劒南包諝/專欲歸功其父而它書皆無之今不取)漁陽路再絶¶
(漁陽即謂范陽也范陽郡幽州其後又分置薊州漁陽/郡二郡始各有分界然范陽節度盡統幽易平檀媯燕)¶
(等州賊之根本實在范陽也唐人於此時多以范陽漁/陽通言之白居易詩所謂漁陽鼙鼓動地來是以范陽)¶
(通為漁陽也前此顏杲卿以常山返正漁陽路/絶矣杲卿敗而復通今郭李破史思明故再絶)賊往來¶
者皆輕騎竊過多為官軍所獲將士家在漁陽者無不¶
揺心禄山大懼召高尚嚴莊詬之曰汝數年教我反以¶
為萬全今守潼關數月不能進北路已絶諸軍四合吾¶