章奏(師古曰既觀國家故事又觀前/人所奏便宜之章也好呼到翻)數條漢興已來國¶
家便宜行事及賢臣賈誼鼂錯董仲舒等所言奏請施¶
行之(數所/角翻)相勑掾史按事郡國及休告從家還至府輙¶
白四方異聞或有逆賊風雨災變郡不上相輙奏言之¶
(上時/掌翻)與御史大夫丙吉同心輔政上皆重之丙吉為人¶
深厚不伐善自曾孫遭遇(師古曰遭遇/謂升大位也)吉絶口不道前¶
恩故朝廷莫能明其功也㑹掖庭宫婢則令民夫上書¶
自陳甞有阿保之功(師古曰謂未為宫婢時/有舊夫見在俗間者)章下掖庭¶