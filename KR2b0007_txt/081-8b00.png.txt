(詩黍離/之辭)呉之未下也大臣皆以為未可輕進獨張華堅¶
執以為必克賈充上表稱呉地未可悉定方夏江淮下¶
濕疾疫必起宐召諸軍還以為後圖雖腰斬張華不足¶
以謝天下帝曰此是吾意華但與吾同耳荀朂復奏宐¶
如充表帝不從(復扶/又翻)杜預聞充奏乞罷兵馳表固爭使¶
至轘轅而呉已降(使疏吏翻/轘音環)充慙懼詣闕請罪帝撫而¶
不問夏四月甲申詔賜孫皓爵歸命矦乙酉大赦改元¶
(改元太康自此以/前係咸寧六年事)大酺五日(酺薄/乎翻)遣使者分詣荆揚撫¶