惡如水火(近其靳翻惡如/字又烏路翻)自春徂秋皆相仗莫肯攻戰¶
帝患之欲遣重臣臨督壬午以郭威為西面軍前招慰¶
安撫使(章考異曰薛史周大祖記七月十三日授同平/  事即遣西征以安慰招撫為名八月六日發)¶
(離京師按漢隱帝周太祖實録七月加平章事制詞/無西征之言至八月壬午方受命出征葢薛史之誤)諸¶
軍皆受威節度威將行問䇿於太師馮道道曰守貞自¶
謂舊将為士卒所附願公勿愛官物以賜士卒則奪其¶
所恃矣威從之(郭威以卒伍之雄而問䇿於馮道之老/腐者觀其所以荅與威所以從則人之)¶
(材識不合乎道者則有之/若其量勢應物未可妄議)由是衆心始附於威(為郭威/得天下)¶