車在後(漢制大駕屬車八十一乗備千乗萬騎劉昭曰/古者諸侯貳車九乗秦滅六國兼其車服古大)¶
(駕屬車八十一乗法駕半之沈約曰/屬車皆皁盖黄裏師古曰屬之欲翻)吉行日五十里師¶
行三十里朕乗千里馬獨先安之於是還其馬與道里¶
費而下詔曰朕不受獻也其令四方毋求來獻　帝既¶
施恵天下諸侯四夷逺近驩洽乃脩代來功封宋昌為¶
壯武侯(班志壯武屬膠東國括地志壯武故城/在萊州即墨縣西六十里古萊夷之國)　帝益¶
明習國家事朝而問右丞相勃曰天下一嵗決獄幾何¶
(朝直/遥翻)勃謝不知又問一嵗錢穀入幾何勃又謝不知惶¶