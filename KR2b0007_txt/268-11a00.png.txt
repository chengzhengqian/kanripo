誅簡顒以安之(為于/偽翻)繼崇召知俊舉族居於秦州(李繼/崇時)¶
(鎮秦州繼崇尋不能守秦/州劉知俊由此亦降於蜀)　戊申燕主守光將兵二萬¶
冦易定攻容城(容城漢縣名唐屬/易州宋屬雄州)王處直告急于晉¶
十二月乙卯以朗州留後馬賨為永順節度使同平章¶
事(賨徂宗翻馬/殷之弟也)　鎮南留後盧延昌遊獵無度百勝軍¶
指揮使黎球殺之自立將殺譚全播全播稱疾請老乃¶
免丙辰以球為虔州防禦使未幾球卒(幾居/豈翻)牙將李彦¶
圖代知州事全播愈稱疾篤劉巖聞全播病發兵攻韶¶