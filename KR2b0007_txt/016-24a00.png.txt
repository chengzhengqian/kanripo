廢也(太子榮栗姬之/子故號栗太子)太后意欲以梁王為嗣嘗因置酒¶
謂帝曰安車大駕用梁王為寄帝跪席舉身曰諾罷酒¶
帝以訪諸大臣大臣袁盎等曰不可昔宋宣公不立子¶
而立弟以生禍亂五世不絶(宋宣公舍其子與夷而立/穆公穆公又舍其子馮而)¶
(立與夷其後馮卒與/與夷爭國見春秋傳)小不忍害大義故春秋大居正(公/羊)¶
(傳之/言)由是太后議格遂不復言(格音閣/止也)王又嘗上書願¶
賜容車之地徑至長樂宫自使梁國士衆築作甬道朝¶
太后(甬余拱翻/朝直遥翻)袁盎等皆建以為不可(建建/議也)梁王由此¶