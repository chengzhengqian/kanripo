(郡武都縣西水經注所謂瞿塘者也賢曰仇池山在今/成州上禄縣南三秦記曰仇池山在倉洛二谷之間常)¶
(為水所衝激故下石而上土形似覆壺仇池記曰仇池/百頃周回九千四十歩天形四方壁立千仞自然樓櫓)¶
(却敵分置調均竦起數丈有踰人力東西二門盤道下/至上凡有七里上則岡阜低昻泉流交灌煮水成鹽)¶
至其孫千萬附魏封為百頃王千萬孫飛龍浸彊盛徙¶
居略陽飛龍以其甥令狐茂搜為子茂搜避齊萬年之¶
亂十二月自畧陽帥部落四千家還保仇池自號輔國¶
將軍右賢王關中人士避亂者多依之茂搜迎接撫納¶
欲去者衛䕶資送之(是後楊氏遂世據/仇池帥讀曰率)　是嵗以揚烈¶