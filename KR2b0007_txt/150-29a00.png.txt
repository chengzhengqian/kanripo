士唯留附身故衣餘皆分施(好呼到翻/施式豉翻)恒致罄乏屢上¶
便宜求為邊任(恒戸登翻/上時掌翻)上未之許常於内齋布沙於¶
地終日跣行足下生胝(胝丁尼翻/皮厚也)日能行三百里王侯¶
妃主及外人皆知其志而上性嚴重人莫敢言又使通¶
問於蕭寶寅謂之叔父為南兖州刺史不見賔客辭訟¶
隔簾聴之出則垂帷於輿惡人識其面(惡烏/路翻)及在彭城¶
魏安豐王延明臨淮王彧将兵二萬逼彭城(将即亮翻/  考異曰)¶
(南史陳慶之𫝊云/衆十萬今從梁書)勝負久未决上慮綜敗沒敕綜引軍¶