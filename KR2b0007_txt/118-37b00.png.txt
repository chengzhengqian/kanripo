去狐上南門亦變異之大者也今變夷益盛中國益㣲¶
願殿下亟罷宫室之役止逰畋之娛延禮英俊愛養百¶
姓以應天變防未然歆不從　秋七月宋公裕始受進¶
爵之命八月移鎮夀陽以度支尚書劉懐慎為督淮北¶
諸軍事徐州刺史鎮彭城(曹魏文帝置度支尚書掌軍/國支計晉因之度徒洛翻)¶
　辛未魏主嗣東巡甲申還平城　九月宋王裕自解¶
揚州牧　秦左衛將軍匹達等將兵討彭利和于漒川¶
大破之利和單騎奔仇池獲其妻子徙羌豪三千戸于¶