嘗封太山孫皓嘗遣兼司空董朝至陽羨封禪國山(五/代)¶
(志曰義興/舊曰陽羨)皆非盛徳之事不足為法然則封禪之禮皆¶
道聴所説失其本文由主好名於上(好呼/到翻)而臣阿㫖於¶
下也古者祀天祭地禮有常數誠敬之道盡此而備至¶
於封禪非所敢聞上嘉納之因推演懋議稱制㫖以答¶
請者由是遂止　魏中山王英至義陽将取三闗先策¶
之曰三闗相須如左右手若克一闗兩闗不待攻而破¶
攻難不如攻易宜先攻東闗(東闗即武陽闗易/以豉翻下勢易同)又恐其¶