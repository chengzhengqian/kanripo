給俸祿而已(蹄涔不容尺鯉為/劉知俊奔蜀張本)　劉守光遣使上表告¶
捷且言俟滄德事畢為陛下掃平并冦(為于偽翻河東/并州之地時與)¶
(梁為敵故/言并冦)亦致書晉王云欲與之同破偽梁(劉守光反/覆梁晉之)¶
(間自以為得計不/知乃所以速亡也)　撫州刺史危全諷自稱鎮南節度¶
使帥撫信袁吉之兵號十萬攻洪州(唐置鎮南軍於洪/州撫信袁吉皆巡)¶
(屬也危全諷自稱節度舉兵以攻洪州欲兼而有/之九域志撫州西北至洪州二百九里帥讀曰率)淮南¶
守兵纔千人將吏皆懼節度使劉威密遣使告急於廣¶
陵日召僚佐宴飲全諷聞之屯象牙潭不敢進(象牙潭/在撫州)¶