若敕夷男使親迎(迎魚/敬翻)雖不至京師亦應至靈州彼必¶
不敢來則絶之有名矣夷男性剛戾既不成昏其下復¶
攜貳(復扶/又翻)不過一二年必病死二子爭立則可以坐制¶
之矣上從之乃徴真珠可汗使親迎仍發詔將幸靈州¶
與之㑹真珠大喜欲詣靈州其臣諌曰脱為所留悔之¶
無及真珠曰吾聞唐天子有聖徳我得身徃見之死無¶
所恨且漠北必當有主我行决矣勿復多言上發使三¶
道受其所獻雜畜薛延陀先無庫廐真珠調歛諸部(復/扶)¶