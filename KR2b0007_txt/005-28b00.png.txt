(秦為上首/功之國)彼即肆然而為帝於天下則連有蹈東海而¶
死耳不願為之民也且梁未睹秦稱帝之害故耳吾將¶
使秦王烹醢梁王新垣衍怏然不悦(怏於/兩翻)曰先生惡能¶
使秦王烹醢梁王(惡音/烏)魯仲連曰固也吾將言之昔者¶
九侯鄂侯文王紂之三公也九侯有子而好獻之於紂¶
紂以為惡醢九侯(醢呼改翻/肉醬也)鄂侯争之彊辯之疾故脯¶
鄂侯文王聞之喟然而嘆故拘之牖里之庫百日欲令¶
之死(司馬彪志河内郡蕩隂縣有牖里城紂囚文王於/此史記正義曰其地在蕩陰縣北九里喟于貴翻)¶