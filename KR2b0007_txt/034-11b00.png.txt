(卷文帝/十四年)武帝擢韓安國扵徒中拜為梁内史骨肉以安¶
(按韓安國𫝊安國坐法抵罪㑹梁内史缺漢使使者拜/安國為梁内史起徒中為二千石此景帝時事也武帝)¶
(當作景帝師古曰骨肉/以安言梁孝王免罪也)張敞為京兆尹有罪當免黠吏¶
知而犯敞(黠下/八翻)敞收殺之其家自寃(自言其/寃也)使者覆獄¶
劾敞賊殺人上逮捕不下(上奏請逮捕敞而天子不下/其奏也上時掌翻下遐嫁翻)¶
㑹免亡命十數日宣帝徴敞拜為兾州刺史卒獲其用¶
(事見二十七卷宣帝/甘露元年卒子恤翻)前世非私此三人貪其材噐有益¶
扵公家也孝文時吏居官者或長子孫(長知兩/翻下同)倉氏庫¶