既罷相怨望隂畜養死士謀作亂(畜吁/玉翻)上表以為臣官¶
預大臣親則長子(長知/兩翻)國家之事休戚是同今儲貳未¶
定必生厲階陛下若以宗懿才堪繼承宜早行冊禮以¶
臣為元帥兼總六軍儻以時方艱難宗懿冲㓜臣安敢¶
持謙不當重事陛下既正位南面軍旅之事宜委之臣¶
下臣請開元帥府鑄六軍印征戍徴發臣悉專行太子¶
視膳於晨昏微臣握兵於環衛萬世基業惟陛下裁之¶
蜀主怒隱忍未發以問唐道襲對曰宗佶威望内外懾¶