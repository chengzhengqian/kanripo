建各帥衆歸鎮(使顧彦朗歸梓/州王建歸申州)　王師範遣都指揮使¶
盧𢎞擊棣州刺史張蟾𢎞引兵還攻師範師範使人以¶
重賂迎之曰師範童騃(騃語駭翻/癡愚也)不堪重任願得避位¶
使保首領公之仁也𢎞以師範年少信之不設備(少詩/照翻)¶
師範密謂小校安邱劉鄩曰(安邱漢縣古根牟國唐屬/密州九域志在州西北一)¶
(百二十里校户/教翻鄩徐心翻)汝能殺𢎞吾以汝為大將𢎞入城師範¶
伏甲而享之鄩殺𢎞於座及其黨數人師範慰諭士卒¶
厚賞重誓自將以攻棣州執張蟾斬之崔安潛逃歸京¶