指授節度違之者多致負敗明於知人或拔士於卒伍¶
之中唯其才用所長不論本末聽察精敏下無遁情賞¶
不違賤罰不避貴雖所甚愛之人終無寛假常曰法者¶
朕與天下共之何敢輕也然性殘忍果於殺戮往往已¶
殺而復悔之(如崔浩之類是/也復扶又翻)　九月丁酉安定民舉城¶
降魏(夏都既破安定亦/降降戸江翻下同)　氐主楊𤣥遣將軍苻白作圍¶
秦梁州刺史出連輔政于赤水城中糧盡民執輔政以¶
降輔政至駱谷逃還冬十月秦以驍騎將軍呉漢為平¶