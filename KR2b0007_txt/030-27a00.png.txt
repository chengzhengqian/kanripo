𨽻(句斷下/遐嫁翻)太中大夫蜀郡張匡素佞巧復上書極言詆¶
毁商(復扶/又翻)有司奏請召商詣詔獄上素重商知匡言多¶
險制曰勿治(治直/之翻)鳳固争之夏四月壬寅詔收商丞相¶
印綬商免相三日發病歐血薨諡曰戾侯而商子弟親¶
屬為駙馬都尉侍中中常侍諸曹大夫郎吏者皆出補¶
吏莫得留給事宿衞者有司奏請除國邑有詔長子安¶
嗣爵為樂昌侯(宣帝之母/黨㣲矣)　上之為太子也受論語於¶
蓮勺張禹(蓮勺音/輦酌)及即位賜爵關内侯拜為諸吏光禄¶