兩女皆當貴臧兒乃奪金氏婦金氏怒不肯予決(予讀/曰與)¶
(決别也言不肯與/别師古曰決絶也)内之太子宫生男徹徹方在身(身與/娠同)¶
(師古曰漢史多/以娠為任身字)時王夫人夢日入其懐及帝即位長男¶
榮為太子其母栗姬齊人也長公主嫖欲以女嫁太子¶
(長知兩翻嫖文帝女景帝之姊師古曰年最長故謂之/長公主余謂帝女稱公主帝之姊妹稱長公主嫖降堂)¶
(邑矦陳午生女是為武/帝陳皇后嫖匹昭翻)栗姬以後宫諸美人皆因長公¶
主見帝故怒而不許長公主欲予王夫人男徹(予讀/曰與)王¶
夫人許之由是長公主日讒栗姬而譽王夫人之美(譽/音)¶