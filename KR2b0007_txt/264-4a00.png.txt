上見全忠怒甚不得已癸未貶偓濮州司馬上密與偓¶
泣别偓曰是人非復前來之比(謂朱全/忠也)臣得逺貶及死¶
乃幸耳不忍見簒弑之辱(嗚呼韓偓何見之晚也然昭/宗聞偓此言亦何以為懐哉)¶
(惟有縱/酒而已)　己丑上令朱全忠與李茂貞書取平原公主¶
茂貞不敢違遽歸之(平原公主嫁茂貞子/宋侃見上卷上年)　壬辰以朱¶
友裕為鎮國節度使(為考異曰實録壬辰以興徳府復/  華州賜名感化軍以友裕為節)¶
(度使按編遺録天祐三年閏十二月乙丑敕鎮國之號/興徳之名並宜停薛居正五代史地理志華州梁為感)¶
(化軍梁功臣傳天復三年友裕/權知鎮國軍留後今從實録)　乙未全忠奏留步騎¶