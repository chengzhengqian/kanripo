為都督幽平二州諸軍事征北大将軍幽州牧建留臺¶
於龍城以隆録留臺尚書事又以䕶軍将軍平幼為征¶
北長史散騎常侍封孚為司馬(散悉亶翻/騎竒寄翻)並兼留臺尚¶
書隆因農舊規修而廣之遼碣遂安(遼碣謂遼水碣/石碣其謁翻)¶
後秦主萇以秦戰屢勝謂得秦王堅之神助亦於軍中¶
立堅像而禱之曰臣兄襄敕臣復讎(穆帝升平元年/姚襄為秦所殺)新¶
平之禍(見上卷/十年)臣行㐮之命非臣罪也苻登陛下疎屬¶
猶欲復讎况臣敢忘其兄乎且陛下命臣以龍驤建業¶