自奉奢靡用度不足輒留三司綱輸其家(三司綱謂户/部度支鹽鐵)¶
(所𤼵綱運/輸朝廷者)用之猶慮人泄其姧謀乃言於駢曰神仙不¶
難致但恨學者不能絶俗累(累良/瑞翻)故不肻降臨耳駢乃¶
悉去姬妾(去羌/吕翻)謝絶人事賔客將吏皆不得見有不得¶
已見之者皆先令沐浴齋祓(祓敷勿翻又方廢/翻祓除穢惡也)然後見¶
拜起纔畢已復引出由是用之得專行威福無所忌憚¶
境内不復知有駢矣(為畢師鐸討用之殺/駢張本復扶又翻)　王鐸將兩¶
川興元之軍屯靈感寺涇原屯京西易定河中屯渭北¶