(中樹紅棗五味子輕餳同州石𨫼餅晉絳蒲萄黄消梨/陜府鳯栖梨襄州紫薑新笋橘子安州折粳米糟味青)¶
(州水梨河陽諸雜果子許州御李子鄭州新笋鵝梨懐/州寒食杏仁申州蘘荷亳州萆薢㳂淮州郡淮白魚今)¶
(後不須/進奉)其詔略曰所奉止於朕躬所損被於甿庶(被皮/義翻)¶
(甿謨/耕翻)又曰積於有司之中甚為無用之物又詔曰朕生長¶
軍旅(長知/兩翻)不親學問未知治天下之道(治直/之翻)文武官有益¶
國利民之術各具封事以聞咸宜直書其事勿事辭藻¶
帝以蘓逢吉之第賜王峻峻曰是逢吉所以族李崧也¶
(事見二百八十八/卷漢乾祐元年)辭而不處(使王峻處權勢之間皆以/是心處之必不至有商州)¶