寶妹為妾賀若弼韓擒虎爭功於帝前弼曰臣在蔣山¶
死戰破其鋭卒擒其驍將(驍堅堯翻將/即亮翻下同)震揚威武遂平¶
陳國韓擒虎畧不交陳(陳讀/曰陣)豈臣之比擒虎曰本奉明¶
㫖令臣與弼同時合勢以取偽都弼乃敢先期(先悉/薦翻)逢¶
賊遂戰致令將士傷死甚多臣以輕騎五百兵不血刃¶
直取金陵降任蠻奴(騎竒寄翻降戸/江翻任音壬)執陳叔寶據其府¶
庫傾其巢穴弼至夕方扣北掖門臣啟闗而納之斯乃¶
救罪不暇安得與臣相比帝曰二將俱為上勲於是進¶