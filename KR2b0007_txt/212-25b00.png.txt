(舊制凡有功之臣賜實封者皆以課户充準户數州縣/與國官邑官執帳供其租調各凖配租調逺近州縣官)¶
(司收其脚直然後附國邑官司/其丁凖此入國邑者收其庸)　前廣州都督裴伷先¶
下獄(下遐嫁翻/伷與胄同)上與宰相議其罪張嘉貞請杖之張説¶
曰臣聞刑不上大夫(記曲禮之言/上時掌翻)為其近于君且所以¶
養亷耻也(為于偽翻/近其靳翻)故士可殺不可辱(記儒行/之言)臣曏廵¶
北邊聞杖姜皎于朝堂(朝直/遥翻)皎官登三品亦有微功有¶
罪應死則死應流則流奈何輕加笞辱以皂𨽻待之(笞/丑)¶
(之翻皁/昨早翻)姜皎事往不可復追伷先據狀當流豈可復蹈¶