乃引而去二月亞夫出精兵追擊大破之吳王濞棄其¶
軍與壯士數千人夜亡走楚王戊自殺吳王之初發也¶
吳臣田禄伯為大將軍田禄伯曰兵屯聚而西無它竒¶
道難以立功臣願得五萬人别循江淮而上(上時/掌翻)收淮¶
南長沙入武闗與大王㑹此亦一竒也吳王太子諫曰¶
王以反為名此兵難以借人人亦且反王奈何且擅兵¶
而别多它利害(蘇林曰禄伯儻將兵降漢/自為己利於吳生患也)徒自損耳吳¶
王即不許田禄伯吳少將桓將軍説王曰吳多步兵歩¶