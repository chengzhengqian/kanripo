太子居承光宫帝使侍御史种暠監太子家(監古/銜翻)中常¶
侍髙梵從中單駕出迎太子(暠工老翻梵房/戎翻又房汎翻)時太傅杜¶
喬等疑不欲從而未决暠乃手劒當車曰(手守/又翻)太子國¶
之儲副天命所係今常侍來無詔信何以知非姦邪今¶
日有死而已梵辭屈不敢對馳還奏之詔報太子乃得¶
去喬退而歎息愧暠臨事不惑(愧者愧己之/不能然也)帝亦嘉其¶
持重稱善者良乆　揚徐盜賊羣起盤互連嵗秋八月¶
九江范容周生等冦掠城邑屯據歴陽(歴陽縣屬九江/郡賢曰今和州)¶