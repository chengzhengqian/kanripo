(復所復同/著陟畧翻)遂指授羣帥方畧徑造建業(帥所/類翻)吴主聞王¶
渾南下使丞相張悌督丹陽太守沈瑩䕶軍孫震副軍¶
師諸葛靚帥衆三萬渡江逆戰(靚疾正翻帥/讀曰率下同)至牛渚沈¶
瑩曰晉治水軍於蜀久矣(治直/之翻)上流諸軍素無戒備名¶
將皆死㓜小當任(謂陸晏陸景/留憲孫歆等)恐不能禦也晉之水軍¶
必至於此宜畜衆力以待其來與之一戰若幸而勝之¶
江西自清(大江北流自建業言之/歴陽皖城皆為江西)今渡江與晉大軍戰¶
不幸而敗則大事去矣悌曰吴之將亡賢愚所知非今¶