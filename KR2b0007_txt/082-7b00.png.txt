以右光禄大夫石鑒為司空(晉志左右光禄大夫假金/章紫綬及光禄大夫加金)¶
(章紫綬者/品秩第二)　帝疾篤未有顧命勲舊之臣多已物故侍¶
中車騎將軍楊駿獨侍疾禁中大臣皆不得在左右駿¶
因輒以私意改易要近樹其心腹㑹帝小間(間如字間/者病小差)¶
(也/)見其新所用者正色謂駿曰何得便爾時汝南王亮¶
尚未發(去年遣亮/出督豫州)乃令中書作詔以亮與駿同輔政又¶
欲擇朝士有聞望者數人佐之(朝直遥翻/聞音問)駿從中書借¶
詔觀之得便藏去中書監華廙恐懼(華户化翻廙逸/職翻又羊至翻)自¶