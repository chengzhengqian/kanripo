司直焦楷犇廣寧(太子司直掌糾劾宫僚及帥府兵/晉志無是官當是二趙燕秦所置)泣¶
謂其父遺曰大人荷國寵靈(荷下/可翻)居藩鎮重任今本朝¶
顛覆豈得不率見衆唱大義以殄寇讎(朝直遥翻/見賢遍翻)遺曰¶
今主上已陷賊庭吾非愛死而忘義顧以大兵追之是¶
趣絶其命也(趣讀/曰促)不如擇王族之賢者奉以為主而伐¶
之庻有濟也楷乃築壇誓衆二旬之間赴者萬餘人㑹¶
遺病卒(卒子/恤翻)楷不能獨舉事亡犇河西　二月戊午以¶
尚書右僕射江夷為湘州刺史　檀道濟等進至濟上¶