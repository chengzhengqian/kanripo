江表顧以瞻烏未定附鳳何從(詩曰瞻烏爰止于誰之/屋漢耿純曰攀龍鱗附)¶
(鳳翼此言未見真主/則無從而歸附也)今天命有歸聲教逺被(被皮/義翻)願比¶
兩浙湖南仰奉正朔謹守土疆(兩浙自錢鏐以來湖南/自馬殷以來皆奕世奉)¶
(事中/國)乞收薄伐之威(薄迫也有鐘鼓曰伐詩云/薄伐西戎又云薄伐玁狁)赦其後¶
服之罪首於下國俾作外臣則柔逺之徳云誰不服又¶
獻金千兩銀十萬兩羅綺二千匹晟謂馮延己曰此行¶
當在左相(唐以馮延己為左僕射/位在孫晟上故晟云然)晟若辭之則負先帝¶
既行知不免中夜歎息謂崇質曰君家百口宜自為謀¶