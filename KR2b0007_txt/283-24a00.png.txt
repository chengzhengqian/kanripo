度使李彝殷奏李彝敏作亂之狀(難乃/旦翻)詔執彝敏送夏¶
州斬之　冬十月戊申立呉國夫人馮氏為皇后初高¶
祖愛少弟重𦙍養以為子(歐史重𦙍高祖弟也不知其/為親疏高祖愛之養以為子)¶
(故於名加重而下齒諸/子少詩照翻重直龍翻)及留守鄴都娶副留守安喜馮¶
濛女為其婦(安喜縣屬定州劉煦曰安喜漢中山之盧/奴縣也慕容垂改為不連北齊改曰安喜)¶
(隋改為鮮虞唐武徳/為安喜定州所治也)　重𦙍早卒馮夫人寡居有美色¶
帝見而悦之高祖崩梓宫在殯帝遂納之羣臣皆賀帝¶
謂馮道等曰皇太后之命與卿等不任大慶羣臣出帝¶