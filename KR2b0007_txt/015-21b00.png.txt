言宜削諸侯及法令可更定者(更工/衡翻)書凡三十篇上雖¶
不盡聽然竒其材　是嵗齊文王則河間哀王福皆薨¶
無子國除(齊王則哀王襄之子悼恵王肥之孫河/間王福辟彊之子趙幽王子遂之孫)　趙¶
人新垣平以望氣見上言長安東北有神氣成五采于¶
是作渭陽五帝廟(韋昭曰在渭城師古曰郊祀志云在/長安東北非渭城也韋説謬矣予據)¶
(水北為陽長安在渭南渭城在渭北五帝廟或在渭城/界韋説未可非也括地志渭陽五帝廟在雍州咸陽縣)¶
(東三/十里)¶
十六年夏四月上郊祀五帝于渭陽五帝廟于是貴新¶