二十九年春正月魏所得宋民五千餘家在中山者謀¶
叛州軍討誅之(州軍定州/之軍也)冀州刺史張掖王沮渠萬年¶
坐與叛者通謀賜死(沮子/余翻)　魏世祖追悼景穆太子不¶
已中常侍宗愛懼誅二月甲寅弑帝(年四十五諡曰太/武皇帝考異曰宋)¶
(書作庚申/今從魏書)尚書左僕射蘭延(魏書官氏志北方諸姓/烏洛蘭氏改為蘭氏)侍¶
中和疋薛提等祕不發䘮疋以皇孫濬冲㓜欲立長君¶
(疋五下翻/長知兩翻)徵秦王翰置之祕室(祕室祕/宻之室)提以濬嫡皇孫¶
不可廢議久不决宗愛知之自以得罪於景穆太子而¶