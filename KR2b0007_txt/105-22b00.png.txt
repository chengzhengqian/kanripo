(界即大/陸澤也)　豐城宣穆公桓沖聞謝𤣥等有功自以失言¶
(謂去年吾其/左衽之言也)慙恨成疾二月辛巳卒朝議欲以謝𤣥為¶
荆江二州刺史(朝直/遥翻)謝安自以父子名位太盛又懼桓¶
氏失職怨望乃以梁郡太守桓石民為荆州刺史河東¶
太守桓石䖍為豫州刺史豫州刺史桓伊為江州刺史¶
　燕王垂引丁零烏桓之衆二十餘萬為飛梯地道以¶
攻鄴不拔乃築長圍守之分處老弱於肥鄉(晉志肥郷/縣屬廣平)¶
(郡魏收曰天平初併入魏郡臨漳縣隋/復分置肥鄉縣唐屬洺州處昌呂翻)築新興城以置¶