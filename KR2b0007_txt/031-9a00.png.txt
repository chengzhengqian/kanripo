有命富貴在天(論語載子夏答/司馬牛之言)修正尚未䝉福為邪欲¶
以何望使鬼神有知不受不臣之愬(師古曰祝詛主/上是不臣也)如¶
其無知愬之何益故不為也上善其對赦之賜黄金百¶
斤趙氏姊弟驕妬偼伃恐乆見危乃求共養太后於長¶
信宮(師古曰共音居用翻養音弋向翻宮/閣記長信殿在長樂宮太后常居之)上許焉　廣¶
漢男子鄭躬等六十餘人攻官寺簒囚徒盗庫兵自稱¶
山君(廣漢郡髙帝分蜀郡置屬益州師古曰逆取/曰簒風俗通寺司也諸官府所止皆曰寺)¶
四年秋勃海清河信都河水湓溢(勃海唐滄景州清河/唐貝州信都唐冀州)¶