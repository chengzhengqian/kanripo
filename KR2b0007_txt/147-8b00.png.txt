長樂太守京兆王愉之反脅僧固與之同(冀州與長樂/郡同治信都)¶
(故僧固為愉/所脅樂音洛)肇因誣勰北與愉通南招蠻賊(伊闕以南/接于淮汝)¶
(江沔皆/有蠻左)彭城郎中令魏偃前防閤髙祖珍(髙祖珍前嘗/為勰防閤時)¶
(已去官故/曰前防閤)希肇提擢構成其事肇令侍中元暉以聞暉¶
不從又令左衛元珍言之帝以問暉暉明勰不然又以¶
問肇肇引魏偃髙祖珍為證帝乃信之戊戌召勰及髙¶
陽王雍廣陽王嘉清河王懌廣平王懐髙肇俱入宴勰¶
妃李氏方産固辭不赴中使相繼召之(使疏/吏翻)不得已與¶