(殺之於懸澗及日出乃寤下籍樹葉丈餘都無所傷緣/巖攀蘿而出不敢至舊居山中人初以為仙去及中貴)¶
(將至先公大懼沐浴更衣以俟命乃代宗踐阼之徴也/疑盗為張后輔國所遣亦竟不知其由按𤣥肅登遐泌)¶
(雖在山林豈容全不知如家傳所言是代宗纔立即召/泌也須經幸陜泌豈得全無一言召泌必在幸陜之後)¶
(李繁誤/記耳)上曰機務之煩不得晨夕相見誠不若且居密¶
近何必署勑然後為宰相邪(相息亮翻/邪音耶)後因端午王公¶
妃主各獻服玩上謂泌曰先生何獨無所獻對曰臣居¶
禁中自巾至履皆陛下所賜所餘惟一身耳何以為獻¶
上曰朕所求正在此耳泌曰臣身非陛下有誰則有之¶