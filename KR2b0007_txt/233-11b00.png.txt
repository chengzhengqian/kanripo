(復扶/又翻)對曰不然臣曩在彭原今可汗為胡祿都督與今¶
國相白婆帝皆從葉䕶而來臣待之頗親厚故聞臣為¶
相而求和安有復相拒乎臣今請以書與之約稱臣為¶
陛下子每使來不過二百人印馬不過千匹(唐六典冇/諸監馬印)¶
(凡諸監馬駒以小官字印印左膞以年辰印印右髀以/監名依左右廂印印尾側若形容端正擬送尚乗者則)¶
(不須印監名至二歳起脊量强弱漸以飛字印印右膞/細馬次馬俱以龍形印印項左送尚乗者于尾側依左)¶
(右閑印以三花其餘雜馬上乗者以風字印印左膞以/飛字印印右髀經印之後簡入别所者各以新入處監)¶
(名印印左頰官馬賜人者以賜字印配諸軍及充傳送/驛者以出字印並印右頰諸蕃馬印隨部落各為印識)¶