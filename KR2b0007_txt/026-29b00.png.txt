(傳知戀翻/下傳相同)一縣莫知所為令丞嗇夫三老亦皆自繫待¶
罪於是訟者宗族傳相責讓此兩昆弟深自悔皆自髠¶
肉袒謝願以田相移終死不敢復争(師古曰移猶傳也/一說兄以讓弟弟)¶
(又讓兄故云相/移復扶又翻)郡中歙然莫不傳相敕厲不敢犯(歙與/翕同)¶
(許及/翻)延夀恩信周徧二十四縣(馮翊統髙陵櫟陽翟道池/陽夏陽衙粟邑谷口蓮勺)¶
(鄜頻陽臨晉重泉郃陽祋祤武城沈陽□/徳徴雲陵萬年長陵陽陵雲陽二十四縣)莫敢以辭訟¶
自言者推其至誠吏民不忍欺紿(師古曰紿誑/也音蕩亥翻)　匈奴¶
單于又殺先賢撣兩弟烏禪幕請之不聽心恚(師古曰/恚恨也)¶