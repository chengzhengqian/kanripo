鐵弗衛辰狡猾多變(劉衛辰本匈奴鐵弗種李延壽曰/鐵弗南單于苗裔衛辰者左賢王)¶
(去卑之𤣥孫北人謂父為/鮮卑母為鐵弗因以為姓)皆不可獨任宜分諸部為二¶
令此兩人統之兩人素有深讐其勢莫敢先發俟其孫¶
稍長引而立之是陛下有存亡繼絶之徳於代使其子¶
子孫孫永為不侵不叛之臣(用左傳戎子/駒支之言)此安邊之良¶
䇿也堅從之分代民為二部自河以東屬庫仁自河以西¶
屬衛辰各拜官爵使統其衆賀氏以珪歸獨孤部與南¶
部大人長孫嵩(拓跋鬱律生二子長曰沙莫雄次曰什/翼犍沙莫雄為南部大人後改名仁號)¶