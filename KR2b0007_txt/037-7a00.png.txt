(隆晉灼曰雖老病/者皆復出口筭)而豪民侵陵分田劫假(師古曰分田/謂貧者無田)¶
(而取富人田耕種共分其所收也假亦謂貧人/賃富人之田也劫者富人劫奪其稅侵欺之也)厥名三¶
十稅一實什稅五也故富者犬馬餘菽粟驕而為邪貧¶
者不厭糟糠窮而為姦俱陷于辜刑用不錯(師古曰錯/置也音千)¶
(故/翻)今更名天下田曰王田奴婢曰私屬(更工衡/翻下同)皆不得¶
賣買其男口不盈八而田過一井者分餘田予九族鄰¶
里鄉黨(予讀/曰與)故無田今當受田者如制度敢有非井田¶
聖制無灋惑衆者投諸四裔以禦魑魅(師古曰魑山神/也魅老物精也)¶