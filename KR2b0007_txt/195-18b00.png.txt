不疑卿故語卿何更恨邪上又嘗謂敬徳曰朕欲以女¶
妻卿何如(邪音耶語牛倨/翻妻七細翻)敬徳叩頭謝曰臣妻雖鄙陋¶
相與共貧賤乆矣臣雖不學聞古人富不易妻此非臣¶
所願也上乃止　戊戍尚書奏近世掖庭之選(掖音/亦)或¶
微賤之族禮訓蔑聞(謂由侍兒及/歌舞得進者)或刑戮之家憂怨所¶
積(謂縁坐沒/入掖庭者)請自今後宫及東宫内職有闕皆選良家¶
有才行者充(行下/孟翻)以禮聘納其沒宫口及素微賤之人¶
皆不得補用上從之　上既詔宗室羣臣襲封刺史左¶