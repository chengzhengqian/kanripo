　辛巳北京留守李德珫遣牙校以吐谷渾酋長白承¶
福入朝(旣遣張澄逐吐谷渾之在四州山谷者矣而又/容其酋長入朝豈非容其大而逐其細歟晉髙)¶
(祖之與契丹主以術/相遇者也珫昌中翻)　唐主遣通事舎人歐陽遇求假¶
道以通契丹帝不許(契丹求假道以通淮浙晉無所不/可至唐求假道以通契丹則不許)¶
(之隨其所輕/重而應之也)　自黄巢犯長安以來(唐僖宗廣明元/年黃巢入長安)天¶
下血戰數十年然後諸國各有分土(分扶/問翻)兵革稍息及¶
唐主即位江淮比年豐稔兵食有餘羣臣爭言陛下中¶
興今北方多難宜出兵恢復舊疆(比毗至翻難乃旦翻/舊彊謂盛唐時疆土)¶