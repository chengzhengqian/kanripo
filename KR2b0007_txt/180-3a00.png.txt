(秀長史之元巖封平昌郡公此元巖封/龍涸縣公見隋書列女華陽王楷妃傳)皆入閤侍疾召¶
皇太子入居大寶殿太子慮上有不諱須預防擬(防禦/也隄)¶
(備也擬凖也凖擬/揣度以待之也)手自為書封出問素素條錄事狀以¶
報太子宫人誤送上所上覽而大恚(恚於/避翻)陳夫人平旦¶
出更衣(更工/衡翻)為太子所逼拒之得免歸於上所上怪其¶
神色有異問其故夫人泫然曰太子無禮上恚抵床曰¶
畜生何足付大事(抵觸也今人詈人猶曰畜生言其無/識無禮若馬牛犬豕然待畜養而生)¶
(者也泫/户畎翻)獨孤誤我(事見上卷開/皇二十年)乃呼柳述元巖曰召我¶