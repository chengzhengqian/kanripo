子寳鼓譟於内合擊大破之盡俘其衆唯遥鮑單馬走¶
免　劉顯地廣兵彊雄於北方㑹其兄弟乖争魏長史¶
張衮言於魏王珪曰顯志在并吞今不乗其内潰而取¶
之(奴真肺埿相繼/来降故云然)必為後患然吾不䏻獨克請與燕共¶
攻之珪從之復遣安同乞師於燕(去年魏遣安同乞師/於燕以破窟咄故此)¶
(言復復/扶又翻)　詔徴㑹稽處士戴逵(㑹工外翻/處昌吕翻)逵累辭不¶
就郡縣敦逼不已逵逃匿于吳謝𤣥上疏曰逵自求其¶
志(論語曰隠居/以求其志)今王命未回将罹風霜之患陛下既已¶