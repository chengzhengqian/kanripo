歸長等責以矯詔皆捧足乞命乃遣宣徽北院使齊元¶
簡迎鄆王壬辰下詔立鄆王為皇太子權句當軍國政¶
事仍更名漼(句古侯翻當丁浪翻鄆音/運更工衡翻漼七罪翻)收歸長公儒居¶
方皆殺之癸巳宣遺制以令狐綯攝冡宰宣宗性明察¶
沈斷(沈持林翻斷丁管翻者考異曰續貞陵遺事曰越/守甞進女樂有絶色  上初恱之數月錫賚盈積)¶
(一旦晨興忽不樂曰𤣥宗只一楊妃天下至今未平我/豈敢忘乃召美人曰應留汝不得左右或奏可以放還)¶
(上曰放還我必思之可命賜酒一杯/此太不近人情恐譽之太過今不取)用法無私從諫如¶
流重惜官賞恭謹節儉惠愛民物故大中之政訖于唐¶