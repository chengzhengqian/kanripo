王獄不以雲為不當死欲闗公卿示重愼(闗會也古者/獄成命三公)¶
(六卿參聽之示/明謹於用刑也)誠不見其外内顧望阿附為雲驗(驗徵/驗也)¶
(為于偽/翻下同)復幸得䝉大赦(復扶/又翻)相等皆良善吏臣竊為國¶
惜賢不私此三人獄吏曰茍如此則君何以為罪猶當¶
有以負國不空入獄矣(吏欲文致以負/國之罪故云然)吏稍侵辱嘉嘉¶
喟然仰天歎曰(喟丘愧翻/歎息之聲)幸得充備宰相不能進賢退¶
不肖以是負國死有餘責(吏責其負國/故以此對)吏問賢不肖主¶
名嘉曰賢故丞相孔光故大司空何武不能進惡高安¶