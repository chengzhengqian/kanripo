使孔勍留宴中夜斬關而去(勍渠京翻已考異曰五代/史補季興  行浹旬莊宗)¶
(且悔遽以急詔命襄州節度使劉訓伺便圖之無何季/興至襄州就館而心動謂親吏曰梁先輩之言中矣與)¶
(其住而生不若去而死遂弃輜重與部曲數百人南走/至鳳林關已昏黒於是斬關而出是夜三更向之急詔)¶
(果至劉訓度其去逺不可及而止王舉天下大定錄亦/云莊宗遣使追之不及按季興自疑故斬關夜遁耳未)¶
(必莊宗追之/也今從薛史)丁酉至江陵握梁震手曰不用君言幾不¶
免虎口(梁震所言見/上幾居依翻)又謂將佐曰新朝百戰方得河南¶
(以莊宗新得天下故/曰新朝朝直遥翻)乃對功臣舉手云吾於十指上得¶
天下矜伐如此則他人皆無功矣其誰不解體又荒於¶