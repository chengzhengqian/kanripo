降密密以仁基為上柱國河東公仁基子行儼驍勇善¶
戰密亦以為上柱國絳郡公(驍堅堯/翻下同)密得秦叔寶及東¶
阿程齩金(隋志東阿縣屬濟/北郡齩五巧翻)皆用為驃騎(驃騎開皇官/制也煬帝改)¶
(為鷹揚郎將驃匹/妙翻騎竒寄翻)選軍中尤驍勇者八千人分𨽻四驃¶
騎以自衞號曰内軍常曰此八千人足當百萬齩金後¶
更名知節(更工/衡翻)羅士信趙仁基皆帥衆歸密密署為總¶
管使各綂所部癸巳密遣裴仁基孟讓帥二萬餘人襲¶
囘洛東倉破之(新唐志孟州河陽有囬洛故城是地得/名之由見一百五十八卷梁武帝大同)¶