賢能斥逺佞惡為皇帝置師傅(逺于願翻/為于偽翻)得小心忠篤¶
敦禮之士將軍與之俱入參勸講授師賢法古此猶倚¶
南山坐平原也(喻其安/而無傾)誰能傾之議郎大夫之位本以¶
式序儒術髙行之士(式用/也)今多非其人九卿之中亦有¶
乖其任者惟將軍察焉又薦种暠欒巴等冀不能用穆¶
暉之孫也(朱暉事/章帝)　九月戊戌追尊河間孝王為孝穆¶
皇夫人趙氏曰孝穆后(諡法布徳執義曰/穆中情見貌曰穆)廟曰清廟陵¶
曰樂成陵(樂成縣屬/河間國)蠡吾先矦曰孝崇皇(沈約曰諡法/所不載者如)¶