(符封功臣刑白馬與為山河帶礪之盟也丹書鐵契者/以鐵為契以丹書之如淳曰金匱猶金縢也師古曰以)¶
(金為匱以石為室重緘封之重慎之義盖謂以丹書/盟誓之言于鐵券盛之以金匱石室而蔵之宗廟也)雖¶
日不暇給規摹𢎞逺矣(鄧展曰若畫工規模物之摹韋/昭曰正員之器曰規摹者如畫)¶
(工未施朱土摹之矣師古曰取喻規摹謂立制立範也/給足也日不暇給言衆事繁多常汲汲也余謂日不暇)¶
(給盖言項羽既/平諸矦又叛也)　己巳太子即皇帝位尊皇后曰皇太¶
后　初髙帝病甚人有惡樊噲云黨於吕氏即一日上¶
晏駕(師古曰惡謂毁譛言其罪惡也音如字晏駕者天/子當晨起早作而忽崩隕不出臨朝凡臣子之心)¶
(猶謂宫車/晚出也)欲以兵誅趙王如意之屬帝大怒用意平謀¶