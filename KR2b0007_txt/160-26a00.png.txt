紹宗墜馬儀同三司劉豐生被傷顯州刺史張遵業為¶
景所擒(魏收志永安中置顯州治汾州/六壁城領定戎建平真君郡)紹宗豐生俱奔¶
譙城禆将斛律光張恃顯尤之(尤之者責過之/也将即亮翻)紹宗曰¶
吾戰多矣未見如景之難克者也君輩試犯之光等被¶
甲将出紹宗戒之曰勿度渦水二人軍於水北光輕騎¶
射之(被皮義翻渦工禾翻射/而亦翻下為射遷射同)景臨渦水謂光曰爾求勲¶
而來我懼死而去我汝之父友(光父斛律金與景同事/爾朱髙歡故自謂父友)¶
何為射我汝豈自解不度水南(解户/買翻)慕容紹宗教汝也¶