(唯當以死謝朝廷今日安危之機計將何出獻武王等/曰未若還奉長樂以安天下於是還奉莊帝北齊書神)¶
(武紀云榮將簒位神武諌恐不聽請鑄像卜之鑄不成/乃止盖魏收與北齊史官欲為神武掩此惡故云爾今)¶
(從周書賀/㧞岳傳)左右多同之榮疑未决賀㧞岳進曰將軍首¶
舉義兵志除姦逆大勲未立遽有此謀正可速禍未見¶
其福榮乃自鑄金為像凡四鑄不成功曹參軍燕郡劉¶
靈助善卜筮(漢髙祖定天下燕仍為國昭帝改為廣陽/郡後漢光武併上谷和帝復為廣陽郡晉)¶
(為廣陽國魏為/燕郡燕因肩翻)榮信之靈助言天時人事未可榮曰若¶
我不吉當迎天穆立之靈助曰天穆亦不吉唯長樂王¶