髪無愆(黄髪老稱/謂朱暉也)詔書過耳何故自繫暉因稱病篤不¶
肯復署議(復扶又/翻下同)尚書令以下惶怖謂暉曰今臨得譴¶
讓(謂譴讓已臨乎其/前也怖普布翻)奈何稱病其禍不細暉曰行年八¶
十䝉恩得在機宻當以死報若心知不可而順㫖靁同¶
負臣子之義今耳目無所聞見伏待死命遂閉口不復¶
言諸尚書不知所為乃共劾奏暉(劾户槩翻/又户得翻)帝意觧寑¶
其事後數日詔使直事郎問暉起居(賢曰直事郎謂/署郎當次直者)太¶
醫視疾太官賜食暉乃起謝(上既加禮乃起謝/所謂彊直自遂也)復賜錢¶