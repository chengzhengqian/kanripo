滔既破李晟留屯瀛州未還魏橋遣其給事中宋端¶
趣之(趣讀/曰促)端見滔言頗不遜滔怒使謂武俊曰滔以熱¶
疾蹔未南還大王二兄遽有云云滔以救魏博之故叛¶
君弃兄如脱屣耳(履不躡跟曰/屣脱之易耳)二兄必相疑惟二兄所¶
為端還報武俊自辨於馬寔寔以狀白滔言趙王知宋¶
端無禮於大王深加責讓實無它志武俊亦遣承令官¶
鄭和隨寔使者見滔謝之(時武俊等改要/藉官為承令官)滔乃悦相待¶
如初然武俊以是益恨滔矣六月李抱眞使參謀賈林¶