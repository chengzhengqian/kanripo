(甘露三年晉公始封八郡帝景元之三年加封司州之/𢎞農雍州之馮翊凡十郡今又増封十郡凡二十郡)¶
王祥何曾荀顗共詣晉王(顗魚/豈翻)顗謂祥曰相王尊重何¶
侯與一朝之臣(何侯謂何曾一朝之臣謂舉/魏朝之臣也朝直遥翻下同)皆已盡敬¶
今日便當相率而拜無所疑也祥曰相國雖尊要是魏¶
之宰相吾等魏之三公王公相去一階而已安有天子¶
三公可輙拜人者損魏朝之望虧晉王之徳君子愛人¶
以禮我不為也及入顗遂拜而祥獨長揖王謂祥曰今¶
日然後知君見顧之重也　劉禪舉家東遷洛陽時擾¶