(主劉龔分湞陽縣置英州九域/志廣州北至英州四百二十里)未至賜死内外皆懼不¶
自保　冬十月癸巳置鎮安軍於陳州　唐元敬宋太¶
后殂　王延政至金陵唐主以為羽林大將軍斬楊思¶
恭以謝建人(以楊思恭/厚斂也)以百勝節度使王崇文為永安¶
節度使崇文治以寛簡建人遂安(撫寧荒餘其政當爾/自葢公授此法于曹)¶
(參參以相齊又以相漢後人/知此法者鮮矣治直之翻)初髙麗王建用兵吞滅鄰¶
國頗彊大(事見二百八十一卷髙/祖天福元年麗力之翻)因胡僧閥囉言於髙¶
祖曰勃海我昏姻也其王為契丹所虜請與朝廷共擊¶