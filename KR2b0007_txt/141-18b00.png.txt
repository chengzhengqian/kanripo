(五郡謂南陽新野南鄉北襄城/并西汝南北義陽二郡太守也)慧景與衍及軍主劉山¶
陽傅法憲等帥五千餘人進行鄧城魏數萬騎奄至(帥/讀)¶
(曰率行下孟/翻騎竒寄翻)諸軍登城拒守時將士蓐食輕行皆有飢¶
懼之色衍欲出戰慧景曰虜不夜圍人城待日暮自當¶
去既而魏衆轉至慧景於南門拔軍去諸軍不相知相¶
繼皆遁魏兵自北門入劉山陽與部曲數百人斷後死¶
戰(斷丁/管翻)且戰且却行慧景過閙溝(據蕭子顯齊書閙溝/近沙堨沙堨在宛縣)¶
(界盖堨水入此溝南流/逕鄧城界而入於漢也)軍人相蹈藉(藉慈/夜翻)橋皆斷壊魏¶