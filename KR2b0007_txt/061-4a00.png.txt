知邈為亂即勒兵設備急召東郡太守夏侯惇於濮陽¶
惇來布遂據濮陽(濮博/木翻)時操悉軍攻陶謙留守兵少(少/詩)¶
(沼/翻)而督將大吏多與邈宫通謀(督將領兵大吏通掌/州郡事者將即亮翻)惇¶
至其夜誅謀叛者數十人衆乃定豫州刺史郭貢率衆¶
數萬來至城下或言與吕布同謀衆甚懼貢求見荀彧¶
彧將往惇等曰君一州鎮也(謂一州倚/之為重也)往必危不可彧¶
曰貢與邈等分非素結也(分扶/問翻)今來速計必未定及其¶
未定説之縱不為用可使中立(賢曰不令其有所去/就也説輸芮翻下同)若¶