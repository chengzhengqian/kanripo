朝廷前所以棄西域者以其無益於中國而費難供也¶
今車師已屬匈奴鄯善不可保信一旦反覆班將能保¶
北虜不為邉害乎(賢曰以勇為軍司馬故/以將言之將音即亮翻)勇對曰今中¶
國置州牧者以禁郡縣姦猾盗賊也若州牧能保盗賊¶
不起者臣亦願以要斬保匈奴之不為邉害也(要讀/曰腰)令¶
通西域則虜埶必弱虜埶弱則為患微矣孰與歸其府¶
蔵續其斷臂哉今置校尉以扞撫西域設長史以招懐¶
諸國若棄而不立則西域望絶望絶之後屈就北虜縁¶