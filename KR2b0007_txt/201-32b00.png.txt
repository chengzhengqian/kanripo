衆議猶未决又會飢饉竟不果立　夏四月己酉朔上¶
幸九成宫　髙麗之民多離叛者敇徙髙麗戶三萬八¶
千二百於江淮之南及山南京西諸州空曠之地留其¶
貧弱者使守安東　六月戊申朔日有食之　秋八月¶
丁未朔詔以十月幸凉州時隴右虛耗議者多以為未¶
宜遊幸上聞之辛亥御延福殿(九成宫中/有延福殿)召五品已上¶
謂曰自古帝王莫不廵守(守手/又翻)故朕欲廵視逺俗若果¶
為不可何不面陳而退有後言何也自宰相以下莫敢¶