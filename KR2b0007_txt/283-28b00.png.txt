(察之職掌民馬全節之不效杜威是矣/鄰於善民之望也杜威曽念及此乎)　楚地多産金¶
銀茶利尤厚由是財貨豐殖而楚王希範奢欲無厭喜¶
自誇大(更於鹽翻/喜許記翻)為長槍大槊飾之以金可執而不可¶
用募富民年少肥澤者八千人為銀槍都(少詩/照翻)宫室園¶
囿服用之物務窮侈靡作九龍殿刻沈香為八龍(沈持/林翻)¶
飾以金寳長十餘丈(長直亮/翻下同)抱柱相向希範居其中自¶
為一龍其襆頭脚長丈餘以象龍角用度不足重為賦¶
斂(襆防玉翻後周武帝製幞頭裁幅巾出四脚至今人/服用之唐人其脚向上至宋太祖始為放脚長直亮)¶