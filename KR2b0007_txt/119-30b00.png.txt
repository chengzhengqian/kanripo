亦什二三奚斤等悉定司兖豫諸郡縣置守宰以撫之¶
(是時司州之地盡入於魏兖州之地自湖陸以南豫州/之地自項城以南皆為宋守魏未能悉定諸郡縣也)¶
魏主命周幾鎮河南河南人安之徐羨之傅亮謝晦以¶
亡失境土上表自劾(劾户槩翻/又户徳翻)詔勿問　徐羨之兄子¶
吳郡太守珮之頗豫政事與侍中王韶之程道惠中書¶
舎人邢安泰潘盛結為黨友時謝晦乆病不堪見客珮¶
之等疑其詐疾有異圖乃稱羨之意以告傅亮欲令亮¶
作詔誅之(亮時進中書監/中書掌詔命)亮曰我等三人同受顧命豈¶