亂軍合從連賊(從子/容翻)非新進諸將所能鎮服辛未以郭¶
子儀為汾陽王知朔方河中北庭潞澤節度行營兼興¶
平定國等軍副元帥發京師絹四萬匹布五萬端米六¶
萬石以給絳軍建辰月庚寅子儀將行時上不豫羣臣¶
莫得進見(見賢/遍翻)子儀請曰老臣受命將死於外不見陛¶
下目不瞑矣上召入卧内謂曰河東之事一以委卿史¶
朝義遣兵圍李抱玉於澤州子儀發定國軍救之乃去¶
　上召山南東道節度使來瑱赴京師瑱樂在㐮陽其¶