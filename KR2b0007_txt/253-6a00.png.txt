敗衂狼籍(衂女六翻/籍秦昔翻)又聞王仙芝七狀請降威不為聞¶
奏(為于/偽翻)朝野切齒以為宜正軍法迹狀如此不應復典¶
兵權願與内大臣參酌(内大臣謂兩中/尉兩樞密也)早行罷黜不從¶
　河中軍亂逐節度使劉侔縱兵焚掠以京兆尹竇璟¶
為河中宣慰制置使(璟俱/永翻)　黄巢冦掠蘄黄(蘄黄相去/一百六十)¶
(五/里)曽元裕擊破之斬首四千級巢遁去　十一月己酉¶
以竇璟為河中節度使　招討副都監楊復光遣人説¶
諭王仙芝仙芝遣尚君長等請降於復光(監古銜翻説/輸芮翻降户)¶