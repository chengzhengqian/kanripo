蠻埶轉盛　冬十月甲申上行幸長安扶風田弱薦同¶
郡灋真博通内外學(東都諸儒以七緯為/内學六經為外學)隠居不仕宜¶
就加衮職(賢曰毛詩曰衮職/有闕謂三公也)帝虚心欲致之前後四徵¶
終不屈友人郭正稱之曰灋真名可得聞身難得而見¶
逃名而名我隨避名而名我追可謂百世之師者矣真¶
雄之子也(灋雄見四十九卷/安帝永初四年)　丁卯京師地震太尉王¶
龔以中常侍張昉等專弄國權欲奏誅之宗親有以楊¶
震行事諫之者(楊震事見五十卷/安帝延光三年)龔乃止十二月乙亥¶