　蜀宣徽北院使王承休請擇諸軍驍勇者萬二千¶
人置駕下左右龍武步騎四十軍兵械給賜皆優異¶
於它軍以承休為龍武軍馬步都指揮使以禆將安¶
重霸副之舊將無不憤恥重霸雲州人以狡佞賄賂¶
事承休故承休悦之(為安重霸背王承/休而降唐張本)　吳越王鏐¶
復修本朝職貢(錢鏐本唐臣唐亡事梁梁亡/復事唐故云復修本朝職貢)壬午帝¶
因梁官爵而命之鏐厚貢獻并賂權要求金印玉冊¶
賜詔不名稱國王有司言故事惟天子用玉冊王公¶