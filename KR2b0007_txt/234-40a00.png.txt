者求假而費其倍酬望更詳定徴税期限其五請以税¶
茶錢置義倉以備水旱(税茶見/上九年)其畧曰古稱九年六年¶
之蓄者(記王制曰三年耕必有一年之食九年耕必有/三年之食以三十年之通制國用量入以為出)¶
(國無九年之蓄曰不足無六年之蓄/曰急無三年之蓄曰國非其國也)率土臣庶通為之¶
計耳固非獨豐公庾不及編甿也近者有司奏請稅茶¶
歳約得五十萬貫元敕令貯户部用救百姓凶饑今以¶
蓄糧適副前㫖其六論兼并之家私斂重於公稅其畧¶
曰今亰畿之内毎田一畝官稅五升而私家收租殆有¶