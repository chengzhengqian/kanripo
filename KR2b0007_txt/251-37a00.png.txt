望分裂巡屬(謂分四川巡屬邛嶲等州别立/定邊軍也事見上九年六月)隂遣人致¶
意南詔使入冦師望貪殘聚私貨以百萬計戍卒怨怒¶
欲生食之師望以計免朝廷徵還以太府少卿竇滂代¶
之滂貪殘又甚於師望故蠻冦未至而定邊固已困矣¶
是月南詔驃信酋龍傾國入冦引數萬衆擊董舂烏部¶
破之(董舂烏部西/州附寨蠻也)十一月蠻進冦嶲州定邊都頭安再¶
榮守清溪闗蠻攻之再榮退屯大渡河北與之隔水相¶
射(射而/亦翻)九日八夜蠻密分軍開道逾雪坡奄至沐源川¶