丞相歡徴賀拔岳為冀州刺史岳畏歡欲單馬入朝行¶
臺右丞薛孝通説(説式/芮翻)岳曰髙王以數千鮮卑破爾朱¶
百萬之衆誠亦難敵然諸將或素居其上或與之等夷¶
屈首從之勢非獲已今或在京師或據州鎮髙王除之¶
則失人望留之則為腹心之疾且吐萬人雖復敗走(爾/朱)¶
(兆字吐/萬人)猶在幷州髙王方内撫羣雄外抗勍敵(勍其/京翻)安¶
能去其巢穴與公爭闗中之地乎今闗中豪俊皆屬心¶
於公(屬之/欲翻)願效其智力公以華山為城黄河為塹(華戸/化翻)¶