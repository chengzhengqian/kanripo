為留府(敦還武昌遥制朝政/故有留府在建康)　帝憂憤成疾閏月己丑¶
崩(年四/十七)司空王導受遺詔輔政帝恭儉有餘而明斷不¶
足(斷丁/亂翻)故大業未復而禍亂内興庚寅太子即皇帝位¶
大赦尊所生母荀氏為建安君　十二月趙王曜葬其¶
父母於粟邑大赦陵下周二里上髙百尺(髙倨/傲翻)計用六¶
萬夫作之百日乃成役者夜作繼以脂燭民甚苦之游¶
子逺諫不聽　後趙濮陽景侯張賔卒(濮博/木翻)後趙王勒¶
哭之慟曰天不欲成吾事耶何奪吾右侯之早也程遐¶