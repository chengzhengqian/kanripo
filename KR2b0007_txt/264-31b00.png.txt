駕至興平遇汴兵不得進而還建始自用墨制除官云¶
俟車駕還長安表聞(楊行密以便宜除官猶曰以李儼/將命為據至王建則自為之矣)¶
　三月丁未以朱全忠兼判左右神䇿及六軍諸衛事¶
(崔𦙍既誅朱全忠遂專摠禁衞其實布/分私人於天子左右而駕言判其事耳)癸丑全忠置酒¶
私第(朱全忠奔走兵間得陜州何暇建私第其/實以到陜州所即安之地即為私第耳)邀上臨¶
幸(天王狩於河陽晉文公以諸侯見也仲尼曰以臣/召君不可以訓安有置酒私第邀人主臨之者乎)乙¶
卯全忠辭上先赴洛陽督修宫室上與之宴羣臣既罷¶
上獨留全忠及忠武節度使韓建飲皇后出自捧玉巵¶