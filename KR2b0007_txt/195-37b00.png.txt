或自疑心懐茍且陛下寛於大事急於小罪臨時責怒¶
未免愛憎夫委大臣以大體責小臣以小事(夫音/扶)為治¶
之道也今委之以職則重大臣而輕小臣至於有事則¶
信小臣而疑大臣信其所輕疑其所重將求致治其可¶
得乎(治直/吏翻)若任以大官求其細過刀筆之吏順㫖成風¶
舞文弄法曲成其罪自陳也則以為心不伏辜不言也¶
則以為所犯皆實進退維谷莫能自明(詩桑柔曰進退/維谷註谷窮也)¶
則茍求免禍矯偽成俗矣上納之　上謂侍臣曰朕雖¶