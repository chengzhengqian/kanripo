庚午知祥以都指揮使李仁罕為行營都部署漢州刺¶
史趙廷隠副之簡州刺史張業為先鋒指揮使將兵三¶
萬攻遂州(九域志遂州北至/梓州二百五里)别將牙内都指揮使矦𢎞¶
實先登指揮使孟思恭將兵四千㑹璋攻閬州　安重¶
誨久專大權中外惡之者衆(惡烏/路翻)王德妃及武德使孟¶
漢瓊浸用事數短重誨於上(數所/角翻)重誨内憂懼表解機¶
務上曰朕無間於卿誣罔者朕既誅之矣(謂李行德/張儉也)卿¶
何為爾甲戌重誨復面奏曰(復扶/又翻)臣以寒賤致位至此¶