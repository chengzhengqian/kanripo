温泉二月庚午還宫(往還亦/幾三旬)　辛卯太子更名亨(更工/衡翻)¶
海賊吳令光等抄掠台明(明州漢句章鄮縣之地屬㑹/稽郡開元二十六年采訪使)¶
(齊澣奏以越州之鄮縣置明州以/境内有四明山因名抄楚交翻)命河南尹裴敦復將¶
兵討之(將即/亮翻)　三月己巳以平盧節度使安祿山兼范¶
陽節度使以范陽節度使裴寛為戸部尚書(使疏吏翻/尚辰羊翻)禮¶
部尚書席建侯為河北黜陟使稱祿山公直李林甫裴¶
寛皆順㫖稱其美三人皆上所信任由是祿山之寵益¶
固不搖矣　夏四月裴敦復破吳令光擒之　五月河¶