(下黝縣者班志謂之漸江水今之徽港是也三水合為/浙江東至錢唐入海浙折也言水屈折于羣山之間也)¶
(釋名曰江共也小水流入其中所公共也國于海上者/漢之甌越閩越駱越其後也浙之列翻濱音賓㑹古外)¶
(翻太末之太孟康音闥港古項翻婺/亡遇翻黝音伊閩眉中翻駱音洛)朝服于楚(朝直/遥翻)¶
三十六年楚王伐齊圍徐州(徐音/舒)　韓高門成昭侯薨¶
(卒如屈宜臼之/言卒子恤翻)子宣惠王立(宣惠複/諡也)　初洛陽人蘇秦¶
説秦王以兼天下之術(説式芮翻姓譜蘇己姓顓頊裔/孫吳囘生陸終陸終生昆吾封)¶
(於蘇至/周蘇公)秦王不用其言蘇秦乃去説燕文公曰燕之所¶
以不犯寇被甲兵者以趙之為蔽其南也(燕因肩翻/被皮義翻)且¶