(深探其實/也刻覈也)故能處濁世而怨禍不及焉(處昌/吕翻)張儉亡命¶
困迫望門投止(望門而投之以求/止舍困急之甚也)莫不重其名行(行下/孟翻)¶
破家相容後流轉東萊止李篤家外黄令毛欽操兵到¶
門(考兩漢志外黄縣屬陳留郡黄縣屬東萊/郡毛欽葢為黄縣令外字衍操千髙翻)篤引欽就¶
席曰張儉負罪亡命篤豈得藏之若審在此此人名士¶
明廷寧宜執之乎欽因起撫篤曰蘧伯玉恥獨為君子¶
足下如何專取仁義篤曰今欲分之明廷載半去矣(賢/曰)¶
(明廷猶言明府言不/執儉得義之半也)欽歎息而去篤導儉經北海戲子¶