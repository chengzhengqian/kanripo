(傳及江/表傳)故廣陵太守徐璆得傳國璽獻之(璆渠尤翻傳/國璽術拘孫)¶
(堅妻所奪者/璽斯氏翻)　袁紹既克公孫瓚心益驕貢御稀簡主¶
簿耿包密白紹宜應天人稱尊號紹以包白事示軍府¶
(白事所白/之事也)僚屬皆言包妖妄宜誅(妖於/驕翻)紹不得已殺包¶
以自解紹簡精兵十萬騎萬匹欲以攻許沮授諌曰近¶
討公孫瓚師出歴年百姓疲敝倉庫無積未可動也宜¶
務農息民先遣使獻㨗天子若不得通乃表曹操隔我¶
王路(沮子余翻王路/謂尊王之路也)然後進屯黎陽漸營河南益作舟¶