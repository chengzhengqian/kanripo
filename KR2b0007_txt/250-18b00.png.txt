糧以自入悉罷遣三道戍卒止以所募兵守左右江比¶
舊什減七八故蠻人乗虚入寇時蒙已卒經略使李𢎞¶
源至鎮纔十日無兵以禦之城陷𢎞源與監軍脱身奔¶
巒州(宋白曰邕州古南越城晉置晉興郡隋廢郡為宣/化縣唐武徳四年於此置南晉州貞觀六年改邕)¶
(州至長安五千六百里巒州秦桂林郡地唐置淳州/後改巒州至京師五千三百里西至邕州三百里)二¶
十餘日蠻去乃還(還從宣翻/又如字)𢎞源坐貶建州司户文楚¶
時為殿中監復以為邕管經略使至鎭城邑居人什不¶
存一文楚秀實之孫也(段秀實死於/朱泚之難)　杜悰上言南詔¶