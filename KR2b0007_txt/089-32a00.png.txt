一也輒相為戮之(為于/偽翻)若兵食審未盡者便可勉强固¶
守(强其/兩翻)如其糧竭兵微亦宜早寤天命甲午宗敞至曜¶
營乙未帝乗羊車肉袒銜璧輿櫬出東門降(櫬初/覲翻)羣臣¶
號泣攀車執帝手帝亦悲不自勝(號户刀翻/勝音升)御史中丞¶
馮翊吉朗歎曰吾智不能謀勇不能死何忍君臣相隨¶
北面事賊虜乎乃自殺曜焚櫬受璧使宗敞奉帝還宫¶
丁酉遷帝及公卿以下於其營辛丑送至平陽壬寅漢¶
主聰臨光極殿帝稽首於前(稽音/啟)麴允伏地慟哭扶不¶