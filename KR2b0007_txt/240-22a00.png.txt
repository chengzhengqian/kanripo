道憂懼不知所為李公度及牙將李英曇(曇徒/含翻)因其懼¶
而説之使納質獻地以自贖(説式芮翻/質音致)師道從之遣使¶
奉表請使長子入侍并獻沂宻海三州上許之乙巳遣¶
左常侍李遜詣鄆州宣慰　上命六軍修麟德殿右龍¶
武統軍張奉國大將軍李文悦(大將軍即右/龍武大將軍)以外冦初¶
平(謂淮西/初平)營繕太多白宰相冀有論諫裴度因奏事言¶
之上怒二月丁夘以奉國為鴻臚卿壬申以文悦為右¶
武衛大將軍(既出奉國於外朝文悦又自北/門諸衛遷南牙諸衛臚陵如翻)充威逺營¶