及郡國七大水　莎車王賢以兵威逼奪于寘大宛媯¶
塞王國(媯塞國塞種臨媯水而居者因以為國名莎素/禾翻寘徒賢翻宛於元翻媯居為翻塞悉則翻)使¶
其將守之于寘人殺其將君徳立大人休莫霸為王賢¶
率諸國兵數萬擊之大為休莫霸所敗脱身走還休莫¶
霸進圍莎車中流矢死(敗蒲邁翻/中竹仲翻)于寘人復立其兄子¶
廣徳為王廣徳使其弟仁攻賢廣徳父先拘在莎車賢¶
乃歸其父以女妻之(復扶又翻/妻七細翻)與之和親(為廣徳殺/賢張本)¶
　資治通鑑巻四十四¶