(河之外皆為魏境若秦兵至元城則是越魏都安邑而/東矣水經注河東垣縣有陽壺城九域志絳州有陽壺)¶
(城姑識之以廣/異聞且俟知者)¶
二年魏韓趙伐楚至桑丘(水經注澺水自葛陂東南逕/新蔡縣故城東而東南流注)¶
(于汝水又東南逕下桑里左迆為横塘陂史記作乘丘/正義地理志乘丘故城在兖州瑕丘縣西北三十五里)¶
(當從/之)　鄭圍韓陽翟(周宣王封其弟友于鄭杜預世族譜/曰封於咸林今京兆鄭邑是也幽王)¶
(無道友徙其人於虢鄶之間遂有其地今河南新鄭是/也友謚桓公是年鄭繻公駘之二十三年自桓公至繻)¶
(公二十二世班志陽翟縣屬潁川郡索隱曰翟/音狄温公類篇音萇伯翻繻詢趨翻駘堂來翻)　韓景¶
侯薨子烈侯取立　趙烈侯薨國人立其弟武侯　秦¶