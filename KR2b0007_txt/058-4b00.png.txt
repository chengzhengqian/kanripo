微(孛蒲/内翻)　板楯蠻冦亂巴郡連年討之不能尅帝欲大¶
發兵以問益州計吏漢中程包對曰板楯七姓(板楯七/姓羅朴)¶
(督鄂度夕龔皆渠/帥也楯食尹翻)自秦世立功復其租賦(復方/目翻)其人勇¶
猛善戰昔永初中羌入漢川郡縣破壊得板楯救之羌¶
死敗殆盡(事見四十九卷安帝元/初元年註亦見是年)羌人號為神兵傳語¶
種輩勿復南行(語牛倨翻種章勇/翻復扶又翻下同)至建和二年羌復大¶
入實頼板楯連摧破之前車騎将軍馮緄南征武陵亦¶
倚板楯以成其功近益州郡亂太守李顒亦以板楯討¶