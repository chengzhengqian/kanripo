朝政述卒化及復典禁兵(卒子恤翻復扶/又翻下宗復同)一夕於江都¶
作亂先殺不附己者臣家亦豫其禍於是大臣蘇威裴¶
矩之徒皆舞蹈馬首唯恐不及黎明遂傾隋室(事見一/百八十)¶
(六巻高祖/武德元年)前事不逺願陛下速决之上命敬宗更加審¶
察明日敬宗復奏曰昨夜季方已承與無忌同反臣又¶
問季方無忌與國至親累朝寵任何恨而反季方答云¶
韓瑗嘗語無忌云(語牛/倨翻)柳奭禇遂良勸公立梁王爲太¶
子今梁王既廢上亦疑公故出高履行於外(履行無忌/舅子也去)¶