為二王邪戊午進其父建業公俟爵為東平王(曰考異/  魏紀)¶
(曰戊申按上有丁巳下有癸亥/不當中有戊申葢戊午字誤耳)又命麗妻為妃復其子¶
孫(復方/目翻)麗力辭不受帝益嘉之以東安公劉尼為尚書¶
僕射西平公源賀為征北將軍並進爵為王帝班賜羣¶
臣謂源賀曰卿任意取之賀辭曰南北未賓府庫不可¶
虛也(謂魏南有宋北有柔然不可一日弛備/府庫所以供軍國之用不可虛於賞賜)固與之乃¶
取戎馬一匹(示欲宣力/於邉垂)髙宗之立也髙允預其謀陸麗¶
等皆受重賞而不及允允終身不言(髙允不言功其後/位遇隆厚天豈嗇)¶