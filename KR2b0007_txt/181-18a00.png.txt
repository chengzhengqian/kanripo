間進諌曰比年勞役繁多(間古莧翻/比毗至翻)百姓疲弊伏願留¶
神稍加抑損帝意甚不平後目衡謂侍臣曰張衡自謂¶
由其計畫令我有天下也(令力/丁翻)乃錄齊王暕携皇甫翊¶
從駕及前幸涿郡祠恒岳時父老謁見者衣冠多不整¶
(暕古限翻從才用翻/恒户登翻見賢遍翻)譴衡以憲司不能舉正(張衡為御/史大夫故)¶
(譴之以憲/司職分)出為榆林太守乆之衡督役築樓煩城(大業/四年)¶
(置樓煩郡後魏之嵐州也本漢之汾陽/縣地時置汾陽宫故築城守式入翻)因帝廵幸得謁¶
帝帝惡衡不損瘦(惡烏/路翻)以為不念咎謂衡曰公甚肥澤¶