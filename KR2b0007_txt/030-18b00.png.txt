(婦不可踰姑/也烏音惡)皇后其刻心秉德謙約為右(師古曰以/謙約為先)垂¶
則列妾使有法焉(師古曰言垂法於/後宮使皆遵行也)　給事中平陵平¶
當上言太上皇漢之始祖廢其寝廟園非是(事見上卷/元帝竟寧)¶
(元/年)上亦以無繼嗣遂納當言秋九月復太上皇寝廟園¶
　詔曰今大辟之刑千有餘條律令煩多百有餘萬言¶
竒請它比日以益滋(師古曰竒請謂常文之外主者别/有所請以定罪也它比謂引它類)¶
(以比附之稍增律/條也竒音居宜翻)自明習者不知所由欲以曉喻衆庶¶
不亦難乎於以羅元元之民夭絶無辜豈不哀哉(由從/也羅)¶