以為謙讓愈益尊之　三月赦天下　夏四月丙子封¶
匈奴太子於單為渉安侯數月而卒　初匈奴降者言¶
月氏故居敦煌祁連間為彊國(降户江翻氏音支敦煌/張掖匈奴破月氏使昆)¶
(邪王居之漢開置郡祁連山名即天山也/匈奴呼天為祁連在張掖西北敦徒門翻)匈奴冒頓攻¶
破之老上單于殺月氏王以其頭為飲器餘衆遁逃逺¶
去怨匈奴無與共擊之上募能通使月氏者(使䟽/吏翻)漢中¶
張騫以郎應募出隴西徑匈奴中單于得之留騫十餘¶
嵗騫得間亡鄉月氏(間古莧翻/鄉讀曰嚮)西走數十日至大宛(西/域)¶