充樞密使韓昭𦙍同平章事充䕶國節度使　乙酉以¶
前匡國節度使同平章事馮道為司空時久無正拜三¶
公者(喪亂以來以它官兼領及檢/校三公者有之無正拜者)朝議疑其職事盧文¶
紀欲令掌祭祀掃除(隋制三公參議國之大事祭祀則/太尉亞獻司徒奉俎司空行掃除)¶
(盧文紀不深考遂以為/司空職掌朝直遥翻)道聞之曰司空掃除職也吾何¶
憚焉既而文紀自知不可乃止(史言後唐雖自言纂唐/舊服而文獻皆不足)¶
　閩主賜洞真先生陳守元號天師信重之乃至更易¶
將相(更工/衡翻)刑罰選舉皆與之議守元受賂請託言無不¶