能及司馬楚之上疏以為諸方已平請大舉伐宋魏主¶
以兵久勞不許徵楚之為㪚騎常侍(散悉亶翻/騎竒寄翻)以王慧¶
龍為滎陽太守(魏雖置滎陽太守實以虎牢為重鎮按/魏書宮氏志髙宗太安三年始以諸部)¶
(䕶軍各為太守蓋是時唯以滎陽太守命王/慧龍至太安三年遂悉改之也守式又翻)慧龍在郡¶
十年農戰並脩大著聲績歸附者萬餘家帝縱反間于¶
魏云慧龍自以功髙位下欲引宋人入寇因執司馬楚¶
之以叛(間古莧翻楚/之時屯潁川)魏主聞之賜慧龍璽書曰劉義隆¶
畏將軍如虎欲相中害(璽斯氏翻/中竹仲翻)朕自知之風塵之言¶