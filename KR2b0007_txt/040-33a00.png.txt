　五月庚辰封族父歙為泗水王　帝以隂貴人雅性¶
寛仁欲立以為后貴人以郭貴人有子(西都後宫之號/十四等未有貴)¶
(人光武中興斵琱為樸六宫稱號唯有皇/后貴人貴人金印紫綬奉不過數十斛)終不肯當六¶
月戊戌立貴人郭氏為皇后立其子彊為皇太子大赦¶
　丙午封泗水王子終為淄川王(終歙子也與帝少/相親愛故封為王)¶
秋賈復南擊召陵新息平之(召陵新息二縣並屬汝南/郡賢曰新息故城在今豫)¶
(州新息/縣西南)復部將殺人於潁川潁川太守宼恂捕得繫獄¶
時尚草創軍營犯法率多相容恂戮之於市復以為恥¶