刺史進位太傅領大司馬初劭以尚書令何尚之為司¶
空領尚書令子征北長史偃為侍中父子並居權要及¶
劭敗尚之左右皆散自洗黄閤(舊制三公聽事置黄閤/五代志曰三公府三門)¶
(當中開黄/閤設内屏)殷冲等既誅人為之寒心(為于/偽翻)帝以尚之偃¶
素有令譽且居劭朝用智將迎時有全脱(所謂全脱者/活三鎮士民)¶
(家口朝/直遥翻)故特免之復以尚之為尚書令偃為大司馬長¶
史位遇無改甲午帝謁初寧長寧陵追贈卜天與益州¶
刺史諡壯侯(旌死/節也)與袁淑等四家長給稟禄(卜天與袁/淑徐湛之)¶