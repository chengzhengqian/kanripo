言辛未寂坐免官遣還鄉里寂請留京師上數之曰(數/所)¶
(具翻又/所主翻)計公勲庸安得至此直以恩澤為羣臣第一武¶
德之際貨賂公行紀綱紊亂皆公之由也(上皇聞帝此/言其心為如)¶
(何紊/音問)但以故舊不忍盡法得歸守墳墓幸已多矣寂遂¶
歸蒲州(裴寂本蒲/州桑泉人)未幾又坐狂人信行言寂有天命寂¶
不以聞當死流靜州(武德四年以始安郡之龍平豪靜/蒼梧郡之蒼梧置靜州靜平郡幾)¶
(居豈/翻)㑹山羌作亂(以為山羌則當是劒南之靜州然劒/南之靜州武后時方置若以為嶺南)¶
(之靜州則/羌當作蠻)或言刼寂為主上曰寂當死我生之必不然¶