妻子遂克武興梁州刺史陰廣宗參軍鄭猷等將兵救¶
靈珍崇進擊大破之斬楊婆羅阿卜珍生擒猷等靈珍¶
奔還漢中魏主聞之喜曰使朕無西顧之憂者李崇也¶
以崇為都督梁秦二州諸軍事梁州刺史以安集其地¶
　丁未魏主發南陽畱太尉咸陽王禧等攻之己酉魏¶
主至新野新野太守劉思忌拒守冬十月丁巳魏軍攻¶
之不克築長圍守之遣人謂城中曰房伯玉已降汝何¶
為獨取糜碎思忌遣人對曰城中兵食猶多未暇從汝¶