月餘單于出獵獨閼氏子弟在虞常等七十餘人欲發¶
其一人夜亡告之單于子弟發兵與戰緱王等皆死虞¶
常生得(師古曰被/執獲也)單于使衛律治其事(治直/之翻)張勝聞之¶
恐前語發以狀語武(狀語牛/倨翻)武曰事如此此必及我見¶
犯乃死重負國欲自殺勝惠共止之虞常果引張勝(見/犯)¶
(言被匈奴侵犯然後乃死是為更負漢國故欲/先自殺而勝惠止之引謂辭及之也重直用翻)單于怒¶
召諸貴人議欲殺漢使者左伊秩訾曰即謀單于何以¶
復加(臣瓚曰左伊秩訾胡官之號余據匈奴傳呼韓邪/之敗其右伊秩訾王使之降漢則此乃胡王之號)¶