綬于齊(楊行密據有江淮傳渥隆演至溥/而亡璘離珍翻璽斯氏翻綬音受)冬十月甲申¶
齊王誥即皇帝位于金陵大赦改元昇元國號唐(徐誥/自以)¶
(本李氏之子旣舉大號欲纂唐緒/故改國號為唐為復李姓張本)追尊太祖武王曰武¶
皇帝(猶不敢忘徐温而追尊之其後/立李氏宗廟遂以徐温為義祖)乙酉遣右丞相玠¶
(玠徐/玠也)奉冊詣吳主稱受禪老臣誥謹拜稽首上皇帝尊¶
號曰髙尚思𤣥𢎞古讓皇宫室乘輿服御皆如故宗廟¶
正朔徽章服色悉從吳制(乘䋲/證翻)丁亥立徐知證為江王¶
徐知諤為饒王(知證知諤皆徐温/之子於誥為弟)以吳太子璉領平盧¶