全功不在我若避罪歸都㑹資舟楫必更相蹂踐(蹂人/九翻)¶
(踐慈/演翻)正足為患不若閉門勿受璞歎曰虜必不能登城¶
敢為諸君保之(為于/偽翻)舟楫之計固已久息虜之殘害古¶
今未有屠剝之苦衆所共見其中幸者不過驅還北國¶
作奴婢耳彼雖烏合寧不憚此邪所謂同舟而濟胡越¶
一心者也(王弼曰同舟而濟則/胡越何患乎異心)今兵多則虜退速少則¶
退緩吾寧可欲專功而留虜乎乃開門納質質見城中¶
豐實大喜衆皆稱萬嵗因與璞共守魏人之南冦也不¶