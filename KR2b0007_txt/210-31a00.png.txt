(本紀皆云辛卯按制書云以今月十八/日祀先蠶是月甲子朔今從𤣥宗實録)　晉陵尉楊相¶
如上疏言時政其略曰煬帝自恃其彊不憂時政雖制¶
敇交行而聲實舛謬言同堯舜迹如桀紂舉天下之大¶
一擲而弃之又曰隋氏縱欲而亡太宗抑欲而昌願陛¶
下詳擇之又曰人主莫不好忠正而惡佞邪(好呼到翻/惡烏路翻)¶
(下/同)然忠正者常踈佞邪者常親以至於覆國危身而不¶
寤者何哉誠由忠正者多忤意佞邪者多順指積忤生¶
憎積順生愛此親疎之所以分也明主則不然愛其忤¶