公國師以符命為予四輔明徳矦劉龔率禮侯劉嘉等¶
(矦考異曰燕王旦傳廣陽王嘉封扶美侯莽傳云率禮/  劉嘉未知其改封或别一人也  余按率禮矦劉嘉)¶
(安衆矦劉崇之族父也/事見上卷居攝元年)凡三十二人皆知天命或獻天¶
符或貢昌言或捕告反虜厥功茂焉諸劉與三十二人¶
同宗共祖者勿罷賜姓曰王唯國師公以女配莽子故¶
不賜姓(國師公秀女愔/配莽之子臨)定安公太后自劉氏之廢常稱¶
疾不朝㑹(朝直/遥翻)時年未二十莽敬憚傷哀欲嫁之乃更¶
號曰黄皇室主(師古曰莽自謂土徳故云黄皇室主若/漢之稱公主余謂室主若言未嫁在室)¶