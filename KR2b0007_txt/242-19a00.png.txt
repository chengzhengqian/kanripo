(排擯之時徳裕與李紳元稹俱在翰林以學識才名相/類情頗款密逢吉之黨深惡之其月自學士出為御史)¶
(中丞按徳裕元和中剔歴清要非為不調此際元稹入/相逢吉在淮南豈能排擯徳裕蓋出於徳裕黨人之語)¶
(耳今/不取)　癸未加李光顔横海節度滄景觀察使其忠武¶
深州行營節度如故以横海節度使李全略為徳棣節¶
度使時朝廷以光顔懸軍深入饋運難通故割滄景以¶
𨽻之王庭湊雖受旌節不解深州之圍丙戌以知制誥¶
東陽馮宿為山南東道節度副使權知留後(垂拱二年/分烏傷縣)¶
(置東陽縣取舊郡名以名縣也屬婺/州九域志在州東一百五十五里)仍遣中使入深州¶