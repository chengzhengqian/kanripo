然以逆順為差(如淳曰罪等俱應死也盜玉環不若長/陵土之逆仲馮曰此等讀如等級之等)¶
(言凡罪/之等差)今盜宗廟器而族之有如萬分一假令愚民取¶
長陵一抔土(長陵髙祖陵也張晏曰不欲指言故以取/土喻之也師古曰抔謂以手掬之也抔步)¶
(侯/翻)陛下且何以加其法乎帝乃白太后許之¶
四年冬十二月潁隂懿侯灌嬰薨　春正月甲午以御¶
史大夫陽武張蒼為丞相(班志陽武縣/屬河南郡)蒼好書博聞尤¶
邃律厯(好呼/到翻)　上召河東守季布(河東本韓魏/之地秦置郡)欲以為¶
御史大夫有言其勇使酒難近者(應劭曰使酒酗酒也/師古曰言因酒霑洽)¶