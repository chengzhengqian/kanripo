鄉道以取階成(鄉讀曰向階/成二州名)甲子蜀人攻階州　契丹¶
偽弃元城去伏精騎於古頓丘城(頓丘漢古縣爾雅丘/一成曰頓丘後移治)¶
(所於陰安城唐頓丘縣又移治於陰安城之南天福三/年徙澶州跨徳勝津併頓丘縣徙焉頓丘凡三徙矣古)¶
(城盖陰/安城也)以俟晉軍與恒定之兵合而擊之(時詔杜威馬/全節以兵來)¶
(㑹契丹欲俟其/合而邀擊之)鄴都留守張從恩屢奏虜已遁去大軍¶
欲進追之㑹霖雨而止契丹設伏旬日人馬飢疲趙延¶
夀曰晉軍悉在河上畏我鋒鋭必不敢前不如即其城¶
下(即就/也)四合攻之奪其浮梁(謂澶州徳勝/渡之河梁也)則天下定矣¶