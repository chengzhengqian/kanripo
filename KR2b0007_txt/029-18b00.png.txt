(也/)恐左右驚動故未敢至城下使數徃來相答報(數所/角翻)¶
(下/同)延壽湯因讓之(師古曰/讓責也)我為單于逺來(為于/偽翻)而至今¶
無名王大人見将軍受事者(師古曰名王諸王之貴者/受事受教命而供事也)¶
何單于忽大計失客主之禮也(師古曰忽忘/也又輕也)兵來道逺¶
人畜罷極食度且盡(師古曰罷讀曰/疲度音大各翻)恐無以自還願單¶
于與大臣審計䇿明日前至郅支城都賴水上離城三¶
里(離力/智翻)止營傅陳(師古曰傅讀曰敷布/也陳讀曰陣下同)望見單于城上¶
立五采幡幟(幟昌/志翻)數百人被甲乘城(師古曰乗謂登之/備守也被皮義翻)¶