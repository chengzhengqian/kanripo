月隆進軍臨河規棄髙唐走隆遣建威將軍慕容進等¶
濟河追之斬規於濟北(於濟子/禮翻)平喜犇彭城　納故中¶
書令王獻之女為太子妃獻之羲之之子也(羲之王導/之從子)¶
　魏羣臣勸魏王珪稱尊號珪始建天子旌旗出警入¶
蹕改元皇始(珪什翼犍之嫡孫寔之子詳見一百四卷/元年自苻堅淮淝之敗至是十有四年矣)¶
(闗河之間戎狄之長更興迭作晉人視之漠然不闗乎/其心拓䟦珪興而南北之形定矣南北之形既定卒之)¶
(南為北所并嗚呼自隋以後名稱揚于時者代/北之子孫十居六七矣氏族之辨果何益哉)參軍事¶
上谷張恂勸珪進取中原珪善之燕遼西王農悉將部¶