皆朝廷大臣上皇自弃之幸蜀今猶不免於死況吾屬¶
本從安禄山反乎(思明又以此/激怒其將士)諸將請思明表求誅光¶
弼思明從之命判官耿仁智與其僚張不矜為表云陛¶
下不為臣誅光弼(不為于/偽翻)臣當自引兵就太原誅之不¶
矜草表以示思明及將入函(用表皆/函封)仁智悉削去之寫¶
表者以白思明思明命執二人斬之仁智事思明久思¶
明憐欲活之復召入(去羌吕翻/復扶又翻)謂曰我任使汝垂三十¶
年今日非我負汝仁智大呼曰人生會有一死得盡忠¶