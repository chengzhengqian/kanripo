二年春三月己亥上幸仁夀宫　突厥思力俟斤等(厥/九)¶
(勿翻俟/渠之翻)南度河掠唘民男女六千口雜畜二十餘萬而¶
去(畜許/又翻)楊素帥諸軍追擊轉戰六十餘里大破之(帥讀/曰率)¶
突厥北走素復進追夜及之(復扶/又翻)恐其越逸令其騎稍¶
後親引兩騎并降突厥二人與虜並行虜不之覺候其¶
頓舍未定趣後騎掩擊(騎竒寄翻/趣讀曰促)大破之悉得人畜以¶
歸唘民自是突厥逺遁磧南無復寇抄(磧七迹翻/抄楚交翻)素以¶
功進子𤣥感爵柱國賜𤣥縱爵淮南公(淮南/郡公)　兵部尚¶