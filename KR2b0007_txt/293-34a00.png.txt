團練使上自至泗州城下禁軍中芻蕘者毋得犯民田(蕘/如)¶
(招/翻)民皆感悦爭獻芻粟既克泗州無一卒敢擅入城者¶
帝聞唐戰船數百艘泊洞口遣騎詗之唐兵退保清口¶
(詗古永翻又翾正翻/清口即清河口也)　戊午上自將親軍自淮北進命¶
太祖皇帝將步騎自淮南進諸將以水軍自中流進¶
共追唐兵時淮濵久無行人葭葦如織多泥淖溝塹¶
(淖奴教翻/塹七艶翻)士卒乗勝氣苃涉爭進皆忘其勞(苃蒲撥/翻草行)¶
(為苃水/行為涉)庚申追及唐兵且戰且行金鼓聲聞數十里¶