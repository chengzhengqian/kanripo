居民於水北(此謂秦/淮水也)焚其廬舎大街以西掃地俱盡北¶
徐州刺史封山侯正表鎮鍾離(隋志有封山縣屬/合浦郡盖梁置也)上召¶
之入援正表託以船糧未集不進景以正表為南兖州¶
刺史封南郡王正表乃於歐陽立柵以斷援軍(斷音短/水經註)¶
(邗溝水上承歐陽引江入埭六十里至廣陵城以地望/攷之此歐陽在今真州界按江淮之間地名歐陽見於)¶
(史者非一處裴邃移長孫稚欲營歐陽在夀/春境上吳喜使蕭道成留軍歐陽在淮隂界)帥衆一萬¶
聲言入援實欲襲廣陵宻書誘廣陵令劉詢使燒城為¶
應(誘音/酉)詢以告南兖州刺史南康王㑹理十二月㑹理¶