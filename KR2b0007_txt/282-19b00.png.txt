異圖金全大懼漢筠因説金全拒命自歸于唐金全從¶
之(説式/芮翻)丙戌帝聞金全叛命馬全節以汴洛汝鄭單宋¶
陳蔡曺濮申唐之兵討之(如此則河之南濟之西諸鎮/之兵盡發矣單音善濮音卜)¶
以保大節度使安審暉為之副審暉審琦之兄也李金¶
全遣推官張緯奉表請降於唐(降戸/江翻)唐主遣鄂州屯營¶
使李承裕段處恭將兵三千逆之(處昌/吕翻)　唐主遣客省¶
使尚全恭如閩和閩王曦及王延政六月延政遣牙將¶
及女奴持誓書及香爐至福州與曦盟于宣陵(古者盟/誓坎用)¶