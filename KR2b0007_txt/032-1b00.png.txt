陵園門闕災　秋七月辛未晦日有食之　冬十一月¶
庚申衞将軍王商病免　梁王立驕恣無度(立梁孝王/武八世孫)¶
(也/)至一日十一犯法相禹奏立對外家怨望有惡言(梁/相)¶
(名禹相/息亮翻)有司案驗因發其與姑園子姦事奏立禽獸行¶
請誅(漢法内亂為禽/獸行行下孟翻)太中大夫谷永上書曰臣聞禮天¶
子外屏不欲見外也(師古曰屏謂當門之牆以屏/蔽者也外屏於門外為之)是以¶
帝王之意不窺人閨門之私聴聞中冓之言(韓詩云中/冓中夜應)¶
(劭曰中冓材冓在堂之中也晋灼曰魯詩以為夜也師/古曰冓謂舎之交積材木也應説近之冓音工豆翻)¶