(調徒弔翻/折之列翻)此皆奪人私財事不獲己臣輒符同監將尉¶
(謂監鹽池之將尉也監/工銜翻將即亮翻下同)還帥所部依常收税(帥讀曰/率下同)更¶
聽後敕(謂合罷與否更/聽後畨敕下也)蕭寳寅遣其將矦終德擊毛遐¶
㑹郭子恢等屢為魏軍所敗(敗補邁翻/下穆敗同)終德因其勢挫¶
還軍襲寳寅至白門(長安城東出北来第三門曰青門/意白門即西出南来第三門也)¶
寳寅始覺丁丑與終徳戰敗擕其妻南陽公主及其少¶
子帥麾下百餘騎自後門出奔万俟醜奴(少詩照翻騎/竒寄翻万莫)¶
(北翻俟/渠之翻)醜奴以寳寅為太傅二月魏以長孫稚為車騎¶