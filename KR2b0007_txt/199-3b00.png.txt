(天竺南天竺瀕海北天竺距雪山東天竺際海與扶南/林邑接西天竺與罽賔波斯接中天竺在四天竺之㑹)¶
(都城曰茶餺和羅城杜佑曰天/竺塞種也顔師古曰塞釋也)𤣥䇿奉使至天竺諸國¶
皆遣使入貢㑹尸羅逸多卒國中大亂其臣阿羅那順¶
自立𤼵胡兵攻𤣥䇿𤣥䇿帥從者三十人與戰(使䟽吏/翻卒子)¶
(恤翻帥讀曰/率從才用翻)力不敵悉為所擒阿羅那順盡掠諸國貢¶
物𤣥䇿脱身宵遁抵吐蕃西境以書徵鄰國兵吐蕃遣¶
精鋭千二百人泥婆國遣七千餘騎赴之(泥婆羅國直/吐蕃之西樂)¶
(陵川臣於吐蕃吐從/暾入聲騎竒寄翻)𤣥䇿與其副蔣師仁帥二國之兵¶