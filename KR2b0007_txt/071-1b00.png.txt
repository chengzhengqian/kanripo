祖女清河公主(此女欲以妻丁儀文帝/止之以妻楙楙音茂)文帝少與之親¶
善(少詩/照翻)及即位以為安西將軍都督闗中鎭長安使承¶
淵處(淵鎮長安見六十六巻/漢獻帝建安十六年)諸葛亮將入冦與羣下謀¶
之丞相司馬魏延曰(漢丞相有長史而無司/馬是時用兵故置司馬)聞夏侯楙¶
主壻也怯而無謀今假延精兵五千負糧五千直從褒¶
中出循秦嶺而東當子午而北(褒中縣屬漢中郡子午/道王莽所通事見三十)¶
(六巻平帝元始五年安帝延光四年順帝罷子午道通/褒斜路三秦記曰子午長安正南山名秦嶺谷一名樊)¶
(川余按今洋川東百六十里有子午谷郡縣志曰舊子/午道在金州安康縣界梁將軍王神念以縁山避水橋)¶