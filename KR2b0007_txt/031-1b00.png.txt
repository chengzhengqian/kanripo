(師古曰逐捕之事須/有發興皆依軍法)皆㐲辜　秋王鳳疾天子數自臨¶
問(數所/角翻)親執其手涕泣曰将軍病如有不可言(師古曰/不可言)¶
(謂死也不/欲斥言之)平阿侯譚次将軍矣鳳頓首泣曰譚等雖與¶
臣至親行皆奢僣(行下/孟翻)無以率導百姓不如御史大夫¶
音謹敕(敕整也正也/固也理也)臣敢以死保之及鳳且死上疏謝¶
上復固薦音自代(復扶/又翻)言譚等五人必不可用天子然¶
之初譚倨不肯事鳳(師古曰/倨慢也)而音敬鳳卑恭如子故鳳¶
薦之八月丁巳鳳薨九月甲子以王音為大司馬車騎¶