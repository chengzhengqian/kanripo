嘗敗北遂霸有天下然今卒困於此(卒子/恤翻)此天之亡我¶
非戰之罪也今日固決死願為諸君決戰必潰圍斬将¶
刈旗三勝之令諸君知天亡我非戰之罪也乃分其騎¶
以為四隊四鄉(鄉讀/曰嚮)漢軍圍之數重項王謂其騎曰吾¶
為公取彼一將令四面騎馳下期山東為三處於是項¶
王大呼馳下漢軍皆披靡(呼火故翻披普彼翻史記/正義曰靡言精體低垂)遂¶
斬漢一將是時郎中騎楊喜追項王(郎中騎即漢/官所謂騎郎)項王¶
瞋目而叱之喜人馬俱驚辟易數里(辟頻益翻易如字/師古曰辟易謂開)¶