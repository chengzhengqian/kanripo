將孫儒相拒數月罕之兵少食盡弃城西保澠池宗權¶
陷東都(九域志澠池縣在都城西一百五十六里澠彌/兖翻孫儒陷東都而曰宗權者儒宗權將也)¶
　秋十月以李全忠為盧龍留後　乙巳右補闕常濬¶
上疏以為陛下姑息藩鎮太甚是非功過駢首並足(言/齊)¶
(是非一功過/無所差别也)致天下紛紛若此猶未之寤豈可不念駱¶
谷之艱危復懷西顧之計乎(復扶又/翻下同)宜稍振典刑以威¶
四方田令孜之黨言於上曰此疏傳於藩鎮豈不致其¶
猜忿庚戌貶濬萬州司户尋賜死(宋白曰萬州春秋䕫/國之地秦漢為朐䏰)¶