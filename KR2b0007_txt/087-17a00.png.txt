王浚為司空進鮮卑段務勿塵為大單于(單音/蟬)　京師¶
饑困日甚太傅越遣使以羽檄徴天下兵使入援京師¶
帝謂使者曰為我語諸征鎮今日尚可救後則無及矣¶
既而卒無至者(為于偽翻語牛/倨翻卒子恤翻)征南將軍山簡遣督䕶¶
王萬將兵入援軍于涅陽(涅陽縣屬南陽郡應劭曰在/涅水之陽師古曰涅音乃結)¶
(翻/)為王如所敗(敗補/邁翻)如遂大掠沔漢進逼襄陽簡嬰城¶
自守荆州刺史王澄(澄時治/江陵)自將欲援京師至沶口(水/經)¶
(注零水上通梁州沔陽縣東逕新城郡之沶鄉縣謂之/沶水又東歴宜城西山謂之沶溪東流合於夷水謂之)¶