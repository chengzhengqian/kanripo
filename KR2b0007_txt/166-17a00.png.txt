主誅柳達摩壬戌齊和州長史烏丸遠自南州奔還歴¶
陽(劉昫曰齊梁通和置和州於歴陽郡烏/丸葢出于東胡烏丸之種因以為姓)江寧令陳嗣¶
黄門侍郎曹朗據姑孰反霸先命侯安都等討平之霸¶
先恐陳曇朗亡竄自帥步騎至京口迎之(帥讀/曰率)　交州¶
刺史劉元偃帥其屬數千人歸王琳　魏以侍中李遠¶
為尚書左僕射　魏益州刺史宇文貴使譙淹從子子¶
嗣誘說淹以為大將軍(從才用翻/說式芮翻)淹不從斬子嗣貴怒¶
攻之淹自東遂寧徙屯墊江(晉于德陽縣界東南置遂/寧郡五代志遂寧郡方義)¶