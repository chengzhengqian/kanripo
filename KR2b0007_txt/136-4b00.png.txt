丈委之州庫以供調外之費所調各隨土之所出丁卯¶
詔曰置官班祿行之尚矣自中原䘮亂兹制中絶朕憲¶
章舊典始班俸祿户增調帛三匹穀二斛九斗以為官¶
司之祿增調外帛二匹祿行之後贓滿一匹者死變法¶
改度宜為更始(調徒弔翻俸扶/用翻更工衡翻)其大赦天下　秋七月¶
甲申立皇子子倫為巴陵王　乙未魏主如武州山石¶
窟寺　九月魏詔班祿以十月為始季别受之(三月為/一季)¶
舊律枉法十匹義贓二十匹罪死至是義贓一匹枉法¶