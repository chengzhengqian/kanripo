(到/翻)食客嘗數千人有公孫龍者善為堅白同異之辨(漢/書)¶
(藝文志公孫龍子十四篇註云即為堅白同異之辨者/成元英荘子疏云公孫龍著守白論行于世堅白即守)¶
(白也言堅執其説如墨子墨守之義自堅白之論起辨/者互執是非不勝異説公孫龍能合衆異而為同故謂)¶
(之同異史記注曰晉太康地記云汝南西平縣有龍淵/水可用淬刀劒極堅利故有堅白之論云黄所以為堅)¶
(也白所以為利也或曰黄所以為不堅白所/以為不利二説未知孰是勝音升淬取内翻)平原君客¶
之孔穿自魯適趙(按孔叢子孔穿孔子之後孫愐曰孔/姓殷湯之後本自帝嚳元妃簡狄吞)¶
(乙卵生契賜姓子氏至湯以其祖感乙而生故名履字/天乙後代以子加乙始為孔氏至宋孔父遭華督之難)¶
(其子奔魯故孔子生于魯愐彌兖/翻嚳苦沃翻華户化翻難乃旦翻)與公孫龍論臧三耳¶