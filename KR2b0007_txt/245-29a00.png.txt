宰相召募從人(分扶問翻從才/用翻下導從同)辛未李石上言宰相若¶
忠正無邪神靈所祐縱遇盗賊亦不能傷若内懷奸㒺¶
雖兵衞甚設鬼得而誅之臣願竭赤心以報國止循故¶
事以金吾卒導從足矣(從才/用翻)其兩道所獻衣粮並乞停¶
寢從之十二月壬申朔顧師邕流儋州至商山賜死(儋/都)¶
(甘翻儋州漢儋耳郡至京師七千四百四十二里商山/即商嶺也所謂繞霤七盤是也貞元七年刺史李西華)¶
(患此路之險自藍田至内鄉開新道七百餘/里廻山取塗人不病渉謂之偏路行旅便之)　𣙜茶使¶
令狐楚奏罷𣙜茶從之(王涯誅乃/罷𣙜茶)　度支奏籍鄭注家¶