(顧見城故名之應劭曰帝自為廟制度卑狭若顧望而/成猶文王靈臺不日成之故曰顧成也如淳曰身存而)¶
(為廟若周之顧命也景帝廟號徳陽武帝廟號龍淵昭/帝廟號徘徊宣帝廟號樂遊元帝廟號長夀成帝廟號)¶
(陽池師古曰以還顧見城於義無/取义書本不作城郭字應説近之)¶
五年春二月地震　初秦用半兩錢(秦半兩錢/重如其文)髙祖嫌¶
其重難用更鑄莢錢(更工衡翻下同如淳曰如榆莢也/莢音頬杜佑曰莢錢如榆莢重一)¶
(銖半徑五分文曰漢興/即應劭所謂五分錢)於是物價騰踊米至石萬錢夏¶
四月更造四銖錢(應劭曰文帝以五分錢太輕小更作/四銖錢文亦曰半兩今民間半兩錢)¶
(最輕小/者是也)除盜鑄錢令使民得自鑄賈誼諫曰法使天下¶