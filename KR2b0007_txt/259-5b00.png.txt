(更撃之以為節更鼓多則/敵人以為營寨多故宵遁)　三月以户部尚書鄭延昌¶
為中書侍郎同平章事延昌從讜之從兄弟也(僖宗乾/符間鄭)¶
(從讜鎮河東有聲/績之從才用翻)　左神䇿勇勝三都都指揮使楊子¶
實子遷子釗皆守亮之假子也(勇勝三都亦神䇿/五十二都之數)自渠¶
州引兵救楊晟知守亮必敗壬子帥其衆二萬降於王¶
建(帥讀/曰率)　李克用王處存合兵攻王鎔癸丑拔天長鎮¶
(天長鎮在滹/沱河東北)戊午鎔與戰於新市大破之殺獲三萬餘¶
人(新市漢古縣唐併/入鎮州九門縣)辛酉克用退屯欒城詔和解河東¶