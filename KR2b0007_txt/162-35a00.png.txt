急於岳陽王詧詧留諮議參軍濟陽蔡大寳守襄陽帥¶
衆二萬騎二千伐江陵以救湘州(濟子禮翻帥讀/曰率騎竒寄翻)湘東¶
王繹大懼遣左右就獄中問計於王僧辯僧辯具陳方¶
略繹乃赦之以為城中都督乙夘詧至江陵作十三營¶
以攻之㑹大雨平地水深四尺(深式/浸翻)詧軍氣沮(沮在/吕翻)繹¶
與新興太守杜崱有舊(漢獻帝建安十二年省雲中定/襄五原朔方四郡郡立一縣合)¶
(為新興郡属并州晉江左僑立於荆州界領定襄廣牧/等縣五代志南郡安興縣舊置廣牧定襄縣唐省安興)¶
(縣入江陵則新興固荆州所統矣何待繹以舊好宻邀/崱哉盖崱雖帶新興太守實從軍在襄陽也崱士力翻)¶