節度使衡王友諒獻瑞麥一莖三穗帝曰豐年為上瑞¶
今宋州大水安用此為詔除本縣令名(本縣指産瑞麥/之縣令力正翻)¶
遣使詰責友諒(詰去/吉翻)以兖海留後惠王友能代為宋州¶
留後(歐陽史職方考梁都大梁徙宣武節度使於宋州/薛史開平三年五月升宋州為宣武軍節鎮仍以)¶
(亳輝潁/為屬郡)友諒友能皆全昱子也(廣王全昱/帝兄也)　帝以晉州¶
刺史下邑華温琪拒晉兵有功欲賞之(華户化/翻姓也)㑹護國¶
節度使冀王友謙上言晉絳邊河東乞别建節鎮壬申¶
以晉絳沁三州為定昌軍以温琪為節度使(沁七/鴆翻)　左¶