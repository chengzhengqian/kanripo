等於河西邀之傉檀以為然遂不設備弼濟自金城(自/金)¶
(城濟/河也)姜紀言於弼曰今王師聲言討勃勃傉檀猶豫守¶
備未嚴願給輕騎五千(騎竒/寄翻)掩其城門則山澤之民皆¶
為吾有孤城無援可坐克也弼不從進至漠口(漠口在/昌松郡)¶
(界謂之昌松漠口魏收地/形志昌松郡有漠口縣)昌松太守蘇霸閉城拒之弼¶
遣人諭之使降霸曰汝棄信誓而伐與國吾有死而已¶
何降之有(降户/江翻)弼進攻斬之長驅至姑臧傉檀嬰城固¶
守出竒兵擊弼破之弼退據西苑城中人王鍾等謀為¶