為廢經國之務資不急之費宜徹減諸役早圖就功使¶
祖宗有嚴配之期(孝經孔子曰孝莫大于嚴父嚴父莫/大于配天昔者周公郊祀后稷以配)¶
(天宗祀文王于/明堂以配上帝)蒼生有禮樂之富詔從之然亦不能成¶
也　魏人陳仲儒請依京房立準以調八音有司詰仲¶
儒京房立準今雖有其器曉之者鮮(詰去吉翻/鮮息淺翻)仲儒所¶
受何師出何典籍仲儒對言性頗愛琴又嘗讀司馬彪¶
續漢書見京房準術成數昞然(司馬彪志曰京房六十/律相生之法以上生下)¶
(皆三生二以下生上皆三生四陽下生隂隂上生陽終/于中吕而十二律畢矣中吕上生執始執始下生去滅)¶