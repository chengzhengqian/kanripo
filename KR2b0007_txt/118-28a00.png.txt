不屈勃勃裸之𢎞之呌罵而死(裸郎/果翻)勃勃積人頭為京¶
觀號曰髑髏臺(觀古玩翻髑徒/谷翻髏洛侯翻)長安百姓逐朱齡石齡¶
石焚其宫殿犇潼關(義真既大掠長安而歸長安之人/固仇視晉人也齡石奉宋公之命)¶
(與義真俱歸可矣癡/坐長安以待逐何歟)勃勃入長安大饗將士舉觴謂王¶
買徳曰卿往日之言一朞而驗可謂算無遺策此觴所¶
集非卿而誰以買徳為都官尚書封河陽侯龍驤將軍¶
王敬先戍曹公壘(曹公壘在潼關曹操伐/韓馬所築也驤思將翻)齡石往從之¶
朱超石至蒲阪聞齡石所在亦往從之赫連昌攻敬先¶