(以是候之師古曰覆/掩蔽也音敷救翻)己卯庚辰之間必有欲隔絶臣令¶
不得乗傳奏事者(以辛巳䝉氣占己/卯庚辰二日也)房未發上令陽平¶
侯王鳳承制詔房止無乗傳奏事(鳳陽平侯/王禁之子)房意愈恐¶
秋房去至新豐因郵上封事(師古曰郵行書者也若/今傳送文書矣郵音尤)曰¶
臣前以六月中言遯卦不效法曰道人始去寒涌水為¶
災(法者房占候之法著之于書者也師古曰道/人有道術之人也天氣寒又有水涌出也)至其七¶
月涌水出臣弟子姚平謂臣曰房可謂知道未可謂信¶
道也房言災異未嘗不中(中竹/仲翻)涌水已出道人當逐死¶