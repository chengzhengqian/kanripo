太守沈恪寜州刺史周敷(時盖即臨川故郡置/寜州以敷為刺史)合兵救¶
周廸敷自臨川故郡斷江口(斷音/短)分兵攻余孝頃别城¶
樊猛等不救而没劉廣德乗流先下故獲全孝頃等皆¶
棄舟引兵歩走廸追擊盡擒之送孝頃及李孝欽於建¶
康歸樊猛於王琳　甲辰上遣吏部尚書謝哲往諭王¶
琳哲朏之孫也(謝朏莊之子厯仕/宋齊梁朏敷尾翻)　八月甲子周大赦¶
　乙丑齊主還鄴　辛未詔臨川王蒨西討(蒨倉/甸翻)以舟¶
師五萬發建康上幸冶城寺送之　甲戌齊主如晉陽¶