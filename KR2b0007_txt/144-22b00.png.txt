(武明/三帝)是日蕭衍前軍至蕪湖申胄軍二萬人棄姑孰走¶
衍進軍據之戊申東昏矦以後軍參軍蕭璝為司州刺¶
史前輔國將軍魯休烈為益州刺史　蕭衍之克江郢¶
也東昏逰騁如舊謂茹法珍曰須來至白門前當一决¶
(騁丑郢翻茹音如須待也白門建康城西門也/西方色白故以為稱一决言一戰以决勝負也)衍至近¶
道乃聚兵為固守之計簡二尚方二冶囚徒以配軍(建/康)¶
(有左右二尚/方東西二冶)其不可活者於朱雀門内日斬百餘人衍¶
遣曹景宗等進頓江寧(沈約曰晉武帝太康元年分秣/陵立臨江縣二年更名江寧其)¶