(帝母王太后居長信宫李竒曰𫝊姬如長/信丁姬如中宫也師古曰中宫皇后之宫)追尊傅父為¶
崇祖侯丁父為褒徳侯封舅丁明為陽安侯舅子滿為¶
平周侯皇后父晏為孔鄉侯(師古曰傅父傅太后之父/丁父丁太后之父地理志)¶
(汝南郡有陽安縣恩澤侯表平周侯食邑/於南陽湖陽孔鄉侯食邑於沛郡夏丘)皇太后弟侍¶
中光禄大夫趙欽為新城侯(地理志河南/郡有新城縣)太皇太后詔¶
大司馬莽就第避帝外家莽上疏乞骸骨帝遣尚書令¶
詔起莽又遣丞相孔光大司空何武左将軍師丹衛尉¶
傅喜白太皇太后曰皇帝聞太后詔甚悲大司馬即不¶