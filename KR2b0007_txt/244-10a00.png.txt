妻入見公綽使夫人與之飲酒饋遺之(見賢遍翻/遺唯季翻)執宜¶
感恩為之盡力(為于/偽翻)塞下舊有廢府十一(舊書作廢栅/當從之蓋考)¶
(之唐志雲朔塞/下無十一府也)執宜修之使其部落三千人分守之自¶
是雜虜不敢犯塞(雜虜謂退渾囘鶻/韃靼奚室韋之屬)　温造行至褒城¶
(褒城漢褒中縣唐屬興元府九/域志褒城在府西北四十五里)遇興元都將衞志忠征¶
蠻歸造密與之謀誅亂者以其兵八百人為牙隊五百¶
人為前軍入府分守諸門己夘造視事饗將士於牙門¶
造曰吾欲問新軍去留之意宜悉使來前既勞問(勞力/到翻)¶