千餘里更命涉夜干所居城曰威徳城使弟彪戍之而¶
還高詡劉佩皆中流矢卒(還音旋中竹仲/翻卒子恤翻)詡善天文皝¶
嘗謂曰卿有佳書而不見與何以為忠藎詡曰臣聞人¶
君執要人臣執職執要者逸執職者勞是以后稷播種¶
堯不預焉占候天文晨夜甚苦非至尊之所宜親殿下¶
將焉用之(焉於/䖍翻)皝黙然初逸豆歸事趙甚謹貢獻屬路¶
(屬之/欲翻)及燕人伐逸豆歸趙王虎使右將軍白勝并州刺¶
史王霸自甘松出救之(甘松在濡源之/東突門嶺之西)比至(比必/寐翻)宇文¶