為長安王　辛亥周以侯莫陳崇為大司徒達奚武為¶
大宗伯武陽公豆盧寧為大司宼(五代志犍為郡犍為/縣後周曰武陽令狐)¶
(德棻曰寜之先本慕容氏前燕/之枝庶也歸魏賜姓豆盧氏)柱國輔城公邕為大司¶
空(輔城郡名在/汝州郟城縣)　乙卯周詔有司無得糾赦前事唯廐¶
庫倉廩與海内所共若有侵盗雖經赦宥免其罪徵僃¶
如法(備償也今人/猶言填備)　周賀蘭祥與吐谷渾戰破之㧞其¶
洮陽洪和二城以其地為洮州(李延夀曰賀蘭之先與/魏俱起有乞伏為賀蘭)¶
(莫何弗因以為氏劉昫唐志洮州臨潭縣本叶谷渾之/洪和城後周攻得之置美相縣唐為臨潭縣洮州治焉)¶