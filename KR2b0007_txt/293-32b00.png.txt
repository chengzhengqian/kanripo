己巳以王朴為東京留守聽以便宜從事以三司使張美¶
充大内都㸃檢壬申帝發大梁十一月丙戌至鎮淮軍是¶
夜五鼓濟淮丁亥至濠州城西濠州東北十八里有灘唐¶
人柵於其上環水自固(環音/宦)謂周兵必不能涉戊子帝自¶
攻之命内殿直康保裔帥甲士數百乗槖駝涉水(帥讀曰/率下同)¶
太祖皇帝帥騎兵繼之遂抜之李重進破濠州南闗城¶
癸巳帝自攻濠州王審琦抜其水寨唐人屯戰船數百¶
於城北植巨木於淮水以限周兵帝命水軍攻之抜其¶