於繡坐上(好呼到翻/坐徂卧翻)顯謂紹使曰歸謝袁本初兄弟不¶
能相容(謂與袁術有隙各結黨與以相/圖也顯者明言之於稠人中也)而能容天下國¶
士乎繡驚懼曰何至于此竊謂詡曰若此當何歸詡曰¶
不如從曹公繡曰袁強曹弱又先與曹為讐(謂淯水之/戰殺其子)¶
(也/)從之如何詡曰此乃所以宜從也夫曹公奉天子以¶
令天下其宜從一也紹彊盛我以少衆從之(少詩沼/翻下同)必¶
不以我為重曹公衆弱其得我必喜其宜從二也夫有¶
覇王之志者固將釋私怨以明德於四海其宜從三也¶