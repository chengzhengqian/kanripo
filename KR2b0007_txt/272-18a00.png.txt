今已正尊號河北士庶日望升平始得鄆州尺寸之地¶
不能守而弃之安能盡有中原乎臣恐將士解體將來¶
食盡衆散雖畫河為境誰為陛下守之(誰為于/偽翻)臣嘗細¶
訪康延孝以河南之事度已料彼(度徒/洛翻)日夜思之成敗¶
之機決在今嵗梁今悉以精兵授段凝據我南鄙又決¶
河自固(段凝自酸棗決河注鄆/州以限唐兵號護駕水)謂我猝不能渡恃此不¶
復為備(復扶/又翻)使王彦章侵逼鄆州其意冀有姦人動揺¶
變生於内耳段凝本非將才不能臨機決䇿無足可畏¶