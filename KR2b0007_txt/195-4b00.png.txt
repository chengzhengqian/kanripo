也陛下當隆禹湯文武之業為子孫立萬代之基豈得¶
但持當年而已今之户口不及隋之什一而給役者兄¶
去弟還道路相繼陛下雖加恩詔使之裁損然營繕不¶
休民安得息故有司徒行文書曽無事實昔漢之文景¶
恭儉養民武帝承其豐富之資故能窮奢極欲而不至¶
於亂曏使髙祖之後即傳武帝漢室安得乆存乎(斯確/論也)¶
又京師及四方所造乘輿器用及諸王妃主服飾議者¶
皆不以為儉(乘繩/證翻)夫昧爽丕顯後世猶怠(左傳晉叔向/引讒鼎之銘)¶