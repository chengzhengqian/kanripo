遂圍維州及昆明城冬十月庚子加臯檢校司徒兼中¶
書令賜爵南康郡王南詔王異牟尋虜獲尤多上遣中¶
使慰撫之　戊午鹽州刺史杜彦先弃城奔慶州(為吐/蕃所)¶
(逼也鹽州修築/距是年纔八年)¶
十八年春正月驃王摩羅思那遣其子悉利移入貢驃¶
國在南詔西南六千八百里(新書驃古朱波也在永昌/南二千里去京師萬四千)¶
(里驃毗/召翻)聞南詔内附而慕之因南詔入見(見賢/遍翻)仍獻其¶
樂　吐蕃遣其大相兼東鄙五道節度使論莽熱將兵¶