南一鎮習自取之(世固多有能言而不能行者符習陳/義不茍而卒不能取河南一鎮是以)¶
(君子貴/於踐言)乃以為天平節度使東南面招討使加李存審¶
兼侍中　十一月戊寅晉特進河東監軍使張承業卒¶
曹太夫人詣其第為之行服如子姪之禮(張存業平李/克寧存顥之)¶
(難以此故曹太夫人/深德之為于偽翻)晉王聞其䘮不食者累日命河東¶
留守判官何瓚代知河東軍府事(瓚藏/旱翻)　十二月晉王¶
以魏博觀察判官晉陽張憲兼鎮冀觀察判官權鎮州¶
軍府事魏州税多逋負晉王以讓司錄濟隂趙季良(唐/制)¶