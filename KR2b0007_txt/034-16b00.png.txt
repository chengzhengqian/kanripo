貴震朝廷常與上卧起甞晝寝偏藉上袖(師古曰藉謂/身卧其上也)¶
上欲起賢未覺(師古曰覺寐之寤/也覺音工劾翻)不欲動賢乃斷袖而¶
起(斷丁/管翻)又詔賢妻得通引籍殿中止賢廬(師古曰廬謂/殿中所止宿)¶
(處/)又召賢女弟以為昭儀位次皇后昭儀及賢與妻旦¶
夕上下並侍左右(上時/掌翻)以賢父恭為少府賜爵關内侯¶
詔将作大匠為賢起大第北闕下重殿洞門(師古曰重/殿謂有前)¶
(後殿洞門謂闕門相當也皆僣天子/之制度者也為于偽翻重直龍翻)土木之功窮極技¶
巧(技渠/綺翻)賜武庫禁兵上方珍寳(禁中謂/之上方)其選物上弟盡¶