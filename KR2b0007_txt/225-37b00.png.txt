(望為周師尚父説者謂/可尚可父天子師也)加太尉兼中書令增實封滿二¶
千户月給一千五百人糧二百馬食子弟諸壻遷官者¶
十餘人所領副元帥諸使悉罷之以其禆將河東朔方¶
都虞候李懷光為河中尹邠寧慶晉絳慈隰節度使以¶
朔方留後兼靈州長史常謙光為靈州大都督西受降¶
城定逺天徳鹽夏豐等軍州節度使振武軍使渾瑊為¶
單于大都護東中二受降城振武鎮北綏銀麟勝等軍¶
州節度使分領其任(將即亮翻邠卑旻翻長知兩翻降/户江翻夏户雅翻渾户昆翻又户)¶