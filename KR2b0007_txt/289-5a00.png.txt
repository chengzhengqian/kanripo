宣徽北院使呉䖍裕在旁曰(呉䖍裕時葢/在楊邠旁)樞密重地難¶
以久居當使後來者迭為之相公辭之是也帝聞之不¶
悦辛巳以䖍裕為鄭州防禦使　朝廷以契丹近入㓂¶
横行河北諸藩鎮各自守無捍禦之者(事見上卷/上年十月)議以¶
郭威鎮鄴都使督諸將以備契丹史𢎞肇欲威仍領樞¶
密使蘇逢吉以為故事無之(言故事無帶樞/宻使出鎮者)𢎞肇曰領¶
樞密使則可以便宜從事諸軍畏服號令行矣帝卒從¶
𢎞肇議(卒子/恤翻)𢎞肇怨逢吉異議逢吉曰以内制外順也¶