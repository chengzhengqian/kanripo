(之請撲/普木翻)詔假元起都督征討諸軍事救漢中而晉夀已¶
陷蕭淵藻将至元起營還裝糧儲器械取之無遺淵藻¶
入城恨之又求其良馬元起曰年少郎子何用馬為淵¶
藻恚因醉殺之(元起養冦自資而卒不免於死雖淵藻/以私忿殺之亦不為無罪也少詩照翻)¶
(恚於/避翻)元起麾下圍城哭且問故淵藻曰天子有詔衆乃¶
散遂誣以反上疑焉元起故吏廣漢羅研詣闕訟之上¶
曰果如我所量也使讓淵藻曰元起為汝報讐(謂協力/誅東昏)¶
(報其父讐也量音/良為于偽翻下同)汝為讐報讐忠孝之道如何乃貶淵¶