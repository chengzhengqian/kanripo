若大舉不捷恐威名外挫財力内竭此羣下所以疑也¶
堅曰昔吾滅燕亦犯嵗而捷天道固難知也秦滅六國¶
六國之君豈皆暴虐乎冠軍京兆尹慕容垂(冠軍即冠/軍將軍也)¶
(晉書載記所書率書將軍號而/不繫將軍通鑑因之冠古玩翻)言于堅曰弱併于彊小¶
併於大此理勢自然非難知也以陛下神武應期威加¶
海外虎旅百萬韓白滿朝(韓白謂韓信白起/言秦多良將也)而蕞爾江¶
南(蕞徂外/翻小也)獨違王命豈可復留之以遺子孫哉(復扶又/翻遺于)¶
(季/翻)詩云謀夫孔多是用不集(詩小旻/之辭)陛下斷自聖心足¶