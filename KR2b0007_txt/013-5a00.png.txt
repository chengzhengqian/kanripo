(南陽魯陽縣之大孟山東南逕潁川之郏定/陵郾又東南過汝南之上蔡平輿南入於淮)¶
四年春二月癸未立所名孝恵子太為昌平侯(班志昌/平縣屬)¶
(上谷/郡)　夏四月丙申太后封女弟&KR0912;為臨光侯(&KR0912;音/須)少¶
帝寖長自知非皇后子(惠帝張皇后魯元公主之女太/后以其無子使陽為有身取後)¶
(宫美人子名之而殺其母少帝及/義朝彊不疑皆是也長知兩翻)乃出言曰后安能殺¶
吾母而名我我壯即為變太后聞之幽之永巷中言帝¶
病左右莫得見太后語羣臣曰(語牛/倨翻)今皇帝病久不已¶
失惑昏亂不能繼嗣治天下(治直/之翻)其代之羣臣皆頓首¶