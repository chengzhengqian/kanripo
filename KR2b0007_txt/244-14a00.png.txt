後院副兵馬使楊志誠與其徒呼噪作亂載義與子正¶
元奔易州志誠又殺莫州刺史張慶初(宋白曰幽州南/至莫州二百八)¶
(十/里)上召宰相謀之牛僧孺曰范陽自安史以來非國所¶
有劉總蹔獻其地(事見二百四十一/卷穆宗長慶元年)朝廷費錢八十萬¶
緡而無絲毫所獲今日志誠得之猶前日載義得之也¶
(敬宗寳厯二年李載/義得范陽事見上卷)因而撫之使捍北狄不必計其逆¶
順上從之載義自易州赴京師上以載義有平滄景之¶
功(平滄景見/上三年)且事朝廷恭順二月壬辰以載義為太保¶