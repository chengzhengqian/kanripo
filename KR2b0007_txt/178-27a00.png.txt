死拜什住為柱國　髙麗王湯聞陳亡大懼治兵積榖¶
為拒守之策(麗力知翻/治直之翻)是歳上賜湯璽書責以雖稱藩¶
附誠節未盡且曰彼之一方雖地狹人少(璽斯氏翻少/詩沼翻下同)¶
今若黜王不可虚置終須更選官屬就彼安撫王若洒¶
心易行(洒讀曰洗/行下孟翻)率由憲章即是朕之良臣何勞别遣¶
才彦王謂遼水之廣何如長江髙麗之人多少陳國(少/詩)¶
(沼/翻)朕若不存含育責王前愆命一將軍何待多力殷勤¶
曉示許王自新耳湯得書惶恐將奉表陳謝會病卒(卒/子)¶