兼郡將猶中國刺史也(新羅官有十六品左平一品達/率二品五方各有方領一人以)¶
(達率為之方有十郡郡有將三人以德率為之德/率四品百濟置官葢與新羅略同也率所類翻)蘇定¶
方克百濟常之帥所部隨衆降定方縶其王及太子縱¶
兵刧掠壯者多死常之懼與左右十餘人遁歸本部收¶
集亡散保任存山結柵以自固旬月間歸附者三萬餘¶
人定方遣兵攻之常之拒戰唐兵不利常之復取二百¶
餘城(復扶/又翻)定方不能克而還(還從宣翻/又如字)常之與别部將¶
沙吒相如(沙吒夷人複/姓吒陟加翻)各據險以應福信百濟既敗皆¶