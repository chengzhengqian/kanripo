言士良等命左右神䇿副使劉泰倫魏仲卿等各帥禁¶
兵五百人露刃出閤門討賊(復扶又翻/帥讀曰率)王涯等將㑹食¶
(諸宰相每日㑹/食於政事堂)吏白有兵自内出逢人輙殺涯等狼狽¶
歩走兩省及金吾吏卒千餘人填門争出門尋闔其不¶
得出者六百餘人皆死士良等分兵閉宫門索諸司捕¶
賊黨(索下客/翻下同)諸司吏卒及民酤販在中者皆死死者又¶
千餘人横尸流血狼藉塗地諸司印及圖籍帷幕器皿¶
俱盡又遣騎各千餘出城追亡者又遣兵大索城中舒¶