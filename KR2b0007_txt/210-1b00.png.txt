重福於天津橋從者已數百人馳至屯營(從才用翻即/洛城左右屯)¶
(營/也)告之曰譙王得罪先帝(言重福得罪中/宗居之均州)今無故入都¶
此必為亂君等宜立功取富貴又告皇城(東都皇/城也)使閉¶
諸門重福先趣左右屯營營中射之(趣七喻翻/射而亦翻)矢如雨¶
下乃還趣左掖門(還從宣翻/掖音亦)欲取留守兵見門閉大怒¶
命焚之火未及然左屯營兵出逼之重福窘迫策馬出¶
上東(然與燃同窘渠隕翻上東洛城/上東門也東面北來第一門)逃匿山谷明日留¶
守大出兵搜捕重福赴漕渠溺死(舊考異曰睿宗實録/  本紀皆云癸巳重)¶