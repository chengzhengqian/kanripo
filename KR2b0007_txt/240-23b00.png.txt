為之奏請(為于/偽翻)上初不許𢎞正上表相繼(上表時/掌翻)上重¶
違𢎞正意乃許之夏四月甲寅朔魏博遣使送承宗子¶
知感知信及德棣二州圖印至京師幽州大將譚忠説¶
劉總曰(説式/芮翻)自元和以來劉闢李錡田季安盧從史呉¶
元濟阻兵馮險(馮讀/曰憑)自以為深根固蔕(蔕丁/計翻)天下莫能¶
危也然顧盼之間身死家覆皆不自知此非人力所能¶
及殆天誅也况今天子神聖威武苦身焦思(思相/吏翻)縮衣¶
節食(縮歛也/短也)以養戰士此志豈須臾忘天下哉今國兵¶