值大雪士卒飢凍棄捐甲兵殺馬食之馬盡人自相食¶
比入塞(比必寐/翻及也)餘兵纔八百人軍還司憲大夫楊德裔¶
劾奏仁泰等(漢御史臺有二丞掌殿内秘書謂之中丞/漢末改為御史長史後漢復為中丞後魏)¶
(改為中尉正北齊復曰中丞後周曰司憲中大夫隋諱/中改為治書御史唐因之貞觀末避高宗名改為中丞)¶
(是年改為司憲大夫正五品上掌貳大司憲持/邦國憲章以肅正朝廷劾戸槩翻又戸得翻)誅殺已¶
降(降戸/江翻)使虜逃散不撫士卒不計資糧遂使骸骨蔽野¶
棄甲資宼自聖朝開創以來未有如今日之䘮敗者仁¶
貴於所監臨貪淫自恣雖矜所得不補所䘮並請付法¶