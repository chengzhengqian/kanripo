大興物論臣竊惜之昔漢光武一顧列女屏風宋𢎞猶¶
正色抗言光武即撤之(光武時宋𢎞為大司空嘗讌見/御座新屏風圗畫列女帝數顧)¶
(視之𢎞正容言曰未見好德如好色者帝即為撤之笑/謂𢎞曰聞義則服可乎對曰陛下進德臣不勝其喜)¶
陛下豈可不思宋𢎞之言欲居光武之下乎上即出孝¶
本女(䟽考異曰實錄上云取孝本女二人入内下魏謩/  云取孝本次女一人入内所以如此不同者蓋)¶
(孝本二女皆籍沒在右軍先取長女入内/謩不之知又取次女謩乃知之上䟽故也)擢謩為補闕¶
曰朕選市女子以賜諸王耳憐孝本女髫齓孤露(髫于/聊翻)¶
(小兒垂髪也齓初/觀翻小兒毁齒也)故収養宫中謩於疑似之間皆能盡¶