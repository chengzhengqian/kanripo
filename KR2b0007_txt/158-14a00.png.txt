(發此其所學之進又豈螢窻雪案/搜經摘𫝊者所能及邪治直之翻)　東魏丞相歡(歡以/沙苑)¶
(之敗求自貶既復其/官史復以丞相書之)以徐州刺史房謨廣平太守羊敦¶
廣宗太守竇瑗(廣宗縣漢屬鉅鹿郡後屬安平國後魏/太和二十一年立廣宗郡東魏屬司州)¶
(瑗于/眷反)平原太守許惇有政績清能與諸刺史書褒稱謨¶
等以勸之　夏五月甲戍東魏立丞相歡女為皇后乙¶
亥大赦　魏以開府儀同三司李弼為司空　秋七月¶
以扶風王孚為太尉　九月甲子東魏發畿内十萬人¶
城鄴四十日罷冬十月癸亥以新宫成大赦改元興和¶