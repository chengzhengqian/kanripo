官軍逐之遂圍柳子㑹大風四面縱火賊弃寨走沙陀¶
以精騎邀之屠殺殆盡自柳子至芳城(芳城新書/作芳亭)死者¶
相枕(枕職/任翻)斬其將劉豐周將麾下數十人奔宿州宿州¶
守將梁丕素與之有隙開城聽入執而斬之龎勛聞之¶
大懼與許佶議自將出戰(將即/亮翻)周重泣言於勛曰柳子¶
地要兵精姚周勇敢有謀今一旦覆沒危如累卵不若¶
遂建大號悉兵四出決力死戰又勸殺崔彦曾以絶人¶
望術士曹君長亦言徐州山川不容兩帥(帥所/類翻)今觀察¶