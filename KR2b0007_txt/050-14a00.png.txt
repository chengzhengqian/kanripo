災戹故天下復平嵗還豐穰(和熹臨朝之政可謂牝/雞之晨唯家之索矣)上¶
始親政事尚書陳忠薦隠逸及直道之士潁川杜根平¶
原成翊世之徒上皆納用之忠寵之子也初鄧太后臨¶
朝根為郎中與同時郎上書言帝年長宜親政事(長知/兩翻)¶
太后大怒皆令盛以縑囊於殿上撲殺之(盛時征翻撲/普卜翻蜀本)¶
(弼角/翻)既而載出城外根得蘇太后使人檢視根遂詐死¶
三日目中生蛆(蛆子余翻凡蠅所集/其遺子之處生為蛆)因得逃竄為宜城¶
山中酒家保積十五年(宜城縣屬南郡賢曰宜城故城/在今襄州率道縣南其地出羙)¶