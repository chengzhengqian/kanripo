驥勒兵殿内以備非常遣人宣㫖告義康以湛等罪狀¶
義康上表遜位詔以義康為江州刺史侍中大將軍如¶
故出鎮豫章初殷景仁卧疾五年(景仁卧疾始/上卷十二年)雖不見¶
上而密函去來日以十數朝政大小必以咨之(朝直/遥翻)影¶
迹周密莫有窺其際者收湛之日景仁使拂拭衣冠左¶
右皆不曉其意其夜上出華林園延賢堂召景仁景仁¶
猶稱脚疾以小牀輿就坐誅討處分一以委之(坐徂卧/翻處昌)¶
(吕翻分/扶問翻)初檀道濟薦吳興沈慶之忠謹曉兵上使領隊¶