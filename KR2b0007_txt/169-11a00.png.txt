(東興縣吳立屬臨/川郡復扶又翻)辛未詔䕶軍章昭達將兵討之(昭達/時為)¶
(䕶軍/將軍)　丙戌周主如同州　初周人欲與突厥木杆可¶
汗連兵伐齊(厥九勿翻杆公旦翻/可從刊入聲汗音寒)許納其女為后遣御¶
伯大夫楊荐(唐六典曰後周天官府置御伯中大夫二/人天子出入則侍於左右大祭祀盥洗則)¶
(授中武帝改御伯為納言盖侍中之/職也宣帝末又别置侍中為加官)及左武伯太原王¶
慶(左武伯盖侍衛/之官注見後)往結之齊人聞之懼亦遣使求昏於¶
突厥賂遺甚厚(使疏吏翻/遺子季翻)木杆貪齊幣重欲執荐等送¶
齊荐知之責木杆曰太祖昔與可汗共敦鄰好(好呼/到翻)蠕¶