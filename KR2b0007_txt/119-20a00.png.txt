度告急於徳祖(王景度以東郡/太守戍滑臺)徳祖遣司馬翟廣等將¶
步騎三千救之(翟長伯翻將/即亮翻下同)先是司馬楚之聚衆在陳¶
留之境聞魏兵濟河遣使迎降魏(先悉薦翻使疏/吏翻降户江翻)以楚¶
之為征南將軍荆州刺史使侵擾北境(北謂宋/之北境)徳祖遣¶
長社令王法政將五百人戍邵陵(邵陵縣漢屬汝南郡/晉以後屬潁川郡杜)¶
(佑曰蔡州郾陵/縣有古召陵城)將軍劉憐將二百騎戍雍丘以備之楚¶
之引兵襲憐不克㑹臺送軍資憐出迎之酸棗民王玉¶
馳以告魏(酸棗縣自漢以來屬/陳留郡唐屬滑州)丁酉魏尚書滑稽引兵¶