(問之元佐請攻磁州破奚忠信金俊乃殺之方立果與/忠信引兵入磁金俊與之戰大敗忠信死方立單騎入)¶
(邢州愧見父老遂自裁薛居正五代史方立傳六月李/存孝下洺磁兩郡方立遣馬溉袁奉韜盡率其衆逆戰)¶
(於琉璃陂存孝擊之盡殪生獲馬溉奉韜初方立性苛/急恩不逮下攻圍累旬夜自巡城慰諭守陴者皆倨方)¶
(立知其不可乃飲酖而卒其從弟洺州刺史遷素得士/心衆乃推為留後求援於汴時梁祖方攻時溥援兵不)¶
(出按李罕之攻下磁州進攻洺州乃擒馬溉實録云溉/為罕之謀取磁州葢誤以石元佐為溉也又奚忠信去)¶
(年已為李克脩所擒乃云與方立率兵大戰亦誤也舊/紀六月邢洺節度使孟方立卒三軍推其弟洺州刺史)¶
(遷為留後李克用出軍攻之新紀六月李克用㓂邢州/昭義軍節度使孟方立卒其弟遷自稱留後按唐年補)¶
(録載王鎔奏得邢洺大將等狀以孟方立奄辭昭代二/軍百姓同以親弟攝洺州刺史遷權知兵馬留後事及)¶