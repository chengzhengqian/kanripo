樊鯈等雜治其獄(鯈直留翻/治直之翻)事竟奏請誅荆帝怒曰諸¶
卿以我弟故欲誅之即我子卿等敢爾邪鯈對曰天下¶
者髙帝天下非陛下之天下也春秋之義君親無將將¶
而必誅(賢曰春秋公羊傳之文也/將者將為弑逆之事也)臣等以荆屬託母弟¶
(帝與荆皆/出於隂后)陛下留聖心加惻隠故敢請耳如令陛下子¶
臣等專誅而已(賢曰專謂/不請也)帝歎息善之鯈宏之子也¶
十年春二月廣陵思王荆自殺(諡法追悔/前過曰思)國除　夏四¶
月戊子赦天下　閏月甲午上幸南陽召校官弟子作¶