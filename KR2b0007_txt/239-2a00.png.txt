在此一舉時機可惜奈何弃之利害甚明願聖心勿疑¶
計忠順之行甫應過陜(甫始也陜/失冉翻)乞明旦即降白麻除¶
興節度使猶可及也上且欲除留後絳曰興㳟順如此¶
(言興守朝廷法令申版籍請/官吏異乎河北諸鎮之為也)自非恩出不次則無以使¶
之感激殊常上從之甲辰以興為魏博節度使忠順未¶
還制命已至魏州興感恩流涕士衆無不鼓舞　庚戌¶
更名皇子寛曰惲察曰悰寰曰忻寮曰悟審曰恪(更工/衡翻)¶
(惲於/粉翻)　李絳又言魏博五十餘年不霑皇化(魏博自田/承嗣以來)¶