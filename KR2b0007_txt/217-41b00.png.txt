斛㫺討黙啜甲兵皆貯清河庫(謂武后時也啜陟/劣翻貯丁吕翻)今有¶
五十餘萬事(一物可以給一/事因謂之事)戸七萬口十餘萬竊計財¶
足以三平原之富兵足以倍平原之彊公誠資以士卒¶
撫而有之以二郡為腹心則餘郡如四支無不隨所使¶
矣真卿曰平原兵新集尚未訓練自保恐不足何暇及¶
鄰雖然借若諾子之請則将何為乎蕚曰清河遣僕銜¶
命於公者非力不足而借公之師以嘗寇也亦欲觀大¶
賢之明義耳今仰瞻高意未有決辭定色僕何敢遽言¶