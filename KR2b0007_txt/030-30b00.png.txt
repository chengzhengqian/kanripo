(百官表中常侍加官得出入禁中盖/此時以士人為之東都始純用宦者)召取衣冠臨當拜¶
左右皆曰未曉大将軍(師古曰曉猶白/余謂曉開諭也)上曰此小事何¶
須闗大将軍左右叩頭争之上於是語鳳鳳以為不可¶
乃止(劉向忠於漢室子歆附從王莽得無由此邪爵賞/之柄不自上出則貪爵禄茍富貴之人視其柄所)¶
(在而趨之矣/語牛倨翻)王氏子弟皆卿大夫侍中諸曹分據埶官¶
滿朝廷杜欽見鳳専政泰重戒之曰願将軍由周公之¶
謙懼損穰侯之威放武安之欲毋使范睢之徒得間其¶
説(周公相成王管蔡流言周公狼跋而東其懼可知矣/吐握以下士其謙可知矣穰侯范睢事見周紀武安)¶