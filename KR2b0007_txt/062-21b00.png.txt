期必致珪珪荅書曰曹將軍興復典刑將撥平凶慝以¶
為足下當僇力同心匡翼漢室而隂謀不軌以身試禍¶
欲吾營私阿附有死不能也術欲以故兖州刺史金尚¶
為太尉尚不許而逃去術殺之(金尚奔術見六/十卷初平三年)　三月¶
詔將作大匠孔融持節拜袁紹大將軍兼督冀青幽并¶
四州　夏五月蝗　袁術遣使者韓𦙍以稱帝事告吕¶
布因求迎婦布遣女隨之陳珪恐徐揚合從為難未已¶
(術領揚州布領徐州/從子容翻難乃旦翻)往説布曰(説輸/芮翻)曹公奉迎天子輔¶