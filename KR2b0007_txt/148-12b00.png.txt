硤石未下與李崇約水陸俱進崇屢違期不至(李崇時/鎮夀陽)¶
胡太后以諸将不壹乃以吏部尚書李平為使持節鎮¶
軍大将軍兼尚書右僕射将步騎二千赴夀陽别為行¶
臺節度諸軍(将即亮翻使疏/吏翻騎奇寄翻)如有乖異以軍法從事蕭¶
寶寅遣輕車将軍劉智文等渡淮攻破三壘二月乙巳¶
又敗将軍垣孟孫等於淮北(敗補/邁翻)李平至硤石督李崇¶
崔亮等水陸進攻無敢乖互(乖異也/互差也)戰屢有功上使左¶
衛将軍昌義之将兵救浮山未至康絢已擊魏兵却之¶