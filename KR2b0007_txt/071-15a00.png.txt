(漢屬㑹稽郡後漢屬吳郡賢曰故/城在今常州義興縣南長知兩翻)有所私用䇿或料覆¶
(料音聊覆/審校也)功曹周谷輙為傅著簿書(為于偽翻傅讀/曰附著直略翻)使¶
無譴問王臨時恱之及後統事以範忠誠厚見信任以¶
谷能欺更簿書不用也(周世宗之待周美我朝太祖之/重竇儀事亦類此更工衡翻)¶
三年春漢諸葛亮遣其將陳戒攻武都隂平二郡(隂平/道前)¶
(漢屬廣漢郡後漢屬廣漢屬國/都尉魏分置隂平郡唐為文州)雍州刺史郭淮引兵救¶
之(禹貢黒水西河為雍州以其四山之地故以雍名焉/亦謂西北之位陽所不及隂陽雍閼周都豐鎬雍州)¶
(為王畿平王東遷雍州為秦地漢武置十三州以雍州/之西偏為凉州其餘並屬司隷光武都洛闗中復置雍)¶