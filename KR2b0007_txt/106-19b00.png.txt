儲蓄於百頃(百頃自楊茂搜/以來保為巢穴)自稱龍驤將軍仇池公遣¶
使來稱藩(驤思將翻/使疏吏翻)詔因其所號假之其後又取天水¶
略陽之地自稱秦州刺史隴西王　繹幕人蔡匡據城¶
以叛燕(繹幕縣自漢以來屬清河/郡至隋廢入徳州安樂縣)燕慕容麟慕容隆共¶
攻之泰山太守任泰潜師救匡(任音/壬)至匡壘南八里燕¶
人乃覺之諸將以匡未下而外敵奄至甚患之隆曰匡¶
恃外救故不時下今計泰之兵不過數千人及其未合¶
擊之泰敗匡自降矣乃釋匡擊泰大敗之斬首千餘級¶