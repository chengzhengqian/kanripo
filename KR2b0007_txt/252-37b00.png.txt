年不至固求望海鎮使朝廷不許以郢為右率府率(唐/有)¶
(十率府率右率/府率其一也)仍令左神䇿軍補以重職其先所掠之¶
財並令給與　十二月王仙芝攻申光廬壽舒通等州¶
(按唐書地理志通州屬山南東道宋之達州是也周世/宗以南唐静海軍置通州今淮東之通州是也其地在)¶
(唐則為揚州海陵縣之東境唐時淮南道/未有通州此必誤叅考下文通當作蘄)淮南節度使¶
劉鄴奏求益兵勑感化節度使薛能選精兵數千助之¶
鄭畋以言計不行稱疾遜位不許乃上言自沂州奏捷¶
之後(謂宋威奏破王仙芝於/沂州城下上時掌翻)仙芝愈肆猖狂屠陷五六¶