彼知幾者心達安危身擇去就不顧家國臣就使知之¶
尚不忍為况非所及邪(梁琛忠于所事秦王堅不能顯/而庸之識者有以知秦祚之不)¶
(長/矣)堅聞悦綰之忠(悦綰事見/上卷三年)恨不及見拜其子為郎中¶
堅以王猛為使持節都督關東六州諸軍事車騎大將¶
軍開府儀同三司冀州牧鎮鄴(使疏吏翻/騎竒寄翻)進爵清河郡¶
侯悉以慕容評第中之物賜之賜楊安爵博平縣侯以¶
鄧羌為使持節征虜將軍安定太守賜爵真定郡侯郭¶
慶為持節都督幽州諸軍事幽州刺史鎮薊(薊音/計)賜爵¶