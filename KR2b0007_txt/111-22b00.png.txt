直以立嫡有常猥居元首(君為/元首)今外有彊冦人心未寧¶
汝兄弟緝睦則祚流萬世(緝當/作輯)若内自相圖則禍不旋¶
踵矣纂𢎞泣曰不敢又執纂手戒之曰汝性麤暴深為¶
吾憂善輔永業勿聽讒言是日光卒(年六/十三)紹秘不發喪¶
纂排閤入哭盡哀而出紹懼以位讓之曰兄功髙年長¶
(長知/兩翻)宜承大統纂曰陛下國之冡嫡臣敢奸之(奸音/干)紹¶
固讓纂不許驃騎将軍吕超謂紹曰纂為将積年(驃匹/妙翻)¶
(騎奇寄翻/将即亮翻)威震内外臨喪不哀步髙視逺必有異志宜¶