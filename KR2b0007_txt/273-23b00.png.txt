臣内典樞機外預大政富貴極矣何必更領藩方且羣¶
臣或從陛下嵗久身經百戰所得不過一州臣無汗馬¶
之勞徒以侍從左右(侍從才/用翻)時賛聖謨致位至此常不¶
自安今因委任勲賢使臣得解旄節乃大願也且汴州¶
闗東衝要(汴州在成臯闗之東南通淮/泗北接滑魏衝要之地也)地富人繁臣既¶
不至治所徒令它人攝職何異空城非所以固國基也¶
上曰深知卿忠藎然卿為朕畫策襲取汶陽保固河津¶
既而自此路直趨大梁成朕帝業(為于偽翻取汶陽謂/取鄆州保固河津謂)¶