庭湊事泄并部兵三千人皆死己卯以深州刺史牛元¶
翼為深冀節度使(深州南至冀/州八十五里)丁亥以殿中侍御史温¶
造為起居舍人充鎮州四面諸軍宣慰使歴澤潞河東¶
魏博横海深冀易定等道諭以軍期造大雅之五世孫¶
也(髙祖起兵温/大雅掌書翰)己丑以裴度為幽鎮兩道招撫使癸巳¶
王庭湊引幽州兵圍深州　九月乙巳相州軍亂殺刺¶
史邢濋(濋音/楚)　吐蕃遣其禮部尚書論訥羅來求盟庚¶
戌以大理卿劉元鼎為吐蕃㑹盟使　壬子朱克融焚¶