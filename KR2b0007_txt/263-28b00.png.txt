(走卒謂卒之備趨走者/後漢志有門闌走卒)迪察其有變屏人問之(屏必郢/翻又卑)¶
(正/翻)走卒具以實告迪不暇白全忠亟請馬步都指揮使¶
朱友寧將兵萬餘人東巡兖鄆(亟紀力翻將/即亮翻下同)友寧召葛¶
從周於邢州共攻師範全忠聞變亦分兵先歸使友寧¶
并將之(為朱友寧戰死朱全/忠後夷王師範張本)　戊申李茂貞獨見上(見/賢)¶
(遍/翻)中尉韓全誨張彦𢎞樞密使袁易簡周敬容皆不得¶
對(易以/豉翻)茂貞請誅全誨等與朱全忠和解奉車駕還京¶
上喜即遣内養帥鳯翔卒四十人收全誨等斬之(内養/亦宦)¶