也立斬言者以孔萇為前鋒都督令三軍後出者斬勒¶
據險要設疑兵於山上前設二伏出輕騎與澹戰陽為¶
不勝而走澹縱兵追之入伏中勒前後夾擊澹軍大破¶
之獲鎧馬萬計雄澹帥騎千餘犇代郡(帥讀曰/率下同)韓據棄¶
城走并土震駭　十二月乙夘朔日有食之(帝考異曰/  紀天文)¶
(志皆誤作甲申朔宋志乙/夘朔與長厯合今從之)　司空長史李𢎞以并州降¶
石勒(劉琨為司空以𢎞為/長史并州時治陽曲)劉琨進退失據不知所為段¶
匹磾遣信邀之己未琨帥衆從飛狐犇薊(恒山在常山/上曲陽縣西)¶