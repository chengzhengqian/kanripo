(不可犯者故為此/言以對操焉耳)乃還以夏侯淵為都䕶將軍(都䕶將/軍以盡)¶
(䕶諸將而立號光/武始以命賈復)督張郃徐晃等守漢中以丞相長史¶
杜襲為駙馬都尉留督漢中事襲綏懐開導百姓自樂¶
出徙洛鄴者八萬餘口(樂音/洛)　八月孫權率衆十萬圍¶
合肥時張遼李典樂進將七千餘人屯合肥魏公操之¶
征張魯也為教與合肥䕶軍薛悌署函邊曰賊至乃發¶
及權至發教教曰若孫權至者張李將軍出戰樂將軍¶
守䕶軍勿得與戰(操以遼典勇銳使之戰樂進持重/使之守薛悌文吏也使勿得與戰)諸¶