樂李克脩之簡儉(樂音/洛)且死非其罪潞人憐之由是將¶
士離心初潞人叛孟氏牙將安居受等召河東兵以取¶
潞州(見二百五十五卷/僖宗中和三年)及孟遷以邢洺磁州歸李克用¶
克用寵任之以遷為軍城都虞侯羣從皆補右職(從才/用翻)¶
(其後孟知祥見任於/莊宗亦遷之兄子也)居受等咸怨且懼昭義有精兵號¶
後院將克用既得三州將圖河朔令李克恭選後院將¶
尤驍勇者五百人送晉陽潞人惜之克恭遣牙將李元¶
審及小校馮霸部送晉陽至銅鞮(銅鞮漢縣唐屬潞州/九域志在州西北一)¶