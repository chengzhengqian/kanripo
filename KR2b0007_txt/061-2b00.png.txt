遂略地至琅邪東海所過殘滅還擊破劉備於郯東謙¶
恐欲走歸丹陽(謙丹陽/人也)㑹陳留太守張邈叛操迎吕布¶
操乃引軍還(還從宣翻/又如字)初張邈少時好游俠(少詩照翻/好呼到翻)¶
(俠戸/頰翻)袁紹曹操皆與之善及紹為盟主有驕色(盟主事/見五十)¶
(九巻初/平元年)邈正議責紹紹怒使操殺之操不聽曰孟卓親¶
友也是非當容之今天下未定奈何自相危也操之前¶
攻陶謙(見上巻/上年)志在必死敕家曰我若不還往依孟卓¶
後還見邈垂泣相對(泣垂/淚也)陳留高柔謂鄉人曰曹將軍¶