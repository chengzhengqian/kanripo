如言報顯顯因心生辟左右(師古曰辟謂/屛去之音闢)字謂衍曰少¶
夫幸報我以事(如淳曰稱衍字曰少夫親之也晉灼/曰報我以事謂求池監也少時照翻)我¶
亦欲報少夫可乎(晉灼曰報少夫/謀弑許后事)衍曰夫人所言何等¶
不可者(師古曰無/事而不可)顯曰將軍素愛少女成君欲竒貴之¶
願以累少夫(師古曰累託/也音力瑞翻)衍曰何謂邪顯曰婦人免乳¶
大故十死一生(師古曰免乳謂産子也大/故大事也乳音人喻翻)今皇后當免¶
身可因投毒藥去也(師古曰去謂除去/皇后也音丘吕翻)成君即為皇后¶
矣如䝉力事成富貴與少夫共之衍曰藥雜治常先嘗¶