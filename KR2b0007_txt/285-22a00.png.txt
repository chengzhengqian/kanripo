若無人威等不敢進聞契丹將髙謨翰先已引兵潜出¶
威遣梁漢璋将二千騎追之遇契丹於南陽務敗死威¶
等聞之引兵而南時束城等數縣請降(束城漢束州縣/隋曰束城唐屬)¶
(瀛州宋熙寧六年省束城/縣為束城鎮屬河間縣)威等焚其廬舍掠其婦女而¶
還(還從宣翻/又如字)　己酉吳越兵至福州自罾浦南潜入州¶
城(罾作滕翻魚網也福州之/人就此罾魚因以得名)唐兵進據東武門李達與¶
吳越兵共禦之不利自是内外㫁絕城中益危唐主遣¶
信州刺史王建封助攻福州時王崇文雖為元帥而陳¶