可襲之於後乎帝好讀書手不釋卷在輿據鞍不忘講¶
道善屬文(好呼到翻下好/賢同屬之欲翻)多於馬上口占既成不更一¶
字(更工/衡翻)自太和十年以後詔策皆自為之好賢樂善情¶
如饑渴所與遊接常寄以布素之意(樂音洛言寄以布/衣雅素相與之意)¶
如李冲李彪髙閭王肅郭祚宋弁劉芳崔光邢巒之徒¶
皆以文雅見親貴顯用事制禮作樂鬱然可觀有太平¶
之風焉(史言魏髙祖/能以文治)治書侍御史薛聰辯之曾孫也(薛/辯)¶
(見一百二十四卷宋文帝/元嘉二十一年治直之翻)彈劾不避彊禦(彈徒丹翻劾/户槩翻又戶)¶