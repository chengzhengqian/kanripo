(之子榮遇亂不知所終昇少孤流寓/濠泗間楊行密攻濠州得之養為子)行密長子渥憎之¶
行密謂其將徐温曰此兒質狀性識頗異於人吾度渥¶
必不能容(度徒/洛翻)今賜汝為子温名之曰知誥知誥事温¶
勤孝過於諸子嘗得罪於温温笞而逐之及歸知誥迎¶
拜於門温問何故猶在此知誥泣對曰人子捨父母將¶
何之父怒而歸母人情之常也温以是益愛之使掌家¶
事家人無違言及長喜書善射(長知兩翻/喜許既翻)識度英偉行¶
密常謂温日知誥俊傑諸將子皆不及也(徐知誥事始/此後復姓李)¶