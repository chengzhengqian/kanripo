將保聊城不敢歸齊田單攻之歲餘不下魯仲連乃為¶
書約之矢以射城中(燕因肩翻將即亮翻約之矢謂以/書圜繞束縳于矢也射而亦翻)¶
遺燕將為陳利害(遺于季翻/為于偽翻)曰為公計者不歸燕則歸¶
齊今獨守孤城齊兵日益而燕救不至將何為乎燕將¶
見書泣三日猶豫不能自决欲歸燕已有隙欲降齊所¶
殺虜於齊甚衆恐已降而後見辱喟然歎曰與人刅我¶
寧我自刅遂自殺(降户江翻喟丘貴翻言與其使人/加刅于我寧使我拔刅而自殺也)聊¶
城亂田單克聊城(用大師/曰克)歸言魯仲連於齊欲爵之仲¶