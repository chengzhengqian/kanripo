五月甲辰義宣至蕪湖質進計曰今以萬人取南州則¶
梁山中絶(栁元景屯南州為梁山後鎮/若取之則梁山之路中絶)萬人綴梁山則¶
𤣥謨必不敢動下官中流鼓棹直趣石頭此上䇿也(沈/慶)¶
(之薛安都等在江西栁元景王𤣥謨等與義/宣相持若質計得行建康殆矣趣七喻翻)義宣將從¶
之劉諶之宻言于義宣曰質求前驅此志難測不如盡¶
鋭攻梁山事克然後長驅此萬安之計也義宣乃止冗¶
從僕射胡子反等守梁山西壘㑹西南風急質遣其將¶
尹周之攻西壘(因西南風急而攻西壘東壘之兵難以/逆風赴救冗而隴翻從才用翻將即亮)¶