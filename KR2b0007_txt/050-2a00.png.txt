公卿二千石刺史俱不行三年䘮司徒劉愷以為非所¶
以師表百姓宣羙風俗丙戌初聼大臣行三年䘮(賢曰/文帝)¶
(遺詔以日易月於後大臣/遂以為常至此復遵古制)　癸夘郡國九地震　十二¶
月丁己任尚遣兵擊零昌於北地殺其妻子燒其廬舎¶
斬首七百餘級(羌勢自/此衰矣)¶
四年春二月乙己朔日有食之　乙夘赦天下　壬戌¶
武庫災　任尚遣當闐種羌榆鬼等刺殺杜季貢(闐徒/賢翻)¶
(種章勇翻刺/七亦翻下同)封榆鬼為破羌侯　司空袁敞亷勁不阿¶