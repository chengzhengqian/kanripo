(望都在定州東北六十里范成大北使錄自真定府七/十里過沙河至新樂縣又四十五里至定州又五十里)¶
(至望都縣水經注曰望都縣東有山孤峙帝王世紀曰/堯母慶都所居謂之都山張晏曰堯山在北堯母慶都)¶
(山在南登堯山見都/山故望都縣以為名)晉王至定州王都迎謁于馬前請¶
以愛女妻王子繼岌(妻七細翻王都新簒義武以/附于晉申之以婚姻自固也)戊戌¶
晉王引兵趣望都(趣七/喻翻)契丹逆戰晉王以親軍千騎先¶
進遇奚酋托諾五千騎(酋慈秋翻/諾弩罪翻)為其所圍晉王力戰¶
出入數四自午至申不解李嗣昭聞之引三百騎横擊¶
之虜退王乃得出因縱兵奮撃契丹大敗逐北至易州¶