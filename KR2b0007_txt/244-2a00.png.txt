(宋白曰壁州本漢宕渠縣地後魏大統中於今州里置/諾水縣唐武徳八年立壁州以縣西一里壁山為名京)¶
(師西南一千八/百二十二里)　史憲誠聞滄景將平而懼其子唐勸¶
之入朝丙寅憲誠使唐奉表請入朝且請以所管聽命¶
　石雄既去武寜王智興悉殺軍中與雄善者百餘人¶
夏四月戊午智興奏雄揺動軍情請誅之上知雄無罪¶
免死長流白州(為武宗復用石雄張本武德三年析合/浦縣地置傳白縣四年置南州六年改)¶
(白州至京師六千七百一十/五里州縣皆因傳白江為名)　戊辰李載義奏攻滄州¶
破其羅城(羅城外/城也)李祐拔德州城中將卒三千餘人奔¶