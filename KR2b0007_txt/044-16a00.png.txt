(曰袁紀宏皆作/宻今從范書)宏為人謙柔畏慎每當朝㑹輒迎期先¶
到俯伏待事所上便宜(朝直遥翻下/同上時掌翻)手自書寫毁削草本¶
公朝訪逮(逮及/也)不敢衆對宗族染其化未嘗犯灋帝甚重¶
之及病困遺令薄葬一無所用以為棺柩一藏不宜復見¶
(復扶/又翻)如有腐敗傷孝子之心使與夫人同墳異藏(古夫婦/合葬詩)¶
(曰榖則異室死則同穴/是也同墳異藏自宏始)帝善其令以書示百官因曰今¶
不順夀張矦意無以彰其徳且吾萬嵗之後欲以為式¶
二十八年春正月己巳徙魯王興為北海王以魯益東¶