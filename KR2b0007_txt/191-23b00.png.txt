今日無忌曰吾懷此久矣不敢發口今吾子所言正合¶
吾心謹當白之乃入言世民世民召𤣥齡謀之𤣥齡曰¶
大王功蓋天地當承大業今日憂危乃天贊也願大王¶
勿疑乃與府屬杜如晦共勸世民誅建成元吉建成元¶
吉以秦府多驍將欲誘之使為己用(驍堅堯翻將即/亮翻誘音酉)宻¶
以金銀器一車贈左二副䕶軍尉遲敬徳(時秦齊府各/置右左六府)¶
(䕶軍尉/紆勿翻)并以書招之曰願迃長者之眷以敦布衣之交¶
(長知/兩翻)敬徳辭曰敬徳蓬户甕牖之人遭隋末亂離久淪¶