與熾磐結盟通糴慰撫雜部足食繕兵俟時而動傉檀¶
不從謂太子虎臺曰蒙遜近去不能猝來旦夕所慮唯¶
在熾磐然熾磐兵少易禦汝謹守樂都(少詩沼翻易以/豉翻樂音洛下)¶
(同/)吾不過一月必還矣乃帥騎七千襲乙弗(帥讀曰率/騎奇寄翻)¶
大破之獲馬牛羊四十餘萬河南王熾磐聞之欲襲樂¶
都羣臣咸以為不可太府主簿焦襲曰傉檀不顧近患¶
而貪逺利(近患謂蒙遜熾/磐逺利謂乙弗)我今伐之絶其西路(樂都之/西路此)¶
(傉檀自乙弗/還樂都路也)使不得還救則虎臺獨守窮城可坐禽也¶