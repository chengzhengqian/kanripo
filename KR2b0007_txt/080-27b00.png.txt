五年春正月樹機能攻陷凉州(凉州治/武威)帝甚悔之臨朝¶
而歎曰誰能為我討此虜者(為于/偽翻)司馬督馬隆進曰陛¶
下能任臣臣能平之帝曰必能平賊何為不任顧方略¶
何如耳隆曰臣願募勇士三千人無問所從來(應募者/或出於)¶
(農畆或出於營伍或出於逋逃或/出於奴𨽻皆不問其所從來也)帥之以西虜不足平¶
也(帥讀/曰率)帝許之乙丑以隆為討虜䕶軍武威太守公卿¶
皆曰見兵已多不宜横設賞募(見賢遍翻/横户孟翻)隆小将妄言¶
(将即/亮翻)不足信也帝不聽隆募能引弓四鈞挽弩九石者¶