十餘人於舍人省下(舍人省即中書省通/事舍人宿直之所)肇哭畢引入¶
西廡(廡音/武)清河諸王皆竊言目之肇入省豹等搤殺之¶
(搤於/革翻)下詔暴其罪惡稱肇自盡自餘親黨悉無所問削¶
除職爵𦵏以士禮逮昏於厠門出尸歸其家　魏之伐¶
蜀也軍至晉夀蜀人震恐傅豎眼将步兵三萬擊巴北¶
上遣寧州刺史任太洪自隂平間道入其州(傅豎眼以/益州刺史)¶
(鎮晉夀此隂平非鄧艾所由之隂平今利州之隂/平縣是也間古莧翻豎而庾翻将即亮翻任音壬)招誘¶
氐蜀絶魏運路(氐蜀氐人及蜀/人也誘音酉)會魏大軍北還太洪襲¶