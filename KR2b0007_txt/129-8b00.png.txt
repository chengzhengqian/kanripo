將世子景粹匿於民間(將攜也曇/徒含翻)謂曰事若不濟思相¶
全脱如其不免可深埋之(謂深埋景/粹之尸也)各分以金寳齎送¶
既出門並散走唯曇濟不去攜負景粹十餘日捕得斬¶
之臨川内史羊璿坐與誕素善下獄死(璿音旋下/遐稼翻)擢梁¶
曠為後將軍贈劉琨之給事黄門侍郎蔡興宗奉㫖慰¶
勞廣陵興宗與范義素善收歛其尸送喪歸豫章(范義/蓋寓)¶
(居豫章也蔡興宗之先亦濟/陽人勞力到翻歛力贍翻)上謂曰卿何敢故觸王憲¶
興宗抗言對曰陛下自殺賊臣自葬故交何不可之有¶