不絶於路又建元帥府舍於魏所過驛亭供酒饌幄幕¶
什器(饌雛皖翻/又雛戀翻)上下數十萬人無一不備(羅紹威厚奉/朱全忠不惟)¶
(以報徳亦懼因伐/虢之便而取虞也)　秦裴拔洪州虜鍾匡時等五千人¶
以歸(僖宗中和二年鍾傳/據洪州至匡時而亡)楊渥自兼鎮南節度使以裴¶
為洪州制置使(淮南楊氏遂兼/有江西之地)　靜難節度使楊崇本¶
以鳯翔保塞彰義保義之兵攻夏州(保義當作保大葢/保義軍領邢洺磁)¶
(在山東而保大軍領鄜坊與邠岐等/鎮皆在關西也難乃旦翻夏户雅翻)匡國節度使劉知¶
俊邀擊坊州之兵斬首三千餘級擒坊州刺史劉彦暉¶