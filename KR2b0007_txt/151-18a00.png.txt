　六月魏都督李叔仁討劉鈞平之　秋七月魏陳郡¶
民劉獲鄭辯反於西華(西華縣漢屬汝南郡晉/屬潁川郡元魏屬陳郡)改元天¶
授與湛僧智通謀(湛僧智時圍/魏東豫州)魏以行東豫州刺史譙¶
國曹世表為東南道行臺以討之源子恭代世表為東¶
豫州諸将以賊衆彊官軍弱且皆敗散之餘不敢戰欲¶
保自固世表方病背腫轝出呼統軍是云寶(是云姓也/魏書官氏)¶
(志内入諸姓/有是云氏)謂曰湛僧智所以敢深入為冦者以獲辯¶
皆州民之望為之内應也曏聞獲引兵欲迎僧智去此¶