欲争天下非信無可與計事者顧王䇿安所决耳王曰¶
吾亦欲東耳安能欝欝久居此乎何曰計必欲東能用¶
信信即留不能用信終亡耳王曰吾為公以為將(吾為/于偽)¶
(翻/)何曰雖為將信不留王曰以為大將何曰幸甚於是¶
王欲召信拜之何曰王素慢無禮今拜大將如呼小兒¶
此乃信所以去也王必欲拜之擇良日齋戒設壇場具¶
禮乃可耳王許之諸將皆喜人人各自以為得大將至¶
拜大將乃韓信也一軍皆驚信拜禮畢上坐(上時掌翻/坐徂卧翻)¶