(郡/界)横引大索於江上編葦為橋以度軍糧昭逹命軍士¶
為長㦸施於樓船上仰割其索索斷糧絶(索昔/洛翻)因縱兵¶
攻安蜀城下之梁主告急於周襄州摠管衛公直直遣¶
大將軍李遷哲將兵救之遷哲以其所部守江陵外城¶
自帥騎兵出南門使歩出北門(將即亮翻帥讀曰率歩/下有兵字文意較明)¶
首尾邀擊陳兵陳兵多死夜陳兵竊於城西以梯登城¶
登者已數百人遷哲與陸騰力戰拒之乃退昭逹又决¶
龍川寧朔隄(水經注紀南城西南有赤坂岡岡下有瀆/水東北流入城又東北出城西南注於龍)¶