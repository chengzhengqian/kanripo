身賜天下三老酒人一石肉四十斤上自為太子受尚¶
書於桓榮及即帝位猶尊榮以師禮嘗幸太常府令榮¶
坐東面設几杖㑹百官及榮門生數百人(門生受業/於門者也)上¶
親自執業(執業猶/執經也)諸生或避位發難(發難發疑難/也難乃旦翻)上謙¶
曰大師在是旣罷悉以太官供具賜太常家榮每疾病¶
帝輒遣使者存問太官太醫相望於道及篤上疏謝恩¶
讓還爵土帝幸其家問起居入街下車擁經而前撫榮¶
垂涕賜以牀茵帷帳刀劒衣被良乆乃去自是諸矦將¶