奴初和親親信邊可誘以利致之伏兵襲擊必破之道¶
也上召問公卿王恢曰臣聞全代之時(戰國之初代自/為一國故曰全)¶
(代其後為趙襄子所滅代始屬趙服䖍曰代未分之時/也李奇曰六國之時代為一國尚能以擊匈奴况今加)¶
(以漢之/大乎)北有强胡之敵内連中國之兵然尚得養老長¶
㓜(長知/兩翻)種樹以時倉廪常實匈奴不輕侵也今以陛下¶
之威海内為一然匈奴侵盗不已者無它以不恐之故¶
耳(言不示以威故/匈奴不知懼也)臣竊以為擊之便韓安國曰臣聞高¶
皇帝嘗圍於平城(事見十一卷/高祖七年)七日不食及解圍反位¶