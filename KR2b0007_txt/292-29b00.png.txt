(重竇儀竒趙普皆在潛躍之時普自此為/佐命元功儀乃為普所忌而不至相位)太祖¶
皇帝威名日盛每臨陳必以繁纓飾馬鎧仗鮮¶
明或曰如此為敵所識(陳讀曰陣/繁蒲官翻)太祖皇帝曰¶
吾固欲其識之耳唐主遣泗州牙將王知朗齎¶
書抵徐州稱唐皇帝奉書大周皇帝請息兵修¶
好願以兄事帝嵗輸貨財以助軍費(好呼到翻/輸舂遇翻)甲戌徐州¶
以聞(九域志泗州西北至徐州七百五十里王知/朗不敢詣軍前而扺徐州恐犯兵鋒而死也)帝不¶
答(以唐主猶敢抗禮/欲為兄弟之國也)戊寅命前武勝節度使侯章等攻¶