傳國寶詐降以紓國難(復扶又翻珏古岳翻紓/商居翻緩也難乃旦翻)梁主曰¶
今日固不敢愛寶但如卿此䇿竟可了否珏俛首久之¶
(俛音/免)曰但恐未了左右皆縮頸而笑梁主日夜涕泣不¶
知所為置傳國寶於臥内忽失之已為左右竊之迎唐¶
軍矣戊寅或告唐軍已過曹州塵埃漲天趙巖謂從者¶
曰吾待温許州厚必不負我遂奔許州(九域志大梁西/南至許州一百)¶
(七十五里從才用翻温韜由趙/巖得許州見上卷梁龍德元年)梁主謂皇甫麟曰李氏¶
吾世讐理難降首(降户江翻首式又翻言以事理推之/難于迎降而自首也一讀降首皆如)¶