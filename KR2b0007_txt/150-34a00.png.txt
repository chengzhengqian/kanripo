拔陵(可從刋入/聲汗音寒)斬其将孔雀等拔陵避柔然南徙渡河¶
(此河謂/北河也)将軍李叔仁以拔陵稍偪求援于廣陽王深深¶
帥衆赴之(帥讀/曰率)賊前後降附者二十萬人深與行臺元¶
纂表乞於恒州北别立郡縣安置降户随宜賑貸息其¶
亂心魏朝不從(朝直/遥翻)詔黄門侍郎楊昱分處之冀定瀛¶
三州就食(處昌/吕翻)深謂纂曰此輩復為乞活矣(乞活事見/八十六卷)¶
(晉惠帝光熙元年按繫年圖書是年蠕蠕殺破/六韓拔陵通鑑明年書拔陵遣費律誘斬胡琛)　秋七¶
月壬戌大赦　八月魏柔𤣥鎮民杜洛周聚衆反于上¶