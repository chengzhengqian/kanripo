州(宋白曰戎州漢𤏡道南安縣地梁置戎州言以鎮戎夷/也西南取曲恊州并南寧州安寧鹽井路至南詔所居)¶
(羊苴哶城二千三百里舊志戎/州在京師西南三千一百四里)一出黔州一出安南各¶
齎生金丹砂詣韋臯(金礦未經鍜鍊者為生金丹/砂産石中鑿石取之黔音琴)金以¶
示堅丹砂以示赤心三分臯所與書為信皆達成都異¶
牟尋上表請弃吐蕃歸唐并遺臯帛書(遺唯/季翻)自稱唐雲¶
南王孫吐蕃贊普義弟日東王(吐蕃以雲南王為弟見/二百一十六卷天寳十)¶
(載封日東王見二百二十/六卷代宗大厯十四年)臯遣其使者詣長安并上表¶
賀上賜異牟尋詔書令臯遣使慰撫之(并上時掌翻令/力丁翻使疏吏)¶