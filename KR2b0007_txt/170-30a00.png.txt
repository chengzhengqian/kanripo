　丁酉周鄭桓公逹奚武卒(謚法辟土服逺/曰桓卒子恤翻)　十二月¶
丁亥齊主還鄴　周大將軍鄭恪將兵平越嶲置西寧¶
州(西寧州後改曰/嶲州嶲音髓)　周齊争宜陽乆而不决勲州刺史¶
韋孝寛謂其下曰(周置勲州/於玉壁)宜陽一城之地不足損益¶
两國争之勞師彌年彼豈無智謀之士若棄崤東(宜陽/在三)¶
(崤之/東)來圖汾北我必失地今宜速於華谷及長秋築城¶
以杜其意(水經涑水出河内聞喜縣黍葭谷注云涑水/所出俗謂之華谷又曰汾水過臨汾縣東又)¶
(屈從縣南西流又西過長修縣南又西與華水合水出/於北山華谷此所謂長秋即漢長修縣故墟也俗語訛)¶