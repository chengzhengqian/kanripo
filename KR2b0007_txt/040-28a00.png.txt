衆安在永離席叩頭曰(離力/智翻)臣事更始不能令全誠慙¶
以其衆幸富貴故悉罷之帝曰卿言大而意不悦(帝雖/謂永)¶
(言大而以其降/晚意懷不悦也)旣而永以立功見用(賢曰謂説下懷余/按考異不取下懷)¶
(事當以永討平魯郡為功也按永傳時董憲裨將討魯/侵害百姓乃拜永為魯郡太守永到討擊大破之唯别)¶
(帥彭豐虡休皮常等各千餘人稱將軍不肯下永以計/誘手格殺豐等禽破黨與以功封關内矦遷揚州牧)¶
衍遂廢棄永謂衍曰昔髙祖賞季布之罪誅丁固之功¶
(事見十一卷髙帝/五年丁固即丁公)今遭明主亦何憂哉衍曰人有挑其¶
鄰人之妻者其長者罵而少者報之(挑徒了翻長知兩/翻少詩沼翻下同)¶