州刺史　癸酉遷廬陵王于房州丁丑又遷于均州故¶
濮王宅(即貞觀末濮王泰遷均/州所居故宅濮博木翻)　五月丙申髙宗靈駕¶
西還　閏月以禮部尚書武承嗣為太常卿同中書門¶
下三品　秋七月戊午廣州都督路元叡為崑崙所殺¶
(崑崙國在林邑南去交趾海行三百餘/日習俗文字與婆羅門同崑盧昆翻)元叡闇懦僚屬¶
恣横(横户/孟翻)有商舶至(舶音/白)僚屬侵漁不已商胡訴於元¶
叡元叡索枷欲繫治之(索山客翻/枷音加)羣胡怒有崑崙䄂劒¶
直登聽事(聽讀/曰㕔)殺元叡及左右十餘人而去無敢近者¶