虐不得物情獠王趙清荆引梁兵入州境為冦祉遣兵¶
擊破之豎眼施恩布信大得獠和　十二月癸夘都亭¶
靖侯謝朏卒(朏敷/尾翻)　魏人議樂久不决(三年魏命議/樂事見上卷)¶
六年春正月公孫崇請委衛軍将軍尚書右僕射髙肇¶
監其事(監工/衡翻)魏主知肇不學詔太常卿劉芳佐之　魏¶
中山王英與平東将軍楊大眼等衆數十萬攻鍾離鍾¶
離城北阻淮水魏人於邵陽洲兩岸為橋樹柵數百步¶
跨淮通道英據南岸攻城大眼據北岸立城以通糧運¶