堂(置捨也留地孟康曰篹/音撰晉灼曰篹具也)既成名曰長夀宫以太后在¶
故未謂之廟莽置酒長夀宫請太后既至見孝元廟廢¶
徹塗地太后驚泣曰此漢家宗廟皆有神靈與何治而¶
壊之(師古曰與讀曰預言此何罪於汝/無所干預何為毁壊之壊音怪)且使鬼神無知¶
又何用廟為如令有知我乃人之妃妾豈宜辱帝之堂¶
以陳饋食哉(釋名吳人/謂祭為饋)私謂左右曰此人慢神多矣能¶
乆得祐乎(祐福也/神助也)飲酒不樂而罷(樂音/洛)自莽簒位後知¶
太后怨恨求所以媚太后者無不為然愈不說(說讀/曰恱)莽¶