將還寶臣詣其館遺之百縑(遺于/季翻)承倩詬詈擲出道中¶
寶臣慙其左右(為承倩詈辱顧見左右而自/慙也詬許候翻又古候翻)兵馬使王¶
武俊説寶臣曰(使疎吏翻説式/芮翻下客説同)今公在軍中新立功豎¶
子尚爾况冦平之後以一幅詔書召歸闕下一匹夫耳¶
不如釋承嗣以為己資寶臣遂有玩冦之志承嗣知范¶
陽寶臣鄉里心常欲之(寶臣本范陽内屬奚范陽將張/瑣高畜為假子因冒其姓歸唐)¶
(又賜/姓李)因刻石作䜟云二帝同功勢萬全將田為侣入幽¶
燕密令瘞寶臣境内(䜟楚譖翻/瘞於計翻)使望氣者言彼有玉氣¶