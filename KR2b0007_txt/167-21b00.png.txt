前左僕射楊愔為尚書令　辛酉上幸大莊嚴寺捨身¶
(前車覆矣後車不知戒耳/目習於事佛不知其非也)壬戌羣臣表請還宫　六月¶
乙丑齊主北巡以太子殷監國(監工/銜翻)因立大都督府與¶
尚書省分理衆務仍開府置佐齊主特崇其選以趙郡¶
王叡為侍中攝大都督府長史　己巳詔司空侯瑱與¶
領軍將軍徐度帥舟師為前軍以討王琳(帥讀/曰率)　齊主¶
至祁連池(祁連池即汾陽之天/池北人謂天為祁連)戊寅還晉陽　秋戊戌¶
上幸石頭送侯瑱等(秋七月/戊戌也)　髙州刺史黄法氍吳興¶