抗兩蕃者亦朔方涇原隴右河東四節度而已(言西北兩/蕃者以别)¶
(奚契丹兩蕃若開元天寳以來西則吐蕃北則/突厥中興以來所謂兩蕃西則吐蕃北則囘紇)自頃分朔¶
方之地建牙擁節者凡三使焉(事見二百二十五卷大/厯十四年使疏吏翻)¶
其餘鎮軍數且四十皆承特詔委寄各降中貴監臨人¶
得抗衡莫相禀屬(監古銜翻史炤曰衡車上横木抗衡/謂兩相抗拒有若車衡相抗也余謂)¶
(衡所以揆平首尾有所偏重則衡為之低昻商輕/重者所必争也抗衡者言無所低昻而平視之也)每俟¶
邊書告急方令計會用兵既無軍法下臨惟以客禮相¶
待(令力/丁翻)夫兵以氣勢為用者也氣聚則盛散則消勢合¶