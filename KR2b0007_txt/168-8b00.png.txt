陛下骨肉至親楊遵彥等欲獨擅朝權(楊愔字遵彥/朝直遙翻)威¶
福自已自王公已下皆重足屏氣(重直龍翻/屛必郢翻)共相唇齒¶
以成亂階若不早圖必為宗社之害臣與湛為國事重¶
(為於/偽翻)賀㧞仁斛律金惜獻武皇帝之業共執遵彥等入¶
宫未敢刑戮專輒之罪誠當萬死時庭中及兩廡衞士¶
二千餘人皆被甲待詔(被皮/義翻)武衞娥永樂武力絶倫素¶
為顯祖所厚叩刀仰視(娥姓也後魏有娥清樂音洛叩/刀者㧞刀離鞘纔寸許  考異)¶
(曰北齊書作領軍/劉桃枝今從北史)帝不睨之(睨研計翻/邪視也)帝素吃訥(吃音/訖吃)¶