於九華破之(九華山在池州青陽縣界舊名九子/山李白以峰有如蓮華改曰九華)乾之¶
奔江西以雅為池州制置使　九月朱全忠以饋運不¶
繼且秦宗權殘破不足憂引兵還丙申遣朱珍將兵五¶
千送楚州刺史劉瓉之官(朱全忠自以兼領淮南楚/州其巡屬也故自除刺史)¶
錢鏐遣其從弟銶將兵攻徐約於蘇州(銶音/求)　冬十月¶
徐兵邀朱珍劉瓉不聴前(徐兵時漙/之兵也)珍等撃之取沛滕¶
二縣斬獲萬計　孟方立遣其將奚忠信將兵三萬襲¶
遼州(遼州本漢上艾沾二縣之地晉置樂平郡武徳三/年置遼州八年改曰箕州先天元年避𤣥宗名改)¶