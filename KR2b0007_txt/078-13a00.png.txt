先登至江油(江油今龍州江油縣地南至綿/州二百餘里綿州古涪城也)蜀守将馬¶
邈降(降戶江/翻下同)諸葛瞻督諸軍拒艾至涪停住不進(陳夀/曰涪)¶
(去成都三/百六十里)尚書郎黄崇權之子也(黄權劉璋所用先主/伐吳而敗權隔在江)¶
(北遂/降魏)屢勸瞻宜速行據險無令敵得入平地瞻猶豫未¶
納崇再三言之至于流涕瞻不能從艾遂長驅而前擊¶
破瞻前鋒瞻退住緜竹(緜竹縣屬廣漢郡今緜竹/縣東北至綿州百餘里)艾以¶
書誘瞻曰若降者必表為琅邪王(諸葛氏本琅邪人故/以此誘之誘音酉)¶
瞻怒斬艾使列陳以待艾(使䟽吏翻陳/讀曰陣下同)艾遣子惠唐亭¶