所聚皆在富商請括富商錢出萬緍者借其餘以供軍¶
計天下不過借一二千商則數年之用足矣上從之甲子¶
詔借商人錢令度支條上(度徒洛翻/上時掌翻)判度支杜佑大索¶
長安中商賈所有貨意其不實輒加搒捶人不勝苦有¶
縊死者(索山客翻賈音古搒音彭捶止橤/翻勝音升縊於賜翻又於計翻)長安囂然如¶
被冦盗(囂五羔翻又許/驕翻被皮義翻)計所得纔八十餘萬緍又括僦¶
櫃質錢(民間以物質錢異時贖出於母錢之/外復還子錢謂之僦櫃僦即就翻)凢蓄積錢¶
帛粟麥者皆借四分之一封其櫃窖(蓄錢帛者以櫃積/粟麥者以窖窖古)¶