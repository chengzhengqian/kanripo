(吏翻過古禾翻又古臥/翻輜莊持翻重直用翻)因大掠坊市　夏四月甲辰吐¶
蕃冦靈州朔方留後常謙光擊破之　六月戊戌隴右¶
節度使朱泚獻猫䑕同乳不相害者以為瑞(泚且禮翻/又音此乳)¶
(如住/翻)常衮帥百官稱賀(帥讀/曰率)中書舍人崔祐甫獨不賀¶
曰物反常為妖猫捕䑕乃其職也今同乳妖也(妖於/驕翻)何¶
乃賀為宜戒法吏之不察姧邊吏之不禦冦者以承天¶
意上嘉之祐甫沔之子也(崔沔開元名/臣沔彌兖翻)秋七月以祐甫¶
知吏部選事祐甫數以公事與常衮爭由是惡之(為衮/奏貶)¶