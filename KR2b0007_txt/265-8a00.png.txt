(春朱全忠自霍丘/遣諸將進逼之)　潤州團練使安仁義勇決得士心¶
故淮南將王茂章攻之踰年不克(王茂章攻潤州事始/上卷天復三年八月)¶
楊行密使謂之曰汝之功吾不忘也(安仁義歸楊行密/破趙鍠孫儒平宣)¶
(潤皆/有功)能束身自歸當以汝為行軍副使但不掌兵耳仁¶
義不從茂章為地道入城遂克之仁義舉族登樓衆不¶
敢逼(安仁義在淮南軍中號最/善射衆憚之故不敢逼)先是攻城諸將見仁義¶
輒罵之(先悉/薦翻)惟李徳誠不然至是仁義召徳誠登樓謂¶
曰汝有禮吾今以為汝功且以愛妾贈之徳誠掖之而¶