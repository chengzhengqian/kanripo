盡委棄軍資噐械山積先是𤣥謨遣鍾離太守垣䕶之¶
以百舸為前鋒據石濟(鍾離縣漢屬九江郡晉屬淮南/郡晉安帝分立鍾離郡屬南兖)¶
(州沈約志屬徐州水經曰河水逕東燕縣故城北則有/濟水自北來注之注云垣䕶之守石濟即此處先悉薦)¶
(翻舸古我翻/守手又翻)在滑臺西南百二十里䕶之聞魏兵將至¶
馳書勸𤣥謨急攻曰昔武皇攻廣固死没者甚衆(事見/一百)¶
(一十五卷晉安帝/義熈五年六年)况今事迫於曩日豈得計士衆傷疲¶
願以屠城為急𤣥謨不從(使𤣥謨從䕶之計急攻而得/滑臺魏兵随至同無以善其)¶
(後/也)及𤣥謨敗退不暇報䕶之魏人以所得𤣥謨戰艦連¶