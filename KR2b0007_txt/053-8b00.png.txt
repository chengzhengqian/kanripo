尉氏矦(尉氏縣屬陳留郡應劭曰古獄官曰尉氏鄭之/别獄也臣瓚曰鄭大夫尉氏之邑故以為邑名)¶
徙桂陽自殺梁冀因誣李固杜喬云與文鮪等交通請¶
逮按罪太后素知喬忠不許(已考異曰喬傳云策免而/  喬前已免官傳誤也)¶
冀遂收固下獄(下遐/稼翻)門生渤海王調貫械上書證固之¶
枉河内趙承等數十人亦要鈇鑕詣闕通訴(要讀曰腰/鈇斧也鑕)¶
(音質/椹也)太后詔赦之及出獄京師市里皆稱萬嵗冀聞之¶
大驚畏固名徳終為己害乃更據奏前事(前事即文/鮪事也)大¶
將軍長史吳祐傷固之枉與冀爭之冀怒不從從事中¶