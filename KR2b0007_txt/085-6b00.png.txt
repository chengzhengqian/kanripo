曰昌等小賊偏禆自足制之何必違詔命親矢石也昌¶
至樊城歆乃出拒之衆潰為昌所殺詔以劉宏代歆為¶
鎮南將軍都督荆州諸軍事六月宏以南蠻長史陶侃¶
為大都䕶(南蠻校尉有/長史司馬)參軍蒯恒為義軍督䕶(義軍蓋/民兵也)¶
(督䕶之官蓋創置/於此時蒯苦怪翻)牙門將皮初為都戰帥進據襄陽(杜/佑)¶
(曰襄陽漢/中廬縣也)張昌并軍圍宛敗趙驤軍殺羊伊劉宏退屯¶
梁(梁縣屬汝南郡唐為/汝州治所敗補邁翻)昌進攻襄陽不克　李雄攻殺¶
汶山太守陳圖(汶音民陳考異曰華陽/國志作  旹今從載記)遂取郫城(郫縣/屬蜀)¶