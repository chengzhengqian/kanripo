之(年四/十七)湛之驚起趣北戸未及開兵人殺之(趣七/喻翻)劭進¶
至合殿中閤聞帝已殂出坐東堂蕭斌執刀侍直呼中¶
書舍人顧嘏嘏震懼不時出既至問曰欲共見廢何不¶
早啟嘏未及答即於前斬之江湛直上省(侍中省有上/省下省上省)¶
(在禁中湛時為/侍中入直上省)聞諠譟聲歎曰不用王僧綽言以至於¶
此乃匿傍小屋中劭遣兵就殺之宿衛舊將羅訓徐罕¶
皆望風屈附(南史卜天與傳作/徐牢將即亮翻)左細仗主廣威將軍吳¶
興卜天與(宋宿衛之官有細鎧/主細鎧將細仗主等)不暇被甲(被皮/義翻)執刀持¶