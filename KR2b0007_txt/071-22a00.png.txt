(一曰爵以馭其貴二曰禄以馭其富三曰予以馭其幸/四曰置以馭其行五曰生以馭其福六曰奪以馭其貧)¶
(七曰廢以馭其罪八曰/誅以馭其過操千髙翻)甘易同之歡(易以/豉翻)無假取於人¶
而忠臣挾難進之術吐逆耳之言其不合也不亦宜乎¶
離則有釁(言納忠而不合於上則上下/之情離釁隙由此而生也)巧辯縁間(間古/莧翻)¶
眩於小忠戀於恩愛賢愚雜錯黜陟失序其所由來情¶
亂之也故明君寤之求賢如饑渇受諫而不厭抑情損¶
欲以義割恩則上無偏謬之授下無希冀之望矣吳王¶
省書為之流涕(省悉景翻/為于偽翻)冬十月改平望觀曰聽訟觀¶