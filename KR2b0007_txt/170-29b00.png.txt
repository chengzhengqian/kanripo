(陂陂在靈溪東江堤内水至淵深有龍見於/其中故曰龍陂寧朔周書陸騰傳作寧邦)引水灌江¶
陵騰出戰於西堤昭逹兵不利乃引還(還從宣翻/又如字)　八¶
月辛卯齊主如晉陽　九月乙巳齊立皇子恒為太子¶
　冬十月辛巳朔日有食之　齊以廣寧王孝珩為司¶
徒上洛王思宗為司空(上洛古/郡名)復以梁永嘉王莊為開¶
府儀同三司梁王(復扶/又翻)許以興復竟不果及齊亡莊憤¶
邑卒於鄴(史終言之/卒子恤翻)　乙酉上享太廟　己丑齊復威¶
宗謚曰文宣皇帝廟號顯祖(齊改文宣謚號見上巻文/帝天嘉六年謚神至翻)¶