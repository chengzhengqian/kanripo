(焉通儒素憚兩公名德内特寛之按舊苗晉卿/傳濳遁山谷南投金州未嘗受賊官今不取)以震為¶
中丞震瓌之孫也(蘇瓌事武后中睿/三朝歴位台輔)禄山以田乾真為¶
京兆尹侍御史吕諲右拾遺楊綰奉天令安平崔器相¶
繼詣靈武以諲器為御史中丞綰為起居舍人知制誥¶
(唐制誥皆中書舍人掌之以他官/掌制誥者謂之知制誥諲音因)上命河西節度副使¶
李嗣業將兵五千赴行在(嗣考異曰段秀實别傳曰詔/  業將安西五萬衆赴行在)¶
(今從/舊傳)嗣業與節度使梁宰謀且緩師以觀變綏德府折¶
衝段秀實讓嗣業曰豈有君父告急而臣子晏然不赴¶