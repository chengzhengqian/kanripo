賔客故人日滿其門諸曹時白外事援輙曰此丞掾之¶
任何足相煩(百官志郡守有丞一人有諸曹掾史有功/曹史主選署功勞有五官掾署功曹及諸)¶
(曹事其餘有議曹法曹賊曹/決曹金曹倉曹等掾俞絹翻)頗哀老子使得遨遊若大¶
姓侵小民黠吏不從令(黠丁/八翻)此乃太守事耳傍縣嘗有¶
報讐者吏民驚言羌反百姓奔入城狄道長詣門請閉¶
城發兵(賢曰狄道縣屬隴西郡今蘭州縣余據隴/西郡治狄道故得詣門白太守長知兩翻)援時¶
與賔客飲大笑曰虜何敢復犯我曉狄道長歸守寺舎¶
(賢曰曉喻也/寺舎官舎也)良怖急者可牀下伏(怖普/布翻)後稍定郡中服¶