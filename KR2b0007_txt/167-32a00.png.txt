(後移治洮陽城仍於舊洪和城置美相/縣天寳中廢美相併入臨潭洮土刀翻)　五月丙辰朔¶
日有食之　齊太史奏今年當除舊布新齊主問於特¶
進彭城公元韶曰漢光武何故中興對曰為誅諸劉不¶
盡(為於/偽翻)於是齊主悉殺諸元以厭之(厭於/協翻)癸未誅始平¶
公元世哲等二十五家囚韶等十九家韶幽於地牢絶¶
食㗖衣袖而死(㗖徒敢翻/又徒濫翻)　周文育周廸黄法氍共討¶
余公颺(公颺孝頃子/也颺音揚)豫章太守熊曇朗引兵㑹之衆且¶
萬人文育軍於金口(自豫章西南入象/牙江至金溪口)公颺詐降謀執¶