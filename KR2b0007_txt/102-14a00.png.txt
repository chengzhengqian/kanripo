于太傅評曰今吳王出犇外口籍籍(師古曰籍籍/猶紛紛也)宜徵¶
王僚屬之賢者顯進之粗可消謗(粗坐/五翻)評曰誰可者紹¶
曰髙泰其領袖也乃以泰為尚書郎泰聸之從子(髙聸/見九)¶
(十一卷元帝太興/二年從才用翻)紹𦙍之子也秦留梁琛月餘乃遣歸¶
琛兼程而進(程驛程也謂行者以二驛為程/若一程而行四驛是兼程也)比至鄴(比/必)¶
(寐/翻)呉王垂已犇秦琛言于太傅評曰秦人日閲軍旅多¶
聚糧于陜東(陜失/冉翻)以琛觀之為和必不能乆今呉王又¶
往歸之秦必有窺燕之謀宜早為之備評曰秦豈肯受¶