分掌天下財賦(先悉薦翻大厯六年韓滉判/度支分掌財賦當在此時)晏掌江南¶
山南江淮嶺南滉掌闗内河東劒南至是晏始兼之上¶
素聞滉掊克過甚(掊蒲/矦翻)故罷其利權尋出為晉州刺史¶
(晉州治臨汾縣古平陽也/京師東北七百二十五里)至徳初第五𤦺始𣙜鹽以佐¶
軍用(事見二百一十九卷至徳/元載𤦺音竒𣙜古岳翻)及劉晏代之法益精宻¶
初嵗入錢六十萬緡末年所入逾十倍而人不厭苦大¶
厯末計一嵗所入總一千二百萬緡(緡眉/巾翻)而鹽利居其¶
大半以鹽爲漕傭自江淮至渭橋(此東渭/橋也)率萬斛傭七千緡自¶