也今還自相攻天亡之也宜大興師徑渡江襲之蜀攻¶
其外我襲其内呉之亡不出旬日矣呉亡則蜀孤若割¶
呉之半以與蜀蜀固不能久存況蜀得其外我得其内¶
乎帝曰人稱臣降而伐之疑天下欲來者心不若且受¶
呉降而襲蜀之後也對曰蜀逺呉近又聞中國伐之便還¶
軍不能止也今備已怒興兵擊呉聞我伐呉知呉必亡¶
將喜而進與我爭割呉地必不改計抑怒救呉也(抑按/止也)¶
帝不聽遂受呉降(若魏用劉曄之/言呉其殆矣)于禁須髮皓白形容¶