(盖因代都鹿苑之舊名附合西/國鹿野之事而建此浮圖也)與禪僧居之(禪時/連翻)　冬¶
十月魏沃野綂萬二鎭勑勒叛(沃野即漢朔方郡沃野/縣也綂萬即赫連故都)¶
(魏以為鎮置鎮將陸恭之風土記朔方故/城後魏改為沃野鎮去綂萬八百餘里)遣太尉源賀¶
帥衆討之降二千餘落(帥讀曰率/降戸江翻)追擊餘黨至枹罕金¶
城大破之(抱音/膚)斬首八千餘級虜男女萬餘口雜畜三¶
萬餘頭詔賀都督三道諸軍屯于漠南先是魏每嵗秋¶
冬𤼵軍三道並出以備柔然春中乃還(還從宣翻又/如字下同)賀¶
以為往來疲勞不可支乆請募諸州鎭武徤者三萬餘¶