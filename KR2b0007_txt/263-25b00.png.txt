(也程大昌續演繁露曰釋名餅併也溲麥/使合并也蒸餅湯餅之屬各隨形名之)今亦竭矣卿¶
等意如何皆不對上曰速當和解耳鳯翔兵十餘人遮¶
韓全誨於左銀臺門(長安大明宫城門有左右銀臺門/而鳯翔行宫亦設此門示若在長)¶
(安宫/中也)諠罵曰闔境塗炭闔城餒死止為軍容輩數人耳¶
(為于/偽翻)全誨叩頭訴於茂貞茂貞曰卒輩何知命酌酒兩¶
盃對飲而罷又訴於上上亦諭解之李繼昭謂全誨曰¶
昔楊軍容破楊守亮一族(見二百五十九卷景/福元年乾寧元年)今軍容¶
亦破繼昭一族邪慢罵之遂出降於全忠(降户/江翻)復姓苻¶