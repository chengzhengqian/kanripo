二年春正月旄牛夷反(前漢旄牛縣屬蜀郡後漢屬華/陽國志旄牛縣在卬萊山表)¶
益州刺史張喬擊破之　夏四月戊子爵乳母王聖為¶
野王君　北匈奴連與車師入冦河西議者欲復閉玉¶
門陽關以絶其患(賢曰玉門陽關二關名也在敦煌西/界皆在敦煌龍靭界復扶又翻下同)¶
敦煌太守張璫上書曰(敦徒/門翻)臣在京師亦以為西域宜¶
棄今親踐其土地乃知棄西域則河西不能自存謹陳¶
西域三䇿北虜呼衍王常展轉蒲類秦海之間(賢曰大/秦國在)¶
(西海西故曰秦海余按蒲類海在唐庭州界盖此時北/匈奴雖微弱然東畏鮮卑不敢還故地但結連車師鄯)¶