(年改為司津監掌/川澤津梁之政令)右金吾倉曹參軍楊行頴告之夏四¶
月乙丑下義府獄(下遐/嫁翻)遣司刑太常伯劉祥道與御史¶
詳刑共鞫之(司刑太常伯即刑部尚書詳刑大理也唐/自永徽以後大獄以尚書刑部御史臺大)¶
(理寺官雜按/謂之三司)仍命司空李勣監焉(監古/衘翻)事皆有實戊子¶
詔義府除名流嶲州津除名流振州諸子及壻並除名¶
流庭州朝野莫不稱慶(嶲音髓朝/直遥翻)或作河間道行軍元¶
帥劉祥道破銅山大賊李義府露布(李義府河間人故/云然帥所類翻)¶
牓之通衢義府多取人奴婢及敗各散歸其家故其露¶