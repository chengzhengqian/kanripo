午全忠崔𦙍同對𦙍奏國初承平之時宦官不典兵預¶
政天寳以來宦官浸盛貞元之末分羽林衞為左右神¶
䇿軍以便衞從始令宦官主之以二千人為定制(神䇿/軍入)¶
(衞苑中自代宗魚朝恩始徳宗/貞元末始分為左右從才用翻)自是參掌機密奪百司¶
權上下彌縫共為不法大則構扇藩鎮傾危國家小則¶
賣官鬻獄蠧害朝政(朝直/遙翻)王室衰亂職此之由不翦其¶
根禍終不已請悉罷諸司使其事務盡歸之省寺諸道¶
監軍俱召還闕下上從之是日全忠以兵驅宦官第五¶