今但與長安博徒謀之此有成理不(不讀/曰否)湛恐荆棘必¶
生於齋閤(此亦用伍胥/伍被語意)願賜骸骨歸鄉里庶得病死下¶
見先人寶寅素重湛且知其不為己用聴還武功甲寅¶
寶寅自稱齊帝改元隆緒赦其所部置百官都督長史¶
毛遐(寳寅都督雍涇等四州又為/西討大都督以遐為府長史)鴻賔之兄也與鴻賔¶
帥氐羌起兵於馬祇柵以拒寶寅(帥讀/曰率)寶寅遣大将軍¶
盧祖遷擊之為遐所殺寶寅方祀南郊行即位禮未畢¶
聞敗色變不暇整部伍狼狽而歸以姜儉為尚書左丞¶