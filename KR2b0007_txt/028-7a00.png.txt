更生教我我闗東人何以知此於是侍中許章白見朋¶
(見賢遍/翻下同)朋出揚言曰我見言前将軍小過五大罪一(前/将)¶
(軍謂望/之也)待詔華龍行汙穢(師古曰華音胡化/翻姓也行下孟翻)欲入堪等¶
堪等不納亦與朋相結恭顯令二人告望之等謀欲罷¶
車騎将軍疏退許史状(車騎将軍謂史/髙疏與疎同)候望之出休日¶
(漢制自三署郎以上入直/禁中者十日一出休沐)令朋龍上之事下𢎞恭問状¶
(上時掌翻下遐/稼翻下既下同)望之對曰外戚在位多奢滛欲以匡正¶
國家非為邪也恭顯奏望之堪更生朋黨相稱舉數譛¶