四年春正月辛亥朔上始御含元殿朝㑹(上即位四年/矣是歲元正)¶
(方御東内正/牙人朝㑹)　初栁泌等既誅(見二百四十一/卷元和十五年)方士稍¶
復因左右以進(復扶/又翻)上餌其金石之藥有處士張臯者¶
上䟽以為神慮澹則血氣和嗜欲勝則疾疹作(澹徒覽/翻疹丑)¶
(刃/翻)藥以攻疾無疾不可餌也昔孫思邈有言(孫思邈唐/之名醫)¶
藥勢有所偏助令人藏氣不平(藏徂浪翻藏氣/五藏之氣也)借使有¶
疾用藥猶須重愼庶人尚爾况於天子先帝信方士妄¶
言餌藥致疾此陛下所詳知也豈得復循其覆轍乎(復/扶)¶