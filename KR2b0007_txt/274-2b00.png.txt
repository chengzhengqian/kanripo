教王衍堅閉近闗折吾兵勢(近闗即謂鹿頭/闗折之舌翻)儻延旬浹¶
則勝負未可知矣(言深入之兵利于飄/忽震蕩難以持久)乃與嚴乗馬浮¶
渡江從兵得濟者僅千人(從才/用翻)溺死者亦千餘人遂入¶
鹿頭闗丁未進據漢州(九域志綿州西南至/漢州一百八十九里)居三日後¶
軍始至宗弼遣使以幣馬牛酒勞軍且以蜀主書遺李¶
嚴(遺唯/季翻)曰公來吾即降或謂嚴(或謂嚴者或/以人語嚴也)公首建伐¶
蜀之策(事見上/卷上年)蜀人怨公深入骨髓不可往嚴不從欣¶
然馳入成都(九域志漢州南至/成都九十五里)撫諭吏民告以大軍繼¶