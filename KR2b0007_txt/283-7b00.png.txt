言曰張遇賢當為汝主於是共奉遇賢稱中天八國王改¶
元永樂(樂音/洛)置百官攻掠海隅(循州東南距潮惠/二州皆海隅之地)遇賢年¶
少(少詩/照翻)無它方畧諸將但告進退而已漢主以越王𢎞昌¶
為都統循王𢎞杲為副以討之戰于錢帛館漢兵不利二¶
王皆為賊所圍指揮使陳道庠等力戰救之得免東方州¶
縣多為遇賢所陷(東方州縣謂番禺以東州縣也即惠潮/之地九域志廣州東至惠州三百一十)¶
(五里又自惠州東至/潮州八百一十里)道庠端州人也　高行周圍襄州踰¶
年不下(去年十一月高行周/圍襄州事始見上卷)城中食盡奉國軍都虞候曲¶