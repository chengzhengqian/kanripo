(名處昌/吕翻)勃勃寇隴右破白崖堡遂趣清水(清水縣前漢/屬天水郡後)¶
(漢省晉分屬畧陽郡元豐九域志清水縣在秦州/東九十里有白沙鎮縣西又有白石堡趣七喩翻)畧陽¶
太守姚夀都棄城走勃勃徙其民萬六千户於大城興¶
自安定追之至夀渠川不及而還　初南涼王傉檀遣¶
左將軍枯木等伐沮渠蒙遜掠臨松千餘戶而還(張天/錫分)¶
(張掖置臨松郡五代志甘州張掖縣後周併臨松/入焉傉奴沃翻沮子余翻還従宣翻又如字下同)蒙遜¶
伐南涼至顯美徙數千户而去(顯美縣前漢屬張掖郡/後漢晉屬武威郡五代)¶
(志後周廢顯/美入姑臧縣)南涼太尉俱延復伐蒙遜大敗而歸(復扶/又翻)¶