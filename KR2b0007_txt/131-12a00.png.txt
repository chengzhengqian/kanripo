俱進者義興人大懼諸壘皆潰延熈赴水死遂克義興¶
　魏丞相太原王乙渾專制朝權(朝直遥/翻下同)多所誅殺安¶
逺將軍賈秀掌吏曹事渾屢言於秀為其妻求稱公主¶
秀曰公主豈庻姓所宜稱(魏制掌吏曹事即掌選曹事/吏部尚書之職也凡非國之)¶
(同姓皆謂之庻/姓為于偽翻)秀寧取死今日不可取笑後世渾怒罵¶
曰老奴官慳㑹侍中拓䟦丕告渾謀反庚申馮太后收¶
渾誅之秀彛之子(賈彞見一百八卷晉/孝武太元二十年)丕烈帝之𤣥孫¶
也(拓䟦翳槐追/謚烈皇帝)太后臨朝稱制引中書令髙乆中書侍¶