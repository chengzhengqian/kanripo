至鎮則重歛以償所負(歛力/瞻翻)及沛薨裴度韋處厚始奏¶
以瑀代之中外相賀曰自今債帥鮮矣(帥所類翻鮮/息淺翻少也)¶
五月丙子以天平節度使烏重𦙍為横海節度使以前¶
横海節度副使李同㨗為兖海節度使朝廷猶慮河南¶
北節度使搆扇同㨗使拒命乃加魏博史憲誠同平章¶
事丁丑加盧龍李載義平盧康志睦成德王庭湊檢校¶
官　鹽鐵使王播自淮南入朝力圖大用所獻銀器以¶
千計綾絹以十萬計六月癸巳以播為左僕射同平章¶