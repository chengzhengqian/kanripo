(唯赦令不改/餘皆除之)賀良等反道惑衆奸態當窮竟皆下獄伏¶
誅(下遐/稼翻)尋及解光減死一等徙燉煌郡(此漢法所謂减/死徙邉也减死)¶
(者罪至死而特為末減也/减死罪一等為城旦舂)　上以寝疾盡復前世所嘗¶
興諸神祠凡七百餘所(成帝建始初匡衡張譚奏罷/諸神祠不應禮者今盡復之)一¶
嵗三萬七千祠云(神祠既多而有嵗五祠者有/嵗四祠者故其數若是之多)　傅太¶
后怨傅喜不已使孔鄉侯風丞相朱博令奏免喜侯(師/古)¶
(曰風讀/曰諷)博與御史大夫趙𤣥議之𤣥言事已前决(謂前/已决)¶
(遣就國罪/無重科也)得無不宜(師古曰得無/猶言無乃也)博曰已許孔鄉侯矣¶