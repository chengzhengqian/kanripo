又破之(隋志臨邑/縣屬齊郡)薄北連孫宣雅郝孝徳等十餘萬攻¶
章丘(隋志章丘縣舊曰髙唐開/皇十六年改焉亦屬齊郡)須陀帥歩騎二萬擊之¶
賊衆大敗賊帥裴長才等衆二萬掩至城下大掠須陀¶
未暇集兵帥五騎與戰(帥讀曰率賊帥所/類翻騎竒寄翻)賊競赴之圍¶
百餘重身中數創(重直龍翻中竹/仲翻創初良翻)勇氣彌厲㑹城中兵¶
至賊稍却須陀督衆擊之長才等敗走庚子郭方預等¶
合軍攻陷北海大掠而去須陀謂官屬曰賊恃其彊謂¶
我不能救吾今速行破之必矣乃簡精兵倍道進擊大¶