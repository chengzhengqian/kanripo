共合力帝納之¶
六年春二月辛卯琅邪孝王京薨　夏六月丙辰太尉¶
鮑昱薨　辛未晦日有食之　秋七月癸巳以大司農¶
鄧彪為太尉　武都太守廉范遷蜀郡太守成都民物¶
豐盛邑宇逼側舊制禁民夜作以防火災而更相隱蔽¶
燒者日屬(更工衡翻屬之欲翻/聮也聮日有火也)范乃毁削先令但嚴使¶
儲水而已百姓以為便歌之曰廉叔度来何暮(廉范字/叔度)¶
不禁火民安作(賢曰作協/韻則䕶翻)昔無襦今五絝(襦汝朱翻短/衣也絝五故)¶