還(還從宣翻/又如字)　是嵗黑水靺鞨遣使入見(黑水靺鞨在/流鬼國西南)¶
(女貞即其遣種也靺/鞨音末曷見賢遍翻)上以其國為黑水州仍為置長史¶
以鎮之(長史恐當作長/吏仍為于偽翻)勃海靺鞨王武藝曰黑水入唐¶
道由我境往者請吐屯於突厥(突厥置吐屯以領諸/附從之國厥九勿翻)先¶
告我與我偕行今不告我而請吏於唐是必與唐合謀¶
欲腹背攻我也遣其母弟門藝與其舅任雅將兵擊黑¶
水(將即亮/翻下同)門藝嘗為質子于唐(質音/致)諫曰黑水請吏于¶
唐而我以其故擊之是叛唐也唐大國也昔髙麗全盛¶