上黨則不然自安史南下不甚附𨽻(肅宗時蔡希徳/攻上黨不能克)建¶
中之後每奮忠義是以郳公抱真能窘田恱走朱滔(郳/五)¶
(稽翻李抱真封郳公窘田恱見二/百二十七卷徳宗建中二年三年)常以孤窮寒苦之軍¶
横折河朔彊梁之衆(折之/舌翻)以此證驗人心忠赤習尚專¶
一可以盡見劉悟卒從諫求繼與扶同者只鄆州隨來¶
中軍二千耳(扶同猶今俗言扶合也劉悟自鄆帥滑自/滑徙潞鄆兵二千實從之唐末所謂元從)¶
(也/)值寳厯多故因以授之今纔二十餘嵗(按寳厯元年/以昭義節授)¶
(劉從諫至是/年纔十九年)風俗未改故老尚存雖欲劫之必不用命¶