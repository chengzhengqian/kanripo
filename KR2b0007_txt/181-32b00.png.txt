皆不願我來恐見病敗耳我今來此正欲觀公等所為¶
斬公輩耳公今畏死莫肻盡力謂我不能殺公邪諸將¶
咸戰懼失色帝因留城西數里御六合城(此六合城畧/如三年行城)¶
(之制周囘八里城/及女垣髙十仭)髙麗諸城各堅守不下右翊衛大將¶
軍來䕶兒帥江淮水軍舳艫數百里浮海先進入自&KR0008;¶
水(班志&KR0008;水西至增地縣入海皆在樂浪/界師讀曰率舳艫音逐盧&KR0008;普大翻)去平壤六十¶
里與髙麗相遇進擊大破之䕶兒欲乘勝趣其城(趣七/喻翻)¶
副總管周法尚止之請俟諸軍至俱進䕶兒不聼簡精¶