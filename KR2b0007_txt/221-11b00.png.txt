為鄭陳潁亳節度使(臚凌如翻/使疏吏翻)抱玉安興貴之後也(安/興)¶
(貴見一百八十七/卷高祖武德二年)為李光弼禆將屢有戰功自陳恥與¶
安祿山同姓故賜姓李氏　回紇毗伽闕可汗卒長子¶
葉䕶先遇殺國人立其少子是為登里可汗(紇下没翻/伽求迦翻)¶
(長知兩翻少始照翻可從/刋入聲汗音寒卒子恤翻)回紇欲以寜國公主為殉公¶
主曰回紇慕中國之俗故娶中國女為婦若欲從其本¶
俗何必結昏萬里之外邪(邪音/耶)然亦為之𠢐面而哭(漠/北)¶
(之俗死者停屍於帳子孫及親屬男女各殺牛馬陳於/帳前祭之遶帳走馬七匝詣帳門以刀𠢐面且哭血淚)¶