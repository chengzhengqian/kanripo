瓊劉彦瑫按兵不救滌士卒飢疲退就食彭師暠戰于¶
城東北隅蠻兵自城東縱火城上人招許可瓊軍使救¶
城可瓊舉全軍降希萼長沙遂陷朗兵及蠻兵大掠三¶
日殺吏民焚廬舍自武穆王以來所營宮室皆為灰燼¶
(楚王馬殷/謚武穆)所積寳貨皆入蠻落李彦温望見城中火起¶
自駝口引兵救之朗人已據城拒戰彦温攻清泰門不¶
克與劉彦瑫各將千餘人奉文昭王及希廣諸子趣袁¶
州遂奔唐(楚王希範謚文昭九域志潭州東南/至袁州六百三十四里趣七喻翻)張暉降¶