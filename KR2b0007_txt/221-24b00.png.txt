死士突出擊賊却走數百步元禮度賊陳堅未易摧陷¶
(度徒洛翻/易弋豉翻)乃復引退(復扶又翻/下摯復同)須其怠而擊之光弼望¶
元禮退怒遣左右召欲斬之元禮曰戰正急召何為乃¶
退入柵中賊亦不敢逼良久鼔譟出柵門奮擊破之周¶
摯復收兵趣北城(趣七/喻翻)光弼遽帥衆入北城登城望賊¶
曰賊兵雖多囂而不整不足畏也不過日中保為諸軍¶
破之乃命諸將出戰及期不决召諸將問曰向來賊陳¶
(陳讀/曰陣)何方最堅曰西北隅光弼命其將郝庭玉當之(廷/玉)¶