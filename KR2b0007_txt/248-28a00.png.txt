矜其貧而賜之則願諸孤他日學問有成乃其志也此¶
不敢取遽命掩而築之三子景讓景温景莊皆舉進士¶
及第景讓官達髮已斑白小有過不免捶楚(捶止/橤翻)景讓¶
在浙西有左都押牙迕景讓意(迕五/故翻)景讓杖之而斃軍¶
中憤怒將為變母聞之景讓方視事母出坐聽事(聽讀/曰㕔)¶
立景讓於庭而責之曰天子付汝以方面國家刑法豈¶
得以為汝喜怒之資妄殺無罪之人乎萬一致一方不¶
寧豈惟上負朝廷使垂年之母銜羞入地(垂末垂也垂/年猶言末垂)¶