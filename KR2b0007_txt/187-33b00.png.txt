斬之綱曰王年少驕逸竇誕曾無規諫又掩覆之(少詩/照翻)¶
(覆敷/又翻)使士民憤怨今日之敗誕之罪也歆諫王不悛尋¶
皆聞奏(事見上二月/悛丑緣翻)乃忠臣也豈可殺哉明日上召綱¶
入升御座曰我得公遂無濫刑元吉自為不善非二人¶
所能禁也并誕赦之衛尉少卿劉政㑹在太原為武周¶
所虜政㑹密表論武周形勢武周據太原遣宋金剛攻¶
晉州拔之虜右驍衛大將軍劉𢎞基(驍堅/堯翻)𢎞基逃歸金¶
剛進逼絳州陷龍門(宋白曰絳州晉都左傳所謂新田/也後周武成二年置絳州龍門漢)¶