謀反而不諌争(争與/諍同)與反者身無異侯史吳故三百石吏¶
首匿遷(師古曰首匿者言身/為謀首而藏匿人也)不與庶人匿隨從者等吳¶
不得赦奏請覆治(此深文傳致吳/之罪從才用翻)劾廷尉少府縱反者¶
(劾戸槩翻師/古曰縱放也)少府徐仁即丞相車千秋女壻也(車千秋/即田千)¶
(秋漢以其年老得乘小車/入殿中因呼為車丞相)故千秋數為侯史吳言(數所/角翻)¶
恐大將軍光不聽千秋即召中二千石博士㑹公車門¶
(公車門即未央/宫北闕門也)議問吳法(師古曰于法律之/中吳當得何罪)議者知大¶
將軍指皆執吳為不道明日千秋封上衆議(上時/掌翻)光於¶