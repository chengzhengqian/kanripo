(遷房/州)王方慶王及善亦勸之太后意稍寤它日又謂仁¶
傑曰朕夢大鸚鵡兩翼皆折何也(折而/設翻)對曰武者陛下¶
之姓兩翼二子也陛下起二子則兩翼振矣太后由是¶
無立承嗣三思之意孫萬榮之圍幽州也移檄朝廷曰¶
何不歸我廬陵王吉頊與張易之昌宗皆為控鶴監供¶
奉(是年置拱鶴/監以處近倖)易之兄弟親狎之頊從容説二人曰公¶
兄弟貴寵如此非以徳業取之也天下側目切齒多矣¶
不有大功於天下何以自全竊為公憂之(為于偽翻下/屢為復為同)¶