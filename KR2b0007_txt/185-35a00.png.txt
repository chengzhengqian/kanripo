叔寳獨捍衛之密由是獲免叔寳復収兵與之力戰化¶
及乃退(中竹仲翻/復扶又翻)化及入汲郡求軍糧又遣使考掠東¶
郡吏民以責米粟(使䟽吏翻拷/音考掠音亮)王軌等不堪其弊遣通¶
事舍人許敬宗詣密請降(隋内書省有通事舍/人十六人降户江翻)以軌為¶
滑州總管(改東郡為滑州滑州治白馬春秋衛之漕邑/宋魏兵争以滑臺為重鎮隋開皇三年置滑)¶
(州取滑臺/為名也)以敬宗為元帥府記室與魏徴共掌文翰敬¶
宗善心之子也(善心死於/江都之難)房公蘇威在東郡隨衆降密¶
密以其隋氏大臣虛心禮之威見密初不言帝室艱危¶