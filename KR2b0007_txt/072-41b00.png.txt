(吏/翻)吳主問曰東之與西譬猶一家而聞西更増白帝之¶
守何也對曰臣以為東益巴丘之戍西増白帝之守皆¶
事埶宜然俱不足以相問也吳主大笑嘉其抗盡(謂抗/言不)¶
(為吳屈又盡/情無所隱也)禮之亞於鄧芝(蜀先主殂諸葛亮當/國始遣鄧芝使吳)　吳¶
諸葛恪以丹陽山險民多果勁雖前發兵徒得外縣平¶
民而已(陸遜先嘗部伍山越為兵事見六/十八卷漢獻帝建安二十四年)其餘深逺莫¶
能禽盡屢自求為官出之(為于/偽翻)三年可得甲士四萬衆¶
議咸以為丹陽地埶險阻與吳郡㑹稽新都番陽四郡¶