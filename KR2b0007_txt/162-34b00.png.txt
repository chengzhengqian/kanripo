曰袁氏世濟忠貞(袁氏自淑至顗粲及/昂皆以忠貞著節)不意君正一旦¶
隳之吾豈不知吳郡既沒吳興勢難久全但以身許國¶
有死無貳耳九月癸丑朔子鑒軍至吳興嵊戰敗還府¶
整服安坐子鑒執送建康侯景嘉其守節欲活之嵊曰¶
吾忝任専城朝廷傾危不能匡復今日速死為幸景猶¶
欲全其一子嵊曰吾一門己在鬼録(魏文帝書曰觀其/姓名已在鬼録録)¶
(籍/也)不就爾虜求恩景怒盡殺之(張嵊閣門死義以雪其/父弑君之醜血祀絶矣)¶
并殺沈浚(沈浚責侯景之時視死如歸/其後與張嵊起兵豈望生邪)　河東王譽告¶