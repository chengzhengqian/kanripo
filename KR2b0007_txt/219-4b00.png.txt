(恐漢武望思之築將見於聖朝矣因遽馳使赦之謂進/明曰俾父子如初卿之力也遂遣進明往靈武道遇延)¶
(王進明馳馬亦慰之王望之降車稽首而去肅宗謂之/曰卿解平原之圍阻賊冦之軍而不以䜛口介意復全)¶
(我兄弟乃社稷之臣因/授御史大夫今従舊傳)　甲申令狐潮王福德復將步¶
騎萬餘攻雍丘(復扶/又翻)張巡出擊大破之斬首數千級賊¶
遁去　房琯以中軍北軍為前鋒庚子至便橋辛丑二¶
軍遇賊將安守忠於咸陽之陳濤斜(陳濤澤在咸陽縣/東其路斜出故曰)¶
(陳濤斜又宋敏求退朝錄引唐人文集曰唐宫人墓謂/之宫人斜四仲遣使者祭之然則陳濤斜者豈亦因内)¶
(人所葬地/而名之邪)琯效古法用車戰以牛車二千乗馬步夾之¶