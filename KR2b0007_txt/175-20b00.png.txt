位何也沙鉢略患之以為阿波可汗還領所部又沙鉢略從¶
父玷厥居西面號達頭可汗(從才用翻玷丁/念翻厥九勿翻)諸可汗各統¶
部衆分居四面沙鉢略勇而得衆北方皆畏附之隋主既¶
立待突厥禮薄突厥大怨千金公主傷其宗祀覆滅日夜¶
言於沙鉢略請為周室復讐(遣千金公主嫁突厥見/上卷十二年為于偽翻)沙鉢¶
略謂其臣曰我周之親也今隋主自立而不能制復何面¶
目見可賀敦乎(復扶又翻突厥之君長/稱可汗其妻稱可賀敦)乃與故齊營州刺¶
史高寶寧合兵為寇隋主患之敕縁邊修保障峻長城命¶