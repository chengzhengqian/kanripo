(故翻/涴也)上不聽俛遂辭位己未播至京師壬戌俛罷為右¶
僕射俛固辭僕射二月癸酉改吏部尚書　盧龍節度¶
使劉總既殺其父兄(事見二百三十八/卷憲宗元和五年)心常自疑數見¶
父兄為祟(數所角翻/祟雖遂翻)常於府舍飯僧數百(飯扶/晚翻)使晝夜¶
為佛事每視事退則處其中或處他室則驚悸不敢寐¶
(處昌吕翻/悸其季翻)晩年恐懼尤甚亦見河南北皆從化己卯奏¶
乞弃官為僧(朔考異曰舊温造傳曰長慶元年奉使河/  稱㫖遷殿中侍御史既而幽州劉總請)¶
(以所部九州聽朝㫖穆宗選可使者或薦造乃拜起居/舍人充太原幽州鎮州宣諭使造初至范陽劉總具櫜)¶