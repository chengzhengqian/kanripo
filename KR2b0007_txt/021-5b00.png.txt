(梧合浦九真日南交趾珠厓儋耳郡定西南夷以為武/都牂牁越巂沈黎汶山郡及地理志西南夷傳所置犍)¶
(為零陵益州/郡凡十七)且以其故俗治毋賦税南陽漢中以往郡¶
各以地比給初郡吏卒奉食幣物傳車馬被具(師古曰/地比謂)¶
(依其次第自近及逺比頻寐翻/奉扶用翻傳張戀翻被皮義翻)而初郡時時小反殺吏¶
漢發南方吏卒往誅之間嵗萬餘人費皆仰給大農大¶
農以均輸調鹽鐵助賦故能贍之然兵所過縣為以訾¶
給毋乏而已(訾讀/曰資)不敢言擅賦法矣(帝初擊胡大司農/賦税専以奉戰士)¶
(故有擅/賦之法)　是嵗以御史中丞南陽杜周為廷尉(姓譜杜/本陶唐)¶