擒劉季述王彦範繼至方詰責已為亂梃所斃(詰去吉/翻梃徒)¶
(鼎/翻)薛齊偓赴井死出而斬之滅四人之族并誅其黨二¶
十餘人宦官奉太子匿于左軍獻傳國寳上曰裕㓜弱¶
為凶豎所立非其罪也命還東宫黜為徳王復名裕(裕/之)¶
(為宦官所立也更/名縝今復其舊名)丙戌以孫徳昭同平章事充靜海節¶
度使(靜海軍安南孫/徳昭遥領也)賜姓名李繼昭丁亥崔𦙍進位司¶
徒𦙍固辭上寵待𦙍益厚己丑朱全忠聞劉季述等誅¶
折程巖足(折而設翻薛史梁紀曰昭宗之廢也汴之邸/吏程巖牽昭宗衣下殿帝召巖至汴折其足)¶