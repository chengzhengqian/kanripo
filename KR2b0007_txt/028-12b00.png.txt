流沙東漸于海朔南暨聲教(師古曰此引禹貢之辭漸/入也一曰浸也朔北方也)¶
(暨及也被皮義/翻漸子㢘翻)言欲與聲教則治之不欲與者不彊治¶
也(與讀曰豫治直/之翻彊其兩翻)故君臣歌德(師古曰言皆/有德可歌頌)含氣之物¶
各得其宜武丁成王殷周之大仁也然地東不過江黄¶
(杜預曰江國在汝南安/陽縣黄國今弋陽縣)西不過氐羌南不過蠻荆北不¶
過朔方是以頌聲並作視聽之物咸樂其生(樂音/洛)越裳¶
氏重九譯而獻此非兵革之所能致也(晉灼曰逺國使/來因九譯言語)¶
(乃通也張晏曰越不著衣裳慕中國化遣譯來著衣裳/故曰越裳也師古曰越裳自是國名非以襲衣裳始為)¶