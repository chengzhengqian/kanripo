王國之冢嫡(冢大/也)宜親端士使之治軍已過矣(治直/之翻)况¶
昵羣小乎漢主曰小兒教以戎事過煩公憂終不戒𢎞¶
度洞潜出見衛士掠商人金帛商人不敢訴歎曰政亂¶
如此安用宰相因謝病歸第久之不召遂卒　二年春¶
正月丙申朔閩大赦改元永和　二月丙寅朔蜀大赦¶
　甲戌以樞密使天雄節度使兼侍中范延光為宣武¶
節度使兼中書令　丁丑夏州節度使李彛超上言疾¶
病(夏戸雅翻上時/掌翻疾甚為病)以兄行軍司馬彛殷權知軍州事彛¶