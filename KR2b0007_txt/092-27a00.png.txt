參軍馬岌勸茂親出拒戰長史汜褘怒請斬之岌曰汜¶
公糟粕書生刺舉小才(莊子曰桓公讀書於堂上輪扁/斵輪於堂下問桓公曰敢問公)¶
(所讀者何言也公曰聖人之書也曰聖人在乎曰已死/矣曰然則君之所讀者古人之糟粕已矣古之人與其)¶
(不可傳者死矣陸徳明曰糟音遭李云酒滓也粕普各/翻糟爛為粕刺者以直傷人舉者招人之過汜音凡)¶
不思家國大計明公父子欲為朝廷誅劉曜有年矣(為/于)¶
(偽翻下/為明同)今曜自至逺近之情共觀明公此舉當立信勇¶
之驗以副秦隴之望力雖不敵勢不可以不出茂曰善¶
乃出屯石頭(石頭在姑/臧城東)茂謂參軍陳珍曰劉曜舉三秦¶