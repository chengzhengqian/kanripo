其事(僧之能持戒行者謂之大徳宋白曰唐/制諸寺有綱維有大徳大徳主教授)有不堪者¶
罷之堪者給牒遣歸本州不見戒壇公牒毋得私容仍¶
先選舊僧尼舊僧尼無堪者乃選外人　壬辰以户部¶
侍郎判户部崔慎由為工部尚書同平章事上每命相¶
左右無知者前此一日令樞密宣㫖於學士院以兵部¶
侍郎判度支蕭鄴同平章事樞密使王歸長馬公儒覆¶
奏鄴所判度支應罷否上以為歸長等佑之(佑助/也)即手¶
書慎由名及新命付學士院仍云落判户部事鄴明之¶