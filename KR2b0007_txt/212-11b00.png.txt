密奏請誅之誘勺磨等宴於受降城伏兵悉殺之河曲¶
降户殆盡㧞曵固同羅諸部在大同横野軍之側者聞¶
之皆忷懼(大同軍即大武軍武后大足元年更名杜佑/曰在代州北三百里去并州八百餘里晙子)¶
(峻翻誘音酉/忷許拱翻)秋并州長史天兵節度大使張說引二十¶
騎持節即其部落慰撫之(説讀曰悦/騎竒寄翻)因宿其帳下副使¶
李憲以虜情難信馳書止之説復書曰吾肉非黄羊¶
必不畏食(北人謂麞/為黄羊)血非野馬必不畏刺(非人家及廐/牧所畜而自)¶
(孳生於野者/謂之野馬)士見危致命(論語載子/張之言)此吾效死之秋也¶