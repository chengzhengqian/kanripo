子賜策罷以二千石俸終其身倫奉公盡節言事無所¶
依違(若依若違兩可/不決之論也)性質慤少文采(少詩/沼翻)在位以貞白¶
稱或問倫曰公有私乎對曰昔人有與吾千里馬者吾¶
雖不受每三公有所選舉心不能忘亦終不用也若是¶
者豈可謂無私乎　以太僕袁安為司空　秋八月乙¶
丑帝幸安邑觀鹽池(安邑縣屬河東郡鹽池在縣西南/楊佺期洛陽記曰河東鹽池長七)¶
(十里廣七里水氣紫色許慎曰河東鹽池袤五十一里/廣七里周百一十六里酈道元曰安邑鹽池上承鹽水)¶
(水出東南薄山西北流逕巫咸山北又逕安邑故城南/又西流注於鹽池水出石鹽自然即成朝取夕復終無)¶