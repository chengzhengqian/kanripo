曰君言是也壬申以呉興太守謝萬為西中即將監司¶
豫冀并四州諸軍事豫州刺史(司豫冀并所統皆/僑郡也監工銜翻)王羲¶
之與桓温牋曰謝萬才流經通(言其才具可以經世於/時人流軰中為通逹也)¶
使之處廊廟固是後来之秀今以之俯順荒餘近是違¶
才易務矣(言邊郡兵民皆兵荒之餘彫瘵未蘇而獷悍/難調當俯就而柔順之今萬非其才而用之)¶
(則為違才務事也以萬之才可以處廊廟而/使之處邊鄙則為易事處昌吕翻近其靳翻)又遺萬書¶
曰(遺于/季翻)以君邁徃不屑之韻而俯同羣碎誠難為意也¶
(言其矜髙不屑/軍中之細務也)然所謂通識正當隨事行藏耳願君每¶