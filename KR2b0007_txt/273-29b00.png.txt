帝自闔殿門崇韜不得入貫竟死㬥尸府門逺近寃之¶
(羅貫之死崇韜可以去而/不能去自致夷滅哀哉)　丁亥遣吏部侍郎李德休¶
等賜吳越國王玉冊金印紅袍御衣　九月蜀主與太¶
后太妃遊青城山歴丈人觀上清宫(青城山在蜀州青/城縣北三十三里)¶
(杜光庭曰岷山連峯接岫千里不絶青城山乃第一峯/也丈人觀在青城北二十里上清宫在髙臺山丈人祠)¶
(之側髙臺山在岷山上有天池/晉朝立天宫於上號上清宫)遂至彭州陽平化(彭州/濛陽)¶
(縣北四十里有葛仙山/二十四化之第五化也)漢州三學山而還(還從宣翻/又如字)¶
乙未立皇子繼岌為魏王　丁酉帝與宰相議伐蜀威¶