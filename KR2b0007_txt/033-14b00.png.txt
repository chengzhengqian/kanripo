其度晻昩亡光(師古曰晻與暗/同又音烏感翻)間者日尤不精光明侵¶
奪失色邪氣珥蜺數作(孟康曰暈適背鐍抱珥虹蜺皆/日旁氣也珥形㸃黒也如淳曰)¶
(雄為虹雌為蜺凡氣在旁相對為珥在旁如半環向日/為抱向外為背有氣刺日為鐍鐍映傷也適者日之将)¶
(食先有黑之變也蜺讀曰齧/珥音仍吏翻數所角翻下同)小臣不知内事竊以日視¶
陛下志操衰於始初多矣唯陛下執乾剛之德彊志守¶
度(謂守法/度也)毋聴女謁邪臣之態諸保阿乳母甘言卑辭¶
之託斷而勿聴勉彊大義(斷丁管翻/彊其兩翻)絶小不忍良有不¶
得已(良甚/也)可賜以貨財不可私以官位誠皇天之禁也¶