獲之其勑將士抑鋒止銳縱其歸命之路曜見勒曰石¶
王頗憶重門之盟否(據水經注重門城在河内共縣故/城西北二十里此盟當在懷帝永)¶
(嘉四年同圍河内/之時重直龍翻)勒使徐光謂之曰今日之事天使其¶
然復云何邪(復扶/又翻)乙酉勒班師使征東將軍石邃將兵¶
衛送曜邃虎之子也曜瘡甚載以馬輿使毉李永與同¶
載己亥至襄國舍曜於永豐小城給其妓妾嚴兵圍守¶
(妓渠/綺翻)遣劉岳劉震等從男女盛服以見之(岳被禽見上/卷明帝太寧)¶
(三/年)曜曰吾謂卿等久為灰土石王仁厚乃全宥至今邪¶