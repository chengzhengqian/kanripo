因而乗之可不戰擒也要在成功何必務速今諸道徵¶
兵尚多未集請且待之郭子儀李光弼亦上言請引兵¶
北取范陽覆其巢穴質賊黨妻子以招之(上時掌翻/質音致)賊¶
必内潰潼闗大軍唯應固守以弊之不可輕出國忠疑¶
翰謀已言於上以賊方無備而翰逗留將失機㑹上以¶
為然續遣中使趣之項背相望翰不得已撫膺慟哭丙¶
戍引兵出闗(逗音豆使疏吏翻趣讀曰促西考異曰幸/蜀記曰賊將崔乾祐於陜郡  濳鋒蓄鋭)¶
(卧鼔偃旗而偵者奏云賊全無備上然之又曰𤣥宗乆/處太平不練軍事既被國忠眩惑中使相繼督責於公)¶