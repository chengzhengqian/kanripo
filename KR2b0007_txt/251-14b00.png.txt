𤼵諸道兵以𨽻三帥(帥所/類翻)承訓奏乞沙陀三部落使朱¶
邪赤心(沙陀薩葛安/慶分為三部)及吐谷渾達靼契苾酋長各帥其¶
衆以自隨(靼當葛翻/帥讀曰率)詔許之龎勛以李圎攻泗州乆不¶
克遣其將吳迥代之丙午復進攻泗州晝夜不息時敕¶
使郭厚本(本考異曰舊紀實録作郗厚/  今從彭門紀亂及舊傳)將淮南兵千五¶
百人救泗州至洪澤(九域志楚州淮/隂縣有洪澤鎮)畏賊彊不敢進辛¶
讜請徃求救杜慆許之丁未夜乘小舟潜度淮至洪澤¶
説厚本厚本不聽比明復還己酉賊攻城益急欲焚水¶