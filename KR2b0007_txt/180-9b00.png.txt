(於營丘支孫以地為氏又魏書官氏志後魏獻帝次弟/丘敦氏後改為丘氏按拓㧞南都洛陽凡北人從之南)¶
(遷者三字姓複姓皆改從單字姓為河南/洛陽人丘和既洛陽人葢即丘敦氏之後)為蒲州刺史¶
鎮蒲津諒選精鋭數百騎戴羃䍦(羃莫狄翻䍦音離新/唐志曰婦人施羃䍦)¶
(以蔽身永徽中始用帷冒施羣及頸武后時帷冒益盛/中宗後無復羃䍦矣按帷冒起於隋騎奇寄翻下同)¶
詐稱諒宫人還長安門司弗覺徑入蒲州(門司蒲州之/掌城門者)¶
城中豪傑亦有應之者丘和覺其變踰城逃歸長安蒲¶
州長史勃海高義明司馬北平榮毗(勃海郡開皇六年/置棣州大業二年)¶
(改滄州北平郡舊置平/州榮姓周榮公之後)皆為反者所執裴文安等未至¶