冦不然梁王當使處先驅以不救而䧟之其敗必也朝¶
廷不從齊萬年聞處來曰周府君嘗為新平太守(袁山/松曰)¶
(漢獻帝興平元年分安定之鶉觚/右扶風之漆置新平郡唐為邠州)有文武才若專斷而¶
來(斷丁/亂翻)不可當也或受制於人此成禽耳　關中饑疫¶
　初略陽清水氐楊駒(略陽縣漢屬天水郡後漢改天/水郡為漢陽郡獻帝初平四年)¶
(分漢陽上郡置永陽郡魏改為廣魏郡武帝泰始中更/名略陽郡清水縣前漢屬天水郡後漢志省晉志復見)¶
始居仇池仇池方百頃其旁平地二十餘里四面斗絶¶
而高為羊腸蟠道三十六回而上(仇池漢書地理志所/謂天池大澤在武都)¶