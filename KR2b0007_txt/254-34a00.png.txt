從讜與相知應接　陳敬瑄多遣人厯縣鎮詗事(詗翾/正翻)¶
(又火/迥翻)謂之尋事人所至多所求取有二人過資陽鎮(時/葢)¶
(置鎮於資州資陽縣後魏分資中置資陽縣以其地在/資水之陽也九域志資陽在資州西北一百二十里)¶
獨無所求鎮將謝𢎞讓邀之不至自疑有罪夜亡入羣¶
盜中明旦二人去𢎞讓實無罪也捕盜使楊遷誘𢎞讓¶
出首而執以送使(首式又翻下同送使送之/節度使府也使䟽吏翻)云討擊擒¶
獲以求功敬瑄不之問杖𢎞讓脊二十釘於西城二七¶
日煎油潑之又以膠麻掣其瘡(釘丁定翻二七十四日/也潑普活翻掣尺列翻)¶