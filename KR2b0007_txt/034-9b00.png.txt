而以光禄勲丁望代為左将軍(上䇿宣曰前有司數奏/言諸侯國人不得宿衛)¶
(将軍不宜典兵馬處大位朕惟将軍任漢将之重而子/又前娶淮陽王女婚姻不絶非國之制其上左将軍印)¶
(綬余按彭宣以連姻藩國而免官丁傅以戚黨而見用/卒之奪劉氏者非藩國乃外戚也丁傅於國有大故之)¶
(時拱手授柄于王氏而彭宣乃能辭三公位於/王莽専權之初任官惟賢材烏得拘小嫌乎)　烏孫¶
畀爰疐侵盜匈奴西界單于遣兵擊之殺數百人畧千¶
餘人敺牛畜去卑爰疐恐遣子趨逯為質匈奴(疐竹二/翻師古)¶
(曰敺與驅同逯音/録質音致下同)單于受以状聞漢遣使者責讓單于¶
告令還歸卑爰疐質子(責以匈奴烏孫並為漢臣單/于不當擅受卑爰疐質子)單¶