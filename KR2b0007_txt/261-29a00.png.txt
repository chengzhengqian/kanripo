至廣陵者不滿二千人全忠命許州刺史朱友裕守蔡¶
州　朱全忠自將救徐州楊行密聞之引兵去汴人追¶
及之於下邳(下邳古縣唐屬徐州九域/志在徐州東一百八十里)殺千餘人全忠¶
行至輝州(是年朱全忠表以宋州之碭山虞城單父/曹州之成武置輝州即單州之封域也)聞¶
淮南兵已退乃還　三月朱全忠遣其將李思安張存¶
敬將兵救魏博屯于内黄(九域志内黄縣在魏州/西南二百一十四里)癸卯¶
全忠以中軍軍于滑州劉仁恭謂其子守文曰汝勇十¶
倍於思安當先虜鼠輩後擒紹威耳乃遣守文及其妹¶