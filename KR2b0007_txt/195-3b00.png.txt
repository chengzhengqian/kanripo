危亡之期未可保也上賜手詔褒羙曰昔晉武帝平吳¶
之後志意驕怠何曽位極台司不能直諫乃私語子孫¶
自矜明智(事見八十七卷晉懐帝/永嘉三年語牛倨翻)此不忠之大者也得¶
公之諫朕知過矣當置之几案以比弦韋(用堇安于/西門豹事)¶
乙未車駕還洛陽(自明徳宫還洛陽宫/還從宣翻又音如字)詔洛陽宫為水¶
所毁者少加修繕纔令可居(少詩沼翻下/同令九丁翻)自外衆材給¶
城中壊廬舍者令百官各上封事極言朕過(上時/掌翻)壬寅¶
廢明徳宫及飛山宫之𤣥圃院給遭水者　八月甲子¶