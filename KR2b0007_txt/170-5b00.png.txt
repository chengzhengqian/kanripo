(郡湘潭縣九域志茶陵縣屬/衡州在州東三百五十五里)巴山太守黄法慧從宜陽¶
出澧陵(宜陽即豫章郡宜春縣也晉孝武帝更名宜陽/避太后諱也隋復曰宜春縣帯袁州後漢立醴)¶
(陵縣屬長沙郡九域志在郡東一百六十/里自宜春至醴陵二百二十里守式又翻)共襲華皎并¶
與江州刺史章昭逹郢州刺史程靈洗合謀進討六月¶
壬寅以司空徐度為車騎將軍摠督建康諸軍歩道趣¶
湘州　辛亥周主尊其母叱奴氏為皇太后(按魏收官/氏志拓䟦)¶
(興於代北兼并他部以本部中别族為内/姓其他諸部隨方分之北方有叱奴氏)　己未齊封¶
皇弟仁機為西河王仁約為樂浪王(樂音洛下/同浪音琅)仁儉為¶