斷金(易曰二人同心其利斷金陸徳/明曰斷丁亂翻王肅丁管翻)唯深達蕭王願進¶
愚䇿以佐國安民軼自通書之後不復與異爭鋒(復扶/又翻)¶
故異得北攻天井關(劉昭志曰上黨髙都縣有天井關/賢曰在今澤州晉城縣南今太行)¶
(山上關南有/天井泉三所)拔上黨兩城又南下河南成臯以東十三¶
縣降者十餘萬武勃將萬餘人攻諸畔者異與戰於士¶
鄉下(劉昭志河南雒陽縣有士鄉聚/續漢志曰士鄉亭名屬河南郡)大破斬勃軼閉門¶
不救異見其信效具以白王王報異曰季文多詐(李軼/字季)¶
(文/)人不能得其要領(要一/遥翻)令移其書告守尉當警備者¶