李倣專制朝政陰養死士(朝直/遥翻)閩主昶與拱宸指揮使¶
林延皓等圖之延皓等詐親附倣倣待之不疑十一月¶
壬子倣入朝延皓等伏衛士數百於内殿執斬之梟首¶
朝門(梟堅堯翻朝門正/朝之門朝直遥翻)倣部兵千餘持白梃攻應天門¶
不克焚啓聖門奪倣首奔吳越詔暴倣弑君及殺繼韜¶
等罪告諭中外(此閩主/之詔也)以建王繼嚴權判六軍諸衛以¶
六軍判官永泰葉翹為内宣徽使叅政事(唐懿宗咸通/二年分連江)¶
(及閩置永泰縣屬福州九域志在州西南三百五十里/福州圖經云永泰縣唐永泰二年置以年號為名翹祈)¶