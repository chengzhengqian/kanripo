愈厚(石虎之不能殺蒲洪猶苻堅/之不能殺慕容垂姚萇也)燕王皝分兵討諸叛¶
城皆下之拓境至凡城(水經注自盧龍東越青陘至凡/城二百許里自凡城東北出趣)¶
(平剛故城可百八十里/向黄龍城則五百里)崔燾常霸奔鄴封抽宋晃游泓¶
奔高句麗皝賞鞠彭慕輿根等而治諸叛者誅滅甚衆¶
(治直/之翻)功曹劉翔為之申理多所全活(為于/偽翻)趙之攻棘城¶
也燕右司馬李洪之弟普以為棘城必敗勸洪出避禍¶
洪曰天道幽逺人事難知且當委任勿輕動取悔普固¶
請不已洪曰卿意見明審者當自行之吾受慕容氏大¶