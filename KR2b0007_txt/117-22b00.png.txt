(名城將即亮翻/降戸江翻下同)徐州刺史姚掌以項城降道濟諸屯守¶
皆望風欵附惟新蔡太守董遵不下(新蔡縣漢屬汝南/郡蔡平侯自蔡徙)¶
(此故曰新蔡魏分屬汝隂郡/晉惠帝分汝隂立新蔡郡)道濟攻拔其城執遵殺之¶
進克許昌獲秦潁川太守姚垣及大將楊業沈林子自¶
汴入河襄邑人董神虎聚衆千餘人來降太尉裕板為¶
參軍林子與神虎共攻倉垣克之秦兖州刺史韋華降¶
神虎擅還襄邑林子殺之秦東平公紹言於秦主泓曰¶
晉兵已過許昌安定孤逺難以救衛宜遷其鎭戸内實¶