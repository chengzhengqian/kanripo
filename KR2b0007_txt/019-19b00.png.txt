(徙之休屠王右地故休屠王有祭天金人像也如淳曰/祭天以金人為主也張晏曰佛徒祠金人也師古曰作)¶
(金人以為天神之像而祭之/今之佛像是其遺法屠音儲)詔益封去病二千户夏去¶
病復與合騎侯公孫敖将數萬騎俱出北地異道(復扶/又翻)¶
衛尉張騫郎中令李廣俱出右北平異道廣将四千騎¶
先行可數百里騫将萬騎在後匈奴左賢王将四萬騎¶
圍廣廣軍士皆恐廣乃使其子敢獨與數十騎馳貫胡¶
騎(貫穿/也)出其左右而還告廣曰胡虜易與耳(易以/䜴翻)軍士¶
乃安廣為圜陳外嚮(陳讀/曰陣)胡急擊之矢下如雨漢兵死¶