令留長安位在齊王元吉上以寵異之以闞稜為左領¶
軍將軍(漢建安中魏武為丞相始置中領軍北齊/置領軍府煬帝改為禦衛唐改為領軍衛)李子¶
通謂樂伯通曰伏威既來江東未定我往收舊兵可以¶
立大功遂相與亡至藍田闗(雍州藍田縣/有藍田闗)為吏所獲俱¶
伏誅　劉黑闥至定州其故將曹湛董康買亡命在鮮¶
虞(鮮虞縣舊曰盧奴開皇初更名以其/地春秋鮮虞子之國也定州治所)復聚兵應之(復/扶)¶
(又/翻)甲午以淮陽王道𤣥為河北道行軍總管以討之¶
丙申遷州人鄧士政執刺史李敬昂以反(西魏以房陵/置遷州大業)¶