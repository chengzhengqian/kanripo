(琇珪典禁兵事始見二百/二十五卷大厯十四年)志貞得罪(見二百二十九/卷建中四年)上¶
復以宦官竇文塲代之從幸山南兩軍稍集(兩軍謂左/右神策軍)¶
上還長安頗忌宿將握兵多者稍稍罷之戊辰以文塲¶
監神策軍左廂兵馬使王希遷監右廂兵馬使始令宦¶
官分典禁旅(宦官握兵柄自此不可奪矣將即亮翻監古/衘翻  考異曰舊竇文塲傳云文塲與霍仙)¶
(鳴分統禁旅盖希遷尋罷/而仙鳴代之也今從實錄)　閠月丙子以涇原節度使¶
田希鑒爲衛尉卿李晟初至鳳翔希鑒使參候晟謂使¶
者曰涇州逼近吐蕃(近其/靳翻)萬一入冦州兵能獨禦之乎¶