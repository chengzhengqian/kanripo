懼羣司將遂越職以至陵夷矣尚書涿郡孫禮固請罷¶
役帝詔曰欽納讜言(讜音/黨)促遣民作監作者復奏留一¶
月有所成訖(成訖言欲成殿舍以/訖事也監古衘翻)禮徑至作所不復重¶
奏(重直/龍翻)稱詔罷民帝竒其意而不責帝雖不能盡用羣¶
臣直諫之言然皆優容之秋七月洛陽崇華殿災帝問¶
侍中領太史令泰山髙堂隆(太史令屬太常隆以侍中/領之漢儒有髙堂生魯人)¶
(隆其後也姓譜齊公族有髙堂氏/風俗通齊卿髙恭仲食采於髙堂)曰此何咎也於禮寧¶
有祈禳之義乎對曰易傳曰上不儉下不節孽火燒其¶