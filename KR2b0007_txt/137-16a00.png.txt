(注籍/也)其有謫役邊疆各許還本此後有犯嚴加翦治¶
長沙威王晃卒(謚法勇以/果毅曰威)　吏部尚書王晏陳疾自解¶
上欲以西昌侯鸞代晏領選手敕問之晏啓曰鸞清幹¶
有餘然不諳百氏(百氏百家氏族也自魏晉以來率/以門地用人選須絹翻諳烏含翻)恐¶
不可居此職上乃止　以百濟王牟大為鎮東大將軍¶
百濟王　髙車阿伏至羅及窮竒遣使如魏請為天子¶
討除蠕蠕(使䟽吏翻為于/偽翻蠕人兖翻)魏主賜以繡袴褶及雜絲百¶
匹(褶音/習)¶