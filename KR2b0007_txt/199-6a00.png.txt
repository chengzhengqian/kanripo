布衣貟道信自言能絶粒曉佛法君羡深敬信之數相¶
從屛人語(貟音運姓也數所/角翻屏必郢翻)御史奏君羡與妖人交通¶
謀不軌(妖於/喬翻)壬辰君羡坐誅籍沒其家上宻問太史令¶
李淳風秘記所云信有之乎對曰臣仰稽天象俯察厯¶
數其人已在陛下宫中為親屬自今不過三十年當王¶
天下(王于/况翻)殺唐子孫殆盡其兆既成矣上曰疑似者盡¶
殺之何如對曰天之所命人不能違也王者不死徒多¶
殺無辜且自今以徃三十年其人已老庶㡬頗有慈心¶