鎮海節度使髙駢奏請以權舒州刺史郎幼復充留後¶
守浙西遣都知兵馬使張璘將兵五千於郴州守險兵¶
馬留後王重任將兵八千於循潮二州邀遮臣將萬人¶
自大庾嶺趣廣州擊黄巢(趣七/喻翻)巢聞臣徃必當遁逃乞¶
勑王鐸以所部兵三萬於梧桂昭永四州守險詔不許¶
　九月黄巢得率府率告身大怒詬執政急攻廣州即¶
日陷之執節度使李迢轉掠嶺南州縣巢使迢草表述¶
其所懐迢曰予代受國恩親戚滿朝腕可斷表不可草¶