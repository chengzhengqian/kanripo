竟寢忠奏庚子復斷二千石以上行三年䘮(元初三年/聼大臣行)¶
(三年䘮今復/㫁之㫁音短)¶
　袁宏論曰古之帝王所以篤化羙俗率民為善因其¶
　自然而不奪其情民猶有不及者而况毁禮止哀滅¶
　其天性乎¶
十二月高句驪王宫率馬韓濊貊數千騎圍𤣥菟(韓有/三種)¶
(一曰馬韓二曰辰韓三曰弁辰馬韓在西有五十/四國句如字又音駒驪力知翻濊音穢貊莫百翻)夫餘¶
王遣子尉仇台將二萬餘人與州郡并力討破之(夫音/扶)¶