(又曰七月全忠遣從周帥千騎入潞州唐太宗紀年録/薛史唐紀五月葛從周入潞太早葢因克恭死終言之)¶
(編遺錄薛史梁紀八月克恭死太晚葢因從周入潞推/本之又從周入潞全忠始請孫揆付鎮當在揆被執前)¶
(也今克恭死從紀年/錄從周入潞從舊紀)時朝廷方討克用聞克恭死朝臣¶
皆賀全忠遣河陽留後朱崇節將兵入潞州權知留後¶
克用遣康君立李存孝將兵圍之壬子張濬帥諸軍五¶
十二都及邠寜鄜夏雜虜合五萬人發京師(帥讀曰率/下同鄜音)¶
(夫夏户/雅翻)上御安喜樓餞之(安喜樓安喜門樓也按楊復/恭之亂上御安喜門劉崇望)¶
(謂禁軍曰天子親在街東督戰竊意/安喜門即朱雀街東之安上門也)濬屏左右言於上¶