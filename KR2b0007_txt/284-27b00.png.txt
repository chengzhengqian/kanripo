北風大起破屋折樹(折而/設翻)營中掘井方及水輒崩士卒¶
取其泥帛絞而飲之人馬俱渴至曙風尤甚契丹主坐¶
大奚車中(沈括曰奚人業伐山陸種斵車契丹之車皆/資于奚按輜車之制如中國後廣前殺而無)¶
(般材儉易敗不能任重而利于行山長轂廣輪輪之牙/其厚不能四寸而軫之材不能五寸其乗車駕之以駞)¶
(上施㡛帷富者加氈幰文繡/之飾蜀本奚車之上無大字)令其衆曰晉軍止此耳當¶
盡擒之然後南取大梁命鐡鷂四面下馬拔鹿角而入¶
奮短兵以擊晉軍(契丹謂精騎為鐡鷂謂其身被甲而/馳突輕疾如鷂之搏鳥雀也鷂弋召)¶
(召/翻)又順風縱火揚塵以助其勢軍士皆憤怒大呼(呼火/故翻)¶