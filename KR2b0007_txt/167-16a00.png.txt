固之略整廣布威恩傾身撫接數月之間化洽州府於¶
是除整豐州刺史以固為湖州刺史(五代志舂陵郡湖/陽縣後魏置淮安)¶
(郡及南襄州後改為南平州西/魏改曰昇州後又改曰湖州)整遷豐州於武當旬日¶
之間城府周備遷者如歸固之去也其部曲多願留為¶
整左右整諭以朝制弗許(朝制謂周朝之/法制朝直遙翻)莫不流涕而¶
去　齊人於長城内築重城自庫洛枝東至鳴紇戍(北/史)¶
(作庫洛枝塢紇/戍重直龍翻)凡四百餘里　初齊有術士言亡髙者¶
黑衣故髙祖每出不欲見沙門顯祖在晉陽問左右何¶