遣使者拜吐谷渾王慕利延為鎮西大將軍儀同三司¶
改封西平王　冬十月癸卯魏主如雲中十一月壬申¶
還宫　魏主復遣散騎侍郎董琬髙明等多齎金帛使¶
西域招撫九國(復扶又翻下不復為復同/九國入貢見上卷十二年)琬等至烏孫¶
其王甚喜曰破落那者舌二國(破落那漢大宛國也去/代萬四千四百五十里)¶
(者舌漢康居國也去代/萬五千四百五十里)皆欲稱臣致貢于魏但無路自¶
致耳今使君宜過撫之乃遣導譯送琬詣破落那明詣¶
者舌旁國聞之爭遣使者随琬等入貢凡十六國自是¶