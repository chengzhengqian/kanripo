　郭崇威更名崇曹威更名英(皆避帝名也/更工衡翻)　二月丁¶
酉以皇子天雄牙内都指揮使榮為鎮寕節度使選朝¶
士為之僚佐以侍御史王敏為節度判官右補闕崔頌¶
為觀察判官校書郎王朴為掌書記(為王朴見任/於世宗張本)頌協¶
之子(崔協相後/唐明宗)朴東平人也　戊戌北漢兵五道攻晉¶
州節度使王晏閉城不出劉承鈞以為怯蟻附登城晏¶
伏兵奮擊北漢兵死傷者千餘人承鈞遣副兵馬使安¶
元寶焚晉州西城元寶來降承鈞乃移軍攻隰州(九域/志晉)¶