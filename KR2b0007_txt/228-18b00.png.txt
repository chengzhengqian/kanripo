(門北去丹鳯/門止兩坊)中使出門賊殺之又命出金帛二十車賜¶
之賊已入城喧聲浩浩不復可遏(復扶/又翻)百姓狼狽駭走¶
賊大呼告之曰汝曹勿恐不奪汝商貨僦質矣不税汝¶
間架陌錢矣(呼火故翻/僦即就翻)上遣普王誼翰林學士姜公輔¶
出慰諭之賊已陳於丹鳯門外(陳讀/曰陣)小民聚觀者以萬¶
計初神䇿軍使白志貞掌召募禁兵東征死亡者志貞¶
皆隱不以聞但受市井富兒賂而補之名在軍籍受給¶
賜而身居市廛為販鬻司農卿叚秀實上言禁兵不精¶