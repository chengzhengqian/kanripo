曰解(解户買/翻曉也)韓遂請與操相見操與遂有舊於是交馬¶
語移時(遂與樊稠交馬語而得以斃稠與曹操交馬語/乃以自斃然後知遂之所以遇稠者非用數也)¶
(若馬超等之疑遂則/猶李傕之疑稠也)不及軍事但説京都舊故拊手歡¶
笑時秦胡觀者前後重沓(重直/龍翻)操笑謂之曰爾欲觀曹¶
公邪亦猶人也非有四目兩口但多智耳既罷超等問¶
遂公何言遂曰無所言也超等疑之他日操又與遂書¶
多所㸃竄如遂改定者超等愈疑遂(二者皆所以離之/也  考異曰許禇)¶
(傳曰太祖與韓遂馬超等㑹語左右皆不得從唯將禇/超負其力隂欲前突大祖素聞禇勇疑從騎是禇乃問)¶