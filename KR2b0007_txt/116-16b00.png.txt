驕縱貪侈所為多不法為百姓患常懼太尉裕按之及¶
劉毅被誅長民謂所親曰昔年醢彭越今年殺韓信(漢/薛)¶
(公之言被/皮義翻)禍其至矣乃屏人問劉穆之曰(屏必郢/翻下同)悠悠¶
之言皆云太尉與我不平何以至此穆之曰公泝流逺¶
征以老母稚子委節下若一豪不盡(稚直利翻豪/古毫字通)豈容¶
如此邪長民意乃小安長民弟輔國大將軍黎民説長¶
民曰(説輸/芮翻)劉氏之亡亦諸葛氏之懼也宜因裕未還而¶
圗之長民猶豫未發既而歎曰貧賤常思富貴富貴必¶