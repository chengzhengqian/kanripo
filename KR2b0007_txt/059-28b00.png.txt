遷都卓大怒曰卓初入朝二君勸用善士故卓相從而¶
諸君到官舉兵相圖此二君賣卓卓何用相負庚辰收¶
瓊毖斬之楊彪黄琬恐懼詣卓謝卓亦悔殺瓊毖乃復¶
表彪琬為光禄大夫(復扶/又翻)　卓徴京兆尹蓋勲為議郎¶
(蓋古/盍翻)時左將軍皇甫嵩將兵三萬屯扶風(潘岳關中記/曰三輔舊治)¶
(長安城中長吏各在其縣治民光武東/都之後扶風出治槐里馮翊出治高陵)勲密與嵩謀討¶
卓㑹卓亦徴嵩為城門校尉嵩長史梁衍説嵩曰董卓¶
冦掠京邑廢立從意今徴將軍大則危禍小則困辱今及¶