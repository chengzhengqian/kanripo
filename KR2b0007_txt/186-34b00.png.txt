禮部尚書李綱諫曰古者樂工不與士齒雖賢如子野¶
師襄皆世不易其業(子野晉樂師曠/字襄魯樂師)唯齊末封曹妙達¶
為王安馬駒為開府有國家者以為殷鑑(齊後主亡國/亦此之由詩)¶
(云殷監不遠/在夏后之世)今天下新定建義功臣行賞未遍高才碩¶
學猶滯草萊而先擢舞胡為五品使鳴玉曳組趨翔廊¶
廟(組則/古翻)非所以規模後世也上不從曰吾業已授之不¶
可追也¶
　陳嶽論曰受命之主發號出令為子孫法一不中理¶