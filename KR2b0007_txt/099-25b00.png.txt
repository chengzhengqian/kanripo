射　五月張重華復使王擢帥衆二萬伐上邽(復扶/又翻)秦¶
州郡縣多應之苻願戰敗奔長安重華因上疏請伐秦¶
詔進重華凉州牧　燕主雋遣衛将軍恪討李犢犢降¶
(降戶江/翻下同)遂東擊吕䕶於魯口　六月秦苻飛攻氐王楊¶
初於仇池為初所敗(楊初據險以拒秦秦兵雖/彊故爲初所敗敗補邁翻)丞相雄¶
平昌王菁帥歩騎四萬屯于隴東秦主健納張遇繼母¶
韓氏爲昭儀數於衆中謂遇曰(數所/角翻)卿吾假子也遇耻¶
之因雄等精兵在外隂結關中豪傑欲㓕苻氏以其地¶