(無福州之役舉兵北/向亦䘮師而已矣)　契丹主召晉百官悉集於庭問¶
曰吾國廣大方數萬里有君長二十七人(長知/兩翻)今中國¶
之俗異於吾國吾欲擇一人君之如何皆曰天無二日¶
(孟子引孔/子之言)夷夏之心皆願推戴皇帝如是者再契丹主¶
乃曰汝曹既欲君我今兹所行何事為先對曰王者初¶
有天下應大赦二月丁巳朔契丹主服通天冠絳紗袍¶
登正殿設樂懸儀衞於庭百官朝賀華人皆法服胡人¶
仍胡服立於文武班中間(文官班於東武官班/於西胡人立於中間)下制稱¶