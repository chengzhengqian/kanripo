之收衆而退裕問無忌曰今急須一府主簿何由得之¶
無忌曰無過劉道民道民者東莞劉穆之也(晉陵有南/東莞郡故)¶
(穆之居京/口莞音官)裕曰吾亦識之即馳信召焉時穆之聞京口¶
讙噪聲(讙許云翻/噪當作譟)晨起出陌頭屬與信會(信使也屬之/欲翻使疏吏)¶
(翻/)穆之直視不言者久之(直視注目直/視不他屬)既而返室壊布¶
裳為袴(袴脛衣也晉志曰袴褶之制未/詳所起近世以為戎服壊音怪)往見裕裕曰始¶
舉大義方造艱難(言造事之初/事事艱難也)須一軍吏甚急卿謂誰¶
堪其選穆之曰貴府始建軍吏實須其才倉猝之際略¶