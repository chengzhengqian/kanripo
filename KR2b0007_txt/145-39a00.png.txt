(爰暨周室學盖有六師氏居内大學在國四小在郊大/戴保𫝊篇云帝入東學尚親而貴仁帝入南學尚齒而)¶
(貴信帝入西學尚賢而貴徳帝入北學尚貴而尊/爵帝入太學承師而問道周之五學於此彰彰)時魏¶
平寧日久學業大盛燕齊趙魏之間教授者不可勝數¶
(燕因肩翻/勝音升)弟子著録多者千餘人少者猶數百(少詩/沼翻)州¶
舉茂異郡貢孝廉每年逾衆　甲子除以金贖罪之科¶
(聽贖事見/上元年)　十二月丙子魏詔殿中郎陳郡袁翻等議¶
立律令彭城王勰等監之(勰音協監/工銜翻)　己亥魏主幸伊¶
闕(自南北分治人主出行所至通鑑皆曰如自此以/後率書幸未曉義例所由變盖一時失於刊正也)¶