去就往往流言不遜陳𤣥禮不能制上患之㑹成都貢¶
春綵十餘萬匹至扶風上命悉陳之於庭召將士入臨¶
軒諭之曰朕比來衰耄(比毗/至翻)託任失人致逆胡亂常須¶
遠避其鋒知卿等皆倉猝從朕不得别父母妻子苃涉¶
至此(草行為苃/水行為涉)勞苦至矣朕甚愧之蜀路阻長郡縣褊¶
小人馬衆多或不能供今聽卿等各還家朕獨與子孫¶
中官前行入蜀亦足自達今日與卿等訣别可共分此¶
綵以備資糧若歸見父母及長安父老為朕致意(為于/偽翻)¶