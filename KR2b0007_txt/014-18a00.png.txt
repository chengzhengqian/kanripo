而全下也今或親弟謀為東帝親兄之子西鄉而擊(親/弟)¶
(謂淮南厲王長謀反親兄之子謂齊悼恵/王子濟北王興居欲西擊滎陽鄉讀曰嚮)今吳又見告¶
矣(如淳曰時呉王濞不/循漢法有告之者)天子春秋鼎盛(應劭曰/鼎方也)行義未¶
過徳澤有加焉(行下/孟翻)猶尚如是况莫大諸侯權力且十¶
此者乎(師古莫大謂無有大於其國者言最大也十此/謂十倍於此余謂誼之大意盖謂淮南濟北當)¶
(文帝之時尚敢以一國為變使諸侯相合襲/是跡而動則其權力十倍於此為患莫大焉)然而天下¶
少安何也大國之王幼弱未壯漢之所置傅相方握其¶
事數年之後諸侯之王大抵皆冠(師古曰大抵猶言/大略也冠古玩翻)血¶