(子登樓自焚而卒景福二年也新紀四月戊子朱全忠/陷徐州時漙死之薛居正五代史梁紀丁亥師古下彭)¶
(門梟漙首以獻唐太祖紀年錄四月澤州李罕之上言/懐孟降人報汴將龎師古於今月八日攻陷徐州徐帥)¶
(時溥舉族皆沒温既下徐方詐請朝廷命帥昭宗乃以/兵部尚書孫儲為徐帥既而温以他詞斥去自以其將)¶
(鎮之四月八日葢河東傳/聞之誤今從編遺錄新紀)己丑全忠入彭城以宋州刺¶
史張廷範知感化留後奏乞朝廷除文臣為節度使¶
李匡威在鎮州為王鎔完城塹繕甲兵視之如子匡威¶
以鎔年少且樂真定土風(為于偽翻下為之同鎮州/漢之真定國也樂音洛)潛¶
謀奪之李抱真自京師還為之畫䇿隂以恩施悦其將¶