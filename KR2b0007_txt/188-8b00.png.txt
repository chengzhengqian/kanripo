(事左右其後别置給事中在六宫之外隋初於吏部置/給事郎至煬帝移為門下之職置員四人以省讀奏章)¶
(至是改為給事中龍朔二年改東臺舍人咸亨元年復/舊掌侍從讀署奏抄較正違失分判省事給事中蓋因)¶
(漢之名行/周隋之職)　甲戍以内史侍郎封徳彞為中書令　王¶
世充將帥州縣來降者時月相繼(帥所類翻/降户江翻)世充乃峻¶
其法一人亡叛舉家無少長就戮(少詩照翻/長知兩翻)父子兄弟¶
夫婦許相告而免之又使五家為保有舉家亡者四鄰¶
不覺皆坐誅殺人益多而亡者益甚至於樵采之人出¶
入皆有限數公私愁窘(窘渠/隕翻)人不聊生又以宫城為大¶