從榮從榮大驚命取鐵掩心擐之(甲在胸前者謂之/掩心擐户慣翻)坐¶
調弓矢俄而騎兵大至從榮走歸府(走歸河/南府也)僚佐皆竄¶
匿牙兵掠嘉善坊潰去從榮與妃劉氏匿牀下皇城使¶
安從益就斬之并殺其子以其首獻初孫岳頗得豫内¶
廷密謀馮朱患從榮狼伉(馮朱謂馮贇朱𢎞昭晉周嵩/謂王敦曰處仲狼抗無上)¶
岳嘗為之極言禍福之歸康義誠恨之至是乗亂密遣¶
騎士射殺之(射而/亦翻)帝聞從榮死悲駭幾落御榻絶而復¶
蘇者再由是疾復劇(幾居依翻/復扶又翻)從榮一子尚幼養宫中¶