(置景福二年又置將水鎮改/為永順場尋立為順昌縣)自是建州之兵始盛　夏¶
四月蜀太保兼門下侍郎同平章事趙季良請與門下¶
侍郎同平章事母昭裔中書侍郎同平章事張業分判¶
三司癸卯蜀主命季良判戸部昭裔判鹽鉄業判度支¶
(度徒/洛翻)　庚戌以前橫海節度使馬全節為安逺節度使¶
(以代李/全全也)　甲子吳越孝獻世子𢎞僔卒(僔子/損翻)　吳越仰¶
仁詮等兵至建州王延政以福州兵已敗去奉牛酒犒之¶
(犒苦/到翻)請班師仁詮等不從營于城之西北延政懼(見仰/仁詮)¶