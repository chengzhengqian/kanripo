軍都指揮使以佐之戊寅以宣武節度使石敬瑭為鄴¶
都留守天雄節度使加同平章事以樞密使范延光為¶
成德節度使丙戌以樞密使安重誨兼河南尹以河南¶
尹從厚為宣武節度使仍判六軍諸衞事(從厚本以河/南尹判六軍)¶
(諸衞事今易鎮汴州而/判六軍諸衞事如故)　吳右雄武軍使苗璘靜江統¶
軍王彦章將水軍萬人攻楚岳州至君山(岳州治巴陵/洞庭湖在巴)¶
(陵西君山在洞庭/湖中方六十里)楚王殷遣右丞相許德勲將戰艦千¶
艘禦之德勲曰吳人掩吾不備見大軍必懼而走乃潛¶