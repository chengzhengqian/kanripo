罷相太子得無動林甫日夜短九齡於上上浸疎之(考/)¶
(異曰明皇雜録云林甫請見屢陳仙客實封九齡頗懐/誹謗于時方秋上命髙力士以白羽扇賜之九齡惶恐)¶
(作賦以獻新傳亦云然按實録仙客加實封在十月而/九齡集白羽扇賦序云開元二十四年夏盛暑奉敕使)¶
(大將軍髙力士賜宰相白羽扇九齡預焉竊有所感立/獻賦云云敕報曰朕近賜羽扇聊以滌暑佳彼勁翮方)¶
(資用利與夫棄捐篋笥義不同也然則上以盛夏遍賜/宰臣扇非以秋日獨賜九齡但九齡因此獻賦自寄意)¶
(耳/)林甫引蕭炅為户部侍郎炅素不學(炅古/廻翻)嘗對中書¶
侍郎嚴挺之讀伏臘為伏獵挺之言於九齡曰省中豈¶
容有伏獵侍郎由是出炅為岐州刺史故林甫怨挺之¶