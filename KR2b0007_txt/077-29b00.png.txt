(阿附司馬氏而/已忠於魏室)子弟内外咸共逼之乃入見昭悲慟昭¶
亦對之泣曰𤣥伯(陳泰字/𤣥伯)卿何以處我(處昌/呂翻)泰曰獨有¶
斬賈充少可以謝天下耳(少詩沼翻崩考異曰魏氏春/秋曰帝之  也太傅司馬孚)¶
(右僕射陳泰枕帝尸於股號哭盡哀大将軍入禁中泰/見之悲慟大将軍亦對之泣謂曰𤣥伯其如我何泰曰)¶
(獨有斬賈充少可以謝天下耳大将軍乆之曰卿更思/其他泰曰豈可使泰復發後言遂嘔血薨裴松之以為)¶
(違實今從/干寶晉紀)昭乆之曰卿更思其次泰曰泰言惟有進於¶
此(言當以弑君/之罪罪昭)不知其次昭乃不復更言(復扶/又翻)顗彧之¶
子也(彧於/六翻)太后下令罪状高貴鄉公廢為庶人葬以民¶