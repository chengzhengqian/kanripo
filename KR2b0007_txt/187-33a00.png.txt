謝罪(上時/掌翻)上慰諭之復使鎮撫河東(劉文靜淺水原之/敗貶落不偶以至)¶
(於誅裴寂度索原之敗位任如故/唐高祖以賞罰馭臣上下其手矣)劉武周進逼并州齊¶
王元吉紿其司馬劉德威曰卿以老弱守城吾以彊兵¶
出戰辛巳元吉夜出兵攜其妻妾棄州奔還長安(紿蕩/亥翻)¶
(還從/宣翻)元吉始去武周兵已至城下晉陽土豪薛深以城¶
納武周上聞之大怒謂禮部尚書李綱曰元吉㓜弱未¶
習時事故遣竇誕宇文歆輔之(歆許/令翻)晉陽彊兵數萬食¶
支十年興王之基一旦棄之聞宇文歆首畫此策我當¶