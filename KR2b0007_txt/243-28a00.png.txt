(之第正在坊北何獨指度為占據/乾岡也小人挾私欺君皆此類)張權輿上言度名應¶
圖䜟宅占岡原不召而來其旨可見(傳考異曰舊逢吉/  曰寳厯初度連)¶
(上章請入覲逢吉之黨坐不安席如矢攅身乃相與為/謀欲沮其來張權輿撰非衣小兒之謡傳於閭巷言度)¶
(相有天分名應謡䜟而韋處厚於上前解析權輿所撰/之言按權輿若撰謡言當更加以惡言不止云天上有)¶
(口被驅逐觀此蓋民間先有此謡/權輿因言度名應圖䜟非撰之也)上雖年少(少詩/照翻)悉察¶
其誣謗待度益厚度初至京師朝士塡門度留客飲京¶
兆尹劉栖楚附度耳語侍御史崔咸舉觴罰度曰丞相¶
不應許所由官呫囁耳語(京尹任煩劇故唐人謂府縣/官為所由官項安世家說曰)¶