(五銖錢武帝元狩五年乃云/罷半兩錢行五銖錢誤也)於是民多盗鑄錢楚地尤¶
甚上以為淮陽楚地之郊(師古曰郊謂交/迫衝要之處)乃召拜汲黯¶
為淮陽太守(黯去年免故召/拜之守式又翻)黯伏謝不受印詔數彊予¶
(彊其兩翻/予讀曰與)然後奉詔黯為上泣曰(為于偽翻/下正為同)臣自以為¶
填溝壑不復見陛下(復扶又翻/填大賢翻)不意陛下復收用之臣¶
常有狗馬病力不能任郡事(任音/壬)臣願為中郎出入禁¶
闥補過拾遺臣之願也上曰君薄淮陽邪吾今召君矣¶
(師古曰言/後即召也)顧淮陽吏民不相得(師古曰顧思念也言吏/民不相安而失其所也)¶