今方攻討不可委去致有後憂定蜀之日當隔河為犄¶
角之勢(犄居/蟻翻)兆不悦曰還白髙晉州吾得吉夣夣與吾¶
先人登髙丘丘旁之地耕之已熟獨餘馬藺(本草蠡實/馬藺子也)¶
(出冀州圖經曰馬蕳子生河東川谷葉似薤而長厚/衍義曰馬藺葉牛馬皆不食為纔出土葉已硬也)先¶
人命吾㧞之隨手而盡以此觀之往無不克騰還報歡¶
曰兆狂愚如是而敢為悖逆吾勢不得乆事爾朱矣(為/歡)¶
(起兵討爾朱張本悖/蒲内翻又蒲沒翻)十二月壬寅朔爾朱兆攻丹谷都¶
督崔伯鳯戰死都督史仵龍開壁請降(仵宜古翻/降戸江翻)源子¶