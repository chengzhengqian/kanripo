肅肅曰事必洩矣入則俱死今城内已嚴(已嚴者謂鮮/卑之衆也)¶
不如殺使者馳出既得出門大衆便集暐不従遂俱入¶
堅曰吾相待何如而起此意暐飾辭以對肅曰家國事¶
重何論意氣(意氣謂堅/相待之厚)堅先殺肅乃殺暐及其宗族城¶
内鮮卑無少長男女皆殺之(少詩照翻/長知兩翻)燕王垂幼子柔¶
養於宦者宋牙家為牙子故得不坐與太子寳之子盛¶
乗間得出奔慕容沖(為後慕容盛等自長子/歸燕張本間古莧翻)　燕慕容¶
麟慕容農合兵襲翟遼大破之遼單騎奔翟真　燕王¶