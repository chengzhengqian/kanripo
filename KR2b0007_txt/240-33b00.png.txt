有然香臂頂供養者(供居用翻/養余亮翻)刑部侍郎韓愈上表切¶
諫以為佛者夷狄之一法耳自黄帝以至禹湯文武皆¶
享壽考百姓安樂(樂音/洛)當是時未有佛也漢明帝時始¶
有佛法(見四十五卷/永平八年)其後亂亡相繼運祚不長宋齊梁¶
陳元魏已下事佛漸謹年代尤促惟梁武帝在位四十¶
八年前後三捨身為寺家奴竟為侯景所逼餓死臺城¶
國亦尋滅事佛求福乃更得禍(事並見/前紀)由此觀之佛不¶
足信亦可知矣百姓愚冥易惑難曉茍見陛下如此皆¶