公輩宜戮力相輔庶免為人所笑也　青州有謀反者¶
州縣逮捕支黨收繫滿獄詔殿中侍御史安喜崔仁師¶
覆按之(曹魏時蘭臺遣御史二人居殿中伺察姦非遂/稱殿中侍御史唐從七品下掌朝廷供奉之儀)¶
(式安喜縣屬定州漢為盧奴安儉二縣地章帝改為安/喜慕容垂改安喜為不連後魏復曰安喜後齊廢盧奴)¶
(縣入安喜隋改曰/鮮虞唐復曰安喜)仁師至悉脱去杻械(去羌吕翻/杻女九翻)與飲¶
食湯沐寛慰之止坐其魁首十餘人餘皆釋之還報敕¶
使將往决之(此時敕使非宦官凡奉敕出/使者則謂之敕使使疏吏翻)大理少卿孫¶
伏伽謂仁師曰足下平反者多(少始照翻/反音飜)人情誰不貪¶