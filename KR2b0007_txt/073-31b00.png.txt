　臣光曰為治之要莫先於用人(治直/吏翻)而知人之道聖¶
　賢所難也(書皋陶曰在知人在安民禹/曰吁咸若時惟帝其難之)是故求之於¶
　毁譽則愛憎競進而善惡渾殽(譽音余渾/户本翻)考之於功¶
　狀則巧詐橫生而真偽相冒要之其本在於至公至¶
　明而已矣為人上者至公至明則羣下之能否焯然¶
　形於目中無所復逃矣(焯職略翻明/也復扶又翻)茍為不公不明¶
　則考課之法適足為曲私欺罔之資也何以言之公¶
　明者心也功狀者迹也己之心不能治(治直之/翻下同)而以¶