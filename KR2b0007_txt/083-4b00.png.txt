長之命而令其進退由已矣夫樂其業者不易事(樂音/洛)¶
安其居者無遷志方其自疑危懼畏怖促遽(怖普/布翻)故可¶
制以兵威使之左右無違也迨其死亡流散離逷未鳩¶
(逷他歴翻爾雅曰/逷逺也鳩集也)與關中之人户皆為讐(謂氐羗之反/暴掠平民關)¶
(中之人怨毒之/户皆為讐敵)故可遐遷逺處令其心不懷土也夫聖¶
賢之謀事也為之於未有治之於未亂(治直/之翻)道不著而¶
平德不顯而成其次則能轉禍為福因敗為功值困必¶
濟遇否能通(否皮/鄙翻)今子遭敝事之終而不圖更制之始¶