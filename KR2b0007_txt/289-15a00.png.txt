帝初除三年喪聽樂賜伶人錦袍玉帶伶人詣𢎞肇謝¶
𢎞肇怒曰士卒守邊苦戰猶未有以賜之汝曹何功而¶
得此皆奪以還官帝欲立所幸耿夫人為后邠以為太¶
速夫人卒帝欲以后禮葬之邠復以為不可(復扶/又翻)帝年¶
益壯厭為大臣所制邠𢎞肇嘗議事於帝前帝曰審圖¶
之勿令人有言邠曰陛下但禁聲(禁聲謂禁口勿/言使不出聲也)有臣¶
等在帝積不能平左右因乘間譛之於帝(間古/莧翻)云邠等¶
專恣終當為亂帝信之嘗夜聞作坊鍛聲(作坊造兵甲/之所作坊使)¶