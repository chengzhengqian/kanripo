越立栅自固農笑謂諸將曰越兵精士衆不乗初至之¶
鋭以撃我方更立柵吾知其無䏻為也向暮農鼔譟出¶
陳於城西(陳讀/曰陣)牙門劉木請先攻越柵農笑曰凡人見¶
美食誰不欲之何得獨請然汝猛鋭可嘉當以先鋒惠¶
汝木乃帥壯士四百騰栅而入秦兵披靡(帥讀曰率下/同披普彼翻)¶
農督大衆随之大敗秦兵斬越送首於垂(敗補/邁翻)越與毛¶
當皆秦之驍將也(驍堅堯翻/將即亮翻)故秦王堅使助二子鎮守¶
既而相繼敗沒人情騷動(騷愁也/擾也)所在盜賊羣起庚戌¶