之以彦章代思逺為北面招討使仍以段凝為副帝聞¶
之自將親軍屯澶州命蕃漢馬步都虞候朱守殷守德¶
勝戒之曰王鐵槍勇決乘憤激之氣必來唐突宜謹備¶
之(唐韻唐突作傏突又作盪突唐盪義同也史/言晉王善於料王彦章不善於用人守德勝)守殷王¶
幼時所役蒼頭也(歐史曰朱守殷少事帝為奴名/曰會兒帝讀書會兒常侍左右)又遣¶
使遺吳王書(遺唯/季翻)告以己克鄆州請同舉兵擊梁五月¶
使者至吳徐温欲持兩端將舟師循海而北助其勝者¶
嚴可求曰若梁人邀我登陸為援何以拒之温乃止¶