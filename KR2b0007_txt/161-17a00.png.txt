據采石令邵陵王襲取夀陽使景進不得前退失巢穴¶
烏合之衆自然瓦解朱异曰景必無度江之志遂寝其¶
議侃曰今兹敗矣戊申以臨賀王正徳為平北将軍都¶
督京師諸軍事屯丹陽郡(盧循之寇建康也徐赤特敗/於張侯橋循兵大上至丹陽)¶
(郡則丹陽郡/治盖近江渚)正徳遣大船數十艘詐稱載荻宻以濟景¶
(艘蘇遭翻/荻音狄)景将濟慮王質為梗使諜視之㑹臨川太守¶
陳昕啟稱采石急須重鎮王質水軍輕弱恐不能濟(恐/其)¶
(不能濟國事也諜/徒協翻昕許斤翻)上以昕為雲旗将軍代質戍采石徴¶