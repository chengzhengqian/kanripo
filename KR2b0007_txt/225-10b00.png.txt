寳臣掘而得之又令客説之曰公與朱滔共取滄州得¶
之則地歸國非公所有公能捨承嗣之罪請以滄州歸¶
公仍願從公取范陽以自効公以精騎前驅承嗣以歩¶
卒繼之蔑不克矣(令力丁翻説式/芮翻騎竒寄翻)寶臣喜謂事合符䜟¶
遂與承嗣通謀宻圖范陽承嗣亦陳兵境上寶臣謂滔¶
使者曰聞朱公儀貌如神願得畫像觀之滔與之寶臣¶
置于射堂與諸將共觀之曰眞神人也滔軍於瓦橋(將/即)¶
(亮翻瓦橋古易京之地在莫州北三十里唐置瓦橋關/宋白曰涿州歸義縣瓦子濟橋在涿州南易州東當九)¶