至巨引兵退始登山(登太行/阪也)微雨晦黒自相驚曰追兵¶
近矣皆走人馬相踐墜崖谷死者甚衆(踐慈/演翻)　上以王¶
茂元王宰兩節度使共處河陽非宜(處昌/呂翻)庚寅李徳裕¶
等奏茂元習吏事而非將才(將即/亮翻)請以宰為河陽行營¶
攻討使茂元病愈止令鎮河陽病困亦免他虞九月辛¶
夘以宰兼河陽行營攻討使　何𢎞敬奏拔肥鄉平恩¶
(肥鄉漢邯鄲縣地曹魏置肥鄉縣至唐與平恩皆屬洺/州九域志肥鄉在州東三十五里平恩在州東九十里)¶
殺傷甚衆得劉稹牓帖皆謂官軍為賊云遇之即須痛¶