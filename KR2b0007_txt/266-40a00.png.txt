特(復扶又翻渾特人姓名/渾户昆翻又户本翻)賜以手詔約共滅沙陀乃行¶
封冊　壬辰夾寨諸將詣闕待罪皆赦之(夾寨以辛未/敗壬辰諸將)¶
(方詣闕待罪/經二十二日)帝賞牛存節全澤州之功以為六軍馬步¶
都指揮使　雷彦恭引沅江環朗州以自守(沅水逕朗/州城南去)¶
(城二十步/環音宦)秦彦暉頓兵月餘不戰彦恭守備稍懈(懈古/隘翻)¶
彦暉使禆將曹徳昌帥壯士夜入自水竇(帥讀/曰率)内外舉¶
火相應城中驚亂彦暉鼓譟壊門而入(壊音/怪)彦恭輕舟¶
奔廣陵(雷滿唐僖宗中和元年據朗州傳至彦恭而亡/  考異曰梁太祖實録云丁酉朗州軍前奏捷)¶