帝封賜為慎矦(賢曰慎縣屬汝南郡故城/在今潁州潁上縣西北)叔父良族父¶
歙族兄祉皆自長安來甲午封良為廣陽王祉為城陽¶
王(宛王賜於光武為族兄更始近屬也歙許及翻亦更/始近屬更始封為元氏王祉族兄舂陵康矦敞之子)¶
(光武之族姪而舂陵節矦買之/嫡曽孫也更始封為定陶王)又封兄縯子章為太原¶
王興為魯王更始三子求歆鯉皆為列矦(求為襄邑矦/歆為穀熟矦)¶
(鯉為夀/光矦)　鄧王王常降帝見之甚歡曰吾見王廷尉不¶
憂南方矣(更始以王常為廷尉故帝稱之常/降則得南陽一郡故云不憂南方)拜為左曹¶
(前書百官表左右曹加官受/尚書事此時蓋為專官也)封山桑矦(賢曰山桑縣屬/沛郡今亳州縣)¶