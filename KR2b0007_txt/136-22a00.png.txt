賦輕少臣所統齊州租粟纔可給俸略無入倉(俸扶/用翻)雖¶
於民為利而不可長久脫有戎役或遭天災恐供給之¶
方無所取濟可減絹布増益穀租年豐多積嵗儉出賑¶
(嵗入約少為儉/賑之忍翻下同)所謂私民之穀寄積於官官有宿積則¶
民無荒年矣(宿積子/智翻)秋七月己丑詔有司開倉賑貸聽¶
民出關就食(魏都平城郊畿之外/置關於要路以譏征)遣使者造籍分遣去¶
留所過給糧廪所至三長贍養之　柔然伏名敦可汗¶
殘暴(可從刋入/聲汗音寒)其臣侯醫垔石洛候數諫止之(垔伊真/翻數所)¶