收捕驗治燒鐵鉗灼强服之(張晏曰充捕巫蠱及夜祭/祀祝詛者令胡巫視鬼詐)¶
(以酒醊地令有處也師古曰捕夜祠及視鬼之人而充/遣巫汗染地上為祠祭之處以誣其人又以燒鐵或鉗)¶
(之或灼之强使之服鉗鑷也灼炙/也汙烏故翻鉗其炎翻强其兩翻)民轉相誣以巫蠱吏¶
輒劾以為大逆無道(劾户/槩翻)自京師三輔連及郡國坐而¶
死者前後數萬人是時上春秋髙疑左右皆為蠱祝詛¶
有與無莫敢訟其寃者充既知上意因胡巫檀何言宮¶
中有蠱氣不除之上終不差(差愈/也)上乃使充入宫至省¶
中壊御座掘地求蠱又使按道矦韓説御史章贛(師古/曰説)¶