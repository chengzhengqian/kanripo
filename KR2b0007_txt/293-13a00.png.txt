夷雜居劉言王逵舊將多驕横行逢壹以法治之無所¶
寛假衆怨懟且懼(治直之翻/懟直類翻)有大將與其黨十餘人謀¶
作亂行逢知之大會諸將於座中擒之數曰吾惡衣糲¶
食充實府庫正為汝曹(數所具翻責數也糲/盧達翻為于偽翻)何負而反¶
今日之會與汝訣也立撾殺之座上股栗行逢曰諸君¶
無罪皆宜自安樂飲而罷(撾則𤓰翻/樂音洛)行逢多計數善發¶
隱伏將卒有謀亂及叛亡者行逢必先覺擒殺之所部¶
凛然然性猜忍常散遣人密詗諸州事(詗古永翻/又翾正翻)其之¶