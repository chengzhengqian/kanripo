長史元顯和麗之子也(元麗見一百四十/六卷天監五年)舉兵與法僧¶
戰法僧擒之執其手命使共坐顯和不肯曰與翁皆出¶
皇家(元法僧陽平王熈之曽孫熈道武子也元麗小新/城之孫小新城景穆之子顯和麗之子也以族屬)¶
(長幼之次呼/法僧為翁)一朝以地外叛獨不畏良史乎法僧猶欲¶
慰諭之顯和曰我寧死為忠鬼不能生為叛臣乃殺之¶
上使散騎常侍朱异使於法僧以宣城太守元略為大¶
都督(元略來奔見上卷/四年使䟽吏翻)與将軍義興陳慶之胡龍牙成¶
景雋等将兵應接(将即/亮翻)　莫折天生軍於黑水(水經注/就水出)¶