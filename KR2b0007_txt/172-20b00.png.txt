馬出入外援不至衆皆震懼梁士彦忼慨自若(忼苦/朗翻)謂¶
將士曰死在今日吾為爾先於是勇烈齊奮呼聲動地¶
(呼火/故翻)無不一當百齊師少却(少詩/沼翻)乃令妻妾軍民婦女¶
晝夜脩城三日而就周主使齊王憲將兵六萬屯涑川¶
遥為平陽聲援齊人作地道攻平陽城陷十餘歩將士¶
乗勢欲入齊主敕且止召馮淑妃觀之淑妃粧㸃不時¶
至周人以木拒塞之(塞悉/則翻)城遂不下舊俗相傳晉州城¶
西石上有聖人跡淑妃欲往觀之齊主恐弩矢及橋乃¶