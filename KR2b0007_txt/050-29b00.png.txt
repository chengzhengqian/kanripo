忠上疏曰漢興舊事丞相所請靡有不聼今之三公雖¶
當其名而無其實選舉誅賞一由尚書尚書見任重於¶
三公陵遲以來其漸乆矣臣忠心常獨不安近以地震¶
䇿免司空陳褒今者災異復欲切讓三公(復扶/又翻)昔孝成¶
皇帝以妖星守心移咎丞相(事見三十三/卷綏和二年)卒不䝉上天¶
之福(卒子/恤翻)徒乖宋景之誠故知是非之分較然有歸矣¶
(分扶/問翻)又尚書决事多違故典罪法無例詆欺為先文慘¶
言醜有乖章憲宜責求其意割而勿聼上順國典下防¶