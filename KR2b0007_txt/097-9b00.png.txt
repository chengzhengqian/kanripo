既返相謂曰深源不起當如蒼生何(殷浩字/深源)尚鯤之子¶
也翼請浩為司馬詔除侍中安西軍司(軍司即/軍司馬)浩不應¶
翼遺浩書曰王夷甫立名非真雖云談道實長華競(遺/于)¶
(季翻長/知兩翻)明徳君子遇㑹處際(言遇風雲之㑹/處功名之際也)寧可然乎¶
浩猶不起殷羡為長沙相(相息/亮翻)在郡貪殘庾氷與翼書¶
屬之(屬之/欲翻)翼報曰殷君驕豪亦似由有佳兒(佳兒謂/浩也)弟¶
故小令物情容之(翼氷/弟也)大較江東之政以嫗喣豪彊常¶
為民蠧(嫗於具翻喣許具翻鄭/𤣥曰體曰嫗氣曰喣)時有行法輙施之寒劣¶