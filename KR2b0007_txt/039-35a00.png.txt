也(賢曰辦猶成也音蒲莧翻予據史記項梁曰使/公主某事不能辦即此意今人謂了事為辦事)敗必¶
不乆蕭王起坐曰卿失言我斬卿弇曰大王哀厚弇如¶
父子故敢披赤心蕭王曰我戲卿耳何以言之弇曰百¶
姓患苦王莽復思劉氏聞漢兵起莫不歡喜如去虎口¶
得歸慈母今更始為天子而諸將擅命於山東貴戚縱¶
横於都内(横户孟翻都/内謂長安)虜掠自恣元元叩心更思莽朝¶
(朝直/遥翻)是以知其必敗也公功名已著以義征伐天下可¶
傳檄而定也天下至重公可自取毋令它姓得之蕭王¶