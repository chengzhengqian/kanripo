等謀泄霸先因進軍圍廣陵　八月魏安康人黄衆寳¶
反攻魏興執太守柳檜進圍東梁州(梁置南梁州於西/城郡西魏改曰東)¶
(梁州西城古魏興郡治所魏收志後魏太延五年别置/魏興郡於上洛郡界帶陽亭縣屬洛州洛州後改為商)¶
(州/)令檜誘說城中(誘音酉說/式芮翻)檜不從而死檜虯之弟也¶
(柳虯桞慶之兄見二百五/十一卷武帝大同三年)太師泰遣王雄與驃騎大將¶
軍武川宇文虯討之(驃匹妙翻/騎竒寄翻)　武陵王紀舉兵由外¶
水東下以永豐侯撝為益州刺史守成都使其子宜都¶
王圓肅副之　九月甲戌司空南平王恪卒甲申以王¶