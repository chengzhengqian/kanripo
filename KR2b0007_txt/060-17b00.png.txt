(軍不利牙門旗竿軍之精也即周/禮司職云軍旅㑹同置旌門是也)餘衆皆走初兖州刺¶
史劉岱與紹瓚連和紹令妻子居岱所瓚亦遣從事范¶
方將騎助岱及瓚擊破紹軍語岱令遣紹妻子(語牛/倨翻)别¶
敕范方若岱不遣紹家將騎還吾定紹將加兵於岱岱¶
與官屬議連日不决聞東郡程昱有智謀召而問之昱¶
曰若棄紹近援而求瓚遠助此假人於越以救溺子之¶
説也(言勢不能相及也越人習水/故以為能救溺溺奴歴翻)夫公孫瓚非袁紹之¶
敵也今雖壞紹軍(壞音/怪)然終為紹所禽岱從之范方將¶