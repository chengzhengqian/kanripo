門延鈞遣樓船指揮使王仁達將水軍拒之仁達伏甲¶
舟中偽立白幟請降繼雄喜屏左右(幟昌志翻降戸江/翻屏必郢翻又卑)¶
(正/翻)登仁達舟慰撫之仁達斬繼雄梟首於西門延稟方¶
縱火攻城見之慟哭仁達因縱兵擊之衆潰左右以斛¶
舁延稟而走(斛槩量之器十斗為/斛舁音余又羊茹翻)甲辰追擒之延鈞見¶
之曰果煩老兄再下(王延稟此語見二百/七十五巻天成二年)延稟慙不能¶
對延鈞囚于别室遣使者如建州招撫其黨其黨殺使¶
者奉繼昇及弟繼倫奔吳越仁達延鈞從子也(為延鈞/忌仁達)¶