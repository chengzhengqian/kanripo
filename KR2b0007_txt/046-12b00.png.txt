(不罰則廢法/也卒讀曰猝)帝不從馬防等軍到冀布橋等圍南部都¶
尉於臨洮(前書隴西南部都尉治臨/洮賢曰即今岷洮二州地)防進擊破之斬首¶
虜四千餘人遂觧臨洮圍其衆皆降唯布橋等二萬餘¶
人屯望曲谷不下(酈道元註水經云望曲在臨/洮西南去龍桑城二百里)十二月¶
戊寅有星孛于紫宫(晉天文志中宫北極五星鉤陳六/星皆在紫宫中紫宫垣十五星其)¶
(西蕃七東蕃/八孛蒲内翻)　帝納竇勲女為貴人有寵(為後諸竇/竊權張本)貴¶
人母即東海恭王女沘陽公主也(沘音/比)　第五倫上疏¶
曰光武承王莽之餘頗以嚴猛為政後代因之遂成風¶