等未至南詔相繼卒於道中(去年五月辛讜使賈/宏使南詔卒子恤翻)從者¶
死亦大半(從才/用翻)時辛讜已病風痺(痺必至翻脚/冷濕病也)召攝巡¶
官徐雲䖍執其手曰讜已奏朝廷𤼵使入南詔而使者¶
相繼物故奈何(使䟽吏/翻下同)吾子既仕則思狥國能為此行¶
乎讜恨風痺不能拜耳因嗚咽流涕雲䖍曰士為知己¶
死(古語云士為知己者死女/為恱己者容為于偽翻)明公見辟恨無以報徳敢¶
不承命讜喜厚具資裝而遣之(史言辛讜垂/死不忘國事)二月丙寅¶
雲䖍至善闡城驃信見大使抗禮受副使已下拜己巳¶