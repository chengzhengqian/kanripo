(作亂闗洛路阻漕運泝江入/漢抵梁洋故汴渠堙廢不治)三月已酉以太子賔客劉¶
晏為河南江淮以東轉運使議開汴水庚戍又命晏與¶
諸道節度使均節賦役聽便宜行畢以聞時兵火之後¶
中外艱食關中米斗千錢百姓挼穗以給禁軍(挼奴/禾翻)宫¶
厨無兼時之積(宫厨所以奉上/及宫中食膳)晏乃疏浚汴水遺元載¶
書具陳漕運利病(時元載為相故遺書/言漕運事遺唯季翻)令中外相應自¶
是每歲運米數十萬石以給闗中唐世推漕運之能者¶
推晏為首後來者皆遵其法度云　甲子盛王琦薨(琦/𤣥)¶