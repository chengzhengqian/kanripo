不歸心悦服且河濟天下之要地也(禹貢兖州之域孔/安國曰東南據濟)¶
(西北距河/濟子禮翻)今雖殘壞猶易以自保(易以/豉翻)是亦將軍之關¶
中河内也不可以不先定今已破李封薛蘭若分兵東¶
擊陳宫宫必不敢西顧以其間收熟麥約食畜榖一舉¶
而布可破也破布然後南結揚州(謂結劉/繇也)共討袁術以¶
臨淮泗若舎布而東(舎讀/作捨)多留兵則不足用少留兵則¶
民皆保城不得樵采布乘虛冦暴民心益危唯甄城范¶
衛可全(衛謂濮陽杜預曰濮/陽古衛地甄當作鄄)其餘非己之有是無兖州¶