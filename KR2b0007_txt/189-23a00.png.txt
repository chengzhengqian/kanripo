(洺彌并翻將即亮翻下/同使䟽吏翻横户孟翻)唐官吏以法繩之或加捶撻(捶/止)¶
(橤/翻)建徳故將皆驚懼不安高雅賢王小胡家在洺州欲¶
竊其家以逃官吏捕之雅賢等亡命至貝州(貝州隋志/之清河郡)¶
㑹上徴建徳故將范願董康買曹湛及雅賢等於是願¶
等相謂曰王世充以洛陽降唐(降户/江翻)其將相大臣叚逹¶
單雄信等皆夷滅(相息亮翻/單慈淺翻)吾屬至長安必不免矣吾¶
屬自十年以來身經百戰當死久矣今何惜餘生不以¶
之立事且夏王得淮安王遇以客禮(見一百八十七巻/二年十月夏户雅)¶