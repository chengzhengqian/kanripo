　十一月甲子朔冬至上祀南郊時戊寅厯以癸亥為¶
朔(行戊寅厯見一百八/十七卷武徳三年)宣義郎李淳風表稱古厯分日¶
起於子半今歲甲子朔旦冬至而故太史令傅仁均減¶
餘稍多子初為朔遂差三刻用乖天正請更加考定衆¶
議以仁均定朔㣲差淳風推校精密請如淳風議從之¶
　丁卯禮官奏請加髙袓父母服齊衰五月嫡子婦服¶
朞嫂叔弟妻夫兄舅皆服小功從之(按新志髙袓作曽/祖舊服齊衰三月)¶
(嫡子婦舊服大功衆子婦舊服小功今加衆子婦服大/功而嫂叔弟妻夫兄舅舊服緦者皆加服小功齊音咨)¶