久之不能得其要領(要讀/曰腰)因分遣副使使大宛康居大¶
月氏大夏安息身毒于闐及諸旁國烏孫發譯道送騫¶
還(宛於元翻氏音支身毒音捐篤/闐從賢翻師古曰道讀曰導)使數十人馬數十匹¶
隨騫報謝因令窺漢大小是嵗騫還到拜為大行後嵗¶
餘騫所遣使通大夏之屬者皆頗與其人俱來(晉灼曰/其國人)¶
於是西域始通於漢矣西域凡三十六國南北有大山¶
中央有河(西域始通於漢凡三十六國其後分置五十/餘國婼𦍑鄯善且末小宛精絶戎盧扞彌渠)¶
(勒皮山烏秅西夜蒲犂子合依耐無雷難兠罽賓烏弋/山離犂鞬條支安息大月氏大夏康居奄蔡大宛桃槐)¶