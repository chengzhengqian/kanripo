自樂此不為疲也(樂音/洛)雖以征伐濟大業及天下旣定¶
乃退功臣而進文吏明慎政體總攬權綱量時度力(量/音)¶
(良度徒/洛翻)舉無過事故能恢復前烈身致太平太尉趙憙¶
典䘮事時經王莽之亂舊典不存皇太子與諸王雜止¶
同席藩國官屬出入宫省(宫省即/宫禁也)與百僚無别(别彼/列翻)憙¶
正色横劒殿階扶下諸王以明尊卑奏遣謁者將䕶官¶
屬分止他縣諸王並令就邸(諸王國各/置邸洛陽)唯得朝晡入臨¶
(臨臨哭也力/鴆翻下同)整禮儀嚴門衛(賈公彦曰漢宫殿門毎門/皆使司馬二人守門比千)¶