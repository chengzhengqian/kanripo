陽位反易剛柔故地氣塞隔(塞悉則翻/處昌吕翻)而山變為災陛¶
下謂之慶山臣以為非慶也臣愚以為宜側身修德以¶
答天譴不然殃禍至矣太后怒流於嶺外後為六道使¶
所殺(六道使見後二百五卷/長夀二年使䟽吏翻)　突厥入冦左鷹揚衛大¶
將軍黑齒常之拒之至兩井遇突厥三千餘人見唐兵¶
皆下馬擐甲常之以二百餘騎衝之(擐音宦騎/奇寄翻)皆弃甲¶
走日暮突厥大至常之令營中然火東南又有火起虜¶
疑有兵相應遂夜遁　狄仁傑為寧州刺史右臺監察¶