將以衆寡不敵疑之張遼曰公逺征在外比救至彼破¶
我必矣(比必/寐翻)是以教指及其未合逆擊之折其盛勢以¶
安衆心然後可守也進等莫對遼怒曰成敗之機在此¶
一戰諸君若疑遼將獨决之(欲獨出/戰也)李典素與遼不睦¶
慨然曰此國家大事顧君計何如耳吾可以私憾而忘¶
公義乎請從君而出於是遼夜募敢從之士得八百人¶
椎牛犒饗(犒苦/到翻)明旦遼被甲持㦸先登陷陳殺數十人¶
斬二大將大呼自名(陳讀曰陣/呼火故翻)衝壘入至權麾下權大¶