此安邊保塞之長計也若婆羅門能收離聚散復興其¶
國者(復扶/又翻)漸令北轉徙度流沙則是我之外藩髙車勍¶
敵(勍渠/京翻)西北之虞可以無慮如其姦回反覆不過為逋¶
逃之冦於我何損哉朝議是之(朝直/遥翻)九月柔然可汗俟¶
匿伐詣懐朔鎮請兵且迎阿那瓌俟匿伐阿那瓌之兄¶
也　冬十月録尚書事髙陽王雍等奏懐朔鎮北吐若¶
奚泉原野平沃請置阿那瓌於吐若奚泉(吐若奚泉在/懐朔鎮北無)¶
(結山/下)婆羅門於故西海郡令各帥部落收集離散阿那¶