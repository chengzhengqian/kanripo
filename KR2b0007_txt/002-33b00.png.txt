三十九年秦伐魏圍焦曲沃(班志𢎞農郡陜縣有焦城/左傳所謂晉與秦焦瑕者)¶
(也括地志焦在陜城東百步曲沃在陜西南三十二里/因曲沃水為名酈道元曰按春秋文公十三年晉侯使)¶
(詹嘉處瑕守桃林之塞以備秦時以曲沃之官守之故/曲沃之名遂為積古之傳宋白曰焦古焦國括地志焦)¶
(城在焦城東北百步因/焦水為名周同姓所封)魏人少梁河西地於秦(少詩照/翻二十)¶
(九年魏已使使獻河西/於秦以和今乃入其地)¶
四十年秦伐魏度河取汾隂皮氏(班志汾隂縣屬河東/郡皮氏縣故耿國晉)¶
(獻公以封趙夙者也亦屬河東郡括地志汾隂故城在/蒲州汾隂縣北九里皮氏故城在絳州龍門縣西百八)¶
(十/步)抜焦　楚威王薨子懷王槐立(諡法慈仁短折曰懷/又懷思也槐乎乖翻)¶