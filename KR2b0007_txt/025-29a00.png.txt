(陽國有陽都縣恩澤矦表博陽矦食邑於汝南郡之南/頓縣平臺屬常山郡博望屬南陽郡樂成矦食邑於南)¶
(陽之/平氏)賀有孤孫霸年七歲拜為散騎中郎將賜爵關内¶
矦(散悉亶翻/騎竒寄翻)故人下至郡邸獄復作(師古曰復/扶目翻)甞有阿¶
保之功者皆受官禄田宅財物各以恩深淺報之吉臨¶
當封病上憂其不起將使人就加印紼而封之及其生¶
存也(應劭曰吉時疾不能起欲如君視疾加朝服/拖紳就封之也師古曰紼繫印之組也音弗)太子¶
太傅夏矦勝曰此未死也臣聞有隂徳者必饗其樂以¶
及子孫(樂音/洛)今吉未獲報而疾甚非其死疾也後病果¶