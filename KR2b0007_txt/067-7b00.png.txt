安也須天下都定各反桑梓(都定猶言皆定也桑梓謂/其故郷祖父之所樹者詩)¶
(云維桑與梓/必恭敬止)歸耕本土乃其宜耳益州人民初罹兵革¶
田宅皆可歸還令安居復業然後可役調(調徒/弔翻)得其歡¶
心不宜奪之以私所愛也備從之備之襲劉璋也留中¶
郎將南郡霍峻守葭萌城張魯遣楊昂誘峻求共守城¶
峻曰小人頭可得城不可得昂乃退後璋將扶禁向存¶
等帥萬餘人由閬水上(扶姓禁名帥讀曰率閬水即西/漢水禹貢所謂嶓冡導漾東流)¶
(為漢者也水經註漾水出隴西氐道縣嶓冡山謂之西/漢水東南至廣漢白水縣西又東南至葭萌縣又東南)¶