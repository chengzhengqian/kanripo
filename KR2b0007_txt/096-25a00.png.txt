四郡諸軍事假節鎮蕪湖(監工銜/翻下同)　趙王虎患貴戚豪¶
恣乃擢殿中御史李拒為御史中丞(曹魏之制蘭臺遣/二御史居殿中伺)¶
(察非法此殿中/御史之始也)特加親任中外肅然虎曰朕聞良臣如¶
猛虎高步曠野而豺狼避路信哉虎以撫軍將軍李農¶
為使持節監遼西北平諸軍事征東將軍營州牧鎮令¶
支(趙置營州統遼西北平二郡使疏/吏翻令音鈴又郎定翻支音祁)農帥衆三萬與征¶
北大將軍張舉攻燕凡城(帥讀/曰率)燕王皝以榼盧城大恱¶
綰為禦難將軍(榼苦盍翻水經注曰渝水南流東屈與/一水㑹世名之曰㯼倫水姓譜恱姓傅)¶