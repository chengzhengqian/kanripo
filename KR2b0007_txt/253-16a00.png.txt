(亂之日為簡方等建節之日也新沙陀傳曰李克用既/殺段文楚諸校共丐克用為大同防禦留後不許𤼵諸)¶
(道兵進捕諸道不甚力而黄巢方引兵度江朝廷度未/能制乃赦之以國昌為大同軍防禦使國昌不受命詔)¶
(河東節度使崔彦昭幽州張公素共擊之無功据此則/是大同防禦使非節度使也薛居正五代史紀曰武皇)¶
(殺段文楚諸將列狀以聞請授武皇旄鉞朝廷不允徵/諸道兵以討之乾符五年黄巢度江其勢滋蔓天子乃)¶
(悟其事以武皇為大同軍節度使檢校工部尚書是克用/為大同軍節度使非國昌實録國昌傳及獻祖紀年録)¶
(舊唐本紀俱不言國昌為大同節度使獨實録於此言/之下五月又云國昌殺監軍不肻代必有所据葢國昌)¶
(父子俱不肻受代朝廷以為用國昌代克用必無違命/故徙國昌為大同軍節度使而以盧簡方鎮振武二人)¶
(竟不受命故簡方不得赴鎮而死/於嵐州國昌亦未嘗赴大同也)　詔以東都軍儲不¶