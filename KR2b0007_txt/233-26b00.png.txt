五年春二月丁亥韋臯遺異牟尋書稱回鶻屢請佐天¶
子共滅吐蕃王不早定計一旦爲回鶻所先(遺唯季翻/先悉薦翻)¶
則王累代功名虛棄矣且雲南久為吐蕃屈辱今不乗¶
此時依大國之勢以復怨雪恥後悔無及矣　戊戍以¶
横海留後程懷直爲滄州觀察使懷直請分弓高景城¶
爲景州(景城縣本屬滄州武德四年屬瀛州貞觀元年/屬滄州大歴七年屬瀛州横海盖因朱滔之敗)¶
(復得而有之後尋屬瀛州弓髙漢古縣魏晉/廢省隋置弓髙縣于漢鬲縣地唐屬滄州)仍請朝廷¶
除刺史上喜曰三十年無此事矣乃以員外郎徐伸為¶