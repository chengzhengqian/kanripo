守所謂無用之田也(左傳吳将伐齊子胥諫曰得志/於齊猶獲石田也無所用之)聞¶
賊屢以宿豫求易朐山若必如此持此無用之地復彼¶
舊有之疆兵役時解其利為大魏主将從之會昶敗遷¶
肇侍中肇明根之子也(游明根事魏太武及/孝文以耆宿見重)馬仙琕為¶
将能與士卒同勞逸所衣不過布帛所居無幃幕衾屏¶
飲食與厮養最下者同(将即亮翻衣於既翻厮息移翻/養養馬者音余亮翻韋昭曰析)¶
(薪為厮炊/烹為養)其在邊境常單身潛入敵境伺知壁壘村落¶
險要處(伺相/吏翻)所攻戰多捷士卒亦樂為之用(樂音洛為/于偽翻)¶