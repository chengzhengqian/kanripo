交州刺史遣武衛將軍武都王鑒前將軍張蚝帥步騎¶
二萬救之(蚝七吏翻帥讀/曰率騎竒寄翻)大司馬温遣淮南太守桓伊¶
南頓太守桓石䖍等撃鑒蚝於石橋(據桓温傳石橋在/肥水北守式又翻)¶
大破之秦兵退屯慎城(慎縣漢屬汝南郡晉分屬汝隂/郡唐廬州之慎縣則梁魏之閒)¶
(南梁郡之慎縣漢九江/逡遒縣之地非此慎城)伊宣之子也(桓宣佐祖逖拒祖/約守襄陽皆有功)¶
丁亥温拔壽春擒瑾及輔并其宗族送建康斬之　秦¶
王堅徙關東豪傑及雜夷十五萬户于關中處烏桓于¶
馮翊北地丁零翟斌于新安澠池(為翟斌乗秦亂起兵/張本處昌呂翻澠彌)¶