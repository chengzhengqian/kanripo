思綰問自全之計肅乃與判官程讓能説思綰曰(説式/芮翻)¶
公本與國家無嫌但懼罪耳今國家三道用兵俱未有¶
功(三道用兵謂郭威攻河中趙/暉攻鳯翔郭從義攻思綰也)若以此時翻然改圖朝¶
廷必喜自可不失富貴孰與坐而待斃乎思綰從之遣¶
使詣闕請降乙丑以思綰為華州留後(以為鎮國/軍留後)都指¶
揮使常彦卿為虢州刺史令便道之官(不使入朝所以/安其反側之心)¶
　吳越内牙都指揮使鈄淊胡進思之黨也(吳考異曰/  越備史)¶
(十國紀年鈄姓皆金旁斗按何氏姓苑元和姓纂皆無/此姓今按字書鈄音他口徒口二切皆云姓也余又按)¶