金吾大將軍冦彥卿入朝至天津橋有民不避道投諸¶
欄外而死(據歐史冦彥卿/傳民姓梁名現)彥卿自首於帝(首式/又翻)帝以彥¶
卿才幹有功久在左右命以私財遺死者家以贖罪(遺/唯)¶
(季/翻)御史司憲崔沂(唐高宗以御史大夫為大司憲葢以/御史執法之官故名之梁置御史司)¶
(憲旣曰御史復曰司憲/葢不考名官之義也)劾奏彥卿殺人闕下請論如灋¶
帝命彥卿分析(崔沂請依法論彥卿之罪帝欲寛之故/使分析分析者使彥卿置對分疎辯析)¶
(梁現致死之由劾/户㮣翻又户得翻)彥卿對令從者舉置欄外(從才/用翻)不意¶
誤死帝欲以過失論沂奏在灋以勢力使令為首下手¶