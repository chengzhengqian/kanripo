閉督郵府内屬縣無事(郡有五部督郵監屬縣閉之府/内者恐以伺察為功能侵擾屬)¶
(縣適以多/事故也)百姓安業九江舊多虎暴常募設檻穽(賢曰/檻為)¶
(機以捕獸穽/謂穿地陷之)而猶多傷害均下記屬縣曰夫江淮之有¶
猛獸猶北土之有雞豚也今為民害咎在殘吏而勞勤¶
張捕(張設也設為機穽以伺鳥獸曰張/裴炎猩猩銘所謂奴欲張我是也)非憂恤之本也¶
其務退姦貪思進忠善可一去檻穽(去𦍑/呂翻)除削課制其¶
後無復虎患(復扶/又翻)帝聞均名故任以樞機均謂人曰國¶
家喜文法亷吏以為足以止姦也(喜許/記翻)然文吏習為欺¶