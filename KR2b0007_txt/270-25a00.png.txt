陵廟號高祖　越主巖祀南郊大赦改國號曰漢　劉¶
信聞徐温之言大懼引兵還擊虔州先鋒始至虔兵皆¶
潰(果如徐/溫所料)譚全播奔雩都追執之(唐僖宗光啓元年譚/全播推盧光稠據虔)¶
(州中更二姓及全/播自為之而亡)吳以全播為右威衛將軍領百勝節¶
度使先是吳越王鏐常自虔州入貢至是道絶(吳越自/虔州道)¶
(入貢詳見上卷二年今虔州/入于吳故道絶先悉薦翻)始自海道出登萊抵大梁¶
(此即閩越入貢大梁水程也但吳越必/就許浦或定海就舟水程比閩為近耳)　初吳徐温自¶
以權重而位卑説吳王曰今大王與諸將皆為節度使¶