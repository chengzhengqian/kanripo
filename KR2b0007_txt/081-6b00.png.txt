十全必克何疑何慮而淹留不進此鄙州上下所以恨¶
恨也(此所謂恨恨悵/望不滿之意)渾不聽王濬自武昌順流徑趣建¶
業(趣七/喻翻)呉主遣遊擊將軍張象帥舟師萬人禦之象衆¶
望旗而降濬兵甲滿江旌旗燭天威埶甚盛呉人大懼¶
呉主之嬖臣岑昏以傾險諛佞致位九列(九列九/卿也)好興¶
功役(好呼/到翻)為衆患苦及晉兵將至殿中親近數百人叩¶
頭請於呉主曰北軍日近而兵不舉刃陛下將如之何¶
呉主曰何故對曰正坐岑昏耳呉主獨言若爾當以奴¶