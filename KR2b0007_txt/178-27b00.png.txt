(恤/翻)子元嗣立上使使拜元為上開府儀同三司襲爵遼¶
東公(使使疏吏/翻下同)元奉表謝恩因請封王上許之(自時隋/終以髙)¶
(麗為意後遂/以佳兵亡國)　吐谷渾大亂(吐從暾入/聲谷音浴)國人殺世伏立¶
其弟伏允為主遣使陳廢立之事并謝専命之罪且請¶
依俗尚主上從之自是朝貢歳至(朝直/遥翻)¶
十八年春二月甲辰上幸仁夀宫　髙麗王元帥靺鞨¶
之衆萬餘寇遼西(隋書靺鞨在髙麗之北凡有七種其/一號栗末部與髙麗接其二曰伯咄)¶
(部在栗末之北其三曰安車骨部在伯咄東北其四曰/拂涅部在伯咄東其五曰號室部在拂湼東其六曰黒)¶