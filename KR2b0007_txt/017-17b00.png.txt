北至池陽西至黄山(班志池陽縣屬馮翊黄/山宫名在扶風槐里縣)南獵長楊¶
東游宜春(長陽宫名水經注云槐里縣東有漏水出南/山赤谷東北逕長楊宫宫有長楊因名其地)¶
(在盭厔界師古曰宜春宫也在長安東南説者乃以為/在鄠非也在鄠者自是宜春觀在長安城西非東游也)¶
與左右能騎射者期諸殿門(期門之/號始此)常以夜出自稱平¶
陽侯(平陽侯曹夀尚帝/姊見尊寵故稱之)旦明入南山下射鹿豕狐兔(終/南)¶
(山横亘闗中南面西起秦隴東徹藍田凡雍岐郿鄠長/安萬年相去且八百里而連綿峙據其南者皆此一山)¶
(也射而/亦翻)馳騖禾稼之地民皆號呼罵詈(號户/髙翻)鄠杜令欲¶
執之(班志鄠縣屬扶風杜縣屬京/兆宣帝更為杜陵鄠音户)示以乗輿物乃得免¶