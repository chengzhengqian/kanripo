嘗出射雉(自曹魏以來人主率好/自出射雉射而亦翻)風雨驟至懷文與王¶
彧江智淵約相與諫㑹召入雉塲懷文曰風雨如此非¶
聖躬所宜冐彧曰懷文所啓宜從智淵未及言上注弩¶
作色曰卿欲效顔竣邪何以恒知人事(恒戸/登翻)又曰顔竣¶
小子恨不先鞭其靣每上燕集在坐者皆令沉醉(坐徂/卧翻)¶
(沉持/林翻)嘲謔無度(謔迄/却翻)懷文素不飲酒又不好戲調(好呼/到翻)¶
(調田/聊翻)上謂故欲異已謝莊嘗戒懷文曰卿每與人異亦¶
何可久懷文曰吾少來如此(少詩/照翻)豈可一朝而變非欲¶