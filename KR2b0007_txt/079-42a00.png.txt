茍無其時雖復大聖亦宜養威自保不可輕動也今不¶
務力農富國審官任能明黜陟任刑賞訓諸司以德(諸/司)¶
(謂百執事之/人有司存者)撫百姓以仁而聽諸将徇名窮兵黷武動¶
費萬計士卒彫瘁(瘁秦/醉翻)宼不為衰而我已大病矣今爭¶
帝王之資而昧十百之利此人臣之姦便非國家之良¶
䇿也昔齊魯三戰魯人再克而亡不旋踵何則大小之¶
埶異也(祖張儀説齊湣王/之言而畧變其文)况今師所克獲不補所䘮乎¶
吳主不從(䘮息/浪翻)羊祜不附結中朝權貴(朝直/遥翻)荀勗馮紞¶