留觀變有自汴州出者言於晉曰不可入晉不對遂行¶
惟恭以晉來之速不及謀晉去城十餘里惟恭乃帥諸¶
將出迎(帥讀/曰率)晉命惟恭勿下馬氣色甚和惟恭差自安¶
既入仍委惟恭以軍政初劉𤣥佐増汴州兵至十萬遇¶
之厚李萬榮鄧惟恭每加厚焉士卒驕不能禦(禦一/作御)乃¶
置腹心之士幕於公庭廡下挾弓執劒以備之時勞賜¶
酒肉(廡音武勞/力到翻)晉至之明日悉罷之(董晉之意以謂此/士前帥之腹心吾)¶
(新來為帥若亦恃為腹心不足為吾衛而適足/以生變罷之則待諸軍如一且示無所猜間)　戊戌¶