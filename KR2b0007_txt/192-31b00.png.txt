黄門侍郎王珪曰開皇十四年大旱隋文帝不許賑給¶
而令百姓就食山東比至末年(賑津忍翻比/必利翻及也)天下儲積¶
可供五十年煬帝恃其富饒侈心無厭(厭於/鹽翻)卒亡天下¶
(卒子恤/翻下同)但使倉廪之積足以備凶年其餘何用哉　二¶
月上謂侍臣曰人言天子至尊無所畏憚朕則不然上¶
畏皇天之監臨下憚羣臣之瞻仰兢兢業業猶恐不合¶
天意未副人望魏徴曰此誠致治之要(治直吏/翻下同)願陛下¶
慎終如始則善矣　上謂房𤣥齡等曰為政莫若至公¶