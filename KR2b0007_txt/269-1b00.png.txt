景仁引兵乘之將及於隘(隘烏介翻險/狹之處為隘)吳吏士皆失色¶
左驍衛大將軍宛丘陳紹援槍大呼(援于元翻/呼火故翻)曰誘敵¶
太深可以進矣(誘音/酉)躍馬還鬭衆隨之梁兵乃退温拊¶
其背曰非子之智勇吾幾困矣(幾居/依翻)賜之金帛紹悉以¶
分麾下吳兵旣集復戰於霍丘梁兵大敗王景仁以數¶
騎殿吳人不敢逼(殿丁練翻王景仁本吳之名/將吳人素畏之故不敢逼)梁之渡¶
淮而南也表其可涉之津(立表以/記淺)霍丘守將朱景浮表¶
於木徙置深淵(朱景霍丘土豪也吳用以為將守霍丘/浮表於木者徙梁所立之表其下接之)¶