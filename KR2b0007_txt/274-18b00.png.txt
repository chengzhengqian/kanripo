驍鋭指揮使平恩李延厚戍成都(為諸將在蜀卒為/孟知祥効死張本)¶
甲申繼岌發成都命李紹琛帥萬二千人為後軍行¶
止常差中軍一舍(三十里為一舍差後於中/軍三十里也帥讀曰率)　二月¶
己丑朔以宣徽南院使李紹宏為樞密使(代郭崇/韜也)¶
魏博指揮使楊仁晸(晸知/領翻)將所部兵戍瓦橋(將即/亮翻)踰¶
年代歸至貝州以鄴都空虛恐兵至為變敕留屯貝¶
州時天下莫知郭崇韜之罪民間譌言云崇韜殺繼¶
岌自王於蜀(王于/况翻)故族其家朱友謙子建徽為澶州¶