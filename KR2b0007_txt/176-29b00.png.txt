人施文慶委以政事蕭摩訶任蠻奴為大將皆一夫之¶
用耳三也(任蠻奴/即任忠)我有道而大彼無徳而小量其甲士¶
不過十萬(量音/良)西自巫峽東至滄海分之則勢懸而力¶
弱聚之則守此而失彼四也席卷之勢事在不疑(卷讀/曰捲)¶
熲忻然曰得君言成敗之理令人豁然本以才學相期¶
不意籌略乃爾(爾猶言/如此也)秦王俊督諸軍屯漢口為上流¶
節度詔以散騎常侍周羅㬋都督巴峽縁江諸軍事以¶
拒之(散悉亶翻/騎竒寄翻)楊素引舟師下三峽軍至流頭灘將軍¶