復闗咨於鸞(復扶/又翻)是時蕭諶蕭坦之握兵權左僕射王¶
晏摠尚書事諶密召諸王典籖約語之不許諸王外接¶
人物(約語者約束而/語之語牛倨翻)諶親要日久衆皆憚而從之鸞以¶
其謀告王晏晏聞之響應又告丹陽尹徐孝嗣孝嗣亦¶
從之驃騎錄事南陽樂豫謂孝嗣曰外𫝊籍籍似有伊¶
周之事君䝉武帝殊常之恩荷託付之重(徐孝嗣為王/儉所薦武帝)¶
(擢而用之遺詔託以尚書衆事/驃匹妙翻騎竒寄翻荷下可翻)恐不得同人此舉人笑¶
褚公至今齒冷(謂褚淵也笑則/啓齒故云齒冷)孝嗣心然之而不能從¶