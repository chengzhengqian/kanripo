罪應重辟者(陳讀曰陣/辟毗亦翻)皆先上須報(光上其罪狀待報/乃行刑此漢法也)¶
(上時/掌翻)違犯者以殺人論　五月丙子詔曰自今刺史守¶
宰動民興軍皆須手詔施行惟邊隅外警及姦舋内發¶
變起倉猝者不從此例(舋許/覲翻)　戊辰以左民尚書蔡興¶
宗(曹魏置左/民尚書)左衛將軍袁粲為吏部尚書粲淑之兄子¶
也(袁淑死於元/凶劭之難)上好狎侮羣臣(好呼/報翻)自太宰義恭以下¶
不免穢辱常呼金紫光禄大夫王𤣥謨為老傖(江南人/呼中州)¶
(人為傖王𤣥謨太原人也/故呼之為老傖傖助庚翻)僕射劉秀之為老慳顔師伯¶