(重設賞格告者依格/給賞而罪其隱沒者)上喜曰卿策甚長然立法太寛恐所¶
得無幾對曰兹事臣固熟思之寛則獲多而速急則獲¶
少而遲盖以寛則人喜於免罪而樂輸(少始沼翻/樂音洛)急則¶
競為蔽匿非推鞫不能得其實財不足濟今日之急而¶
皆入於姦吏矣上曰善以度支員外郎元友直爲河南¶
江淮南句勘兩税錢帛使(度徒洛翻句音/勾使疏吏翻)初河隴既沒¶
於吐蕃(代宗初年河隴陷/沒吐從暾入聲)自天寳以來安西北庭奏事¶
及西域使人在長安者歸路既絶人馬皆仰給於鴻臚¶