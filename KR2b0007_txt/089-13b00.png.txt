莫含於劉琨(姓譜莫姓楚/莫敖之後)琨遣之含不欲行琨曰以并¶
州單弱吾之不材而能自存於胡羯之間者代王之力¶
也吾傾身竭貲以長子為質而奉之者庶㡬為朝廷雪¶
大恥也(琨以長子遵質於猗盧/長知兩翻㡬居希翻)卿欲為忠臣奈何惜共¶
事之小誠而㤀狥國之大節乎徃事代王為之腹心乃¶
一州之所賴也含遂行猗盧甚重之常與參大計猗盧¶
用灋嚴國人犯灋者或舉部就誅老㓜相攜而行人問¶
何之曰徃就死無一人敢逃匿者　王敦遣陶侃甘卓¶