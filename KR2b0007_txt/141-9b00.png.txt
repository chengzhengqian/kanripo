敗之(此謂去年沙堨之/敗也擊敗補邁翻)魏主怒以南陽小郡志必㓕之¶
遂引兵向襄陽彭城王勰等三十六軍前後相繼衆號¶
百萬吹脣沸地(吹脣者以齒齧脣作氣吹之其聲如鷹/隼其下者以指夾脣吹之然後有聲謂)¶
(之嘯/指)辛丑魏主畱諸將攻赭陽自引兵南下癸夘至宛¶
夜襲其郛克之(宛於元翻郛芳無/翻城之外郭曰郛)房伯玉嬰内城拒守¶
魏主遣中書舎人孫延景(公考異曰齊書作/  孫雲今從魏書)謂伯玉曰¶
我今蕩壹六合非如曏時冬來春去不有所克終不還¶
北卿此城當我六龍之首(易曰時乘六龍以/御天人君之象也)無容不先¶