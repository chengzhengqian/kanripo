遂定(史言馬燧張延/賞以私隙誤國)延賞數言晟不宜久典兵(數所/角翻)請¶
以鄭雲逵代之上曰當令自擇代者(令力/丁翻)乃謂晟曰朕¶
以百姓之故與吐蕃和親决矣大臣既與吐蕃有怨不¶
可復之鳳翔(帝敬禮李晟謂之大臣之徃也史言帝忌/李晟因吐蕃請和將相有隙而奪其兵柄)¶
宜留朝廷朝夕輔朕自擇一人可代鳳翔者晟薦都虞¶
候邢君牙君牙樂壽人也(樂壽本漢河間樂城縣故城/在今縣東南十六里後魏移)¶
(縣近古樂壽亭因改為樂壽唐/初屬瀛州永㤗中度屬深州)丙午以君牙為鳳翔尹¶
兼團練使丁未加晟太尉中書令勲封如故(勲上柱國/封西平王)¶