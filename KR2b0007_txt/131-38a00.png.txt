數行以相慰引(慰者安其心引者引/使歸順行户剛翻)今直中書為詔彼¶
必疑謂非真非所以速清方難也(難乃旦翻方難/謂一方之難)不從¶
琰得詔謂劉勔詐為之不敢降(降户江/翻下同)杜叔寳閉絶尋¶
陽敗問有傳者即殺之守備益固凡有降者上輒送壽¶
陽城下使與城中人語由是衆情離沮(沮在/吕翻)琰欲請降¶
於魏主簿譙郡夏侯詳説琰曰(説輸芮/翻下同)今日之舉本効¶
忠節若社稷有奉便當歸身朝廷何可北靣左衽乎且¶
今魏軍近在淮次(謂西河公石在/汝南之軍也)官軍未測吾之去就¶