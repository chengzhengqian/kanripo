為方陳騎在其内(此古法也雖衛青劉裕未之能易也/所謂先為不可勝以待敵之可勝者)¶
(也先悉薦翻騎/竒寄翻下同)素曰此乃自固之道未足以取勝也于¶
是悉除舊法令諸軍為騎陳逹頭聞之大喜曰天賜我¶
也下馬仰天而拜帥騎兵十餘萬直前上儀同三司周¶
羅&KR0008;曰賊陳未整請擊之帥精騎逆戰素以大兵繼之¶
突厥大敗逹頭被重創而遁殺傷不可勝計其衆號哭¶
而去(魏舒毁車崇卒以敗狄楊素除戎車為騎陳以破/突厥皆鼔儳而勝耳帥讀曰率勝音升號户髙翻)¶
　六月丁酉以豫章王暕為内史令(暕古/限翻)　宜陽公王¶