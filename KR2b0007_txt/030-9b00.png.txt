(云尚書四人為四曹常侍尚書主丞相御史事二千石/尚書主刺史二千石事户曹尚書主庶人上書事主客)¶
(尚書主外國事帝置五/人有三公曹主斷獄事)　三月甲申以左将軍樂昌侯¶
王商為丞相　夏上悉召前所舉直言之士詣白虎殿¶
對䇿(師古曰此殿/在未央宮)是時上委政王鳳議者多歸咎焉谷¶
永知鳳方見柄用(師古曰柄用言任/用之授以權也)隂欲自託乃曰方¶
今四夷賔服皆為臣妾北無葷粥冒頓之患(葷許云翻/師古曰粥)¶
(音弋六翻太史公曰唐虞以上有葷粥孟子/曰太王事獯粥冒頓為患見髙恵呂后紀)南無趙佗¶
呂嘉之難(趙佗見髙恵呂后孝文紀/呂嘉見孝武紀難乃旦翻)三垂晏然靡有兵¶