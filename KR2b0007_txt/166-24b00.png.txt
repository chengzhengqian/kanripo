飯婫以鴨肉數臠(婫公渾翻以鴨内蓋飯上曰婫今江/東人猶謂以物䝉頭曰婫臠力兖翻)¶
乙卯未明蓐食比曉(比必/利翻)霸先帥麾下出幕府山侯安¶
都謂其部將蕭摩訶曰卿驍勇有名千聞不如一見(帥/讀)¶
(曰率將即亮/翻驍堅堯翻)摩訶對曰今日令公見之及戰安都墜馬¶
齊人圍之摩訶單騎大呼直衝齊軍齊軍披靡安都乃¶
免(騎竒寄翻呼火/故翻披普彼翻)霸先與吳明徹沈泰等衆軍首尾齊¶
舉縱兵大戰安都自白下引兵横出其後齊師大潰斬¶
獲數千人相蹂踐而死者不可勝計(蹂人九翻踐慈/演翻勝音升)生¶