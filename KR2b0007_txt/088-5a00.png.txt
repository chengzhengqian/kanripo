漢王聰封其子敷為渤海王驥為濟南王鸞為燕王鴻¶
為楚王勱為齊王(勱音/邁)權為秦王操為魏王持為趙王¶
　聰以魚蟹不供斬左都水使者襄陵王攄(襄陵縣漢/屬河東郡)¶
(晉屬平陽郡觀後所謂亟斬王/公則攄亦劉氏也攄抽居翻)作温明徽光二殿未成¶
斬將作大匠望都公靳陵觀漁於汾水昏夜不歸中軍¶
大將軍王彰諌曰比觀陛下所為臣實痛心疾首(比毗/至翻)¶
今愚民歸漢之志未專思晉之心猶盛劉琨咫尺刺客¶
縱横(謂平陽去晉陽不/逺也縱子容翻)帝王輕出一夫敵耳願陛下改¶