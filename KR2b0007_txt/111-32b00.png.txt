不得去利鹿孤曰彼窮来歸我而逆疑其心何以勸來¶
者俱延利鹿孤之弟也秦兵既退南羌梁戈等密招乾¶
歸乾歸将應之其臣屋引阿洛以告晉興太守隂暢暢¶
馳白利鹿孤利鹿孤遣其弟吐雷帥騎三千屯捫天嶺¶
(捫天嶺在/允吾東南)乾歸懼為利鹿孤所殺謂其太子熾磐曰(熾/昌)¶
(志/翻)吾父子居此必不為利鹿孤所容今姚氏方强吾將¶
歸之若盡室俱行必為追騎所及吾以汝兄弟及汝母¶
為質(質音/致)彼必不疑吾在長安彼終不敢害汝也乃送¶