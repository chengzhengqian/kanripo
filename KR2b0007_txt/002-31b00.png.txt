(謂衞陽晉之道也史記正義曰陽晉故城在曹州乘氏/縣西北三十七里班志亢父縣屬東平國又括地志亢)¶
(父故城在兖州任城縣南五十一里亢音抗又音剛父/音甫説文軌車轍也顔師古曰車併行為方軌騎奇寄)¶
(翻比毘義翻次也行户剛翻列也/凡行列之行皆同音車併讀曰並)百人守險千人不敢¶
過也秦雖欲深入則狼顧恐韓魏之議其後也(爾雅翼/狼猛而)¶
(敏給能自顧其後蓋狼行而屢/顧恐人掎其後故也掎居綺翻)是故恫疑虛喝驕矜而¶
不敢進(恫他紅翻恐懼貌高誘曰虛喝喘息懼貌劉氏/曰秦自疑懼虛作恐猲之辭以脅韓魏也史記)¶
(正義曰言秦雖至亢父猶恐懼狼顧虛作喝罵驕/溢矜誇而不敢進伐齊喝呼葛翻亦作猲音同)則秦¶
之不能害齊亦明矣夫不深料秦之無奈齊何而欲西¶