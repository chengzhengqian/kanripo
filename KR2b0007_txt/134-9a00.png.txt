事官便應作孝子豈復得出入狡獪(復扶又翻下無復/誰復同狡古巧翻)¶
(獪古外翻江南人/謂小兒戲為狡獪)帝曰汝語大有理乃止六月甲戌有¶
告散騎常侍杜㓜文司徒左長史沈勃游擊將軍孫超¶
之與阮佃夫同謀者帝登帥衛士自掩三家悉誅之(登/登)¶
(時也登時猶言即時也散悉亶翻騎竒寄翻帥讀曰率/  考異曰南史曰孝武二十八子太宗殺其十六餘皆)¶
(帝殺之按宋書孝武諸子十人早卒二人為景和/所殺餘皆太宗殺之無及蒼梧時者南史誤也)刳解¶
臠割嬰孩不免沈勃時居䘮在廬(廬倚廬也禮居䘮者/居倚廬寢苫枕塊孟)¶
(康註曰倚廬倚墻至地而為之無楣柱孔頴達曰居倚/廬者謂於中門之外東墻下倚木為廬又說曰凡非適)¶