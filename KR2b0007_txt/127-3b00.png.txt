帝曰卿可謂能斷大事然此事至重不可不慇懃三思¶
且彭城始亡(彭城王義康死見上卷二十/八年三息暫翻又音如字)人將謂我無¶
復慈愛之道(復扶/又翻)僧綽曰臣恐千載之後言陛下惟能¶
裁弟不能裁兒帝黙然江湛同侍坐(坐徂/卧翻)出閣謂僧綽¶
曰卿向言將不太傷切直僧綽曰弟亦恨君不直(僧綽/年少)¶
(於湛故自/稱為弟)鑠自壽陽入朝既至失㫖帝欲立宏嫌其非¶
次(建平王宏之齒末也於/兄弟長㓜之序為非次)是以議久不决毎夜與湛之¶
屏人語或連日累夕常使湛之自秉燭繞壁檢行慮有¶