乃使韓範聘于秦稱藩奉表慕容凝言於興曰燕王得¶
其母妻不可復臣宜先使送伎興乃謂範曰朕歸燕王¶
家屬必矣然今天時尚熱當俟秋凉八月秦使貟外散¶
騎常侍韋宗聘於燕超與羣臣議見宗之禮張華曰陛¶
下前既奉表今宜北面受詔封逞曰大燕七聖重光(自/廆)¶
(皝雋暐至垂徳超/凡七主重直龍翻)奈何一旦為豎子屈節超曰吾為太¶
后屈願諸君勿復言(為于偽翻/復扶又翻)遂北面受詔　毛修之¶
與漢嘉太守馮遷合兵擊楊承祖斬之修之欲進討譙¶