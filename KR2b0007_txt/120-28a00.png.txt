　大旱蝗左光祿大夫范泰上表曰婦人有三從之義¶
(婦人在室從父母既/嫁從夫夫死從子)無自專之道謝晦婦女猶在尚方¶
唯陛下留意有詔原之　魏主聞夏世祖殂諸子相圖¶
(謂倫璝昌/相殺也)國人不安欲伐之長孫嵩等皆曰彼若城守¶
以逸待勞大檀聞之乘虚入冦此危道也崔浩曰往年¶
以來熒惑再守羽林鉤已而行其占秦亡(事見一百十/七卷晉安帝)¶
(義熈十/一年)今年五星并出東方利以西伐天人相應不可¶
失也嵩固争之帝大怒責嵩在官貪汚命武士頓辱之¶