庶人絶屬籍徙付安成郡以寧朔將軍沈邵為安成相¶
領兵防守(相息/亮翻)邵璞之兄也義康在安成讀書見淮南¶
厲王長事廢書歎曰自古有此我乃不知得罪為宜也¶
庚戌以前豫州刺史趙伯符為䕶軍將軍伯符孝穆皇¶
后之弟子也(髙祖母趙氏追諡孝/穆皇后后弟倫之)　初江左二郊無樂¶
宗廟雖有登歌亦無二舞是嵗南郊始設登歌(禮記郊/特牲曰)¶
(奠酬而工升歌發徳也歌者在上匏/竹在下貴人聲也二舞文舞武舞也)　魏安南平南府¶
移書兖州(安南平南/二將軍府)以南國僑置諸州多濫北境名號¶