潛通縦上表請桓謙於秦欲與之共擊劉裕秦王興以¶
問謙謙曰臣之累世著恩荆楚若得因巴蜀之資順流¶
東下士民必翕然響應興曰小水不容巨魚若縦之才¶
力自足辦事亦不假君以為鱗翼宜自求多福遂遣之¶
謙至成都虚懐引士縱疑之置於龍格使人守之(龍格/蓋即)¶
(今成都府廣都/縣龍爪灘之地)謙泣謂諸弟曰姚主之言神矣　秦王¶
興以秃髮傉檀外内多難(時傉檀軍諮祭酒梁裒輔國/司馬邊憲等謀反傉檀悉誅)¶
(之晉書載記曰傉檀外有陽武/之敗内有邊梁之亂難乃旦翻)欲因而取之使尚書郎¶