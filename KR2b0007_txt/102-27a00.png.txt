燕陳出入數四旁若無人所殺傷數百及日中燕兵大¶
敗俘斬五萬餘人乘勝追擊所殺及降者又十萬餘人¶
(降戸/江翻)評單騎走還鄴¶
　崔鴻曰鄧羌請郡將以撓法徇私也(撓奴教翻/又女巧翻)勒兵¶
　欲攻王猛無上也臨戰豫求司𨽻邀君也有此三者¶
　罪孰大焉猛能容其所短收其所長若馴猛虎馭悍¶
　馬以成大功詩曰采葑采菲無以下體(詩谷風之辭/毛氏曰葑須)¶
　(也菲芴也下體根莖也鄭氏曰此二菜者蔓菁與葍/之類也皆上下可食然而其根有美時有惡時采之)¶