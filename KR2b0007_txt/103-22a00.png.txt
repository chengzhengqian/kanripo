月遣弟子許龍如吳晨到海西公門稱太后密詔奉迎¶
興復公初欲從之納保母諫而止龍曰大事垂捷焉用¶
兒女子言乎(焉於/䖍翻)公曰我得罪于此幸蒙寛宥豈敢妄¶
動且太后有詔便應官屬來何獨使汝也汝必為亂因¶
叱左右縛之龍懼而走甲午悚帥衆三百人晨攻廣莫¶
門(廣莫門建康城北門/也帥讀曰率下同)詐稱海西公還由雲龍門突入¶
殿庭(雲龍門建/康宫門也)略取武庫甲仗門下吏士駭愕不知所¶
為(吏士守衛雲/龍門者也)游擊將軍毛安之聞難帥衆直入雲龍¶