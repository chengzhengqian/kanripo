置五經博士各一人廣開館宇招内後進於是以賀瑒¶
及平原明山賔吳興沈峻建平嚴植之補博士各主一¶
館館有數百生給其餼廩(瑒徒杏翻又音暢餼許既翻/鄭𤣥曰餼廩稍食也稍所教)¶
(翻/)其射䇿通明者即除為吏(漢書音義曰作簡䇿難問/列置案上在試者意投射)¶
(取而答之/謂之射䇿)朞年之間懐經負笈者雲會瑒循之𤣥孫也¶
(笈其劫翻又楚洽翻書箱也晉/氏南渡之初以賀循為儒宗)又選學生往會稽雲門¶
山從何𦙍受業(𦙍時隠雲門山今在會稽南三/十一里有雲門寺會工外翻)命𦙍選¶
門徒中經明行修者(行下/孟翻)具以名聞分遣博士祭酒巡¶