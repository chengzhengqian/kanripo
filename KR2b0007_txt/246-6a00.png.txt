中丞狄兼謩論之尤切至于涕泣給事中韋温曰陛下¶
惟一子不教陷之至是豈獨太子之過乎癸亥翰林學¶
士六人神䇿六軍軍使十六人復上表論之(復扶/又翻)上意¶
稍解是夕太子始得歸少陽院如京使王少華等(唐置/如京)¶
(使以武臣為之内職/也未知所職何事)及宦官宫人坐流死者數十人¶
義武節度使張璠在鎮十五年(穆宗長慶三年璠/代陳楚鎮義武)為幽¶
鎮所憚及有疾請入朝朝廷未及制置疾甚戒其子元¶
益舉族歸朝毋得效河北故事及薨軍中欲立元益觀¶