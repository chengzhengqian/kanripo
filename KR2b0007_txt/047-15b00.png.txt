(以史皇孫王夫/人足二十之數)書曰鑒于有殷(書召誥曰我不可不鑒/於有夏亦不可不鑒於)¶
(有/殷)可不慎哉　庚戌皇太后詔以故太尉鄧彪為太傅¶
賜爵闗内矦錄尚書事百官總己以聽竇憲以彪有義¶
讓先帝所敬(彪父邯封鄳鄉矦父卒彪/讓國於弟鳯顯宗髙其節)而仁厚委隨(賢/曰)¶
(委隨猶/順從也)故尊崇之其所施為輒外令彪奏内白太后事¶
無不從(王莽用孔光/之故智也)彪在位修身而已不能有所匡正¶
憲性果急睚眦之怨莫不報復(賢曰睚音語懈翻眦音/仕懈翻廣雅曰睚裂也)¶
(或謂裂眦/瞋目貎也)永平時謁者韓紆考劾憲父勲獄(勲下獄死/事見四十)¶