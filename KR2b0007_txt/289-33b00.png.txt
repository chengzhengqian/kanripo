(拔恒/之言)丙午希萼命内外巡檢侍衛指揮使劉賓禁止焚¶
掠丁未希萼自稱天策上將軍武安武平静江寧遠等¶
軍節度使(馬氏舊有此四鎮之地是/時寜遠巡屬已屬南漢)楚王(此皆父兄官/爵希萼未稟)¶
(命于中國/而自稱之)以希崇為節度副使判軍府事(為希崇殺/希萼張本)湖¶
南要職悉以朗人為之臠食李𢎞臯𢎞節唐昭𦙍楊滌¶
斬鄧懿文於市戊申希萼謂將吏曰希廣懦夫為左右¶
所制耳吾欲生之可乎諸將皆不對朱進忠嘗為希廣¶
所笞對曰大王三年血戰始得長沙(天福十二年希萼/希廣始爭國次年)¶