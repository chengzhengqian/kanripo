(吾音虞即虞丘氏史/記有楚相虞丘子)蜀人司馬相如平原東方朔(風俗/通曰)¶
(伏羲之後帝出乎震主/東方子孫為東方氏)吳人枚臯濟南終軍等(姓譜枚/姓出於)¶
(周官銜枚氏其後以官為姓風俗通六國有賢/人枚被終姓出於顓頊裔孫陸終濟子禮翻)並在左¶
右每令與大臣辨論中外相應以義理之文大臣數屈¶
焉然相如特以辭賦得幸朔臯不根持論好詼諧(言其/議論)¶
(無所根據好呼到翻詼/古囘翻李竒曰詼嘲也)上以俳優畜之(師古曰俳雜戲/也優調戲也左)¶
(傳曰少相狎長相優俳/優即今伶人調戲者)雖數賞賜終不任以事也(數所/角翻)¶
朔亦觀上顔色時時直諫有所補益是嵗上始為微行¶