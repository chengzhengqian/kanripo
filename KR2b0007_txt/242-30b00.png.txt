髙承簡斬其使者㝏遣兵二千攻之陷寧陵襄邑(宋州/西至)¶
(汴州二百八十五里寧陵州/西四十五里襄邑州西微北)宋州有三城賊已陷其南¶
城承簡保北二城與賊十餘戰癸丑忠武節度使李光¶
顔將兵二萬五千討李㝏屯尉氏(尉氏在汴州西/南許州東北)兖海¶
節度使曹華聞㝏作亂不俟詔即𤼵兵討之㝏遣兵三¶
千人攻宋州適至城下丙辰華逆擊破之丁巳李光顔¶
敗宣武兵於尉氏(敗補邁/翻下同)斬獲二千餘人八月辛酉大¶
理卿劉元鼎自吐蕃還(元鼎去年/使吐蕃)　甲子韓充入汴境¶