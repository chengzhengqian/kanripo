意撫循所部消難尚髙祖女(難乃旦翻齊主尊/其父歡廟號髙祖)情好不¶
睦公主訴之(好呼/到翻)上黨王渙之亡也鄴中大擾疑其赴¶
成臯(齊北豫州治虎/牢成臯之地也)消難從弟子瑞為尚書左丞(從才/用翻)¶
與御史中丞畢義雲有隙義雲遣御史張子階詣北豫¶
州采風聞先禁消難典籖家客等消難懼密令所親中¶
兵參軍裴藻託以私假(假居訝翻/休假也)間行入關請降於周¶
(間古莧翻下間/道同降戶江翻)三月甲午周遣柱國達奚武大將軍楊¶
忠帥騎士五千迎消難(帥讀曰率騎/奇寄翻下同)從間道馳入齊境¶