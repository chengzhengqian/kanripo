(十二人皆為中常侍言十常侍舉大數也縣讀曰懸常/考異曰范書宦者傳上列常侍十二人名而下云十)¶
(侍未/詳)遣使者布告天下可不須師旅而大冦自消帝以¶
鈞章示諸常侍皆免冠徒跣頓首乞自致雒陽詔獄並¶
出家財以助軍費有詔皆冠履視事如故帝怒鈞曰此¶
眞狂子也十常侍固當有一人善者不(不俯/九翻)御史承㫖¶
遂誣奏鈞學黄巾道收掠死獄中(掠音/亮)　庚子南陽黄巾¶
張曼成攻殺太守禇貢　帝問太尉楊賜以黄巾事賜¶
所對切直帝不悦夏四月賜坐冦賊免以太僕𢎞農鄧¶