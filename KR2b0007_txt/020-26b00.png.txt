(海常侯當食邑琅邪功/臣表臨蔡侯食邑河内)及越降将蒼梧王趙光等四人¶
皆為侯(趙光封隨桃侯史定封安道侯畢取封膫侯居/翁封湘城侯  考異曰凡此等封侯者年表皆)¶
(有月日為其先後難齊故/盡附於立功之處後倣此)　公孫卿候神河南言見仙¶
人跡緱氏城上(班志緱氏縣屬河南郡宋白曰漢緱氏/故城在今縣東南二十五里緱工侯翻)¶
春天子親幸緱氏城視跡問卿得毋效文成五利乎卿¶
曰仙者非有求人主人主者求之其道非寛假神不來¶
言神事如迂誕(師古曰迂回逺/也誕大言也)積以嵗月乃可致也上¶
信之於是郡國各除道繕治宫觀名山神祠以望幸焉¶