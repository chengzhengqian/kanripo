陽成餘户増封為四縣比鄧禹(賢曰冀初封襄邑縣襲/封乘氏更増以定陶陽)¶
(城是為四縣余謂陽城當作成/陽與定陶乘氏皆屬濟隂郡)賞賜金錢奴婢綵帛車¶
馬衣服甲第比霍光以殊元勲每朝㑹與三公絶席(賢/曰)¶
(絶席/别也)十日一入平尚書事宣布天下為萬世法冀猶以¶
所奏禮薄意不悦¶
二年春正月西域長史王敬為于窴所殺初西域長史¶
趙評在于窴病癰死(按西域傳評元嘉/元年死窴徒賢翻)評子迎喪道經¶
拘彌拘彌王成國與于窴王建素有隙謂評子曰于窴¶