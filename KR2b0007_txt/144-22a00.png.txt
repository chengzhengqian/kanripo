雖有暫勞姦盜永息丁酉詔𤼵畿内夫五萬人築之四¶
旬而罷　己亥魏立皇后于氏后征虜將軍勁之女勁¶
烈之弟也自祖父栗磾以來(于栗磾魏開國/功臣磾丁奚翻)累世貴盛¶
一皇后四贈公三領軍二尚書令三開國公　甲申東¶
昏矦以李居士為江州刺史冠軍將軍王珍國為雍州¶
刺史建安王寳寅為荆州刺史輔國將軍申胄監郢州¶
龍驤將軍扶風馬仙琕監豫州(冠古玩翻雍於用翻/驤思將翻琕部田翻)驍¶
騎將軍徐元稱監徐州軍事珍國廣之之子也(王廣之/歷事高)¶