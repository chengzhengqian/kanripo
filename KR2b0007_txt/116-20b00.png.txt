(七年秦令索稜守隴西以招/撫乞伏索昔各翻降戸江翻)熾磐以稜為太傅　夏王¶
勃勃大赦改元鳯翔以叱干阿利領將作大匠發嶺北¶
夷夏十萬人築都城於朔方水北黒水之南(水經注奢/延水又謂)¶
(之朔方水源出奢延縣西南赤沙阜東北流逕奢延縣/故城南赫連於是水之南築統萬城奢延水又東流黒)¶
(水入焉水出奢延縣黒澗東南歴沙陵注奢延水/統萬城唐為夏州定難節度使治所夏戸雅翻)勃勃¶
曰朕方統一天下君臨萬邦宜名新城曰統萬阿利性¶
巧而殘忍蒸土築城錐入一寸即殺作者而并築之勃¶
勃以為忠委任之凡造兵器成呈之工人必有死者射¶