處分語它日鄧州刺史薛𢎞宗入謝(鄧州京師東南/九百三十里)出¶
謂澳曰上處分本州事驚人澳詢之皆處分語中事也¶
(處昌吕翻/分扶問翻)澳在翰林上或遣中使宣㫖草詔事有不可¶
者澳輒曰兹事須降御札方敢施行淹留至旦上疏論¶
之上多從之　秋七月浙東軍亂逐觀察使李訥訥遜¶
之弟子也(李遜見二百三十九/卷憲宗元和十年)性卞急(杜預曰卞躁疾/也音皮彦翻)¶
遇將士不以禮故亂作　淮南饑民多流亡節度使杜¶
悰荒于遊宴政事不治上聞之甲午以門下侍郎同平¶