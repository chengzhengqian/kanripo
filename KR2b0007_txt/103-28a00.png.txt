以虓不遜屢請殺之堅待之彌厚周仲孫坐失守免官¶
桓冲以冠軍將軍毛虎生為益州刺史領建平太守(冠/古)¶
(玩/翻)以虎生子球為梓潼太守虎生與球伐秦至巴西以¶
糧乏退屯巴東　以侍中王坦之為中書令領丹楊尹¶
　是嵗鮮卑勃寒掠隴右(勃寒亦隴/西鮮卑也)秦王堅使乞伏司¶
繁討之勃寒請降遂使司繁鎮勇士川(勇士川即漢天/水勇士縣之地)¶
　有彗星出于尾箕長十餘丈(彗祥嵗翻又旋芮翻/又徐醉翻長直亮翻)經¶
太㣲掃東井自四月始見及秋冬不滅秦太史令張孟¶