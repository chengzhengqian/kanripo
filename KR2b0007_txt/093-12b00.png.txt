首建康敦黨悉平充子勁當坐誅鄉人錢舉匿之得免¶
其後勁竟滅吳氏有司發王敦瘞(瘞於/計翻)出尸焚其衣冠¶
跽而斬之(跽巨几/翻跪也)與沈充首同懸於南桁(南桁即/朱雀桁)郗鑒¶
言於帝曰前朝誅楊駿等(朝直/遙翻)皆先極官刑後聽私殯¶
臣以為王誅加於上私義行於下宜聽敦家收葬於義¶
為𢎞帝許之司徒導等皆以討敦功受封賞周撫與鄧¶
岳俱亡周光欲資給其兄而取岳撫怒曰我與伯山同¶
亡(鄧岳字/伯山)何不先斬我㑹岳至撫出門遥謂之曰何不¶