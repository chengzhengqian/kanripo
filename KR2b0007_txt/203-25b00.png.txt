李氏封崇諸武臣伯父忠於社稷反誣以辠戮及子孫¶
陛下所為如是臣實惜之陛下早宜復子明辟髙枕深¶
居則宗族可全不然天下一變不可復救矣(枕之任翻/復扶又翻)¶
太后怒曰胡白(胡何也白陳也/言何等陳白也)小子敢發此言命引出¶
伷先反顧曰今用臣言猶未晩如是者三太后命於朝¶
堂杖之一百長流瀼州(貞觀十二年李𢎞節遣欽州首/領寗師古尋劉方故道行逹交)¶
(趾開拓夷獠置瀼州取瀼水以名州也舊志曰瀼州無/兩京地里北至容州二百八十二里容州至京師五千)¶
(九百一十里至東都五千/四百八十五里瀼而章翻)炎之下獄也郎將姜嗣宗使¶