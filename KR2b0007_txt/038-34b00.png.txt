相見因具言讖文事與相約結定計議通欲以立秋材¶
官都試騎士日劫前隊大夫甄阜及屬正梁丘賜(莽改/南陽)¶
(曰前隊置大夫職如太守屬正職/如都尉師古曰隊音遂甄之人翻)因以號令大衆使軼¶
與秀歸舂陵舉兵以相應於是縯召諸豪桀計議曰王¶
莽暴虐百姓分崩今枯旱連年兵革並起此亦天亡之¶
時復髙祖之業定萬世之秋也(言定天下傳之/萬世此其時也)衆皆然¶
之於是分遣親客於諸縣起兵縯自發舂陵子弟諸家¶
子弟恐懼皆亡匿曰伯升殺我及見秀絳衣大冠(董巴/輿服)¶