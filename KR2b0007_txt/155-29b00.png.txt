待説弼曰今方同契闊(數所角翻説式芮翻詩擊鼓曰/死生契闊毛萇注曰契闊勤苦)¶
(也契苦/結翻)宜更割心前之血以盟衆弼從之大集部下披¶
胸令紹隆割之紹隆因推刃殺之(推吐/雷翻)傳首洛陽丙子¶
安東將軍辛永以建州降於安定王辛巳安定王至邙¶
山髙歡以安定王疎逺(章武王太洛文成之子獻文之/季弟也太洛生融融生安定王)¶
(於孝明帝緦麻親也故以為疎逺魏收書章武王太/洛景穆之子以彬為後彬子融審爾則愈疎逺矣)使¶
僕射魏蘭根慰諭洛邑且觀節閔帝之為人欲復奉之¶
(復扶/又翻)蘭根以帝神采髙明恐於後難制與髙乾兄弟及¶