三十二年韓申不害卒(卒子/恤翻)¶
三十三年宋太丘社亡(班志沛郡有太丘縣又志曰宋/太丘社亡周鼎淪没於泗水中)¶
(爾雅右陵太丘釋云謂丘之西有大阜者為太丘/也宋太丘社亡蓋依丘作社於時亡去咎證也)鄒人¶
孟軻見魏惠王(鄒春秋之邾國也班志鄒縣屬魯/國宋白曰淄州鄒平縣漢舊縣)王曰¶
叟(叟者尊老之/稱稱尺證翻)不逺千里而來亦有以利吾國乎孟子¶
曰君何必曰利仁義而已矣(不逺千里言不/以千里為逺也)君曰何以¶
利吾國大夫曰何以利吾家士庻人曰何以利吾身上¶
下交征利而國危矣未有仁而遺其親者也未有義而¶