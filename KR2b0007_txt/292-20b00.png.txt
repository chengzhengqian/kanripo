至成都請罪(皆以蹙國/䘮帥也)蜀主致書於帝請和自稱大蜀¶
皇帝帝怒其抗禮不答蜀主愈恐聚兵糧於劒門白帝¶
為守禦之備(守劒門以備北兵之自岐雍來者/守白帝以備北兵之泝峽而上者)募兵既¶
多用度不足始鑄鐵錢𣙜境内鐵器民甚苦之(𣙜古/岳翻)¶
唐主性和柔好文章而喜人佞已(好呼到翻/喜許記翻)由是諂諛¶
之臣多進用(諂諛之臣謂馮延己/兄弟魏岑陳覺等)政事日亂既克建州¶
破湖南(克建州見二百八十四卷晉開運二年/破湖南見二百九十卷太祖廣順二年)益驕有¶
吞天下之志李守貞慕容彦超之叛皆為之出師遙為¶