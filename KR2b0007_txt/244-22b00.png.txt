珍王誠薨(新書誠作諴/諴德宗子也)　乙亥昭義節度使劉從諫入¶
朝　丁未以前西川節度使李德裕為兵部尚書初李¶
宗閔與德裕有隙(事見二百四十一/卷穆宗長慶元年)及德裕還自西川¶
上注意甚厚朝夕且為相宗閔百方沮之不能京兆尹¶
杜悰(沮在呂翻/悰徂宗翻)宗閔黨也嘗詣宗閔見其有憂色曰得¶
非以大戎乎(兵部掌戎政尚書其長/也故悰隠語謂之大戎)宗閔曰然何以相¶
救悰曰悰有一䇿可平宿憾恐公不能用宗閔曰何如¶
悰曰德裕有文學而不由科第常用此為慊慊(慊苦簟/翻慊慊)¶