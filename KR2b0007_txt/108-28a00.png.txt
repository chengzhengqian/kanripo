艱難恐非濟世之才遼西高陽二王陛下之賢子宜擇¶
一人付以大業趙王麟姦詐彊愎(愎弼/力翻)異日必為國家¶
之患宜早圖之寳善事垂左右左右多譽之(譽音/余)故垂¶
以為賢謂段氏曰汝欲使我為晉獻公乎(晉獻公信驪/姬之䜛殺太)¶
(子申/生)段氏泣而退告其妹范陽王妃曰太子不才天下¶
所知吾為社稷言之(為于/偽翻)主上乃以吾為驪姬何其苦¶
哉觀太子必䘮社稷(䘮息/浪翻)范陽王有非常器度若燕祚¶
未盡其在王乎寳及麟聞而恨之乙丑寳使麟謂段氏¶