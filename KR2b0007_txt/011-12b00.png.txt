(譜丁本自姜姓齊太公/子諡丁公因以命氏)丁公引兵而還及項王滅丁公¶
謁見(見賢/遍翻)帝以丁公徇軍中(徇辭峻翻師/古曰行示也)曰丁公為項¶
王臣不忠使項王失天下者也遂斬之曰使後為人臣¶
無傚丁公也¶
　臣光曰高祖起豐沛以來罔羅豪桀招亡納叛亦已¶
　多矣及即帝位而丁公獨以不忠受戮何哉夫進取¶
　之與守成其勢不同當羣雄角逐之際民無定主來¶
　者受之固其宜也及貴為天子四海之内無不為臣¶