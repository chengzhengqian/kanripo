(東牟等郡南青州即東徐州魏主更名領東安東莞郡/魏先置荆州於上洛領上洛上庸魏興等郡太和十一)¶
(年改為洛州置荆州於穰城領南陽順陽/新野襄城等郡詔纂戎備將復南伐也)　十一月丁¶
卯詔罷世宗東田毁興光樓(東田見武帝紀興光樓/盖亦文惠太子所建)¶
己卯納太子妃禇氏大赦妃澄之女也(禇澄見一百三/十三卷宋蒼梧)¶
(王元徽/二年)　庚午魏主如委粟山定圜丘己卯帝引諸儒¶
議圜丘禮祕書令李彪建言魯人將有事於上帝必先¶
有事於泮宫(記禮器之言鄭𤣥/注曰泮宫郊學也)請前一日告廟從之甲¶
申魏主祀圜丘大赦　十二月乙未朔魏主見羣臣於¶