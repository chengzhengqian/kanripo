虞侯來正謀叛經畧使宋涯捕斬之初忠武軍精兵皆¶
以黄冒首號黄頭軍李承勛以百人定嶺南宋涯使麾¶
下效其服裝亦定容州安南有惡民屢為亂聞之驚曰¶
黄頭軍度海求襲我矣(求當/作來)相與夜圍交趾城鼓譟願¶
送都䕶北歸我須此城禦黄頭軍王式方食或勸出避¶
之式曰吾足一動則城潰矣徐食畢擐甲(擐音/宦)率左右¶
登城建大將旗坐而責之亂者反走明日悉捕誅之有¶
杜守澄者自齊梁以來擁衆據溪洞不可制(言杜守澄/之先自齊)¶