得無取死乎(言旣叛契丹歸中國今復往詣契/丹恐為所殺也復扶又翻下同)延徽曰¶
彼自吾來如䘮手目(䘮息/浪翻)今往詣之彼手目復完安肯¶
害我旣省母遂復入契丹契丹主聞其至大喜如自天¶
而下拊其背曰曏者何往延徽曰思母欲告歸恐不聽¶
故私歸耳契丹主待之益厚及稱帝以延徽為相累遷¶
至中書令(歐史四夷附錄曰□僄檅以延徽為/相號政事令契丹謂之崇文相公)晉王遣¶
使至契丹延徽寓書於晉王叙所以北去之意且曰非¶
不戀英主非不思故鄉所以不留正懼王緘之讒耳因¶