(三寸長八寸禮殿先聖先師也阼階東階主階也賔階/西階也賢曰醬醢也酳嗽也所以潔口也陸徳明曰以)¶
(酒曰酳以水曰漱音義隠云飯畢盪口也音𦙍老人食/多鯁饐故置人於前後祝之令其不鯁饐也都布之美)¶
(者也進賢冠古緇布冠也玉杖長七尺端以鳩鳥/為飾鳩者不噎之鳥也欲老人不噎更工衡翻)禮畢¶
引桓榮及弟子升堂上自為下説(賢曰下説謂下/語而講説也)諸儒¶
執經問難於前(難乃/旦翻)冠帶縉紳之人圜橋門而觀聽者¶
葢億萬計(漢官儀曰辟雍四門外有水以節觀者門外/皆有橋觀者在水外故云圜橋門也圜繞也)¶
於是下詔賜榮爵關内侯(李考異曰帝紀載詔文上言/  躬而下獨封榮似脱躬字)¶
(榮傳袁紀詔獨言桓/榮不及李躬今闕疑)三老五更皆以二千石祿養終厥¶