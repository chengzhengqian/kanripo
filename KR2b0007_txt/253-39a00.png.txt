天下兵且廣召募得土客之兵共七萬(土兵謂淮南之/兵也客兵謂諸)¶
(道之/兵也)威望大振朝廷深倚之(為朝廷為駢/所誤張本)　安南軍亂¶
節度使曽衮出城避之諸道兵戍邕管者徃徃自歸¶
夏四月丁酉以太僕卿李琢為蔚朔等州招討都統行¶
營節度使琢聽之子也(聽李晟之子誤考異/曰琢作瑑者  也)　張璘度¶
江擊賊帥王重覇降之(帥所類翻/重直龍翻)屢破黄巢軍巢退保¶
饒州别將常宏以其衆數萬降(降户/江翻)璘攻饒州克之巢¶
走時江淮諸軍屢奏破賊率皆不實宰相已下表賀朝¶