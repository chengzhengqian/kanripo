　臣光曰君子以正攻邪猶懼不克况捐之以邪攻邪¶
　其能免乎¶
徙清河王竟為中山王　匈奴呼韓邪單于民衆益盛¶
塞下禽獸盡單于足以自衛不畏郅支其大臣多勸單¶
于北歸者(師古曰塞下無禽獸則射獵無所/得又不畏郅支故欲北歸舊處)久之單于¶
竟北歸庭民衆稍稍歸之其國遂定¶
二年春二月赦天下　丁酉御史大夫韋𤣥成為丞相¶
右扶風鄭𢎞為御史大夫　三月壬戌朔日有食之¶