會王擢帥歩騎萬五千伐秦(帥讀曰率/騎奇寄翻)秦丞相雄衛将¶
軍菁拒之大敗凉兵於龍黎(新唐書地理志隴州吳山/縣有龍盤府龍盤城吳山)¶
(後魏之南由縣地疑龍黎即/龍盤也敗補邁翻下所敗同)斬首萬二千級虜張𢎞宋¶
修王擢弃秦州犇姑臧秦主健以領軍將軍苻願為秦¶
州刺史鎭上邽　三月交州刺史阮敷討林邑破五十¶
餘壘　趙故衛尉常山李犢聚衆數千人叛燕　西域¶
胡劉康詐稱劉曜子聚衆於平陽自稱晉王夏四月秦¶
左衛將軍苻飛討擒之　以安西將軍謝尚爲尚書僕¶