大將軍陳智略為嶺南道行軍揔管鎮撫之　丁未劉¶
黑闥䧟歴亭(舊志歴亭漢東陽地隋開皇十六年分/鄃縣置隋志曰分武城置時屬貝州)執¶
屯衛將軍王行敏使之拜不可遂殺之　初洛陽既平¶
徐圓朗請降拜兖州總管(兖州隋志之魯/郡降户江翻)封魯郡公劉黒¶
闥作亂隂與圓朗通謀上使葛公盛彦師安集河南行¶
至任城(任城縣屬兖/州任音壬)辛亥圓朗執彦師舉兵反黒闥以¶
圓朗為大行臺元帥(帥所/類翻)兖鄆陳杞伊洛曹戴等八州¶
豪右皆應之圓朗厚禮彦師使作書與其弟令舉虞城¶