正似鳬耳(楚辭曰寜汎汎若水中之鳬與波上下/以全吾軀乎元善之意謂此先悉薦翻)可以¶
付社稷者唯獨髙熲上初然之及熲得罪上深責之善¶
憂懼而卒(卒子/恤翻)　九月以太常卿牛𢎞為吏部尚書𢎞¶
選舉先徳行而後文才務在審慎雖致停緩其所進用¶
並多稱職(先悉薦翻行下孟翻/後户遘翻稱尺證翻)吏部侍郎髙孝基鑒賞¶
機悟清慎絶倫然爽俊有餘迹似輕薄時宰多以此疑¶
之唯𢎞深識其真推心任委隋之選舉得人於斯為最¶
時論彌服𢎞識度之逺　冬十月甲午以突厥突利可¶