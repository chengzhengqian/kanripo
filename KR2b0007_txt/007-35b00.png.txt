(將軍比/三公)張耳為右丞相邵騷為左丞相使人報陳王陳¶
王大怒欲盡族武信君等家而發兵擊趙柱國房君諫¶
曰秦未亡而誅武信君等家此生一秦也不如因而賀¶
之使急引兵西擊秦陳王然之從其計徙繫武信君等¶
家宫中封張耳子敖為成都君使使者賀趙令趣發兵¶
西入闗張耳陳餘説趙王曰王王趙非楚意(趣讀曰促/上王如字)¶
(下王于/况翻)特以計賀王楚已滅秦必加兵於趙願王毋西¶
兵北徇燕代南收河内以自廣(燕涿郡以北之地代常/山以北之地河内本魏)¶