來濟面折庭爭(事見上卷上年瑗于眷/翻折之舌翻爭讀曰諍)此既事之極難¶
豈非深情爲國(爲于/僞翻)乞加褒賞上以表示瑗等瑗等彌¶
憂懼屢請去位上不許十一月丁卯朔臨軒命司空李¶
勣齎璽綬冊皇后武氏(璽斯氏翻/綬音受)是日百官朝皇后於¶
肅義門故后王氏故淑妃蕭氏並囚於别院上嘗念之¶
閒行至其所(間古/莧翻)見其室封閉極宻惟竅壁以通食噐¶
惻然傷之呼曰皇后淑妃安在王氏泣對曰妾等得罪¶
爲宫婢何得更有尊稱(稱尺/證翻)又曰至尊若念疇昔使妾¶