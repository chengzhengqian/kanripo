后召趙幽王友(恵帝元年友自/淮陽徙王趙)友以諸吕女為后弗愛¶
愛他姬諸吕女怒去讒之於太后曰王言吕氏安得王¶
太后百嵗後吾必擊之太后以故召趙王趙王至置邸¶
不得見(言置之趙邸也師古曰郡國朝宿之舍在京/師者率名邸邸至也言所歸至也邸丁禮翻)令¶
衛圍守之弗與食其羣臣或竊饋輒捕論之(捕其饋者/以罪論之)¶
丁丑趙王餓死以民禮𦵏之長安民冢次　己丑日食¶
晝晦太后惡之謂左右曰此為我也(惡烏路翻為于/偽翻下為之同)¶
二月徙梁王恢為趙王吕王産為梁王梁王不之國為¶