帥其衆降劉仁軌使常之相如自將其衆取任存城仍¶
以糧仗助之孫仁師曰此屬獸心何可信也仁軌曰吾¶
觀二人皆忠勇有謀敦信重義但向者所託未得其人¶
今正是其感激立效之時不用疑也遂給其糧仗分兵¶
隨之攻㧞任存城遲受信弃妻子奔髙麗詔劉仁軌將¶
兵鎮百濟召孫仁師劉仁願還百濟兵火之餘比屋彫¶
殘(比毗必翻/又毗至翻)僵尸滿野仁軌始命瘞骸骨籍戸口理村¶
聚署官長通道塗立橋梁補隄堰復陂塘課耕桑賑貧¶