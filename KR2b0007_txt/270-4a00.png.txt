然草而進煙塵蔽天契丹莫測其多少因鼔譟合戰存¶
審乃趣後陳起乘之(羸倫為翻/趣讀曰促)契丹大敗席卷其衆自¶
北山去(取古北口路而/去卷讀曰捲)委棄車帳鎧仗羊馬滿野晉兵¶
追之俘斬萬計辛丑嗣源等入幽州周德威見之握手¶
流涕(為虜所困得救/而解喜極涕流)契丹以盧文進為幽州留後其後¶
又以為盧龍節度使文進常居平州帥奚騎嵗入北邊¶
殺掠吏民(帥讀曰/率下同)晉人自瓦橋運糧輸薊城(九域志瓦/橋北至涿)¶
(州一百二十里涿州北至/薊城一百二十里薊音計)雖以兵援之不免抄掠契丹¶