(史言髙崇文受命/專征有可稱者)杜黄裳建議征蜀及指受髙崇文方¶
畧(受當/作授)皆懸合事宜崇文素憚劉澭(時京西諸鎮諸將/劉澭持軍號為嚴)¶
(整故崇/文憚之)黄裳使謂之曰若無功當以劉澭相代故能得¶
其死力及蜀平宰相入賀上目黄裳曰卿之功也　辛¶
巳詔徵少室山人李渤為左拾遺(少室山在河南登/封縣少詩沼翻)渤¶
辭疾不至然朝政有得失渤輙附奏陳論(朝直/遥翻)　冬十¶
月甲子易定節度使張茂昭入朝　制割資簡陵榮昌¶
瀘六州𨽻東川(資州漢資中縣地隋置資陽郡唐為資/州乾元二年分資瀘普合四州之境置)¶