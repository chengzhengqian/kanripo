空　齊顯祖將如晉陽乃盡誅諸元或祖父為王或身¶
嘗貴顯皆斬於東市其嬰兒投於空中承之以矟(稍所/角翻)¶
(與槊/同)前後死者凡七百二十一人悉棄尸漳水剖魚者¶
往往得人爪甲鄴下為之乆不食魚(為於/偽翻)使元黄頭與¶
諸囚自金鳳臺各乘紙鴟以飛黄頭獨能至紫陌乃墮¶
仍付御史中丞畢義雲餓殺之(齊主每令死囚以席為/翅從臺上飛下免其罪)¶
(戮今欲夷諸元黄頭/雖免殊死猶餓殺之)唯開府儀同三司元蠻祠部郎中¶
元文遙等數家獲免(曹魏置祠部郎五代志齊尚書曹/祠部郎掌祠祀醫藥贈賜等事)¶