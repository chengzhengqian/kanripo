以淵為平州刺史鎮范陽(魏平州本治肥如今/徙鎮幽州之范陽)先是魏¶
使征東將軍劉靈助兼尚書左僕射慰勞幽州流民於¶
濮陽頓丘(先悉薦翻/勞力到翻)因帥流民北還與矦淵共滅韓樓¶
仍以靈助行幽州事加車騎將軍又為幽平營安四州¶
行臺(為劉靈助以營/州叛爾朱張本)　万俟醜奴攻魏東秦州㧞之殺¶
刺史髙子朗(五代志上郡後魏置東秦州後改為北秦/州西魏改為敷州隋大業二年改為敷城)¶
(郡後改為上郡唐為鄜州洛/交縣万莫北翻俟渠之翻)　冬十月己酉上又設四¶
部無遮大㑹道俗五萬餘人㑹畢上御金輅還宫御太¶