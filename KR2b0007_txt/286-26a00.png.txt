老我師不若縱其登岸盡殺之則城不攻自降矣裨將¶
孟堅曰浙兵至此不能進退(吴越國本唐兩浙/地故謂之浙兵)求一戰¶
而死不可得若縱其登岸彼必致死於我其鋒不可當¶
安能盡殺乎延魯不聴曰吾自擊之吴越兵既登岸大¶
呼奮撃(呼火/故翻)延魯不能禦弃衆而走孟堅戰死吴越兵¶
乘勝而進城中兵亦出夾擊唐兵大破之唐城南諸軍¶
皆遁吴越追之王崇文以牙兵三百拒之諸軍陳於崇¶
文之後追者乃還(陳讀曰陣/還從宣翻)或言浙兵欲弃福州拔李¶