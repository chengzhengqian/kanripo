祿卿當進食(六典光祿卿之職掌邦國酒醴膳羞之事/總太官珍羞良醖掌醢四署之官屬朝㑹)¶
(燕饗則節其等差量其豐約/以供焉故當進食朝直遥翻)深以為恥退以告左武衛¶
大將軍王伯當伯當心亦怏怏(怏於/兩翻)因謂密曰天下事¶
在公度内耳今東海公在黎陽(密封徐世勣/為東海公)襄陽公在¶
羅口(襄陽公未知為誰按密將張善相時為伊州刺史/據襄城自襄城北出則羅口蓋李密封善相為襄)¶
(城公伯當指言之也襄/陽公疑當作襄城公)河南兵馬屈指可計豈得久如¶
此也密大喜乃獻策於上曰臣虛䝉榮寵安坐京師曾¶
無報效山東之衆皆臣故時麾下請往収而撫之憑籍¶