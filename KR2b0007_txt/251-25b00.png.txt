先自潰龎勛許佶以𢎞立驕惰致敗欲斬之周重為之¶
説勛曰(為于偽翻下為/敵同説式芮翻)𢎞立再勝未賞(再勝謂取濠/州破戴可師)一¶
敗而誅之弃功録過為敵報讐諸將咸愳矣不若赦之¶
責其後効勛乃釋之𢎞立收散卒纔數百人請取泗州¶
以補過勛益其兵而遣之　三月辛未以起居郎韋保¶
衡為左諫議大夫充翰林學士　徙郢王侃為威王(侃/皇)¶
(子/也)　康承訓既破王𢎞立進逼柳子與姚周一月之間¶
數十戰丁亥周引兵渡水(謂渡渙/水也)官軍急擊之周退走¶