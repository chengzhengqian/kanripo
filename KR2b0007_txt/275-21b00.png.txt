(載亦相南唐終不能/有所為也相息亮翻)　庚子幽州言契丹寇邊命齊州¶
防禦使安審通將兵禦之　九月壬戌孟知祥置左右¶
飛棹兵六營凡六千人分戍濵江諸州習水戰以備夔¶
峽　癸酉盧龍節度使李紹斌請復姓趙(歐史曰趙德/鈞幽州人也)¶
(事劉守文守光為軍使莊宗/伐燕得之賜姓名李紹斌)從之仍賜名德鈞德鈞養¶
子延壽尚帝女興平公主故德鈞尤䝉寵任延壽本蓚¶
令劉邟之子也(蓚音條邟/若浪翻)　加楚王殷守尚書令　契¶
丹舒嚕后愛中子德光欲立之(中讀/曰仲)至西樓(西樓契丹/上都也先)¶