(城北出東頭第一門/被皮義翻横音光)俄而田子帥數十人來言鎮惡反¶
脩執田子數以專戮斬之(數所/具翻)以冠軍將軍毛脩之代¶
鎮惡為安西司馬(冠古/玩翻)傅𢎞之大破赫連璝於池陽又¶
破之於寡婦渡(按宋白續通典今慶州北十五里有寡/婦山盖水發源是山其下流為寡婦渡)¶
斬獲甚衆夏兵乃退壬戌太尉裕至彭城解嚴琅邪王¶
徳文先歸建康裕聞王鎮惡死表言沈田子忽發狂易¶
奄害忠勲(狂易謂病狂而變/易其常心易如字)追贈鎮惡左將軍青州刺¶
史以彭城内史劉遵考為并州刺史領河東太守鎮蒲¶