勞軍於魏縣因帥百餘騎循河而上覘劉鄩營(勞力到/翻帥讀)¶
(曰率下同上時掌翻/覘丑廉翻又丑艷翻)㑹天隂晦鄩伏兵五千於河曲叢¶
林間鼔譟而出圍王數重王躍馬大呼帥騎馳突所向¶
披靡禆將夏魯竒等操短兵力戰(重直龍翻呼火故翻/披普彼翻操七到翻)¶
自午至申乃得出亡其七騎魯竒手殺百餘人傷夷遍¶
體㑹李存審救兵至乃得免王顧謂從騎曰幾為虜嗤¶
(用漢光武之言幾/居依翻嗤丑之翻)皆曰適足使敵人見大王之英武耳¶
魯奇青州人也王以是益愛之賜姓名曰李紹竒劉鄩¶