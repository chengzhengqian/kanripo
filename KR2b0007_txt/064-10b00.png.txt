(汝南郡從郭/嘉之謀也)　袁尚自將攻袁譚大破之(將即/亮翻)譚奔平¶
原嬰城固守(前書音義曰嬰/謂以城自繞也)尚圍之急譚遣辛評弟毗¶
詣曹操請救劉表以書諫譚曰君子違難不適讐國(左/傳)¶
(公山不狃之/言難乃旦翻)交絶不出惡聲(史記樂毅答燕/惠王書之言)况忘先人¶
之讐棄親戚之好而為萬世之戒遺同盟之耻哉(表與/袁紹)¶
(同盟好呼到翻/遺于季翻下同)若冀州有不弟之傲(左傳曰叚不弟書/曰象傲尚據冀州)¶
(故稱/之)仁君當降志辱身以濟事為務事定之後使天下¶
平其曲直不亦為高義邪又與尚書曰金木水火以剛¶