薛延陁俟斤字也咥為小可汗(咥昌栗翻/又徒結翻)與處羅戰屢¶
破之莫何勇毅絶倫甚得衆心為鄰國所憚伊吾髙昌¶
焉耆皆附之¶
二年春正月辛酉東京成進將作大匠宇文愷位開府¶
儀同三司　丁卯遣十使併省州縣(使疏/吏翻)　二月丙戌¶
詔吏部尚書牛𢎞等議定輿服儀衛制度(紀考異曰帝/  云尚書令)¶
(牛𢎞禮部侍郎許善心按𢎞未嘗為尚書/令善心於帝即位之初已左遷蓋紀誤也)以開府儀同¶
三司何稠為太府少卿使之營造送江都稠智思精巧¶