無減損於是更闢左藏院以受之(漢官有中藏令晉有/中黃左右藏令隋初)¶
(有右藏黃藏令至是始/闢左藏院藏徂浪翻)詔曰寜積於人無藏府庫河北¶
河東今年田租三分減一兵減半功調全免(田出租丁/出調詳已)¶
(見前兵受田計畆為功以其所出修/器械備糗糧今已減其半調徒弔翻)時天下户口歳增¶
京輔及三河地少而人衆(京輔謂關内三河謂河/東河南河北少與小同)衣食¶
不給帝乃發使四出均天下之田其狹鄉每丁纔至二¶
十畆老少又少焉(使疏吏翻老少詩照/翻又少音詩沼翻)¶
十三年春正月壬子上祀感生帝(隋以火徳王以赤帝/赤熛怒為感生帝)¶