良圖也然歩軍既多吾為總督必須身居其後相帥兼¶
行(帥讀曰/率下同)弟馬軍宜速在前不可遲緩摩訶因帥馬軍¶
夜發甲子明徹决堰乗水勢退軍冀以入淮至清口水¶
勢漸㣲舟艦並礙車輪不復得過王軌引兵圍而蹙之¶
衆潰明徹為周人所執將士三萬并器械輜重皆沒於¶
周(將即亮翻/重直用翻)蕭摩訶以精騎八十居前突圍衆騎繼之¶
(騎竒/寄翻)比旦逹淮南(淮水南岸也/比必寐翻)與將軍任忠周羅㬋獨¶
全軍得還(任音壬還音/旋又如字)初帝謀取彭汴以問五兵尚書¶