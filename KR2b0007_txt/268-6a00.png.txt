女(斷都管翻衿音/今妻七細翻)由是晉趙之交遂固　八月庚申蜀¶
主至成都(自利/州還)　燕王守光將稱帝將佐多竊議以為¶
不可守光乃置斧質於庭(質椹/也)曰敢諫者斬孫鶴曰滄¶
州之破鶴分當死䝉王生全(事見上卷開平四年分扶/問翻劉守光囚父殺兄幽)¶
(滄之人義不與共戴天可也孫鶴受劉守文委任不能/以死殉之乃銜守光生全之恩忠諫而死是可以死而)¶
(不能死可以/無死而死也)以至今日今日敢愛死而忘恩乎竊以為¶
今日之帝未可也守光怒伏諸質上令軍士冎而噉之¶
(冎古瓦翻/噉徒濫翻)鶴呼曰不出百日大兵當至守光命以土窒¶