部下三萬餘落故魏主得專攻姑臧無復外慮(復扶又/翻下不)¶
(復/同)魏主見姑臧城外水草豐饒由是恨李順謂崔浩曰¶
卿之昔言今果騐矣(自是魏主决/意誅李順矣)對曰臣之言不敢不¶
實類皆如此魏主之將伐凉州也太子晃亦以為疑至¶
是魏主賜太子詔曰姑臧城西門外涌泉合於城北其¶
大如河自餘溝渠流入漠中其間乃無燥地故有此敕¶
以釋汝疑　庚子立皇子鑠為南平王(鑠書/藥翻)　九月丙¶
戌河西王牧犍兄子萬年帥所領降魏(氐考異曰宋書/  胡傳曰茂䖍)¶