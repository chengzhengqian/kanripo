城中兵少無蓄積太守薛愿長史龐堅悉力拒守繞城¶
百里廬舍林木皆盡朞年救兵不至祿山使阿史那承¶
慶益兵攻之晝夜死鬭十五日城陷執愿堅送洛陽祿¶
山縛於洛濵木上凍殺之　上問李泌曰今敵彊如此¶
何時可定對曰臣觀賊所獲子女金帛皆輸之范陽(輸/舂)¶
(遇/翻)此豈有雄據四海之志邪(邪音/耶)今獨虜將或為之用¶
中國之人惟高尚等數人自餘皆脅從耳以臣料之不¶
過二年天下無冦矣上曰何故對曰賊之驍將不過史¶