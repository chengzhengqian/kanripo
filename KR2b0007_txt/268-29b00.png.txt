及(艘蘇/遭翻)　晉周德威拔燕安逺軍薊州將成行言等降¶
于晉(將即亮翻宋白曰薊州治漁陽本春秋無終子之/國隋開皇初徙𤣥州於此煬帝廢州立漁陽郡唐)¶
(初廢郡其地屬幽州開元十八年置薊州取/古薊門關以名州西至幽州二百一十里)　二月壬¶
午蜀大赦　郢王友珪旣得志遽為荒淫内外憤怒友¶
珪雖啗以金繒終莫之附(啗徒濫翻/繒慈陵翻)駙馬都尉趙巖犨¶
之子(趙犨守陳州拒黄巢/有功見唐僖宗紀)太祖之壻也(巖尚太祖女/長樂公主)左¶
龍虎綂軍侍衛親軍都指揮使袁象先太祖之甥也(袁/象)¶
(先父敬初尚太祖/妹萬安大長公主)巖奉使至大梁(使疏/吏翻)均王友貞密與¶