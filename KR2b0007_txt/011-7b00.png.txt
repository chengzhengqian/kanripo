(翻/)詔曰(如淳曰詔告也自秦漢以下惟天子獨稱之漢/制度帝之下書有四一曰䇿書二曰制書三曰)¶
(詔書四曰誡敕䇿書者編簡也其制長二尺短者半之/篆書起年月日稱皇帝以命諸侯王三公以罪免亦賜)¶
(䇿而以𨽻書用尺一木兩行此為異也制書帝者制度/之命其文曰制詔三公皆璽封尚書令印重封露布州)¶
(郡也詔書詔告也其文曰告某官如故事誡敕/謂敕刺史太守其文曰有詔敕某官他皆倣此)故衡山¶
王吳芮從百粤之兵佐諸侯誅暴秦有大功諸侯立以¶
為王項羽侵奪之地謂之番君其以芮為長沙王(吳芮/封衡)¶
(山王都邾今刲長沙/王都臨湘番蒲何翻)又曰故粤王無諸世奉粤祀秦侵¶
奪其地使其社稷不得血食諸侯伐秦無諸身率閩中¶