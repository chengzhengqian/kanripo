不能修申韓之明術行督責之道専以天下自適也而¶
徒務苦形勞神以身徇百姓則是黔首之役非畜天下¶
者也何足貴哉故明主能行督責之術以獨斷於上(斷/丁)¶
(亂/翻)則權不在臣下然後能滅仁義之塗絶諌説之辯犖¶
然行恣睢之心(犖吕/角翻)而莫之敢逆如此羣臣百姓救過¶
不給何變之敢圖二世説(説讀/曰悦)於是行督責益嚴税民¶
深者為明吏殺人衆者為忠臣刑者相半於道而死人¶
日成積於市秦民益駭懼思亂　趙李良已定常山(去/年)¶