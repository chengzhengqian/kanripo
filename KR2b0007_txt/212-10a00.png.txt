平章事蘇頲建議嚴禁惡錢江淮間惡錢尤甚璟以監¶
察御史蕭隱之充使括惡錢(監工衘翻/使疏吏翻)隱之嚴急煩擾¶
怨嗟盈路上于是貶隱之官辛巳罷璟為開府儀同三¶
司頲為禮部尚書(紀考異曰唐厯云二十八日辛夘舊/  云己夘按是月無辛夘今從實録)¶
以京兆尹源乾曜為黄門侍郎并州長史張嘉貞為中¶
書侍郎並同平章事於是弛錢禁惡錢復行矣(復扶/又翻)¶
二月戊戍皇子敏卒追立為懷王(此懷王以/州為國號)諡曰哀¶
壬子敕以役莫重於軍府一為衛士六十乃免宜促其¶