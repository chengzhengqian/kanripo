(卒讀曰猝又音/子恤翻終也)陛下有殺弟之名奈何上曰吾特苦之¶
耳今復之(師古曰暫困苦之令/其自悔即追還也)淮南王果憤恚不食死¶
縣傳至雍(班志雍縣屬扶/風雍於用翻)雍令發封以死聞(輜車有封/前此所經)¶
(縣傳莫敢發至/雍令乃發之)上哭甚悲謂袁盎曰吾不聽公言卒亡¶
淮南王(卒子/恤翻)今為奈何盎曰獨斬丞相御史以謝天下¶
乃可上即令丞相御史逮考諸縣傳送淮南王不發封¶
餽侍者皆棄市以列侯𦵏淮南王於雍置守冢三十户¶
　匈奴單于遺漢書曰前時皇帝言和親事稱書意合¶