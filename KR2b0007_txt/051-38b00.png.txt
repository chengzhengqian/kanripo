曲者景必邪源清者流必潔猶叩樹本百枝皆動也由¶
此言之本朝號令豈可蹉跌(蹉倉/何翻)天下之紀綱當今之¶
急務也夫人君之有政猶水之有隄防隄防完全雖遭¶
雨水霖潦不能為變政教一立蹔遭凶年(蹔與/暫同)不足為¶
憂誠令隄防穿漏萬夫同力不能復救政教一壞賢智¶
馳騖不能復還(復扶/又翻)今隄防雖堅漸有孔穴(諭嬖倖之/門也當此)¶
(之時不可以言漸/矣固特婉其辭耳)譬之一人之身本朝者心腹也州郡¶
者四支也心腹痛則四支不舉故臣之所憂在腹心之¶