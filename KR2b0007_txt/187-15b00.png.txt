(角亢氐鄭兗州亢/音剛分扶問翻)若不亟順天道恐王氣衰息世充從¶
之外兵曹參軍戴胄(外兵曹隋官無之世充取/魏晉以來官制而置之耳)言於世¶
充曰君臣猶父子也休戚同之明公莫若竭忠徇國則¶
家國俱安矣世充詭辭稱善而遣之世充議受九錫胄¶
復固諫(復扶/又翻)世充怒出為鄭州長史使與兄子行本鎮¶
虎牢(長知/兩翻)乃使段達等言於皇泰主請加世充九錫皇¶
泰主曰鄭公近平李密已拜太尉(事見去年/九月十月)自是以來¶
未有殊績俟天下稍平議之未晚段達曰太尉欲之皇¶