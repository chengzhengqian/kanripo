(云四月庚午按長歴四月/甲辰朔無庚午薛史誤)於是蔡兵皆徙就張晊屯於¶
赤岡(赤岡在/汴城北)全忠復就撃之殺二萬餘人蔡人大懼或¶
軍中自相驚全忠乃還大梁養兵休士　辛未高駢密¶
以金遺守者(駢冀守者恩之因/以求出遺惟季翻)畢師鐸聞之壬午復迎¶
駢入道院(道院高駢所/起以迎神仙)收高氏子弟甥姪十餘人同幽¶
之　前蘇州刺史張雄帥其衆自海泝江屯於東塘遣¶
其將趙暉入據上元(張雄馮𢎞鐸由此得/據昇州帥讀日率)　畢師鐸之¶
攻廣陵也吕用之詐為高駢牒署廬州刺史楊行密行¶