楚琳夜與其黨作亂鎰縋城而走(縋馳/偽翻)賊追及殺之判¶
官王沼等皆死映自水竇出抗為傭保負荷而逃皆免¶
(荷下可翻又讀如字之考異曰舊映傳云鎰不從映言/乃示寛大召楚琳語  曰欲令公使於外楚琳恐是夜)¶
(作亂殺鎰以應/泚今從鎰傳)始上以奉天迫隘欲幸鳯翔户部尚書¶
蕭復聞之遽請見(見賢/遍翻)曰陛下大誤鳯翔將卒皆朱泚¶
故部曲其中必有與之同惡者臣尚憂張鎰不能久豈¶
得以鑾輿蹈不測之淵乎上曰吾行計已决試為卿留¶
一日(為于/偽翻)明日聞鳯翔亂乃止齊映齊抗皆詣奉天以映¶