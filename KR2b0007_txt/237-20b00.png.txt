行立應之撫膺曰吾何望矣跣走匿樓下親將李鈞引¶
挽彊三百趨山亭欲戰行立伏兵邀斬之錡舉家皆哭¶
左右執錡裹之以幕縋於城下(縋馳/偽翻)械送京師挽彊蕃¶
落爭自殺尸相枕藉(錡養挽彊蕃落事見上卷德宗貞/元十七年枕職任翻藉慈夜翻)¶
癸酉本軍以聞(本軍為/浙西軍)乙亥羣臣賀於紫宸殿(紫宸殿/在宣政)¶
(殿/北)上愀然曰(愀七/小翻)朕之不德致宇内數有干紀者(數所/角翻)¶
朕之愧也何賀之為宰相議誅錡大功以上親(大功謂/從父兄)¶
(弟姊妹以上/則朞親也)兵部郎中蔣乂曰錡大功親皆淮安靖王¶