北部落驍勇者及劉守光亡卒以益南討之軍又率其¶
民出馬民或鬻十牛易一戰馬期㑹迫促邊人嗟怨存¶
矩得五百騎自部送之以壽州刺史盧文進為裨將(壽/州)¶
(屬吳盧文進/遥領刺史耳)行者皆憚逺役存矩復不存恤(復扶又/翻下同)甲¶
午至祁溝關小校宫彥璋與士卒謀曰聞晉王與梁人¶
確鬭(確堅也凡戰者隨兵勢而為進退離合至於確鬭/則兩敵相當用實力而鬬惟堅耐而用長技乃勝)¶
(耳校户/教翻)騎兵死傷不少吾儕捐父母妻子為人客戰(儕/士)¶
(皆翻為于偽翻千里行/役戰於異鄉是為客戰)千里送死而使長復不矜恤奈¶