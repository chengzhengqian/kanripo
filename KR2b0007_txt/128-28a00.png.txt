允為郎二十七年不徙官(魏世祖神䴥四年允徵拜中/書博士領著作郎至是年二)¶
(十五/年耳)帝謂羣臣曰汝等雖執弓刀在朕左右徒立耳(言/徒)¶
(能侍立而/不能規諫)未嘗有一言規正唯伺朕喜悦之際(伺相/吏翻)祈¶
官乞爵今皆無功而至王公允執筆佐我國家數十年¶
為益不小不過為郎汝等不自愧乎乃拜允中書令(上/云)¶
(二十七年不徙官意允/拜中書令不在是年)時魏百官無禄允常使諸子樵¶
采以自給司徒陸麗言於帝曰髙允雖蒙寵待而家貧¶
妻子不立(立成也置也建也謂/不能建置家業也)帝曰公何不先言今見¶