忠遣其將丁㑹葛從周牛存節將兵數萬救河陽李存¶
孝令李罕之以步兵攻城自帥騎兵逆戰於温(温縣屬/孟州孟)¶
(州治河陽九域志温在河/陽東七十里帥讀曰率)河東軍敗安休休懼罪奔蔡¶
州汴人分兵欲斷太行路(斷都管翻行户剛翻太行路/在河陽北河東兵之歸路也)¶
康君立等懼引兵還全忠表丁㑹為河陽留後復以張¶
全義為河南尹㑹夀春人存節博昌人也全義徳全忠¶
出已由是盡心附之(朱全忠至此又/併有洛孟矣)全忠每出戰全義¶
主給其糧仗無乏李罕之為澤州刺史領河陽節度使¶