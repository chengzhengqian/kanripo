　九月吳主遷都建業皆因故府不復増改(復扶/又翻)留太¶
子登及尚書九官於武昌(九官九/卿也)使上大將軍陸遜輔¶
太子并掌荆州及豫章三郡事董督軍國(呉於大將軍/之上復置上)¶
(大將軍三郡豫章鄱陽廬陵也三郡本屬揚州而/地接荆州又有山越易相扇動故使遜兼掌之)南陽¶
劉廙嘗著先刑後禮論(廙羊職翻/又羊至翻)同郡謝景稱之於遜¶
遜呵之曰禮之長於刑乆矣(長知/兩翻)廙以細辯而詭先聖¶
之教(詭異也/戾也)君今侍東宫宜遵仁義以彰德音若彼之¶
談不須講也太子與西陵都督步隲書(吳保江南凡邊/要之地皆置督)¶