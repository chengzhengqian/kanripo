信使人决壅囊水大至龍且軍大半不得渡即急擊殺¶
龍且水東軍散走齊王廣亡去信遂追北至城陽虜齊¶
王廣(史記正義曰城陽雷澤縣是也在濮州東南九十/一里予據班志濟隂郡城陽縣雷澤在西北此梁)¶
(地也自濰水追北至城陽此乃漢城陽國之/地正義此誤與上卷二年田横起城陽同)漢將灌嬰¶
追得齊守相田光進至博陽田横聞齊王死自立為齊¶
王還擊嬰嬰敗横軍於嬴下田横亡走梁歸彭越嬰進¶
擊齊將田吸於千乗(千乗縣屬北海郡髙祖分置千乗/郡括地志千乗故城在淄州髙苑)¶
(縣北二十五/里乗䋲證翻)曹參擊田既於膠東皆殺之盡定齊地¶