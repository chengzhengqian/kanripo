(子勛開府儀同三/司故云開黄閤)實為公私大慶琬以晉安王子勛次¶
第居三又以尋陽起事與世祖同符(世祖於兄弟次第/三以尋陽起兵事)¶
(見一百二十七卷/文帝元嘉三十年)謂事必有成取令書投地曰殿下當¶
開端門(天子開端門宫門/正南門曰端門)黄閤是吾徒事耳衆皆駭愕¶
琬更與陶亮等繕治噐甲徴兵四方(治直/之翻)袁顗既至襄¶
陽即與諮議參軍劉胡繕修兵械簡集士卒詐稱被太¶
皇太后令使其起兵(顗魚豈翻/被皮義翻)即建牙馳檄奉表勸子¶
勛即大位辛巳更以山陽王休祐為江州刺史(欲以代/子勛更)¶