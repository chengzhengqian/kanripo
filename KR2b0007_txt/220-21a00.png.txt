且河北未平羣臣陷賊者尚多若寛之足開自新之路¶
若盡誅是堅其附賊之心也書曰殱厥渠魁脅從㒺理¶
(書𦙍征之辭李峴/避唐諱改治為理)諲器守文不達大體惟陛下圗之争¶
之累日上從峴議以六等定罪重者刑之於市次賜自¶
盡次重杖一百次三等流貶壬申斬逹奚珣等十八人¶
於城西南獨栁樹下(劉昫曰獨柳樹在/長安子城西南隅)陳希烈等七人¶
賜自盡於大理寺應受杖者於京兆府門上欲免張均¶
張垍死上皇曰均垍事賊皆任權要均仍為賊毁吾家¶