西節度使李忠臣入朝過陜(朝直遥翻/過古禾翻)上命忠臣按之¶
將士畏忠臣兵威不敢動忠臣設棘圍令軍士匿名投¶
庫物(設棘四圍周之令投/所掠庫物於其中)一日獲萬緡盡以給其從兵¶
為賞(緡眉巾翻/從才用翻)　乙巳薛㟧常休明皆詣闕請罪上釋¶
不問　初成徳節度使李寶臣淄青節度使李正巳皆¶
為田承嗣所輕(使疏吏翻淄莊/持翻嗣祥吏翻)寶臣弟寶正娶承嗣女¶
在魏州與承嗣子維擊毬馬驚誤觸維死承嗣怒囚寶¶
正以告寶臣寶臣謝教勑不謹封杖授承嗣使撻之承¶