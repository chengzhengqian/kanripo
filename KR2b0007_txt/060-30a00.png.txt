(鄄為/是)袁術為劉表所逼引兵屯封丘黑山别部及匈奴¶
於扶羅皆附之曹操擊破術軍遂圍封丘術走襄邑又¶
走寧陵(封丘襄邑二縣屬陳留郡寧陵縣屬梁國宋白/曰封丘古封國之地左傳所謂封父之䌓弱是)¶
(也漢爲封丘縣寧陵縣古/寗城漢高祖改為寧陵縣)操追擊連破之術走九江揚¶
州刺史陳瑀拒術不納術退保陰陵集兵於淮北復進¶
向壽春(陰陵壽春二縣皆屬九江郡壽/春揚州刺史治所復扶又翻)瑀懼走歸下邳¶
術遂領其州兼稱徐州伯李傕欲結術為援以術為左¶
將軍封陽翟侯(陽翟縣屬/潁川郡)假節　袁紹與公孫瓚所置¶