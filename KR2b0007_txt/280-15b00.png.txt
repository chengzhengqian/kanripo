契丹主移帳於柳林(柳林當在/晉安寨南)遊騎過石㑹闗不見唐¶
兵丁未唐主下詔親征雍王重美曰(雍於/用翻)陛下目疾未¶
平未可逺渉風沙臣雖童稚願代陛下北行帝意本不¶
欲行聞之頗悦張延朗劉延皓及宣徽南院使劉延朗¶
皆勸帝行帝不得已戊申發洛陽謂盧文紀曰朕雅聞¶
卿有相業故排衆議首用卿(相息亮翻文紀唐主清泰/元年四月即位七月相盧)¶
(文/紀)今禍難如此(難乃/旦翻)卿嘉謀皆安在乎文紀但拜謝不¶
能對己酉遣劉延朗監侍衛歩軍都指揮使苻彦饒軍¶