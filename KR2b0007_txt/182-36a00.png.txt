王&KR0788;以後軍保崞縣(崞漢縣後魏置石城縣開皇十年/改曰平冦大業初改為崞縣屬鴈)¶
(門郡&KR0788;古限/翻崞音郭)癸酉突厥圍鴈門上下惶怖(怖普/布翻)撤民屋¶
為守禦之具城中兵民十五萬口食僅可支二旬鴈門¶
四十一城突厥克其三十九唯鴈門崞不下突厥急攻¶
鴈門矢及御前上大懼抱趙王杲而泣目盡腫左衛大¶
將軍宇文述勸帝簡精鋭數千騎潰圍而出納言蘇威¶
曰城守則我有餘力輕騎乃彼之所長陛下萬乘之主¶
豈宜輕動(乘繩/證翻)民部尚書樊子葢曰陛下乘危徼幸(徼/堅)¶