者也(惡烏路翻從千/容翻行下孟翻)但性情所得未能忘言於悟賞耳¶
(悟開覺也/賞褒嘉也)於是羨之等以為靈運延之構扇異同非毁¶
執政出靈運為永嘉太守延之為始平太守(守式/又翻)義真¶
在厯陽多所求索執政每裁量不盡與(裁剸節也量槩/度也索山谷翻)¶
(量音/良)義真深怨之數有不平之言(數所/角翻)又表求還都諮¶
議叅軍廬江何尚之屢諫不聽時羨之等已密謀廢帝¶
而次立者應在義真乃因義真與帝有隙先奏列其罪¶
惡廢為庻人徙新安郡前吉陽令堂邑張約之上疏曰¶