在難(難乃/旦翻)猶或䘏之為人執鞭而棄其事不祥莫大焉¶
且為人任為人死親昵之職也(昵尼質翻左傳晏子曰/君為社稷死則死之若)¶
(為已死非其私昵誰敢任之昵私愛也此/言親者則可為質任愛昵者則可為之死)從衆而已敞¶
遂出事定之後敞歎曰吾不謀於姊幾不獲於義(幾居/希翻)¶
先是爽辟王沈及太山羊祜沈勸祜應命祜曰委質事¶
人復何容易(先悉薦翻沈持林翻下同質/如字復扶又翻易以䜴翻)沈遂行及爽¶
敗沈以故吏免乃謂祜曰吾不忘卿前語祜曰此非始¶
慮所及也(言始慮亦不料爽至此/不欲受知幾之名也)爽從弟文叔妻夏侯¶