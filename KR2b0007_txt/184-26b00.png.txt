將數百騎並南山迎李氏(將即亮翻騎竒計翻並步浪/翻自華山而南接盩厔鄠杜)¶
(諸山皆長/安南山也)何潘仁李仲文向善志及關中羣盜皆請降¶
於淵淵一一以書慰勞授官(降户江翻勞/力到翻下同)使各居其所¶
受敦煌公(敦徒/門翻)世民節度刑部尚書領京兆内史衛文¶
昇年老(煬帝改京兆河/南尹為内史)聞淵兵向長安憂懼成疾不復¶
預事(復扶/又翻)獨左翊衛將軍隂世師京兆郡丞骨儀奉代¶
王侑乘城拒守己巳淵如蒲津庚午自臨晉濟渭(朝邑/古臨)¶
(晉/地)至永豐勞軍開倉賑飢民(賑津/忍翻)辛未還長春宫壬申¶