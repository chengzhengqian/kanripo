已死悉令復刃(令内刃/於鞘也)乃除地更飲恪二子竦建聞難¶
(難乃/旦翻)載其母欲來犇峻使人追殺之以葦席褁恪尸篾¶
束腰投之石子岡(恪傳曰建業南有長陵名石子岡葬/者依焉按今高座寺後即石子岡寺)¶
(在建康城南門宋白曰石子岡在臺/城南四十里蓋今建康城非臺城也)又遣無難督施寛¶
就将軍施績孫壹軍(施績時在江陵/孫壹時在夏口)殺恪弟奮威将軍¶
融於公安及其三子恪外甥都鄉侯張震常侍朱恩皆¶
夷三族臨淮臧均表乞収葬恪曰震雷電激不崇一朝¶
(鄭康成曰崇終也/言不終一朝也)大風衝發希有極日然猶繼之以雲¶