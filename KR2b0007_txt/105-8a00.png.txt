復燕祚此時不可失也願不以意氣微恩忘社稷之重¶
(意氣㣲恩謂堅/厚禮垂父子也)垂曰汝言是也然彼以赤心投命於我¶
若之何害之天茍棄之不患不亡不若保護其危以報¶
徳徐俟其釁而圖之既不負宿心且可以義取天下(慕/容)¶
(垂此言猶有/君人之度)奮威將軍慕容徳曰秦彊而并燕秦弱而¶
圖之此為報仇雪恥非負宿心也兄奈何得而不取釋¶
數萬之衆以授人乎垂曰我昔為太傅所不容置身無¶
所逃死於秦(見一百二卷海/西公太和四年)秦主以國士遇我恩禮備¶