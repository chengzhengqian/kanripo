(過汴以東積石為隄亦號/金隄成帝陽嘉中所作也)十里立一水門令更相洄注¶
(爾雅曰逆流而上曰洄郭/璞註云旋流也更工衡翻)無復潰漏之患(復扶/又翻)景雖減¶
省役費然猶以百億計焉(十萬/曰億)　秋七月乙亥司空伏¶
恭罷乙未以大司農牟融為司空(風俗通牟子國祝/融之後後因氏焉)¶
是時天下安平人無徭役嵗比登稔百姓殷富粟斛三¶
十牛羊被野(比毗至翻/被皮義翻)¶
十三年夏四月汴渠成河汴分流復其舊迹(河汴之隄/決壞則汴)¶
(水東侵而與河合今隄成則河東北入/海而汴東南入泗是分流復其舊迹也)辛巳帝行幸滎¶