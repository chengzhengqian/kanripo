丕尚書令劉絜督河西髙平諸軍以討之先遣平東將¶
軍崔賾齎詔書諭難當(驃匹妙翻騎竒/寄翻賾士革翻)　魏散騎侍郎¶
游雅來聘(姓譜鄭公子偃字子游後/以為氏魏為廣平望姓)　己未零陵王太¶
妃禇氏卒追諡曰晉恭思皇后葬以晉禮　八月魏主¶
畋于河西　魏主遣廣平公張黎發定州兵一萬二千¶
通莎泉道(莎泉在靈丘魏收地形志靈丘郡有莎泉/縣隋廢靈丘為縣併莎泉入焉莎素何翻)¶
九月庚戌魏樂平王丕等至略陽楊難當懼請奉詔攝¶
上邽守兵還仇池諸將議以為不誅其豪帥(帥所/類翻)軍還¶