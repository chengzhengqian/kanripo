乃還又使其子恪霸擊宇文别部霸年十三勇冠三軍¶
(冠古/玩翻)　張駿立辟雍明堂以行禮十一月以世子重華¶
行凉州事(重直/龍翻)　十二月丁丑趙太保桃豹卒　丙戌¶
以驃騎將軍琅邪王岳為侍中司徒(驃匹/妙翻)　漢李奕寇¶
巴東守將勞楊敗死(將即亮翻/勞姓楊名)¶
六年春正月庚子朔都亭文康侯庾亮薨以䕶軍將軍¶
錄尚書何充為中書令(錄尚書即/錄尚書事)庚戌以南郡太守庾¶
翼為都督江荆司雍梁益六州諸軍事安西將軍荆州¶