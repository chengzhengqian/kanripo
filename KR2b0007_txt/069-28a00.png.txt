求珍玩之物非禮也宜勿與呉王曰方有事於西北(謂/與)¶
(蜀相距復/須備魏也)江表元元恃主為命彼所求者於我瓦石耳¶
孤何惜焉且彼在諒闇之中(闇音/隂)而所求若此寧可與¶
言禮哉皆具以與之(史言帝為/敵國所窺)　呉王以其子登為太¶
子妙選師友以南郡太守諸葛瑾之子恪綏逺將軍張¶
昭之子休(沈約志四十號將/軍綏逺第十四)大理呉郡顧雍之子譚偏¶
將軍廬江陳武之子表皆為中庶子入講詩書出從騎¶
射(騎竒/寄翻)謂之四友登接待僚屬畧用布衣之禮　十二¶