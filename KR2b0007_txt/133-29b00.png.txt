(屯新亭也加/平南將軍)諸君諦視之(諦音帝/審也)名刺皆已焚勿憂懼¶
也道成遣陳顯逹張敬兒及輔師將軍任農夫馬軍主¶
東平周盤龍等將兵自石頭濟淮從承明門入衛宫省¶
袁粲慷慨謂諸將曰今㓂賊已逼而衆情離沮孤子受¶
先帝付託不能綏靜國家(粲時居䘮故自稱孤子任/音壬將即亮翻沮在呂翻)請¶
與諸君同死社稷被甲上馬將驅之(被皮/義翻)於是陳顯逹¶
等引兵出戰大破杜黒騾於杜姥宅飛矢貫顯逹目丙¶
申張敬兒等又破黒騾等於宣陽門斬黒騾及丁文豪¶