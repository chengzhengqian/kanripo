(曰敏速疾也温厚也温故厚蓄故事也何晏/曰温尋也尋繹故者又知新者余謂何説是)皇太子是¶
也若乃器人於絲竹鼙鼓之間則是陳惠李微高於匡¶
衡可相國也(如淳曰器人取人器能也陳惠李微二人/好音者也服䖍曰二人皆黄門鼔吹也)¶
於是上嘿然而笑(聞丹言而嘿/然已而笑)及上寝疾傅昭儀山陽¶
王康常在左右而皇后太子希得進見(見賢/遍翻)上疾稍侵¶
意忽忽不平(師古曰稍侵言/漸篤也平和也)數問尚書以景帝時立膠¶
東王故事(事見十六卷/景帝前六年)是時太子長舅陽平侯王鳳為¶
衛尉侍中(長知兩/翻下同)與皇后太子皆憂不知所出(師古曰/不知計)¶