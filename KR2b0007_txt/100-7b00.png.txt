　秦以辛牢守尚書令趙韶為左僕射尚書董榮為右¶
僕射中䕶軍趙誨為司𨽻校尉　十二月髙句麗王釗¶
遣使詣燕納質修貢以請其母(句如字又音駒麗力知/翻燕囚釗母見九十七)¶
(卷成帝咸康/八年質音致)燕主雋許之遣殿中將軍刁龕送釗母周¶
氏歸其國以釗為征東大將軍營州刺史封樂浪公(樂/浪)¶
(音洛/琅)王如故(使為髙句/麗王如故)　上黨人馮鴦逐燕太守叚剛¶
據安民城(魏収地形志燕上黨太守治安民城安民城/在襄垣縣葢永嘉中劉琨遣張倚所築以安)¶
(上黨之民/因以為名)自稱太守遣使來降(使䟽吏翻/降戸江翻)　秦丞相雷¶