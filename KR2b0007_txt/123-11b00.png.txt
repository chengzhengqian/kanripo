何以從禽之樂而驅斥老農也(樂音/洛)義季止馬曰賢者¶
也命賜之食辭曰大王不奪農時則境内之民皆飽大¶
王之食老夫何敢獨受大王之賜乎義季問其名不告¶
而退　三月魏雍州刺史葛那宼上洛(魏雍州刺史治/長安此北上洛)¶
(也南上洛寄治魏興魏書官氏志内/入諸姓賀葛氏改為葛氏雍於用翻)上洛太守鐔長生¶
棄郡走(鐔徐/林翻)　辛未魏主還宫　楊保宗與兄保顯自¶
童亭奔魏(保宗鎮童亭見/上卷十二年)庚寅魏主以保宗為都督隴¶
西諸軍事征西大將軍開府儀同三司秦州牧武都王¶