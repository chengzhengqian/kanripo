救今年之饑非久長之計也山東之人以國家居廣漢¶
之地(廣漢據北史崔浩傳作/廣漠當從之漠大也)謂其民畜無涯號曰牛毛¶
之衆今留兵守舊都(謂平/城也)分家南徙不能滿諸州之地¶
參居郡縣情見事露(見賢/遍翻)恐四方皆有輕侮之心且百¶
姓不便水土疾疫死傷者必多又舊都守兵既少(少詩/沼翻)¶
(下/同)屈丐柔然將有窺窬之心舉國而來雲中平城必危¶
朝廷隔恒代千里之險(自恒山至代有飛狐之口倒/馬之闗夏屋廣昌五迴之險)難¶
以赴救此則聲實俱損也今居北方假令山東有變我¶