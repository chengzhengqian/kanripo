得已而出至大梁翰立以為帝帥諸酋長拜之(帥讀曰/率酋慈)¶
(秋翻長/知兩翻)又以禮部尚書王松御史中丞趙逺為宰相前¶
宣徽使甄城翟光鄴為樞宻使(甄當作鄄音吉掾翻鄄/城漢古縣也自唐以來)¶
(帶濮/州)左金吾大將軍王景崇為宣徽使以北來指揮使¶
劉祚權侍衛親軍都指揮使充在京巡檢(北來謂先從/契丹主自北)¶
(而來/者)松徽之子也(王徽相/唐僖宗)百官謁見淑妃(見賢/遍翻)淑妃泣¶
曰吾母子單弱如此而為諸公所推是禍吾家也翰留¶
燕兵千人守諸門為從益宿衞(燕於賢/翻下同)壬寅翰及劉晞¶