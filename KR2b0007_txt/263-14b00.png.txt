(錢鏐臨安人既貴改所居營曰衣錦營又升曰/衣錦城每遊衣錦城宴故老山林皆覆以錦)命右武¶
勇都指揮使徐綰帥衆治溝洫(治衣錦軍溝洫帥讀曰/率治直之翻洫泥逼翻)¶
鎮海節度副使成及聞士卒怨言白鏐請罷役不從甲¶
戌鏐臨饗諸將綰謀殺鏐於座不果稱疾先出鏐怪之¶
丁亥命綰將所部兵先還杭州及外城縱兵焚掠武勇¶
左都指揮使許再思以迎候兵與之合(迎候兵者許再/思以錢鏐將還)¶
(領兵/迎候)進逼牙城鏐子傳瑛(瑛音/英)與三城都指揮使馬綽¶
等閉門拒之牙將潘長擊綰綰退屯龍興寺鏐還及龍¶