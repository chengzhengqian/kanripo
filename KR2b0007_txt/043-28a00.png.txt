又詔諸生雅歌擊磬盡日乃罷帝使左中郎將汝南鍾¶
興授皇太子及宗室諸矦春秋(鍾興為公羊春/秋嚴氏學也)賜興爵¶
關内矦興辭以無功帝曰生教訓太子及諸王矦非大¶
功耶興曰臣師少府丁恭於是復封恭(復扶/又翻)而興遂固¶
辭不受　陳留董宣為雒陽令湖陽公主蒼頭白日殺¶
人因匿主家吏不能得及主出行以奴驂乗宣於夏門¶
亭候之(雒陽十二城門夏門位在亥蔡質漢儀曰雒陽/十二城門門一亭賢曰夏門雒陽城北靣西頭)¶
(門門外有萬夀/亭乗䋲證翻)駐車叩馬(叩近/也)以刀畫地大言數主之¶