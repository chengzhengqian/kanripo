克寧曰吾家世以慈孝聞天下(聞音/問)先王之業茍有所¶
歸吾復何求(復扶/又翻)汝勿妄言我且斬汝克寧妻孟氏素¶
剛悍(悍下罕翻/又侯旰翻)諸假子各遣其妻入説孟氏(李克用義/兒百餘人)¶
(必不盡然獨存顥等為此/耳史槩言之曰諸假子)孟氏以為然且慮語泄及禍¶
數以迫克寧克寧性怯朝夕惑於衆言心不能無動又¶
與張承業李存璋相失數誚讓之(數所角翻/誚才笑翻)又因事擅¶
殺都虞侯李存質又求領大同節度使以蔚朔應州為¶
巡屬(唐末置應州領金城/混源二縣蔚紆勿翻)晉王皆聴之李存顥等為克¶