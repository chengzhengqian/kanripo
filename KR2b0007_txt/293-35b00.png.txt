都指揮使武守琦將騎數百趨揚州至髙郵(九域志髙/郵東南至)¶
(揚州一百里/趨七喻翻)唐人悉焚揚州官府民居驅其人南渡江¶
(九域志揚州南/至江四十五里)後數日周兵至城中餘癃病十餘人而¶
已(癃良中翻/疲病也)癸酉守琦以聞帝聞泰州無備遣兵襲之¶
丁丑抜泰州　南漢中書侍郎同平章事盧膺卒　南¶
漢主聞唐屢敗憂形於色遣使入貢于周為湖南所閉¶
(閉塞也塞其/道不得通也)乃治戰艦修武備既而縱酒酣飲曰吾身¶
得免幸矣何暇慮後世哉(此所謂坐而待亡者也又古/語云民主偷必死南漢主將)¶