趙之斬陳安也遂殺之曜聞之慟哭曰賢人民之望也¶
陳安於求賢之秋而多殺賢者吾知其無能為也休屠¶
王石武以桑城降趙(石武葢亦匈奴/種屠直於翻)趙以武為秦州刺¶
史封酒泉王　帝徴戴淵劉隗入衛建康隗至百官迎¶
於道隗岸幘大言(岸幘者幘/微脫額也)意氣自若及入見(見賢/遍翻)與¶
刁協勸帝盡誅王氏帝不許隗始有懼色司空導帥其¶
從弟中領軍邃左衛將軍廙侍中侃彬及諸宗族二十¶
餘人每旦詣臺待罪(帥讀曰率從才用翻/廙羊至翻又逸職翻)周顗將入導¶