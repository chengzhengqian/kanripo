書曰臣聞帝舜戒伯禹毋若丹朱傲(師古曰事見虞書/后稷篇丹朱堯子)¶
(也敖讀曰傲仲馮曰此禹戒舜之/語非舜戒禹之辭也上時掌翻)周公戒成王毋若殷¶
王紂(商書無逸篇周公戒成王曰毋/若殷王紂之迷亂酗于酒徳哉)聖帝明王常以敗¶
亂自戒不諱廢興故臣敢極陳其愚唯陛下留神察焉¶
謹案春秋二百四十二年日食三十六(師古曰従隠公/元年至哀公十)¶
(四年獲麟凡二百四十二年日食三十六謂隠三年二/月己巳桓三年七月壬辰朔十七年十月朔荘十八年)¶
(三月二十五年六月辛未朔二十六年十二月癸亥朔/三十九九月庚午朔僖五年九月戊申朔十二年三月)¶
(庚午十五年五月文元年二月己亥朔十五年六月辛/丑朔宣八年七月甲子十年四月丙辰十七年六月癸)¶