兵五道俱入(將即亮翻又/音如字領也)癸巳帝不豫留止雲陽宫(五/代)¶
(志京兆郡雲陽縣後周置/雲陽郡盖亦置别宫於此)丙申詔停諸軍驛召宗師宇¶
文孝伯赴行在所(後周置宗師之官葢掌諸宗室杜佑/曰宗師屬天官中大夫也五命小宗)¶
(師下大夫四命宇文孝伯時留長/安故驛召之天子所至為行在所)帝執其手曰吾自量¶
必無濟理(量音/良)以後事付君是夜授孝伯司衛上大夫¶
總宿衛兵(後周之制凡上/大夫皆六命)又令馳驛入京鎮守以備非¶
常六月丁酉朔帝疾甚還長安是夕殂年三十六(還從/宣翻)¶
(又音如字/殂蘓乎翻)戊戍太子即位尊皇后阿史那氏為皇太后¶