(結系弟也秀亂關中結/議秀罪應誅故亦怨之)華謂張林曰卿欲害忠臣邪林¶
稱詔詰之曰(詰去/吉翻)卿為宰相太子之廢不能死節何也¶
華曰式乾之議臣諫事具存可覆按也林曰諫而不從¶
何不去位華無以對遂皆斬之仍夷三族解結女適裴¶
氏明日當嫁而禍起裴氏欲認活之女曰家既如此我¶
何以活為亦坐死朝廷由是議革舊制女不從死(不從/父母)¶
(家同坐/死也)甲午倫坐端門(宫門正南/門曰端門)遣尚書和郁持節送¶
賈庶人于金墉(楊太后太子遹之廢史皆不書為/庶人此獨書賈庶人者正其罪也)誅劉¶