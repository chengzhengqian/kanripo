出闗而復還(復扶/又翻)論之近事則武文征權臨江而不濟¶
(事見漢獻帝紀/及魏文帝紀)豈非所謂順天知時通於權變者哉兆¶
民知上聖以水雨艱劇之故休而息之後日有釁乗而¶
用之則所謂恱以犯難民忘其死者矣(易兊卦彖辭/難乃旦翻)肅¶
朗之子也(王朗為公於/黃初之初)九月詔曹真等班師(班還/也)　冬¶
十月乙卯帝還洛陽時左僕射徐宣總統留事(漢成帝/罷中書)¶
(宦者置尚書五人一人為僕射四人分為四曹一曰常/侍曹二曰二千石曹三曰民曹四曰主客曹後又置三)¶
(公曹是為五曹光武改常侍曹為吏部曹又置中都官/曹合為六曹并令僕二人謂之八坐後改吏部為選部)¶