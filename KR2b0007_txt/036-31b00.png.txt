聖人之言(師古曰論語所/載孔子之言)臣莽敢不承用臣請共事神¶
祇宗廟(師古曰共/讀曰恭)奏言太皇太后孝平皇后皆稱假皇¶
帝其號令天下天下奏言事毋言攝以居攝三年為始¶
初元年(號考異曰莽傳作初始荀紀及韋莊美嘉/  録宋庠紀元通譜皆作始初今從之)漏刻¶
以百二十為度用應天命臣莽夙夜養育隆就孺子(師/古)¶
(曰隆長也成就/之使其長大也)令與周之成王比徳宣明太皇太后威¶
徳於萬方期於冨而教之孺子加元服復子明辟如周¶
公故事(書洛誥周公拜手稽首曰朕復子明辟孔安國/注曰周公盡禮致敬言我復還明君之政於子)¶