邈嘆曰三公論道之官無其人則缺(書曰三公論道經/邦燮理隂陽官不)¶
(必備惟/其人)豈可以老病忝之哉(忝辱/也)遂固辭不受　五月¶
漢費禕出屯漢中自蔣琬及禕雖身居於外慶賞刑威¶
皆遥先諮斷(斷丁亂翻諮斷者/諮之使斷决也)然後乃行禕雅性謙素¶
當國功名略與琬比　秋九月以車騎將軍王凌為司¶
空　涪陵夷反(涪陵縣漢屬巴郡蜀分置涪陵郡唐之/涪州宋白曰涪州涪陵郡漢為涪陵縣)¶
(地蜀先主以地控江源於此立涪陵郡領漢平漢葭二/縣四夷縣道記云故城在蜀江之南涪江之西其涪江)¶
(南自黔中來由城之西泝蜀江十五里有雞鳴峽上有/枳城即漢枳縣也李雄據蜀後枳縣荒廢桓温定蜀别)¶