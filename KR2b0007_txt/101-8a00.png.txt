爲之揮涕(卒子恤翻/爲于僞翻)𤣥靚以澄爲領軍將軍輔政　五¶
月丁巳帝崩(年十/九)無嗣皇太后令曰琅邪王丕中興正¶
統(元帝明帝成帝皆正統相傳琅邪/王丕成帝長子也故曰中興正統)義望情地莫與爲¶
比其以王奉大統於是百官備法駕迎于琅邪第庚申¶
卽皇帝位大赦壬戌改封東海王弈爲琅邪王秋七月¶
戊午葬穆帝于永平陵廟號孝宗　燕人圍野王數月¶
吕護遣其將張興出戰𫝊顔擊斬之城中日蹙皇甫真¶
戒部將曰護勢窮犇突必擇虛隙而投之吾所部士卒¶