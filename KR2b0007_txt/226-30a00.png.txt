(飲畢便失音三日而卒舊傳亦以為然按方士妖妄必/為一府所疾所慿恃者寶臣一人耳若酖殺寶臣身在)¶
(府中逃無所之安能免死乎計方士雖愚必不為此盖/時人見寶臣曾飲其湯遇疾而死以為方士所酖谷况)¶
(承而書/之耳)寶臣欲以軍府傳其子行軍司馬惟岳以其年¶
少闇弱(少詩/照翻)豫誅諸將之難制者(將即/亮翻)深州刺史張獻¶
誠等至有十餘人同日死者寶臣召易州刺史張孝忠¶
孝忠不往使其弟孝節召之孝忠使孝節謂寶臣曰諸¶
將何罪連頸受戮孝忠懼死不敢往亦不敢叛正如公¶
不入朝之意耳(朝直/遥翻)孝節泣曰如此孝節必死孝忠曰¶