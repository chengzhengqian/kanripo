　臣光曰夫爵禄廢置殺生予奪人君所以馭臣之大¶
　柄也(此周禮所謂八柄馭/羣臣者也予讀曰與)是故先王之制雖有親故¶
　賢能功貴勤賓茍有其罪不直赦也必議於槐棘之¶
　下(此周禮所謂八議也槐棘公卿之位/王制獄成大司寇聽之於棘木之下)可赦則赦可¶
　宥則宥可刑則刑可殺則殺輕重視情寛猛隨時故¶
　君得以施恩而不失其威臣得以免罪而不敢自恃¶
　及魏則不然勳貴之臣往往豫許之以不死彼驕而¶
　觸罪又從而殺之是以不信之令誘之使陷於死地¶