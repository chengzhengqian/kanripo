活耳而江北諸軍不知虛實不早縛取自為小誤臣至¶
便得更見怨恚(恚於/避翻)並云守賊百日而令他人得之臣¶
愚以為事君之道茍利社稷死生以之若其顧嫌疑以¶
避咎責此是人臣不忠之利實非明主社稷之福也渾¶
又騰周浚書云濬軍得吳寶物(騰其書/使上聞)又云濬牙門將¶
李高放火燒皓偽宫濬復表曰(復扶/又翻)臣孤根獨立結恨¶
彊宗夫犯上干主其罪可救乖忤貴臣禍在不測(忤五/故翻)¶
偽中郎將孔攄説去二月武昌失守水軍行至(二月已/過故云)¶