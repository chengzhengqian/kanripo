乃徙駢為鎮海節度使　沙陀焚唐林崞縣入忻州境¶
(武后證聖元年分五臺崞置武延縣唐隆元年更名唐/林崞漢古縣也時並屬代州宋白曰唐林本漢廣武縣)¶
(地九域志崞在州西/南五十里崞音郭)　秋七月曹翔至晉陽己亥捕土¶
團殺鄧䖍者十三人殺之義武兵至晉陽不解甲讙譟¶
求優賞(讙與/諠同)翔斬其十將一人乃定𤼵義成忠武昭義¶
河陽兵㑹于晉陽以禦沙陀八月戊寅曹翔引兵救忻¶
州沙陀攻岢嵐軍陷其羅城敗官軍于洪谷(洪谷在岢/嵐軍南敗)¶
(補邁/翻)晉陽閉門城守　黄巢冦宣州宣歙觀察使王凝¶