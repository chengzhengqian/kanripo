忠良無乃不可乎藉使休等有罪陛下不下之有司(下/户)¶
(稼/翻)暴明其狀天下何從知之詔尚在臣所未敢宣露(卜/幹)¶
(為侍中詔經門/下因留之而諫)願陛下熟思之因叩頭流血王沈叱幹¶
曰卜侍中欲拒詔乎聰拂衣而入免幹為庶人太宰河¶
間王易(作考異曰晉春秋易/  士通今從載記)大將軍勃海王敷御史大¶
夫陳元達金紫光禄大夫西河王延等皆詣闕表諫曰¶
王沈等矯弄詔㫖欺誣日月内諂陛下外佞相國威權¶
之重侔於人主多樹姦黨毒流海内知休等忠臣為國¶