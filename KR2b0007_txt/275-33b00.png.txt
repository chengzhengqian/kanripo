之克梁也以魏州牙兵之力及其亡也皇甫暉張破敗¶
之亂亦由之(以魏州牙兵克梁事始二百六十九卷梁/均王貞明元年終二百七十卷莊宗同光)¶
(元年皇甫暉張破敗之亂事/見二百七十四卷天成元年)趙在禮之徙滑州不之官¶
亦實為其下所制(事見/上年)在禮欲自謀脱禍隂遣腹心詣¶
闕求移鎮帝乃為之除皇甫暉陳州刺史趙進貝州刺¶
史(為于偽翻皇甫暉趙進制/趙在禮不得左右者也)徙在禮為横海節度使以¶
皇子從榮鎮鄴都命宣徽北院使范延光將兵送之且¶
制置鄴都軍事乃出奉節等九指揮三千五百人使軍¶