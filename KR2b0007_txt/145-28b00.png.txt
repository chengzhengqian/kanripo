以其言正不罪也紹出廣平王懐拜之曰翁之直過於¶
汲黯紹曰但恨戮之稍晩以為愧耳紹素之孫也(常山/玉素)¶
(見一百二十二卷宋文帝元嘉十一年廣平/王懐孝文之子以族屬長幼之次呼紹為翁)明日甄琛¶
李憑以脩黨皆坐免官左右與脩連坐死黜者二十餘¶
人散騎常侍髙聰與脩素親狎而又以宗人諂事髙肇¶
故獨得免¶
三年春正月庚戌征虜將軍趙祖恱與魏江州刺史陳¶
伯之戰於東闗祖悦敗績　癸丑以尚書右僕射王瑩¶