天下可以應大䘮矣毛太𫝊梁車騎梁僕射受遺輔政¶
可以應大臣矣九月生殺梁后及毛貴梁楞梁安貴后¶
之舅也右僕射趙韶中䕶軍趙誨皆洛州刺史俱之従¶
弟也(趙俱鎮宜陽事見上/卷上年従才用翻)有寵於生乃以俱為尚書令¶
俱固辭以疾謂韶誨曰汝等不復顧祖宗(復扶/又翻)欲為㓕¶
門之事毛梁何罪而誅之吾何功而代之汝等可自為¶
吾其死矣遂以憂卒(卒子/恤翻)　凉宋混軍于武始大澤(張/駿)¶
(分狄道縣立武始郡宋混西走起兵必不東向狄道水/經都野澤在武威縣東北注云在姑臧城北三百里都)¶