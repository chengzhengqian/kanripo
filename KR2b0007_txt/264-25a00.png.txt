贄罷為左僕射　左僕射致仕張濬居長水王師範之¶
舉兵濬豫其謀(事見上/卷上年)朱全忠將謀簒奪恐濬扇動藩¶
鎮諷張全義使圖之丙申全義遣牙將楊麟將兵詐為¶
刼盜圍其墅而殺之(張濬之死夷考本末過于/白馬朝士逺矣墅承與翻)永寧縣¶
吏葉彦素為濬所厚知麟將至密告濬子格曰相公禍¶
不可免郎君宜自為謀濬謂格曰汝留則俱死去則遺¶
種(種章/勇翻)格哭拜而去葉彦帥義士三十人送之渡漢而¶
還(帥讀曰率還從/宣翻又如字)格遂自荆南入蜀(張格入蜀而亡/王氏者格也)¶