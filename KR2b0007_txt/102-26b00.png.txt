受爵明君之朝稱觴父母之室不亦美乎(受爵明君之/朝謂有功而)¶
(受賞於朝也稱觴父母之室謂受賞/而歸舉酒為父母壽也朝直遙翻)衆皆踴躍破釡棄¶
糧大呼競進(呼火/故翻)猛望燕兵之衆謂鄧羌曰今日之事¶
非將軍不能破勍敵(勍渠/京翻)成敗之機在茲一舉將軍勉¶
之羌曰若能以司𨽻見與者公勿以為憂猛曰此非吾¶
所及也必以安定太守萬户侯相處(秦雍州刺史治安/定安定在秦中為)¶
(大郡處/昌呂翻)羌不悦而退俄而兵交猛召羌羌寢不應猛馳¶
就許之羌乃大飲帳中與張蚝徐成等跨馬運矛馳赴¶