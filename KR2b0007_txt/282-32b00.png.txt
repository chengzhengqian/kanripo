進萬金曦悦加匡範禮部侍郎匡範增筭商賈數倍曦¶
宴羣臣舉酒屬匡範曰(賈音古屬/之欲翻)明珠美玉求之可得¶
如匡範人中之寶不可得也未幾商賈之筭不能足日¶
進貸諸省務錢以足之恐事覺憂悸而卒(幾居豈翻/悸其季翻)曦¶
祭贈甚厚諸省務以匡範貸帖聞(貸帖貸錢/之文書也)曦大怒斵¶
棺斷其屍棄水中(斷音/短)以連江人黃紹頗代為國計使¶
(唐武德元年分閩縣置温麻縣尋改曰連/江屬福州九域志在州東北一百六十里)紹頗請令欲¶
仕者自非䕃補皆聽輸錢即授之以資望髙下及州縣¶