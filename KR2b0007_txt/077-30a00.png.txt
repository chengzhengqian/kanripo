禮收王經及其家屬付廷尉經謝其母母顔色不變笑¶
而應曰人誰不死正恐不得其所以此并命何恨之有¶
(非此母不/生此子)及就誅故吏向雄哭之哀動一市(向姓也音/式亮翻)¶
王沈以功封安平侯庚寅太傅孚等上言請以王禮葬¶
高貴鄉公太后許之使中䕶軍司馬炎迎燕王宇之子¶
常道鄉公璜於鄴(水經注曰白祀溝水出廣陽縣之婁/城東東南逕常道城西故鄉亭也西)¶
(去良鄉城四十里魏少帝/璜所封也廣陽故燕國)以為明帝嗣炎昭之子也¶
辛夘羣公奏太后自今令書皆稱詔制(羣公自上公三/公至諸從公也)¶