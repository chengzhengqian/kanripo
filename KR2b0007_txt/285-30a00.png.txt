翰景延廣帝乃命滅火悉開宫城門帝坐苑中與后妃¶
相聚而泣召翰林學士范質草降表自稱孫男臣重貴¶
禍至神惑運盡天亡今與太后及妻馮氏舉族於郊野¶
面縛待罪次遣男鎮寧節度使延煦威信節度使延寳¶
奉國寳一金印三出迎(國寳即髙祖天福三年所/制受命寳也煦吁句翻)太后¶
亦上表稱新婦李氏妾(臣妾之辱惟晉宋為然/嗚呼痛哉上時掌翻)傅珠爾¶
入宣契丹主命帝脫黄袍服素衫再拜受宣左右皆掩¶
泣帝使召張彦澤欲與計事彦澤曰臣無面目見陛下¶