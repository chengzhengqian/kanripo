績之畢(侍臣之下有曰字文意乃足近/朝猶言近代也朝直遥翻下同)乃詔三司自今¶
夏税以六月秋税以十月起徴(五代會要曰二税/起徴皆以月一日)民間¶
便之　山南東道節度使守太尉兼中書令安審琦鎮¶
襄州十餘年(漢天福十二年安審琦/鎮襄陽至是十年矣)至是入朝除守太¶
師遣還鎮既行上問宰相卿曹送之乎對曰送至城南¶
審琦深感聖恩(五代以來方鎮入朝者或留不遣/或易置之今加官遣還鎮故感恩)上曰¶
近朝多不以誠信待諸侯諸侯雖有欲効忠節者其道¶
無由王者但能毋失其信何患諸侯不歸心哉　壬午¶