史約百姓丁産定等級改作兩税法(楊炎作兩税法夏/輸無過六月秋輸)¶
(無過十一月視大厯/十四年墾田数為定)比來新舊徴科色目一切罷之(比/毘)¶
(至翻比來猶/云近來也)二税外輙率一錢者以枉法論唐初賦歛¶
之法曰租庸調有田則有租有身則有庸有户則有調¶
𤣥宗之末版籍浸壞多非其實及至徳兵起所在賦歛¶
迫趣取辦(歛力贍翻調徒/弔翻趣讀曰促)無復常凖(復扶又翻/又音如字)賦歛之¶
司增數而莫相綂攝(綂他綜翻/俗從上聲)各隨意增科自立色目¶
新故相仍不知紀極民富者丁多率為官為僧以免課¶