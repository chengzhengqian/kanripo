銜之右驍雄軍使姚歸禮氣直敢言尤疾用之所為時¶
面數其罪(數所/其翻)常欲手刃之癸未夜用之與其黨㑹倡¶
家歸禮潜遣人爇其室(倡音昌爇如/悦翻燒也)殺貌類者數人用¶
之易服得免明旦窮治其事(治直/之翻)獲縱火者皆驍雄之¶
卒用之於是日夜譛二将於駢未㡬駢使二将将驍雄¶
卒三千襲賊於慎縣(慎縣漢九江浚道縣地古城在今/縣南隋置慎縣唐屬廬州九域志)¶
(在州東北六十/里㡬居豈翻)用之宻以語楊行愍云公楚歸里欲襲¶
廬州行愍𤼵兵掩之二将不為備舉軍盡殪(語牛倨翻/殪壹計翻)¶