曰后常謂主上不能守大業今竟能不(不讀/曰否)宜早自裁¶
以全段宗段氏怒曰汝兄弟不難逼殺其母况能守先¶
業乎吾豈愛死但念國亡不久耳遂自殺寳議以段后¶
謀廢適統(適讀/曰嫡)無母后之道不宜成䘮羣臣咸以為然¶
中書令眭邃颺言於朝曰(眭息惟翻颺音揚大言/而疾曰颺朝直遥翻)子無¶
廢母之義漢安帝閻后親廢順帝(事見五十卷漢/安帝延光三年)猶得¶
配饗太廟况先后曖昧之言虚實未可知乎乃成䘮¶
六月癸酉魏王珪遣將軍王建等擊燕廣寗太守劉亢¶