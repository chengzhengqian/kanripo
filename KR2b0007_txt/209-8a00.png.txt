業雖以隂陽為炭萬物為銅役不食之人使不衣之士猶¶
尚不給(用漢劉/陶語意)况資於天生地養風動雨潤而後得之¶
乎一旦風塵再擾霜雹荐臻沙彌不可操干戈寺塔不¶
足禳饑饉臣竊惜之䟽奏不省(操于髙翻/省悉景翻)時斜封官皆¶
不由兩省而授兩省莫敢執奏即宣示所司吏部員外¶
郎李朝隠前後執破一千四百餘人怨謗紛然朝隠一¶
無所顧(朝直/遥翻)　冬十月己酉修文館直學士起居舍人¶
武平一上表請抑損外戚權寵不敢斥言韋氏但請抑¶