淫亂嬖孽擅命朝政不行(孽魚列翻/朝直遥翻)以明公雄武乗時¶
奮發討鄭儼徐紇之罪以清帝側霸業可舉鞭而成此¶
賀六渾之意也(髙歡字/賀六渾)榮大悦語自日中至夜半乃出¶
自是每參軍謀并州刺史元天穆孤之五世孫也(孤拓/䟦鬱)¶
(律第/四子)與榮善榮兄事之榮常與天穆及帳下都督賀㧞¶
岳宻謀欲舉兵入洛内誅嬖倖外清羣盗二人皆勸成¶
之榮上書以山東羣盗方熾(熾尺/志翻)冀定覆没官軍屢敗請¶
遣精騎三千東援相州(騎竒寄翻/相息亮翻)太后疑之報以念生¶