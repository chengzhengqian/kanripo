(令音零比毗至/翻鈔楚交翻)殺略數千人匈奴遣萬餘騎徃擊之無¶
所得(史言匈/奴漸衰)¶
二年春正月以鳳皇甘露降集京師赦天下　夏五月¶
趙充國奏言羌本可五萬人軍凡斬首七千六百級降¶
者三萬一千二百人溺河湟餓死者五六千人定計遺¶
脫與煎鞏黄羝俱亡者不過四千人(定計以定/數計筭也)羌靡忘¶
等自詭必得(師古曰詭責也自以/為憂責言必能得之)請罷屯兵奏可充國¶
振旅而還(書班師振旅孔安國注曰兵入曰振旅振整/也杜預曰振整也旅衆也言振衆而還也)¶