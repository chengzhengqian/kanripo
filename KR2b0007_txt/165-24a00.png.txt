與元旭飲謂旭曰與王交當生死不相負人有宻言之¶
者帝由是𤼵怒令壯士築百餘拳而捨之辛巳卒於路¶
(卒子/恤翻)久之帝追忿隆之執其子慧登等二十人於前帝¶
以鞭叩鞍一時頭絶並投尸漳水又發隆之冡出其尸¶
斬截骸骨焚之棄於漳水　齊主使常山王演上黨王¶
渙清河王岳平原王叚韶帥衆於洛陽西南築伐惡城¶
新城嚴城河南城(帥讀/曰率)九月齊主廵四城欲以致魏師¶
魏師不出(史言齊强宇/文泰畏之)乃如晉陽　魏宇文泰命侍中¶