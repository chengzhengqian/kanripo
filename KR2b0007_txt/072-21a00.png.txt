水為埶官兵救之當先破賊大輩然後圍乃得解賊往¶
甚易(易以/䜴翻)而兵往救之甚難宜移城内之兵其西三十¶
里有竒險可依更立城以固守此為引賊平地而掎其¶
歸路(掎居/蟻翻)於計為便䕶軍將軍蔣濟議以為既示天下¶
以弱且望賊烟火而壊城(壊音/怪)此為未攻而自拔一至¶
於此劫略無限必淮北為守(濟言望風移戍吳必劫掠/無限將限淮以自守也)¶
帝未許寵重表曰(重直/用翻)孫子言兵者詭道也故能而示¶
之不能驕之以利示之以懾(懾懼也懾/之渉翻)此為形實不必¶