寳臣乃撤守備舉五州來降及復為節度使以武俊之¶
策為善(說式芮翻/復扶又翻)擢為先鋒兵馬使武俊本契丹也初¶
名沒諾干(為王武俊夷張氏得成徳/張本契欺訖翻又音喫)郭子儀以僕固懐¶
恩有平河朔功請以副元帥讓之己亥以懐恩為河北¶
副元帥加左僕射兼中書令單于鎮北大都䕶朔方節¶
度使史朝義走至貝州與其大將薛忠義等兩節度合¶
僕固瑒追之至臨清(臨清漢清淵縣後魏改曰臨清唐/属貝州九域志在魏州北一百五)¶
(十/里)朝義自衡水引兵三萬還攻之瑒設伏擊走之回紇¶