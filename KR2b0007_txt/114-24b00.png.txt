左右怪其不還相與尋之唯得衣冠不知所適中領軍¶
慕容拔謂中常侍郭仲曰大事垂捷而帝無故自驚深¶
可怪也然城内企遲(遲直利/翻待也)至必成功不可稽留吾當¶
先往趣城(趣七/喻翻)卿留待帝得帝速來若帝未還吾得如¶
意安撫城中徐迎未晚乃分將壯士二千餘人登北城將¶
士謂熙至皆投仗請降(將即亮翻/降户江翻)既而熙久不至㧞兵¶
無後繼衆心疑懼復下城赴苑(復扶又翻下/復貳可復同)遂皆潰去¶
㧞為城中人所殺丙寅熙微服匿於林中為人所執送¶