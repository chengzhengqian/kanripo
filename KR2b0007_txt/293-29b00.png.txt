潁州團練使祚溥之父也溥為宰相祚有賔客溥常朝¶
服侍立(華户化翻/朝直遥翻)客坐不安席祚曰㹠犬不足為起(㹠/與)¶
(豚同足為/于偽翻)　秋七月丁亥上治定逺軍及夀春城南之¶
敗(定逺縣名屬濠州軍字衍定逺之敗見/上五月夀春城南之敗見去年六月)以武寕節度¶
使兼中書令武行徳為左衛上將軍河陽節度使李繼¶
勲為右衛大將軍　北漢主初立七廟(北漢主自以承/髙祖隱帝之後)¶
(與僭竊者不同然地狹國貧日困於/兵今始能立七廟以倣天子之制)　司空兼門下侍¶
郎同平章事李榖臥疾二年凡九表辭位八月乙亥罷¶