堡歳徴兵助防雲南苦之回因説異牟尋復自歸于唐(説/式)¶
(芮/翻)曰中國尚禮義有惠澤無賦役異牟尋以為然而無¶
路自致凡十餘年及西川節度使韋臯至鎮招撫境上¶
羣蠻異牟尋潜遣人因羣蠻求内附臯奏今吐蕃弃好¶
(好呼/到翻)暴亂鹽夏(夏户/雅翻)宜因雲南及八國生羌有歸化之¶
心(八國生羌白狗君哥國君逋租君南/水君弱水君悉董君凊逺君咄霸君)招納之以離吐¶
蕃之黨分其勢上命臯先作邉將書以諭之㣲觀其趣¶
(為南詔内/附張本)　張延賞與齊映有隙映在諸相中頗稱敢¶