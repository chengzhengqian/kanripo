閣道(馬鳴閣在今/利州昭化縣)徐晃擊破之張郃屯廣石(廣石當在/巴漢之間)¶
備攻之不能克急書發益州兵諸葛亮以問從事犍為¶
楊洪洪曰漢中益州咽喉(犍居言翻/咽音烟)存亡之機㑹若無¶
漢中則無蜀矣此家門之禍也發兵何疑時法正從備¶
北行亮於是表洪領蜀郡太守衆事皆辦遂使即真(遂/使)¶
(之代/法正)初犍為太守李嚴辟洪為功曹嚴未去犍為而洪¶
已為蜀郡洪舉門下書佐何祗有才䇿(漢制郡閣下及/諸曹各有書佐)¶
(幹主文書靈帝光和二年樊毅復華下民租口算碑載/其上尚書奏牘前書年月朔日𢎞農太守臣毅頓首死)¶