(平陽凡八郡/封為晉公)加九錫昭前後九讓乃止　秋七月吳主¶
封故齊王奮為章安侯(奮徙章安見上卷邵/陵厲公嘉平五年)　八月以¶
驃騎将軍王昶為司空(昶音丑/兩翻)　詔以關内侯王祥為¶
三老鄭小同為五更帝率羣臣詣太學行養老乞言之¶
禮(記曰凡養老五帝憲三王又乞言五帝憲養氣體而/不乞言有善則記之以為惇史三王亦憲既養老而)¶
(後乞言亦㣲其禮皆有惇史鄭𤣥注曰憲法也養之為/法其德行三王又從之求善言可施行也惇史惇厚者)¶
(也㣲其禮者依違/言之更音工衡翻)小同𤣥之孫也(鄭𤣥别傳曰𤣥有子/為孔融吏舉孝廉融)¶
(之被圍徃赴為賊所害有遺腹子以丁/夘日生而𤣥以丁夘歲生故名曰小同)　吳孫綝以吳¶