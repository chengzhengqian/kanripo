三月辛亥朔式入對上問以討賊方略對曰但得兵賊¶
必可破有宦官侍側曰發兵所費甚大式曰臣為國家¶
惜費則不然(為于/偽翻)兵多賊速破其費省矣若兵少不能¶
勝賊延引嵗月賊勢益張(張知/亮翻)則江淮羣盜將蜂起應¶
之國家用度盡仰江淮(仰牛/向翻)若阻絶不通則上自九廟¶
下及十軍(肅宗以後羽林龍武神武神威神策皆分左/右號北門十軍元和二年省神武軍明年又)¶
(省神威軍以其兵騎分𨽻左/右神䇿而猶存十軍之名)皆無以供給其費豈可勝¶
計哉(勝音/升)上顧宦官曰當與之兵乃詔發忠武義成淮¶