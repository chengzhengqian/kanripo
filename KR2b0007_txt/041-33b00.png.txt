以章示異異惶懼上書陳謝詔報曰將軍之于國家義¶
為君臣恩猶父子何嫌何疑而有懼意　隗囂矜已飾¶
智每自比西伯(西伯文/王也)與諸將議欲稱王鄭興曰昔文¶
王三分天下有其二尚服事殷(論語載孔/子之言)武王八百諸¶
矦不謀同㑹猶還兵待時(武王觀兵孟津諸矦不期而/㑹者八百皆曰紂可伐矣王)¶
(曰汝未知天/命乃還師)髙帝征伐累年猶以沛公行師今令徳雖¶
明世無宗周之祚威畧雖振未有髙祖之功而欲舉未¶
可之事昭速(速不速之/速明召也)禍患(昭明/也)無乃不可乎囂乃止¶