常伯閻立本守右相　是歳京師及山東江淮旱飢¶
二年春二月辛酉以張文瓘為東臺侍郎以右肅機檢¶
校太子中䕶譙人李敬𤣥為西臺侍郎(譙縣帶/亳州)並同東¶
西臺三品先是同三品不入衘至是始入衘(先悉薦翻/  考異曰)¶
(陳紀在乾封二年文瓘始同三/品衘今從舊本紀陳字必誤)　癸亥以雍州長史盧¶
承慶為司刑太常伯(雍於/用翻)承慶常考内外官有一官督¶
運遭風失米承慶考之曰監運損粮考中下(監古/衘翻)其人¶
容色自若無言而退承慶重其雅量改注曰非力所及¶