次指鄴都宣耀威徳懐撫遺民彼孰不扶老提㓜以迎¶
大王凶黨將望旗氷碎安能為害乎從事中郎黄泓曰¶
(泓烏/宏翻)今太白經天歲集畢北陰國受命此必然之驗也¶
(漢書天文志太白經天天下革民更王孟康注曰謂出/東入西出西入東也太白陰星出東當伏東出西當㐲)¶
(西過午為經天晉灼曰日陽也日出則星亡晝見午上/為經天歲星所在國不可伐可以伐人昴畢間為天街)¶
(其陰陰國歲集畢北/明陰國當受命而王)宜速出師以承天意折衝將軍慕¶
輿根曰中國之民困於石氏之亂咸思易主以救湯火¶
之急此千載一時不可失也(載子/亥翻)自武宣王以來(慕容/廆謚)¶