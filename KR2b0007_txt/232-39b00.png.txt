不願歸當於鴻臚自陳授以職位給俸祿爲唐臣人生¶
當乗時展用豈可終身客死邪於是胡客無一人願歸¶
者泌皆分𨽻神策兩軍王子使者為散兵馬使或押牙¶
(散悉/亶翻)餘皆為卒禁旅益壯鴻臚所給胡客纔十餘人嵗¶
省度支錢五十萬緡市人皆喜(免供億/故喜)上復問泌以復¶
府兵之策(上復扶/又翻)對曰今嵗徵闗東卒戍京西者十七¶
萬人計嵗食粟二百四萬斛今粟斗直百五十為錢三¶
百六萬緡國家比遭饑亂(比毗/至翻)經費不充就使有錢亦¶