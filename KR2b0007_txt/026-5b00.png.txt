(尚方/是也)初趙廣漢死後為京兆尹者皆不稱職(稱尺/證翻)唯敞¶
能繼其迹其方畧耳目不及廣漢然頗以經術儒雅文¶
之　上頗修飾宫室車服盛于昭帝時外戚許史王氏¶
貴寵諌大夫王吉上疏曰陛下躬聖質總萬方惟思世¶
務將興太平詔書每下民欣然若更生臣伏而思之可¶
謂至恩未可謂本務也(師古曰言天子如此雖於百姓/為至恩然未盡政務之本也)¶
欲治之主不世出(師古曰言有時遇之/不常值治直吏翻)公卿幸得遭遇¶
其時言聽諌從然未有建萬世之長䇿舉明主於三代¶