殿中尚書源賀賀時與尼俱典兵宿衛乃與南部尚書¶
陸麗謀曰宗愛既立南安還復殺之(復扶/又翻)今又不立皇¶
孫將不利於社稷遂與麗定謀共立皇孫麗俟之子也¶
(史言陸侯父子皆/有智畧忠于後魏)戊申賀與尚書長孫渴侯嚴兵守衛¶
宫禁使尼麗迎皇孫於苑中(魏都平城/有鹿苑)麗抱皇孫於馬¶
上入平城賀渴侯開門納之尼馳還東廟大呼曰宗愛¶
弑南安王大逆不道(呼火故翻劉尼僅以弑南安王為/宗愛罪不能正其弑世祖之罪也)¶
皇孫已登大位有詔宿衛之士皆還宫衆咸呼萬嵗遂¶