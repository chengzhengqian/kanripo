(攻京口若/人者翻)青州摠管𢎞農燕榮出東海(東海郡海州青/州治益都此盖)¶
(使燕榮以青州之師出朐山/渡海以攻南沙也燕因肩翻)凡摠管九十兵五十一萬¶
八千皆受晉王節度東接滄海西距巴蜀旌旗舟楫横¶
亘數千里以左僕射高熲為晉王元帥長史(帥所類翻/長知兩翻)¶
右僕射王韶為司馬軍中事皆取決焉區處支度(處昌/吕翻)¶
(度徒/洛翻)無所凝滯十一月丁卯隋主親餞將士乙亥至定¶
城(述征記定城去潼闗/三十里夾道各一城)陳師誓衆　丙子立皇弟叔榮¶
為新昌王叔匡為太原王　隋主如河東(河東/蒲州)十二月¶