(曰知有一/旦之刑)非所以尊尊貴貴之化也古者大臣有坐不¶
㢘而廢者不謂不㢘曰簠簋不飭(師古曰簠簋所以盛/飯也方曰簠圓曰簋)¶
(埤雅曰龜有靈徳伏匿而噎善潛而不志於養故古者/簠簋皆為龜形於其上而大臣以貪墨坐廢者曰簠簋)¶
(不飭賈公彦曰簠内圓外方簋内方外/圓皆受斗二升簠音甫又音扶簋音軌)坐汙穢淫亂男¶
女無别者不曰汙穢曰帷薄不修坐罷軟不勝任者不¶
謂罷軟曰下官不職(師古曰罷廢於事也軟弱也/罷讀曰疲軟人兖翻勝音升)故貴¶
大臣定有其辠矣猶未斥然正以呼之也尚遷就而為¶
之諱也故其在大譴大何之域者(師古曰譴責也何/問也域界局也)聞¶