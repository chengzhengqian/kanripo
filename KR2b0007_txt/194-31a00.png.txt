乳母遂安夫人(唐制太子乳母封郡/夫人睦州遂安郡)嘗白后以東宫器¶
用少請奏益之(少詩/沼翻)后不許曰為太子患在德不立名¶
不揚何患無器用邪上得疾累年不愈后侍奉晝夜不¶
離側(離力/智翻)常繫毒藥於衣帶曰若有不諱義不獨生后¶
素有氣疾前年從上幸九成宫柴紹等中夕告變上擐¶
甲出閣問狀后扶疾以從(擐音宦從/才用翻)左右止之后曰上¶
既震驚吾何心自安由是疾遂甚太子言於后曰醫藥¶
備盡而疾不瘳(瘳丑/留翻)請奏赦罪人及度人入道庶獲㝠¶