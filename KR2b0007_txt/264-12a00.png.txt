章度其兵力已疲(比必利翻及也/度徒洛翻下同)乃與師範合兵出戰¶
大破之友寧旁自峻阜馳騎赴敵馬仆青州將張土梟¶
斬之(梟堅/堯翻)傳首淮南兩鎮兵逐北至米河(王師範以平/盧之兵王茂)¶
(章以淮南之兵/是兩鎮兵也)俘斬萬計魏博之兵殆盡全忠聞友寧¶
死自將兵二十萬晝夜兼行赴之秋七月壬子至臨胊¶
(臨朐漢縣唐屬青州九域/志曰在州東南四十里)命諸將攻青州王師範出戰¶
汴兵大破之王茂章閉壘示怯伺汴兵稍懈(伺相吏翻/懈古隘翻)¶
毁柵而出驅馳疾戰戰酣退坐召諸將飲酒已而復戰¶