腰止之曰宜小清澄(言衆方亂如水之溷濁宜少俟/其定如水之清澄不可輕出也)不¶
可便出農引刀將斫之遂出見寳又馳信追慕輿騰癸¶
未寳農引兵還趣大營(大營謂/寳營也)討速骨等農營兵亦厭¶
征役皆棄仗走(以佚道使民雖勞不怨以生道殺民/雖死不怨殺者違是鮮有不敗者也)騰¶
營亦潰寳農犇還龍城長樂王盛聞亂引兵出迎寳農¶
僅而得免　會稽王道子忌王殷之逼(會工/外翻)以譙王尚¶
之及弟休之有才略引為腹心尚之説道子曰今方鎮¶
彊盛宰相權輕宜宻樹腹心於外以自藩衛道子從之¶