(弟/)又曰司馬懿所向無前深為弟憂之(此晉史臣為此/語耳權必無此)¶
(言為于/偽翻)帝問於䕶軍將軍蔣濟曰孫權其救遼東乎濟¶
曰彼知官備已固(魏晉之間謂/國家為官)利不可得深入則非力¶
所及淺入則勞而無獲權雖子弟在危猶將不動况異¶
域之人兼以往者之辱乎(亦謂斬張/彌許晏也)今所以外揚此聲¶
者譎其行人(譎古穴/翻詐也)疑之於我我之不克冀其折節事¶
已耳然沓渚之間去淵尚逺若大軍相守事不速决則¶
權之淺規或得輕兵掩襲未可測也(淺規謂規圖淺攻/不敢深入吳君臣)¶