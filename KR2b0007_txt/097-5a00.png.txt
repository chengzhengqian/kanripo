善將擊高句麗高句麗有二道其北道平闊南道險狹¶
(北道從北置而進南/道從南陜入木底城)衆欲從北道翰曰虜以常情料之¶
必謂大軍從北道當重北而輕南王宜帥銳兵從南道¶
擊之出其不意丸都不足取也(高句麗王居丸都/帥讀曰率下同)别遣¶
偏師從北道縱有蹉跌(蹉倉何翻跌徒結翻/蹉跌失足而踣也)其腹心已¶
潰四支無能為也皝從之十一月皝自將勁兵四萬出¶
南道(將即亮/翻下同)以慕容翰慕容霸為前鋒别遣長史王㝢¶
等將兵萬五千出北道以伐高句麗高句麗王釗果遣¶