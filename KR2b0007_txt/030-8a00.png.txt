民相驚言大水至百姓犇走相蹂躪(師古曰蹂踐也躪/轢也蹂音人九翻)¶
(躪音/藺)老弱呼號(號户髙翻/呼火故翻)長安中大亂天子親御前殿¶
召公卿議大将軍鳳以為太后與上及後宮可御船令¶
吏民上長安城以避水(上時掌/翻下同)羣臣皆從鳳議左将軍¶
王商獨曰自古無道之國水猶不冒城郭(師古曰冒/䝉覆也)今¶
政治和平世無兵革上下相安何因當有大水一日暴¶
至此必訛言也(師古曰訛偽/也治直吏翻)不宜令上城重驚百姓(師/古)¶
(曰重音/直用翻)上乃止有頃長安中稍定問之果訛言上於是¶