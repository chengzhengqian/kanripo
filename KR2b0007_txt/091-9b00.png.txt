不戰先沮矣(沮在/呂翻)廆猶疑之遼東韓夀言於廆曰悉獨¶
官有憑陵之志將驕卒惰軍不堅宻若奇兵卒起(卒讀/曰猝)¶
掎其無備必破之䇿也(掎舉綺翻偏引曰/掎又從後牽曰掎)廆乃聽翰留¶
徒河悉獨官聞之曰翰素名驍果(驍堅/堯翻)今不入城或能¶
為患當先取之城不足憂乃分遣數千騎襲翰翰知之¶
詐為段氏使者逆於道曰慕容翰乆為吾患聞當擊之¶
吾已嚴兵相待宜速進也使者既去翰即出城設伏以¶
待之宇文氏之騎見使者大喜馳行不復設備進入伏¶