更始(勞力到翻/更工衡翻)於是賊帥夏宻等率其魁黨六百餘人¶
自縛歸首(帥所類翻/首式救翻)固皆原之遣還自相招集開示威¶
灋半嵗間餘類悉降(降户/江翻)州内清平奏南陽太守髙賜¶
等臧穢(臧古贓/字通)賜等重賂大將軍梁冀冀為之千里移¶
檄(賢曰言移檄一日行千/里救之急也為于偽翻)而固持之愈急冀遂徙固為¶
㤗山太守時泰山盜賊屯聚歴年郡兵常千人追討不¶
能制固到悉罷遣歸農但選留任戰者百餘人(任音/壬)以¶
恩信招誘之未滿嵗賊皆弭散(誘音酉弭止也/散逃潰而去也)¶