如是矣大見信用威震京師¶
四年春三月上行幸泰山壬午祀髙祖于明堂以配上¶
帝因受計癸未祀孝景皇帝于明堂甲申修封丙戌禪¶
石閭夏四月幸不其(如淳曰其音基不其山名因以為/縣應劭曰東莱縣也余據班志不)¶
(其縣屬/琅邪郡)五月還幸建章宫赦天下　冬十月甲寅晦日¶
有食之　十二月上行幸雍祠五畤(雍於用翻/畤音止)西至安¶
定北地(二郡屬朔方州安定唐涇原之/地北地唐邠寧環慶鹽宥州地)¶
征和元年(應劭曰言征伐四/夷而天下和平)春正月上還幸建章宫¶