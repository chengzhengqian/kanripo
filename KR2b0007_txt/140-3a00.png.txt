曰非其類也主上正可比宣帝安得比霍光若爾武王¶
伐紂不立微子而輔之亦為茍貪天下乎(史言崔慶/逺之機辨)魏¶
主大笑曰朕來問罪如卿之言便可釋然慶逺曰見可¶
而進知難而退(左傳載晉大夫/隨武子之言)聖人之師也魏主曰卿¶
欲吾和親為不欲乎慶逺曰和親則二國交歡生民䝉¶
福否則二國交惡生民塗炭和親與否裁自聖衷魏主¶
賜慶逺酒殽衣服而遣之戊申魏主循淮而東(過夀陽/不攻引)¶
(兵東/下)民皆安堵租運屬路(屬之欲翻此謂/淮北之民耳)丙辰至鍾離¶