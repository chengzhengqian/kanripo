逹者之令圖(夫音扶令/力正翻)自古賢人君子莫不與時消息¶
以避禍患公之兄弟功名葢世當塗用事有年矣朝臣¶
為足下家所屈辱者可勝數哉(朝直遙翻勝音/升數所具翻)又儲后¶
以所欲不行每切齒於執政公雖自結於人主而欲危¶
公者固亦多矣主上一旦弃羣臣公亦何以取庇今皇¶
太子失愛於皇后主上素有廢黜之心此公所知也今¶
若請立晉王在賢兄之口耳誠能因此時建大功王必¶
永銘骨髓斯則去累卵之危成太山之安也約然之因¶