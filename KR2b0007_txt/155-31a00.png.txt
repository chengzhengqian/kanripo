在思政曰須知問意椿曰欲立為天子思政乃言之椿¶
從思政見修修色變謂思政曰得無賣我邪曰不也曰¶
敢保之乎曰變態百端何可保也椿馳報歡歡遣四百¶
騎迎修入氈帳(騎奇計翻氈帳胡夷酋/帥所居漢人謂之穹廬)陳誠泣下霑襟¶
修譲以寡徳歡再拜修亦拜歡出備服御進湯沐達夜嚴¶
警(嚴為警/備也)昧爽(孔安國曰昧㝠爽明早旦馬曰昧/未旦也陸徳明曰爽謂早旦也)文武¶
執鞭以朝(軍中不能備朝服故執/鞭以為敬朝直遙翻)使斛斯椿奉勸進表¶
椿入帷門磬折延首而不敢前(張守節曰磬折謂曲體/揖之若石磬之形曲折)¶