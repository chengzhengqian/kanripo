逺但調軍糧(為于偽翻/調徒釣翻)修戰具居中應接而已戰鬭籌¶
畫一出于巡賊遂夜遁　郭子儀以河東居兩京之間¶
得河東則兩京可圖(河東郡蒲州自河東進兵攻取潼/闗則兩京之路中斷然後可圖也)¶
時賊將崔乾祐守河東丁丑子儀濳遣人入河東與唐¶
官陷賊者謀俟官軍至為内應　初平盧節度使劉正¶
臣自范陽敗歸(事見上/卷上年)安東都䕶王𤣥志鴆殺之祿山¶
以其黨徐歸道為平盧節度使𤣥志復與平盧將侯希¶
逸襲殺之(復扶/又翻)又遣兵馬使董秦將兵以葦茷度海與¶