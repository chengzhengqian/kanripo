(同官塞/悉則翻)後秦人恟懼有渴死者(恟許/拱翻)㑹天大雨後秦營¶
中水三尺繞營百步之外寸餘而已後秦軍復振(復扶/又翻)¶
秦王堅歎曰天亦佑賊乎(天不助秦不/可復支矣)　慕容泓謀臣¶
髙葢等以泓徳望不如慕容沖且持法苛峻乃殺泓立¶
沖為皇太弟承制行事置百官以蓋為尚書令後秦王¶
萇遣子嵩為質於沖以請和(欲連兵以斃秦且畏/沖兵之彊也質音致)　將¶
軍劉春攻魯陽都貴奔還長安　後秦王萇帥衆七萬¶
撃秦秦王堅遣楊璧等拒之為萇所敗(敗補/邁翻)獲楊璧及¶