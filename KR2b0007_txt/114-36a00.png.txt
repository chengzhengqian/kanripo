不得進食盡軍中疾疫死者大半乃引軍還(還従宣翻/又如字)¶
敬宣坐免官削封三分之一荆州刺史劉道規以督統¶
降號建威將軍(春秋責帥之義也道/規時為征蜀都督)九月劉裕以敬宣¶
失利請遜位詔降為中軍將軍開府如故劉毅欲以重¶
法繩敬宣裕保護之何無忌謂毅曰奈何以私憾傷至¶
公(私憾見/上元年)毅乃止　乞伏熾磐以秦政浸衰且畏秦之¶
攻襲(熾昌/志翻)冬十月招結諸部二萬餘人築城于嵻㟍山¶
而據之(下度曰嵻㟍山在西𦍑予據乞伏氏據苑川其/地西至枹罕東極隴坻北限赫連南界吐谷渾)¶