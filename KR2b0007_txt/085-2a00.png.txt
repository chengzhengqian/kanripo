言特怒曰大事已定但當安民何為更逆加疑忌使之¶
離叛乎朝廷遣荆州刺史宗岱建平太守孫阜帥水軍¶
三萬以救羅尚(朝直遥翻守式又/翻帥讀曰率下同)岱以阜為前鋒進逼¶
德陽特遣李蕩及蜀郡太守李璜就德陽太守任臧共¶
拒之(李特蓋又分廣漢立/德陽郡任音壬下同)岱阜軍勢甚盛諸塢皆有貳¶
志益州兵曹從事蜀郡任叡言於尚曰李特散衆就食¶
驕怠無備此夭亡之時也宜宻約諸塢刻期同發内外¶
擊之破之必矣尚使叡夜縋出城(任音壬縋/馳偽翻)宣㫖於諸¶