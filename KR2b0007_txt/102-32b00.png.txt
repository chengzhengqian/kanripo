襄城侯(賜爵者賜之侯爵非有國有土/也一曰先未列爵今始賜之)其餘將士封賞¶
各有差堅以京兆韋鐘為魏郡太守彭豹為陽平太守¶
(燕都鄴以魏郡太守為京尹陽/平輔郡也故堅皆以秦人守之)其餘州縣牧守令長皆¶
因舊以授之(盡易州縣牧守今長既駭觀聴/且人情新舊不相安故皆因舊)以燕常山¶
太守申紹為散騎侍郎使與散騎侍郎京兆韋儒俱為¶
繡衣使者循行關東州郡觀省風俗(行下孟翻/省悉景翻)勸課農¶
桑振恤窮困收葬死亡旌顯節行燕政有不便于民者¶
皆變除之(並用燕秦之人為繡衣使者用燕人者以其/習關東風俗用秦人者使宣堅之徳意也行)¶