伯英右武衛將軍馮士翽𤼵嶺南兵討之(翽呼/外翻)　吐蕃¶
與吐谷渾互相攻各遣使上表論曲直更來求援(吐從/暾入)¶
(聲谷音浴使疏吏翻上/時掌翻更工衡翻迭也)上皆不許吐谷渾之臣素和貴¶
有罪逃奔吐蕃具言吐谷渾虚實吐蕃發兵擊吐谷渾¶
大破之吐谷渾可汗曷鉢與𢎞化公主帥數千帳弃國¶
走依涼州請徙居内地(唐㑹要曰吐谷渾自永嘉之末/始西度洮水建國於群羌之故)¶
(地龍朔三年為吐蕃所滅凡/三百五十年帥讀曰率下同)上以涼州都督鄭仁泰為¶
青海道行軍大總管帥右武衛將軍獨孤卿雲辛文陵¶