(門監罷政事其所/以罷從柳氏舊聞)　宋王成器申王成義於上兄也岐¶
王範薛王業上之弟也豳王守禮上之從兄也(從才/用翻)上¶
素友愛近世帝王莫能及初即位為長枕大被與兄弟¶
同寢諸王每旦朝於側門(朝直遥/翻下同)退則相從宴飲鬬雞¶
擊毬或獵於近郊遊賞别墅中使存問相望於道(墅承/與翻)¶
(使疏吏/翻下同)上聽朝罷多從諸王遊在禁中拜跪如家人禮¶
飲食起居相與同之於殿中設五幄與諸王更處其中¶
(更工衡翻下更/奏同處昌吕翻)或講論賦詩間以飲酒博奕遊獵(間古/莧翻)¶