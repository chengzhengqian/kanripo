(飲酒也/樂音洛)侯景聞江夏空虛(夏戶/雅翻)乙巳使宋子仙任約帥¶
精騎四百由淮内襲郢州(自西陽至江夏百五十餘里/景使宋子仙等葢由蘆洲上)¶
(流渡兵以襲之帥讀/曰率騎奇寄翻下同)丙午大風疾雨天色晦𡨕有登陴¶
望見賊者告泉曰虜騎至矣泉曰徐文盛大軍在下賊¶
何由得至當是王珣軍人還耳既而走告者稍衆始命¶
閉門子仙等已入城方諸方踞泉腹以五色綵辮其髯¶
(辮補典翻/父結也)見子仙至方諸迎拜泉匿於牀下子仙俯窺¶
見泉素髯間綵(間古/莧翻)驚愕遂擒之及司馬虞豫送於景¶