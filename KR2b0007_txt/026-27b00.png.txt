(食一石則益五斗一考異曰宣紀云益吏百石以下俸/十五韋昭曰若食  石則益五斗荀紀云益吏百石以)¶
(下俸五十斛盖以十五難曉故改/之然詔云以下恐難指五十斛也)　是嵗東郡太守韓¶
延夀為左馮翊始延夀為潁川太守潁川承趙廣漢搆¶
㑹吏民之後(搆㑹吏民事見二十四卷/本始三年師古曰搆結也)俗多怨讐延夀¶
改更教以禮讓(更工/衡翻)召故老與議定嫁娶䘮祭儀品略¶
依古禮不得過灋百姓遵用其教賣偶車馬下里偽¶
物者棄之市道(張晏曰下里地下蒿里偽物也師古/曰偶謂土木為之象真車馬之形也)¶
(偶對也棄其物/於市之道上也)黄霸代延夀居潁川霸因其迹而大治¶