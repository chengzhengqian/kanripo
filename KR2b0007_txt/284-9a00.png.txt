刺史劉翰(淄州楊光逺/之巡屬也)　太尉侍中馮道雖為首相(馮/道)¶
(自唐潞王之時已正拜三公晉髙祖/入洛用以為相位任在執政之右)依違兩可無所操¶
決(此馮道保身固位之術一/生所受用者也操七刀翻)或謂帝曰馮道承平之良¶
相今艱難之際譬如使禪僧飛鷹耳(言禪以静寂為宗/僧以慈悲不殺為)¶
(教為禪僧者苐能機辯無窮而不/能應物使之飛鷹搏撃非其任也)　癸夘以道為匡國¶
節度使兼侍中(出馮道鎮同州/將别命相也)　乙巳漢主幽齊王𢎞¶
弼于私第　或謂帝曰陛下欲禦北狄安天下非桑維¶
翰不可(請罷馮道請用桑維翰盖出一人之口前史謂/維翰倩人以言于帝通鑑皆曰或者疑其辭)¶