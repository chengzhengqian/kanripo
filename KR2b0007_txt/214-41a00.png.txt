(應復叛且立可汗當須朝廷冊命嘉運豈得擅立于塞/外也若未以為可汗則實録十二月不應謂突騎施可)¶
(汗莫賀逹干也若如㑹要所言二十九年始立昕為可/汗則實録二十八年四月不應已謂昕為十姓可汗也)¶
(葢嘉運既平突騎施即奏立昕為十姓可汗故莫賀逹/干不服而叛明皇乃以莫賀逹干為小可汗止統突騎)¶
(施之衆使嘉運招諭之故來降然昕為十姓可汗兼統/諸部故明皇遣兵送之而為莫賀逹干所殺事或然也)¶
(但實録脱略疑不敢質故略/采諸書所見存其梗槩書之)　夏四月辛未以昕妻李¶
氏為交河公主　六月吐蕃圍安戎城　上嘉葢嘉運¶
之功以為河西隴右節度使使之經略吐蕃嘉運恃恩¶
流連不時發(葢嘉運恃其邊功以自眤於人主是從流/於上也在京師以酒色自娱而不即赴鎮)¶