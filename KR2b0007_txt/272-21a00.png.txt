可諸將以為傳者雖云大梁無備未知虛實今東方諸¶
鎮兵皆在段凝麾下所餘空城耳以陛下天威臨之無¶
不下者若先廣地東傅於海(傅讀/曰附)然後觀釁而動可以¶
萬全康延孝固請亟取大梁李嗣源曰兵貴神速今彦¶
章就擒段凝必未之知就使有人走告疑信之間尚須¶
三日設若知吾所向即發救兵直路則阻決河(即謂段/凝所決)¶
(護駕/水)須自白馬南渡數萬之衆舟楫亦難猝辦此去大¶
梁至近前無山險方陳横行(陳讀/曰陣)書夜兼程信宿可至¶