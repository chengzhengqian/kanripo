(慶寛之耳非璟出使後神慶始鞫之也/舊宋璟易之傳自相違今從御史臺記)左臺中丞桓彦¶
範右臺中丞東光袁恕己共薦詹事司直陽嶠為御史¶
(光宅分御史左右臺各置大夫中丞侍御史東光縣漢/屬勃海郡唐屬滄州詹事司直正九品上掌彈劾宫僚)¶
(糾舉/職事)楊再思曰嶠不樂搏擊之任如何彦範曰為官擇¶
人豈必待其所欲所不欲者尤須與之所以長難進之¶
風抑躁求之路(樂音洛為于偽翻長/知兩翻躁則到翻)乃擢為右䑓侍御¶
史嶠休之之𤣥孫也(陽休之仕/髙齊貴顕)先是李嶠崔𤣥暐奏往¶
屬革命之時人多逆節遂致刻薄之吏恣行酷法其周¶