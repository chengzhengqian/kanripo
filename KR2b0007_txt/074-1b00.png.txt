(續漢志遼東郡在洛/陽東北三千六百里)雖云用竒亦當任力不當稍計役¶
費也帝謂懿曰公孫淵將何計以待君對曰淵棄城豫¶
走上計也據遼東拒大軍其次也(遼東當/作遼水)坐守襄平此¶
成禽耳(襄平縣漢遼東郡/治所公孫淵所都)帝曰然則三者何出對曰唯¶
明智能審量彼我(量音/良)乃豫有所割棄此既非淵所及¶
又謂今往孤逺(言孤軍/逺征也)不能支久必先拒遼水後守襄¶
平也帝曰還往幾日對曰往百日攻百日還百日以六¶
十日為休息如此一年足矣公孫淵聞之復遣使稱臣¶