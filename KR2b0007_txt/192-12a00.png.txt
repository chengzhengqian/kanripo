　　　(諡文皇帝廟號太宗咸亨五年追諡太宗文武/聖皇帝天寶八載追尊太宗文武大聖皇帝十)¶
　　　(三載又加尊太宗文/武大聖大廣孝皇帝)¶
貞觀元年春正月乙酉改元(觀古/玩翻)　丁亥上宴羣臣奏¶
秦王破陳樂(陳讀曰陣新志太宗為秦王破劉/武周軍中相與作秦王破陳樂曲)上曰朕¶
昔受委專征民間遂有此曲雖非文徳之雍容然功業¶
由茲而成不敢忘本封徳彞曰陛下以神武平海内豈¶
文徳之足比上曰戡亂以武守成以文文武之用各隨¶
其時卿謂文不及武斯言過矣徳彝頓首謝　己亥制¶