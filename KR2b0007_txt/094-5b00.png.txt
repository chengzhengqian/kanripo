(元年始即帝位/今從勒載記)　三月丙子庾太后以憂崩　蘇峻南¶
屯于湖　夏四月後趙將石堪攻宛南陽太守王國降¶
之(宛於元翻/降戸江翻)遂進攻祖約軍于淮上約將陳光起兵攻¶
約約左右閻秃貌類約(秃吐/谷翻)光謂為約而擒之約踰垣¶
獲免光奔後趙　壬申葬明穆皇后于武平陵　庾亮¶
温嶠將起兵討蘇峻而道路斷絶不知建康聲聞(聞音/問)¶
㑹南陽范汪至尋陽言峻政令不壹貪暴縱横(横户/孟翻)滅¶
亡已兆雖彊易弱(易以/䜴反)朝廷有倒懸之急宜時進討嶠¶