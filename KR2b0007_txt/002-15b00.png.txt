有弊袴命藏之(袴苦故翻/脛衣也)侍者曰君亦不仁者矣不賜¶
左右而藏之昭侯曰吾聞明主愛一嚬一咲嚬有為嚬¶
咲有為咲今袴豈特嚬咲哉吾必待有功者(言袴雖弊/其直猶重)¶
(固不止於嚬咲也然人主之嚬咲所闗甚大昭侯姑以/此為言耳為于偽翻嚬與顰同愁蹙之貌咲古笑字)¶
十九年秦商鞅築冀闕宫庭於咸陽(索隱曰冀闕即魏/闕也爾雅觀謂之)¶
(闕郭璞曰宫門雙闕也釋名闕在門兩旁中間闕然為/道也三輔黄圖曰人臣至此必思其所闕少爾雅宫謂)¶
(之室郭璞曰宫謂圍繞之也説文曰庭朝中也蒼頡篇/曰庭直也風俗通曰庭正也言縣庭郡庭朝庭皆取平)¶
(均正直也三輔黄圖曰山南為陽水北為陽山水皆在/陽故曰咸陽漢高帝更名新城武帝更名渭城屬右扶)¶