(北考其地當在漢五原稒陽塞外杜佑曰在馬邑郡北/三百餘里武川鎮城在白道中溪水上白道在隂山之)¶
(北又北出大漠柔𤣥鎮在于延水東于延水出塞外柔/𤣥鎮西長川城南小山東南流逕漢代郡且如縣故城)¶
(南則魏柔𤣥鎮城在漢且如縣西北塞外也且音子閭/翻撫宜鎮城未考其地若以前說六鎮自五原抵濡源)¶
(分置于三千里中則撫宜當在武州柔𤣥之間相距各/五百里據前髙閭之說則相距各一百七十許里耳按)¶
(北史宜/當作𠖇)乙丑南還辛未至平城　九月壬申朔魏詔曰¶
三載考績三考黜陟(唐虞之制三考黜陟三/考九年也載子亥翻)可黜者不¶
足為遲可進者大成賖緩朕今三載一考即行黜陟欲¶
令愚滯無妨於賢者才能不擁於下位各令當曹考其¶