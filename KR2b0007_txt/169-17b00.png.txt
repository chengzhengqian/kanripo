齊人以配中山宫(中山宫慕容氏之故宫/自魏以來以為别宫)及䕶用事遣¶
間使入齊求之莫知音息(間古莧翻音息猶今人言/信息也使疏吏翻下同)齊¶
遣使者至玉璧求通互市䕶欲訪求母姑使司馬下大¶
夫尹公正至玉璧與之言(司馬下大夫即/軍司馬之職)使者甚悅勲¶
州刺史韋孝寛獲關東人復縱之因致書為言西朝欲¶
通好之意(復扶又翻又音如字為於偽翻好呼到/翻下同周在關西故稱西朝朝直遙翻)是時¶
周人以前攻晉陽不得志謀與突厥再伐齊(厥九/勿翻)齊主¶
聞之大懼許遣䕶母西歸且求通好先遣其姑歸　秋¶