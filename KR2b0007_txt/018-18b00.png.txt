之至也時對者百餘人太常奏𢎞第居下策奏天子擢¶
𢎞對為第一拜為博士待詔金馬門(如淳曰武帝時相/馬者東方京作銅)¶
(馬法獻之立馬于魯班門外更名魯班門為金馬門三/輔黄圖曰金馬門宦者署武帝得大宛馬以銅鑄像立)¶
(于署門因/以為像)齊人轅固年九十餘亦以賢良徴公孫𢎞仄¶
目而事固固曰公孫子務正學以言無曲學以阿世諸¶
儒多疾毁固者固遂以老罷歸是時巴蜀四郡(四郡蜀/郡廣漢)¶
(郡犍為郡/巴郡也)鑿山通西南夷千餘里戍轉相餉數嵗道不¶
通士罷餓離暑濕死者甚衆(罷讀/曰疲)西南夷又數反(數所/角翻)¶