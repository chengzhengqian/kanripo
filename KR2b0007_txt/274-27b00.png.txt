是夜從馬直軍士張破敗作亂(戌考異曰莊宗實録壬/  今上至鄴都癸亥夜)¶
(張破敗作亂明日入鄴都明宗實錄三月六日帝至鄴/都八日夜破敗作亂薛史莊宗紀壬子嗣源至鄴都甲)¶
(寅夜破敗作亂明宗紀與實録同按長厯此月/丁巳朔無壬子甲寅今從實録及明宗本紀)帥衆大¶
譟(帥讀曰/率下同)殺都將(將即/亮翻)焚營舍詰旦亂兵逼中軍嗣源¶
帥親軍拒戰不能敵亂兵益熾(從亂者/愈衆也)嗣源叱而問之¶
曰爾曹欲何為對曰將士從主上十年百戰以得天下¶
今主上弃恩任威貝州戍卒思歸主上不赦云克城之¶
後當盡阬魏博之軍(謂皇甫暉等也莊宗忿暉等不降/嘗有克城之日勿遺噍類之語)¶