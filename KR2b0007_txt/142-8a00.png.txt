而天下未平嗣子㓜弱社禝所倚唯在於汝霍子孟諸¶
葛孔明以異姓受顧託(漢武帝託昭帝於霍光昭烈帝/託後主於諸葛亮事並見前)¶
况汝親賢可不勉之勰泣曰布衣之士猶為知己畢命¶
(古語有之士為知/己者死為于偽翻)况臣託靈先帝依陛下之末光乎(託/靈)¶
(託體皆兄弟/同氣之謂也)但臣以至親乆參機要寵靈輝赫海内莫¶
及所以敢受而不辭正恃陛下日月之明恕臣忘退之¶
過耳今復任以元宰(復扶/又翻)摠握機要震主之聲取罪必¶
矣昔周公大聖成王至明猶不免疑而况臣乎如此則¶