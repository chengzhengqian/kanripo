未忍罪也(當斷不斷反受其/亂文帝之謂也)　諸軍攻碻磝治三攻道¶
張永等當東道濟南太守申坦等當西道揚武司馬崔¶
訓當南道攻之累旬不㧞(自帝經畧河南到彦之之出/師四鎮皆斂戍北去王𤣥謨)¶
(之出師碻磝望風而下滑臺則堅壁矣今之出師碻磝/亦固守以抗張永等魏人固習知宋人之情態以為無)¶
(能為也治直之/翻濟子禮翻)八月辛亥夜魏人自地道潛出燒崔訓¶
營及攻具癸丑夜又燒東圍及攻具尋復毁崔訓攻道¶
(復扶/又翻)張永夜撤圍退軍不告諸將(將即/亮翻)士卒驚擾魏人¶
乗之死傷塗地蕭思話自徃増兵力攻旬餘不㧞是時¶