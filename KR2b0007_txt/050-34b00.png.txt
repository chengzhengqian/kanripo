稷安寧之時詔書為阿母興起第舎合兩為一連里竟¶
街(賢曰合兩坊而為/一宅里即坊也)雕修繕飾窮極巧伎(伎渠/綺翻)攻山採¶
石轉相迫促為費巨億周廣謝惲兄弟與國無肺府枝¶
葉之屬(府與/腑同)依倚近倖姦佞之人與之分威共權屬託¶
州郡(屬之/欲翻)傾動大臣宰司辟召承望㫖意招來海内貪¶
汙之人受其貨賂至有臧錮棄世之徒(賢曰有贓賄禁/錮之人余謂棄)¶
(世者見棄/於世也)復得顯用白黒渾淆清濁同源天下讙譁為¶
朝結譏(渾户本翻讙許元翻/為于偽翻朝直遥翻)臣聞師言上之所取(師言/衆言)¶