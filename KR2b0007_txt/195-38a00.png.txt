平定天下其守之甚難魏徴對曰臣聞戰勝易守勝難¶
(易以/豉翻)陛下之及此言宗廟社稷之褔也　上聞右庶子¶
張𤣥素在東宫數諌爭(數所角翻/爭讀曰諍)擢為銀青光禄大夫¶
行左庶子太子嘗於宫中擊鼓𤣥素叩閤切諌太子出¶
其鼓對𤣥素毁之太子乆不出見官屬𤣥素諌曰朝廷¶
選俊賢以輔至徳今動經時月不見宫臣將何以裨益¶
萬一且宫中唯有婦人不知有能如樊姬者乎(樊姬楚/莊王姬)¶
(也莊王好畋樊姬為不食禽獸之肉鄙笑虞/丘子虞丘子愧之進孫叔敖為相莊王以覇)太子不聼¶