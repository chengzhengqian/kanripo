曰嗟乎使平得宰天下亦如是肉矣及諸侯叛秦平事¶
魏王咎於臨濟為太僕(班表大僕秦官掌輿馬應劭曰/周穆王所置盖太御衆僕之長)¶
(也濟子/禮翻)說魏王不聽人或讒之平亡去後事項羽賜爵¶
為卿(張晏曰禮秩/如卿不治事)殷王反項羽使平擊降之還拜為都¶
尉賜金二十鎰居無何(師古曰言/無㡬時)漢王攻下殷項王怒¶
將誅定殷將吏平懼乃封其金與印使使歸項王而挺¶
身間行(挺待鼎翻㧞也言平/㧞身間出而行也)杖劒亡渡河歸漢王於修¶
武因魏無知求見漢王漢王召入賜食遣罷就舍平曰¶