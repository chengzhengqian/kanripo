兵數千自行營歸過滑州(自李正已以來淄青兵未嘗/應調發赴行營也此必李納)¶
(遣兵自戍守其/境亦稱行營耳)將佐皆曰李納雖外奉朝命内蓄兼并¶
之志請館其兵於城外(朝直遥翻/館古玩翻)賈耽曰柰何與人鄰¶
道而野處其將士乎(處昌/吕翻)命館於城中耽時引百騎獵¶
於納境納聞之大喜服其度量不敢犯也(騎奇/寄翻)　吐蕃¶
逰騎及好畤(畤音/止)乙巳京城戒嚴復遣金吾將軍張獻¶
甫屯咸陽民閒傳言上復欲出幸以避吐蕃(復扶/又翻)齊映¶
見上言曰外閒皆言陛下已理裝具糗糧(見賢遍翻理/裝治裝也糗)¶