助之裴度不知其所為謂憲誠無貳心憲誠遣親吏至¶
中書請事韋處厚謂曰晉公於上前以百口保爾使主¶
(裴度封晉國公節度使為一道之主/故對其屬吏稱之為使主使䟽吏翻)處厚則不然但仰¶
俟所為自有朝典耳憲誠懼不敢復與同㨗通(讀史者/以為裴)¶
(度於是時耄及之矣韋處厚較聰明不惟不知度亦不/知處厚矣一推心以待之一明法以示之此正寛嚴相)¶
(濟所以制御彊/藩復扶又翻)王庭湊為同㨗求節鉞不獲(為于/偽翻)乃助¶
之為亂出兵境上以撓魏師(撓奴/教翻)又遣使厚賂沙陀酋¶
長朱邪執宜欲與之連兵執宜拒不受(酋慈由翻/長知丈翻)冬十¶