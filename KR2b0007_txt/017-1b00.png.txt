(此而言自元鼎以前之年皆有司所追命其實/年號之起在元鼎故元封改元則始有詔書也)冬十月¶
詔舉賢良方正直言極諫之士上親䇿問以古今治道¶
對者百餘人廣川董仲舒對曰道者所繇適於治之路¶
也(師古曰繇從也適往也/治直吏翻繇古由字)仁義禮樂皆其具也故聖王¶
已没而子孫長久安寧數百嵗此皆禮樂教化之功也¶
夫人君莫不欲安存而政亂國危者甚衆所任者非其¶
人而所繇者非其道是以政日以仆滅也夫周道衰於¶
幽厲非道亡也幽厲不繇也至於宣王思昔先王之徳¶