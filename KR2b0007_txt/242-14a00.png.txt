(之麾下将有誅/逆而效順者)又請詔光顔選諸道兵精鋭者留之其¶
餘不可用者悉遣歸本道自守土疆蓋兵多而不精豈¶
唯虛費衣糧兼恐撓敗軍陳故也(撓奴巧翻敗補/邁翻陳讀曰陣)今既¶
祗留東西二帥(謂令裴度居西/李光顔居東)請各置都監一人諸道¶
監軍一時停罷如此則衆齊令一必有成功又朝廷本¶
用田布令報父讐(令報王庭湊/殺𢎞正之讐)今領全師出界供給度¶
支(言仰供給/於度支)數月已來都不進討非田布固欲如此抑¶
有其由聞魏博一軍屢經優賞(自田𢎞正舉魏博一軍/歸朝其後代恒平蔡平)¶