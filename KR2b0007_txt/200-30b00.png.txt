五年春正月定方獻俘於乾陽殿(乾陽殿在/洛陽宫)法司請誅¶
都曼定方請曰臣許以不死故都曼出降願匄其餘生¶
(匄古/太翻)上曰朕屈法以全卿之信乃免之　甲子上發東¶
都二月辛巳至并州(東都至并州/八百八里)三月丙午皇后宴親¶
戚故舊鄰里於朝堂婦人於内殿班賜有差(武后并州/文水縣人)¶
(天子行幸所至皆有朝堂太宗伐高麗張受降幕/於朝堂之側是也皇后所居爲内殿朝直遥翻)詔并¶
州婦人年八十以上皆版授郡君(郡君有正四品從/四品正五品之差)¶
百濟恃高麗之援數侵新羅(數所/角翻)新羅王春秋上表求¶