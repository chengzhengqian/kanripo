其書於魏朝(上時掌翻/朝直遥翻)　夏四月淮堰成長九里下廣¶
一百四十丈上廣四十五丈髙二十丈樹以杞栁(長直/亮翻)¶
(廣古曠翻髙居號/翻杞栁柜栁也)軍壘列居其上或謂康絢曰四凟天¶
所以節宣其氣不可久塞(國語周太子晉曰古之長民/者不墮山不崇藪不防川不)¶
(竇澤夫山土之聚也藪物之歸也川氣之導也澤水之/鍾也天地成而聚於髙歸物於下疏為川谷以導其氣)¶
(陂塘汚庳以鍾/其美塞悉則翻)若鑿湬東注則游波寛緩堰得不壊絢¶
乃開湬東注又縱反間於魏曰梁人所懼開湬不畏野¶
戰蕭寶寅信之鑿山深五丈開湬北注水日夜分流猶¶