得免(先天元年方復置深州又分饒陽鹿城於古&KR0008;城/置陸澤縣史因魏知古貴顕於開元之時遂以後)¶
(來土斷書之&KR0008;苦么翻遣考異曰舊傳云易之欲遣刺/客殺之若遣刺客必不  人知敬則等安能保䕶盖欲)¶
(白太后/殺之耳)丁酉貶魏元忠為髙要尉(髙要縣漢屬蒼梧郡/宋齊屬南海郡陳置)¶
(髙要郡隋/帶端州)戩説皆流嶺表元忠辭日言於太后曰臣老¶
矣今向嶺南十死一生陛下它日必有思臣之時太后¶
問其故時易之昌宗皆侍側元忠指之曰此二小兒終¶
為亂階易之等下殿叩膺自擲稱寃太后曰元忠去矣¶
殿中侍御史景城王睃(景城縣漢屬勃海郡後魏并入/城平縣隋開皇十八年改曰景)¶