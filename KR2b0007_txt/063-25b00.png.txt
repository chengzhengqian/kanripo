運榖車數千乘至官渡(乘繩證/翻下同)荀攸言於操曰紹運車¶
旦暮至其將韓猛鋭而輕敵擊可破也操曰誰可使者¶
攸曰徐晃可乃遣偏將軍河東徐晃(按沈約志曹魏置/將軍四十號偏將)¶
(軍禆將軍/居其末)與史渙邀擊猛破走之燒其輜重(重直用/翻下同)冬十¶
月紹復遣車運榖使其將淳于瓊等將兵萬餘人送之¶
宿紹營北四十里沮授説紹可遣蔣竒别為支軍於表¶
(説輸芮翻支/别也表外也)以絶曹操之鈔(鈔楚/交翻)紹不從許攸曰曹操¶
兵少而悉師拒我許下餘守埶必空弱若分遣輕軍星¶