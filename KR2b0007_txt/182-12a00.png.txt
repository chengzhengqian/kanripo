將攻城内危蹙㑹楊𤣥感反書至帝大懼引納言蘇威¶
入帳中謂曰此兒聰明得無為患威曰人識是非審成¶
敗乃謂之聰明(夫音/扶)𤣥感麤疎必無所慮但恐因此寖¶
成亂階耳帝又聞達官子弟皆在𤣥感所益憂之兵部¶
侍郎斛斯政素與𤣥感善𤣥感之反政與之通謀𤣥縱¶
兄弟亡歸政濳遣之帝將窮治𤣥縱等黨與(治直/之翻)政内¶
不自安戊辰亡奔髙麗(史言叚文振之/言驗麗力知翻)庚午夜二更(二/更)¶
(乙夜也甲乙丙丁戊分為五夜守卒分畨/守漏鳴鼓以相警謂之持更更工衡翻)帝密召諸將¶