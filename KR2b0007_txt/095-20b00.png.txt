發始怒反譖壽於期請殺之期欲藉壽以討李玝故不¶
許遣壽將兵向涪壽先遣使告玝以去就利害開其去¶
路玝遂來奔詔以玝為巴郡太守期以壽為梁州刺史¶
屯涪(為李壽自涪舉/兵廢李期張本)　趙主𢎞自齎璽綬詣魏宮(石虎/為魏)¶
(王其所居稱魏宮/璽斯氏翻綬音受)請禪位於丞相虎虎曰帝王大業天¶
下自當有議何為自論此邪𢎞流涕還宮謂太后程氏¶
曰先帝種真無復遺矣(種章勇翻/復扶又翻)于是尚書奏魏臺請¶
依唐虞禪讓故事(此趙朝尚/書奏也)虎曰𢎞愚暗居喪無禮便¶