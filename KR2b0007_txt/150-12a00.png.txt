(墟下注淮謂之洛口魏收志曲陽縣屬霍州/北沛郡五代志曲陽縣後廢入鍾離定逺縣)　魏使黄¶
門侍郎盧同持節詣營州慰勞就徳興降而復反詔以¶
同為幽州刺史兼尚書行臺同屢為徳興所敗而還(勞/力)¶
(到翻復扶又翻敗補邁/翻還從宣翻又如字)　魏朔方胡反圍夏州刺史源¶
子雍(夏户雅翻夏/州治統萬城)城中食盡煑馬皮而食之衆無貳心¶
子雍欲自出求糧留其子延伯守統萬将佐皆曰今四¶
方離叛糧盡援絶不若父子俱去子雍泣曰吾世荷國¶
恩當畢命此城但無食可守故欲往東州(荷下可翻東/州謂東夏州)¶