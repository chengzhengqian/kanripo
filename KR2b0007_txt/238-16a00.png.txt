叱之曰天子有詔從者賞敢違者斬士卒皆歛兵還部¶
伍會夜車疾驅未明已出境重𦙍承洽之子(新書作承/玼之子韓)¶
(愈烏氏先廟碑亦作承/玼一本云玼或作洽)聽晟之子也　丁亥范希朝張¶
茂昭大破承宗之衆於木刀溝(新唐書地理志定州新/樂縣東南二十里有木)¶
(刀溝有民木刀/居溝旁因名之)　上加烏重𦙍之功欲即授以昭義節¶
度使李絳以為不可請授重𦙍河陽以河陽節度使孟¶
元陽鎮昭義㑹吐突承璀奏已牒重𦙍句當昭義留後¶
(句舌候翻/當丁浪翻)絳上言昭義五州據山東要害(五州澤潞邢/洺磁要害者)¶