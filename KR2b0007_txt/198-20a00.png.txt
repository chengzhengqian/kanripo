為忠進位銀青光禄大夫　李世勣至欝督軍山(異考/  曰)¶
(勣傳作烏徳揵山唐厯云即欝督軍山虜/語兩音也鐵勒傳云至于天山今従唐厯)其酋長梯真¶
逹官帥衆來降(帥讀/曰率)薛延陀咄摩支南奔荒谷世勣遣¶
通事舍人蕭嗣業徃招慰咄摩支詣嗣業降其部落猶¶
持兩端世勣縱兵追擊前後斬五千餘級虜男女三萬¶
餘人秋七月咄摩支至京師拜右武衛大將軍　八月¶
甲子立皇孫忠為陳王　己巳上行幸靈州　江夏王¶
道宗兵既渡磧遇薛延陀阿波逹官衆數萬拒戰道宗¶