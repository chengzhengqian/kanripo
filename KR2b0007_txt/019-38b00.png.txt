豪敢往吏十餘人(師古曰豪桀而性果敢一/往無所顧者以為吏也)以為爪牙¶
皆把其隂重罪而縱使督盗賊(師古曰縱放/也督察視也)快其意所¶
欲得此人雖有百罪弗法(師古曰言所捕盗賊得其人/而快温舒意則不問其先所)¶
(犯罪也弗法/謂弗行法也)即有避因其事夷之亦滅宗(師古曰避謂/不盡意捕擊)¶
(也/)以其故齊趙之郊盗賊不敢近廣平(近其/靳翻)廣平聲為¶
道不拾遺遷河内太守以九月至令郡具馬五十匹為¶
驛(師古曰以私馬於道上往/往置驛自河内至長安)捕郡中豪猾相連坐千餘¶
家上書請大者至族小者乃死家盡没入償臧(師古曰/以臧獲)¶