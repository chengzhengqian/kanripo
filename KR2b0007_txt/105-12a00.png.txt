(除度田收租之制王公以下口租三斛唯/蠲在役之身至是年又増税米口五石)　秦呂光行¶
越流沙三百餘里(自玉門出渡流沙西行至鄯善北行/至車師又且未國在鄯善西其國之)¶
(西北有流沙數百里夏日有熱風為行旅之患風之所/至唯老駞預知之即嗔而聚立埋其口鼻於沙中人每)¶
(以為候亦即將氈擁蔽鼻口其風迅駛斯須過盡若不/防者必致危斃桑欽曰流沙地在張掖居延縣西北杜)¶
(佑曰流沙在沙州敦煌郡西八十里酈道元曰弱水入/流沙流沙與水流行也亦言出鍾山西行極崦嵫之山)¶
(在西海郡北流沙又逕浮渚歴壑市之國又逕于鳥山/之東朝雲國西歴崐山西南出于過瀛之山大荒山經)¶
(曰西南海之/外流沙出焉)焉耆等諸國等皆降(降戸/江翻)惟龜兹王帛純¶
拒之(龜兹音/邱慈)嬰城固守光進軍攻之　秦王堅之入寇¶