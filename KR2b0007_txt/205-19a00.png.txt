司賓卿萬年豆盧欽望為内史(新書宰相世系表豆盧/氏本姓慕容氏北地王)¶
(精降後魏北人謂歸/義為豆盧因以為氏)文昌左丞韋巨源同平章事秋官¶
侍郎吴人陸元方為鸞臺侍郎同平章事巨源孝寛之¶
𤣥孫也(韋孝寛事宇/文氏為名将)¶
延載元年(是年五/月改元)正月丙戌太后享萬象神宫　突厥¶
可汗骨篤禄卒其子㓜弟黙啜自立為可汗臘月甲戌¶
黙啜宼靈州　室韋反(北史曰室韋盖契丹之類其南/者為契丹在北者為室韋新書)¶
(室韋契丹别種東胡之北邉盖丁零苖裔也地據黄龍/北傍峱越河直京師東北七千里東黒水靺鞨西突厥)¶