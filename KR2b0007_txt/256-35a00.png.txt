錢鏐克越州劉漢宏奔台州(在考異曰實録漢宏被殺/  董昌除浙東前据范坰)¶
(吳越備史漢宏敗走至十/二月死皆有日今從之)　義成節度使安師儒委政¶
於兩廂都虞候夏侯晏杜標二人驕恣軍中忿之小校¶
張驍潛出聚衆二千攻州城師儒斬晏標首諭之軍中¶
稍息天平節度使朱瑄謀取滑州遣濮州刺史朱裕將¶
兵誘張驍殺之朱全忠先遣其將朱珍李唐賓襲滑州¶
入境遇大雪珍等一夕馳至壁下百梯並升遂克之虜¶
師儒以歸(節考異曰實録告於行在命全忠兼領義成/  度使按大順元年始以全忠兼宣義節度)¶