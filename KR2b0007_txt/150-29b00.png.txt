還綜恐南歸不復得至北邊(復扶又翻下/路復復取同)乃密遣人送¶
降欵於彧魏人皆不之信彧募人入綜軍驗其虛實無¶
敢行者殿中侍御史濟隂鹿悆為彧監軍(鹿姓也風俗/通漢有巴郡)¶
(太守鹿旗濟子/禮翻悆羊茹翻)請行曰若綜有誠心與之盟約如其詐¶
也何惜一夫時兩敵相對内外嚴固悆單騎間出(騎奇/寄翻)¶
(間古/莧翻)徑趣彭城(趣七/喻翻)為綜軍所執問其來狀悆曰臨淮¶
王使我來欲有交易耳時元略已南還綜聞之謂成景¶
儁等曰我常疑元略規欲反城(規圖也反/孚袁翻)将驗其虚實¶