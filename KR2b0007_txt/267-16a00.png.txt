脩好於福建(好呼/到翻)知逺倨慢閩王審知斬之表上其書¶
(上時/掌翻)始與淮南絶審知性儉約常躡麻屨(躡尼/輒翻)府舍卑¶
陋未嘗營葺寛刑薄賦公私富實境内以安嵗自海道¶
登萊入貢没溺者什四五(自福建入貢大梁陸行當由/衢信取饒池界度江取舒廬)¶
(夀度淮而後入梁境然自信饒至廬夀皆屬楊氏而朱/楊為世仇不可得而假道故航海入貢今自福州洋過)¶
(温州洋取台州洋過天門山入明州象山洋過涔江掠/洌港直東北度大洋抵登萊岸風濤至險故没溺者衆)¶
　冬十月甲子蜀司天監胡秀林獻永昌厯行之(歐陽/脩曰)¶
(永昌厯止行於其/國今亡不復見)　湖州刺史高灃性凶忍嘗召州吏¶