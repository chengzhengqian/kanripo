及黨禁解儉乃還鄉里後為衛尉卒年八十四(儉傳云/建安初)¶
(徴為衛尉不得已而起儉見曹氏世德已/萌乃闔門縣車不豫政事歲餘卒於許下)夏馥聞張儉¶
亡命歎曰孽自已作空汙良善(汙烏/路翻)一人逃死禍及萬¶
家何以生為乃自翦須變形(須與/鬚同)入林慮山中(慮音/廬)隱¶
姓名為冶家傭親突煙炭形貌毁瘁(瘁似/醉翻)積二三年人¶
無知者馥弟靜載縑帛追求餉之馥不受曰弟奈何載¶
禍相餉乎黨禁未解而卒初中常侍張讓父死歸葬潁¶
川雖一郡畢至而名士無往者讓甚恥之陳寔獨弔焉¶