素弗皆得罪於熙熙欲殺之䟦亡命山澤熙賦役繁數¶
民不堪命(數所/角翻)䟦素弗與其從弟萬泥謀曰吾輩還首¶
無路(還首自歸請罪/也首式救翻)不若因民之怨共舉大事可以建¶
公侯之業事之不捷死未晚也遂相與乘車使婦人御¶
潛入龍城匿於北部司馬孫護之家及熙出送葬䟦等¶
與左衛將軍張興及苻進餘黨作亂䟦素與慕容雲善¶
乃推雲為主雲以疾辭(雲稱疾/見上年)䟦曰河間淫虐人神共¶
怒此天亡之時也公髙氏名家何能為人養子(為養子/事見百)¶