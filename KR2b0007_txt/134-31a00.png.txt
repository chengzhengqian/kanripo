二年春正月己酉朔百官戎服入朝(朝直/遥翻)沈攸之盡鋭¶
攻郢城柳世隆乘閒屢破之(閒古/莧翻)蕭賾遣軍主桓敬等¶
八軍據西塞(西塞山在今武昌縣東百三十里界於兩/山之間土俗編曰吳楚舊境分界於此)¶
爲世隆聲援攸之獲郢府法曹南鄉范雲使送書入城¶
餉武陵王贊犢一羫(羫苦/江翻)柳世隆魚三十尾皆去其首¶
(去羗/吕翻)城中欲殺之雲曰老母弱弟懸命沈氏若違其命¶
禍必及親今日就戮甘心如薺(詩谷風誰謂荼苦其甘/如薺此謂甘心就死如)¶
(茹薺也薺/齊禮翻)乃赦之攸之遣其將皇甫仲賢向武昌中兵¶