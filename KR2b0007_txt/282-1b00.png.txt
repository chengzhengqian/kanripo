度使党項酋長拓拔彦超最為彊大(酋慈秋翻/長知兩翻)暉至彦¶
超入賀(自其部落入/靈州城以賀)暉厚遇之因為于城中治第(為于/偽翻)¶
(下主為同/治直之翻)豐其服玩留之不遣封内遂安(質彦超於城/中則党項諸)¶
(部不敢鈔暴/于外故安)　唐羣臣江王知證等累表請唐主復姓¶
李立唐宗廟乙丑唐主許之羣臣又請上尊號(上時/掌翻)唐¶
主曰尊號虚美且非古遂不受其後子孫皆踵其法不¶
受尊號又不以外戚輔政宦者不得預事皆他國所不¶
及也二月乙亥改太祖廟號曰義祖(唐主初受禪尊徐/温為太祖今復姓)¶