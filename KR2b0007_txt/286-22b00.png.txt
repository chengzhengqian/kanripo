(主也晉髙祖天福元年契丹已遣使至洛陽取之/入北矣今復從延夀至大梁故王淑妃詣之㑹禮)契丹¶
主見而拜之曰吾嫂也(契丹主以唐明宗年長于/齒為兄故拜王淑妃為嫂)統軍¶
劉遂凝因淑妃求節鉞(劉遂凝以劉鄩舊恩/因王淑妃以求節鉞)契丹主以¶
從益為許王威信節度使遂凝為安逺節度使淑妃以¶
從益幼辭不赴鎮復歸於洛契丹主以張礪為右僕射¶
兼門下侍郎同平章事左僕射和凝兼中書侍郎同平¶
章事司空兼門下侍郎同平章事劉昫以目疾辭位罷¶
為太保　東方羣盜大起陷宋亳密三州契丹主謂左¶