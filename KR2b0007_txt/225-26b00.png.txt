言仍上表賀(還從宣翻又音/如字上時掌翻)請宣付史臣錫以嘉名上¶
從之賜號寶應靈應池(賜號者安/邑池也)時人醜之　十二月¶
丙戌朱泚自涇州還京師(朱泚自幽州入朝遂留京師/因遣防秋而還還從宣翻又)¶
(音如/字)　丁亥崔寧奏破吐蕃十餘萬衆斬首八千餘級¶
(吐從暾/入聲)　庚子以朱泚兼隴右節度使知河西澤潞行¶
營　平盧節度使李正已先有淄青齊海登萊沂宻徳¶
棣十州之地及李靈曜之亂諸道合兵攻之所得之地¶
各為己有正已又得曺濮徐兖鄆五州因自青州徙治¶