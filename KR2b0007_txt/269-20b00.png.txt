勝負當一決曠日何待鄩黙然不悦退謂所親曰主暗¶
臣諛將驕卒惰吾未知死所矣(劉鄩量敵慮勝未為失/計特掣其肘使不得遂)¶
(其本/謀耳)他日復集諸將於軍門人置河水一器於前令飲¶
之衆莫之測鄩諭之曰一器猶難滔滔之河可勝盡乎¶
(勝音/升)衆失色後數日鄩將萬餘人薄鎮定營鎮定人驚¶
擾晉李存審以騎兵二千横擊之李建及以銀槍千人¶
助之鄩大敗奔還晉人逐之及寨下俘斬千計(劉鄩欲/掩鎮定)¶
(之不備而為晉人所/敗鄩之計又窮矣)　劉巖逆婦于楚楚王殷遣永順¶