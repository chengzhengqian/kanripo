(每日常設方陳而行四面俱時受敵傷殺既衆糧食又/盡過遼水者什無二三按煬帝驕暴髙麗若明言不降)¶
(述等必不敢/還今從隋書)述等為方陳而行髙麗四面鈔擊(陳讀曰/陣鈔楚)¶
(交翻麗/力知翻)述等且戰且行秋七月壬寅至薩水軍半濟髙¶
麗自後擊其後軍右屯衛將軍辛世雄戰死於是諸軍¶
俱潰不可禁止將士奔還一日一夜至鴨綠水行四百¶
五十里將軍天水王仁恭為殿(殿丁/練翻)擊髙麗却之來䕶¶
兒聞述等敗亦引還唯衛文昇一軍獨全(還從宣翻/又如字)初¶
九軍度遼凡三十萬五千及還至遼東城唯二千七百¶