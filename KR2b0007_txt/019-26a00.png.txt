(分扶/問翻)冠盖相望其費以億計不可勝數(勝音/升)　漢既得¶
渾邪王地隴西北地上郡益少胡冦詔减三郡戍卒之¶
半以寛天下之繇(繇讀/曰徭)　上将討昆眀(以其閉漢/使故也)以昆¶
眀有滇池方三百里乃作昆眀池以習水戰(昆眀池在/長安西南)¶
(周回四十里三輔舊事昆/眀池盖地三百二十頃)是時法既益嚴吏多廢免兵¶
革數動(數所/角翻)民多買復(師古曰入財于官以/取優復復方目翻)及五大夫¶
(五大夫舊爵二十等之第九/級也漢法至此始免徭役)徴發之士益鮮(鮮少也/先淺翻)於¶
是除千夫五大夫為吏不欲者出馬(師古曰千夫五大/夫不欲為吏者使)¶