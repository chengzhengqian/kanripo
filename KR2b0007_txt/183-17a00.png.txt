為大理司直(唐六典後魏永安三年御史中尉高穆奏/置司直十人視五品𨽻廷尉位在正監上)¶
(不置曹事唯覆理御史/劾事北齊及隋因之)帝至江都江淮郡官謁見者(見/賢)¶
(遍/翻)專問禮餉豐薄豐則超遷丞守薄則率從停解江都¶
郡丞王世充獻銅鏡屏風遷通守(守式/又翻)厯陽郡丞趙元¶
楷獻異味遷江都郡丞(帝改和州為厯陽郡趙元/楷自小郡丞遷大郡丞)由是¶
郡縣競務刻剝以充貢獻民外為盗賊所掠内為郡縣¶
所賦生計無遺加之饑饉無食(無穀曰饑無/蔬果曰饉)民始采樹¶
皮葉或擣藁為末或煑土而食之諸物皆盡乃自相食¶