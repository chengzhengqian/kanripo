可汗卒子伏圖立號佗汗可汗(佗汗魏言緒也可從刋/入聲汗音寒佗徒河翻)¶
改元始平戊申佗汗遣使者紇奚勿六跋如魏請和魏¶
主不報其使謂勿六跋曰蠕蠕逺祖社崘乃魏之叛臣¶
(事見一百八卷晉孝武太元十九/年使疏吏翻蠕人兖翻崘盧昆翻)往者包容蹔聴通使¶
(事見一百三十六卷齊武/帝永明五年蹔與暫同)今蠕蠕衰微不及疇昔大魏¶
之徳方隆周漢正以江南未平少寛北略(少詩/沼翻)通和之¶
事未容相許若修藩禮欵誠昭著者當不爾孤也(孤負/也)¶
　魏京兆王愉廣平王懐國臣多驕縱公行屬請(屬之/欲翻)¶