城(匈奴諸王長少嵗正月㑹單于庭五月大㑹龍城祭/其先天地鬼神今二王自居其本處不復㑹祭龍城)¶
(也復扶/又翻)匈奴始衰¶
三年春二月有星孛于西北(孛蒲/内翻)　冬十一月壬辰朔¶
日有食之　初霍光與上官桀相親善光每休沐出(漢/制)¶
(中朝官五日一下里舍/休沐三署諸郎亦然)桀常代光入决事光女為桀子¶
安妻生女年甫五嵗(甫始/也)安欲因光内之宫中光以為¶
尚幼不聽盖長公主私近子客河間丁外人(地理志盖/縣屬泰山)¶
(郡師古曰食邑於鄂為盖侯所尚故曰盖長公主長公/主儀比諸王帝姊妹乃稱之盖侯王充武帝舅王信之)¶