尸戮之於市將作監鄭綦庫部郎中鄭係義不臣賊舉¶
家自殺(唐屢更䘮亂至于廣明舉家殉/國猶不乏人恩義有結之素也)左金吾大將軍¶
張直方雖臣於巢多納亡命匿公卿於複壁巢殺之¶
初樞密使楊復恭薦處士河間張濬拜太常博士(處昌/吕翻)¶
遷度支員外郎黄巢逼潼闗濬避亂商山上幸興元道¶
中無供頓漢隂令李康以騾負糗糧數百䭾獻之(漢隂/漢中)¶
(安陽縣地晉武帝改為安康縣唐至徳二載更名漢隂/縣屬金州九域志在州西北一百六十五里䭾徒何翻)¶
(以驢馬負物為䭾唐/逓䭾每䭾一百斤)從行軍士始得食上問康卿為縣¶