(風四達法四時九室法九州十二重法十二月三十六/戸法三十六雨七十二牖法七十二風黄帝曰合宮冇)¶
(虞曰總章殷曰陽館周曰明堂辟雍者象璧圜之以水/象教化流行大戴禮明堂以茅蓋上圓下方天子曰靈)¶
(臺諸侯曰觀臺/以望氣書雲物)為學者築舍萬區(為于/偽翻)制度甚盛立樂¶
經益博士員經各五人徵天下通一蓺教授十一人以上¶
及有逸禮古書天文圖䜟(張衡曰圖䜟虛妄非聖人之/法劉向父子領校祕書閱定)¶
(九流亦無䜟録成/哀之後乃始聞之)鍾律月令兵法史篇文字(孟康曰史/籀所作十)¶
(五篇古文書也師古曰周宣王太/史史籀所作大篆書也籀直救翻)通知其意者皆詣公¶
車綱羅天下異能之士前後至者千數皆令記説廷中¶