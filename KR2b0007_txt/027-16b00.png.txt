　臣光曰以孝宣之明魏相丙吉為丞相于定國為廷¶
　尉而趙蓋韓楊之死皆不厭衆心(厭於贍/翻滿也)其為善政¶
　之累大矣(累力/瑞翻)周官司寇之法有議賢議能(周官小/司寇之)¶
　(職以八辟麗邦法附刑罰三曰議賢之辟四曰議能/之辟鄭𤣥注曰賢謂有德行者能謂有道藝者鄭衆)¶
　(曰若今時亷吏/有罪先請是也)若廣漢延夀之治民可不謂能乎(治/直)¶
　(之/翻)寛饒惲之剛直可不謂賢乎然則雖有死罪猶将¶
　宥之况罪不足以死乎楊子以韓馮翊之愬蕭為臣¶
　之自失(楊子或問臣之自失曰韓馮/翊之愬蕭趙京兆之犯魏)夫所以使延夀¶