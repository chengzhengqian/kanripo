程元振謀作亂不可不誅太子泣曰陛下疾甚危二人¶
皆陛下勲舊之臣一旦不告而誅之必致震驚恐不能¶
堪也后曰然則太子姑歸吾更徐思之太子出后召越¶
王係謂曰太子仁弱不能誅賊臣汝能之乎對曰能係¶
乃命内謁者監叚恒俊選宦官有勇力者二百餘人授¶
甲於長生殿後(恒户/登翻)乙丑后以上命召太子元振知其¶
謀密告輔國伏兵於陵霄門以俟之(雍録六典大明宫/圖宫城北面𤣥武)¶
(門之西有青霄門閣本/大明宫圖作陵雲門)太子至以難告(難乃/旦翻)太子曰必¶