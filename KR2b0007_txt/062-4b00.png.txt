不悦孫䇿聞之與術書曰成湯討桀稱有夏多罪(尚書/湯誓)¶
(曰有夏多罪天命/殛之夏户雅翻)武王伐紂曰殷有重罰(史記武王徧/告諸矦曰殷)¶
(有重罰不/可不伐)此二主者雖有聖徳假使時無失道之過無¶
由逼而取也今主上非有惡於天下徒以㓜小脅於彊¶
臣異於湯武之時也且董卓貪滛驕陵志無紀極至於¶
廢主自興亦猶未也而天下同心疾之况效尤而甚焉¶
者乎(左傳曰尤而效/之罪又甚焉)又聞㓜主明智聰敏有夙成之徳¶
(夙早/也)天下雖未被其恩咸歸心焉使君五世相承(賢曰/安生)¶