(契欺紇翻又音喫酋慈由翻/長知兩翻降户江翻下同)頡利遣使請以梁師都易¶
契丹上謂使者曰契丹與突厥異類今來歸附何故索¶
之(索山/客翻)師都中國之人盜我土地暴我百姓突厥受而¶
庇之我興兵致討輒來救之彼如魚游釜中何患不為¶
我有借使不得亦終不以降附之民易之也先是上知¶
突厥政亂不能庇梁師都(先悉/薦翻)以書諭之師都不從上¶
遣夏州都督長史劉旻司馬劉蘭成圖之(夏户雅翻/長知兩翻)旻¶
等數遣輕騎踐其禾稼多縱反間離其君臣其國漸虚¶