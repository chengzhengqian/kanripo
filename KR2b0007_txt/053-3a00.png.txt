情眷眷竊獨有懐逺尋先世廢立舊儀近見國家踐祚¶
前事未嘗不詢訪公卿廣求羣議令上應天心下合衆¶
望傳曰以天下與人易為天下得人難(孟子之言/為于偽翻)昔昌¶
邑之立昏亂日滋霍光憂愧發憤悔之折骨(折而/設翻)自非¶
愽陸忠勇延年奮發大漢之祀幾將傾矣(事見二十四/卷昭帝元平)¶
(元年幾/居希翻)至憂至重可不熟慮悠悠萬事唯此為大(就冀/而言)¶
(萬事皆可付之悠悠至於/立嗣關天下國家之大)國之興衰在此一舉冀得書¶
乃召三公中二千石列矦大議所立固廣戒及大鴻臚¶