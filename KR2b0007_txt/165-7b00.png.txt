千築壘與陸法和相拒上遣使與紀書許其還蜀專制¶
一方紀不從報書如家人禮(不肯定君臣之分而用兄/弟之禮使䟽吏翻下同)¶
陸納既平湘州諸軍相繼西上(上時/掌翻)上復與紀書曰吾¶
年為一日之長屬有平亂之功膺此樂推事歸當璧(長/陟)¶
(丈翻屬之欲翻樂音洛左傳楚共王無冡適有寵子五/人無適立焉乃大有事於羣望而祈曰請神擇於五人)¶
(者使主社稷乃徧以璧見於羣望曰當璧而拜者神所/立也既乃宻埋璧於太室之庭使五人者齊而長入拜)¶
(康王跨之靈王肘加焉子干子晳皆遠之平/王弱抱以入再拜皆壓紐後平王卒有楚國)儻遣使乎¶
良所遟也(遟直利/翻待也)如曰不然於此投筆友于兄弟分形¶