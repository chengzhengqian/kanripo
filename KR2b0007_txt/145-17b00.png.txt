設十二鏄鍾各有編鍾編磬凡三十六虡而去衡鍾四¶
隅植建鼔(建鼔大鼔也少昊氏作之/為建鼔之節去羌吕翻)　魏髙祖之喪前¶
太傅平陽公丕自晉陽來赴(此太和二/十三年事)遂畱洛陽丕年¶
八十餘歴事六世(丕拓跋翳槐之曾孫從世祖臨江歴/景穆文成獻文孝文及今主凡六世)¶
位極公輔而還為庶人(丕得罪見一百四十一/卷齊明帝建武四年)魏主以¶
其宗室耆舊矜而禮之乙夘以丕為三老　魏揚州刺¶
史任城王澄表請攻鍾離魏主使羽林監敦煌范紹詣¶
夀陽共量進止澄曰當用兵十萬往來百日乞朝廷速¶