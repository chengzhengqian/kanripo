或言欲以避衰或言欲以便移殿舍(避衰謂五行之氣/有王有衰徙舍以)¶
(避之也今人謂之避災便移殿舍謂欲/營繕宫室故出幸許以便移殿舍也)或不知何故臣¶
以為吉凶有命禍福由人移走求安則亦無益若必當¶
移避繕治金墉城西宫(水經注金墉城在洛陽/城西北角治直之翻)及孟津¶
别宫皆可權時分止何為舉宫暴露野次公私煩費不¶
可計量(量音/良)且吉士賢人猶不妄徙其家以寧鄉邑使¶
無恐懼之心(子思居於衛有齊冦或曰冦至盍/去諸子思曰如伋去君誰與守)况乃帝¶
王萬國之主行止動静豈可輕脫哉少府楊阜曰文皇¶