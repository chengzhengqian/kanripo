(夀郡東益州于武興郡秦/州于上邽南秦州于仇池)　莫折念生遣兵攻凉州城¶
民趙天安復執刺史以應之(復扶/又翻)　是嵗侍中太子詹¶
事周捨坐事免散騎常侍錢唐朱异代掌機密軍旅謀¶
議方鎮改易朝儀詔敕皆典之异好文義多藝能精力¶
敏贍上以是任之(為朱异亂梁張本散悉亶翻騎奇寄/翻异羊吏翻好呼到翻朝直遥翻)¶
六年春正月丙午雍州刺史晉安王綱遣安北長史柳¶
渾破魏南鄉郡司馬董當門破魏晉城庚戌又破馬圈¶
彫陽二城(雍於用翻/圈求逺翻)　辛亥上祀南郊大赦　魏徐州¶