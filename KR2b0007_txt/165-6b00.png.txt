日因撤禁兵以配之仍許妻以廬陵王續之女使宣猛¶
將軍劉棻與之俱(為于偽翻妻七/細翻棻符分翻)　庚辰巴州刺史余¶
孝頃將兵萬人會王僧辯於長沙(將即亮/翻下同)　豫章太守¶
觀寧矦永昏而少斷(少詩沼翻/斷丁亂翻)左右武蠻奴用事軍主¶
文重疾之永將兵討陸納至宫亭湖重殺蠻奴永軍潰¶
奔江陵重將其衆奔開建矦蕃蕃殺之而有其衆(開建/矦蕃)¶
(時鎮鄱陽沈約曰宋文帝分/臨賀郡之封陽縣立開建縣)　六月壬辰武陵王紀築¶
連城攻絶鐵鎻陸法和告急相繼上復抜謝答仁於獄¶