許以重爵囂連遣使深持謙辭言無功徳須四方平定¶
退伏閭里帝復遣來歙説囂遣子入侍(復扶又翻説/輸芮翻下同)囂¶
聞劉永彭寵皆已破滅乃遣長子恂隨歙詣闕帝以為¶
胡騎校尉封鐫羌矦(胡騎校尉武帝置秩二千石/賢曰鐫謂鐫鑿也鐫子全翻)鄭興¶
因恂求歸葬父母囂不聽而徙興舍益其秩禮興入見¶
曰今為父母未葬乞骸骨(為于/偽翻)若以増秩徙舍中更停¶
留是以親為餌也(賢曰猶/釣餌也)無禮甚矣將軍焉用之(焉於/䖍翻)¶
願留妻子獨歸葬將軍又何猜焉囂乃令與妻子俱東¶