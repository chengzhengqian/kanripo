(臥翻又/萬亂翻)恐不能守社稷奈何吳王恪英果類我我欲立¶
之何如無忌固爭以為不可上曰公以恪非己之甥邪¶
無忌曰太子仁厚真守文良主儲副至重豈可數易(數/所)¶
(角/翻)願陛下熟思之上乃止十二月壬子上謂吳王恪曰¶
父子雖至親及其有罪則天下之法不可私也漢已立¶
昭帝燕王旦不服隂圖不軌霍光折簡誅之(見二十三/卷漢昭帝)¶
(元鳯/元年)為人臣子不可不戒(為後無忌/殺恪張本)　庚申車駕幸驪¶
山温湯庚午還宫(驪力/知翻)¶