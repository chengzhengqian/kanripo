屯於隴西統屬征西(屬征西將/軍府所統)征西將軍夏侯𤣥霸之¶
從子爽之外弟也(曹氏夏侯氏之出也𤣥父尚又/娶於曹氏故𤣥於爽為外弟)爽既¶
誅司馬懿召𤣥詣京師(為後司馬師/殺𤣥張本)以雍州刺史郭淮¶
代之霸素與淮不叶以為禍必相及大懼遂奔漢漢主¶
謂曰卿父自遇害於行間耳(行户/剛翻)非我先人之手刃也¶
遇之甚厚姜維問於霸曰司馬懿既得彼政當復有征¶
伐之志不(復扶又翻/不讀曰否)霸曰彼方營立家門未遑外事有¶
鍾士季者其人雖少(少詩/照翻)若管朝政吳蜀之憂也(朝直/遥翻)¶