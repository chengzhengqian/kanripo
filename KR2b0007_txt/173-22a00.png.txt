(阿史那氏天和三/年娶于突厥者也)宣帝初立即逞奢欲大行在殯曽無¶
戚容(在戚而有嘉容魯/昭公所以不終也)捫其杖痕大罵曰死晚矣(捫以/手撫)¶
(摸也杖痕為太/子時受杖之痕)閲視高祖宫人逼為滛欲(周武帝未祔/廟而書髙祖)¶
(者史/筆也)超拜吏部下大夫鄭譯為開府儀同大將軍内史¶
中大夫委以朝政(鄭譯有寵事始上/巻八年朝直遥翻)己未葬武皇帝於¶
孝陵廟號髙祖既葬詔内外公除帝及六宫皆議即吉¶
京兆郡丞樂運上疏以為葬期既促事訖即除太為汲¶
汲帝不從(樂運擢京兆郡丞見一百七十一巻五年自/丁酉至己未二十三日而葬太速矣上時掌)¶