(師古曰舎置也獨留置之/其餘皆廢去舎讀曰捨)以方今天下饑饉可無大自¶
損減以救之稱天意乎天生聖人盖為萬民非獨使自¶
娛樂而已也(稱只證翻為于/偽翻樂音洛)天子納善其言下詔令諸¶
宫館希御幸者勿繕治(治直/之翻)太僕減榖食馬水衡減肉¶
食獸(太僕掌輿馬漢舊儀云天子大廐未央丞華輅軨/陪馬騶駼大廐也馬皆萬匹水衡都尉掌上林苑)¶
(禽獸屬焉師古曰繕補也/減謂損其數省者全去之)¶
　臣光曰忠臣之事君也責其所難則其易者不勞而¶
　正(易以/豉翻)補其所短則其長者不勸而遂孝元踐位之¶