使親近擲蕃首作虎跳狼爭咋齧之(跳它弔翻咋側革/翻啖也齧魚結翻)¶
(噬/也)首皆碎壞丁忠説吳主曰北方無守戰之備弋陽可¶
襲而取(弋陽縣漢屬汝南郡魏文/帝分立弋陽郡説輸芮翻)吳主以問羣臣鎮西¶
大将軍陸凱曰北方新并巴蜀遣使求和非求援於我¶
也欲蓄力以俟時耳敵埶方彊而欲徼幸求勝未見其¶
利也(徼工/堯翻)吳主雖不出兵然遂與晉絶凱遜之族子也¶
　夏五月壬子博陵元公王沈卒(沈持/林翻)　六月丙午晦¶
日有食之　文帝之䘮臣民皆從權制三日除服既葬¶