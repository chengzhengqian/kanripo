(君者至尊也今郡字君在其左邑在其右/君為元首邑以載民故取名於君謂之郡)楚王悉發國¶
内兵以復襲秦(復扶/又翻)戰于藍田(班志藍田縣屬京兆秦/孝公置史記正義曰藍)¶
(田縣在雍州東南八十里從藍/田闗入藍田縣時楚襲秦深入)楚師大敗韓魏聞楚之¶
困南襲楚至鄧(鄧春秋鄧國之地班志鄧縣屬南陽郡/杜預曰潁川召陵縣西有鄧城括地志)¶
(曰故鄧城在豫州郾陵縣東三十五里/所謂在古召陵西十里者也召讀曰邵)楚人聞之乃引¶
兵歸割兩城以請平于秦　燕人共立太子平是為昭¶
王(燕因/肩翻)昭王於破燕之後(言燕國為齊所/破已承其後也)弔死問孤與¶
百姓同甘苦卑身厚幣以招賢者謂郭隗曰齊因孤之¶