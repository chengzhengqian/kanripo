桐葉摶破以授欽緒獻之徳宗召問其故對曰陛下與¶
懷光君臣之分如此葉不可復合矣(分扶問翻或讀/如字復扶又翻)由¶
是徳宗意定既破懷光遂用為相獨任數年(見徳/宗紀)上曰¶
亦大是竒士(李泌相業卓有可稱觀此則可/以傳信唐人毁之者皆妄也)　上聞揚¶
州倡女善為酒令(倡音昌酒令者行令而行酒也唐人/多好為之却掃編日皇甫松著醉郷)¶
(日月載骰子令又有旗旛令閃擪令抛打令今人/不復曉其法惟優伶家猶用手打令以為戲云)勑淮¶
南監軍選十七人獻之監軍請節度使杜悰同選且欲¶
更擇良家美女教而獻之悰曰監軍自受勑悰不敢預¶