目見何可共辨浩曰汝受人金錢欲為之遊説謂我目¶
不見便可欺邪帝隠聽聞之(為于偽翻説輸芮翻/隠聽者隠屏而聽也)乃出¶
見斤等辭色嚴厲羣臣不敢復言唯唯而已(唯于/癸翻)羣臣¶
既出振威將軍代人伊馛言於帝(馛蒲/撥翻)曰凉州若果無¶
水草彼何以為國衆議皆不可用宜從浩言帝善之夏¶
五月丁丑魏主治兵於西郊(治直/之翻)六月甲辰𤼵平城使¶
侍中宜都王穆夀輔太子晃監國決留臺事内外聽焉¶
(監工/銜翻)又使大將軍長樂王稽敬(稽敬北史作嵇敬當從/之魏書官氏志北方諸)¶