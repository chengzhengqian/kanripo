虞世南顔師古為祕書監孔頴逹為國子祭酒豈普思¶
静能之比乎庚戌左拾遺李邕上疏以為詩三百一言¶
以蔽之曰思無邪(引論語孔子之言上/時掌翻疏所去翻)若有神仙能令¶
人不死則秦始皇漢武帝得之矣佛能為人福利則梁¶
武帝得之矣堯舜所以為帝王首者亦修人事而已尊¶
寵此屬何補於國上皆不聽　上即位之日驛召魏元¶
忠於髙要(魏元忠貶見上/卷長安三年)丁夘至都拜衛尉卿同平章¶
事　甲戌以魏元忠為兵部尚書韋安石為吏部尚書¶