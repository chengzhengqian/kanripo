起(鄧元起南/郡當陽人)都録朱道琛有罪(都録盖郡之首吏總録/諸吏者也琛丑林翻)¶
季連欲殺之逃匿得免至是道琛為元起典籖說元起¶
曰(說式芮翻/下或説同)益州亂離已久公私虛耗劉益州臨歸豈¶
辦逺遣迎候道琛請先使檢校(使疏/吏翻)縁路奉迎不然萬¶
里資糧未易可得元起許之道琛既至言語不恭又歴¶
造府州人士見器物輒奪之有不獲者語曰(易以豉翻/造七到翻)¶
(語牛/倨翻)㑹當屬人何須苦惜於是軍府大懼謂元起必誅¶
季連禍及黨與競言之於季連季連亦以為然且懼昔¶