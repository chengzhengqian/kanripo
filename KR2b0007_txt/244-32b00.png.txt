無事之時殿寄大臣偷安奉私(殿寄大臣謂受殿邦之/寄者牧蓋謂當時節度)¶
(使也詩采菽殿天子之邦毛/氏注云殿鎭也音丁練翻)戰士離落兵甲鈍弊是不¶
蒐練之過其敗一也百人荷戈(荷下/可翻)仰食縣官則挾千¶
夫之名大將小禆操其餘贏(小禆謂禆將/操七刀翻)以虜壯為幸¶
以師老為娛是執兵者常少糜食常多此不責實料食¶
之過其敗二也戰小勝則張皇其功奔走獻狀以邀上¶
賞或一日再賜或一月累封凱還未歌書品已崇(戰勝/則奏)¶
(凱歌而還書品謂書/其官品也還音旋)爵命極矣田宮廣矣(田宮猶言/田宅也)金¶