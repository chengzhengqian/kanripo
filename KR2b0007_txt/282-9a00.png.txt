防禦序遷乃至節度使請遣威至此漸加進用契丹主¶
怒復遣使來言曰(復扶/又翻)爾自節度使爲天子亦有階級¶
邪帝恐其滋蔓不已厚賂契丹且請以處直兄孫彰德¶
節度使廷𦙍爲義武節度使以厭其意(厭於涉翻/又如字)契丹¶
怒稍解　初閩惠宗以太祖元從爲拱宸控鶴都(閩王/審知)¶
(廟號太祖從/才用翻下同)及康宗立更募壯士二千爲腹心號宸衛¶
都祿賜皆厚于二都或言二都怨望將作亂閩主欲分¶
𨽻漳泉二州二都益怒閩主好爲長夜之飲强羣臣酒¶