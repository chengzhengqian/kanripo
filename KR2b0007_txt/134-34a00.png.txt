不忍見邊公死乞先見殺兵人不得行戮以白敬兒敬¶
兒曰求死甚易何爲不許先殺邕之然後及榮軍人莫¶
不垂泣(易以䜴翻士爲知已死/邊榮程邕之俱有焉)孫同宗儼之等皆伏誅¶
(宗儼之與臧寅勸攸/之舉兵孫同爲軍鋒)丙子解嚴以侍中柳世隆爲尚書¶
右僕射蕭道成還鎮東府丁丑以右衛將軍蕭賾爲江¶
州刺史侍中蕭嶷爲中領軍(賾士革翻/嶷魚力翻)二月庚辰以尚¶
書左僕射王僧䖍爲尚書令右僕射王延之爲左僕射¶
癸未加蕭道成太尉都督南徐等十六州諸軍事(蕭子/顯齊)¶