太守陵陽嚴詡(地理志陵陽/縣屬丹陽郡)本以孝行為官(行下/孟翻)謂掾¶
史為師友(掾前/絹翻)有過輒閉閤自責終不大言郡中亂(史/言)¶
(世降俗薄徒善/不足以為政)王莽遣使徵詡官屬數百人為設祖道¶
(為于/偽翻)詡據地哭掾史曰明府吉徵不宜若此詡曰吾哀¶
潁川士身豈有憂哉我以柔弱徵必選剛猛代代到將¶
有僵仆者(師古曰僵偃也仆顚/也僵音薑仆音赴)故相弔耳詡至拜為美¶
俗使者(文穎曰宣美/風化使者)徙隴西太守何並為潁川太守並¶
到郡捕鍾元弟威及陽翟輕俠趙季李欵皆殺之郡中¶