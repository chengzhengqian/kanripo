秦及呂延敗死羅仇弟三河太守麴粥謂羅仇曰(呂光/得凉)¶
(州自號三河王此郡葢光置也賢曰三河謂金城/河賜支河湟河此郡當置於漢張掖金城郡界)主上¶
荒耄信䜛今軍敗將死(將即/亮翻)正其猜忌智勇之時也吾¶
兄弟必不見容與其死而無名不若勒兵向西平出苕¶
藋(河西張氏置西平郡唐為鄯州之地苕藋地名/在漢張掖郡畨禾縣界藋徒弔翻畨如淳音盤)奮臂¶
一呼(呼火/故翻)凉州不足定也羅仇曰誠如汝言然吾家世¶
以忠孝著於西土寧使人負我我不忍負人也光果聴¶
䜛以敗軍之罪殺羅仇及麴粥羅仇弟子䝉遜雄傑有¶