人之餌尉破胡人品王之所知(彦深封宜陽/王故稱之)敗績之事¶
匪朝伊夕國家待遇淮南失之同於蒿箭(唐高祖遣李/宻徇山東廷)¶
(臣多諌帝曰如以蒿箭射蒿中耳/言不足惜也乃知此語之來乆矣)如文宗計者不過専¶
委王琳招募淮南三四萬人風俗相通能得死力兼令¶
舊將將兵屯於淮北(將音即/亮翻)且琳之於頊必不肻北靣¶
事之明矣竊謂此計之上者若不推赤心於琳更遣餘¶
人掣肘(宓子賤為單父宰言於魯君請與二吏俱至邑/使二吏書而掣其肘書不工輙怒之吏不能堪)¶
(歸以告魯君魯君曰是慮我掣其肘耳宓賤是/以能為單父後之言掣肘者本此掣音昌列翻)復成速¶