後追至無時不先為備何以待敵且公聰明譖訴何縁¶
得行徐鑿塹安營訖(塹七/艷翻)乃入謁具陳其狀操悦謂禁¶
曰淯水之難(難乃/旦翻)吾猶狼狽將軍在亂能整討暴堅壘¶
(討暴謂擊刼掠者堅/壘謂先鑿塹安營也)有不可動之節雖古名將何以加¶
之于是録禁前後功封益壽亭侯操引軍還許　袁紹¶
與操書辭語驕慢操謂荀彧郭嘉曰今將討不義而力¶
不敵何如對曰劉項之不敵公所知也漢祖惟智勝項¶
羽故羽雖彊終為所禽今紹有十敗公有十勝紹雖彊¶