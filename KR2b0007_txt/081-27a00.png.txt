(為司寇𣆀季為司空左/右讀如佐佑𣆀乃甘翻)明股肱之任重守地之位輕也¶
漢諸矦王位在丞相三公上其入讚朝政者乃有兼官¶
其出之國亦不復假台司虛名為隆寵也(漢諸矦王讃/朝政者惟東)¶
(平王/蒼耳)今使齊王賢邪則不宐以母弟之親尊居魯衛之¶
常職不賢邪不宐大啟土宇表見東海也古禮三公無¶
職坐而論道不聞以方任嬰之(嬰縈/也)惟宣王救急朝夕¶
然後命召穆公征淮夷故其詩曰徐方不回王曰旋歸¶
(見詩江漢/常武篇)宰相不得久在外也今天下已定六合為家¶