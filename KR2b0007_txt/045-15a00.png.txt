(三千三/百里)乃徴興及掾史五百餘人詣廷尉就考(掾俞/絹翻)諸¶
吏不勝掠治(勝音升掠音/亮治直之翻)死者太半唯門下掾陸續主¶
簿梁宏功曹史駟勲備受五毒(門下掾在郡門下緫錄/衆事功曹史主選署功)¶
(勞五毒四肢及身備受楚毒也/或云鞭箠及灼及徽經為五毒)肌肉消爛終無異辭續¶
母自吳來雒陽作食以饋續續雖見考辭色未嘗變而¶
對食悲泣不自勝治獄使者問其故續曰母來不得見¶
故悲耳問何以知之續曰母截肉未嘗不方斷葱以寸¶
為度(斷丁/管翻)故知之使者以狀聞上乃赦興等禁錮終身¶