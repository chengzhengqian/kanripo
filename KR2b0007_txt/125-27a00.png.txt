歩未戰先死此將軍所親見也諸將欲盡殺之元景曰¶
今王旗北指當使仁聲先路(先悉/薦翻)盡釋而遣之皆稱萬¶
嵗而去甲午克陜城龎法起等進攻潼闗魏戍主婁須¶
棄城走法起等據之闗中豪傑所在蠭起及四山羌胡¶
皆來送欵(闗中之地四面阻山時羌/胡皆依山而居自為聚落)上以王𤣥謨敗退¶
魏兵深入栁元景等不宜獨進皆召還元景使薛安都¶
斷後(斷丁/管翻)引兵歸襄陽詔以元景為襄陽太守(此以上/栁元景)¶
(攻闗/陜事)魏永昌王仁攻懸瓠項城㧞之帝恐魏兵至夀陽¶