(鶻考異曰一品集異域歸忠傳序云二年四月甲申回/  大特勒嗢沒斯率其國特勒宰相等内附而此四月)¶
(十八日狀已言嗢沒斯送款者蓋嗢沒斯自欲誅赤心/之時已送款于田牟至二十日乃率衆至天徳耳故其)¶
(授左金吾大將軍制云屢獻款誠布于邊將尋執反虜/不遺君親戢其餓殍之徒曽靡秋毫之犯旋觀所履大)¶
(節甚明蓋回鶻亂亡嗢沒斯本與赤心等來歸唐而邊/吏疑阻故赤心等怒欲犯塞而嗢沒斯先告邊吏誘赤)¶
(心之衆東走而嗢沒/斯帥其衆降唐也)縱使不誠亦足為反閒(閒古/莧翻)且欲¶
奬其忠義為討伐之名令逺近諸番知但責可汗犯順¶
非欲盡滅回鶻石雄善戰無敵請以為天徳都團練副¶
使佐田牟用兵上皆從其言初太和中河西党項擾邊¶