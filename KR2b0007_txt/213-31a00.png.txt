二十年春正月乙卯以朔方節度副大使信安王禕為¶
河東河北行軍副大總管將兵擊奚契丹壬申以户部¶
侍郎裴耀卿為副總管　二月癸酉朔日有食之　上¶
思右驍衛將軍安金藏忠烈(金藏事見二百五卷武/后長夀二年驍堅堯翻)三¶
月賜爵代國公仍於東西岳立碑以銘其功金藏竟以¶
夀終　信安王禕帥裴耀卿及幽州節度使趙含章分¶
道擊契丹(帥讀曰/率下同)含章與虜遇虜望風遁去平盧先鋒¶
將烏承玼言於含章曰二虜劇賊也前日遁去非畏我¶