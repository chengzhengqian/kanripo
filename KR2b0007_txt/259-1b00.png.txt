出軍討之乞加茂貞山南西道招討使朝議以茂貞得¶
山南不可復制(復扶/又翻)下詔和解之皆不聴　王鎔李匡¶
威合兵十餘萬攻堯山李克用遣其將李嗣勲撃之大¶
破幽鎮兵斬獲三萬(奏考異曰實錄在二月恐約/  到今從唐太祖紀年錄)　楊¶
行密謂諸將曰孫儒之衆十倍於我吾戰數不利(數所/角翻)¶
欲退保銅官何如劉威李神福曰儒掃地逺來利在速¶
戰宜屯據險要堅壁清野以老其師時出輕騎抄其饋¶
餉(抄楚/交翻)奪其俘掠彼前不得戰退無資糧可坐擒也戴¶