贓滿二百四十五萬下廷尉當死(永嘉五年邵刺/雍州雍於用翻)左衞¶
將軍謝述上表陳邵先朝舊勲(武帝討桓𤣥邵白父敞/表獻忠欵又不附劉毅)¶
宜䝉優貸帝手詔酬納免邵官削爵土述謂其子綜曰¶
主上矜邵夙誠特加曲恕吾所言謬㑹故特見酬納耳¶
若此迹宣布則為侵奪主恩不可之大者也使綜對前¶
焚之帝後謂邵曰卿之獲免謝述有力焉　秋七月己¶
酉魏主如河西　八月乙酉河西王䝉遜遣子安周入¶
侍于魏　吐谷渾王慕璝遣侍郎謝太寧奉表于魏請¶