千餘級建徳中槊(中竹仲翻/槊色角翻)竄匿於牛口渚車騎將軍¶
白士讓楊武威逐之建徳墜馬士讓援槊欲刺之(騎竒/寄翻)¶
(援于元翻/刺七亦翻)建徳曰勿殺我我夏王也能富貴汝(言得我/以獻則)¶
(富貴也夏/户雅翻)武威下擒之(下馬擒/之也)載以從馬(從才/用翻)來見世¶
民世民讓之曰我自討王世充何預汝事而來越境犯¶
我兵鋒建徳曰今不自來恐煩逺取建徳將士皆潰去¶
所俘獲五萬人世民即日散遣之使還郷里封徳彞入¶
賀世民笑曰不用公言得有今日智者千慮不免一失¶