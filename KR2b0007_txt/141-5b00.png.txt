煌(敦徒/門翻)初丕叡與僕射李冲領軍于烈俱受不死之詔¶
叡既誅帝賜冲烈詔曰叡反逆之志自負幽㝠違誓在¶
彼不闗朕也反逆既異餘犯雖欲矜恕如何可得然猶¶
不忘前言聽自死别府(不就恒州刺史府賜死/而死於獄故曰别府)免其孥¶
戮(書甘誓曰予則孥戮汝孔安國注曰孥子也/免其孥戮謂叡妻子免死徙遼西也孥音奴)元丕二¶
子一弟首為賊端連坐應死特恕為民朕本期始終而¶
彼自棄絶違心乖念一何可悲故此别示想無致怪謀¶
反之外皎如白日耳冲烈皆上表謝¶