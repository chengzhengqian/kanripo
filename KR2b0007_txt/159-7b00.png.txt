司莫不奏事但斗筲之人既得伏奏帷扆(扆於/豈翻)便欲詭¶
競求進不論國之大體心存明恕惟務吹毛求疵擘肌¶
分理(吹毛以求其疵瘢擘肌/以分其肉理言其苛細)以深刻為能以繩逐為務¶
(繩逐者繩糾其過/失而斥逐之也)迹雖似於奉公事更成其威福犯罪¶
者多巧避滋甚長弊増姦寔由於此(長知兩翻/古寔實同)誠願責¶
其公平之效黜其讒慝之心則下安上謐無徼倖之患¶
矣(徼堅/堯翻)其四以為今天下無事而猶日不暇給宜省事¶
息費事省則民養費息則財聚應内省職掌各檢所部¶