(年/)故為鬼神所福饗天下所歸往由是言之未見運世¶
無本功徳不紀(師古曰不紀言/不為人所記)而得屈起在此位者也¶
(屈起特起也/屈求勿翻)俗見髙祖興于布衣不達其故至比天下¶
於逐鹿幸㨗而得之不知神器有命不可以智力求也¶
(劉徳曰神器璽也李竒曰帝王賞罰之柄也師古/曰李説是也仲馮曰神器聖人之大寳曰位是也)悲夫¶
此世所以多亂臣賊子者也夫餓饉流𨽻(師古曰/隷賤𨽻)飢寒¶
道路所願不過一金然終轉死溝壑何則貧窮亦有命¶
也况乎天子之貴四海之富神明之祚可得而妄處哉¶