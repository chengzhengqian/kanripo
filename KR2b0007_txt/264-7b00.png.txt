顧之慮乎不若遣驍將屯巴陵(九域志巴陵東北至/鄂州三百五十里)大¶
軍與之對岸堅壁勿戰不過一月吳兵食盡自遁鄂圍¶
解矣(楊行密時封吳王/故謂其兵為吳兵)汭不聴珽憕之五世孫也(李憕/天寳)¶
(之末死於安禄山之難/珽後歸中原仕於梁)　王建出兵攻秦隴乘李茂貞¶
之弱也遣判官韋莊入貢亦修好於朱全忠(好呼/到翻)全忠¶
遣押牙王殷報聘建與之宴殷言蜀甲兵誠多但乏馬¶
耳建作色曰當道江山險阻騎兵無所施然馬亦不乏¶
押牙少留當共閲之乃集諸州馬大閲於星宿山官馬¶