(人翻辟讀曰/闢易如字)裕黨俄至射敷中額而踣(射而亦翻中竹/仲翻踣蒲北翻)¶
裕援刀直進(援于/元翻)敷曰君有天命以子孫為託裕斬之¶
厚撫其孤裕以檀憑之所領兵配參軍檀祗祗憑之之¶
從子也(從才/用翻)𤣥聞二將死大懼召諸道術人推算及為¶
厭勝(將即亮翻厭於/叶翻又一琰翻)問羣臣曰朕其敗乎吏部郎曹靖¶
之對曰民怨神怒臣實懼焉𤣥曰民或可怨神何為怒¶
對曰晉氏宗廟飄泊江濵(謂遷晉宗廟主於琅邪/國尋又隨帝上尋陽也)大楚¶
之祭上不及祖(謂止祭桓/温於太廟)此其所以怒也𤣥曰卿何不¶