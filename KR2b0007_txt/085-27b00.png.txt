以逆順制之(言見力不足以制二鎮欲/檄徴天下兵杖順制逆)君意何如淵曰¶
殿下武皇帝之子有大勲於王室威恩逺著四海之内¶
孰不願為殿下盡死力者(為于偽翻/下請為同)何難發之有王浚¶
豎子東嬴疎屬(東嬴公騰宣帝弟東武/侯馗之孫故云疎屬)豈能與殿下爭¶
衡邪殿下一發鄴宫示弱於人洛陽不可得而至雖至¶
洛陽威權不復在殿下也(頴奔敗而失權/卒如淵之言)願殿下撫勉¶
士衆靖以鎮之淵請為殿下以二部摧東嬴三部梟王¶
浚(梟堅/堯翻)二豎之首可指日而懸也頴悅拜淵為北單于¶