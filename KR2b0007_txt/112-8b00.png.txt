滬瀆殺呉國内史袁崧死者四千人(崧當作/山松)　凉王隆¶
多殺豪望以立威名内外囂然人不自保魏安人焦朗¶
(魏安縣在武威昌松縣界盖曹魏所/置也而晉志不見後魏置魏安郡)遣使説秦隴西公¶
碩徳曰吕氏自武皇棄世(吕光偽諡懿武/皇帝説輸芮翻)兄弟相攻政¶
綱不立競為威虐百姓饑饉死者過半今乗其簒奪之¶
際取之易於返掌(易以豉翻/返當作反)不可失也碩徳言於秦王¶
興帥步騎六萬伐凉乞伏乾歸帥騎七千從之　六月¶
甲戌孫恩浮海奄至丹徒(丹徒縣古朱方也後日谷陽/秦改曰丹徒漢屬㑹稽郡後)¶