郡牧守富人所寄藏物以萬計(守式/又翻)又為窟室以匿婦¶
女(窟苦/骨翻)浩因説帝悉誅天下沙門毁諸經像(説輸/芮翻)帝從¶
之寇謙之與浩固爭浩不從先盡誅長安沙門焚毁經¶
像并敕留臺下四方令一用長安法(魏主出征太子居/守故謂平城為留)¶
(臺下遐/稼翻)詔曰昔後漢荒君信惑邪偽以亂天常(佛法自/漢明帝)¶
(時入中國楚王英㝡先/好之至桓帝始事浮屠)自古九州之中未嘗有此夸誕¶
大言不本人情叔季之世莫不眩焉(日無常主不辯/白黒謂之眩)由¶
是政教不行禮義大壊九服之内鞠為丘墟(鞠窮/也)朕承¶