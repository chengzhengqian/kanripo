望(文服謂非心服特以虛文/示相臣服而已從千容翻)今將軍之於本朝非竇融¶
之比也(朝直/遥翻)襄陽之於太府(襄陽以王敦/府為太府)非河西之固¶
也使大將軍克劉隗還武昌增石城之戍(賢曰石城故/城在復州沔)¶
(陽縣/東南)絶荆湘之粟將軍將安歸乎勢在人手而曰我處¶
廟勝未之聞也且為人臣國家有難(處昌吕翻/難乃旦翻)坐視不¶
救於義安乎卓尚疑之騫曰今既不為義舉又不承大¶
將軍檄此必至之禍愚智所見也且議者之所難以彼¶
彊而我弱也今大將軍兵不過萬餘其留者不能五千¶