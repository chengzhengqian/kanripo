郎馬融主為冀作章表融時在坐(為于偽翻/坐才卧翻)祐謂融曰¶
李公之罪成於卿手李公若誅卿何面目視天下人(言/為)¶
(冀誣陷忠良將/無顏以見人也)冀怒起入室祐亦徑去固遂死于獄中¶
臨命與胡廣趙戒書曰固受國厚恩是以竭其股肱不¶
顧死亡志欲扶持王室比隆文宣(賢曰文帝宣帝皆羣/臣迎立能興漢祚)¶
何圖一朝梁氏迷謬公等曲從以吉為凶成事為敗乎¶
漢家衰微從此始矣公等受主厚禄顛而不扶傾覆大¶
事後之良史豈有所私固身已矣於義得矣夫復何言¶