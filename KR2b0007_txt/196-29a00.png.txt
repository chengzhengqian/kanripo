等對妃宴飲以為得志戲笑之際語及官軍𢎞亮等曰¶
王不須憂𢎞亮等右手持酒巵左手為王揮刀拂之(為/于)¶
(偽/翻)祐喜以為信然傳檄諸縣皆莫肯從事李世勣兵未¶
至而青淄等數州兵已集其境(淄州淄川郡武徳元年/分齊州之淄川置為郡)¶
齊府兵曹杜行敏等(唐六典王府有兵曹叅軍專掌/武官簿書考課儀衛假使等事)隂¶
謀執祐祐左右及吏民非同謀者無不響應庚申夜四¶
面鼓譟聲聞數十里(聞音/問)祐黨有居外者衆皆攢刃殺¶
之祐問何聲(攢徂/九翻)左右紿云英公統飛騎已登城矣(李/世)¶