曰朕每欲正身率下况于妻子何敢私之然此乃人所¶
難言卿能固守典禮以成朕美埀法將來誠所望也賜¶
璟頲帛四百匹　五月己丑朔日有食之上素服以俟¶
變徹樂减膳命中書門下察繫囚賑饑乏勸農功(賑津/忍翻)¶
辛夘宋璟等奏曰陛下勤恤人隱此誠蒼生之福然臣¶
聞日食修徳月食修刑親君子逺小人絶女謁除讒慝¶
所謂修徳也君子耻言浮于行(論語孔子曰君子恥其/言而過其行逺于願翻)¶
(慝吐得翻/行下孟翻)茍推至誠而行之不必數下制書也(數所角/翻下遐)¶