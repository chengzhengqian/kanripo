(去起吕翻師古/曰喜許吏翻)子先言於君曰吳起賢人也而君之國¶
小臣恐起之無留心也君盍試延以女起無留心則必¶
辭矣子因與起歸而使公主辱子起見公主之賤子也¶
必辭則子之計中矣(中竹/仲翻)公叔從之吳起果辭公主魏¶
武侯疑之而未信起懼誅遂奔楚楚悼王素聞其賢至¶
則任之為相起明灋審令(相息亮翻/灋占法字)捐不急之官廢公¶
族疏逺者以撫養戰鬭之士要在彊兵破遊説之言從¶
横者(捐余專翻弃也除去也漢書音義曰以利合曰從/以威力相脅曰横或曰南北曰從從者連南北為)¶