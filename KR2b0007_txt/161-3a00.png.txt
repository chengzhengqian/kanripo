以為賊也授甲登陴(陴頻/彌翻)景遣其徒告曰河南王戰敗¶
來投此鎮願速開門黯曰既不奉敇不敢聞命景謂神¶
茂曰事不諧矣神茂曰黯懦而寡智可説下也(説式/芮翻)乃¶
遣夀陽徐思玉入見黯曰(徐思玉本夀陽人仕於/東魏今随侯景北來)河南¶
王朝廷所重君所知也今失利來投何得不受黯曰吾¶
之受命惟知守城河南自敗何預吾事思玉曰國家付¶
君以閫外之略今君不肯開城若魏兵來至河南為魏¶
所殺君豈能獨存何顔以見朝廷黯然之思玉出報景¶