(之/時)當今恬然適遇諸侯之皆少(師古曰恬安也少/謂年少少時照翻)數嵗¶
之後陛下且見之矣夫秦日夜苦心勞力以除六國之¶
旤今陛下力制天下頥指如意(如淳曰但動頥指麾則/所欲皆如意仲馮曰頥)¶
(指兩/事)髙拱以成六國之旤難以言智茍身無事畜亂宿¶
旤(畜讀/曰蓄)孰視而不定(孰古熟/字通)萬年之後傳之老母弱子¶
將使不寧不可謂仁帝於是從誼計徙淮陽王武為梁¶
王北界太山西至髙陽得大縣四十餘城後嵗餘賈誼¶
亦死死時年三十三矣　徙城陽王喜為淮南王(喜城/陽王)¶