(福州九域志在州東北三百四十五里宋白曰長溪縣/本漢閩縣地唐置温麻縣以縣界温麻溪為名天寳九)¶
(年改為/長溪縣)泉州散員指揮使桃林留從效(九域志泉州有/桃林溪盖留從)¶
(效所居之地/散昔亶翻)謂同列王忠順董思安張漢思曰朱文進¶
屠滅王氏遣腹心分據諸州吾屬世受王氏㤙而交臂¶
事賊一旦富沙王克福州(殷王延政本/封富沙王)吾屬死有餘愧¶
衆以為然十一月從效等各引軍中所善壮士夜飲於¶
從效之家從效紿之曰富沙王已平福州密㫖令吾屬¶
討黄紹頗(朱文進時以黄紹/頗為泉州刺史)吾觀諸君状貌皆非久處¶