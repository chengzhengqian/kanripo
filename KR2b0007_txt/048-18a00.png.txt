至高山大破之斬虜千餘人迷唐引去漢兵死傷亦多¶
不能復追(復扶/又翻)乃還　九月庚申司徒劉方策免自殺¶
　甲子追尊梁貴人為皇太后諡曰恭懐追復喪制冬¶
十月乙酉改葬梁太后及其姊大貴人於西陵(西陵蓋/以其地)¶
(在敬陵之西故稱西陵猶薄太后陵在霸陵/南因謂之南陵也賢曰初后葬有闕故改葬)擢樊調為¶
羽林左監追封諡皇太后父竦為褒親愍矦(諡法在國/逢難曰愍)¶
遣使迎其喪葬於恭懐皇后陵旁徴還竦妻子封子棠¶
為樂平矦(樂平矦國屬東郡故/清縣也章帝更名)棠弟雍為乗氏矦(乗氏/矦國)¶