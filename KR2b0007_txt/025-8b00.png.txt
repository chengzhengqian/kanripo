法巧文寖深是朕之不徳也夫决獄不當使有罪興邪不¶
辜䝉戮(晉灼曰當重而輕使有罪者起邪惡之心也師/古曰有罪者更興邪惡無辜者反䧟重刑是决)¶
(獄不平故也/當丁浪翻)父子悲恨朕甚傷之今遣廷史與郡鞠獄¶
任輕禄薄(如淳曰廷史廷尉史也以囚辭决獄事為鞠謂疑/獄也李竒曰鞠窮也獄事窮竟也師古曰李說是)¶
(也/)其為置廷尉平秩六百石貟四人其務平之以稱朕意於¶
是每季秋後請讞時(為于偽翻稱尺證翻讞語蹇翻/又魚戰翻又魚列翻議獄也)上常幸¶
宣室齋居而决事(如淳曰宣室布政教之室也重用刑故齋戒/以决事晉灼曰未央宫中有宣室殿師古曰)¶
(晉説是也賈誼傳亦云受釐坐宣之/室盖其殿在前殿之側也齋則居)獄刑號為平矣涿郡¶