郡王遣歸(樂音/洛)　癸丑加魏博節度使田季安同平章¶
事　戊午上與宰相論自古帝王或勤勞庻政或端拱¶
無為互有得失何為而可杜黄裳對曰王者上承天地¶
宗廟下撫百姓四夷夙夜憂勤固不可自暇自逸然上¶
下有分(分扶/問翻)紀綱有叙茍慎選天下賢材而委任之有¶
功則賞有罪則刑選用以公賞刑以信則誰不盡力何¶
求不獲哉明主勞於求人而逸於任人此虞舜所以能¶
無為而治者也(孔子曰無為而治者/其舜也歟治直吏翻)至於獄市煩細之¶