火相應　甲戌上謁太廟丁丑赦天下改元雪王涯等¶
十七家(王涯等誅夷見二百四十五卷文宗太/和九年崔𦙍將誅宦官故先雪王涯等)　初楊¶
復恭為中尉借度支賣麴一年之利以贍兩軍自是不¶
復肯歸(度徒洛翻復/扶又翻下同)至是崔𦙍草赦(草赦文及/諸條件)欲抑宦¶
官聴酤者自造麴但月輸𣙜酤錢兩軍先所造麴趣令¶
減價賣之過七月無得復賣(𣙜訖岳翻酤音故復扶又/翻㑹要㑹昌六年九月勑)¶
(揚州等入道州府置𣙜酤并置官店酤酒代百姓納𣙜/酒錢并充資助軍用如有人私酤酒及置私麴者罪止)¶
(一身不得没入家産葢/𣙜酤賣麯本皆屬度支)　東川節度使王宗滌以疾求¶