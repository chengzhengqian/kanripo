驕横如故(横下/孟翻)河西州縣多為茂貞所據(河西謂涼𤓰/沙肅諸州)¶
以其將胡敬璋為河西節度使　朱全忠之去兖州也¶
(朱瓊死而/全忠還)留葛從周將兵守之朱瑾閉城不復出從周¶
將還乃揚言天平河東救兵至引兵西北邀之夜半潛¶
歸故寨瑾以從周精兵悉出果出兵攻寨從周突出奮¶
擊殺千餘人擒其都將孫漢筠而還　加鎮海節度使¶
錢鏐兼侍中　彰義節度使張鐇薨以其子璉權知留¶
後(璉力/展翻)　朱瑄朱瑾屢為朱全忠所攻民失耕稼財力¶