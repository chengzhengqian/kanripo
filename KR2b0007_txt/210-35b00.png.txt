(上皇實録曰公主聞難作遁入山寺數日方出/禁錮終身諸子皆伏誅今從新舊𫝊睿宗實録)公主諸¶
子及黨與死者數十人薛崇簡以數諫其母被撻特免¶
死(數所/角翻)賜姓李官爵如故(崇簡即/崇暕)籍公主家財貨山積¶
珍物侔於御府廐牧羊馬田園息錢收之數年不盡慧¶
範家亦數十萬緡改新興王晉之姓曰厲(姓譜本自有/厲姓漢有魏)¶
(郡太守義/陽侯厲温)初上謀誅竇懷貞等召崔湜將託以心腹湜¶
弟滌謂湜曰主上有問勿有所隱湜不從懷貞等既誅¶
湜與右丞盧藏用俱坐私侍太平公主湜流竇州(舊志/竇州)¶