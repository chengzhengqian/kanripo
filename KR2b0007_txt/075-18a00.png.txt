令女(夏侯氏之女名/令女夏户雅翻)早寡而無子其父文寧欲嫁之令¶
女刀截兩耳以自誓居常依爽爽誅其家上書絶昏強¶
迎以歸復將嫁之(強其兩翻復/扶又翻下同)令女竊入寢室引刀自¶
斷其鼻(斷丁/管翻)其家驚惋(惋烏貫翻/驚歎也)謂之曰人生世間如¶
輕塵棲弱草耳何至自苦乃爾且夫家夷滅已盡守此¶
欲誰為哉(為于/偽翻)令女曰吾聞仁者不以盛衰改節義者¶
不以存亡易心曹氏前盛之時尚欲保終况今衰亡何¶
忍棄之此禽獸之行吾豈為乎司馬懿聞而賢之聽使¶