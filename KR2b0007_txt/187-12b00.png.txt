(左右二衛下至隋初皆因之煬帝/改左右翊衛唐復舊歆許金翻)助幷州總管齊王元¶
吉守晉陽誕抗之子也(竇抗后兄也/幷卑盈翻)尚帝女襄陽公主¶
元吉性驕侈奴客婢妾數百人好使之被甲戲為攻戰¶
(好呼到翻下同/被皮義翻下同)前後死傷甚衆元吉亦嘗被傷其乳母¶
陳善意苦諫元吉醉怒命壯士歐殺之(歐烏/口翻)性好田獵¶
載罔罟三十車嘗言我寧三日不食不能一日不獵常¶
與誕遊獵蹂踐人禾稼(蹂人/九翻)又縱左右奪民物當衢射¶
人觀其避箭(射而/亦翻)夜開府門宣淫他室百姓憤怨歆屢¶