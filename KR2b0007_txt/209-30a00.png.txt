(附安樂而韋氏尤信任之楚客嘗謂所親曰始吾在卑/位尤愛宰相及居之又思太極南面一日足矣雖附韋)¶
(氏志窺宸極此所謂天下之/惡皆歸焉者也今所不取)謀害殤帝深忌相王及太¶
平公主宻與韋温安樂公主謀去之(去羗/吕翻)相王子臨淄¶
王隆基先罷潞州别駕(唐制上州别駕從四品下中/州正五品下下州從五品上)在¶
京師隂聚才勇之士謀匡復社稷初太宗選官户及蕃¶
口驍勇者著虎文衣跨豹文韀(驍堅堯翻著則畧翻/韀則前翻馬被具也)從¶
遊獵於馬前射禽獸謂之百騎(射而亦翻騎/竒寄翻下同)則天時稍¶
增為千騎𨽻左右羽林中宗謂之萬騎置使以領之(使/疏)¶