姚氏子弟送平城者賞之冬十月己酉嗣召長孫嵩等¶
還司馬休之尋卒於魏(卒子/恤翻)魏賜國璠爵淮南公道賜¶
爵池陽子魯軌爵㐮陽公刁雍表求南鄙自效嗣以雍¶
為建義將軍(建義將軍魏以是號寵刁雍/言使之建義以復父兄之仇)雍聚衆於河¶
濟之間(濟子/禮翻)擾動徐兖太尉裕遣兵討之不克雍進屯¶
固山衆至二萬　詔進宋公爵為王增封十郡辭不受¶
　西秦王熾磐遣左丞相曇達等擊秦故將姚艾(艾秦/上邽)¶
(之鎮將將/即亮翻)艾遣使稱藩(使疏/吏翻)熾磐以艾為征東大將軍¶