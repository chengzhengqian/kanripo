天所以限南北也遂歸孫韶遣將髙夀等率敢死之士¶
五百人於逕路夜要帝(要一/遥翻)帝大驚夀等獲副車羽蓋¶
以還(還從宣翻又/如字下同)於是戰船數千皆滯不得行議者欲¶
就留兵屯田蔣濟以為東近湖北臨淮若水盛時賊易¶
為冦不可安屯(近其靳翻/易以䜴翻)帝從之車駕即發還到精湖¶
(據蔣濟傳精湖在山陽山陽在/下邳淮隂縣界今楚州山陽縣)水稍盡盡留船付濟船¶
連延在數百里中濟更鑿地作四五道蹴船令聚豫作¶
土豚(日録作土塍廣韻作土坉注/云以草褁土築城及填水也)遏斷湖水(斷丁/管翻)皆引¶