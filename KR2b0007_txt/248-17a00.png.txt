者立期令所在毁撤仍遣御史分道督之財貨田産並¶
沒官寺材以葺公廨驛舍(廨古/隘翻)銅像鐘磬以鑄錢　以¶
山南東道節度使鄭肅檢校右僕射同平章事　詔𤼵¶
昭義騎兵五百步兵千五百戍振武節度使盧鈞出至¶
裴村餞之潞卒素驕憚於逺戍乗醉回旗入城閉門大¶
譟鈞奔潞城以避之(宋白曰潞城縣春秋潞子嬰兒之/國漢為潞縣十三州志云潞水出)¶
(焉後魏太武改為刈陵縣隋開皇十三年置/潞城縣九域志潞城在潞州東北四十里)監軍王惟¶
直自出曉諭亂兵擊之傷旬日而卒李徳裕奏請詔河¶