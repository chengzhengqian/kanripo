(湨水出河内軹縣東南至温入河溴古閴/翻  考異曰趙王倫傳作激水今從帝紀)㑹等大敗棄¶
軍南走頴乗勝長驅濟河自冏等起兵百官將士皆欲¶
誅倫秀秀懼不敢出中書省及聞河北軍敗憂懣不知¶
所為(懣母木翻/又莫困翻)孫㑹許超士猗等至與秀謀或欲收餘¶
卒出戰或欲焚宫室誅不附己者挾倫南就孫旂孟觀¶
(孫旂在荆州/孟觀在宛)或欲乗船東走入海計未决辛酉左衛將¶
軍王輿與尚書廣陵公漼(漼取/猥翻)帥營兵七百餘人自南¶
掖門入宫三部司馬為應於内攻孫秀許超士猗於中¶