三年春正月癸卯博陽定侯丙吉薨¶
　班固賛曰古之制名必由象類逺取諸物近取諸身¶
　(易大傳/有是言)故經謂君為元首臣為股肱(師古曰謂虞書/益稷云元首明)¶
　(哉股肱/良哉也)明其一體相待而成也是故君臣相配古今¶
　常道自然之埶也近觀漢相髙祖開基蕭曹為冠(師/古)¶
　(曰名位在衆人之上也余謂此/言其相業冠羣后耳冠古玩翻)孝宣中興丙魏有聲¶
　是時黜陟有序(黜降也/陟陞也)衆職修理公卿多稱其位(稱/尺)¶
　(證/翻)海内興於禮讓覽其行事豈虚虖哉(師古曰言君/明臣賢所以)¶