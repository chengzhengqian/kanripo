十七年春二月丁卯巂州都督張守素破西南蠻㧞昆¶
明及鹽城(昆明縣屬巂州漢定莋縣地後周置定莋鎮/武徳二年改置昆明縣以其地接昆明故也)¶
(縣有鹽有鐵築城以衛/之故又有鹽城巂音髓)殺獲萬人　三月𤓰州都督張¶
守珪沙州刺史賈師順擊吐蕃大同軍大破之　甲寅¶
朔方節度使信安王禕攻吐蕃石堡城㧞之初吐蕃陷¶
石堡城留兵據之侵擾河右上命禕與河西隴右同議¶
攻取諸將咸以為石堡據險而道逺攻之不克將無以¶
自還且宜按兵觀舋(舋許/覲翻)禕不聽引兵深入急攻㧞之¶