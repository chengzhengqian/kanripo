萬人於故兩軍(時神䇿兩軍已/散而營署尚存)以朱友倫為左軍宿衞¶
都指揮使又以汴將張廷範為宫苑使王殷為皇城使¶
蔣𤣥暉充街使於是全忠之黨布列徧於禁衞及京輔¶
(唐北門禁衞之兵皆屯於宫苑百司庻府及南衙諸衞/皆分居皇城之内百官私第及坊市居人皆分居朱雀)¶
(街之左右街今全忠悉以腹心為使則京/輔之權一歸之矣去虺得虎昭宗之謂也)戊戌全忠辭¶
歸鎮(辭歸/大梁)留宴壽春殿又餞之於延喜樓上臨軒泣别¶
令於樓前上馬(示寵異之也/前上時掌翻)上又賜全忠詩全忠亦和¶
進(和胡/臥翻)又進楊栁枝辭五首(楊栁枝辭即今之令曲也/今之曲如清平調水調歌)¶