傅之恩(為于/偽翻)儒者以為榮　五月鳳皇集北海安丘淳¶
于(安丘淳于二縣皆屬北海郡安丘/春秋時之渠丘淳于春秋之州國)　廣川王去坐殺¶
其師及姬妾十餘人或銷鈆錫灌口中或支解并毒藥¶
煑之令糜盡廢徙上庸自殺(廣川王去景帝子廣川惠/王越之孫師古曰糜碎也)¶
地節元年(應劭曰以先者地震山崩水出於/是改元曰地節欲令地得其節)春正月有¶
星孛于西方(孛蒲/内翻)　楚王延夀(景帝立平陸矦禮為楚/王奉元王後傳子道孫)¶
(注曽孫純延/夀純之子也)以廣陵王胥武帝子天下有變必得立隂¶
附助之為其後母弟趙何齊取廣陵王女為妻因使何¶