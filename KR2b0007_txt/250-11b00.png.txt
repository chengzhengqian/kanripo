(城中賊不出甫遽甚不知所為遂成擒焉至是用兵六/十六日矣二十三日縛致府城公於衙門陳兵以見執)¶
(其徒劉暀劉慶二十餘輩三斬之械裘甫獻闕下玉泉/子見聞録曰王式討裘甫甫始起於剡既為官軍所敗)¶
(復入於剡城堅卒鋭不可遽拔式乃約降許奏以金吾/將軍甫許焉其將劉暀獨以為不可比及越城左右則)¶
(械手以木曳頸以組甫曰吾既已降何用是為左右曰/法也到越則釋去公且行有命矣既至式登南樓俟之)¶
(曰裘甫何罪罪皆劉暀輩命三斬之暀顧謂甫曰君竟/拜金吾乎斬甫于長安東市初甫之入剡也雖已屢敗)¶
(向使城守朞嵗未可平也玉泉子曰古人有言殺降不/祥李廣所以不侯良有以也王公亦不聞大貴鄭公述)¶
(平剡録一何曲筆哉雖驟歷清顯而卒以喪明不復起/可不愼哉按二書所言莫知孰是然裘甫在剡城窮困)¶
(已極勢不能久式不必更以詐誘之或者諸將為之不/可知也甫之出降也或欲突走或被誘而來皆不可知)¶