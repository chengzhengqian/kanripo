制戒諭中外以息浮議公主每覘伺太子所為纎介必¶
聞於上(覘丑亷翻又丑/艶翻伺相吏翻)太子左右亦往往為公主耳目¶
太子深不自安(為誅太平公主/及其支黨張本)　諡故太子重俊曰節¶
愍太府少卿萬年韋湊上書以為賞罰所不加者則考¶
行立諡以褒貶之(上時掌翻/行下孟翻)故太子重俊與李多祚等¶
稱兵入宫中宗登𤣥武門以避之太子據鞍督兵自若¶
及其徒倒戈多祚等死太子方逃竄曏使宿衛不守其¶
為禍也胡可忍言明日中宗雨泣(雨泣者淚/下如雨也)謂供奉官¶