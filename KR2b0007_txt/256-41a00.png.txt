軍將劉浩戒之使戢士卒浩曰惟反可以免死耳是夕¶
寳醉方寢浩帥其黨作亂(帥讀曰/卒下同)攻府舍而焚之寳驚¶
起徒跣叩芙蓉門呼後樓兵後樓兵亦反矣寳帥家人¶
步走出青陽門遂奔常州(月考異曰實録寳被逐在四/  恐四月奏到耳吳越備史)¶
(三月壬辰新紀/癸巳今從之)依刺史丁從實浩殺諸僚佐癸巳迎薛¶
朗入府推為留後(為錢鏐誅/薛朗張本)寳先兼租庸副使城中貨¶
財山積是日盡於亂兵之手高駢聞寳敗列牙受賀遣¶
使饋以韲粉(駢與寳為仇故幸其敗為仇事見二百五/十四卷中和元年韲子西翻細切為韲碎)¶