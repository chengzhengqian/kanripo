僧辯鎮姑孰以禦之　冬十月丁酉齊主至平州從西¶
道趣長塹(曹操征烏桓出盧龍塞塹山堙谷五百餘/里後人因謂之長塹趣七喻翻塹七艶翻)使¶
司徒潘相樂帥精騎五千自東道趣青山辛丑至白狼¶
城壬寅至昌黎城使安德王韓軌帥精騎四千東斷契¶
丹走路(魏收地志營州統内建德郡治白狼城中興初/分樂陵置安德郡治般縣帥讀曰率騎竒寄翻)¶
癸卯至陽師水(唐志貞觀三年以契丹室韋部落置師/州及陽師縣於營州之廢陽師鎮即此)¶
倍道兼行掩襲契丹齊主露髻肉袒晝夜不息行千餘¶
里踰越山嶺為士卒先唯食肉飲水壯氣彌厲甲辰與¶