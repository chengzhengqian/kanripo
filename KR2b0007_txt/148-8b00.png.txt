(任音壬騎奇/寄翻下同)　魏江陽王繼熙之曽孫也(熈道武/之子)先為¶
青州刺史坐以良人為婢奪爵繼子乂娶胡太后妹壬¶
辰詔復繼本封以乂為通直散騎侍郎乂妻為新平郡¶
君仍拜女侍中(為元乂囚靈太后/張本散悉亶翻)羣臣奏請太后臨朝¶
稱制九月乙未靈太后始臨朝聴政(胡太后/諡曰靈)猶稱令以¶
行事羣臣上書稱殿下太后聰悟頗好讀書屬文射能¶
中針孔(好呼到翻屬之/欲翻中竹仲翻)政事皆手筆自决加胡國珍侍¶
中封安定公自郭祚等死詔令生殺皆出于忠王公畏¶