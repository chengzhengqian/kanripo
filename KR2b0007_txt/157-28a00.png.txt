戰擒也事理昭然何為不賀願假深一節發王羆之兵¶
邀其走路使無遺類泰遣須昌縣公達奚武覘歡軍(覘/丑)¶
(亷翻又/丑艶翻)武從三騎皆效歡將士衣服日暮去營數百步¶
下馬潛聽得其軍號因上馬歴營若警夜者有不如法¶
往往撻之具知敵之情狀而還(還從宣翻/又如字)歡聞泰至癸¶
巳引兵㑹之候騎告歡軍且至泰召諸將謀之開府儀¶
同三司李弼曰彼衆我寡不可平地置陳此東十里有¶
渭曲可先據以待之泰從之背水東西為陳(陳讀曰陣/下陷陳魏)¶