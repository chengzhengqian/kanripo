武閔純杖刀拒之不能禁乃止紹皆殺之紹遂領冀州¶
牧承制以馥為奮威將軍而無所將御(將即亮翻將御/猶言綂御也)¶
亦無官屬紹以廣平沮授為奮武將軍(廣平縣屬鉅鹿/郡沮千余翻又)¶
(音諸姓也黄帝/史官沮誦之後)使監䕶諸將寵遇甚厚(監古/銜翻)魏郡審配¶
鉅鹿田豐竝以正直不得志於韓馥紹以豐為别駕配¶
為治中及南陽許攸逢紀潁川荀諶皆為謀主紹以河¶
内朱漢為都官從事(紹置都官從事則/猶領司𨽻校尉也)漢先為韓馥所¶
不禮且欲徼迎紹意(徼一/遥翻)擅發兵圍守馥第㧞刃登屋¶