州刺史不意晉兵至踰城走遂克之以遼州守捉將馮¶
通為刺史秋七月晉人夜襲澶州陷之(九域志魏州南/至澶州一百四)¶
(十里按九域志之澶州乃漢乾祐元年所徙之澶州也/宋白曰澶州本漢頓丘縣地在魏州南當兩河之驛路)¶
(唐武德四年分魏州之觀城頓丘兩縣置澶州取古澶/淵為名貞觀元年州廢大厯七年田承嗣又奏置漢乾)¶
(祐元年移就德勝寨舊基頓丘縣隨州移於郭下此時/澶州猶治頓丘舊州城今德清軍之頓丘鎮即其地)¶
刺史王彦章在劉鄩營晉人獲其妻子待之甚厚遣間¶
使誘彦章(間古莧翻/誘音酉)彦章斬其使晉人盡滅其家晉王¶
以魏州將李巖為澶州刺史(作考異曰莊宗實錄/  李嚴今從薛史)晉王¶