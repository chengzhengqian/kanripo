奈何遽為叛臣乎輔喜曰此吾志也但恐久而無救郡¶
人横被無辜(横戸/孟翻)諸君能爾吾豈顧生哉於是憑城固¶
守後秦為土山地道輔亦於内為之或戰地下或戰山¶
上後秦之衆死者萬餘人輔詐降以誘萇萇将入城覺¶
之而返輔伏兵邀撃幾獲之(幾巨/依翻)又殺萬餘人　隴西¶
處士王嘉隠居倒虎山(水經注倒虎山在新/豐縣南處昌呂翻)有異術䏻¶
知未然秦人神之秦王堅後秦王萇及慕容沖皆遣使¶
迎之十一月嘉入長安衆聞之以為堅有福故聖人助¶