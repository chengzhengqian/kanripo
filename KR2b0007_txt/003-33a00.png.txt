(婚婦家姻壻家賈公彦曰各據男女身則男曰昏女曰/姻若以親言之則女之父曰婚壻之父曰姻予按張儀)¶
(言秦楚嫁女娶婦為昆弟之國考之于史自赧王四年/至是年秦楚未嘗嫁娶也至十九年楚懷王死于秦至)¶
(二十三年楚襄王逆婦于秦蓋先己/約親其後襄王終䘮始逆婦成婚姻)而今秦楚不驩則¶
無以令諸侯(令力/政翻)寡人願與君王㑹武闗面相約結盟¶
而去寡人之願也楚王患之欲往恐見欺欲不往恐秦¶
益怒昭睢曰毋行而發兵自守耳(睢息遺翻/又七余翻)秦虎狼也¶
有并諸侯之心不可信也懷王之子蘭勸王行王乃入¶
秦秦王令一将軍詐為王伏兵武闗楚王至則閉闗刼¶