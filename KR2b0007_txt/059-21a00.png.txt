卓乃止但免植官植遂逃隱於上谷卓以廢立議示太¶
傅袁隗隗報如議甲戌卓復㑹羣僚於崇德前殿(復扶/又翻)¶
遂脅太后䇿廢少帝曰皇帝在喪無人子之心威儀不¶
類人君今廢為𢎞農王立陳留王恊為帝袁隗解帝璽¶
綬以奉陳留王扶𢎞農王下殿北靣稱臣太后鯁涕(言/不)¶
(敢出聲但鯁/咽而流涕也)羣臣含悲莫敢言者卓又議太后踧廹永¶
樂宫(踧子/六翻)至令憂死逆婦姑之禮(左傳曰婦養姑者也/虧姑以成婦逆莫大)¶
(焉/)乃遷太后於永安宫赦天下改昭寧為永漢丙子卓¶