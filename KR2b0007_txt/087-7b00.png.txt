陜糧食不支數日(聰自宜陽而東又南進屯于洛水既/為晉所敗運車在陜糧道隔絶陜失)¶
(冉/翻)殿下不如與龍驤還平陽(淵以族子曜為龍驤/大將軍驤思將翻)裹糧¶
發卒更為後舉下官亦收兵榖待命於兖豫不亦可乎¶
聰自以請留未敢還宣于修之言於淵曰嵗在辛未乃¶
得洛陽今晉氣猶盛大軍不歸必敗淵乃召聰等還¶
天水人訇琦等(訇呼/宏翻)殺成太尉李離尚書令閻式以梓¶
潼降羅尚(降户/江翻)成主雄遣太傅驤司徒雲司空璜攻之¶
不克雲璜戰死初譙周有子居巴西成巴西太守馬脫¶