親於禮當奉藩在國今留侍京師詭正非常(師古曰/詭違也)故¶
天見戒(見賢/遍翻)宜遣王之國上不得已於鳳而許之共王¶
辭去上與相對涕泣而決(決與訣/同别也)王章素剛直敢言雖¶
為鳳所舉(章以選為京/兆鳳所舉也)非鳳専權不親附鳳乃奏封事¶
言日食之咎皆鳳専權蔽主之過上召見章延問以事¶
(見賢/遍翻)章對曰天道聰明佑善而災惡以瑞應而符效今¶
陛下以未有繼嗣引近定陶王(近其/靳翻)所以承宗廟重社¶
稷上順天心下安百姓此正議善事當有祥瑞何故致¶