鳯閣侍郎李迥秀為臧氏私夫迥秀大亮之族孫也(李/大)¶
(亮歴事髙/祖太宗)武承嗣三思懿宗宗楚客晋卿皆候易之門¶
庭爭執鞭轡謂易之為五郎昌宗為六郎　癸亥突厥¶
黙啜寇勝州平狄軍副使安道買擊破之(代州北有大/武軍調露元)¶
(年改曰神武軍天授二年/改曰平狄軍使疏吏翻)　甲子以原州司馬婁師徳¶
守鳯閣侍郎同平章事　春三月戊申清邊道總管王¶
孝傑蘇宏暉等將兵十七萬與孫萬榮戰於東硤石谷¶
唐兵大敗孝傑死之孝傑遇契丹帥精兵為前鋒(将即/亮翻)¶