曾反擊侃冬十月侃兵大敗僅以身免敦表侃以白衣¶
領職侃復帥周訪等進擊杜弢大破之(復扶/又翻)敦乃奏復¶
侃官　漢趙染謂中山王曜曰麴允率大衆在外長安¶
空虛可襲也曜使染帥精騎五千襲長安(帥讀曰/率下同)庚寅¶
夜入外城帝犇射鴈樓染焚龍尾及諸營(龍尾者依城/築道陂陁而)¶
(漸高登陴所由之路也又水經曰秦時有黒龍從南山/出飲渭水其行道因山成跡長六十餘里頭臨渭水尾)¶
(達樊川漢蕭何起未央宫斬龍首山而營之頭高二/十丈尾漸下高五六丈所謂龍尾者此山之尾也)殺¶
掠千餘人辛夘旦退屯逍遥園(水經註沈水上承皇子/陂於樊川北逕長安城)¶