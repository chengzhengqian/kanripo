(實/録)狄仁傑將兵十萬追之無所及(將即亮翻/又音如字)黙啜還漠¶
北擁兵四十萬據地萬里西北諸夷皆附之甚有輕中¶
國之心　冬十月制都下屯兵命河内王武懿宗九江¶
王武攸歸領之　癸夘以狄仁傑為河北道安撫大使¶
時北人為突厥所驅逼者虜退懼誅往往亡匿仁傑上¶
疏以為朝廷議者皆罪契丹突厥所脅從之人言其迹¶
雖不同心則無别(使疏吏翻上時/掌翻别彼列翻)誠以山東近縁軍機¶
調發傷重(調徒/弔翻)家道悉破或至逃亡重以官典侵漁(重/以)¶