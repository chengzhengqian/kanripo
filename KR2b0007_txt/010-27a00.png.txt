參分天下鼎足而居其勢莫敢先動夫以足下之賢聖¶
有甲兵之衆據彊齊從趙燕出空虛之地而制其後因¶
民之欲西鄉為百姓請命(師古曰齊國在東故曰西鄉/止楚漢之戰闘士卒不死亡)¶
(故曰請命鄉/讀曰嚮下同)則天下風走而響應矣孰敢不聽割大弱¶
彊以立諸侯諸侯已立天下服聽而歸徳於齊案齊之¶
故有膠泗之地(膠泗二/水名)深拱揖讓則天下之君王相率¶
而朝於齊矣(師古曰深拱髙/拱也朝直遥翻)葢聞天與弗取反受其咎¶
時至不行反受其殃願足下熟慮之韓信曰漢王遇我¶