常以五更就寢至晡乃起羣臣節朔朝見(朔謂每月朔/旦朔旦朝參)¶
(之外一月之内又自有/朝參日分因謂之節)晡後方前或際闇遣出(晡後造/朝帝復)¶
(不出故際/闇而遣退)臺閣案奏閲數十日乃報或不知所在宦者¶
以裹魚肉還家並是五省黄案(魏晉以來有六曹尚書/江左有吏部祠部五兵)¶
(左民度支五尚書各為一省謂之尚書五省案/文案也藏之以為案據尚書用黄札故曰黄案)帝常習¶
騎致適(致極也適/歡適也)顧謂左右曰江祏常禁吾乗馬小子¶
若在吾豈能得此因問祏親戚餘誰對曰江祥今在冶¶
(帝誅祏兄弟獨/祥免死配東冶)帝於馬上作敕賜祥死始安王遥光素¶