上大喜勞賜甚厚(勞力/到翻)　壬申回紇復遣使者赤心以¶
馬萬匹來求互市(復扶/又翻)　九月壬午循州刺史哥舒晃¶
殺嶺南節度使吕崇賁據嶺南反　癸未晉州男子郇¶
模(郇湏倫翻古國名/後世以國為姓)以麻辮髮持竹筐葦席哭於東市¶
人問其故對曰願獻三十字一字為一事若言無所取¶
請以席裹尸貯筐中棄於野京兆以聞上召見賜新衣¶
館於客省(時於右銀臺門置客省或四方奏計未遣者/上書言事忤㫖者及蕃客未報者皆館於其)¶
(中常數百人/館古玩翻)其言團者請罷諸州團練使也監者請罷¶