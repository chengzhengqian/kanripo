(角抵見二十一卷/武帝元封三年)齊三服官北假田官(李斐曰主假賃/見官田與民收)¶
(其假税也故置田農之官晉灼曰匈奴傳秦始皇渡河/據陽山北假中王莽傳五原北假膏壤殖穀北假地名)¶
(師古曰晉説是也酈道元曰自髙闕/以束夾山帶河陽山以西皆北假也)鹽鐵官常平倉(武/帝)¶
(置鹽鐵官宣/帝置常平倉)博士弟子毋置員以廣學者(武帝為博士/官置弟子五)¶
(十人昭帝増弟子員滿百人宣帝末増倍之今不限/員數以廣學者後數年以用度不足更為設員千人)令¶
民有能通一經者皆復(復方/目翻)省刑罰七十餘事　陳萬¶
年卒六月辛酉長信少府貢禹為御史大夫禹前後言¶
得失書數十上(上時/掌翻)上嘉其質直多采用之　匈奴郅¶