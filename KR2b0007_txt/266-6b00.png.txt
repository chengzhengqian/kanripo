(心恙罷官天福初致仕在洛有風/子之號非梁初佯狂也今不取)涉大駭曰汝滅吾族¶
神色為之不寧者數日(楊涉之相也知必為凝式之累/今乃駭凝式之言何邪為于偽)¶
(翻/)䇿敦煌人(敦徒/門翻)光逢隱之子也(趙隱見二百五十二/卷懿宗咸通之十三)¶
(年/)　盧龍節度使劉仁恭驕侈貪暴常慮幽州城不固¶
築館於大安山(薛史幽州西有/名山曰大安山)曰此山四面懸絶可以¶
少制衆其棟宇壯麗擬於帝者選美女實其中與方士¶
鍊丹藥求不死悉歛境内錢瘞於山顛令民間用堇泥¶
為錢(瘞於計翻堇几隱/翻堇泥黏土也)又禁江南茶商無得入境自采¶