(漢屬呉郡晉屬晉陵郡地理志曰秦時望氣者云其地/有天子氣始皇使赭衣三千人鑿城敗其勢改曰丹徒)¶
戰士十餘萬樓船千餘艘(艘蘇/遭翻)建康震駭乙亥内外戒¶
嚴百官入居省内冠軍將軍髙素等守石頭(冠古/玩翻)輔國¶
將軍劉襲柵㫁淮口(秦淮入江之口/也㫁丁管翻)丹陽尹司馬恢之¶
戍南岸冠軍將軍桓謙等備白石左衛將軍王嘏等屯¶
中堂徴豫州刺史譙王尚之入衛京師劉牢之自山陰¶
引兵邀擊恩未至而恩已過乃使劉裕自海鹽入援裕¶
兵不滿千人倍道兼行與恩俱至丹徒裕衆既少(少詩/沼翻)¶