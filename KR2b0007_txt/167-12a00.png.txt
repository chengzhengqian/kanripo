(良死/得乎)植辭窮謂略陽曰(略陽之下/當有公字)本為此謀欲安社稷¶
利至尊耳今日至此何事云云逺聞之自投於牀曰若¶
爾誠合萬死於是䕶乃害植并逼逺令自殺植弟叔詣¶
叔謙叔讓亦死餘子以㓜得免初逺弟開府儀同三司¶
穆知植非保家之主每勸逺除之逺不能用及逺臨刑¶
泣謂穆曰吾不用汝言以至此穆當從坐以前言獲免¶
除名為民及其子弟亦免官植弟浙州刺史基(五代志/浙陽郡)¶
(西魏置浙州/漢析縣地也)尚義歸公主(公主宇文/泰之女也)當從坐穆請以二¶