其十月宫乳掖庭牛官令舎(師古曰乳産也音/而具翻下皆類此)中黄門¶
田客(續漢志中黄門比百石掌/給事禁中以宦者為之)持詔記與掖庭獄丞籍¶
武令收置暴室獄(掖庭令屬少府有左右丞暴室丞各/一人皆宦者為之暴室丞主中婦人)¶
(疾病者就此室其皇后貴人有罪亦就此室籍姓晉大/夫籍氏之後其先有孫伯黶司晉之典籍以為大政故)¶
(曰籍/氏)母問兒男女誰兒也宫曰善臧我兒胞(臧古藏字/通師古曰)¶
(胞謂胎之/衣也音苞)丞知是何等兒也(師古曰意言/是天子兒耳)後三日客持¶
詔記與武問兒死未武對未死客曰上與昭儀大怒(趙/昭)¶
(儀/也)奈何不殺武叩頭啼曰不殺兒自知當死殺之亦死¶