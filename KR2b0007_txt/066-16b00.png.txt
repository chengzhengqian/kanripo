益州户口百萬土沃財富誠得以為資大業可成也備¶
曰今指與吾為水火者曹操也(言水火者以/其性相反也)操以急吾¶
以寛操以暴吾以仁操以譎吾以忠(譎古/六翻)每與操反事¶
乃可成耳今以小利而失信義於天下柰何統曰亂離¶
之時固非一道所能定也且兼弱攻昧(尚書仲/虺之言)逆取順¶
守(前書陸賈曰湯武/逆取而順守之)古人所貴若事定之後封以大國¶
何負於信今日不取終為人利耳備以為然乃留諸葛¶
亮關羽等守荆州以趙雲領留營司馬(留營司馬掌/留營軍事也)備¶