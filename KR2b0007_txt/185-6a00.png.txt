遊徧歴臺館非夜不止汲汲顧景唯恐不足帝自曉占¶
候卜相好為吳語(朝直遥翻相息/亮翻好呼到翻)常夜置酒仰視天文¶
謂蕭后曰外間大有人圖儂(呉人率自/稱曰儂)然儂不失為長¶
城公卿不失為沈后(長城公陳叔寳/叔寳后沈氏)且共樂飲耳(樂音/洛)¶
因引滿沈醉(沈持/林翻)又嘗引鏡自照顧謂蕭后曰好頭頸¶
誰當斫之后驚問故帝笑曰貴賤苦樂更迭為之(樂音/洛更)¶
(工衡/翻)亦復何傷(復扶/又翻)帝見中原已亂無心北歸欲都丹¶
楊(帝改蔣州為丹楊郡盖欲都建康也書考/異曰大業記帝欲南巡㑹稽今從隋)保據江東¶