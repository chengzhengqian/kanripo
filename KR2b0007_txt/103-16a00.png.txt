著作佐郎(晉志著作郎一人謂之大著作專掌/史任又置佐著作郎八人勰音協)郝略為¶
清河相皆關東士望王猛所薦也瑶騖之子也(陽騖仕/燕歴事)¶
(三朝騖/音務)冠軍將軍慕容垂言于秦王堅曰臣叔父評燕¶
之惡來輩也(惡來以多力事紂紂嬖之以亡國惡來輩/一作惡來革史記曰惡來善毁讒諸矦以)¶
(此益疏輩/當作革)不宜復汚聖朝(復扶又翻/汚烏故翻)願陛下為燕戮之¶
(為于偽翻/下為人同)堅乃出評為范陽太守燕之諸王悉補邊郡¶
　臣光曰古之人滅人之國而人悦何哉為人除害故¶
　也(此惟湯武足以當之下此則/漢髙帝猶庶㡬焉為于偽翻)彼慕容評者蔽君專¶