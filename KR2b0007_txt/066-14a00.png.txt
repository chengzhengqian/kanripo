將之軍也(二將徐晃朱靈/也將即亮翻)連車樹柵為甬道而南既為¶
不可勝(兵法先為不可勝/以待敵之可勝)且以示弱渡渭為堅壘虜至¶
不出所以驕之也故賊不為營壘而求割地吾順言許¶
之所以從其意使自安而不為備因畜士卒之力一旦¶
擊之所謂疾雷不及掩耳(淮南子/之言)兵之變化固非一道¶
也始關中諸將每一部到操輒有喜色諸將問其故操¶
曰闗中長逺若賊各依險阻征之不一二年不可定也¶
今皆來集其衆雖多莫相歸服軍無敵主(適丁/厯翻)一舉可¶