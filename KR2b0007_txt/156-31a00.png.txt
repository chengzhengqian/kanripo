荆州民鄧誕等執元頴以應景賀㧞勝至景逆擊之勝¶
兵敗帥數百騎来奔(奔梁也通鑑以梁繫年故書来/奔帥讀曰率騎音奇計翻下同)¶
魏主之在洛陽也宻遣閤内都督河南趙剛召東荆州¶
刺史馮景昭帥兵入援兵未及發魏主西入闗景昭集¶
府中文武議所從司馬馮道和請據州待北方處分(北/方)¶
(謂髙歡也處昌/吕翻分扶問翻)剛曰公宜勒兵赴行在所(天子所至/為行在所)乆¶
之更無言者剛抽刀投地曰公若欲為忠臣請斬道和¶
如欲從賊可速見殺景昭感悟即帥衆赴闗中侯景引¶