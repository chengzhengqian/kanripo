(長樂郡王五代志信都郡長樂縣/舊置長樂郡樂音洛尉紆勿翻)帥千餘騎覘周師出¶
滏口(帥讀曰率騎竒寄翻覘丑/亷翻又丑艶翻滏音釡)登髙阜西望遥見羣烏¶
飛起謂是西軍旗幟即馳還比至紫陌橋不敢回顧世¶
辯粲之子也(西軍旗幟皆黒齊人時恇懼望見烏飛以/為周師已至馳歸不敢囘顧懼其及也紫)¶
(陌橋在鄴城外尉粲與髙歡同起於北鎮爾雅曰/大陸曰阜廣雅山無石曰阜幟昌志翻比必寐翻)於是¶
黃門侍郎顔之推中書侍郎薛道衡侍中陳徳信等勸¶
上皇往河外募兵(齊制門下省侍中給事黃門侍郎各/六人中書省侍郎四人河外謂大河)¶
(之外王者内京師而外諸夏齊/都鄴在河北故謂河南為河外)更為經略若不濟南投¶