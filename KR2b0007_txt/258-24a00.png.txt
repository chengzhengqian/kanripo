行密以其將張行周為常州制置使閏月孫儒遣劉建¶
鋒攻拔常州殺行周遂圍蘇州(孫考異曰呉録十一月/  儒攻破望亭無錫諸)¶
(屯遂至蘇州今從/呉越備史在閏月)　卭州刺史毛湘本田令孜親吏王¶
建攻之急食盡救兵不至壬戌湘謂都知兵馬使任可¶
知曰吾不忍負田軍容吏民何罪爾可持吾頭歸王建¶
乃沐浴以俟刃可知斬湘及二子降於建士民皆泣甲¶
戌建持永平旌節入邛州以節度判官張琳知留後(時/朝)¶
(命以邛州建永平軍王建為節度/使是年正月建攻邛州至是克之)繕完城隍撫安夷獠¶