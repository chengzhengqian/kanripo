下將軍陳令英在城上謂曰尚書位任非輕乃為虜蹋¶
歌獨無慙乎(為于偽翻蹋歌者連手而歌蹋地/以為節萬嵗樂歌曲之名樂音洛)知㣲㣲¶
吟曰不得已萬嵗樂戊辰黙啜圍趙州長史唐般若翻¶
城應之(長知兩翻般北/末翻若人者翻)刺史髙叡與妻秦氏仰藥詐死¶
虜輿之詣黙啜黙啜以金獅子帶紫袍示之曰降則拜¶
官不降則死(降戸/江翻)叡顧其妻妻曰酧報國恩正在今日¶
遂俱閉目不言經再宿虜知不可屈乃殺之虜退唐般¶
若族誅贈叡冬官尚書謚曰節叡熲之孫也(冬官工部/尚辰羊翻)¶