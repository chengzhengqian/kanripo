重(蓍升/脂翻)魏主握符璽據中州受命何疑而更反眞爲僞¶
取决於金像乎裕曰傳國璽果安在煒曰在鄴裕曰張¶
舉言在襄國煒曰殺胡之日在鄴者殆無孑遺(孑吉列/翻孤也)¶
(單也言無孤/單得遺者)時有迸漏者皆潛伏溝瀆中耳(爾雅水注/谷曰溝水)¶
(注澮曰瀆/迸北諍翻)彼安知璽之所在乎彼求救者爲妄誕之辭¶
無所不可况一璽乎雋猶以張舉之言爲信乃積柴其¶
㫄使裕以其私誘之曰君更熟思無爲徒取灰㓕(誘音/酉)¶
煒正色曰石氏貪暴親帥大兵攻燕國都雖不克而返¶