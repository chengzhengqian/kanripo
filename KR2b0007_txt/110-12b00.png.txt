夫魏者大名神州之上國也(左傳卜偃曰魏大名也戰/國之時魏為大國中國謂)¶
(之神/州)宜稱魏如故珪從之　楊軌自恃其衆欲與凉王¶
光决戰郭黁每以天道抑止之(言天道未利也郭黁善/數故如此黁奴昆翻)¶
凉常山公𢎞鎮張掖叚業使沮渠男成及王德攻之光¶
使太原公纂將兵迎之(將即/亮翻)楊軌曰呂𢎞精兵一萬若¶
與光合則姑臧益彊不可取矣乃與秃髪利鹿孤共邀¶
擊纂纂與戰大破之軌奔王乞基(王乞基/田胡也)黁性褊急殘¶
忍不為士民所附(褊補/典翻)聞軌敗走降西秦(降户/江翻)西秦王¶