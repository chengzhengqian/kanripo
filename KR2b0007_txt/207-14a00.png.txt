對曰洪源之戰此將軍猛厲無敵故欲識之太后擢休¶
璟為右武威金吾二衛大將軍(龍朔改左右威衛/曰左右武威衛)休璟¶
練習邊事自碣石以西踰四鎮綿亘萬里山川要害皆¶
能記之(碣石在遼西四鎮在西域此言唐之西北二邊其/山川要害休璟皆能記之也碣其謁翻亘古鄧翻)¶
　冬十月甲辰天官侍郎同平章事顧琮薨　戊申吐¶
蕃贊普將萬餘人寇茂州(將即/亮翻)都督陳大慈與之四戰¶
皆破之斬首千餘級　十一月辛未監察御史魏靖上¶
疏以為陛下既知來俊臣之姦處以極法(監古衘翻上/時掌翻疏所)¶