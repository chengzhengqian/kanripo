猶謂不然以謖為參軍毎引見談論自晝達夜(以孔明/之明略)¶
(所以待謖者如此亦足以見其善論軍計矣觀孔明/南征之時謖陳攻心之論豈悠悠坐談者所能及哉)及¶
出軍祁山亮不用舊將魏延吳懿等為先鋒而以謖督¶
諸軍在前與張郃戰于街亭(續漢志漢陽略陽縣有街/泉亭前漢之街泉縣也省)¶
(入略陽杜佑曰街泉亭在隴縣又曰平凉郡界有街泉/亭馬謖為張郃所敗處又考五代史志漢川郡西縣有)¶
(街亭山嶓冡山漢水則隋之西縣蓋兼得隴西之䝠道/漢陽之西縣矣又按郡國縣道記梁州之西縣本名白)¶
(馬城又曰濜口城後魏正始中立嶓冡縣隋/始改曰西縣此非續漢志漢陽之西縣也)謖違亮節¶
度舉措煩擾舍水上山不下據城(郃𫝊言謖依阻南山/舍讀曰捨上時掌翻)¶