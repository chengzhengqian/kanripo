(謂超蓋言平西域/告成功於祖廟也)書奏帝知其功可成議欲給兵平陵¶
徐幹上疏願奮身佐超帝以幹為假司馬將弛刑及義¶
從千人就超(弛刑徒也義從自奮願從行/者或曰義從胡也從才用翻)先是莎車以¶
為漢兵不出(先悉/薦翻)遂降於龜兹而疏勒都尉番辰亦叛¶
(賢曰番/音潘)會徐幹適至超遂與幹擊番辰大破之斬首千¶
餘級欲進攻龜兹以烏孫兵彊宜因其力乃上言烏孫¶
大國控弦十萬故武帝妻以公主(事見二十一卷元/封六年妻七細翻)至¶
孝宣帝卒得其用(事見二十四巻本/始三年卒子恤翻)今可遣使招慰與¶