　九月乙卯以李勣為左僕射(行先帝之/治命也)　冬十月以¶
突厥諸部置舍利等五州𨽻雲中都督府(五州舍利州/思辟州阿史)¶
(那州綽州/白登州)蘇農等六州𨽻定襄都督府(史只載蘇農州/阿徳州執失州)¶
(拔延州餘/二州逸)　乙亥上問大理卿唐臨繋囚之數對曰見¶
囚五十餘人(見賢/遍翻)唯二人應死上悦上嘗録繫囚前卿¶
所處者多號呼稱寃臨所處者獨無言上怪問其故囚¶
曰唐卿所處本自無寃(號户髙翻/處昌吕翻)上歎息良乆曰治獄¶
者不當如是邪(治直/之翻)　上以吐蕃賛普弄讃為駙馬都¶