改元先是鄠令崔𤼵聞外喧囂問之曰五坊人敺百姓¶
(先悉薦翻鄠音户囂/虚驕翻敺烏口翻)𤼵怒命擒以入曵之於庭時已昏¶
黑良乆詰之乃中使也上怒收𤼵繫御史臺是日𤼵與¶
諸囚立金雞下(唐制凡國有赦宥刑部先集囚徒於闕/下衛尉建金雞置鼓宫城門之右囚徒)¶
(至則擊之宣制/訖乃釋其囚)忽有品官數十人(𤣥宗天寳十三年内/侍省置髙品一千六)¶
(百九十六人品官白身二千/九百三十二人皆羣閹也)執梃亂捶𤼵破靣折齒(梃/徒)¶
(鼎翻白木棓也捶/止橤翻折面設翻)絶氣乃去數刻而蘇復有繼來求擊¶
之者(復扶/又翻)臺吏以席蔽之僅免上命復繫𤼵於臺獄(臺/獄)¶