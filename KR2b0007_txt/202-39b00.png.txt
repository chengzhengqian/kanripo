吐蕃論賛婆於良非川破之収其糧畜而還(畜許/救翻)常之¶
在軍七年吐蕃深畏之不敢犯邊　初太原王妃之薨¶
也(武士彠封太原王妃/從其爵咸亨元年薨)天后請以太平公主為女官以¶
追福(公主天/后女也)及吐蕃求和親請尚太平公主上乃為立¶
太平觀以公主為觀主以拒之(為于偽翻/觀古玩翻)至是始選光¶
禄卿汾隂薛曜之子紹尚焉紹母太宗女城陽公主也¶
(據㑹要城陽公主先降杜/荷荷誅降薛瓘新書亦然)秋七月公主適薛氏自興安¶
門南至宣陽坊西燎炬相屬(自興安門而南歴三坊至/宣陽坊萬年縣治在焉属)¶