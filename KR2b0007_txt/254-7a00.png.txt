衆脫走至野狐泉遇奉天援兵二千繼至承範曰汝來¶
晩矣博野鳯翔軍還至渭橋(博野軍即穆宗長慶二年/李寰帥以歸京師之兵也)¶
(見二百四十二/巻帥讀曰率)見所募新軍衣裘温鮮(新軍即田令孜/所募坊市人以)¶
(補兩軍/者也)怒曰此輩何功而然我曹反凍餒遂掠之更為¶
賊鄉導(鄉讀/曰嚮)以趣長安(趣七/喻翻)賊之攻潼闗也朝廷以前¶
京兆尹蕭廩為東道轉運糧料使廩稱疾請休官貶賀¶
州司户(賀州漢蒼梧郡之臨賀縣吳置臨賀郡/唐置賀州京師東南四千一百三十里)黄巢入¶
華州留其將喬鈐守之(鈐其/亷翻)河中留後王重榮請降於¶