六世孫也(孔子生伯魚伯魚生子思子思生子上子上/生子家子家生子京子京生子高子高生子)¶
(順/)初魏王聞子順賢遣使者奉黄金束帛聘以為相(使/疏)¶
(吏翻相/息亮翻)子順曰若王能信用吾道吾道固為治世也(為/于)¶
(偽翻治/直之翻)雖蔬食飲水吾猶為之若徒欲制服吾身委以¶
重禄吾猶一夫耳魏王奚少於一夫(食祥吏翻/少始紹翻)使者固¶
請子順乃之魏(之如也/往也)魏王郊迎以為相子順改嬖寵¶
之官以事賢才奪無任之禄以賜有功(嬖卑義翻又博/計翻無任之禄)¶
(謂不任事/而食禄者)諸喪職者咸不悦乃造謗言(喪息/浪翻)文咨以告¶