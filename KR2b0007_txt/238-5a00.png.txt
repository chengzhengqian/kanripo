之使謂承宗曰昌朝隂與朝廷通故受節鉞承宗遽遣¶
數百騎馳入德州執昌朝至真定囚之中使送昌朝節¶
過魏州季安陽為宴勞留使者累日比至德州已不及¶
矣(勞力到翻比/必利翻及也)上以裴武為欺罔又有譖之者曰武使¶
還(使疏吏翻/還音旋)先宿裴垍家明旦乃入見上怒甚以語李¶
絳(見賢遍翻/語牛倨翻)欲貶武於嶺南絳曰武昔陷李懐光軍中¶
守節不屈(蓋貞元初李懐/光據河中時也)豈容今日遽為姦回蓋賊多¶
變詐人未易盡其情承宗始懼朝廷誅討故請獻二州¶