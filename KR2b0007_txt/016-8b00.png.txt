吳(徐僮二縣皆屬臨淮郡錯初議削諸侯地以彊漢及/七國反乃欲以徐僮之旁予吳是自畔其説惡得無)¶
(死乎予/讀曰與)錯素與吳相袁盎不善(相息/亮翻)錯所居坐盎輒避¶
盎所居坐錯亦避(坐徂/卧翻)兩人未嘗同堂語及錯為御史¶
大夫使吏按盎受吳王財物抵辠詔赦以為庶人吳楚¶
反錯謂丞史曰(班表御史大夫有兩丞/秩千石侍御史十五人)袁盎多受吳王¶
金錢専為蔽匿言不反今果反欲請治盎宜知其計謀¶
丞史曰事未發治之有絶(如淳曰事未發之時治之/乃有所絶也治直之翻)今¶
兵西向治之何益且盎不宜有謀錯猶與未決(猶與即/猶豫也)¶