辰夜夏州城上舉火比明雜虜數千騎救之(夜舉火於/城上及明)¶
(而雜虜至葢先約以舉烽為號/欲内外夾擊唐兵也比必利翻)安從進遣先鋒使宋温¶
擊走之　吳宋齊丘勸徐知誥徙吳主都金陵知誥乃¶
營宫城於金陵　帝旬日不見羣臣都人忷懼(忷許/勇翻)或¶
潛竄山野或寓止軍營(寓止軍營者恐軍中/起變欲依之以自全)秋七月庚¶
辰帝力疾御廣壽殿(廣壽殿不知其創造之始薛史本/紀長興四年重修廣壽殿帝曰此)¶
(殿經焚不可不修葢/焚于同光之末也)人情始安　安從進攻夏州州城¶
赫連勃勃所築(夏州城赫連勃勃蒸土所築綂萬城也/事見一百一十七巻晉安帝義熈九年)¶