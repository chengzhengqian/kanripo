　司天言來月太隂虧不利宿兵於外上召王景仁等¶
還洛陽十二月己未上聞趙與晉合晉兵已屯趙州乃¶
命王景仁等將兵擊之庚申景仁等自河陽度河㑹羅¶
周翰兵合四萬軍於邢洺　虔州刺史盧光稠疾病欲¶
以位授譚全播(疾革曰病譚全播與/盧光稠同起兵者也)全播不受光稠卒¶
其子韶州刺史延昌來奔喪全播立而事之吳遣使拜¶
延昌虔州刺史延昌受之亦因楚王殷密通表於梁曰¶
我受淮南官以緩其謀耳必為朝廷經略江西(為于偽/翻盧延)¶