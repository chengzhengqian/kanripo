(達曰凡佩玉必上繫於衡下垂三道穿以蠙珠下端前/後以懸於璜中央下端懸以衝牙動則衝牙前後觸璜)¶
(而為聲所觸之玉其/形似牙故曰衝牙)動則有庠序之儀(庠序之儀謂/濟濟蹌蹌)孝¶
明皇帝始有撲罸皆非古典帝納之是後九卿無復捶¶
撲者(撲蒲卜翻又弼/角翻捶止蕊翻)　戊午司空王龔免六月辛未以¶
太常魯國孔扶為司空　丁丑雒陽宣徳亭地拆長八¶
十五丈(按續漢志宣徳亭近郊地光武立郊北於/雒陽城南亭葢在平城門外長直亮翻)帝引¶
公卿所舉敦樸之士使之對䇿及特問以當世之敝為¶
政所宜李固對曰前孝安皇帝變亂舊典封爵阿母因¶