(金溪縣/東北)請兵於楚楚王殷遣指揮使苑玫(苑姓也左傳/齊有大夫苑)¶
(何忌玫/莫杯翻)㑹袁州刺史彭彥章圍高安以助全諷玫蔡州¶
人(玫莫/杯翻)彥章玕之兄也(彭玕見二百六十有五/卷唐昭宣帝天祐三年)徐温問¶
將於嚴可求可求薦周本乃以本為西南面行營招討¶
應援使將兵七千救高安本以前攻蘇州無功(事見上/四月)¶
稱疾不出可求即其臥内强起之(强其/兩翻)本曰蘇州之役¶
敵不能勝我但主將權輕耳今必見用願毋置副貳乃¶
可可求許之本曰楚人為全諷聲援耳非欲取高安也¶