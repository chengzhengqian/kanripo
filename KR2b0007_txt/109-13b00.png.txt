(二王謂/農隆)豈可當專征之任且朕方自統六師仗㑹以為¶
羽翼何可離左右也(離力/智翻)衆不悦而退左右勸寳殺會¶
侍御史仇尼歸聞之告㑹曰大王所恃者父父已異圖¶
所仗者兵兵已去手欲於何所自容乎不如誅二王廢¶
太子大王自處東宮(處昌/呂翻)兼將相之任(將即亮翻/相息亮翻)以匡¶
復社稷此上策也會猶豫未許寳謂農隆曰觀道通志¶
趣必反無疑宜早除之農隆曰今寇敵内侮中土紛紜¶
社稷之危有如累卵會鎮撫舊都逺赴國難(難乃/旦翻)其威¶