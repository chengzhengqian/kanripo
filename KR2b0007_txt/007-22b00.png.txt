海渚過丹陽至錢唐(史記正義曰括地志海渚云在舒/州同安縣東按舒州在江之中流)¶
(疑海字誤籍秦昔翻柯音歌班志丹陽縣秦屬鄣郡括/地志丹陽故城在潤州江寧縣東南五里班志錢唐縣)¶
(屬會稽郡漢西部都尉/所治唐為杭州治所)臨浙江水波惡乃西百二十里¶
從陿中渡(所謂水波惡處則今之由錢唐渡西陵者是/也西陿中渡則今富陽分水之間徐廣曰葢)¶
(在餘杭也顧夷曰餘杭秦/始皇至㑹稽經此立為縣)上會稽(班志㑹稽山在㑹稽/郡山隂縣南有禹冢)¶
(禹/井)祭大禹望于南海立石頌德還過呉從江乗渡(江乘/縣秦)¶
(屬鄣郡漢屬丹陽郡括地志江乗故/縣城在今潤州句容縣北六十里)並海上北至琅¶
邪之罘(並步浪翻/罘音浮)見巨魚射殺之遂並海西至平原津¶