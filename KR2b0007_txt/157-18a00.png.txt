(帝置直事郎在尚/書諸曹郎之上)深曰竇泰歡之驍將(驍堅堯翻/將即亮翻)今大¶
軍攻蒲坂則歡拒守而泰攻之吾表裏受敵此危道也¶
不如選輕鋭潛出小闗(小闗在潼闗之左/唐時謂之禁谷)竇泰躁急必¶
来决戰(躁則/到翻)歡持重未即救我急擊泰必可擒也擒泰¶
則歡勢自沮(沮在/吕翻)囘師擊之可以决勝丞相泰喜曰此吾心¶
也乃聲言欲保隴右辛亥謁魏主而潛軍東出癸丑旦¶
至小闗竇泰猝聞軍至自風陵度丞相泰出馬牧澤(水/經)¶
(注曰桃林之塞湖水出焉其中多野馬三秦記曰桃林/塞在長安東四百里若有軍馬經過則牧華山休息林)¶