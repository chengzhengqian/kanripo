(竹翻/養也)今以數吠殺之恐将來無復吠狗(復扶/又翻)遊道竟坐¶
除名澄謂遊道曰卿早從我向并州不爾彼經畧殺卿¶
遊道從澄至晉陽以為大行臺吏部(部下當/有郎字)　己丑大¶
赦　東魏以䘮亂之後户口失實徭賦不均(䘮息/浪翻)冬十¶
月丁巳以太保孫騰大司徒髙隆之(魏齊官制司徒未/嘗加大大字衍)¶
為括户大使分行諸州(使疏吏翻/行下孟翻)得無籍之户六十餘¶
萬僑居者皆勒還本屬十一月甲申以髙隆之録尚書¶
事以前大司馬婁昭為司徒　庚子東魏主祀圜丘¶