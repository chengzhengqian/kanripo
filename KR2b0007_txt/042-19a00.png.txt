時軍旅草創諸將朝㑹禮容多不肅(朝直/遥翻)融先遣從事¶
問㑹見儀適(賢曰猶言儀注余謂適當也㑹/見之儀各有當也見賢遍翻)帝聞而善¶
之以宣告百僚乃置酒高㑹待融等以殊禮(殊異也絶/也謂待之)¶
(之禮異絶/於羣臣也)遂共進軍數道上隴(上時/掌翻)使王遵以書招牛¶
邯下之拜邯太中大夫於是囂大將十三人屬縣十六¶
(地理志天水/郡十六縣)衆十餘萬皆降囂將妻子犇西城從楊廣¶
(賢曰西城縣名屬漢陽郡一名始昌城在今秦州上邽/縣西南余據地理志西縣本屬隴西郡後乃改屬漢陽)¶
(西城者西縣城也以西城為縣名誤矣/明帝永平十七年方改天水為漢陽)而田弇李育保¶