又召前節度使刺史等升殿諭之分遣使者帥騎収捕¶
邠等親戚黨與傔從盡殺之(帥讀曰率騎竒寄翻/傔苦念翻從才用翻)𢎞肇¶
待侍衞步軍都指揮使王殷尤厚邠等死帝遣供奉官¶
孟業齎密詔詣澶州及鄴都令鎮寧節度使李洪義殺¶
殷又令鄴都行營馬軍都指揮使郭崇威步軍都指揮¶
使真定曹威殺郭威及監軍宣徽使王峻洪義太后之¶
弟也又急詔徴天平節度使高行周平盧節度使符彦¶
卿永興節度使郭從義泰寧節度使慕容彦超匡國節¶