豫章孝頃於新吳縣(漢靈帝中平中立新吳縣屬豫/章郡今洪州奉新縣即其地)别¶
立城栅與瑱相拒瑱使其從弟奫守豫章(從才用翻/奫於倫翻)悉¶
衆攻孝頃久不克築長圍守之癸酉侯平發兵攻奫大¶
掠豫章焚之奔於建康瑱衆潰奔湓城依其將焦僧度¶
僧度勸之奔齊㑹霸先使記室濟江蔡景歴南上(濟子/禮翻)¶
(自建康泝流至湓城/為南上上時掌翻)說瑱令降瑱乃詣闕歸罪霸先為¶
之誅侯平(說式芮翻降戶/江翻為于偽翻)丁亥以瑱為司空南昌民熊¶
曇朗世為郡著姓曇朗有勇力侯景之亂聚衆據豐城¶