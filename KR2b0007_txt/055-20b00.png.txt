還京師(野王縣屬河内郡而河内郡屬司/部畏膺察舉其罪故逃還京師也)匿於兄家合¶
柱中(合木為柱安足以容人合柱/謂兩柱相直兩屋相合處也)膺知其狀率吏卒破¶
柱取朔付雒陽獄受辭畢即殺之讓訴寃於帝帝召膺¶
詰以不先請便加誅之意對曰昔仲尼為魯司寇七日¶
而誅少正卯今臣到官已積一旬私懼以稽留為愆不¶
意獲速疾之罪誠自知釁責死不旋踵特乞留五日尅¶
殄元惡退就鼎鑊始生之願也帝無復言顧謂讓曰此¶
汝弟之罪司𨽻何愆乃遣出自此諸黄門常侍皆鞠躬¶