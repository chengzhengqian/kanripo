(周永與尹勲同/封侯注見上)又黄門挾邪羣輩相黨自冀興盛腹背¶
相親朝夕圖謀共搆姦軌臨冀當誅無可設巧復託其¶
惡以要爵賞(要一/遙翻)陛下不加清徵(范書黄瓊傳徵作澂/澂與澄同譬之水也)¶
(若清澂則塵翳在上滓/濁在下不可得而混矣)審别真偽(别彼/列翻)復與忠臣並時¶
顯封粉墨雜糅(糅汝/救翻)所謂抵金玉於砂礫(賢曰抵投/也音紙)碎¶
珪璧於泥塗四方聞之莫不憤歎臣世荷國恩(瓊父香/為尚書)¶
(令甚為和帝所/親重荷下可翻)身輕位重敢以垂絶之日陳不諱之言¶
書奏不納　冬十月壬申上行幸長安　中常侍單超¶