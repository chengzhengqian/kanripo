(水色正黒曰盧不流/曰奴故城以此得名)辛亥復圍中山(杜佑曰後燕都中/山今博陵郡唐昌)¶
(縣唐昌本漢苦陘縣章帝改漢昌曹魏改魏/昌隋改隋昌唐武德中改唐昌復扶又翻)燕將士數¶
千人俱自請於寳曰今坐守窮城終於困弊臣等願得¶
一出樂戰(士皆赴死願戰為/樂戰也樂音洛)而陛下每抑之此為坐自¶
摧敗也且受圍歴時無他竒變徒望積久寇賊自退今¶
内外之勢彊弱懸絶彼必不自退明矣宜從衆一决寳¶
許之隆退而勒兵召諸參佐謂之曰皇威不振寇賊内¶
侮臣子同恥義不顧生今幸而破賊吉還固善若其不¶