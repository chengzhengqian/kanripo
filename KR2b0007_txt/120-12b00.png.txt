授其弟慕利延使折之慕利延折之又取十九箭使折¶
之慕利延不能折(折而/設翻)阿柴乃諭之曰汝曹知之乎孤¶
則易折(易以/豉翻)衆則難摧汝曹當勠力一心然後可以保¶
國寧家言終而卒慕璝亦有才畧撫秦涼失業之民及¶
氐羌雜種至五六百落部衆轉盛(種章/勇翻)　十二月魏主¶
命安集將軍長孫翰安北將軍尉眷北撃柔然魏主自¶
將屯柞山(柞山在平城之西大/河之東柞則洛翻)柔然北遁諸軍追之大¶
獲而還翰肥之子也(長孫肥事魏主/珪為將數有功)　詔拜營陽王母¶