於瀛州不果(前長史齊官長知/两翻相息亮翻)乃迎定州刺史范陽王¶
紹義紹義至馬邑自肆州以北二百八十餘城皆應之¶
(五代志博陵郡舊置定州魏置肆州治九原六鎮/叛亂寄治樓煩郡之秀容縣其北即齊北朔州界)紹義¶
與靈州刺史袁洪猛引兵南出欲取并州至新興而肆¶
州已為周守(地形志魏太延二年置薄骨律鎮孝昌二/年置靈州東西分治其地屬西魏天平中)¶
(東魏復置靈州寄治汾州隰城縣界五代志鴈門郡繁/峙縣東魏置武州寄治城中後齊改為北靈州新興漢)¶
(魏古郡名以五代志考之與肆州皆在樓煩郡/秀容縣宋白曰唐之嵐州古新興郡為于偽翻)前隊二¶
儀同以所部降周(二儀同前隊之將二人/官皆儀同降戸江翻)周兵擊顯州¶