誰邪越之文種秦之白起漢之韓信皆事明主為之盡¶
力(説輸芮翻/為于偽翻)功成之日猶不免誅夷况為凶愚者之用¶
乎君如今日戰勝則傾宗戰敗則覆族欲以此安歸乎¶
不若翻然改圗則可以長保富貴矣古人射鉤斬袪猶¶
不害為輔佐(齊桓公與子糾爭國管仲射桓公中帶鉤/子糾死桓公釋管仲之囚而以為相晉獻)¶
(公使寺人披伐公子重耳於蒲城重耳踰垣而/走披斬其袪重耳反國披屢納忠射而亦翻)况𤣥與¶
君無宿昔之怨乎時譙王尚之已敗人情愈恐牢之頗¶
納穆言與𤣥交通東海中尉東海何無忌牢之之甥也¶