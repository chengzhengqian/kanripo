思伯為澄軍司居後為殿(殿丁/練翻)澄以其儒者謂之必死¶
及至大喜曰仁者必有勇(論語孔/子之言)於軍司見之矣思伯¶
託以失道不伐其功有司奏奪澄開府仍降三階上以¶
所獲魏將士請易張惠紹於魏魏人歸之(紹考異曰惠/  傳無被獲)¶
(及復還事/今從魏書)　魏太傅領司徒録尚書北海王詳驕奢好¶
聲色貪冒無厭(好呼到翻冒莫/北翻厭於鹽翻)廣營第舎奪人居室嬖¶
昵左右所在請託中外嗟怨(嬖卑義翻又博/計翻昵尼質翻)魏主以其¶
尊親恩禮無替軍國大事皆與參决所奏請無不開允¶