師久承聲問郢城小鎭自守而已宗儼之勸攸之攻郢¶
城臧寅以爲郢城兵雖少而地險(少詩/沼翻)攻守勢異非旬¶
日可㧞若不時舉(孟子曰以萬乘之國伐萬乘之國五/旬而舉之戰國䇿白起一戰而舉鄢)¶
(郢舉/㧞也)挫鋭損威今順流長驅計日可捷既傾根本郢城¶
豈能自固攸之從其計欲留偏師守郢城自將大衆東¶
下(將即/亮翻)乙未將發柳世隆遣人於西渚挑戰(鸚鵡洲之/西渚挑徒)¶
(了/翻)前軍中兵參軍焦度於城樓上肆言罵攸之且穢辱¶
之攸之怒改計攻城令諸軍登岸燒郭邑築長圍晝夜¶