臺逆戰於嶺南(傉奴/沃翻)南涼兵敗虜牛馬十餘萬而還(還/從)¶
(宣翻又如/字下同)　沮渠䝉遜帥輕騎襲西涼(帥讀曰率/騎竒寄翻)西涼¶
公暠曰兵有不戰而敗敵者(暠古老翻/敗補邁翻)挫其鋭也䝉遜¶
新與吾盟(事見上/卷上年)而遽來襲我我閉門不與戰待其鋭¶
氣竭而擊之蔑不克矣頃之䝉遜粮盡而歸暠遣世子¶
歆帥騎七千邀擊之蒙遜大敗獲其將沮渠百年　河¶
南王乾歸攻秦畧陽太守姚龍于柏陽堡克之冬十一¶
月進攻南平太守王憬於水洛城(水經注水洛亭在隴/山之西漢略陽縣界)¶