為都督使領之　泰使諜潜入虎牢令守将魏光固守¶
(諜徒協翻/将即亮翻)侯景獲之改其書云宜速去縱諜入城光宵¶
遁景獲髙仲宻妻子送鄴北豫洛二州復入於東魏五¶
月壬辰東魏以克復虎牢降死罪以下囚唯不赦髙仲¶
宻家丞相歡以髙乾有義勲(謂起兵於信/都以奉歡也)髙昻死王事¶
(謂戰死于/河陽也)季式先自告(謂先自永安/戍奔告歡也)皆為之請免其從¶
坐(為于/偽翻)仲宻妻李氏當死髙澄盛服見之曰今日何如¶
李氏黙然遂納之(髙澄以漁色使宗勲外叛其父㡬死/于兵長惡不悛衒服以誘納之他日)¶