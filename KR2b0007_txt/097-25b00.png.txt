督大將軍假凉王督攝三州始置祭酒郎中大夫舍人¶
謁者等官官號皆倣天朝(朝直遥/翻下同)而微變其名車服旌¶
旗擬於王者　趙王虎以冠軍將軍姚弋仲為持節十¶
郡六夷大都督冠軍大將軍(冠古/玩翻)弋仲清儉鯁直不治¶
威儀言無畏避(虎之簒弋仲正色責之可以見/其言無畏避矣治直之翻下同)虎甚重¶
之朝之大議毎與參决公卿皆憚而下之(朝直遥翻/下遐嫁翻)武¶
城左尉虎寵姬之弟也(東武城縣屬清河郡唐屬貝州/弋仲營于廣川清河之灄頭)¶
嘗入弋仲營侵擾其部衆弋仲執而數之曰爾為禁尉¶