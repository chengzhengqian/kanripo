都避之(都謂/建康)𤣥使人追之邁僅而獲免征虜將軍豫章¶
胡藩過江陵見仲堪説之曰(説輸/芮翻)桓𤣥志趣不常每怏¶
怏於失職(怏於/兩翻)節下崇待太過恐非將來之計也仲堪¶
不悦藩内弟羅企生為仲堪功曹藩退謂企生曰殷侯¶
倒戈以授人必及於禍君不早圖去就後悔無及矣(為/後)¶
(桓𤣥殺企生仲堪/張本企區智翻)　庚寅立皇子德文為琅邪王徙琅¶
邪王道子為㑹稽王(㑹王/外翻)　十二月燕主垂還中山以¶
遼西王農為都督兖豫荆徐雍五州諸軍事鎮鄴(雍於/用翻)¶