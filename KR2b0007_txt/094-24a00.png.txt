郡公加都督交廣寧州諸軍事(侃先督荆襄雍梁四/州今加都督三州)郗¶
鑒為侍中司空南昌縣公温嶠為驃騎將軍開府儀同¶
三司加散騎常侍始安郡公(晉制驃騎將軍位/從公驃匹妙翻)陸曄進¶
爵江陵公自餘賜爵侯伯子男者甚衆卞壼及二子眕¶
盱桓彛劉超鍾雅羊曼陶瞻皆加贈諡路永匡術賈寧¶
皆蘇峻之黨也峻未敗永等去峻歸朝廷王導欲賞以¶
官爵温嶠曰永等皆峻之腹心首為亂階罪莫大焉晚¶
雖改悟未足以贖前罪得全首領為幸多矣豈可復褒¶