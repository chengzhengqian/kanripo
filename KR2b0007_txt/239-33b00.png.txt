所壬午宣武軍奏破郾城之衆二萬殺二千餘人捕虜¶
千餘人　田𢎞正奏破成德兵於南宫殺二千餘人¶
中書侍郎同平章事韋貫之性髙簡好甄别流品(好/呼)¶
(到翻甄稽延翻/察也别彼列翻)又數請罷用兵(數所/角翻)左補闕張宿毁之¶
於上云其朋黨八月壬寅貫之罷為吏部侍郎　諸軍¶
討王承宗者互相觀望獨昭義節度使郗士美引精兵¶
壓其境己未士美奏大破承宗之衆於栢鄉殺千餘人¶
降者亦如之為三壘以環栢鄉(栢鄉漢縣屬鉅鹿郡故/城在今縣西南十七里)¶