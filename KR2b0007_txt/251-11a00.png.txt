至不過旬月願効力獻䇿者逺近輻湊乃至光蔡淮浙¶
兖鄆沂宻羣盜皆倍道歸之闐溢郛郭(闐停年翻/郛芳無翻)旬日¶
間米斗直錢二百(人來從亂者/多故米踊貴)勛詐為崔彦曾請剪滅¶
徐州表其略曰一軍暴卒盡可翦除五縣愚民各宜配¶
隷(五縣彭城蕭/豐沛滕也)又作詔書依其所讀傳布境内徐人信¶
之皆歸怨朝廷曰㣲桂州將士回戈吾徒悉為魚肉矣¶
劉行及引兵至渦口(渦口至濠州僅隔/淮水耳渦音戈)道路附從者増¶
倍濠州兵纔數百刺史盧望回素不設備不知所為乃¶