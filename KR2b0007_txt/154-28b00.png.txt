止兆患之問計於歡歡曰六鎮反殘不可盡殺(自破六/韓㧞陵)¶
(杜洛周之敗其衆盡/歸葛榮皆六鎮人也)宜選王腹心使統之有犯者罪其¶
帥(帥所/類翻)則所罪者寡矣兆曰善誰可使者賀㧞允時在¶
坐(坐徂/臥翻)請使歡領之歡拳敺其口折一齒曰平生天柱¶
時奴輩伏處分如鷹犬(敺烏口翻歡自謂也詭為遜辭/使兆不疑已折而設翻處昌呂)¶
(翻分扶問/翻下同)今日天下事取捨在王而阿鞠泥敢僣易妄¶
言請殺之(賀㧞允字阿鞠/泥易以豉翻)兆以歡為誠遂以其衆委焉¶
歡以兆醉恐醒而悔之遂出宣言受委統州鎮兵(魏改/六鎮)¶