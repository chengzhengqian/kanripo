州乎備將其衆去過襄陽(將即亮翻過/工禾翻下同)駐馬呼琮琮懼¶
不能起琮左右及荆州人多歸備備過辭表墓涕泣而¶
去比到當陽(比必寐翻當/陽縣屬南郡)衆十餘萬人輜重數千兩(重/直)¶
(用翻兩/音亮)日行十餘里别遣闗羽乗船數百艘(艘蘇/刀翻)使㑹¶
江陵或謂備曰宜速行保江陵(江陵南/郡治所)今雖擁大衆被¶
甲者少(被皮義翻/少詩沼翻)若曹公兵至何以拒之備曰夫濟大¶
事必以人為本今人歸吾吾何忍弃去¶
　習鑿齒論曰劉𤣥徳雖顛沛險難而信義愈明(難乃/旦翻)¶