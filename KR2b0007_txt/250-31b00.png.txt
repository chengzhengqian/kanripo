戞斯遣其臣合伊難支表求經籍及每年遣使走馬請¶
厯又欲討囘鶻使安西以來悉歸唐不許　冬十月甲¶
戌以長安尉集賢校理令狐滈為左拾遺乙亥左拾遺¶
劉蜕上言滈專家無子弟之法布衣行公相之權(相息/亮翻)¶
起居郎張雲言滈父綯用李涿為安南(見上卷宣宗/大中十三年)致¶
南蠻至今為梗由滈納賄陷父於惡十一月丁酉雲復¶
上言滈父綯執政之時(復扶/又翻)人號白衣宰相滈亦上表¶
引避乃改詹事府司直(唐太子詹事府有司直二人正/七品上掌糾劾宮寮及率府之)¶