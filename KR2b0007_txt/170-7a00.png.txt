嘗謂光曰我雖不讀書聞古來外戚鮮有能保其族者¶
(鮮息/淺翻)女若有寵為諸貴所嫉無寵為天子所憎我家直¶
以勛勞致富貴何必藉女寵也(史言斛律/金有識)　壬午齊以¶
東平王儼録尚書事以左僕射趙彦深為尚書令并省¶
尚書左僕射婁定逺為左僕射(自并省入為/鄴省左僕射)中書監徐¶
之才為右僕射定逺昭之子也(昭婁后/之弟)　秋七月戊申¶
立皇子至澤為太子　八月齊以任城王湝為太師(任/音)¶
(壬湝音皆/又戸皆翻)馮翊王潤為大司馬段韶為左丞相賀抜仁¶