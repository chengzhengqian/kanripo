來耳昔天后有四子長曰太子𢎞天后方圗稱制惡其¶
聦明酖殺之(見二百二卷高/宗上元二年)立次子雍王賢賢内憂懼¶
作黄臺𤓰辭冀以感悟天后天后不聽賢卒死於黔中¶
(賢廢見二百二卷永隆元年死見二百/三卷武后光宅元年卒子恤翻黔音禽)其辭曰種𤓰黄¶
臺下𤓰熟子離離一摘使𤓰好再&KR0933;使𤓰稀三摘猶為¶
可四&KR0933;抱蔓歸今陛下已一&KR0933;矣慎無再&KR0933;上愕然曰¶
安有是哉卿錄是辭朕當書紳對曰陛下但識之於心¶
(識職吏/翻記也)何必形於外也是時廣平王有大功良娣忌之¶