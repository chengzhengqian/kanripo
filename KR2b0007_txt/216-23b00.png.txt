(職/)閤羅鳳歛戰尸築為京觀(觀古/玩翻)遂北臣於吐蕃蠻語¶
謂弟為鍾吐蕃命閤羅鳳為贊普鍾號曰東帝給以金¶
印閤羅鳳刻碑於國門言己不得已而叛唐且曰我世¶
世事唐受其封爵後世容復歸唐當指碑以示唐使者¶
知吾之叛非本心也(其後德宗之世異牟尋/卒復歸唐復扶又翻)制大募兩¶
京及河南北兵以擊南詔人聞雲南多瘴癘未戰士卒¶
死者什八九莫肻應募楊國忠遣御史分道捕人連枷¶
送詣軍所舊制百姓有勲者免征役時調兵既多(調徒/弔翻)¶