(執侯景不能猝兼河南之地徒/為東魏去疾故止貴誘音酉)羊鴉仁遣長史鄧鴻将¶
兵至汝水弼引兵還長安(東魏之師已退而梁之援兵/始來弼若不還師則梁魏之)¶
(兵必浪戰于汝潁之間矣/引兵而還則禍集于梁)王思政入據潁川景陽稱略¶
地引兵出屯懸瓠(景引兵出潁川以城與魏為王/思政守潁川沒於東魏張本)景復¶
乞兵於魏(復扶/又翻)丞相泰使同軌防主韋法保及都督賀¶
蘭願徳等将兵助之(五代志河南宜陽縣後周分置熊/耳縣同軌郡周齊以宜陽為界以)¶
(同軌名郡者言将自此出兵以/混壹東西使天下車同軌也)大行臺左丞藍田王悦¶
言於泰曰侯景之於髙歡始敦鄉黨之情終定君臣之¶