(始/也)温望簡文臨終禪位於己不爾便當居攝既不副所¶
望甚憤怨與弟冲書曰遺詔使吾依武侯王公故事耳¶
温疑王坦之謝安所為心銜之詔謝安徵温入輔温又¶
辭　八月秦丞相猛至長安復加都督中外諸軍事(復/扶)¶
(又/翻)猛辭曰元相之重儲傅之尊端右事繁京牧任大總¶
督戎機出納帝命(元相丞相也儲傅太子太傅也端右/尚書令也京牧司𨽻校尉也總督戎)¶
(機都督中外諸軍事也出納/帝命中書監常侍之職也)文武兩寄巨細並關以伊¶
呂蕭鄧之賢尚不能兼(謂伊尹呂望/蕭何鄧禹也)況臣猛之無似(無/似)¶