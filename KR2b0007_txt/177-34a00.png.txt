見素竟不自言素後知之問其故曰私事也所以不白¶
素嗟異之徳彛名倫以字行隆之之孫也(封隆之高/齊佐命臣)汪¶
文進以蔡道人為司空守樂安素進討悉平之素遣摠¶
管史萬歲帥衆二千自婺州别道踰嶺越海攻破溪洞¶
不可勝數(帥讀曰率/勝音升)前後七百餘戰轉鬭千餘里寂無¶
聲問者十旬逺近皆以萬歲為沒萬歲置書竹筒中浮¶
之於水汲者得之言於素素上其事(上時/掌翻)上嗟歎賜萬¶
歲家錢十萬素又破沈孝徹於温州步道向天台指臨¶