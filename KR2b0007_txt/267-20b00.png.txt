李蕳等將兵應之湖州將盛師友沈行思閉城不内灃¶
帥麾下五千人奔吳(按唐昭宗乾寧四年李彥徽奔淮/南錢鏐取湖州天復二年徐許亂)¶
(杭州湖州刺史高彥遣子渭入援唐昭宣帝天/祐三年彥卒子灃代立至是而敗帥讀曰率)三月癸¶
巳吳越王鏐巡湖州以錢鏢為刺史　蜀太子宗懿驕¶
㬥好陵㬥舊臣(好呼/到翻)内樞密使唐道襲蜀主之嬖臣也¶
太子屢謔之於朝(嬖匹計翻又卑義/翻謔迄却翻戲也)由是有隙互相訴¶
於蜀主蜀主恐其交惡以道襲為山南西道節度使同¶
平章事道襲薦宣徽北院使鄭頊為内樞密使頊受命¶