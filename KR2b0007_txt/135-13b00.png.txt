(遣叔安奉表詣闕告之帝於路執之并求𤣥邈表叔安/曰王將軍表上天子不上將軍且僕之所言利國家不)¶
(利將軍無所應問荀伯玉勸帝殺之帝曰物各為主無/所責也按太祖時為邉將若執叔安又不殺使應不復)¶
(為宋臣齊書無/此事今不取)及罷州還至淮隂嚴軍直過至建康啓¶
太宗稱上有異志及上為驃騎(蒼梧既弑上進/驃騎大將軍)引為司¶
馬𤣥邈甚懼而上待之如初及破烏奴上曰𤣥邈果不¶
負吾意遇也叔安為寜蜀太守(宋永初中分廣/漢為寜蜀郡)上賞其¶
忠正欲用為梁州會病卒　十一月辛亥立皇太子妃¶
裴氏　癸丑魏遣假梁郡王嘉督二將出淮隂隴西公¶