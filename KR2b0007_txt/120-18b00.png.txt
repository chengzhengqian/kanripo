之亮晦殺營陽廬陵王之罪命有司誅之且曰晦據有¶
上流或不即罪(即就/也)朕當親帥六師為其過防(帥讀/曰率)可¶
遣中領軍到彦之即日電發征北將軍檀道濟駱驛繼¶
路符衞軍府州以時收翦(符衞軍府及荆州/官屬使收誅晦也)已命雍州¶
刺史劉粹等(雍於/用翻)㫁其走伏(走逃也代匿也㫁其逃/匿之路也㫁丁管翻)罪¶
止元凶餘無所問是日詔召羨之亮羨之行至西明門¶
外(洛城西面有廣陽西明/閶闔三門建康倣之)謝㬭正直(㬭為黄門侍郎/正入直省内也)遣¶
報亮云殿内有異處分亮辭以嫂病暫還遣使報羨之¶