爵此最考課之急務也臣以為便當顯其身用其言使¶
具為課州郡之法法具施行立必信之賞施必行之罰¶
至於公卿及内職大臣亦當俱以其職考課之古之三¶
公坐而論道(周官考工記曰坐/而論道謂之三公)内職大臣納言補闕無¶
善不紀無過不舉且天下至大萬機至衆誠非一明所¶
能徧照故君為元首臣作股肱明其一體相須而成也¶
是以古人稱廊廟之材非一木之支帝王之業非一士¶
之略(師古曰此語出於慎子班/固引以贊婁敬叔孫通)由是言之焉有大臣守¶