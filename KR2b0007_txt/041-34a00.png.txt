後又廣置職位以自尊髙鄭興曰夫中郎將太中大夫¶
使持節官皆王者之器非人臣所當制也無益於實有¶
損于名非尊上之意也囂病之而止(賢曰病/猶難也)時關中將¶
帥數上書言蜀可擊之狀(數所角/翻下同)帝以書示囂因使擊¶
蜀以效其信(效驗/也)囂上書盛言三輔單弱劉文伯在邊¶
(盧芳自稱/劉文伯)未宐謀蜀帝知囂欲持兩端不願天下統一¶
于是稍黜其禮正君臣之儀(帝與囂書初用敵/國禮今黜其禮)帝以囂¶
與馬援來歙相善數使歙援奉使往來勸令入朝(朝直/遥翻)¶