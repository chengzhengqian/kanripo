命呼之載入暕第淫而遣之仲錡智偉詣隴西撾炙諸¶
胡責其名馬(帝改渭州為隴/西郡撾側𤓰翻)得數匹以進暕暕令還主¶
仲錡等詐言王賜取歸其家暕不知也樂平公主嘗奏¶
帝言栁氏女美(樂平公主周天/元后也樂音洛)帝未有所答乆之主復¶
以栁氏進暕(復扶/又翻)暕納之其後帝問主栁氏女安在主¶
曰在齊王所帝不悦暕從帝幸汾陽宫大獵詔暕以千¶
騎入圍(騎竒/寄翻)暕大獲麋鹿以獻而帝未有得也乃怒從¶
官皆言為暕左右所遏獸不得前(從才/用翻)帝於是發怒求¶