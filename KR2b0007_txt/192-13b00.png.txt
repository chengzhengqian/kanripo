小忿而存大信也上曰卿能執法朕復何憂(復扶又翻/下不復朕)¶
(復何/復同)胄前後犯顔執法言如涌泉上皆從之天下無寃¶
獄　上令封徳彞舉賢久無所舉上詰之(詰去/吉翻)對曰非¶
不盡心但於今未有竒才耳上曰君子用人如器各取¶
所長古之致治者豈借才於異代乎(治直/吏翻)正患己不能¶
知安可誣一世之人徳彝慙而退御史大夫杜淹奏諸¶
司文案恐有稽失請令御史就司檢校上以問封徳彝¶
對曰設官分職各有所司果有愆違御史自應糾舉若¶