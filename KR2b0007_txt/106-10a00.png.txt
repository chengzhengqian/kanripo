從宏宏奔武都投氐豪强熈(强其/兩翻)假道來奔詔處之江¶
州(為苻宏附桓𤣥而/誅張本處昌吕翻)長樂公丕帥衆三萬自枋頭將歸¶
鄴城龍驤將軍檀𤣥擊之戰於谷口(檀𤣥晉将也谷/口在枋頭西)𤣥¶
兵敗丕復入鄴城(復扶/又翻)　燕建節將軍餘巖叛自武邑¶
北趣幽州(趣七/喻翻)燕王垂馳使敕幽州將平規曰(使疏/吏翻)固¶
守勿戰俟吾破丁零自討之規出戰為巖所敗(敗補/邁翻)巖¶
入薊掠千餘户而去遂據令支(令音鈴又郎/定翻支音祁)癸酉翟成¶
長史鮮于得斬成出降垂屠行唐盡阬成衆(去年丁零/叛燕至是)¶