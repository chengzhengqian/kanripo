師不憂賊攻但恐賊走今賊糧垂盡而圍落未合掠其¶
牛馬抄其樵采(抄楚/交翻)此故驅之走也夫兵者詭道善因¶
事變(言善兵者能因/事而變化也)賊憑衆恃雨故雖饑困未肯束手¶
當示無能以安之取小利以驚之非計也(懿知淵可禽/欲以全取之)¶
朝廷聞師遇雨咸欲罷兵帝曰司馬懿臨危制變禽淵¶
可計日待也雨霽懿乃合圍作土山地道楯櫓鉤衝(楯/干)¶
(也攻城之士以扞蔽其身櫓樓車登之以望城中/鉤鉤梯也所以鉤引上城者衝衝車也以衝城)晝夜¶
攻之矢石如雨淵窘急(窘巨/隕翻)糧盡人相食死者甚多其¶