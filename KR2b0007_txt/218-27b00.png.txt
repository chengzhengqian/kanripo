供其諸路本節度使虢王巨等並依前充使(依前為節/度使也)¶
其署置官屬及本路郡縣官並任自簡擇署訖聞奏時¶
𤦺珙皆不出閤惟璘赴鎮(為璘舉兵/作亂張本)置山南東道節度¶
使領襄陽等九郡(領襄州襄陽郡鄧州南陽郡隨州漢/東郡唐州淮安郡均州武當郡房州)¶
(房陵郡金州安康/郡商州上洛郡)升五府經略使為嶺南節度領南海¶
等二十二郡升五溪經略使為黔中節度領黔中等諸¶
郡(註見上年/黔音琴)分江南為東西二道東道領餘杭西道領¶
豫章等諸郡(餘杭郡杭州/豫章郡洪州)先是四方聞潼闗失守莫知¶