單于前言先帝時所賜呼韓邪竽瑟空矦皆敗(竽管三/十六簧)¶
(劉昫曰女媧氏造匏列管於匏上内簧其中爾雅謂之/巢大者曰竽小者曰和竽煦也立春之氣煦生萬物也)¶
(竽管三十六宫管在左和管十三宫管居中今之竽笙/並以木代匏而漆之無復八音矣瑟註見前空矦世本)¶
(云空國矦所造劉昫曰漢武帝使樂人矦調所作以祠/太廟或曰矦暉所作其聲坎坎應節謂之坎矦聲訛為)¶
(箜&KR1283;或謂師賢靡靡樂非也舊説一依琴制/今案其形似瑟而小七絃用撥彈之如琵琶)願復裁賜¶
(賢曰言更請裁賜也余謂裁量/也量多少以賜也復扶又翻)念單于國尚未安方厲¶
武節以戰攻為務竽瑟之用不如良弓利劍故未以齎¶
朕不愛小物於單于便宜所欲遣驛以聞帝悉納從之¶