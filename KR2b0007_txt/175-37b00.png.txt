北牙大破之殺阿波之母阿波還無所歸西奔達頭達¶
頭大怒遣阿波帥兵而東(帥讀/曰率)其部落歸之者將十萬¶
騎遂與沙鉢略相攻屢破之復得故地兵埶益彊貪汗¶
可汗素睦於阿波沙鉢略奪其衆而廢之貪汗亡奔達¶
頭沙鉢從弟地勤察别統部落與沙鉢略有隙復以衆¶
叛歸阿波(從才用翻/復扶又翻)連兵不已各遣使詣長安請和求¶
援隋主皆不許　六月庚辰隋行軍摠管梁逺破吐谷¶
渾於爾汗山(吐從暾入聲谷/音浴汗音寒)　突厥寇幽州隋幽州摠¶