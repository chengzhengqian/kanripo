柳元景南豫州刺史加顔師伯丹陽尹　秋七月癸巳¶
魏以太尉乙渾為丞相位居諸王上事無大小皆决於¶
渾　廢帝幼而狷暴(狷吉/掾翻)及即位始猶難太后大臣及¶
戴法興等未敢自恣太后既殂(去年太/后殂)帝年漸長(長知/兩翻)¶
欲有所為灋興輒抑制之謂帝曰官所為如此欲作營¶
陽邪(營陽王事見一百二十卷文帝元嘉元年/廢帝固狂暴戴法興此言亦足以取死)帝稍不¶
能平所幸閹人華願兒賜與無算(華户/化翻)灋興常加裁減¶
願兒恨之帝使願兒於外察聽風謡願兒言於帝曰道¶