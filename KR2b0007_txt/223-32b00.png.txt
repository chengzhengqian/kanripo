(事崔涣吏部侍郎李季師王延昌禮部侍郎賈至涇王/傳吴令瑶集賢待制以勲臣罷節制無職事乃於禁門)¶
(書院待制間以/文儒寵之也)左拾遺洛陽獨孤及上疏曰陛下召冕¶
等待制以備詢問此五帝盛徳也(上時掌翻/疏所句翻)頃者陛下¶
雖容其直而不録其言有容下之名無聽諫之實遂使¶
諫者稍稍鉗口飽食相招為禄仕此忠鯁之人所以竊¶
歎而臣亦恥之今師興不息十年矣(鉗其亷翻𤣥宗天/寳十四年安禄山)¶
(反至是/十年)人之生産空於杼軸擁兵者第館亘街陌奴婢¶
厭酒肉而貧人羸餓就役剥膚及髄長安城中白晝椎¶