(其孫而立其子何也曰昔文王舍伯邑考而立武王㣲/子舍其孫□而立衍也夫仲子亦猶行古之道也子游)¶
(問諸孔子/曰否立孫)太子男已五歲朕終不以孽代宗啟窺窬之¶
源也(孽魚列翻孽支/庶也宗嫡子也)　鄭文貞公魏徴寝疾上遣使者¶
問訊賜以藥餌相望於道又遣中郎將李安儼宿其第¶
動静以聞(使疏吏翻/将即亮翻)上復與太子同至其第指衡山公¶
主欲以妻其子叔玉(復扶又翻/妻七細翻)戊辰徴薨命百官九品¶
以上皆赴䘮給羽葆鼓吹陪葬昭陵(吹昌/瑞翻)其妻裴氏曰¶
徴平生儉素今葬以一品羽儀非亡者之志悉辭不受¶