絶使貢亦薄陋帝遣交州刺史檀和之討之南陽宗慤¶
家世儒素(慤叔父少文髙尚不仕/諸子羣從皆愛好墳典)慤獨好武事(好呼/到翻)常¶
言願乗長風破萬里浪及和之伐林邑慤自奮請從軍¶
詔以慤為振武將軍和之遣慤為前鋒陽邁聞軍出遣¶
使請還所掠日南民輸金一萬斤銀十萬斤帝詔和之¶
若陽邁果有款誠亦許其歸順和之至朱梧戍(朱梧縣/自漢以)¶
(來屬日南郡時于其地置戍宋白曰漢日/南郡治朱吾又南行四百餘里至林邑國)遣府戸曹參¶
軍姜仲基等詣陽邁(府者交州/刺史府)陽邁執之和之乃進軍¶