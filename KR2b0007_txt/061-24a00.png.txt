丈(高居/傲翻)不得下乃以絹為輦使人居前負帝餘皆匍匐¶
而下或從上自投冠幘皆壞既至河邊士卒争赴舟董¶
承李樂以戈擊之手指於舟中可掬(左傳晉荀林父帥/師戰于邲而敗中)¶
(軍與下軍争舟舟/中之指可掬也)帝乃御船同濟者皇后及楊彪以下¶
纔數十人其宫女及吏民不得渡者皆為兵所掠奪衣¶
服俱盡髪亦被截凍死者不可勝討(勝音/升)衛尉士孫瑞¶
為傕所殺傕見河北有火遣騎候之適見上渡河呼曰¶
汝等將天子去邪董承懼射之以被為幔(懼傕兵射之/故以被為幔)¶