能所任心無適莫(適音的心之所主為/適心之所否為莫)時訪逮民間及¶
政職所宜輙宻以聞若見納用則歸之於上不用終不¶
宣泄(宣明也布/也泄漏也)吳王以此重之然於公朝有所陳及辭¶
色雖順而所執者正軍國得失自非面見口未嘗言王¶
常令中書郎(中書郎魏曰通事/郎晉為中書侍郎)詣雍有所咨訪若合雍¶
意事可施行即相與反覆究而論之為設酒食(為于偽/翻下同)¶
如不合意雍即正色改容黙然不言無所施設郎退告¶
王王曰顧公歡恱是事合宜也其不言者是事未平也¶