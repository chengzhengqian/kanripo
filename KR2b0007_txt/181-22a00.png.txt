(倉初置見/上卷二年)舳艫相次千餘里(舳艫音/逐盧)載兵甲及攻取之¶
具往還在道常數十萬人填咽於道晝夜不絶死者相¶
枕(枕職/任翻)臭穢盈路天下騷動　山東河南大水漂没三¶
十餘郡冬十月乙夘底柱崩偃河逆流數十里(砥柱在/河南郡)¶
(陜縣北河中/底與砥同)初帝西廵(見五/年)遣侍御史韋節(隋制御史/臺侍御史)¶
(八/人)召西突厥處羅可汗(厥九勿翻處昌吕翻/可從刋入聲汗音寒)令與車駕¶
㑹大斗㧞谷國人不從處羅謝使者辭以佗故帝大怒¶
無如之何㑹其酋長射匱遣使來求婚(令力丁翻使疏/吏翻酋才由翻)¶