城督寧手持練身縁城為士卒先䝉以精鋭繼之手執¶
枹鼓(枹音/膚)士卒皆騰踊侵晨進攻食時破之獲朱光及¶
男女數萬口既而張遼至夾石(夾石在今安慶府桐城/縣北四十七里今名西)¶
(峽/山)聞城已拔乃退權拜吕䝉為廬江太守(守式/又翻)還屯尋¶
陽　諸葛亮留關羽守荆州與張飛趙雲將兵泝流克¶
巴東(譙周巴記曰初平六年趙韙分巴郡安漢以下為/永寧郡建安六年劉璋以永寧為巴東郡唐䕫州)¶
(開州之/地也)至江州破巴郡太守嚴顔生獲之飛呵顔曰(呵虎/何翻)¶
大軍既至何以不降而敢拒戰顔曰卿等無狀侵奪我¶