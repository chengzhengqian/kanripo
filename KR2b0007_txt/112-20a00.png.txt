元興元年春正月庚午朔(是年三月元顯敗復隆安年/號桓𤣥尋改曰大亨𤣥簒又)¶
(改曰永始元興之元改於是年正月通鑑自是年迄義/熙初元皆不改元興之元不與桓𤣥之簒撥亂世返之)¶
(正/也)下詔罪狀桓𤣥以尚書令元顯為驃騎大將軍征討¶
大都督都督十八州諸軍事加黄鉞(時晉之境内有揚/徐南徐兖南兖豫)¶
(南豫青冀司荆江雍梁益寧交廣十八州而已元顯盡/督之使其果能誅桓𤣥亦必凌上而簒奪之驃匹妙翻)¶
(騎奇/寄翻)又以鎮北將軍劉牢之為前鋒都督前將軍譙王¶
尚之為後部因大赦改元内外戒嚴加會稽王道子太¶
傅(㑹工/外翻)元顯欲盡誅諸桓中䕶軍桓脩驃騎長史王誕¶