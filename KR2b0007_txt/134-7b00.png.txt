(母也即位尊為/太妃捶止橤翻)及即帝位内畏太后太妃外憚諸大臣¶
未敢縱逸自加元服内外稍無以制數出遊行(數所/角翻)始¶
出宫猶整儀衛俄而弃車騎帥左右數人或出郊野或¶
入市㕓(騎竒寄翻下/同帥讀曰率)太妃毎乘青犢車(青犢車青葢犢/車也晉制諸王)¶
(青葢車時有司奏皇太妃輿/服一同晉孝武李太妃故事)隨相檢攝既而輕騎遠走¶
一二十里太妃不復能追(復扶又翻/下已復同)儀衛亦懼禍不敢¶
追尋唯整部伍别往一處瞻望而已初太宗甞以陳太¶
妃賜嬖人李道兒已復迎還生帝(已既也既而復迎之/還也嬖卑義翻又博)¶