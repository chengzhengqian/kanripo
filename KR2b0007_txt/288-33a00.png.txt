美矣而國家爵位以一人立功而覃及天下(覃徒含翻/布也廣也)¶
不亦濫乎　吳越王𢎞俶募民能墾荒田者勿收其税¶
由是境内無弃田或請糾民遺丁以増賦(遺丁謂民年/已成丁而户)¶
(籍遺漏未嘗/當賦役者)仍自掌其事𢎞俶杖之國門國人皆悦¶
楚靜江節度使馬希瞻以兄希萼希廣交爭屢遣使諌¶
止不從知終覆族疽發于背丁亥卒　契丹㓂河北所¶
過殺掠節度使刺史各嬰城自守遊騎至貝州及鄴都¶
之北境(按九域志貝州之南/三十里即鄴都北界)帝憂之己丑遣樞密使郭¶