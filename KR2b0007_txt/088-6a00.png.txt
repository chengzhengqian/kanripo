公等言之朕不聞過各賜帛百匹使侍中持節赦彰曰¶
先帝頼君如左右手君著勲再世朕敢忘之此段之過¶
希君蕩然君能盡懷憂國朕所望也今進君驃騎將軍¶
定襄郡公(驃匹/妙翻)後有不逮幸數匡之(數所/角翻)　王彌既死¶
(事見上/卷上年)漢安北將軍趙固平北將軍王桑恐為石勒所¶
并欲引兵歸平陽軍中乏糧士卒相食乃自䂭磽津西¶
渡(䂭丘交翻/磽牛交翻)劉琨以兄子演為魏郡太守鎮鄴桑恐演¶
邀之遣長史臨深為質於琨(姓譜臨姓大臨/之後質音致)琨以固為¶