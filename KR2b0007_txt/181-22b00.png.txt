(長知/兩翻)裴矩因奏曰處羅不朝恃彊大耳臣請以計弱之¶
分裂其國即易制也(朝直遙翻下/同易以豉翻)射匱者都六之子達¶
頭之孫(杜佑曰都六者突厥始建號者也今矩/言都六為達頭之子則非始建號者也)世為可¶
汗君臨西面今聞其失職附屬處羅故遣使來以結援¶
耳願厚禮其使拜為大可汗則突厥勢分兩從我矣(言/射)¶
(匱處羅將兩/皆從隋也)帝曰公言是也因遣矩朝夕至舘微諷諭¶
之帝於仁風殿召其使者言處羅不順之狀稱射匱向¶
善吾將立為大可汗令發兵誅處羅然後為婚取桃竹¶