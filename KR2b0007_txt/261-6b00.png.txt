李繼昭救梓州留偏將守劔門西川將王宗播撃擒之¶
　乙亥門下侍郎同平章事孫偓罷守本官中書侍郎¶
同平章事朱朴罷為袐書監朴既秉政所言皆不效(朱/朴)¶
(自詭月餘可致太/平見上卷上年)外議沸騰太子詹事馬道殷以天文¶
將作監許巖士以毉得幸於上韓建誣二人以罪而殺¶
之且言偓朴與二人交通故罷相(馬道殷許巖士在上/左右二相因之以白)¶
(事此必/有之)　詔以楊行密為江南諸道行營都統以討武¶
昌節度使杜洪(按新書洪傳洪附朱全忠絶東南/貢獻路命楊行密討之者以此)　張¶