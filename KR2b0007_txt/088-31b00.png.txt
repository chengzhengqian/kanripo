逖居京口(呉孫權自呉徙丹徒謂之京城有京峴山在/其東其城因山為壘俯臨江津故曰京口)¶
紏合驍健(繩三合為紏紏言合三/為一也驍堅堯翻下同)言於睿曰晉室之亂¶
非上無道而下怨叛也由宗室爭權自相魚肉遂使戎¶
狄乗隙毒流中土今遺民既遭殘賊人思自奮大王誠¶
能命將出師使如逖者綂之以復中原郡國豪傑必有¶
望風響應者矣睿素無北伐之志以逖為奮威將軍豫¶
州刺史給千人廩布三千疋(給千人糧廩及/布三千疋而已)不給鎧仗¶
使自召募逖將其部曲百餘家渡江中流擊楫而誓曰¶