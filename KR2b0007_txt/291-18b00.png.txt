壬申帝力疾御滋徳殿殷入起居遂執之下制誣殷謀¶
以郊祀日作亂流登州出城殺之命鎭寧節度使鄭仁¶
誨詣鄴都安撫仁誨利殷家財擅殺殷子遷其家屬於¶
登州　唐祠部郎中知制誥徐鉉言貢舉初設不宜遽¶
罷乃復行之(唐罷貢舉事/見上卷上年)先是楚州刺史田敬洙請修¶
白水塘溉田以實邊(先悉薦翻白水塘在楚州實/應縣西八十里鄧艾所築也)馮延¶
己以爲便李徳明因請大闢曠土爲屯田修復所在渠¶
塘堙廢者吏因縁侵擾大興力役奪民田甚衆民愁怨¶