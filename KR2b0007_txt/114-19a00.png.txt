三年春正月辛丑朔燕大赦改元建始　秦王興以乞¶
伏乾歸寖彊難制留為主客尚書(漢成帝置四曹尚書/其四曰主客主外國)¶
(夷狄/事)以其世子熾磐行西夷校尉監其部衆(是後秦政/漸衰熾磐)¶
(日以盛而乾歸亦不可得而留矣/熾昌志翻校户教翻監工衡翻)　二月己酉劉裕詣¶
建康固辭新所除官欲詣廷尉詔從其所守裕乃還丹¶
徒　魏主珪立其子修為河間王處文為長樂王(處昌/吕翻)¶
(樂音/洛)連為廣平王黎為京兆王殷仲文素有才望自謂¶
宜當朝政悒悒不得志(悒悒憂悒不自安之意仲文黨/於桓𤣥以才望希進而不得進)¶