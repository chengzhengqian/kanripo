曰外間諸將起自行伍(從千容翻將即/亮翻行户剛翻)匹夫敵耳深見¶
逺慮豈其所知上以問施文慶文慶畏範亦以為然司¶
馬申復贊之(復扶/又翻)自是將帥微有過失(帥所/類翻)即奪其兵¶
分配文吏奪任忠部曲以配範及蔡徵由是文武解體¶
以至覆滅(通鑑具叙陳/氏亡國之由)¶
三年春正月戊午朔日有食之　隋主命禮部尚書牛¶
𢎞修五禮勒成百卷戊辰詔行新禮(五禮吉㓙/軍賓嘉)　三月¶
戊午隋以尚書左僕射高熲為左領軍大將軍　豐州¶