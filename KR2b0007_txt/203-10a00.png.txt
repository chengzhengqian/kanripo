(縣歐陽脩曰大斌者取稽/胡懐化文武雜半以為名)殺官吏焚民居遣右武衛將¶
軍程務挺與夏州都督王方翼討之甲申攻㧞其城擒¶
鐵余餘黨悉平(月考異曰僉載云延州稽胡又云自號/  光王又云儀鳯中務挺斬平之今從)¶
(實/録)　五月庚寅上幸芳桂宫(儀鳯二年營紫桂宫於澠/池縣西五里調露二年改)¶
(曰避暑宫永淳元/年又改曰芳桂宫)至合璧宫遇大雨而還　乙巳突厥¶
阿史那骨篤禄等冦蔚州殺刺史李思儉(蔚州時為忠/順軍節度)¶
豐州都督崔智辨將兵邀之於朝那山北(朝丁度集韻/音與邾同牛)¶
(頭朝那山在/豐州河北)兵敗為虜所擒朝議欲廢豐州遷其百姓¶