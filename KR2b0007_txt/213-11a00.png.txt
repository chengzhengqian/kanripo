迫奪鐵勒之地故囘紇契苾思結渾四部度磧徙居甘¶
凉之間以避之(啜叱劣翻紇下涘翻/契欺訖翻苾毗必翻)王君㚟微時往來¶
四部為其所輕及為河西節度使以法繩之四部耻怨¶
密遣使詣東都自訴君㚟遽發驛奏四部難制潜有叛¶
計上遣中使往察之(使疏/吏翻)諸部竟不得直於是瀚海大¶
都督囘紇承宗流瀼州(瀼如羊翻杜/佑曰而章翻)渾大徳流吉州賀¶
蘭都督契苾承明流藤州(藤州漢蒼梧猛陵縣地/晉置永平郡隋置藤州)盧山¶
都督思結歸國流瓊州以囘紇伏帝難為瀚海大都督¶