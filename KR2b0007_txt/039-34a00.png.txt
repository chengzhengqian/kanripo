軍者偏將軍馮異也為人謙退不伐敕吏士非交戰受¶
敵常行諸營之後毎所止舍諸將並坐論功異常獨屏¶
樹下(屏必郢翻蔽也坐/樹下以自匿也)故軍中號曰大樹將軍䕶軍宛¶
人朱祜言于秀曰長安政亂公有日角之相此天命也¶
(避考異曰范書表紀朱祜皆作祜按東觀記祐皆作福/  安帝諱許慎說文祜字無解云上諱然則祜名當作)¶
(示旁古古今之古不當作/左右之右也相息亮翻)秀曰召刺姦収䕶軍(祜事伯/升為大)¶
(司徒䕶軍光武為大司馬復以為䕶軍百官/表䕶軍都尉秦官平帝元始元年更名䕶軍)祜乃不敢¶
復言(復扶又/翻下同)更始遣使立秀為蕭王(賢曰蕭縣屬沛/郡今徐州縣也)悉¶