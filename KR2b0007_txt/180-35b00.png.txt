貴人及諸部爭效之於是發榆林北境至其牙東達於¶
薊(涿郡/治薊)長三千里(長直/亮翻)廣百步(廣古/曠翻)舉國就役開為御¶
道帝聞晟策益嘉之丁酉啟民及義成公主來朝行宫¶
(朝直/遥翻)己亥吐谷渾高昌並遣使入貢(吐從暾入聲谷/音浴使疏吏翻)甲¶
辰上御北樓觀漁於河以宴百僚定襄太守周法尚朝¶
于行宫(改雲州為定襄/郡守式又翻)太守卿元壽言於帝曰漢武出¶
關旌旗千里(事見二十卷漢/武帝元封元年)今御營之外請分為二十¶
四軍日别遣一軍發相去三十里旗幟相望鉦鼓相聞¶