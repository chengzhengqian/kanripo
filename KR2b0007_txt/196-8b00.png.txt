置李世勣於晉陽而邊塵不驚其為長城豈不壯哉十¶
一月庚申以世勣為兵部尚書　壬申車駕西歸長安¶
　薛延陀真珠可汗聞上將東封謂其下曰天子封泰¶
山士馬皆從(從才/用翻)邊境必虛我以此時取思摩如拉朽¶
耳(拉盧/合翻)乃命其子大度設發同羅僕骨廻紇靺鞨霫等¶
兵(紇下沒翻靺鞨音/末曷霤而立翻)合二十萬度漠南屯白道川據善¶
陽嶺以擊突厥(善陽嶺在朔/州善陽縣北)俟利苾可汗不能禦帥部¶
落入長城保朔州遣使告急(苾毗必翻帥讀曰率/下同使疏吏翻下同)癸酉¶