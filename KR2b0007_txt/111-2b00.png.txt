乞伏氏本吾之部落終當服從(乞伏與禿髪/氏皆鮮卑也)段氏書生¶
無能為患且結好於我攻之不義(好呼/到翻)吕光衰耄嗣子¶
微弱(謂光以子/紹為嗣也)纂𢎞雖有才而内相猜忌若使浩亹亷¶
川乗虛迭出彼必疲於奔命不過二年兵勞民困則姑¶
臧可圖也(姑臧吕/光所都)姑臧舉則二冦不待攻而服矣烏孤¶
曰善　二月丁亥朔魏軍大破高車三十餘部獲七萬¶
餘口馬三十餘萬匹牛羊百四十餘萬頭衞王儀别将¶
三萬騎絶漠千餘里(將即/亮翻)破其七部獲二萬餘口馬五¶