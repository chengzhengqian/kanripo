草枯冰合深入為冦又聞梁人欲大舉數道入冦(即康/延孝)¶
(之/言)帝深以為憂召諸將㑹議宣徽使李紹宏等皆以為¶
鄆州城門之外皆為冦境孤逺難守有之不如無之請¶
以易衛州及黎陽於梁(梁取衛州見上卷上年貞明二/年晉盡取河北獨黎陽為梁守)¶
與之約和以河為境休兵息民俟財力稍集更圖後舉¶
帝不悦曰如此吾無葬地矣乃罷諸將獨召郭崇韜問¶
之對曰陛下不櫛沐不解甲十五餘年(梁太祖開平二/年帝嗣晉王位)¶
(始戰於夾寨至是年凡在/兵間十七年櫛側瑟翻)其志欲以雪家國之讐恥也¶