(於此陌田融以為紫陌趙建武/十一年造紫陌浮橋於水上)大都督髙敖曹將鄉里¶
部曲王桃湯等三千人以從(將即亮翻下/同從才用翻)歡曰髙都督¶
所將皆漢兵恐不足集事欲割鮮卑兵千餘人相雜用¶
之何如敖曹曰敖曹所將練習已乆前後格鬭不減鮮¶
卑今若雜之情不相洽勝則爭功退則推罪(推吐/雷翻)不煩¶
更配也庚申爾朱兆帥輕騎三千夜襲鄴城叩西門不¶
克而退壬戌歡將戰馬不滿二千步兵不滿三萬衆寡¶
不敵乃於韓陵為圓陳(五代志鄴縣有韓陵山杜佑曰/在相州安陽縣東北陳讀曰陣)¶