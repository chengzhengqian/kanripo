髙帥衆夜犯通洛門(妖于喬翻/帥讀曰率)悉捕斬之　秋八月張¶
說議封禪儀請以睿宗配皇地祇從之　九月丙戌上¶
謂宰臣曰春秋不書祥瑞惟記有年敕自今州縣毋得¶
更奏祥瑞　冬十月癸丑作水運渾天成上具列宿注¶
水激輪令其自轉晝夜一周別置二輪絡在天外綴以¶
日月逆天而行淹速合度(每天西旋一周日東行一度/月行十三度十九分度之七)¶
(二十九轉而日月㑹三百六十五轉而日周天孔頴達/曰天之晝夜以日出入為分人之晝夜以昏明為限日)¶
(未出以前二刻半為明日入後二刻半為昏損夜五刻/以禆于晝則晝多于夜復校五刻古今厯術與太史所)¶