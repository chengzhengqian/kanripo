敵凌統率親近扶權出圍復還與遼戰左右盡死身亦¶
被創度權已免乃還(被皮義翻創初/良翻度徒洛翻)權乗駿馬上津橋¶
(上時/掌翻)橋南已徹丈餘無版親近監谷利在馬後(親近監/官也谷)¶
(姓也利名也江表傳曰谷利者本/左右給使也以謹直為親近監)使權持鞍緩控(控即/馬鞚)¶
利於後著鞭以助馬勢(著陟/畧翻)遂得超度賀齊率三千人¶
在津南迎權權由是得免權入大船宴飲賀齊下席涕¶
泣曰至尊人主常當持重今日之事幾致禍敗羣下震¶
怖(幾居希翻/怖普布翻)若無天地願以此為終身之誡權自前收¶