欲封還當面聞何必使人傳言且有司封駮(駮比/角翻)豈復¶
禀宰相意邪(復扶/又翻)二人悵恨而去九月辛亥徴昭義節¶
度副使鄭注至京師(去年鄭注出佐昭/義軍事見上卷)王守澄李仲言¶
鄭注皆惡李德裕以山南西道節度使李宗閔與德裕¶
不相恱引宗閔以敵之壬戌詔徴宗閔於興元(惡烏路/翻李宗)¶
(閔出帥興元見上卷元年興元/府至京師一千二百二十三里)　冬十月辛巳幽州軍¶
亂逐節度使楊志誠及監軍李懷仵(仵疑/古翻)推兵馬使史¶
元忠主留務　庚寅以李宗閔為中書侍郎同平章事¶