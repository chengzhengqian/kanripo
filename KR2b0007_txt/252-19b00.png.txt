緩勑從其言而有司竟不能行徒為空文而已　路巖¶
行至江陵勑削官爵長流儋州(儋都/甘翻)巖羙姿儀囚於江¶
陵獄再宿須髪皆白尋賜自盡籍沒其家巖之為相也¶
密奏三品以上賜死皆令使者剔取結喉三寸以進(結/㗋)¶
(㗋嚨上下/相接之處)驗其必死至是自罹其禍所死之處乃楊收¶
賜死之榻也(史言天之報應不爽楊收/賜死見上巻咸通十年)邊咸郭籌捕得¶
皆伏誅初巖佐崔鉉於淮南為支使(唐制節度使幕屬/有掌書記觀察有)¶
(支使以掌表牋書/翰亦書記之任也)鉉知其必貴曰路十終須作彼一官¶