馬希廣之廢杜門不出(馬希廣廢事見二百八/十九卷漢乾祐二年)行逢慕¶
之署節度判官仲雅曰行逢昔趨事我奈何為之幕吏¶
辭疾不至行逢迫脅固召之面授文牒終辭不取行逢¶
怒放之邵州既而召還㑹行逢生日諸道各遣使致賀¶
行逢有矜色謂仲雅曰自吾兼鎮三府(三府武平武安/靜江軍府也)¶
四鄰亦畏我乎仲雅曰侍中境内(周行逢加侍中/故徐仲雅稱之)彌天¶
太保徧地司空四鄰那得不畏行逢復放之邵州(復扶/又翻)¶
竟不能屈有僧仁及為行逢所信任軍府事皆預之亦¶