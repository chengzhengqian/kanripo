王滋判侍衞諸將事(通王滋/宣宗子)　朱全忠薦兵部尚書張¶
濬上欲復相之李克用表請發兵擊全忠且言濬朝為¶
相臣則夕至闕庭(觀李克用此表謂/非脅君吾不信也)京師震懼上下詔¶
和解之　三月以天雄留後李繼徽為節度使　保大¶
節度使李思孝表請致仕薦弟思敬自代詔以思孝為¶
太師致仕思敬為保大留後　朱全忠遣龎師古將兵¶
伐鄆州敗鄆兵於馬頰(馬頰禹疏九河之一也水經注/濟水自須昌縣北逕魚山東左)¶
(合馬頰水水首受濟西北流歴安民山北又逕桃城東/又東北逕魚山南又東注于濟曰馬頰口敗補邁翻)¶