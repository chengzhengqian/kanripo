是疑懼稹遣使召之釗不肯入士卒皆譁譟釗必不為¶
稹用但釗及士卒家屬皆在潞州又士卒恐己降為官¶
軍所殺招之必不肯來惟有諭意於釗使引兵入潞州¶
取稹事成之日許除别道節度使仍厚有賜與庶幾肯¶
從(幾居/依翻)徳裕奏請詔何𢎞敬潛遣人諭以此意劉稹年¶
少懦弱(少詩/照翻)押牙王協宅内兵馬使李士貴用事專聚¶
貨財府庫充溢而將士有功無賞由是人心離怨劉從¶
諫妻裴氏冕之支孫也(裴冕相肅/代兩朝)憂稹將敗其弟問典¶