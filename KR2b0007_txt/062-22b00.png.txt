秩中二千石(漢制王國相秩二十石增/秩中二千石則秩視九卿)拜登廣陵太¶
守臨别操執登手曰東方之事便以相付令隂合部衆¶
以為内應始布因登求徐州牧不得登還布怒㧞㦸斫¶
几曰卿父勸吾協同曹操絶昏公路今吾所求無獲而¶
卿父子並顯重但為卿所賣耳登不為動容(為于/偽翻)徐對¶
之曰登見曹公言養將軍譬如養虎當飽其肉不飽則¶
將噬人公曰不如卿言譬如養鷹飢即為用飽則颺去¶
其言如此布意乃解袁術遣其大將張勲橋㽔等與韓¶