吐蕃矣嵩乃遣䟽勒副使張思禮將蕃漢歩騎四千救¶
之(據新書張嵩即張孝嵩使疏/吏翻將即亮翻騎竒寄翻)晝夜倍道與謹忙合擊¶
吐蕃大破之斬獲數萬自是累嵗吐蕃不敢犯邊　王¶
怡治權楚璧獄連逮甚衆久之不决(治直/之翻)上乃以開府¶
儀同三司宋璟為西京留守璟至止誅同謀數人餘皆¶
奏原之　康待賔餘黨康願子反自稱可汗張説發兵¶
追討擒之其黨悉平徙河曲六州殘胡五萬餘口於許¶
汝唐鄧仙豫等州(貞觀八年改伊州襄城郡為汝州唐/州漢南陽郡東界比陽湖陽平氏之)¶