寳攸晉熈王寳嵩桂陽王寳貞(南史齊紀作寳攸本傳/作寳脩三王皆明帝之)¶
(子/)梁王將殺齊諸王防守猶未急鄱陽王寳寅家閹人¶
顔文智與左右麻拱等宻謀穿牆夜出寳寅具小船於¶
江㟁著烏布𥜗(著則畧翻𥜗汝/朱翻短衣也)腰繋千餘錢濳赴江側¶
躡屩徒步足無完膚(屩居勺翻/草履也)防守者至明追之寳寅¶
詐為釣者隨流上下十餘里追者不疑待散乃渡西㟁¶
投民華文榮家(待散待追者散/也華戶化翻)文榮與其族人天龍惠¶
連棄家將寳寅遁匿山澗賃驢乗之晝伏夜行抵夀陽¶