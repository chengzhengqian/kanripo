厭是可為寒心悼懼豈書籍逺事也哉今建大勲奉賢¶
哲圖難于易(易以/䜴翻)以安易危享厚利收鴻名一旦苞舉¶
而有之豈可棄置而不取哉曄猶疑未决熙先曰又有¶
過於此者愚則未敢道耳曄曰何謂也熈先曰丈人弈¶
葉清通(曄曽祖汪祖寧/父泰皆冇名行)而不得連姻帝室人以犬豕相¶
遇而丈人曾不恥之欲為之死不亦惑乎(為于/偽翻)曄門無¶
内行故熈先以此激之曄黙然不應反意乃决曄與沈¶
演之並為帝所知曄先至必待演之俱入演之先至嘗¶