州丁夘右補闕内供奉張潛上疏以為藩府代移之際¶
皆奏倉庫蓄積之數以羨餘多為課績(羨戈/線翻)朝廷亦因¶
而甄奬(甄稽/延翻)竊惟藩府財賦所出有常茍非賦歛過差¶
及停廢將士減削衣糧則羨餘何從而致比來南方諸¶
鎮數有不寧皆此故也一朝有變所蓄之財悉遭剽掠¶
(比毗至翻數所/角翻剽匹妙翻)又𤼵兵致討費用百倍然則朝廷竟有¶
何利乞自今藩府長吏不増賦歛不減糧賜獨節遊宴¶
省浮費能致羨餘者然後賞之上嘉納之　容管奏都¶