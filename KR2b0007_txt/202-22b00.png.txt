(皆赤北接大山南連小雪山號曰赤嶺去長安三千五/百里自鄯州鄯城縣西行二百里至赤嶺將即亮翻)¶
師德宣導上意諭以禍福賛婆甚恱為之數年不犯邊¶
(為于/偽翻)師德遷殿中侍御史充河源軍司馬(考異曰御史/臺記充河源)¶
(軍使今/從舊傳)兼知營田事上以吐蕃為憂悉召侍臣謀之或¶
欲和親以息民或欲嚴設守僃俟公私富實而討之或¶
欲亟發兵擊之議竟不决賜食而遣之大學生宋城魏¶
元忠上封事(宋城縣帶宋州舊睢陽縣也隋/開皇十八年更名上時掌翻)言禦吐蕃¶
之策以為理國之要在文與武今言文者則以辭華為¶