父子羽死不能為興軍報敵於終始之分不足矣(分扶/問翻)¶
八月孫權遣使稱臣卑辭奉章并送于禁等還(權破南/郡得于)¶
(禁事見上卷獻帝/建安二十四年)朝臣皆賀(朝直/遙翻)劉曄獨曰權無故求¶
降(降戸江/翻下同)必内有急權前襲殺關羽劉備必大興師伐¶
之外有彊冦衆心不安又恐中國徃乘其釁故委地求¶
降一以却中國之兵二假中國之援以彊其衆而疑敵¶
人耳(劉曄之言曲/盡權之情偽)天下三分中國十有其八呉蜀各保¶
一州(約而言之謂呉/保揚蜀保益也)阻山依水有急相救此小國之利¶