要欲加兵戌之而轉輸險逺乃廣置烽戍七十餘所開¶
屯田五千餘頃歳收五百餘萬石由是戰守有僃焉先¶
是劒南募兵於茂州西南築安戎城以斷吐蕃通蠻之¶
路(宋白曰茂州本冉駹之國漢開為汶山郡華陽國志/云宣帝地節三年武都白馬羌反使駱武平定之汶)¶
(山吏民詣武自訟一歳再度更賦至重邊人貧苦無以/供給求省郡遂省汶山郡復置都尉今州即漢蜀郡汶)¶
(江縣梁普通三年置繩州取桃闗之路以繩作橋以名/州後周為汶州置汶山縣唐改茂州取界内茂滋山而)¶
(名/)吐蕃以生羌為鄉導(先悉薦翻斷丁/管翻鄉讀曰嚮)攻陷其城以兵¶
據之由是西洱諸蠻皆降于吐蕃(洱而志翻/降户江翻)吐蕃盡據¶