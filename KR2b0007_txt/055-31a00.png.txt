親友競匿之賈彪獨閉門不納時人望之(賢曰望怨也/余謂望責望)¶
(也/)彪曰傳言相時而動無累後人(左傳之文相息/亮翻累力瑞翻)公孝¶
以要君致釁(要一/遥翻)自遺其咎(遺于/季翻)吾已不能奮戈相待¶
反可容隱之乎於是咸服其裁正彪嘗為新息長(新息/縣屬)¶
(汝南郡賢曰今豫/州縣長知兩翻)小民困貧多不養子彪嚴為其制與¶
殺人同罪城南有盜刼害人者北有婦人殺子者彪出¶
案驗掾吏欲引南(引南者引/車南行者)彪怒曰賊寇害人此則常¶
理母子相殘逆天違道遂驅車北行案致其罪城南賊¶