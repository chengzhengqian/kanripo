(言潜竄累載誤矣又云孝莊幽/崩而愔欲還都見執皆非也)泣訴家禍因為言討爾¶
朱氏之策(為於/偽翻)歡甚重之即署行臺郎中(楊愔門地既/髙又有幹用)¶
(髙歡起兵之初藉人望以為重藉才幹以為用所以擢/而用之士無賢不肖入朝見嫉田横島之逃實基於此)¶
　乙亥上臨軒策拜太子大赦　丙戍魏司徒爾朱彦伯以¶
旱遜位戊子以彦伯為侍中開府儀同三司彦伯於兄弟中差無¶
過惡爾朱世隆固讓太保魏主特置儀同三司之官位次上¶
公之下(太師太傅太保/為三司位上公)庚寅以世隆為之斛斯椿譖朱瑞於¶
世隆世隆殺之(以朱瑞為敬/宗所親遇也)庚寅凡宗戚有服屬者(有服屬/諸緦麻)¶