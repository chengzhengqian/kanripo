(莊宗實錄天祐十六年十二月攻下濮陽下教告諭曹/濮百姓勸令歸附是濮州未屬晉也又賀瓌屯于山西)¶
(晉軍在其東彦章已西入濮陽瓌豈得更東歸臨濮疑/寶傳濮州嗣昭傳臨濮皆當為濮陽史氏文飾之誤也)¶
(又莊宗實錄去年十二月晉已拔濮陽至此又云攻下/濮陽按薛史梁紀去年十二月晉人攻濮陽陷之今年)¶
(十二月又云晉人陷濮陽唐紀去冬拔濮陽今年四月/追襲賀瓌至濮陽十二月無攻下濮陽事賀瓌傳貞明)¶
(四年領大軍營於行臺村十二月戰敗四月退軍行臺/尋卒若非實錄及梁紀重複則是去冬唐雖得濮陽弃)¶
(而不守今年/復攻拔之也)帝召王瓚還以天平節度使戴思逺代為¶
北面招討使屯河上以拒晉人　己酉蜀雄武節度使¶
兼中書令王宗朗有罪削奪官爵復其姓名曰全師朗¶