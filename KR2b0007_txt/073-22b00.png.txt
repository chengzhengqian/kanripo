銅鑄銅人二號曰翁仲列坐於司馬門外又鑄黄龍鳳¶
皇各一龍髙四丈鳳髙三丈餘(髙古/號翻)置内殿前起土山¶
於芳林園西北陬(水經注大夏門内東側際城有景陽/山即芳林園之西北陬也裴松之曰)¶
(芳林園即今華林園齊王芳/即位改曰華林園陬將侯翻)使公卿羣僚皆負土樹松¶
竹雜木善草於其上捕山禽雜獸置其中司徒軍議掾¶
董尋上疏諫曰(漢公府無軍議掾此/官魏置也掾俞絹翻)臣聞古之直士盡¶
言於國不避死亡故周昌比髙祖於桀紂劉輔譬趙后¶
於人婢(周昌注已見前劉輔事見三/十一卷漢成帝永始元年)天生忠直雖白刃¶