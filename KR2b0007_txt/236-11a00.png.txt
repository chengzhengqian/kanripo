(傳皆名仲舒字𢎞中愈又作燕喜亭記稱為王𢎞中然/則𢎞中必字也碑文誤耳順宗實録云正買與王仲舒)¶
(劉伯芻裴□常仲孺吕洞相/善數遊止今從德宗實録)叔文之黨疑正一言已隂¶
事令執誼反譖正一等于上云其朋黨遊宴無度九月¶
甲寅正一等皆坐逺貶人莫知其由(為伾叔文等亂/順宗初政張本)伯¶
芻迺之子也(劉迺見二百三/十卷興元元年)　鹽夏節度判官崔文先¶
權知鹽州為政苛刻冬閏十月庚戌部將李庭俊作亂¶
殺而臠食之左神䇿兵馬使李興幹戍鹽州殺庭俊以¶
聞　丁巳門下侍郎同平章事崔損薨　十一月戊寅¶