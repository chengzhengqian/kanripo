玩冦邀君但恐大兎俱斃耳(戰國䇿曰韓子盧者天下/之駿犬也東郭㕙者天下)¶
(之狡兎也盧逐㕙環山者三騰山者五/兎死于前犬廢于後田父見而并獲之)徳鈞聞之不悦¶
閏月趙延壽獻契丹主所賜詔及甲馬弓劒詐云徳鈞¶
遣使致書於契丹主為唐結好説令引兵歸國(使疏吏/翻為于)¶
(偽翻好呼到/翻説式芮翻)其實别為密書厚以金帛賂契丹主云若¶
立已為帝請即以見兵南平洛陽(見兵謂其父子見統/之兵也見賢遍翻)¶
與契丹為兄弟之國仍許石氏常鎮河東契丹自以深¶
入敵境晉安未下徳鈞兵尚彊范延光在其東又恐山¶