(南史此熊曇朗非後來為盗于豫章之熊/曇朗也南史侯景𫝊作白曇朗曇徒含翻)丁夘夜向曉¶
勛曇朗於城西北樓引景衆登城永安侯確力戰不能¶
却乃排闥入啟上云城已陷上安臥不動曰猶可一戰¶
乎確曰不可上嘆曰自我得之自我失之亦復何恨因¶
謂確曰汝速去語汝父勿以二宫為念因使慰勞在外¶
諸軍(復扶又翻語牛/倨翻勞力到翻)俄而景遣王偉入文徳殿奉謁上¶
命褰簾開户引偉入偉拜呈景啟稱為奸佞所蔽領衆¶
入朝(朝直/遥翻)驚動聖躬今詣闕待罪上問景何在可召來¶