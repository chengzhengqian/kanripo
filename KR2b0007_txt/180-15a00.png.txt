懸軍深入士馬疲弊王以鋭卒自將擊之其勢必克今¶
望敵而退示人以怯沮戰士之心益西軍之氣(楊素軍/自長安)¶
(來故謂/之西軍)願王勿還諒不從退守清源(開皇十六年分晋/陽置清源縣在晉)¶
(陽西南宋白曰地理志榆次縣梗陽鄉魏戌邑今梗陽/故城在清源縣南一百二十步此縣自漢至晉皆為榆)¶
(次縣地隋置清源縣/因縣西清源水為名)王頍謂其子曰氣候殊不佳兵必¶
敗汝可隨我楊素進擊諒大破之擒蕭摩訶諒退保晉¶
陽素進兵圍之諒窮蹙請降(降户/江翻)餘黨悉平帝遣楊約¶
齎手詔勞素(勞力/到翻)王頍將奔突厥至山中徑路斷絶知¶