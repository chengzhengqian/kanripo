於市　甲寅郭威攻河中克其外郭李守貞收餘衆退¶
保子城諸將請急攻之威曰夫鳥窮則啄况一軍乎涸¶
水取魚安用急為壬戌李守貞與妻及子崇勲等自焚¶
威入城獲其子崇玉等及所署丞相靖&KR0008;孫愿樞密使¶
劉苪國師總倫等送大梁磔於市(靖姓也&KR0008;其名&KR0008;同/都翻與嵞同説文禹)¶
(㑹諸侯於塗山之塗/作嵞磔音竹格翻)徵趙修已為翰林天文(以趙修己/數諌李守)¶
(貞也盛唐有天文博士天文生皆屬司/天監其待詔於翰林院者曰翰林天文)威閲守貞文書¶
得朝廷權臣乃藩鎮與守貞交通書詞意悖逆欲奏之¶