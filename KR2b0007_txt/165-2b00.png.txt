(為可汗突厥𫝊皆云立鄧叔子為/可汗葢諸部分散各有所立也)乙息記撃破鄧叔子於¶
沃野北木頼山乙息記卒捨其子攝圖而立其弟俟斤號¶
木杆可汗(俟渠之翻杆公旦翻為後佗鉢卒攝圖爭國張/本  考異曰周書作术汗隋書作俟斗木杆今)¶
(從北/史)木杆狀貌竒異性剛勇多智畧善用兵鄰國畏之¶
　上聞武陵王紀東下使方士畫版為紀像(畫與/畵同)親釘¶
支體以厭之(釘丁定翻/厭於叶翻)又執侯景之俘以報紀初紀之¶
舉兵皆太子圎照之謀也圎照時鎮巴東(巴東/信州)執留使¶
者啓紀云矦景未平宜急進討已聞荆鎮為景所破紀¶