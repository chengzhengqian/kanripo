定勢足後即反耳今方事定蜀且宜兩存而鬭之猶卞¶
莊子之刺虎坐收其敝也(戰國䇿曰卞莊子刺虎管豎/子止之曰兩虎方食牛牛甘)¶
(必爭鬭則大者傷小者亡從傷刺之一舉/必有兩獲莊子然之果獲二虎刺七亦翻)王曰善歲餘¶
鸞遂殺俊武威王祕又殺鸞　劉備遣宜都太守扶風¶
孟達從秭歸北攻房陵殺房陵太守蒯祺(張勃呉録曰/劉備分南郡)¶
(立宜都郡領夷道狼山夷陵三縣房陵縣本屬漢中郡/此郡疑劉表所置使蒯祺守之否則祺自立也蒯苦怪)¶
(翻/)又遣養子副軍中郎將劉封自漢中乗沔水下統達¶
軍(劉封本羅侯冦氏之子長沙劉氏之/甥備至荆州以未有繼嗣養之為子)與達㑹攻上庸¶