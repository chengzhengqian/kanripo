(懐化軍於慎州瑞州領逺來一縣慎州領逢龍一縣葢/皆後唐所置薛史瑞慎二州本遼東之地唐末為懐化)¶
(節度余按唐貞觀十年以烏突汗達于部落置威州於/營州之境後更名瑞州僑治良鄉之廣陽城武德初以)¶
(速末烏素固部落置慎州/僑治良鄉之故都鄉城)其部曲及先所俘契丹將特¶
哩衮賜姓名特哩衮姓狄名懐忠(擒特哩衮見/上天成三年)　李仁¶
罕至夔州寧江節度使安崇阮棄鎮與楊漢賔自均房¶
逃歸壬戌仁罕陷夔州(孟知祥遂并有/夔忠萬三州)　帝既解安重¶
誨樞務乃召李從珂泣謂曰如重誨意汝安得復見吾¶
(安重誨欲殺從/珂事見上元年)丙寅以從珂為左衞大將軍　壬申横¶