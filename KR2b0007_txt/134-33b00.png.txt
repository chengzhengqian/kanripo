(葢/也)徇諸市郭乃送建康敬兒誅攸之親黨收其財物數¶
十萬皆以入私初倉曹參軍金城邊榮爲府録事所辱¶
攸之爲榮鞭殺録事(爲于/僞翻)及敬兒將至榮爲留府司馬¶
或説之使詣敬兒降(説輸/芮翻)榮曰受沈公厚恩共如此大¶
事一朝緩急便易本心吾不能也城潰軍士執以見敬¶
兒敬兒曰邊公何不早來榮曰沈公見留守城不忍委¶
去本不祈生(祈求也/告也)何須見問敬兒曰死何難得命斬¶
之榮歡笑而去榮客太山程邕之抱榮曰與邊公周遊¶