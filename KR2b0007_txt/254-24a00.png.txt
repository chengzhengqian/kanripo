山東(長知/兩翻)征戍邉鄙嘗與党項十七戰契丹十餘戰(契/欺)¶
(訖/翻)金創滿身(創初/良翻)又嘗征吐谷渾傷脇腸出線縫復戰¶
(復扶/又翻)令孜乃自酌酒於别樽以賜琪琪知其毒不得已¶
再拜飲之歸殺一婢吮其血以解毒吐黒汁數升(吮如/兖翻)¶
(吐土/故翻)遂帥所部作亂(帥讀/曰率)丁卯焚掠坊市令孜奉天子¶
保東城閉門登樓命諸軍擊之琪引兵還營陳敬瑄命¶
都押牙安金山將兵攻之琪夜突圍出奔廣都(隋改廣/都縣為)¶
(雙流縣唐龍朔二年復分雙流置廣都/縣屬成都府九域志在府西四十五里)從兵皆潰(從才/用翻)¶