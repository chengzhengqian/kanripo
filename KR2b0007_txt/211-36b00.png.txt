(補皆臺省要官由人主親除不由尚書奏擬按唐制員/外郎從六品侍御史起居郎亦從六品補闕七品拾遺)¶
(及監察御史/則八品耳)¶
五年春正月癸卯太廟四室壞上素服避正殿時上將¶
幸東都(舊志東都至西/京八百五十里)以問宋璟蘇頲對曰陛下三年¶
之制未終(去年六月睿/宗崩故云然)遽爾行幸恐未契天心災異為¶
戒願且停車駕又問姚崇對曰太廟屋材皆苻堅時物¶
嵗久朽腐而壞適與行期相㑹何足異也(言不足以/為災異)且¶
王者以四海為家陛下以闗中不稔幸東都百司供擬¶