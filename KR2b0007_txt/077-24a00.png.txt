張布酒酣出怨言曰初廢少主時多勸吾自為之者吾¶
以陛下賢明故迎之帝非我不立今上禮見拒是與凡¶
臣無異當復改圖耳(上時掌翻/復扶又翻)布以告吳主(綝以布為/吳主所信)¶
(倚故詣之酒酣失言遂以賈/禍綝之凶愚其赤族宜矣)吳主銜之恐其有變數加¶
賞賜(數所/角翻)戊戍吳主詔曰大将軍掌中外諸軍事事統¶
煩多其加衛将軍御史大夫恩侍中與大将軍分省諸¶
事(分綝之/權也)或有告綝懷怨侮上欲圖反者吳主執以付¶
綝綝殺之由是益懼因孟宗求出屯武昌吳主許之綝¶