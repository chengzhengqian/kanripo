(帝天祐三年/帝在鄴都)竒愛小吏曹翰之才使之事晉王榮榮鎭¶
澶州以爲牙將榮入爲開封尹(去年三月榮/爲開封尹)未即召翰¶
翰自至榮怪之翰請間(間古/莧翻)言曰大王國之儲嗣今主¶
上寢疾大王當入侍醫藥奈何猶决事於外邪榮感悟¶
即日入止禁中丙戌帝疾篤停諸司細務皆勿奏有大¶
事則晉王榮禀進止宣行之　以鎭寧節度使鄭仁誨¶
爲樞密使同平章事　戊子以義武留後孫行友保義¶
留後韓通朔方留後馮繼業皆爲節度使通太原人也¶