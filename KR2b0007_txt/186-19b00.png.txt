仁果陳於城下世民據涇水臨之仁果驍將渾幹等數¶
人臨陳來降(驍堅堯翻將即亮翻渾戸昆翻姓苑記其/所出者多左傳鄭有大夫渾罕衛有渾良)¶
(夫唐渾瑊祖渾邪王吐谷渾後為渾其音戸本翻/以為出於渾沌氏者謬也註又見後降户江翻)仁果¶
懼引兵入城拒守日向暮大軍繼至遂圍之夜半守城¶
者爭自投下仁果計窮己酉出降得其精兵萬餘人男¶
女五萬口諸將皆賀因問曰大王一戰而勝遽捨步兵¶
又無攻具輕騎直造城下(造七/到翻)衆皆以為不克而卒取¶
之何也(卒子/恤翻)世民曰羅㬋所將皆隴外之人將驍卒悍¶