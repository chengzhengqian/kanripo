(下/同)是時天下聲教所被之州三百二十一(被皮義翻紀/考異曰舊)¶
(云三百六十二按地理志開元二十八年州府三百二/十八至此纔二年不應遽增三卜餘州今從唐厯㑹要)¶
(統/紀)羈縻之州八百置十節度經略使以備邊安西節度¶
撫寜西域統龜兹焉耆于闐疎勒四鎮治龜兹城兵二¶
萬四千(焉耆治所在安西府東八百里于闐在南二千/里疎勒在西二千餘里龜兹音丘慈又音屈住)¶
(闐徒賢翻/又徒見翻)北庭節度防制突騎施堅昆統瀚海天山伊¶
吾三軍屯伊西二州之境治北庭都䕶府兵二萬人(突/騎)¶
(施牙帳在北庭府西北三千餘里堅昆在北七千里瀚/海軍在北庭府城内兵萬二千人天山軍在西州城内)¶