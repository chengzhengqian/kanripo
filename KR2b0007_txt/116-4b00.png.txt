竒之即日署刑獄賊曹(刑獄葢分民曹賊曹賊曹掌盜/賊事宋志諸府參軍有長流賊)¶
(曹刑獄賊曹城局賊曹刑獄無民曹/謝晦為參軍未掌曹職今乃升署)晦美風姿善言笑¶
博贍多通(贍時/艶翻)裕深加賞愛　盧循行收兵至番禺遂¶
圍之孫處拒守二十餘日(番禺音潘愚/處昌吕翻)沈田子言於劉¶
蕃曰番禺城雖險固本賊之巢穴今循圍之或有内變¶
且孫季髙衆力寡弱(孫處字/季髙)不能持久若使賊還據廣¶
州凶勢復振矣(復扶/又翻)夏四月田子引兵救番禺擊循破¶
之所殺萬餘人循走田子與處共追之又破循於蒼梧¶