濟世務也譬猶同舟渉海一事不牢卽俱受其敗此亦¶
範計非但將軍也策笑無以答範出便釋褠著袴褶(褠/居)¶
(侯翻單衣也著陟畧翻/褶席入翻袴褶騎服也)執鞭詣閤下啟事自稱領都督¶
䇿乃授傳(傳株戀翻/符傳也)委以衆事由是軍中肅睦威禁大¶
行(老子曰盗亦有道儻/無其道安能為盗哉)䇿以張紘為正議校尉彭城張¶
昭為長史常令一人居守(守手/又翻)一人從征討及廣陵秦¶
松陳端等亦參與謀謨(與讀/曰預)策待昭以師友之禮文武¶
之事一以委昭昭每得北方士大夫書疏專歸美於昭¶