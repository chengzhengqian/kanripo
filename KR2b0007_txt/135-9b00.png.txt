(稱齊實應天命從之然則祖/思安得盡誠節於宋今刪之)處士何㸃謂人曰(處昌/呂翻)我¶
作齊書已竟贊云淵既世族儉亦國華不頼舅氏遑恤¶
國家㸃尚之孫也(何尚之仕宋貴顯/於太祖世祖之時)淵母宋始安公主¶
繼母吳郡公主又尚巴西公主儉母武康公主又尚陽¶
羨公主故㸃云然　己未或走馬過汝隂王之門衛士¶
恐有為亂者奔入殺王而以疾聞上不罪而賞之辛酉¶
殺宋宗室隂安公燮等無少長皆死前豫州刺史劉澄¶
之遵考之子也(少詩照翻長知兩翻劉遵考見/一百二十八卷孝武孝建二年)與禇淵¶