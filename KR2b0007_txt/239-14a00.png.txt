綬為山南東道節度使呉少陽判官蘇兆楊元卿大將¶
侯惟清皆勸少陽入朝元濟惡之(惡烏/路翻)殺兆囚惟清元¶
卿先奏事在長安具以淮西虛實及取元濟之䇿告李¶
吉甫請討之時元濟猶匿喪元卿勸吉甫凡蔡使入奏¶
者所在止之少陽死近四十日不為輟朝但易環蔡諸¶
鎮將帥(近其靳翻為于偽翻下/同朝直遥翻環音宦)益兵為備元濟殺元卿¶
妻及四男以圬射堋(圬哀乎翻墁也堋/補鄧翻射埻也)淮西宿將董重¶
質呉少誠之壻也元濟以為謀主　戊戌加河東節度¶