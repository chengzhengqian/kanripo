䖍伐秦(帥讀/曰率)𤣥至下邳秦徐州刺史趙遷棄彭城走𤣥¶
進據彭城(此晉自淮泗/北向之師也)　秦王堅聞呂光平西域以光¶
為都督玉門以西諸軍事西域校尉道絶不通　秦幽¶
州刺史王永求救於振威将軍劉庫仁(先是秦盖授劉/庫仁振武将軍)¶
庫仁遣其妻兄公孫希帥騎三千救之大破平規於薊¶
南乗勝長驅進據唐城(中山郡之/唐縣城也)　九月謝𤣥使彭城¶
内史劉牢之攻秦兖州刺史張崇辛夘崇棄鄄城奔燕¶
牢之據鄄城(鄄古/掾翻)河南城堡皆来歸附　太保安上疏¶