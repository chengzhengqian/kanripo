(陜縣故城在大河之北二城之間謂之陜津左傳秦伯/伐晉自茅津濟封殽尸而還茅津即陜津也姚秦并冀)¶
(二州治蒲阪/陜式冉翻)為之聲援寧朔將軍趙𤣥言於洸曰今晉¶
宼益深人情駭動衆寡不敵若出戰不捷則大事去矣¶
宜攝諸戍之兵固守金墉以待西師之救金墉不下晉¶
必不敢越我而西是我不戰而坐收其弊也司馬姚禹¶
隂與檀道濟通主簿閻恢楊䖍皆禹之黨也共嫉𤣥言¶
於洸曰殿下以英武之畧受任方面今嬰城示弱得無¶
為朝廷所責乎洸以為然乃遣趙𤣥將兵千餘南守柏¶