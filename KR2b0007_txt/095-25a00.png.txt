司馬假黄鉞都督征討諸軍事癸丑帝觀兵廣莫門(廣/莫)¶
(門建康城/北門也)分命諸將救歴陽及戍慈湖牛渚蕪湖司空¶
郗鑒使廣陵相陳光將兵入衛京師俄聞趙騎至少又¶
已去(少詩/沼翻)戊午解嚴王導解大司馬袁耽坐輕妄免官¶
　趙征虜將軍石遇攻桓宣於襄陽不克　大旱㑹稽¶
餘姚米斗五百(㑹工/外翻)　秋七月慕容皝立子雋為世子¶
　九月趙王虎遷都于鄴(趙王勒定都襄/國虎遷于鄴)大赦　初趙¶
主勒以天竺僧佛圖澄豫言成敗數有驗敬事之及虎¶