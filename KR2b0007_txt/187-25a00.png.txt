則及家奴梁百年酖皇泰主皇泰主曰更為請太尉以¶
往者之言未應至此(謂世充往有復子明辟之言/既不能踐今不應遽殺之也)百年¶
欲為啟陳(為于/偽翻)世惲不許又請與皇太后辭訣亦不許¶
乃布席焚香禮佛願自今已往不復生帝王家飲藥不¶
能絕以帛縊殺之諡曰恭皇帝(縊於賜翻又於/計翻諡神至翻)世充以¶
其兄楚王世偉為太保齊王世惲為太傅領尚書令¶
六月庚子竇建德陷滄州(滄州隋之/勃海郡)初易州賊帥宋金¶
剛有衆萬餘與魏刀兒連結(易州上谷郡宋白曰易州/六國時燕地秦并天下是)¶