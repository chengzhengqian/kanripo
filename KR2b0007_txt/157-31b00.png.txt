蒲坂(蒲坂縣名注見/周赧王十二年)别駕薛善崇禮之族弟也言於崇禮¶
曰髙歡有逐君之罪善與兄忝衣冠緒餘世荷國恩今¶
大軍已臨而猶為髙氏固守(荷下可翻/為于偽翻)一旦城陷函首¶
送長安署為逆賊死有餘愧及今歸款猶為愈也崇禮¶
猶豫不決善與族人斬闗納魏師崇禮出走追獲之丞¶
相泰進軍蒲坂畧定汾絳(五代志文城郡東魏置南汾/州後周改為汾州絳郡後魏)¶
(置東雍州後/周改為絳州)凡薛氏預開城之謀者皆賜五等爵善曰¶
背逆歸順(背蒲/妹翻)臣子常節豈容闔門大小俱叨封邑與¶