(者明太皇太后令頊/為之也華戸化翻)且曰文皇知子之鑒事等帝堯傳¶
弟之懐又符太伯今可還申曩志崇立賢君遂廢帝為¶
臨海王以安成王入纂又下令黜伯茂為温麻侯(温麻/縣侯)¶
(也沈約曰晉武帝以温麻船屯立/縣屬晉安郡晉安隋改為建安)寘諸别館安成王使¶
盗邀之於道殺之車中　齊上皇疾作驛追徐之才未¶
至辛未疾亟以後事屬和士開(屬之/欲翻)握其手曰勿負我¶
也遂殂於士開之手(殂祚乎翻/年三十二)明日之才至復遣還州¶
(還兖州也/復扶又翻)士開秘䘮三日不𤼵黄門侍郎馮子琮問其¶