事帝於太子宫雖治刑名家為人長者(治直之翻/長知兩翻)帝由¶
是重之用為九卿歐為吏未嘗言按人専以誠長者處¶
官官屬以為長者亦不敢大欺(處昌/吕翻)¶
二年冬十二月有星孛于西南(孛蒲/内翻)令天下男子年二¶
十始傅(師古曰舊制二十三而傅今此/二十更為異制也傅讀曰附)　春三月甲寅¶
立皇子徳為河間王閼為臨江王餘為淮陽王非為汝¶
南王彭祖為廣川王發為長沙王(河間王都樂成臨江/王都江陵淮陽王都)¶
(陳汝南王都平輿廣川王都信/都長沙王都長沙閼一曷翻)　夏四月壬午太皇太¶