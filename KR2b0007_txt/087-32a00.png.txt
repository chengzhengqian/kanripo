憲犇幽州睿以甘卓為湘州刺史周訪為尋陽太守又¶
以揚武將軍陶侃為武昌太守(呉孫權改鄂曰武昌晉/武帝太康元年復立鄂)¶
(縣而武昌如故改吴之江夏曰武昌郡漢尋陽縣屬廬/江郡其地在江北惠帝永興元年分廬江武昌立尋陽)¶
(郡治豫章之柴桑/尋陽遂在江南)　秋七月王浚設壇告類(告類祭也/以事類告)¶
(天及五/帝也)立皇太子(考異曰晉書初無其名劉琨與丞相/牋曰浚設壇場有所建立稱皇太子)¶
(不知/為誰)布告天下稱受中詔承制封拜備置百官列署征¶
鎮以荀藩為太尉琅邪王睿為大將軍浚自領尚書令¶
以裴憲及其壻棗嵩為尚書以田徽為兖州刺史李惲¶