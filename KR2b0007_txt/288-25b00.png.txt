將魏延朗鄭賔壬子周光遜王繼勲聶知遇帥其衆千¶
餘人來降(周光遜王繼勲李守貞/之驍将也帥讀曰率)守貞將士降者相繼¶
威乗其離散庚申督諸軍百道攻之(此司馬文王取/諸葛誕之故智)¶
趙思綰好食人肝嘗面剖而膾之(好呼到翻按禮記内/則聶而細切之者為)¶
(膾盜跖膾人肝而餔之荘子寓言/耳豈知後世真有趙思綰者乎)膾盡人猶未死又好¶
以酒吞人膽謂人曰吞此千枚則膽無敵矣及長安城¶
中食盡取婦女㓜稚為軍糧(椎直/利翻)日計數而給之毎犒¶
軍輒屠數百人如羊豕法思綰計窮不知所出郭從義¶