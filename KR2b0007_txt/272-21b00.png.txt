段凝未離河上(離力/智翻)友貞已為吾擒矣延孝之言是也¶
請陛下以大軍徐進臣願以千騎前驅帝從之令下諸¶
軍皆踴躍願行是夕嗣源帥前軍倍道趣大梁(帥讀曰/率趣七)¶
(喩/翻)乙亥帝發中都舁王彦章自隨(舁音余又/羊如翻)遣中使問¶
彦章曰吾此行克乎對曰段凝有精兵六萬雖主將非¶
材亦未肯遽爾倒戈殆難克也帝知其終不為用遂斬¶
之(今汶上縣有王/彦章墓及祠)丁丑至曹州(九域志曹州西南至/大梁二百四十餘里)梁¶
守將降(將即亮翻/降户江翻)王彦章敗卒有先至大梁告梁主以¶