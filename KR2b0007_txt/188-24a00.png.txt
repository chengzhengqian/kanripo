又斬之更召一醫醫曰可出乃鑿骨置楔其間(楔先/結翻)骨¶
裂寸餘竟出其鏃開道奏妓進膳不輟(妓渠/綺翻)　竇建徳¶
帥衆二十萬復攻幽州建徳兵已攀堞(復扶又翻/堞達協翻)薛萬¶
均萬徹帥敢死士百人從地道出其背掩擊之建徳兵¶
潰走斬首千餘級李藝兵乘勝薄其營建徳陳於營中¶
(陳讀/曰陣)填塹而出奮擊大破之(塹七/艶翻)建徳逐北至其城下¶
攻之不克而還(還從宣翻/又音如字)　李密之敗也(見一百八十/六巻元年九)¶
(月/)楊慶歸洛陽復姓楊氏(楊慶歸密改姓事見一百八/十四巻義寧元年十一月)¶