等果召田頵頵引兵赴之先遣親吏何饒謂鏐曰請大¶
王東如越州空府廨以相待(廨古/隘翻)無為殺士卒鏐報曰¶
軍中叛亂何方無之公為節帥乃助賊為逆戰則亟戰¶
(帥所類翻/亟紀力翻)又何大言頵築壘絶往來之道鏐患之募能¶
奪其地者賞以州衢州制置使陳璋將卒三百出城奮¶
擊遂奪其地鏐即以為衢州刺史(觀此則當時諸州/制置使在刺史下)顧¶
全武至廣陵説楊行密曰使田頵得志必為王患王召¶
頵還錢王請以子傳璙為質且求昏行密許之以女妻¶