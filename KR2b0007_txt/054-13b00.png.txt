(具瑗東武陽侯左悺上/蔡侯唐衡汝陽侯也)仍以悺衡為中常侍又封尚書¶
令尹勲等七人皆為亭侯(賢曰尹勲宜陽都鄉霍諝鄴/都亭張敬山陽曲鄉歐陽參)¶
(修武仁亭李瑋宜陽金門虞放/寃句吕都亭周永下邳髙遷鄉)　以大司農黄瓊為太¶
尉光祿大夫中山祝恬為司徒大鴻臚梁國盛允為司¶
空(臚陵如翻按西羌傳有北海太守盛苞其先姓奭避/元帝諱改姓盛按戰國時秦有盛橋則先自有盛)¶
是時新誅梁冀天下想望異政黄瓊首居公位乃舉奏¶
州郡素行暴汙至死徙者十餘人(行下/孟翻)海内翕然稱之¶
瓊辟汝南范滂滂少厲清節為州里所服(滂普郎翻/少詩照翻)嘗¶