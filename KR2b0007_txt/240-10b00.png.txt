故未降耳若臣自詣行營諸將恐臣奪其功必爭進破¶
賊矣上悦丙戌以度為門下侍郎同平章事兼彰義節¶
度使仍充淮西宣慰招討處置使(觀裴度不附羣議請/身督戰則韓愈平淮)¶
(西碑推功於度有/以也處昌吕翻)又以户部侍郎崔羣為中書侍郎同¶
平章事制下度以韓𢎞已為都統不欲更為詔討請但¶
稱宣慰處置使仍奏刑部侍郎馬摠為宣慰副使右庶¶
子韓愈為彰義行軍司馬判官書記皆朝廷之選上皆¶
從之度將行言於上曰臣若賊滅則朝天有期賊在則¶