也帝黙然而止其後匈奴王徐盧等六人降(降户/江翻)帝欲¶
侯之以勸後丞相亞夫曰彼背主降陛下(背蒲/内翻)陛下侯¶
之則何以責人臣不守節者乎帝曰丞相議不可用乃¶
悉封徐盧等為列侯(徐盧容城侯賜栢侯陸疆遒侯僕/䵣易侯范代范陽侯邯鄲翕侯䵣)¶
(師古/音怛)亞夫因謝病九月戊戌亞夫免以御史大夫桃侯¶
劉舍為丞相(索隱曰桃縣/屬信都郡)¶
四年夏蝗　冬十月戊午日有食之¶
五年夏立皇子舜為常山王(髙帝置常山郡屬趙國吕/后分為王國文帝併為趙)¶