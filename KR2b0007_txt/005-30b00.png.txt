(屬之欲翻/下乃屬同)讓公子曰勝所以自附於婚姻者以公子之¶
高義能急人之困也今邯鄲旦暮降秦而魏救不至縱¶
公子輕勝棄之獨不憐公子姊邪(邯鄲音寒丹降/户江翻邪音耶)公子¶
患之數請魏王勑晉鄙令救趙(數所角翻/令力丁翻)及賔客辯士¶
游説萬端王終不聼公子乃屬賔客(説式芮翻/屬之欲翻)約車騎¶
百餘乘欲赴鬬以死於趙過夷門見矦生矦生曰公子¶
勉之矣老臣不能從(乘䋲證翻/從才用翻)公子去行數里心不快¶
(以矦生既不從行乂/不為之畫計謀也)復還見矦生矦生笑曰臣固知公¶