(志/翻)百濟故有五部分統三十七郡二百城七十六萬戸¶
詔以其地置熊津五都督府(熊津馬韓東明金/連徳安五都督府)以其酋¶
長爲都督刺史(酋慈由翻/長知兩翻)　壬午左武衞大將軍鄭仁¶
泰將兵討思結抜也固僕骨同羅四部(拔也固即拔野/古僕骨即僕固)¶
(將即/亮翻)三戰皆㨗追奔百餘里斬其酋長而還　冬十月¶
上初苦風眩頭重目不能視百司奏事上或使皇后决¶
之后性明敏涉獵文史處事皆稱㫖由是始委以政事¶
權與人主侔矣(史言后移唐祚至是而勢/成處昌吕翻稱尺證翻)　十一月戊¶