罪敕付安石及右庶子同鳯閣鸞臺三品唐休璟鞫之¶
未竟而事變八月甲寅以安石兼檢校揚州刺史(考異/曰唐)¶
(厯云五日戊/午今從實録)庚申以休璟兼幽營都督安東都䕶休璟¶
將行宻言於太子曰二張恃寵不臣必將為亂殿下宜¶
備之　相王府長史兼知夏官尚書事同鳯閣鸞臺三¶
品姚元崇上言臣事相王不宜典兵馬(夏官即兵部也/故云然相息亮)¶
(翻/)臣不敢愛死恐不益於王辛酉改春官尚書餘如故¶
元崇字元之時突厥叱列元崇反太后命元崇以字行¶