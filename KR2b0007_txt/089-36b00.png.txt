農息兵待其服化感義然後用之則功無不濟矣琨不¶
從悉發其衆命澹帥步騎二萬為前驅琨屯廣牧為之¶
聲援(廣牧縣漢屬朔方郡漢末省朔方置廣牧縣於/陘南屬新興郡非廣牧縣故地也帥讀曰率)石¶
勒聞澹至將逆擊之或曰澹士馬精彊其鋒不可當不¶
若且引兵避之深溝高壘以挫其銳必獲萬全勒曰澹¶
兵雖衆逺來疲弊號令不齊何精彊之有今冦敵垂至¶
何可捨去大軍一動豈易中還(易以/豉翻)若澹乗我之退而¶
逼之顧逃潰不暇焉得深溝高壘乎(焉於/䖍翻)此自亡之道¶