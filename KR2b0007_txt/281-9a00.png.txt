騎一萬屯滑州己亥遣護聖都指揮使杜重威將兵屯¶
衛州(五代㑹要曰天福六年改成德兩軍為護/聖左右軍據此則此時已有護聖軍矣)重威朔¶
州人也尚帝妹樂平長公主(長知/兩翻)范延光以馮暉為都¶
部署孫鋭為兵馬都監將歩騎二萬循河西抵黎陽口¶
(黎陽在魏州西南故/循河西上而後至)辛丑楊光逺奏引兵踰胡梁渡(此/即)¶
(史思明所濟胡梁渡也在滑州北岸澶州界薛史天/福六年詔以胡梁渡月城為大通軍浮橋為大通橋)¶
以翰林學士禮部侍郎和凝為端明殿學士凝署其門¶
不通賔客前耀州團練推官襄邑張誼(襄邑縣屬宋州/九域志在大梁)¶