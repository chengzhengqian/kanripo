辛酉符彦卿奏北漢憲州刺史太原韓光愿嵐州刺史¶
郭言皆舉城降(屬郡雖降而都府未克終於無益/大軍既退則其地復為敵有矣)　初¶
符彦卿有女適李守貞之子崇訓相者言其貴當爲天¶
下母守貞喜曰吾婦猶母天下况我乎反意遂决及敗¶
崇訓先刃其弟妹次及符氏符氏匿幃下崇訓倉猝求¶
之不獲遂自剄(剄古/頂翻)亂兵既入符氏安坐堂上叱亂兵¶
曰吾父與郭公爲昆弟汝曹勿無禮太祖遣使歸之於¶
彦卿及帝鎭澶州(廣順元年帝鎭澶州/三年入為開封尹)太祖為帝娶之¶