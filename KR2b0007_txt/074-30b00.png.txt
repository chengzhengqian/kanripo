雖小可以譬大是以聖王安不忘危存不忘亡故天下¶
有變而無傾危之患矣冏冀以此論感悟曹爽爽不能¶
用(以明帝之明且不能用陳思/王之言况曹爽之愚闇哉)¶
五年春正月吳主以上大將軍陸遜為丞相其州牧都¶
䕶領武昌事如故(遜先為荆州牧右/都䕶領武昌事)　征西將軍都督¶
雍凉諸軍事夏侯𤣥(雍於/用翻)大將軍爽之姑子也𤣥辟李¶
勝為長史勝及尚書鄧颺欲令爽立威名於天下勸使¶
伐蜀太傅懿止之不能得三月爽西至長安發卒十餘¶