(乃漢上郡之白土晉金城之白土乃左南西之白土各/是一處五代志邠州新平縣舊曰白土此漢上郡及後)¶
(魏之白土也南凉之/白土當在唐鄯州界)　六月乞伏公府弑河南王乾歸¶
(公府國仁之子也以/不得立故行弑逆)并殺其諸子十餘人走保大夏(夏/戸)¶
(雅翻/下同)平昌公熾磐遣其弟廣武將軍智達揚武將軍木¶
奕干帥騎三千討之以其弟曇達為鎮京將軍鎮譚郊¶
(乞伏都譚郊自謂為京師故置鎮京將軍以/鎮之帥讀曰率騎竒寄翻下同曇徒含翻)驍騎將軍¶
婁機鎮苑川(驍堅/堯翻)熾磐帥文武及民二萬餘戸遷于枹¶
罕秦人多勸秦王興乘亂取熾磐興曰伐人喪非禮也¶