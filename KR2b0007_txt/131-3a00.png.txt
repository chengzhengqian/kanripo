(元嘉十年割濟南太山立太原郡唐齊州長/清縣宋太原郡地也從才用翻守手又翻)闡令孫之¶
弟也安都壻裴祖隆守下邳劉彌之至下邳更以所領¶
應建康襲擊祖隆祖隆兵敗與征北參軍垣崇祖奔彭¶
城崇祖䕶之之從子也(垣䕶之為將著功名/於元嘉孝建之間)彌之族人¶
北海太守懐恭從子善眀皆舉兵以應彌之薛索兒聞¶
之釋睢陵引兵擊彌之彌之戰敗走保北海申令孫進¶
據淮陽(晉安帝義熈中土斷立淮陽郡於下/邳角城唐泗州治宿豫縣古角城也)請降於索¶
兒(降户/江翻)龎孟蚪亦不受命舉兵應尋陽帝召尋陽王長¶