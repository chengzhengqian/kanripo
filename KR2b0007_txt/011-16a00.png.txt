(隨風雨上下炎帝少/女追之亦得仙俱去)¶
　臣光曰夫生之有死譬猶夜旦之必然自古及今固¶
　未有超然而獨存者也以子房之明辨達理足以知¶
　神僊之為虛詭矣然其欲從赤松子游者其智可知¶
　也夫功名之際人臣之所難處(處昌/呂翻)如高帝所稱者¶
　三傑而已淮隂誅夷蕭何繫獄非以履盛滿而不止¶
　耶故子房託於神僊遺棄人間等功名於外物置榮¶
　利而不顧所謂明哲保身者(詩云既明且/哲以保其身)子房有焉¶