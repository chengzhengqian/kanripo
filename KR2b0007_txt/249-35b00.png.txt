綯汗透重裘(重直/龍翻)上臨朝接對羣臣如賔客(朝直/遥翻)雖左¶
右近習未甞見其有惰容每宰相奏事旁無一人立者¶
威嚴不可仰視奏事畢忽怡然曰可以閒語矣因問閭¶
閻細事或談宫中遊宴無所不至一刻許(漏上一/刻許也)復整¶
容曰卿輩善為之朕常恐卿輩負朕後日不復得相見¶
(復扶/又翻)乃起入宫令狐綯謂人曰吾十年秉政(大中四年/令狐綯為)¶
(相至懿宗/即位方罷)最承恩遇然每延英奏事未甞不汗霑衣也¶
　初山南東道節度使徐商以封疆險闊素多盜賊選¶