開門具牛酒迎之行及入城囚望回自行刺史事(異考/  曰)¶
(舊紀實録新紀濠州陷在十一月按濠本徐之屬郡勛/始得徐州則遣行及取之望回猶未及為備豈得至十)¶
(一月今從/彭門紀亂)泗州刺史杜慆聞勛作亂完守備以待之且¶
求救於江淮李圎遣精卒百人先入泗州封府庫慆遣¶
人迎勞(勞力/到翻)誘之入城悉誅之(誘音/酉)明日圎至即引兵¶
圍城城上矢石雨下賊死者數百乃歛兵屯城西勛以¶
泗州當江淮之衝益𤼵兵助圎攻之衆至萬餘終不能¶
克(史於此略言其終/下文始詳言其事)　初朝廷聞龎勛自任山還趣宿¶