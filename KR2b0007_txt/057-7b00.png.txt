(也富春縣屬吳郡賢曰今杭州富陽縣/也避晉簡文帝母鄭太后諱改曰富陽)冬十一月臧旻¶
陳寅大破生于㑹稽斬之(㑹工/外翻)　任城王博薨無子國¶
絶(桓帝延熹四年/博紹封任城國)　十二月鮮卑入北地太守夏育率¶
屠各追擊破之(守式又翻夏户/雅翻屠直于翻)遷育為䕶烏桓校尉鮮¶
卑又寇并州　司空唐珍罷以永樂少府許訓為司空¶
(永樂少府董太后/宫官也樂音洛)¶
四年春三月詔諸儒正五經文字命議郎蔡邕為古文¶
篆𨽻三體書之刻石立于太學門外(雒陽記曰太學在/雒陽城南開陽門)¶