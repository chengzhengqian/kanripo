榖賤傷農宜加價以糴而無錢江淮以穀貴人困宜減¶
價以糶而無米(糶他/弔翻)而又運彼所乏益此所餘斯所謂¶
習見聞而不達時宜者也今江淮斗米直百五十錢運¶
至東渭橋僦直又約二百米糙且陳(僦子就翻糙七到/翻米僅剥穀為糙)¶
尤為京邑所賤據市司月估(今之市令司亦月具物/價低昂之數以聞於上)斗¶
糶三十七錢耗其九而存其一(以江淮之米合運漕之/僦直率一斗為錢三百)¶
(五十而京師米價斗止三十/七錢是耗其九而存其一也)餒彼人而傷此農制事若¶
斯可謂深失矣頃者每年自江湖淮浙運米百一十萬¶