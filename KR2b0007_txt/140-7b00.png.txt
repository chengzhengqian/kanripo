邵陽患之張欣泰曰彼有去志所以築城者外自誇大¶
懼我躡其後耳今若說之以兩願罷兵(說輸/芮翻)彼無不聽¶
矣慧景從之使欣泰詣城下語魏人(語牛/倨翻)魏主乃還濟¶
淮餘五將未濟齊兵據渚邀斷津路(斷下管/翻下同)魏主募能¶
破中渚兵者以為直閤將軍軍主代人奚康生應募(據/北)¶
(史康生本姓達奚魏孝/文改複姓於是姓奚)縳筏積柴因風縱火燒齊船艦¶
(艦户/黯翻)依煙熖進飛刀亂斫中渚兵遂潰魏主假康生直¶
閤將軍魏主使前將軍楊播將步卒三千騎五百為殿¶