謙身自至猗氏謝晉王(九域志猗氏縣在河/中府東北九十五里)從者數十¶
人撤武備詣晉王帳拜之為舅晉王夜置酒張樂友謙¶
大醉晉王留宿帳中友謙安寢鼾息自如(朱友謙以此/示委心晉王)¶
(無所猜間也/鼾下旦翻)明旦復置酒而罷　楊師厚旣得魏博之¶
衆又兼都招討使宿衛勁兵多在麾下諸鎮兵皆得調¶
發(調徒/釣翻)威勢甚重心輕郢王友珪遇事往往専行不顧¶
友珪患之發詔召之云有北邊軍機欲與卿面議師厚¶
將行其腹心皆諫曰往必不測師厚曰吾知其為人雖¶