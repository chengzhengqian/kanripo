藩既死汲桑逃還苑中(茌平牧苑也桑於此起/兵赴公師藩藩死逃還)更聚衆¶
劫掠郡縣自稱大將軍聲言為成都王報仇(為于偽翻/下燕為同)¶
以石勒為前驅所向輒克署勒討虜將軍遂進攻鄴時¶
鄴中府庫空竭而新蔡武哀王騰資用甚饒騰性吝嗇¶
無所振惠臨急乃賜將士米各數升帛各丈尺以是人¶
不為用夏五月桑大破魏郡太守馮嵩長驅入鄴騰輕¶
騎出犇為桑將李豐所殺桑出成都王穎棺(穎之死也/盧志收殯)¶
(之今桑出/而載之)載之車中每事啟而後行遂燒鄴宫火旬日¶