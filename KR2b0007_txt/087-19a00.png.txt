以馥不先白已而直上書大怒召馥及淮南太守裴頠¶
馥不肯行令頠帥兵先進(帥讀/曰率)頠詐稱受越宻㫖襲馥¶
為馥所敗(敗補/邁翻)退保東城(東城縣漢屬九江郡後漢屬/下邳國晉屬淮南郡宋白曰)¶
(濠州定逺縣/漢東城縣地)　詔加張軌鎮西將軍都督隴右諸軍事¶
(二考異曰帝紀云安西按惠帝永興/  年已加軌安西將軍今從本傳)光禄大夫傅祗太¶
常摯虞遺軌書(遺于/季翻)告以京師饑匱軌遣參軍杜勲獻¶
馬五百匹㲜布三萬匹(㲜布織毳為布/也㲜吐敢翻)　成太傅驤攻¶
譙登於涪城羅尚子宇及參佐素惡登不給其糧(涪音/浮惡)¶