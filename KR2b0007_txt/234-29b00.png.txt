(州/也)與之相得纔止三千諸營之兵已甚懷怨據此頗僻¶
(頗滂何/翻偏也)亦非将材若得志驕盈不悖則敗悖則犯上敗¶
則僨軍(将即亮翻悖蒲/内翻僨方問翻)又曰茍邀則不順茍允則不誠¶
君臣之間勢必嫌阻(邀求也非所當求而求之為茍邀/允從也非所當從而從之為茍允)¶
(下以不順求之上以不誠/應之其勢必至於嫌阻)與其圖之於滋蔓(左傳曰毋/使滋蔓蔓)¶
(難圖/也)不若絕之於萌芽又曰為國之道以義訓人将教¶
事君先令順長(長知兩翻/下獨長同)又曰方鎮之臣事多専制欲¶
加之罪誰則無辭若使傾奪之徒便得代居其任利之¶