昫曰契丹兵三十萬既平晉國應有優賜速宜營辦時¶
府庫空竭昫不知所出請括借都城士民錢帛(都城大/梁都城)¶
自將相以下皆不免又分遣使者數十人詣諸州括借¶
皆迫以嚴誅人不聊生其實無所頒給皆蓄之内庫欲¶
輦歸其國於是内外怨憤始患苦契丹皆思逐之矣(為/契)¶
(丹北歸/張本)　初晉主與河東節度使中書令北平王劉知¶
逺相猜忌雖以為北面行營都統徒尊以虛名而諸軍¶
進止實不得預聞(事見二百八十四卷/晉齊王開運元年)知逺因之廣募¶