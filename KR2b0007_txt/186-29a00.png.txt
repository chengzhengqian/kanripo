(州大業初改為普安郡唐復/為始州先天二年改為劒州)掠女子王氏與俱醉卧野¶
外王氏拔其佩刀斬首送梁州(唐改漢川/郡為梁州)其衆遂潰詔¶
賜王氏號為崇義夫人　壬辰王世充帥衆三萬圍穀¶
州(新安縣後周置中州及東垣縣州尋廢開皇十六年/置榖州仁壽四年州廢又廢新安入東垣大業初改)¶
(名新安縣屬河南郡義寧二年破叚達置新安/郡武徳元年改榖州取榖水為名帥讀曰率)刺史任¶
瓌拒却之(任音壬瓌/古回翻)　上使李密分其麾下之半留華¶
州(周宣王封其弟友於鄭自漢以來為鄭縣後魏置東/雍州及華山郡西魏改曰華州開皇初州廢大業初)¶
(郡廢為鄭縣屬京兆郡義寧元年析京兆/之鄭華隂置華隂郡尋改華州華户化翻)將其半出關¶