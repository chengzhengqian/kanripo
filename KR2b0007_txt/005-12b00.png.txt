之地多與之重器而不及今令有功於國(令力丁/翻使也)一旦¶
山陵崩長安君何以自託於趙哉太后曰諾恣君之所¶
使之於是為長安君約車百乘質於齊(為于偽翻乘䋲/證翻質音致)¶
齊師乃出秦師退　齊安平君田單將趙師以伐燕取¶
中陽(徐廣曰陽一作人史記正義曰燕無中陽括地志/中山故城一名中人亭在定州唐縣北四十一里)¶
(是時葢屬燕將即/亮翻燕因肩翻)又伐韓取注人(括地志注城在汝州/梁縣西四十五里)¶
　齊襄王薨子建立建年少國事皆决於君王后(少詩/照翻)¶
五十一年秦武安君伐韓取南陽攻太行道絶之(秦封/白起)¶