手詔則云惶恐言中書作詔則曰敬問有司議元㑹日¶
帝應敬導不(不讀/曰否)博士郭熈杜援議以為禮無拜臣之¶
文謂宜除敬侍中馮懐議以為天子臨辟雍拜三老况¶
先帝師傅謂宜盡敬侍中荀奕議以為三朝之首(元旦/為三)¶
(朝謂嵗之朝月之/朝日之朝朝如字)宜明君臣之體則不應敬若它日小¶
㑹自可盡禮(以君拜臣謂/之盡禮可乎)詔從之奕組之子也　慕容¶
廆遣使與太尉陶侃牋勸以興兵北伐共清中原僚屬¶
宋該等共議以廆立功一隅位卑任重等差無别不足¶