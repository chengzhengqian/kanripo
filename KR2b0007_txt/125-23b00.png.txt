以鐡鎻三重斷河(艦戸黯翻重直/龍翻斷音短)以絶䕶之還路河水¶
迅急䕶之中流而下毎至鐡鎖以長柯斧斷之(斷音/短)魏¶
不能禁唯失一舸餘皆完備而返(舸古/我翻)蕭斌遣沈慶之¶
將五千人救𤣥謨(將即/亮翻)慶之曰𤣥謨士衆疲老冦虜已¶
逼得數萬人乃可進小軍輕徃無益也斌固遣之㑹𤣥¶
謨遁還斌將斬之慶之固諌曰佛狸威震天下(魏主小/字佛狸)¶
(佛音/弼)控弦百萬豈𤣥謨所能當且殺戰將以自弱非良¶
計也(将即/亮翻)斌乃止斌欲固守碻磝慶之曰今青冀虚弱¶