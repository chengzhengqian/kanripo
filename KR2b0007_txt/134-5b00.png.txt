(西渚在京口城西/今西津渡口是也)景素左右勇士數十人自相要結(要/一)¶
(遥/翻)進擊水軍甲午張保敗死而諸將不相應赴復爲臺¶
軍所破(復扶/又翻)臺軍既薄城下顒先帥衆走(帥讀/曰率)祇祖次¶
之其餘諸軍相繼奔退獨左暄與臺軍力戰於萬嵗樓¶
下而所配兵力甚弱不能敵而散乙未㧞京口黃回軍¶
先入自以有誓不殺諸王乃以景素讓殿中將軍張倪¶
奴倪奴擒景素斬之并其三子同黨垣祇祖等數十人¶
皆伏誅蕭道成釋黄回高道慶不問撫之如舊(撫之所/以安反)¶