樂安長公主(長知/兩翻)雖無學術而質性淳篤故特有寵丁¶
卯魏主遣使臨江數上罪惡(使疏吏翻/數所具翻)魏久攻鍾離不¶
克士卒多死三月戊寅魏主如邵陽築城於洲上(邵陽/洲在)¶
(鍾離城北/淮水中)柵斷水路夾築二城(既築城於洲上又於淮/水南北兩岸夾築二城)¶
(樹柵水中以斷援兵之路斷/丁管翻下先斷邀斷欲斷同)蕭坦之遣軍主裴叔業攻¶
二城拔之魏主欲築城置戍於淮南以撫新附之民賜¶
相州刺史髙閭璽書具論其狀(相息亮翻/璽斯氏翻)閭上表以為¶
兵法十則圍之五則攻之(孫子兵法/有是言)曏者國家止為受¶