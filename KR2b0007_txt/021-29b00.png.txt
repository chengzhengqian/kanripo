䕶(師古曰統領保/䕶屯田之事也)以給使外國者(師古曰收其五穀/以供之使䟽吏翻)後¶
歳餘宛貴人以為昧蔡善諛(以其遇漢善/而得王也)使我國遇屠¶
乃相與殺昧蔡立母寡昆弟蟬封為宛王而遣其子入¶
侍於漢漢因使使賂賜以鎮撫之蟬封與漢約歳獻天¶
馬二匹　秋起眀光宮(三輔黄圖明光宮在長樂宮後/南與長樂宮相聫屬北通桂宮)¶
　冬上行幸回中匈奴呴犂湖單于死匈奴立其弟左¶
大都尉且鞮矦為單于(師古曰且子餘/翻鞮丁奚翻)天子欲因伐宛¶
之威遂困胡乃下詔曰髙皇帝遺朕平城之憂(平城事/見十一)¶