武秋耶(時江東謂洛都為西朝樂廣字/彦輔滿奮字武秋朝直遥翻)鑒曰彦輔道韻¶
平淡愍懷之廢柔而能正武秋失節之士安得擬之(事/見)¶
(八十三卷惠帝永康元年滿奮既收東宫官屬之/辭太子者趙王倫之簒奮又奉璽綬故謂之失節)敦曰¶
當是時危機交急鑒曰丈夫當死生以之敦惡其言不¶
復相見(惡烏路翻/復扶又翻)久留不遣敦黨皆勸敦殺之敦不從¶
鑒還臺遂與帝謀討敦　後趙中山公虎帥歩騎四萬¶
擊安東將軍曹嶷(帥讀曰率/嶷魚力翻)青州郡縣多降之遂圍廣¶
固(水經注廣固城在漢齊郡廣縣西北四里四周絶澗/阻水深隍曹嶷所築也九域志廣固城古樂安城今)¶