甘寜將僮客八百人歸劉表(寧走荆州事見六/十一巻興平元年)表儒人¶
不習軍事寧觀表事埶終必無成恐一朝衆散并受其¶
禍(聚而不用/其禍必至)欲東入吳黄祖在夏口(應劭曰沔水自江/夏别至南郡華容)¶
(為夏水過江夏郡而入于江盖指夏水入江之地為夏/口庾仲雍曰夏口一曰沔口或曰魯口水經注曰沔水)¶
(南至江夏沙羨縣北南入于江然則曰夏口以夏水得/名曰沔口以沔水得名曰魯口以魯山得名實一處也)¶
(其地在江北自孫權置夏口督屯江南今鄂州治是也/故何尚之云夏口在荆江之中正對沔口賢注亦謂夏)¶
(口戍在今鄂州于是相承以鄂/州為夏口而江北之夏口晦矣)軍不得過乃留依祖三¶
年祖以凡人畜之(畜許六/翻養也)孫權擊祖祖軍敗走權校尉¶