曰文㑹佞人敗亂淄青一道(敗補/邁翻)滅李司空之族萬人¶
所共讎也不乗此際誅之田相公至務施寛大將何以¶
雪三齊之憤怨乎(自項羽分齊為三以王田市田都田/安遂有三齊之名後人因而言之)¶
乃詐為悟帖遣使即文㑹所至取其首以來使者遇文¶
㑹於豐齊驛斬之(據梁敬翔編遺録豐齊驛當在齊州/東南三十里宋白曰齊州禹城縣有)¶
(漢祝阿故城在豐/齊驛東北二里)比還(比必利翻及也/還音旋又如字)悟及昈存已去¶
無所復命矣文㑹一子一亡去一死於獄家貲悉為人¶
所掠田宅没官詔以淄青行營副使張暹為戎州刺史¶