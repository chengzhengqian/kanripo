(東武陽縣漢屬柬郡魏晉屬陽平郡後魏去東字為武/陽縣唐貞觀初廢武陽入魏州莘縣開元十年復置改)¶
(為朝城縣杜佑曰魏郡/莘縣南有東武陽城)大破之桑退保清淵(清淵縣漢/屬魏郡應)¶
(劭曰清河在縣西北晉屬陽平郡後魏分置臨清縣後/齊廢臨清縣入清淵唐避高祖諱改清淵為臨清屬貝)¶
(州/)分荆州江州八郡為湘州(晉志帝分荆州之衡陽長/沙湘東零陵邵陽桂陽及)¶
(廣州之始安始興臨賀九郡置湘州帝紀曰分荆江八/郡為湘州紀志自相抵牾此從紀沈約亦曰分荆州之)¶
(長沙衡陽湘東邵陵零陵營陽/建昌江州之桂陽八郡立湘州)　九月戊申琅邪王睿¶
至建業睿以安東司馬王導為謀主推心親信每事咨¶
焉睿名論素輕呉人不附居久之士大夫莫有至者導¶