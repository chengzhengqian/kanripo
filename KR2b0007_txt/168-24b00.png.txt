(史中大夫掌王言盖比中書監令之任後又増為上大/夫小史下大夫比中書侍郎之任小史上士比中書舍)¶
(人之任然則為御正者亦代言之職在帝左/右又親宻於中書杜佑通典御正屬天官府)　秋七月¶
周更鑄錢(更工/衡翻)文曰布泉一當五與五銖並行　己酉¶
周追封皇伯父顥為邵國公以晉公䕶之子㑹為嗣顥¶
弟連為杞國公以章武公導之子亮為嗣連弟洛生為¶
莒國公以䕶之子至為嗣追封太祖之子武邑公震為¶
宋公以世宗之子實為嗣(顥與衞可孤戰殁有子什肥/導䕶什肥與其叔連皆為髙)¶
(歡所殺無後故以㑹亮嗣之洛生為爾/朱榮所殺震早卒皆無後故亦立嗣)　齊主之誅楊¶