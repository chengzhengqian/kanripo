(致/)使統餘衆不果入而還㑹中國喪亂(還從宣翻又如/字喪息浪翻)¶
伏允復還収其故地(復扶/又翻)上受禪順自江都還長安(煬/帝)¶
(既弑順逃/還長安)上遣使與伏允連和使擊李軌許以順還之¶
伏允喜起兵擊軌數遣使入貢請順上遣之(為後太宗/立順以統)¶
(吐谷渾之衆張本/遣使疏吏翻下同)　閏月朱粲遣使請降(降戸/江翻)詔以粲¶
為楚王聽自置官屬以便宜從事　宇文化及以珍貨¶
誘海曲諸賊賊帥王薄帥衆從之(誘羊久翻賊帥所/類翻薄帥讀曰率)與¶
共守聊城竇建德謂其羣下曰吾為隋民隋為吾君今¶