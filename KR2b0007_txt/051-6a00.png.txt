(為山都侯陳予為下巂侯趙封為折縣侯李/剛為枝江侯魏猛為夷陵侯苖光為東阿侯)加賜車馬¶
金銀錢帛各有差李閏以先不預謀故不封擢孫程為¶
騎都尉初程等入章臺門苖光獨不入詔書録功臣令¶
王康疏名康詐疏光入章臺門光未受符䇿(漢初封王/侯皆剖符)¶
(至武帝封齊燕廣/陵三王始作策)心不自安詣黄門令自告(黄門令主/省中諸宦)¶
(者故詣/之自告)有司奏康光欺詐主上詔書勿問以將作大匠¶
來歴為衛尉祋諷閭丘𢎞等先卒皆拜其子為郎朱倀¶
施延陳光趙代皆見拔用後至公卿(以來歴等鴻都門/之諌也事見上卷)¶