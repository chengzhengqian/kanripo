可上重違大臣正議(師古曰/重難也)又内迫傅太后依違者連¶
嵗(如淳曰依違不决事之言也/余謂上二語即依違之意)傅太后大怒上不得已¶
先免師丹以感動喜(師丹免見/上卷上年)喜終不順朱博與孔鄉¶
矦傅晏連結共謀成尊號事數燕見(數所角翻/見賢遍翻)奏封事¶
毀短喜及孔光(毀短者譛毀/而言其短也)丁丑上遂䇿免喜以矦就¶
第御史大夫官既罷(成帝綏和元年罷御史大夫/置大司空事見三十二卷)議者¶
多以為古今異制漢自天子之號下至佐史皆不同扵¶
古(漢官至斗食佐史而止言漢承秦號/為皇帝下至百官稱號皆不與古同)而獨改三公職¶