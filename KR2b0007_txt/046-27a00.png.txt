域之功不可成又盛毁超擁愛妻抱愛子安樂外國無¶
内顧心(樂音/洛)超聞之歎曰身非曾參而有三至之讒(事/見)¶
(三巻周赧王七/年參疏簮翻)恐見疑於當時矣遂去其妻(去羗/吕翻)帝知¶
超忠乃切責邑曰縱超擁愛妻抱愛子思歸之士千餘¶
人何能盡與超同心乎令邑詣超受節度詔若邑任在¶
外者便留與從事(任音/壬)超即遣邑將烏孫侍子還京師¶
徐幹謂超曰邑前親毁君欲敗西域(敗補/邁翻)今何不緣詔¶
書留之更遣他吏送侍子乎超曰是何言之陋也以邑¶