安定庚子還臨平涼掘塹圍之(掘其月翻/塹七艷翻)安慰初附赦¶
秦雍之民賜復七年(雍于用翻復方目/翻除其賦役也)夏隴西守將降¶
魏(將即亮翻/降戸江翻)　辛丑魏安頡督諸軍攻滑臺　河西王¶
䝉遜遣尚書郎宗舒等入貢于魏魏主與之宴執崔浩¶
之手以示舒等曰汝所聞崔公此則是也才畧之美於¶
今無此朕動止咨之豫陳成敗若合符契未嘗失也¶
魏以叔孫建都督冀青等四州諸軍事(魏未得青州也/使建督諸軍經)¶
(畧之/耳)　魏尚書庫結帥騎五千迎秦王暮末(魏書官氏/志北方諸)¶