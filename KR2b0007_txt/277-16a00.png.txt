劍門徑據劍州堅守其城或引兵直趣梓州董公必棄¶
閬州奔還我軍失援亦須解遂州之圍如此則内外受¶
敵兩川震動勢可憂危今乃焚毁劍州運糧東歸劍門¶
頓兵不進吾事濟矣(孟知祥喜兵勢之小寛自言其/料敵方畧此如棊工之説棊耳)官¶
軍分道趣文州將襲龍州(自文州界青塘嶺至龍州一/百五十里郡志云自北至南)¶
(者右肩不得易所負謂之左/擔路鄧艾伐蜀所由之路也)為西川定逺指揮使潘福¶
超義勝都頭太原沙延祚所敗(姓苑云沙姓神農夙沙/氏之後此傅㑹之説耳)¶
甲申張武卒於渝州知祥命袁彦超代將其兵朱偓將¶