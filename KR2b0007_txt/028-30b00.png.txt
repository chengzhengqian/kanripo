近者始然後民知所法遷善日進而不自知也詩曰商¶
邑翼翼四方之極(師古曰商頌殷武之詩也商邑京師/也極中也言商邑之禮俗翼翼然可)¶
(則倣是乃四/方之中正也)今長安天子之都親承聖化然其習俗無¶
以異於逺方郡國來者無所法則或見侈靡而放效之¶
(師古曰放依/也音甫往翻)此教化之原本風俗之樞機宜先正者也¶
臣聞天人之際精祲有以相盪(李竒曰祲氣也言天人/精氣相動也師古曰祲)¶
(謂隂陽之氣相浸漸以/成炎祥者也音子鴆翻)善惡有以相推事作乎下者象¶
動乎上隂變則静者動陽蔽則眀者晻(鄧展曰静者動/謂地震也明者)¶