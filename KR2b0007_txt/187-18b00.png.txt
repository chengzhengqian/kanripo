俟四方安集當復子明辟必如前誓(謂去年七月禁/中被髮之誓也)癸¶
卯世充稱皇泰主命禪位于鄭遣其兄世惲幽皇泰主¶
於含涼殿(惲於/粉翻)雖有三表陳讓及敕書敦勸皇泰主皆¶
不知也遣諸將引兵入清宫城又遣術人以桃湯葦火¶
祓除禁省(將即亮翻下/同祓敷勿翻)　隋將帥郡縣及賊帥前後繼¶
有降者(帥所類翻降/戸江翻下同)詔以王薄為齊州總管(齊州治歷/城縣古歷)¶
(下城也漢為歷城縣劉宋僑立冀州於此/魏為濟南郡隋立濟州唐復隋初之舊)伏徳為濟州¶
總管鄭䖍符為青州總管綦公順為淮州總管(濟子禮/翻宋白)¶