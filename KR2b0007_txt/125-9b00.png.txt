射之(射而/亦翻)矢下如雨城中負戸以汲施大鉤於衝車之¶
端以牽樓堞壊其南城(堞達叶翻/壊音怪)陳憲内設女墻外立¶
木柵以拒之魏人填塹肉薄登城(薄迫也塹/七豔翻)憲督厲將¶
士苦戰(將即/亮翻)積屍與城等魏人乗屍上城短兵相接憲¶
鋭氣愈奮戰士無不一當百殺傷萬計城中死者亦過¶
半魏主遣永昌王仁將歩騎萬餘驅所掠六郡生口北¶
屯汝陽(汝陽縣本屬汝南郡/江左分立汝陽郡)時徐州刺史武陵王駿鎮¶
彭城帝遣間使命駿𤼵騎齎三日糧襲之(間古莧翻使/䟽吏翻騎竒)¶