(也尚/矣)故永徽之政百姓阜安有貞觀之遺風(觀古/玩翻)　太¶
宗女衡山公主應適長孫氏有司以為服既公除欲以¶
今秋成昏于志寧上言漢文立制本為天下百姓公主¶
服本斬衰(上時掌翻為于/偽翻衰倉回翻)縱使服隨例除豈可情隨例¶
改請俟三年䘮畢成昏上從之　二月辛卯立皇子孝¶
為許王上金為杞王素節為雍王(帝後宫鄭生孝楊生/上金蕭淑妃生素節)¶
(雍於/用翻)　夏五月壬戍吐蕃賛普弄讃卒(卒子/恤翻)其嫡子早¶
死立其孫為賛普賛普幼弱政事皆决於國相禄東賛¶