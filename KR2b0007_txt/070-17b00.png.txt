孤當重思之(重直/用翻)江邊諸將各欲立功自效多陳便宜¶
有所掩襲王以訪雍雍曰臣聞兵法戒於小利此等所¶
陳欲邀功名而為其身非為國也(為于/偽翻)陛下宜禁制茍¶
不足以曜威損敵所不宜聽也王從之　利成郡兵蔡¶
方等反(利成縣漢屬東海郡/魏武始分置利成縣)殺太守徐質推郡人唐咨¶
為主詔屯騎校尉任福等討平之(任音/壬)咨自海道亡入¶
吳吳人以為將軍　秋七月立皇子鑒為東武陽王¶
漢諸葛亮至南中所在戰捷亮由越嶲入(嶲音/髓)斬雍闓¶