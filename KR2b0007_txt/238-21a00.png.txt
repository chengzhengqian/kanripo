(事各見/本紀)太宗服天竺僧長年藥致疾(事見二百一卷/髙宗緫章二年)此¶
古今之明戒也陛下春秋鼎盛方勵志太平宜拒絶方¶
士之説茍道盛德充人安國理何憂無堯舜之壽乎¶
九月己亥吐突承璀自行營還(自討王承宗還也/還從宣翻又如字)辛亥¶
復為左衛上將軍充左軍中尉裴垍曰承璀首唱用兵¶
(事見上卷/上年四月)疲弊天下卒無成功(卒子/恤翻)陛下縱以舊恩不¶
加顯戮(吐突承璀事帝於/東宫故言舊恩)豈得全不貶黜以謝天下乎¶
給事中叚平仲吕元膺言承璀可斬李絳奏稱陛下不¶