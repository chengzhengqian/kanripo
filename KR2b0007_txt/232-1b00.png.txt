(即亮翻圍長春宮事/始上卷是年四月)則懷光不可得長春宫守備甚嚴攻¶
之曠日持久我當身往諭之遂徑造城下(造七/到翻)呼懷光¶
守將徐庭光庭光帥將士羅拜城上(將即亮翻/帥讀曰率)燧知其¶
心屈徐謂之曰我自朝廷來可西向受命庭光等復西¶
向拜(復扶/又翻)燧曰汝曹自祿山已來徇國立功四十餘年¶
(天寳十四載安祿山反郭子儀李光弼皆以朔方軍討/賊立大功其後回紇吐蕃深入京畿諸鎮叛亂外禦内)¶
(討亦倚朔方軍以成功至是年凡三十/一年今曰四十餘年四字誤也當作三)何忽為滅族之¶
計從吾言非止免禍富貴可圖也衆不對燧披襟曰汝¶