(王裕棣王祤䖍王禊沂王禋遂王禕景王祕輝王祚祁/王祺雅王&KR1027;瓊王祥端王禎豐王祁和王福登王禧嘉)¶
(王祐潁王禔蔡王祜何皇后生裕及祚餘皆失其母之/氏位舊傳云昭宗十子無端王禎以下七人按新舊傳)¶
(昭宗諸子皆無濮王孫光憲續通厯濮王名紃昭宗之/子母曰太后王氏哀帝被殺朱全忠冊紃為天子改元)¶
(天夀明年禪位於梁此乃光憲傳聞謬誤也昭宗/亦無王皇后金鑾記所云濮王葢徳王改封耳)庚辰¶
加全忠守太尉充副元帥進爵梁王以𦙍為司徒兼侍¶
中𦙍恃全忠之勢專權自恣天子動靜皆禀之(稟筆/錦翻)朝¶
臣從上幸鳯翔者凡貶逐三十餘人(黨附宦官者可罪/扈從天子者何罪)¶
(邪朝直/遙翻)刑賞繫其愛憎(愛者賞之/憎者刑之)中外畏之重足一迹¶