　秦(此時山東六國而齊趙韓魏燕/並起從羽伐秦故云五諸侯)分裂天下而封王¶
　侯政由羽出位雖不終近古以來未嘗有也及羽背¶
　闗懐楚(師古曰背闗謂背約不王沛公於闗中懐楚/謂思東歸彭城也余謂背闗懐楚文意一貫)¶
　(言羽棄背闗中之形勝而懐鄉歸/楚也不必分為兩節背蒲妹翻)放逐義帝而自立¶
　怨王侯叛已難矣自矜功伐奮其私智而不師古謂¶
　霸王之業欲以力征經營天下五年卒亡其國(卒子/恤翻)¶
　身死東城尚不覺悟而不自責乃引天亡我非用兵¶
　之罪也豈不謬哉¶