佛以善道化人茍志於善斯奉佛矣彼銅像豈所謂佛¶
邪且吾聞佛在利人雖頭目猶捨以布施(施式/䜴翻)若朕身¶
可以濟民亦非所惜也¶
　臣光曰若周世宗可謂仁矣不愛其身而愛民若周¶
　世宗可謂明矣不以無益廢有益¶
蜀李廷珪遣先鋒都指揮使李進據馬嶺寨又遣竒兵¶
出斜谷屯白澗(九域志鳯州梁/泉縣有白澗鎭)又分兵出鳯州之北唐¶
倉鎭及黄花谷絶周糧道(黄花鎭亦在梁泉縣界/有黄花川大散水入焉)閏月¶