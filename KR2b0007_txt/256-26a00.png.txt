(丙申車駕至興元唐年補録三月十七日車駕至興元/即丙申也寳録正月乙酉車駕次寳雞戊子癸巳三月)¶
(丙申與舊紀同新紀正月戊子如興元癸巳朱玫叛㓂/鳳翔三月丙申次興元諸書月日不同如此若依新舊)¶
(紀實錄則離寳雞六十四日乃至興元似太緩若依紀/事則寳雞危逼之地車駕留彼八十日似太乆要之僖)¶
(宗以棧道燒絶自他道﨑嶇至山南容有六十日/之乆至於留寳雞八十日必無此理今從新舊紀)戊戌¶
以御史大夫孔緯翰林學士承㫖兵部尚書杜讓能並¶
為兵部侍郎同平章事保鑾都將李鋋等敗邠軍於鳳¶
州(鋋音蟬敗/補邁翻)詔加王重榮應接糧料使調本道穀十五¶
萬斛以濟國用(調徒/釣翻)重榮表稱令孜未誅不奉詔以尚¶