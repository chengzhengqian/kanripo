曰時事可知吾二人相得何憂貧賤文靜見李世民而¶
異之深自結納謂寂曰此非常人豁達類漢髙神武同¶
魏祖年雖少命世才也(少詩/照翻)寂初未然之(未知文靜/之言為是)文¶
靜坐與李密連昏繫太原獄(繫郡/獄)世民就省之文靜曰¶
天下大亂非髙光之才不能定也(以漢高祖光武之事/擿發世民省悉景翻)¶
(下/同)世民曰安知其無但人不識耳我來相省非兒女子¶
之情欲與君議大事也計將安出文靜曰今主上南廵¶
江淮李密圍逼東都羣盗殆以數萬當此之際有真主¶