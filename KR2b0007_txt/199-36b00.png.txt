因泣數其罪(數所/具翻)后無以自明上由是有廢立之志又¶
畏大臣不從乃與昭儀幸太尉長孫無忌第酣飲極驩¶
席上拜無忌寵姬子三人皆為朝散大夫(朝直遥翻/散悉亶翻)仍¶
載金寳繒錦十車以賜無忌上因從容言皇后無子以¶
諷無忌(從才/容翻)無忌對以佗語竟不順㫖上及昭儀皆不¶
悦而罷昭儀又令母楊氏詣無忌第屢有祈請無忌終¶
不許禮部尚書許敬宗亦數勸無忌無忌厲色折之(上/於)¶
(無忌官及庶孽又有横賜意可知矣無忌欲格其非心/則辭而不受可也為無忌得罪張本數所角翻折之舌)¶