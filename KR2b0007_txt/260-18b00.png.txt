丁巳拔龍泉寨行瑜走入邠州遣使請降於李克用¶
齊州刺史朱瓊舉州降於朱全忠(為朱瑾誘斬瓊張本/  考異曰薛居正五)¶
(代史梁紀瓊降及死皆在十月按編遺錄十一月丁巳/瓊遺軍將王自新奉檄歸義壬申瓊自來辛巳死今從)¶
(之/)瓊瑾之從父兄也(從才/用翻)　衢州刺史陳儒卒弟岌代¶
之　李克用引兵逼邠州王行瑜登城號哭(號户/刀翻)謂克¶
用曰行瑜無罪迫脅乘輿皆李茂貞及李繼鵬所為請¶
移兵問鳯翔行瑜願束身歸朝(乘繩證翻/朝直遙翻)克用曰王尚¶
父何恭之甚(王行瑜賜號尚父時已/削奪克用稱之以戲之)僕受詔討三賊臣¶