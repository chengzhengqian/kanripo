劉闢以劍南支度副使將韋臯之意于叔文(唐六典凡/天下邊軍)¶
(皆有支度之使以計軍資糧仗/之用將奉也行也先悉薦翻)求都領劍南三川(劍南/東川)¶
(西川及山南/西道為三川)謂叔文曰太尉使闢致微誠于公(太尉謂/韋臯)¶
若與某三川當以死相助若不與亦當有以相酬叔文¶
怒(以闢以言/脅之故怒)亦將斬之執誼固執不可闢尚遊長安未¶
去聞貶士諤遂逃歸執誼初為叔文所引用深附之既¶
得位欲掩其迹且廹于公議故時時為異同輙使人謝¶
叔文曰非敢負約乃欲曲成兄事耳叔文詬怒不之信¶