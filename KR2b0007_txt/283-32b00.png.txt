事中蕭儼上疏極論不報(年考異曰江南錄此敕在去/  十二月今從十國紀年紀)¶
(年云宋齊丘上/疏今從江南録)侍衛都虞候賈崇叩閤求見(見賢/遍翻)曰臣¶
事先帝三十年觀其延接疎逺孜孜不怠下情猶有不¶
通者陛下新即位所任者何人而頓與羣臣謝絶臣老¶
矣不復得奉顔色因涕泗嗚咽(詩涕泗滂沱注云自/目曰涕自鼻曰泗)唐¶
主感悟遽收前敕唐主於宫中作髙樓召侍臣觀之衆¶
皆歎美蕭儼曰恨樓下無井唐主問其故對曰以此不¶
及景陽樓耳(陳後主起景陽樓隋兵至自投於/樓下井中蕭儼引亡國以諫也)唐主怒¶