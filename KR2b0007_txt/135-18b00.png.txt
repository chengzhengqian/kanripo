更立明科一聽首悔(首式/又翻)迷而不返依制必戮若有虗¶
昧州縣同科上從之　上以羣蠻數為叛亂(數所/角翻)分荆¶
益置巴州以鎮之壬申以三巴校尉明慧昭為巴州刺¶
史領巴東太守(宋明帝泰始二年以三峽險隘山蠻冦/賊議立三巴校尉以鎮之尋省順帝昇)¶
(明二年復置/校户教翻)是時齊之境内有州二十三郡三百九十¶
縣千四百八十五(州二十三揚南徐豫南豫南兖北兖/北徐青冀江廣交越荆巴郢司雍湘)¶
(梁秦益寜也郡三百九十有寄治者有新置者有俚郡/獠郡荒郡左郡無屬縣者有或荒無民户者郡縣之建)¶
(置雖多而名存實亡境/土蹙於宋大明之時矣)乙酉崔文仲遣軍主陳靖拔魏¶