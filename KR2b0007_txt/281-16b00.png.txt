八月癸巳以狀聞李金全至安州將士之預于亂者數¶
百人金全説諭悉遣詣闕(説武/芮翻)旣而聞指揮使武彦和¶
等數十人挾賄甚多伏兵于野執而斬之彦和且死呼¶
曰(呼火/故翻)王暉首惡天子猶赦之我輩脅從何罪乎帝雖¶
知金全之情掩而不問　吳歴陽公濛知吳將亡甲子¶
殺守衛軍使王宏宏子勒兵攻濛濛射殺之(濛被囚見/二百七十)¶
(九卷唐潞王清泰/元年射而亦翻)以德勝節度使周本吳之勲舊引二¶
騎詣廬州欲依之(九域志和州西至/廬州五百二十里)本聞濛至將見之¶