　為卿相或親連肺腑於承平之日無一言以規人主¶
　之失救社稷之危迎合茍容以竊富貴及四海横潰¶
　乗輿播越偷生茍免顧戀妻子媚賊稱臣為之陳力¶
　(為于/偽翻)此乃屠酟之所羞犬馬之不如儻各全其首領¶
　復其官爵是謟諛之臣無往而不得計也彼顔杲卿¶
　張廵之徒世治則擯斥外方沈抑卞僚(治宜吏翻/沈持林翻)世¶
　亂則委弃孤城韲粉冦手(韲牋/西翻)何為善者之不幸而¶
　為惡者之幸朝廷待忠義之薄而保姦邪之厚邪至¶