懽呼弃旗幟鎧仗遁去建鋒令前鋒衣其甲張其旗趨¶
潭州(衣於既翻/趨七喻翻)潭人以為邵州兵還不為備建鋒徑入¶
府處訥方宴擒斬之戊辰建鋒入潭州自稱留後　王¶
建攻彭州城中人相食彭州内外都指揮使趙章出降¶
(降户/江翻)王先成請築龍尾道屬於女牆(自城外築墱道陂/陀而上屬于城上)¶
(短垣其道前髙後卑後塌于地若龍之垂尾然故謂/之龍尾道屬之欲翻女牆即城上短垣所謂陴也)丙¶
子西川兵登城楊晟猶帥衆力戰(帥讀/曰率)刀子都虞侯王¶
茂權斬之(文徳元年楊晟得彭州王建攻/彭州踰兩朞而後克亦憊矣)獲彭州馬步¶