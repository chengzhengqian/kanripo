抗也及劉禪請降諸營堡索然俱散(索昔/各翻)今江淮之險¶
不如劒閣孫皓之暴過於劉禪吳人之困甚於巴蜀而¶
大晉兵力盛於徃時不於此際平壹四海而更阻兵相¶
守使天下困於征戍經歴盛衰不可長久也(謂兵将以/盛壯之年)¶
(出戍經歴營陳/至於衰老也)今若引梁益之兵水陸俱下(王濬唐彬/統梁益兵)¶
荆楚之衆進臨江陵(荆楚祜/所統也)平南豫州直指夏口(胡奮/為平)¶
(南将軍王戎為豫/州刺史夏戸雅翻)徐揚青兖並㑹秣陵(徐揚王渾所統/青兖琅邪王伷)¶
(所/統)以一隅之吳當天下之衆埶分形散所備皆急巴漢¶