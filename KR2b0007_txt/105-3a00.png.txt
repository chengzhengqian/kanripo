也堅不聴八月戊午堅遣陽平公融督張蚝慕容垂等¶
歩騎二十五萬為前鋒以兖州刺史姚萇為龍驤將軍¶
督益梁州諸軍事堅謂萇曰昔朕以龍驤建業(堅以龍/驤將軍)¶
(殺苻生得秦/國驤思將翻)未嘗輕以授人卿其勉之左將軍竇衝曰¶
王者無戯言此不祥之徵也堅黙然慕容楷慕容紹言¶
於慕容垂曰主上驕矜已甚叔父建中興之業在此行¶
也垂曰然非汝誰與成之(至此垂知堅必敗/方與兄子明言之)甲子堅發¶
長安戎卒六十餘萬騎二十七萬旗鼓相望前後千里¶