元起捨郫徑圍州城城局參軍江希之謀以城降不克¶
而死(宋有十八曹參軍城/局其一也降戶江翻)　魏陳畱公主寡居僕射髙¶
肇秦州刺史張彛皆欲尚之公主許彛而不許肇肇怒¶
譖彛於魏主坐沈廢累年(沈持/林翻)　是嵗江東大旱米斗¶
五千民多餓死¶
二年春正月乙夘以尚書僕射沈約為左僕射吏部尚¶
書范雲為右僕射尚書令王亮為左光禄大夫丙辰亮¶
坐正旦詐疾不登殿削爵廢為庶人　乙亥魏主耕籍¶