(帝座太乙之座謂最赤明者紫宫門内六星曰天牀主/寢舍解息燕休又大角一星在攝提間大角者天王帝)¶
(座也天官書云大角北三/星為帝座主宴飲酬酢也)參墟得嵗必有真人起於其¶
分(左傳參為晉星故以晉陽為參墟得嵗/謂嵗星居參也參所今翻分扶問翻)非公而誰乎¶
主上猜忍尤忌諸李金才既死公不思變通必為之次¶
矣淵心然之及留守晉陽鷹揚府司馬太原許世緒(煬/帝)¶
(制鷹揚府有司/馬及兵倉兩司)説淵曰公姓在圖籙名應歌謠握五郡¶
之兵(五郡謂太原鴈門馬邑/樓煩西河説式苪翻)當四戰之地舉事則帝業¶
可成端居則亡不旋踵唯公圖之行軍司鎧文水武士¶