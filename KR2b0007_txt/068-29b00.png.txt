未至而圍解徐晃振旅還摩陂操迎晃七里置酒大㑹¶
王舉酒謂晃曰全樊襄陽將軍之功也亦厚賜桓階以¶
為尚書操嫌荆州殘民及其屯田在漢川者(此漢川謂/襄樊上下)¶
(漢水左右/之地也)皆欲徙之司馬懿曰荆楚輕脆易動(易以/䜴翻)關¶
羽新破諸為惡者藏竄觀望徙其善者既傷其意將令¶
去者不敢復還操曰是也是後諸亡者悉還出　魏王¶
操表孫權為票騎將軍假節領荆州牧封南昌侯(南昌/縣屬)¶
(豫章郡票/匹妙翻)權遣校尉梁寓入貢又遣朱光等歸(朱光為/權所獲)¶