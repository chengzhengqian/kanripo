中(斷丁/管翻)立王弟子藏為王自為莫離支其官如中國吏¶
部兼兵部尚書也於是號令逺近專制國事蓋蘇文狀¶
貌雄偉意氣豪逸身佩五刀左右莫敢仰視毎上下馬¶
常令貴人武將伏地而履之(將即/亮翻)出行必整隊伍前導¶
者長呼則人皆奔迸不避阬谷路絶行者國人甚苦之¶
(呼火故翻迸比孟/翻為征髙麗張本)　壬戍上校獵于岐陽(貞觀七年分/岐州岐山雍)¶
(州上宜置岐/陽縣属岐州)因幸慶善宫召武功故老宴賜極歡而罷¶
庚午還京師　壬申上曰朕為兆民之主皆欲使之富¶