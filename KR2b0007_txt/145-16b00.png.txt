(十七卷齊武帝永/明九年濟子禮翻)為梁律仍命與尚書令王亮侍中王¶
瑩尚書僕射沈約吏部尚書范雲等九人同議定　上¶
素善鍾律欲釐正雅樂乃自制四器名之為通(五代史/志通受)¶
(聲廣九寸宣聲長九尺臨岳髙一寸二分每通皆施三/絃一曰𤣥英通二曰青陽通三曰朱明通四曰白蔵通)¶
每通施三絃黃鍾絃用二百七十絲長九尺應鍾絃用¶
一百四十二絲長四尺七寸四分差彊中間十律以是¶
為差(黃鍾律長九寸引而伸之為九尺應鍾律長四寸/二十七分寸之二十引而伸之為四尺七寸四分)¶
(差彊中間十律以是為差者即上生下生三/分益一三分去一之數也長直亮翻下同)因以通聲¶