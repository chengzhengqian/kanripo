安有漢將軍而降者遂死之從事祭酒程畿泝江而退¶
(從事祭酒諸/從事之長也)衆曰後追將至宜解舫輕行(舫甫妄翻方/舟曰舫又並)¶
(兩舟/曰舫)畿曰吾在軍未習為敵之走也亦死之(言擐甲執/兵以臨敵)¶
(固欲就死未/嘗習走也)初呉安東中郎將孫桓别擊漢前鋒於夷¶
道(夷道縣漢屬南/郡呉屬宜都郡)為漢所圍求救於陸遜遜曰未可諸¶
將曰孫安東公族見圍已困柰何不救遜曰安東得士¶
衆心城牢糧足無可憂也待吾計展欲不救安東安東¶
自解及方畧大施漢果犇潰桓後見遜曰前實怨不見¶