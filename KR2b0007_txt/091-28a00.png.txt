胡實備王敦也隗雖在外而朝廷機事進退士大夫帝¶
皆與之宻謀敦遺隗書曰(遺于/季翻)頃承聖上顧眄足下今¶
大賊未滅中原鼎沸欲與足下及周生之徒(周生謂周/顗敦素憚)¶
(顗見輒扇而不/休故舉以為言)戮力王室共靜海内若其泰也則帝祚¶
於是乎隆若其否也(否皮/鄙翻)則天下永無望矣隗答曰魚¶
相忘於江湖人相忘於道術(引莊子大/宗師之言)竭股肱之力効¶
之以忠貞(晉大夫荀/息之言)吾之志也敦得書甚怒壬午以驃¶
騎將軍王導為侍中司空假節録尚書領中書監(驃匹/妙翻)¶