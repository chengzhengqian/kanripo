伊曰周曰管曰葛(以伊尹周公管仲諸/葛孔明互相比况)僴然自得(僴下/赧翻)¶
(僴然勁/忿貎)謂天下無人榮辱進退生于造次(朱氏曰造次/急遽茍且之)¶
(時造七/到翻)惟其所欲不拘程式士大夫畏之道路以目(國/語)¶
(周厲王監謗國人莫敢言道路以目/韋昭注曰不敢發言以目相眄而已)素與往還者相次¶
拔擢至一日除數人(除者除/官也)其黨或言曰某可為某官¶
不過一二日輙己得之于是叔文及其黨十餘家之門¶
晝夜車馬如市客候見叔文伾者至宿其坊中餅肆酒¶
壚下(長安城中分為左右街畫為百有餘坊餅肆賣餅/之家酒壚賣酒之處顔師古曰賣酒之處累土為)¶