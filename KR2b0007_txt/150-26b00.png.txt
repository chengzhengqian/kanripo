以輕騎挑戰(騎奇寄翻/挑徒了翻)大兵未交輟委走延伯恃其勇¶
且新有功遂唱議為先驅擊之别造大盾内為鎖柱使¶
壯士負以趨謂之排城置輜重於中戰士在外自安定¶
北縁原北上(盾食尹翻重直/用翻上時掌翻)将戰有賊數百騎詐持文¶
書云是降簿(言是降人之名籍/也降户江翻下同)且乞緩師寶寅延伯未¶
及閲視宿勤明達引兵自東北至降賊自西競下覆背¶
擊之(覆或/作腹)延伯上馬奮擊逐北徑抵其營賊皆輕騎延¶
伯軍雜步卒戰久疲乏賊乗間得入排城延伯遂大敗¶