然將士已殺國忠而貴妃在陛下左右豈敢自安願陛¶
下審思之將士安則陛下安矣(將即亮/翻下同)上乃命力士引¶
貴妃於佛堂縊殺之輿尸寘驛庭召𤣥禮等入視之𤣥¶
禮等乃免胄釋甲頓首請罪上慰勞之(勞力/到翻)令曉諭軍¶
士𤣥禮等皆呼萬嵗再拜而出於是始整部伍為行計¶
諤見素之子也國忠妻裴柔(裴柔故/蜀倡也)與其㓜子晞及虢¶
國夫人夫人子裴徽皆走至陳倉縣令薛景仙帥吏士¶
追捕誅之(帥讀曰/率下同)丁酉上將𤼵馬嵬朝臣惟韋見素一¶