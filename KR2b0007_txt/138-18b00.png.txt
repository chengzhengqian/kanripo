備文物鳴和鸞而臨之帝曰朕將巡省州郡(省悉/景翻)至鄴¶
小停春首即還未宜歸北(不肯歸北葢慮北人/歸代復戀土重遷也)乃遣任¶
城王澄還平城諭留司百官以遷都之事曰今日真所¶
謂革也(謂前筮之遇革今之遷都真以革/北方之俗易說卦曰革去故也)王其勉之帝¶
以羣臣意多異同謂衛尉卿鎮南將軍于烈曰卿意如¶
何烈曰陛下聖略淵逺非愚淺所測若隱心而言(隱度/也度)¶
(徒洛/翻)樂遷之與戀舊適中半耳(樂音洛中/竹仲翻)帝曰卿既不¶
唱異(言不唱為/異論也)即是肯同深感不言之益使還鎮平城¶