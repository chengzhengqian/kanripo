兵六萬(監古衘翻將即亮翻人考異曰舊傳云/兵二萬僉載云八萬  皆没今從唐紀)出檀州¶
擊契丹賔客以為士卒盛夏負戈甲齎資糧深入冦境¶
難以成功訥曰盛夏草肥羔犢孳息(小羊曰羔小牛曰/犢孳津之翻生也)¶
因糧於敵正得天時一舉滅虜不可失也行至灤水山¶
峽中(薊州雄武軍東北行百二十里至鹽/城守捉又東北渡灤河灤落官翻)契丹伏兵遮¶
其前後從山上擊之唐兵大敗死者什八九訥與數十¶
騎突圍得免虜中嗤之謂之薛婆(俗謂婦人之老曰婆/言薛訥老怯如老婦)¶
(人/也)崔宣道將後軍聞訥敗亦走訥歸罪於宣道及胡將¶