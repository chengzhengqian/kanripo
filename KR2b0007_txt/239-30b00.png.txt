首千餘級(敗補/邁翻)　庚辰翰林學士中書舍人錢徽駕部¶
郎中知制誥蕭俛各解職守本官時羣臣請罷兵者衆¶
上患之故黜徽俛以警其餘徽呉人也　癸未制削王¶
承宗官爵命河東幽州義武横海魏博昭義六道進討¶
韋貫之屢請先取呉元濟後討承宗曰陛下不見建中¶
之事乎始於討魏及齊而蔡燕趙皆應卒致朱泚之亂¶
(事見二百二十六卷止二/百二十八卷卒子恤翻)由德宗不能忍數年之憤邑¶
欲太平之功速成故也上不聽(佳兵者不祥之器張𢎞/靖韋貫之之言蓋未可)¶