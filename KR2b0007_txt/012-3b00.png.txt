(九勿/翻)今陛下雖都闗中實少民東有六國之彊族一日¶
有變陛下亦未得髙枕而臥也(枕之/鴆翻)臣願陛下徙六國¶
後及豪桀名家居闗中無事可以備胡諸侯有變亦足¶
率以東伐此彊本弱末之術也上曰善十一月徙齊楚¶
大族昭氏屈氏景氏懐氏田氏五族及豪桀於闗中與¶
利田宅(謂便利/田宅也)凡十餘萬口　十二月上行如洛陽¶
貫髙怨家知其謀上變告之(謀謂謀弑上事始上卷七/年怨於元翻又如字變非)¶
(常也謂上告/非常之事)於是上逮捕趙王及諸反者(師古曰逮捕/謂事相連及)¶