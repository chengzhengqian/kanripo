斌為義康諮議參軍領豫章太守事無大小皆以委之¶
斌摹之之子也(蕭摹之見上/卷十二年)使龍驤將軍蕭承之將兵¶
防守(驤思將翻之/將即亮翻)義康左右愛念者並聽随從(從才/用翻)資¶
奉優厚信賜相係朝廷大事皆報示之久之上就㑹稽¶
公主宴集甚懽主起再拜叩頭悲不自勝(勝音/升)上不曉¶
其意自起扶之主曰車子嵗暮必不為陛下所容今特¶
請其命(義康小/字車子)因慟哭上亦流涕指蔣山曰必無此慮¶
若違今誓便是負初寧陵(髙祖葬初寧/陵在蔣山)即封所飲酒賜¶