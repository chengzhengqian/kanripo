文身之俗(古者荆蠻之俗斷髪文身以避蛟龍之害負/殊以此斥言之耳是時衣冠文物皆在江南)¶
(且正朔所在也負殊吠堯/刺由知各為其主而已)道汚先叛化隆後服(鄭𤣥曰/汚猶殺)¶
(也易曰髙宗伐鬼方三年克之世之說者以為荆楚/輕悍道汚先叛化隆後服故負殊亦以此斥言江南)主¶
上以為江南必須兵服河右可以義懐故遣行人先申¶
大好(好呼/到翻)若君不達天命則江南得延數年之命而河¶
右恐非君之土也瓘曰我跨據三州(三州謂凉河沙張/茂及張駿所分置)¶
(者/也)帶甲十萬西苞葱嶺東距大河伐人有餘况於自守¶
何畏於秦負殊曰貴州山河之固孰若殽函民物之饒¶