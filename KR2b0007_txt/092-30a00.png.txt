髙絶於世然太子孝友仁慈亦足為承平賢主况東宫¶
者民人所繫豈可輕動陛下誠欲如是臣等有死而已¶
不敢奉詔曜黙然𦙍進曰父之於子當愛之如一今黜¶
熈而立臣臣何敢自安陛下茍以臣為頗堪驅䇿豈不¶
能輔熈以承聖業乎必若以臣代熈臣請效死於此不¶
敢聞命因歔欷流涕(歔音虚欷許/既翻又音希)曜亦以熈羊后所生¶
不忍廢也乃追諡前妃卜氏為元悼皇后泰即𦙍之舅¶
也曜嘉其公忠以為上光禄大夫儀同三司領太子太¶