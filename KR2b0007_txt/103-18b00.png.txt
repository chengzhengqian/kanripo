(涕及孝武帝崩/晉自此傾矣)己未立昌明為皇太子生十年矣以道¶
子為琅邪王領會稽國以奉帝母鄭太妃之祀(帝封琅/邪王所)¶
(生母鄭夫人薨固請服重徙封㑹稽王/追號鄭夫人為會稽太妃會工外翻)遺詔大司馬温¶
依周公居攝故事又曰少子可輔者輔之如不可君自¶
取之(用漢昭烈屬諸葛/亮之言少詩照翻)侍中王坦之自持詔入于帝前¶
毁之帝曰天下儻來之運卿何所嫌坦之曰天下宣元¶
之天下(宣帝肇基帝業元/帝中興故云然)陛下何得専之帝乃使坦之¶
改詔曰家國事一稟大司馬如諸葛武侯王丞相故事¶