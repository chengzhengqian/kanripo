恐不厭天下之望(厭益涉翻/伏也合也)乃止　上餌方士金丹性¶
加躁急喜怒不常冬十月上問李徳裕以外事對曰陛¶
下威斷不測(斷丁/亂翻)外人頗驚懼曏者寇逆暴横(横户/孟翻)固¶
宜以威制之今天下既平願陛下以寛理之但使得罪¶
者無怨為善者不驚則為寛矣　以衡山道士劉𤣥靜¶
為銀青光祿大夫崇𤣥館學士賜號廣成先生為之治¶
崇𤣥館置吏鑄印(唐有崇𤣥署令掌僧道屬宗正寺又/有崇𤣥學博士掌教𤣥學生𤣥宗天)¶
(寳二年改崇𤣥學曰崇𤣥館改博/士曰學士為之于偽翻治直之翻)𤣥靜固辭乞還山許¶