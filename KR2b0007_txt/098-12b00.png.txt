大將軍(為石閔得兵柄/以夷胡羯張本)甲午鄴中暴風㧞樹震電雨雹¶
大如盂升(如盂及升也/雨于具翻)太武暉華殿災及諸門觀閤蕩¶
然無餘乘輿服御燒者大半(觀古玩翻/乘繩證翻)金石皆盡火月¶
餘乃滅時沛王冲鎮薊(冲蓋代遵鎮/薊薊音計)聞遵殺世自立謂¶
其僚佐曰世受先帝之命遵輙廢而殺之罪莫大焉其¶
敕内外戒嚴孤將親討之於是留寕北將軍沭堅戍幽¶
州(沭食律/翻姓也)帥衆五萬自薊南下傳檄燕趙所在雲集比¶
至常山(帥讀曰率/比必寐翻)衆十餘萬軍于苑鄉遇遵赦書冲曰¶