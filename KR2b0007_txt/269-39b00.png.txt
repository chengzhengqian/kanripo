(及平州石城縣界漢書/音義渝音喻今讀如榆)下有渝水通海自關東北循海¶
有道道狹處纔數尺旁皆亂山高峻不可越比至進牛¶
口(比當/作北)舊置八防禦軍募土兵守之(歐史曰渝關東臨/海北有兎耳覆舟)¶
(山山皆斗絶並海東北有路狹僅通車其旁地可耕植/唐時置東硤石西硤石淥疇米磚長楊黄花紫蒙白狼)¶
(城以阨之宋白曰渝關關城下有渝水入大海其關東/臨海北有兎耳山覆舟山山皆斗峻山下尋海岸東北)¶
(行狹處纔通一軌三面皆海北連陸闗西亂山至/進牛柵凡六口柵戍相接此所以天限戎狄者也)田租¶
皆供軍食不入於薊(薊音/計)幽州嵗致繒纊以供戰士衣¶
每嵗早穫清野堅壁以待契丹契丹至輒閉壁不戰俟¶