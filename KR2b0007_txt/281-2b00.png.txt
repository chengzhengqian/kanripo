(延光以魏反復以貨為楊光逺所殺張本夏津古鄃縣/唐天寳元年更名夏津屬貝州宋以夏津屬北京在京)¶
(東北二百五十/里夏戶雅翻)丁卯延光奏稱夏津捕盜兵誤殺瓊帝¶
不問戊寅以李崧為中書侍郎同平章事充樞密使桑¶
維翰兼樞密使時晉新得天下藩鎮多未服從或雖服¶
從反仄不安兵火之餘府庫殫竭民間困窮而契丹徴¶
求無厭(厭於/鹽翻)維翰勸帝推誠弃怨以撫藩鎮卑辭厚禮¶
以奉契丹訓卒繕兵以修武備務農桑以實倉廪通商¶
賈以豐貨財數年之間中國稍安(史言桑維翰有益于/石晉草創之初者如)¶