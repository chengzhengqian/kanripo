東都療之俟稍瘳别有任使仍遣稹入朝必厚加官爵¶
(供奉官亦/宦者也)上以澤潞事謀於宰相宰相多以為回鶻餘¶
燼未滅邊境猶須警備復討澤潞(復扶/又翻)國力不支請以¶
劉稹權知軍事諫官及羣臣上言者亦然李徳裕獨曰¶
澤潞事體與河朔三鎮不同河朔習亂已乆人心難化¶
是故累朝以來置之度外澤潞近處心腹(處昌/吕翻)一軍素¶
稱忠義甞破走朱滔擒盧從史(走朱滔見二百三十一/卷徳宗貞元元年擒盧)¶
(從史見二百三十八/卷憲宗元和三年)頃時多用儒臣為帥(帥所/類翻)如李抱¶