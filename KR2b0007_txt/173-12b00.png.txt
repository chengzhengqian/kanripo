(萬騎晉之盛也大駕鹵簿見於志為尤詳開皇中大駕/十二乗法駕半之其後大駕用三十六法駕用十二周)¶
(氏雖設六官置司輅之職以掌公車之政以隋制/參之大駕鹵簿必不能如漢晉之盛幟昌志翻)布六¶
軍奏凱樂(周官王師大獻則令奏凱樂注云/大獻獻㨗於祖凱樂獻功之樂)獻俘於太¶
廟觀者皆稱萬嵗戊申封髙緯為温公齊之諸王三十¶
餘人皆受封爵周主與齊君臣飲酒令温公起舞髙延¶
宗悲不自持屢欲仰藥其𫝊婢禁止之周主以李德林¶
為内史上士(後周之制内史屬春官中大夫/五命下犬夫四命上士三命)自是詔誥¶
格式及用山東人物並以委之帝從容謂羣臣曰我常¶