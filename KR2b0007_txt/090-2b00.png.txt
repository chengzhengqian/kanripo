五百請救於崧遂决遣騫等進軍度嶺(自涼州濟河度/沃于嶺至狄道)¶
㑹聞朝廷傾覆為忠不遂憤痛之深死有餘責今更遣¶
璞等唯公命是從璞等卒不能進而還至南安(南安郡/治䝠道)¶
(縣卒子恤翻還/從宣翻又如宇)諸𦍑斷路(斷丁/管翻)相持百餘日糧竭矢盡¶
璞殺車中牛以饗士泣謂之曰汝曹念父母乎曰念念¶
妻子乎曰念欲生還乎曰欲從我令乎曰諾乃鼓譟進¶
戰㑹張閬帥金城兵繼至夾擊大破之斬首數千級(帥/讀)¶
(曰率/下同)先是長安謡曰秦川中血没腕唯有涼州倚柱觀¶