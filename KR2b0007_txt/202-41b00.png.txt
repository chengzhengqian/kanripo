起予(孔子謂子夏曰起予/者商也為于偽翻)遊巖竟不能荅　庚申上以¶
服餌令太子監國(監古/衘翻)　裴行儉軍于代州之陘口(即/鴈)¶
(門之陘嶺闗/口陘音刑)多縱反間由是阿史那伏念與阿史德温¶
傅浸相猜貳伏念留妻子輜重於金牙山(突厥之初建/牙於金山其)¶
(後分為東西突厥凡建牙之地率謂之金牙山蘇定方/直抵金牙山擒賀魯此西突厥可汗所居之金牙山也)¶
(裴行儉遣程務挺等掩金牙山取伏念妻子此東突厥/可汗所居之金牙山也可汗所居謂之金帳故亦以金)¶
(牙言之間古莧翻下/同重直龍翻下同)以輕騎襲曹懐舜行儉遣禆將何¶
迦密自通漠道程務挺自石地道掩取之(騎奇寄翻將/即亮翻下同)¶