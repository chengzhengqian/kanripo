天旱尚書僕射㑹稽鍾離意(㑹古/外翻)詣闕免冠上䟽曰昔¶
成湯遭旱以六事自責曰政不節邪使民疾邪宫室營¶
邪(營范書/作榮)女謁盛邪苞苴行邪讒夫昌邪(帝王記曰成/湯大旱七年)¶
(齋戒剪髪斷爪以己為犧牲/禱於桑林之社以六事自責)竊見北宫大作民失農時¶
自古非苦宫室小狹但患民不安寧宜且罷止以應天¶
心帝䇿詔報曰湯引六事咎在一人其冠履勿謝(策詔/者書)¶
(詔於/䇿也)又勑大匠止作諸宫減省不急詔因謝公卿百僚¶
遂應時澍雨(説文曰雨所以澍注/萬物故曰澍音注)意薦全椒長劉平(全/椒)¶