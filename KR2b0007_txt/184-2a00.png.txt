之言(使疏吏翻將/即亮翻下同)淵不可裴寂劉文静皆曰今義兵雖¶
集而戎馬殊乏胡兵非所須(須者意/所欲也)而馬不可失若復¶
稽回(復扶/又翻)恐其有悔淵曰諸君宜更思其次寂等乃請¶
尊天子為太上皇立代王為帝以安隋室移檄郡縣改¶
易旗幟雜用絳白以示突厥(隋色尚赤今用絳而雜之/以白示若不純於隋幟昌)¶
(志翻厥/九勿翻)淵曰此可謂掩耳盗鍾(此鄙語也言盜鍾者惡/鍾聲之聞而掩耳盜之)¶
(此可以自欺而/不可以欺人也)然逼於時事不得不爾乃許之遣使以¶
此議告突厥(使疏吏翻/厥九勿翻)西河郡不從淵命甲申淵使建¶