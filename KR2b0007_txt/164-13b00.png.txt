為泣而升輦景殺哀太子大器尋陽王大心西陽王大¶
鈞建平王大球義安王大昕及王矦在建康者二十餘¶
人太子神明端嶷(嶷魚/力翻)於景黨未嘗屈意所親竊問之¶
太子曰賊若於事義未須見殺(事義猶言/事宜也)吾雖陵慢呵¶
叱終不敢言若見殺時至雖一日百拜亦無所益又曰¶
殿下今居困阨而神貌怡然不貶平日何也(貶損/也)太子¶
曰吾自度死日必在賊前(度徒/洛翻)若諸叔能滅賊賊必先¶
見殺然後就死若其不然賊亦殺我以取富貴安能以¶