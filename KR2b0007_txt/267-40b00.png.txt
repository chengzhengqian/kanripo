備之(史言晉兵乗勝聲勢之盛梁祖選富家子有材力/者置帳下號㕔子都薛居正曰大祖置㕔子都最)¶
(為親軍白司馬阪在/洛陽城北帥讀曰率)　盧龍義昌節度使兼中書令燕¶
王守光旣克滄州(去年正月/克滄州)自謂得天助淫虐滋甚每¶
刑人必置諸鐵籠以火逼之又為鐵刷刷人面聞梁兵¶
敗於柏鄉使人謂趙王鎔及王處直曰聞二鎮與晉王¶
破梁兵舉軍南下僕亦有精騎三萬欲自將之為諸公¶
啓行(詩元戎十乗以先啓行註云/啓突敵陣之前行行户剛翻)然四鎮連兵必有盟¶
主僕若至彼何以處之(四鎮謂并幽鎮/定處昌吕翻)鎔患之遣使告¶