使我懈惰而以精銳掩吾不備也請與朔方軍同逼魏¶
城求與之戰彼懲嘉山之敗(嘉山之敗事見二百/十八卷至德元載)必不¶
敢輕出得曠日引久則鄴城必㧞矣慶緒已死彼則無¶
辭以用其衆也魚朝恩以為不可乃止(使用光弼之計/安有滏水之潰)¶
(乎朝直/遥翻)　戊寅上祀九宫貴神(李心傳曰九宫貴神者/太一攝提權主招揺天)¶
(符青龍咸池太隂天一宋白曰九宫貴神/其說本之黄帝九宫經蕭吉五行大義)用王嶼之言¶
也乙卯耕藉田(乙卯當/作乙酉)　鎮西節度使李嗣業攻鄴城¶
為流矢所中(中竹/仲翻)丙申薨兵馬使荔非元禮代將其衆¶