中外之經費有㡬而輕用百餘萬緡以供無用之役乎¶
陛下族韋氏之家而不去韋氏之惡(去𦍑/吕翻)忍弃太宗之¶
法不忍弃中宗之政乎且陛下與太子當韋氏用事之¶
時日夕憂危切齒於羣兇(羣兇謂韋温/宗楚客等)今幸而除之乃¶
不改其所為臣恐復有切齒於陛下者也然則陛下又¶
何惡於羣兇而誅之(復扶又翻/惡烏路翻)昔先帝之憐悖逆也(帝/追)¶
(廢安樂公主為悖逆庶人故/稱之悖蒲内翻又蒲沒翻)宗晉卿為之造第趙履温¶
為之葺園(為于/偽翻)殫國財竭人力第成不暇居園成不暇¶