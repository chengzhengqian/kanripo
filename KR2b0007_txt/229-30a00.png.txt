廬三州都團練使(少始照翻/使疏吏翻)希烈乃以其將杜少誠為¶
淮南節度使使將歩騎萬餘人先取壽州後之江都(使/將)¶
(即亮翻又音如字騎竒寄翻夀州治/夀春縣之往也淮南節度治江都)建封遣其將賀蘭¶
元均邵怡守霍丘秋柵(後周書賀蘭祥傳其先與後魏/俱起有紇伏者為賀蘭莫弗遂)¶
(以為氏霍丘漢廬江松滋縣地梁置安豐郡東魏廢郡/隋開皇十六年置霍丘縣唐屬夀州九域志在州東一)¶
(百二十里宋白曰霍丘本春秋時/蓼國梁置霍丘戍隋廢戍為縣)少誠竟不能過遂南¶
㓂蘄黄欲斷江路(蘄渠希翻/斷音短)時上命包佶自督江淮財¶
賦泝江詣行在至蘄口(水經注蘄水源出蘄春縣北大/浮山南過其縣西又南至蘄口)¶