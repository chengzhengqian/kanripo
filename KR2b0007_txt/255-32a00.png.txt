大敵所攻無日不戰衆心危懼而全忠勇氣益振詔以¶
黄巢未平加全忠東北面都招討使(為朱全忠以宣武/兵併吞諸鎮卒移)¶
(唐祚/張本)　南詔遣布燮楊竒肱来迎公主詔陳敬瑄與書¶
辭以鑾輿巡幸儀物未備俟還京邑然後出降竒肱不¶
從直前至成都　李克用自長安引兵還鴈門尋有詔¶
以克用為河東節度使召鄭從讜詣行在克用乃自東¶
道過榆次詣鴈門省其父(省悉/景翻)克用尋牓河東安慰軍¶
民曰勿為舊念各安家業(以河東之人前此數與克用/戰恐其不自安故牓諭之)¶