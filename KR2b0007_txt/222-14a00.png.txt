(年廢上宜入岐陽二十一年省好/畤岐陽復置上宜更上宜曰好畤)　秋七月癸未朔日¶
有食之既大星皆見(見賢/遍翻)　以試少府監李藏用為浙¶
西節度副使(少詩/照翻)　八月癸丑朔加開府儀同三司李¶
輔國兵部尚書乙未輔國赴上(僕射尚書赴省供職/曰赴上上時掌翻)宰¶
相朝臣皆送之御厨具饌太常設樂輔國驕縱日甚求¶
為宰相上曰以卿之功何官不可為其如朝望未允何¶
(朝息亮翻/朝直遥翻)輔國乃諷僕射裴冕等使薦已上密謂蕭華¶
曰輔國求為宰相若公卿表來不得不與華出問冕曰¶