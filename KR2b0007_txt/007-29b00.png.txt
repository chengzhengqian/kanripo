從死而不能為人子不孝為人臣不忠不孝不忠者無¶
名以立於世臣請從死願葬驪山之足惟上幸哀憐之¶
書上二世大説(説讀/曰悦)召趙髙而示之曰此可謂急乎趙¶
髙曰人臣當憂死不暇何變之得謀二世可其書賜錢¶
十萬以葬復作阿房宫盡徵材士五萬人為屯衛咸陽¶
令教射狗馬禽獸當食者多(食讀曰飤又/音祥吏翻)度不足下調¶
郡縣(史記正義曰下遐嫁翻調徒釣翻謂下/郡縣而調發之也余謂下讀如字亦通)轉輸菽粟¶
芻槀皆令自齎糧食咸陽三百里内不得食其榖　秋¶