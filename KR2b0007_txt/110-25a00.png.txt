妃丁氏曰獻莊皇后初蘭汗之當國也盛從燕主寳出¶
亡蘭妃奉事丁后愈謹及汗誅盛以妃當從坐欲殺之¶
丁后以妃有保全之功固爭之得免然終不為后　大¶
赦　殷仲堪得詔書大怒(得黜廣州/之詔書也)趣桓𤣥楊佺期進¶
軍(趣讀/曰促)𤣥等喜於朝命(朝直遥/翻下同)欲受之猶豫未决仲堪¶
聞之遽自蕪湖南歸遣使告諭蔡洲軍士曰汝輩不各¶
自散歸吾至江陵盡誅汝餘口(使疏吏翻餘口謂蔡洲/之軍所餘家口留在江)¶
(陵/者)佺期部將劉系帥二千人先歸(帥讀/曰率)𤣥等大懼狼狽¶