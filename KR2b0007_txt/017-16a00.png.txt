擊固其常又數反覆(数所角/翻下同)自秦時棄不屬(不屬不/臣屬也)不¶
足以煩中國往救也莊助曰(莊姓也戰國時楚/有莊周趙有莊豹)特患力¶
不能救徳不能覆(覆敷/又翻)誠能何故棄之且秦舉咸陽而¶
棄之(師古曰舉揔也言總天/下乃至京師皆棄之)何但越也今小國以窮困¶
來吿急天子不救尚安所愬又何以子萬國乎上曰太¶
尉不足與計(元考異曰史記東越漢書嚴助傳皆云建/  三年閩越圍東甌天子問太尉田蚡按)¶
(是時蚡不為太尉云太尉誤也下云太/尉不足與計盖追呼其官或亦誤耳)吾新即位不欲¶
出虎符發兵郡國乃遣助以節發兵㑹稽(㑹稽東/南邊越)㑹稽¶