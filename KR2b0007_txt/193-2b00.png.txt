相仍頡利不懼而修德暴虐滋甚骨肉相攻亡在朝夕¶
朕方為公掃清沙漠(為于/偽翻)安用勞民逺修障塞乎　壬¶
申以前司農卿竇靜為夏州都督(夏户/雅翻)靜在司農少卿¶
趙元楷善聚斂(少始照翻斂力/贍翻下重斂同)靜鄙之對官屬大言曰¶
(司農官屬有丞主簿上林太倉鉤盾導官四署令丞太/倉永豐龍門等倉司竹慶善石門温泉湯等監京都諸)¶
(宫苑總監諸園苑監苑四面監九成宫監諸鹽池監諸/屯監各有監副監丞苑總監又有主簿諸鹽池諸屯監)¶
(無副/監)隋煬帝奢侈重斂司農非公不可今天子節儉愛¶
民公何所用哉元楷大慙　上問王珪曰近世為國者¶