(已竟也語/竟而别也)數日復還(復扶又/翻下同)亮曰孤知君還意近日言¶
語雖彌日有所不盡更來求决耳公所問者公琰其宜¶
也福謝前實失不諮請如公百年後誰可任大事者故¶
輒還耳乞復請蔣琬之後誰可任者亮曰文偉可以繼¶
之又問其次亮不荅(費禕字文偉亮不荅繼禕之人非/髙帝此後亦非乃所知之意蓋亦)¶
(見蜀之人士無足/以繼禕者矣嗚呼)是月亮卒于軍中長史楊儀整軍而¶
出百姓奔告司馬懿懿追之姜維令儀反旗鳴鼓若將¶
向懿者懿歛軍退不敢偪(猶恐亮/未死也)於是儀結陳而去(陳/讀)¶