王堪於延澤沈男女三萬餘人於河(敗補邁翻/沈持林翻)淵聞之¶
怒曰景何面復見朕(復扶/又翻)且天道豈能容之吾所欲除¶
者司馬氏耳細民何罪黜景為平虜將軍(劉淵之識略/非聰曜所能)¶
(及/也)　夏大旱江漢河洛皆竭可涉(川竭亡/國之徴)　漢安東大¶
將軍石勒冦鉅鹿常山衆至十餘萬集衣冠人物别為¶
君子營(石勒起於胡羯餓𨽻而能如/此此其所以能跨有中原也)以趙郡張賔為謀¶
主刁膺為股肱䕫安孔萇支雄桃豹逯明為爪牙(姓譜/䕫子)¶
(之後以國為姓後趙支雄傳云其先月支胡人也桃春/秋魯邑以邑為姓一曰古高士左伯桃之後逯盧谷翻)¶