以江州刺史王茂為尚書右僕射安成王秀為江州刺¶
史秀将發主者求堅船以為齋舫(以船載齋庫物因曰/齋舫舫甫妄翻並兩)¶
(船曰/舫)秀曰吾豈愛財而不愛士乎乃以堅者給參佐下¶
者載齋物既而遭風齋舫遂破(時諸王並下士建安王/偉與秀尤好人物時人)¶
(方之/四豪)　丁巳以臨川王宏為驃騎将軍開府儀同三司¶
(驃匹妙翻/騎奇寄翻)建安王偉為揚州刺史右光禄大夫沈約為¶
尚書左僕射左僕射王瑩為中軍将軍　六月丙午馮¶
翊等七郡叛降魏(馮翊等郡江左僑立/於雍州界降户江翻)　秋七月丁亥¶