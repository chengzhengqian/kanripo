美(祜本封/鉅平侯)南州民聞祜卒為之罷市巷哭聲相接(南州/謂荆)¶
(州也為于/偽翻下同)吳守邉将士亦為之泣祜好遊峴山(好呼到/翻峴戸)¶
(典/翻)襄陽人建碑立廟於其地歳時祭祀望其碑者無不¶
流涕因謂之墮淚碑杜預至鎮簡精鋭襲吳西陵督張¶
政大破之政吳之名将也耻以無備取敗不以實告吳¶
主預欲間之(間古/莧翻)乃表還其所獲吳主果召政還遣武¶
昌監留憲代之(吳之邉鎮有督有監督者督諸/軍事之職監者監諸軍事之職)　十二¶
月丁未朗陵公何曾卒曾厚自奉養過於人主司𨽻校¶