乾符元年(是年十一/月方改元)春正月丁亥翰林學士盧攜上言¶
(上時/掌翻)以為陛下初臨大寳宜深念黎元國家之有百姓¶
如草木之有根柢(抵典禮翻/又下計翻)若秋冬培溉則春夏滋榮¶
臣竊見闗東去年旱災自虢至海(自虢州東/至于海也)麥纔半收¶
秋稼㡬無冬菜至少貧者磑蓬實為麵蓄槐葉為韲或¶
更衰羸亦難收拾(㡬居依翻少詩沼翻磑五對翻䃺/也麵眠見翻韲牋西翻羸倫為翻)常¶
年不稔則散之鄰境(之往/也)今所在皆饑無所依投坐守¶
鄉閭待盡溝壑其蠲免餘稅實無可徵而州縣以有上¶