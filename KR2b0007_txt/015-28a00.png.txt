式車(為于/偽翻)使人稱謝皇帝敬勞將軍成禮而去既出軍¶
門羣臣皆驚上曰嗟乎此真將軍矣曩者覇上棘門軍¶
若兒戲耳其將固可襲而虜也至于亞夫可得而犯邪¶
稱善者久之月餘漢兵至邊匈奴亦逺塞(逺于/願翻)漢兵亦¶
罷乃拜周亞夫為中尉(為以亞夫屬/太子張本)　夏四月大旱蝗¶
(師古曰蝗即螽也食苗為災今俗呼為簸蝩/説文曰一曰蝝一曰蝗蝗户光翻蝩音鍾)令諸侯無¶
入貢弛山澤(師古曰弛解也解而/不禁與衆庶同其利)減諸服御損郎吏員¶
發倉庾以振民(應劭曰水漕倉曰庾胡公曰在邑曰/倉在野曰庾康曰凡倉無屋曰庾)民¶