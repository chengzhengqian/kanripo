守南康侯子恪嶷之子也(豫章王嶷武帝/之弟嶷魚力翻)敬則起兵以¶
奉子恪為名子恪亡走未知所在始安王遥光勸上盡¶
誅髙武子孫於是悉召諸王侯入宫晉安王寳義江陵¶
公寳覽等處中書省(寳義皇子寳覽姪/也處昌吕翻下同)髙武諸孫處西¶
省(據蕭子恪傳西省永福省也至唐分三/省以門下省為西省中書省為東省)敕人各從左¶
右兩人過此依軍法孩幼者與乳母俱入其夜令太醫¶
煮椒二斛都水辦棺材數十具(前漢都水屬水衡都尉/後漢光武省水衡都尉)¶
(并少府都水屬郡國晉屬大司農蕭子顯志無都水都/官尚書有水曹以此考之都水當屬將作大匠然齊大)¶