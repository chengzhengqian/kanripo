如其請壬辰以重𦙍為河陽節度使元陽為昭義節度¶
使戊戌貶盧從史驩州司馬　五月乙巳昭義軍三千¶
餘人夜潰奔魏州(潰奔者盧從/史之黨也)劉濟奏㧞安平　庚申¶
吐蕃遣其臣論思邪熱入見(見賢/遍翻)且歸路泌鄭叔矩之¶
柩(平凉刼盟泌叔矩沒于吐蕃柩巨/救翻鄭注曰在床曰尸在棺曰柩)　甲子奚冦靈州¶
　六月甲申白居易復上奏以為臣比請罷兵(易以豉/翻下同)¶
(復扶又翻下同上時掌/翻下同上言比毗至翻)今之事勢又不如前不知陛下¶
復何所待是時上毎有軍國大事必與諸學士謀之嘗¶