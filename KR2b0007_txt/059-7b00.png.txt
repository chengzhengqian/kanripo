而劫故信都令漢陽閻忠使督綂諸部忠病死遂等稍¶
爭權利更相殺害(更工/衡翻)由是寖衰　幽州牧劉虞到部¶
遣使至鮮卑中告以利害責使送張舉張純首厚加購¶
賞丘力居等聞虞至喜各遣譯自歸舉純走出塞餘皆¶
降散虞上罷諸屯兵(上時掌/翻奏也)但留降虜校尉公孫瓚將¶
歩騎萬人屯右北平(瓚以石門之捷自騎都尉拜降/虜校尉降戸江翻校戸教翻)三¶
月張純客王政殺純送首詣虞公孫瓚志欲掃滅烏桓¶
而虞欲以恩信招降由是與瓚有隙(為後初平四年/瓚殺虞張本)¶