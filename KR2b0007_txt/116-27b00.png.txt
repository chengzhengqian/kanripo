為治書侍御史(治直之/翻下同)興左右掌機要者皆其黨也右¶
僕射梁喜侍中任謙京兆尹尹昭承間言於興曰父子¶
之際人所難言然君臣之義不薄於父子(任音壬間古/莧翻父子君)¶
(臣皆人之大/倫故云然)故臣等不得黙然廣平公弼潜有奪嫡之¶
志陛下寵之太過假其威權傾險無賴之徒輻湊附之¶
道路皆言陛下將有廢立之計信有之乎興曰豈有此¶
邪喜等曰茍無之則陛下愛弼實所以禍之願去其左¶
右(去羌/吕翻)損其威權如此非特安弼乃所以安宗廟社稷¶