公丘等擊破之(公丘之下/當有漏字)死者萬餘人燕尚書髙紹帥¶
萬餘家保羌胡固(帥讀/曰率)辛巳魏主攻紹斬之平東將軍¶
賀多羅攻帶方撫軍大將軍永昌王健攻建徳驃騎大¶
將軍樂平王丕攻冀陽皆拔之九月乙夘魏主引兵西¶
還徙營丘成周遼東樂浪帶方𤣥菟六郡民三萬家於¶
幽州(五代志曰後魏置營州於和龍城領建徳冀陽遼/東樂浪營丘等郡龍城大興永樂帶方定荒石城)¶
(廣都陽武襄平新昌平剛栁城富平等縣蓋燕國自慕/容以來分置郡縣於遼西其後或省或併為郡為縣皆)¶
(不可攷如𤣥菟郡亦當置於遼西也驃匹/妙翻騎竒寄翻樂浪音洛琅菟同都翻)燕尚書郭淵¶