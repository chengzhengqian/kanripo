毐敗走獲之秋九月夷毐三族(秦有夷三族之罪張晏/曰三族父母兄弟妻子)¶
(也如淳曰父族母族妻族也師/古曰如説是所謂參夷之誅也)黨與皆車裂滅宗舎人¶
罪輕者徙蜀凡四千餘家遷太后於雍萯陽宮(萯陽宮/秦文王)¶
(所起水經注甘水出南山甘谷北逕秦文王萯陽宮西/又北逕五柞宮東又北逕甘亭西後漢志甘亭在扶風)¶
(鄠縣萯/音倍)殺其二子下令曰敢以太后事諌者戮而殺之¶
斷其四支積於闕下死者二十七人(斷丁/管翻)齊客茅焦上¶
謁請諌(姓譜周公之子封于茅其後以國為氏又有茅/戎邾大夫有茅地茅夷鴻謁猶今之刺也上謁)¶
(者通名而求見/也上時掌翻)王使謂之曰若不見夫積闕下者邪(若/汝)¶