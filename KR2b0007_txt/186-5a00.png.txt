公欲令僕射急討李密當有大功不即兵皆疫死(不讀/曰否)¶
世充兵多楚人信妖言皆請戰(妖於/驕翻)世充簡練精鋭得¶
二萬餘人馬二千餘匹壬子出師撃密旗幡之上皆書¶
永通字軍容甚盛(以張永通宣周公之意故/旗幡書永通字以表神助)癸丑至偃¶
師營於通濟渠南作三橋於渠上(通濟渠大業/元年所開)密留王¶
伯當守金墉自引精兵出偃師阻邙山以待之密召諸¶
將㑹議(將即/亮翻)裴仁基曰世充悉衆而至洛下必虚可分¶
兵守其要路令不得東簡精兵三萬傍河西出以逼東¶