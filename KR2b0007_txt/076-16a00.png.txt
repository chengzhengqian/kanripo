與之親善師雖擢用豐豐私心常在𤣥豐在中書二歲¶
帝數召豐與語(數所/角翻)不知所説師知其議已請豐相見¶
以詰豐(詰去/吉翻)豐不以實告師怒以刀鐶築殺之(鐶户關/翻刀把)¶
(上有鐶/築擣也)送尸付廷尉遂収豐子韜及夏侯𤣥張緝等皆¶
下廷尉(下遐稼翻/下及下同)鍾毓案治云豐與黄門監蘇鑠永寧¶
署令樂敦(漢有黄門令宦者為之黄門監蓋魏置也永/寧宫魏太后宫名永寧署令太后宫官也亦)¶
(宦者為之/治直之翻)冗從僕射劉賢等(漢制中宫冗從僕射宦者/為之主黄門冗從秩六百)¶
(石沈約志曰漢東京有中黄門冗從僕射魏/世因其名而置冗從僕射冗而隴翻散也)謀曰拜貴¶