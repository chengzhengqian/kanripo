以招禍(敗補邁翻好呼到翻/招音翹又如字召也)超曰子源天下義士(臧洪/字子)¶
(源/)終不背本(背蒲/妺翻)但恐見制強力(強力謂強/有力也)不相及耳¶
洪時為東郡太守徒跣號泣從紹請兵將赴其難(號戸/刀翻)¶
(難乃/旦翻)紹不與請自率所領以行亦不許雍丘遂潰張超¶
自殺操夷其三族洪由是怨紹絶不與通紹興兵圍之¶
歴年不下紹令洪邑人陳琳以書喻之洪復書曰僕小¶
人也本乏志用中因行役䝉主人傾蓋(家語孔子之郯/遇程子於塗傾)¶
(蓋而/語)恩深分厚遂竊大州寧樂今日自還接刃乎(分扶/問翻)¶