徐知道反以兵守要害拒嚴武武不得進　八月桂州¶
刺史邢濟討西原賊帥吳功曹等平之(帥所/類翻)　己未徐¶
知道為其將李忠厚所殺劒南悉平　乙丑山南東道¶
節度使來瑱入朝謝罪上優待之　己巳郭子儀自河¶
東入朝時程元振用事忌子儀功高任重數譛之於上¶
子儀不自安表請解副元帥節度使上慰撫之子儀遂¶
留京師　台州賊帥袁晁攻陷浙東諸州改元寳勝(考/)¶
(異曰栁璨正閏位厯宋庠紀元/通譜皆改元昇國今從新書)民疲於賦歛者多歸之¶