瓚欲自内出戰紹候得其書如期舉火瓚以為救至遂¶
出戰紹設伏擊之瓚大敗復還自守(復扶/又翻)紹為地道穿¶
其樓下施木柱之度足逹半便燒之樓輒傾倒稍至京中¶
(柱拄也易之中京瓚/所居也度徒洛翻)瓚自計必無全乃悉縊其姊妹妻子然¶
後引火自焚紹趣兵登臺斬之(縊於賜賜又於/計翻趣讀曰促)田楷戰¶
死關靖歎曰前若不止將軍自行未必不濟吾聞君子¶
陷人危必同其難(難乃/旦翻)豈可以獨生乎䇿馬赴紹軍而¶
死(公孫瓚之計與陳宫之計一也陳宫之計吕布不能/用公孫瓚之計關靖止之是知不惟决計之難贊决)¶