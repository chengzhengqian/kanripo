(中下至黄/散之屬)加揚州刺史新野王桓謙征討都督以殷仲¶
文代桓脩為徐兖二州刺史謙等請亟遣兵擊裕𤣥曰¶
彼兵鋭甚計出萬死若有蹉跌(蹉七何翻/跌徒結翻)則彼氣成而¶
吾事去矣不如屯大衆於覆舟山以待之(成帝咸康八/年於覆舟山)¶
(南立北郊山葢在建康/城北也形如覆舟故名)彼空行二百里無所得鋭氣已¶
挫忽見大軍必驚愕我案兵堅陣勿與交鋒彼求戰不¶
得自然散走此策之上也謙等固請擊之乃遣頓丘太¶
守呉甫之右衛將軍皇甫敷相繼北上(自建康趣京口/為北上上時掌)¶