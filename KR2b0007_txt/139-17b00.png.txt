八月甲辰以司空王敬則為太尉鄱陽王鏘為司徒車¶
騎大將軍陳顯逹為司空(鏘千羊翻/騎奇寄翻)尚書左僕射王晏¶
為尚書令　魏主至隂山　以始安王遥光為南郡太¶
守不之官遥光鸞之兄子也(鸞兄鳳生遥光遥欣/遥光嗣始安王爵)鸞有¶
異志遥光賛成之凡大誅賞無不預謀戊申以中書郎¶
蕭遥欣為兖州刺史遥欣遥光之弟也鸞欲樹置親黨¶
故用之　癸丑魏主如懐朔鎮己未如武川鎮辛酉如¶
撫宜鎮甲子如柔𤣥鎮(此六鎮自西徂東之次第也水/經注懐朔鎮城在漢光祿城東)¶