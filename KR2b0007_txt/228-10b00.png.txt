皆仰給度支(仰牛/向翻)上優恤士卒毎出境加給酒肉本道¶
糧仍給其家一人兼三人之給故將士利之各出軍纔¶
逾境而止(書有之威克厥愛允濟愛克厥/威允罔功徳宗盖未知此者)月費錢百三¶
十餘萬緍常賦不能供判度支趙贊乃奏行二法(二法即/所謂税)¶
(間架及除/陌錢也)所謂税間架者毎屋兩架為間上屋税錢二¶
千中税千下税五百吏執筆握算入人室廬計其數(史/炤)¶
(曰算所以籌算也其法用竹徑一分長/六寸二百七十一枚而成六觚為一握)或有宅屋多而¶
無它資者出錢動數百緍敢匿一間杖六十賞告者錢¶