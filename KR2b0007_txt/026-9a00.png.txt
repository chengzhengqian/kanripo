(誘音/酉)擊虜以殄滅為期小利不足貪令軍勿擊遣騎候¶
四望陿中無虜(文穎曰金城有三陿在南六百里師古/曰山峭而夾水曰陿四望者陿名也)¶
(陿音/狹)夜引兵上至落都(服䖍曰落都山名也據水經注/破羌縣之西有落都城後漢志)¶
(浩亹縣有雒都谷劉昫/曰唐鄯州治故樂都城)召諸校司馬謂曰吾知羌虜不¶
能為兵矣使虜發數千人守杜四望陿中(師古曰/杜塞也)兵豈¶
得入哉充國常以逺斥候為務行必為戰備止必堅營¶
壁尤能持重愛士卒先計而後戰遂西至西部都尉府¶
(孟康曰/在金城)日饗軍士(師古曰/饗飲之)士皆欲為用虜數挑戰(數所/角翻)¶