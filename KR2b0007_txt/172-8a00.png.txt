餘人皆莫之知丙子始召大將軍以上於大徳殿告之¶
丁丑下詔伐齊以柱國陳王純滎陽公司馬消難鄭公¶
逹奚震為前三軍總管(難乃/旦翻)越王盛周昌公侯莫陳崇¶
(侯莫陳崇已死於保定三年此/又一侯莫陳崇也不則崇字誤)趙王招為後三軍總管¶
齊王憲帥衆二萬趨黎陽(帥讀曰率下/同趨七喻翻)　隨公楊堅廣¶
寧公薛迥將舟師三萬自渭入河(將即/亮翻)梁公侯莫陳芮¶
帥衆二萬守太行道(太行道在河陽北守之欲以/斷并冀殷定之兵行戸剛翻)申公¶
李穆帥衆三萬守河陽道(自河隂北渡河為河陽周主/將攻河陽洛陽守之以斷其)¶