經營蜀雅(九域志邛州北至蜀州七十里西/南至雅州一百六十里獠魯皓翻)冬十月癸¶
未朔建引兵還成都蜀州將李行周逐徐公鉥舉城降¶
建(鉥辛/律翻)　乙酉朱全忠自河陽如滑州視事(朱全忠既/領宣義節)¶
(遂如滑/州視事)遣使者請糧馬及假道於魏以伐河東羅𢎞信¶
不許又請於鎮鎮人亦不許全忠乃自黎陽濟河撃魏¶
　加邠寜節度使王行瑜侍中佑國節度使張全義同¶
平章事　官軍出隂地闗遊兵至於汾州李克用遣薛¶
志勤李承嗣將騎三千營於洪洞(洪洞漢楊縣義寜元/年改曰洪洞取縣北)¶