齊奉書遺廣陵王曰願長耳目(師古曰言常伺聼勿/失幾也取讀曰娶遺)¶
(於季翻/長如字)毋後人有天下(師古曰方争天下勿/使在人後後户覯翻)何齊父長¶
年上書告之事下有司考驗辭服(下遐/嫁翻)冬十一月延夀¶
自殺胥勿治　十二月癸亥晦日有食之　是嵗于定¶
國為廷尉(姓譜周武王子封於䢴子孫/以國為氏其後去邑單為于)定國决疑平法¶
務在哀鰥寡罪疑從輕加審慎之心朝廷稱之曰張釋¶
之為廷尉天下無寃民(師古曰言/决罪皆當)于定國為廷尉民自¶
以不寃(師古曰言知其寛平/皆無寃枉之慮也)¶