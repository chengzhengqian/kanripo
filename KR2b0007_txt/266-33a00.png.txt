晉王命周徳威李嗣源分兵為二道徳威攻西北隅嗣¶
源攻東北隅填塹燒寨鼓譟而入梁兵大潰南走招討¶
使符道昭馬倒為晉人所殺失亡將校士卒以萬計(校/户)¶
(教/翻)委弃資粮器械山積周徳威等至城下呼李嗣昭曰¶
先王已薨今王自來破賊夾寨賊已去矣可開門嗣昭¶
不信曰此必為賊所得使來誑我耳欲射之(誑居况翻/射而亦翻)¶
左右止之嗣昭曰王果來可見乎王自往呼之嗣昭見¶
王白服大慟幾絶(氣幾絶也/幾居依翻)城中皆哭遂開門初徳威¶