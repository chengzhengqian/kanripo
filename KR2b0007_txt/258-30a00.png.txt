　是嵗置昇州於上元縣以張雄為刺史(至徳二載以/潤州江寜縣)¶
(置昇州上元二年廢今復置張考異曰新地理志光啟/三年以上元等四縣置昇州  雄傳大順初以上元為)¶
(昇州授雄刺史吳録馮𢎞鐸傳大順元年復以上元/為昇州命𢎞鐸為刺史按是時雄尚存今從雄傳)¶
二年春正月羅𢎞信軍於内黄丙辰朱全忠擊之五戰¶
皆捷至永定橋斬首萬餘級𢎞信懼遣使厚幣請和全¶
忠命止焚掠歸其俘還軍河上魏博自是服於汴　庚¶
申制以太保門下侍郎同平章事孔緯為荆南節度使¶
中書侍郎同平章事張濬為鄂岳觀察使(二人罷相以/晉絳喪師也)¶