申上殂於玉燭殿(年三/十五)遺詔太宰義恭解尚書令加中¶
書監以驃騎將軍南兖州刺史柳元景領尚書令入居¶
城内(入居臺城之内也建康無外城設六籬門而已/百官第宅皆在臺城之外驃匹妙翻騎竒寄翻)事¶
無巨細悉關二公大事與始興公沈慶之參决若有軍¶
旅悉委慶之尚書中事委僕射顔師伯外監所統委領¶
軍將軍王𤣥謨(舊制外監不𨽻領軍宜相統攝者自有/别詔文帝元嘉十八年以趙伯符為領)¶
(軍將軍始統領外監李延壽曰若徵兵動衆大興人役/優劇遠近斷於外監之心延壽之言為宋末嬖倖専擅)¶
(發/也)是日太子即皇帝位(諱子業少字法師/孝武帝長子也)年十六大赦¶