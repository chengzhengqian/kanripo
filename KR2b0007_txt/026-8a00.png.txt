(吾入湟水孟康曰浩亹音合門師古曰浩音誥浩水名/也亹者水流峽山岸深若門也詩大雅曰鳬鷖在門亦)¶
(其義也今俗呼此水為閣門河盖疾言之浩為閣耳杜/佑曰浩亹縣即今金城郡廣武縣地又曰廣武縣西南)¶
(有漢浩亹/縣故城)為虜所擊失亡車重兵器甚衆(師古曰重/音直用翻)安¶
國引還至令居以聞(令音/零)時趙充國年七十餘上老之¶
使丙吉問誰可將者(將即亮/翻下同)充國對曰無踰於老臣者¶
矣上遣問焉曰將軍度羌虜何如(師古曰度計也/音犬各翻下同)當用¶
幾人充國曰百聞不如一見兵難遥度臣願馳至金城¶
(昭帝元始六年置金/城郡唐蘭鄯廓州地)圖上方略(師古曰圖其地形并為/攻討方畧俱奏上也上)¶