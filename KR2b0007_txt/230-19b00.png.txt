(懷光反是/䧟於不義)懷光遣使詣邠州令留後張昕悉𤼵所留兵¶
萬餘人及行營將士家屬㑹涇陽仍遣其將劉禮等將¶
三千餘騎脅遷之韓遊瓌説昕曰(説式/芮翻)李太尉功高自¶
蹈禍機中丞今日可以自求富貴遊瓌請帥麾下以從¶
(從才/用翻)昕曰昕微賤賴李太尉得至此不忍負也遊瓌乃¶
謝病不出隂與諸將高固楊懷賔等相結時崔漢衡以¶
吐蕃兵營于邠南高固曰昕以衆去則邠城空矣乃詐¶
為渾瑊書召吐蕃使稍逼邠城昕等懼竟不敢出昕等¶