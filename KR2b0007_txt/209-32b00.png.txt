監及羽林兵而入諸衛兵在太極殿宿衛梓宫者(此南/牙諸)¶
(衛兵/也)聞譟聲皆被甲應之(被皮/義翻)韋后惶惑走入飛騎營¶
有飛騎斬其首獻於隆基安樂公主方照鏡畵眉軍士¶
斬之斬武延秀於肅章門外斬内將軍賀婁氏於太¶
極殿西(時韋氏以婦人為内將軍/盖即賀婁尚宫為之也)初上官昭容引其從¶
母之子王昱為左拾遺(母之姊妹謂之/從母從才用翻)昱説昭容母鄭¶
氏曰(説輸/苪翻)武氏天之所廢不可興也今媫妤附於三思¶
此滅族之道也願姨思之鄭氏以戒昭容昭容弗聽及¶