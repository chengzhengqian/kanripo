(西與昆明池水合沈水又東北流逕鄧艾/祠南又東分為二水一水東入逍遥園)壬辰將軍麴¶
鑒自阿城帥衆五千救長安(阿城即秦阿/房宫城也)癸巳染引還¶
鑒追之與曜遇於零武鑒兵大敗(前漢北地郡有靈武/縣後漢晉省至後魏)¶
(置咸陽郡池陽靈武二縣並屬焉黄白城在池陽/則此零武為前漢北地郡魏咸陽郡之靈武明矣)　楊¶
虎楊難敵急攻梁州胡子序棄城走難敵自稱刺史¶
漢中山王曜恃勝而不設備十一月麴允引兵襲之漢¶
兵大敗殺其冠軍將軍喬智明(冠古/玩翻)曜引歸平陽　王¶
浚以其父字處道自謂應當塗高之䜟謀稱尊號(王浚/又一)¶