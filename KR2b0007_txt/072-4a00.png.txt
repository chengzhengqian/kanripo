(接待其妻至于宗族以此/又能為政治于家邦也)伏惟陛下資帝唐欽明之德¶
體文王翼翼之仁恵洽椒房恩昭九族羣后百寮番休¶
遞上(上時掌翻李周翰曰遞迭也言/百寮宿衛以次休息更遞上直)執政不廢於公朝¶
(朝直遥/翻下同)下情得展於私室親姻之路通慶弔之情展誠¶
可謂恕己治人推恵施恩者矣(治直/之翻)至于臣者人道絶¶
緒禁錮明時臣竊自傷也不敢乃望交氣類(易曰同聲/相應同氣)¶
(相求此言志同道合者/謂疇昔文㑹之友也)修人事叙人倫近且婚媾不通¶
兄弟乖絶吉凶之問塞(塞悉/則翻)慶弔之禮廢恩紀之違甚¶