(太皇太后/為四太后)傅太后既尊後尤驕與太皇太后語至謂之¶
嫗(嫗威/遇翻)時丁傅以一二年間暴興尤盛為公卿列侯者¶
甚衆然帝不甚假以權埶不如王氏在成帝世也　丞¶
相博御史大夫𤣥奏言前高昌侯宏首建尊號之議而¶
為關内侯師丹所劾奏免為庻人(事見上卷綏和/二年劾户槩翻)時天¶
子衰麤委政扵丹(師古曰言新有成帝之䘮斬衰麤服/故天子不親政事也衰音倉回翻)¶
丹不深惟褒廣尊號之義(惟思/也)而妄稱説抑貶尊號虧¶
損孝道不忠莫大焉陛下仁聖昭然定尊號宏以忠孝¶