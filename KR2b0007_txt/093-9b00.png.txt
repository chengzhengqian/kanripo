困乏復卧(氣不能充體為困/力不能舉身為乏)乃謂其舅少府羊鑒及王¶
應曰(少詩/照翻)我死應便即位先立朝廷百官然後營葬事¶
敦尋卒應祕不發喪裹尸以席蠟塗其外埋於㕔事中¶
與諸葛瑶等日夜縱酒滛樂(樂音/洛)帝使吳興沈楨說沈¶
充(說輸/芮翻)許以為司空充曰三司具瞻之重豈吾所任(任/音)¶
(壬/)幣厚言甘古人所畏也(詩節南山曰赫赫師尹民具/爾瞻左傳晉郤芮曰幣重而)¶
(言甘誘/我也)且丈夫共事終始當同豈可中道改易人誰容¶
我乎遂舉兵趣建康(趣七/喻翻)宗正卿虞潭以疾歸㑹稽(按/漢)¶