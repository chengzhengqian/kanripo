光逺怒曰是疑我也密召其子單州刺史承祚(唐末以/宋州之)¶
(碭山縣梁太祖鄉里也為置輝州已而徙治單父縣後/唐㓕梁改為單州薛居正五代史唐荘宗同光二年六)¶
(月改輝州為/單州單音善)戊戌承祚稱母病夜開門奔青州庚子以¶
左飛龍使金城何超權知單州(此應州之/金城縣地)遣内班賜光¶
逺玉帶御馬以安其意(内班盖/宦者也)壬寅遣侍衛歩軍都指¶
揮使郭謹將兵戍鄆州(以防河津使楊光逺/不得與契丹交通也)　唐葬光¶
文肅武孝高皇帝于永陵廟號烈祖　十二月乙巳朔¶
遣左領軍衛將軍蔡行遇將兵戍鄆州楊光逺遣騎兵¶