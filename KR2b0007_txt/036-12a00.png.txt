(堅彊賜之虎賁以備非常亢揚威武志在宿衛賜之斧/鉞使得專殺内懐仁徳執㒸不傾賜之弓矢使得專征)¶
(孝慈父母賜之/秬鬯以事先祖)　莽奏尊孝宣廟為中宗孝元廟為高¶
宗又奏毁孝宣皇考廟勿修(宣帝元康元年/尊悼園曰皇考)罷南陵雲¶
陵為縣(南陵文帝母薄太后陵/雲陵昭帝母趙太后陵)奏可　莽自以北化匈¶
奴東致海外南懐黄支(莽自奏曰越裳氏重譯獻白雉/黄支自三萬里貢犀東夷王度)¶
(大海奉國珍匈奴/單于順制去二名)唯西方未有加乃遣中郎將平憲等¶
多持金幣誘塞外羌使獻地願内屬憲等奏言羌豪良¶
願等種可萬二千人願為内臣(種章/勇翻)獻鮮水海允谷鹽¶