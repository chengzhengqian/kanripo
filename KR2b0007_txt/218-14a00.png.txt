膳而至(尚主也主御膳之官有/奉御有直長而一作以)上命先賜従官(從才用/翻下時)¶
(從/同)然後食之令軍士散詣村落求食期未時皆集而行¶
夜將半乃至金城(金城縣屬京兆本始平縣中宗景龍/二年送金城公主降吐蕃至此更名)¶
(金城在京城/西八十五里)縣令亦逃縣民皆脱身走飲食器皿具在¶
士卒得以自給時従者多逃内侍監袁思藝亦亡去驛¶
中無燈人相枕藉而寢貴賤無以復辨(枕即任翻藉慈/夜翻復扶又翻)¶
王思禮自潼闗至始知哥舒翰被擒以思禮為河西隴¶
右節度使即令赴鎮収合散卒以俟東討丙申至馬嵬¶