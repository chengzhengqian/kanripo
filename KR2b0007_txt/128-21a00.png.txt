平其凖式去其雜偽(去羌/吕翻)去春所禁新品一時施用今¶
鑄悉依此格萬稅三千嚴檢盜鑄(檢柬也/勘察也)丹陽尹顔竣¶
駁之(竣七倫翻/駁多角翻)以為五銖輕重定於漢世(漢武帝元狩/五年行五銖)¶
(錢/)魏晉以降莫之能改誠以物貨既均改之偽生故也¶
今云去春所禁一時施用若巨細摠行而不從公鑄利¶
已既深情偽無極私鑄翦鑿盡不可禁財貨未贍大錢¶
已竭數嵗之間悉為塵土矣今新禁初行品式未一須¶
㬰自止不足以垂聖慮唯府藏空匱實為重憂(藏徂浪/翻下同)¶