陛下甚忠嘗侍宴披香殿(程大昌雍録慶善宫有披香/殿又云慶善宫髙祖舊第也)¶
(在武功渭水北余按下文世長言昔侍於武功若此殿/正在武功舊宅世長縱是譎諫不應引以爲言恐此殿)¶
(不在慶/善宫)酒酣謂上曰此殿煬帝之所為邪上曰卿諫似¶
直而實多詐豈不知此殿朕所為而謂之煬帝乎對曰¶
臣實不知但見其華侈如傾宫鹿臺(紂為傾/宮鹿臺)非興王之¶
所為故也若陛下為之誠非所宜臣昔侍陛下於武功¶
見所居宅僅庇風雨當時亦以為足今因隋之宫室已¶
極侈矣而又増之將何以矯其失乎上深然之　甲子¶