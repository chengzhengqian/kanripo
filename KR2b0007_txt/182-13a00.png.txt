太史令庾質曰今叚何如(今叚言自今以後一/叚事也復扶又翻)對曰臣¶
實愚迷猶執前見(庾質前對見/上卷八年)陛下若親動萬乘勞費¶
實多(乘繩/證翻)帝怒曰我自行猶不克直遣人去安得有功¶
及還謂質曰卿前不欲我行當為此耳(還從宣翻又音/如字為于偽翻)¶
𤣥感其有成乎質曰𤣥感地勢雖隆素非人望因百姓¶
之勞兾幸成功今天下一家未易可動(易以/䜴翻)帝遣虎賁¶
郎將陳稜攻元務本於黎陽又遣左翊衛大將軍宇文¶
述右候衛將軍屈突通乘傳發兵以討𤣥感(屈區勿翻/傳株戀翻)¶