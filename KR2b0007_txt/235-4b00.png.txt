其匹段雜貨百萬有餘(匹段雜貨使在糞土之中已應/腐爛不可用雖甚愚之人亦知)¶
(其妄誕也徳宗不加之/罪延齡復何所忌憚乎)此皆已弃之物即是羨餘(羨代/線翻)¶
悉應移入雜庫以供别勅支用太府少卿韋少華不伏¶
抗表稱此皆每月申奏見在之物(見賢/遍翻)請加推驗執政¶
請令三司詳覆上不許亦不罪少華延齡每奏對恣為¶
詭譎皆衆所不敢言亦未嘗聞者延齡處之不疑(處昌/吕翻)¶
上亦頗知其誕妄但以其好詆毁人(好呼/到翻)冀聞外事故¶
親厚之(徳宗親厚裴延齡不特冀聞/外事也亦以進奉逢其欲耳)羣臣畏延齡有寵¶