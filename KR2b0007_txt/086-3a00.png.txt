(晉諸王國有郎中令中尉大農為三/卿張方劫遷車駕事見上卷上年)勸司空越起兵討¶
之秋七月越傳檄山東征鎮州郡云欲糾帥義旅奉迎¶
天子還復舊都(舊都謂/洛陽)東平王楙聞之懼長史王脩說¶
楙曰東海宗室重望今興義兵公宜舉徐州以授之則¶
免於難(說輸芮翻/難乃旦翻)且有克讓之美矣楙從之越乃以司¶
空領徐州都督楙自為兖州刺史詔即遣使者劉䖍授¶
之(楙督徐州始八十四卷永寧元年去年范陽王虓/以茍晞行兖州晞留許昌未及至州而楙自領之)是¶
時越兄弟並據方任(越弟略都督青/州模都督冀州)於是范陽王虓(虓/虛)¶