(且末漢故國在鄯善西去代/八千三百二十里且子余翻)其世子降於安周(降戸/江翻)無¶
諱遂據鄯善其士卒經流沙渴死者大半李寳自伊吾¶
帥衆二千入據敦煌(帥讀/曰率)繕脩城府安集故民沮渠牧¶
犍之亡也(見上卷十六/年犍居言翻)凉州人闞爽據髙昌自稱太守¶
唐契為柔然所逼擁衆西趨髙昌(闞苦濫翻守手/又翻趨七喻翻)欲奪¶
其地柔然遣其將阿若追擊之契敗死(營陽王景平元/年契與李寳同)¶
(奔伊/吾)契弟和收餘衆奔車師前部王伊洛時沮渠安周¶
屯横截城和攻㧞之又㧞髙寧白力二城(李延壽曰髙/昌國有四十)¶