所為哉真卿奇之欲與之兵衆以為蕚年少輕慮(少詩/照翻)¶
徒分兵力必無所成真卿不得已辭之蕚就館復為書¶
說真卿(說扶又翻/說式芮翻)以為清河去逆效順奉粟帛器械以¶
資軍公乃不納而疑之僕囘轅之後清河不能孤立必¶
有所繋託將為公西面之彊敵公能無悔乎真卿大驚¶
遽詣其館以兵六千借之送至境執手别真卿問曰兵¶
已行矣可以言子之所為乎蕚曰聞朝廷遣程千里將¶
精兵十萬出崞口討賊(崞口在洛州邯鄲縣西葢即壺/闗之險也又按舊唐書崞口在)¶