(諸符錯在其間文章詭/怪世所不識籙龍玉翻)謙之又奏作静輪宫(水經註静/輪宫在道)¶
(壇東北道壇在平/城東灅水之左)必令其髙不聞雞犬欲以上接天神¶
崔浩勸帝為之功費萬計經年不成太子晃諌曰天人¶
道殊卑髙定分(分扶/問翻)不可相接理在必然今虚耗府庫¶
疲弊百姓為無益之事將安用之必如謙之所言請因¶
東山萬仞之髙(謂平城之/東山也)為功差易(易以/豉翻)帝不從　夏¶
四月沮渠無諱將萬餘家棄敦煌西就沮渠安周未至¶
鄯善王比龍畏之將其衆奔且末(沮子余翻將即亮翻/敦徒門翻鄯上扇翻)¶