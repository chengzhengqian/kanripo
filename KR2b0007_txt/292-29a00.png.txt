吏取藏中絹儀曰公初克城時雖傾藏取之無¶
傷也今既籍為官物非有詔書不可得也(竇儀/有守)¶
太祖皇帝由是重儀(太祖之識度豈一/時將帥所能及哉)詔左金¶
吾衛將軍馬崇祚知滁州初永興節度使劉¶
詞遺表薦其幕僚薊人趙普有才可用㑹滁¶
州平范質薦普為滁州軍事判官太祖皇帝¶
與語悦之時獲盜百餘人皆應死普請先訊¶
鞫然後决所活十七八太祖皇帝益竒之(太/祖)¶