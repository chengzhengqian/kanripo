言於帝(為于偽/翻下同)帝意亦欲許之㑹皝上表稱庾氏兄弟¶
擅權召亂(以庾亮召蘇峻祖約之變使據上流庾亮死/弟翼握兵于外弟氷専政于内也上時掌翻)¶
宜加斥退以安社稷又與庾氷書責其當國秉權不能¶
為國雪恥氷甚懼以其絶逺非所能制乃與何充奏從¶
其請乙卯以慕容皝為使持節大將軍都督河北諸軍¶
事幽州牧大單于燕王(單音/蟬)備物典䇿皆從殊禮(師古/曰既)¶
(有備物而加之策書也杜預云典策春秋之制也余謂/車輅旂章弓矢斧鉞皆可以言備物周成王分魯公以)¶
(大路大旂封父之繁弱夏后氏之璜/備物典策典者典法也策者策書也)又以其世子㒞為¶