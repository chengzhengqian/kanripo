食焉者衆與(六畜馬牛羊犬/豕雞畜許救翻)細大之義吾未得其中(師/古)¶
(曰中竹/仲翻)其與丞相列侯吏二千石博士議之有可以佐¶
百姓者率意逺思無有所隱¶
二年夏上行幸雍棫陽宫(黄圖曰棫陽宫秦昭王所起/括地志在岐州扶風縣東北)¶
(棫音/域)　六月代孝王參薨(參前二年封于/太原三年徙代)　匈奴連嵗¶
入邊殺畧人民畜産甚多雲中遼東最甚(遼東戰國時/燕之東北境)¶
(秦置/郡)郡萬餘人上患之乃使使遺匈奴書(遺于/季翻)單于亦¶
使當户報謝(匈奴官自左右賢王至左/右大當户凡二十四長)復與匈奴和親¶