太原郝絜胡武好危言髙論(好呼/到翻)與著友善絜武嘗連¶
名奏記三府薦海内髙士而不詣冀冀追怒之敇中都¶
官移檄禽捕(司隸校尉領中都官徒千二百人/冀葢敇都官從事使移檄禽捕也)遂誅武¶
家死者六十餘人絜初逃亡知不得免因輿櫬奏書冀¶
門書入仰藥而死家乃得全安帝嫡母耿貴人薨冀從¶
貴人從子林慮侯承求貴人珍玩不能得冀怒并族其¶
家十餘人(人從才/用翻)涿郡崔琦以文章為冀所善琦作外¶
戚箴白鵠賦以風(外戚箴曰赫赫外戚華寵煌煌昔在/帝舜徳隆英皇周興三母有莘崇湯)¶