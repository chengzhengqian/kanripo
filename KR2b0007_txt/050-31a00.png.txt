矣陳蕃及同郡周舉嘗相謂曰時月之間不見黄生則¶
鄙吝之萌復存乎心矣(自朔至晦為一月三月為一時/賢曰吝貪也余謂作事可卑賤)¶
(者謂之鄙作事可/羞恨者謂之吝)太原郭泰少逰汝南(少詩/照翻)先過袁閬¶
不宿而退進往從憲累日方還或以問泰曰奉高之器¶
譬諸氿濫雖清而易挹(賢曰奉高閬字也爾雅側出氿/泉正出濫泉氿音軌濫音檻易)¶
(以䜴/翻)叔度汪汪若千頃陂澄之不清淆之不濁不可量¶
也(賢曰淆混/也量音良)憲初舉孝亷又辟公府友人勸其仕憲亦¶
不拒之暫到京師即還竟無所就年四十八終¶