二鄰觀釁(二鄰謂/晉秦也)而宰輔自相誅夷恐乖遠近之望且¶
可忍之祕書監皇甫真言於恪曰根本庸豎過䝉先帝¶
厚恩引參顧命而小人無識自國哀已來驕狠日甚將¶
成禍亂(狠戸/墾翻)明公今日居周公之地當爲社稷深謀早¶
爲之所恪不聴根又言於可足渾氏及燕主暐曰太宰¶
太傅將謀不軌臣請帥禁兵以誅之(帥讀/曰率)可足渾氏將¶
從之暐曰二公國之親賢先帝選之託以孤嫠(嫠陵之/翻無夫)¶
(曰/嫠)必不肯爾安知非太師欲爲亂也乃止根又思戀東¶