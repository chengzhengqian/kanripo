措辭又難唯應云神州治本宰輔崇要(治直/吏翻)此事既大¶
非可懸論便蹔入朝共盡同異公至京邑彼必不敢越¶
公更授餘人明矣裕従之朝廷乃徴裕為侍中車騎將¶
軍開府儀同三司揚州刺史録尚書事徐兖二州刺史¶
如故(騎竒/寄翻)裕表解兖州以諸葛長民為青州刺史鎮丹¶
徒劉道憐為并州刺史戍石頭　庚申武陵忠敬王遵¶
薨　魏主珪如豺山宫遂至寗川(寗川即後漢上谷郡/之寗縣也前漢曰寧)¶
(縣地理志曰于延水出代郡且如縣塞外東至寧入沽水/經注曰于延水逕罡城南又東左與寧川水合水出小)¶