時中郎東方朔陛㦸殿下(師古曰持㦸/立列陛側也)辟㦸而前曰(辟/頻)¶
(亦/翻)董偃有斬罪三安得入乎上曰何謂也朔曰偃以人¶
臣私侍公主其罪一也敗男女之化而亂婚姻之禮傷¶
王制其罪二也(敗補/邁翻)陛下冨于春秋方積思于六經偃¶
不遵經勸學反以靡麗為右(師古曰右尊之/也思相吏翻)奢侈為務¶
盡狗馬之樂極耳目之欲是乃國家之大賊人主之大¶
蜮(師古曰蜮魅也音或説者以為短狐非也短狐射工/耳於此不當其義今俗猶云魅蜮也貢父曰劉向説)¶
(春秋蜮南方滛氣所生以應哀姜然則朔正用指偃耳/何必遷就魅蜮也予按洪範五行傳曰蜮如鱉三足生)¶