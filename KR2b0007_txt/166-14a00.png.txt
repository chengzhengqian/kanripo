(朔無己巳/今從陳書)燒齊船千餘艘(艘蘇/遭翻)仁威將軍周鐵虎斷齊¶
運輸(斷音/短)擒其北徐州刺史張領州(五代志琅邪郡/舊置北徐州)仍¶
遣韋載於大航築侯景故壘使杜稜守之(航戶/剛翻)齊人於¶
倉門水南立二柵(倉門石頭倉城門/水南秦淮水之南)與梁兵相拒壬辰¶
齊大都督蕭軌將兵屯江北　初齊平秦王歸彦㓜孤¶
髙祖令清河昭武王岳養之(歸彦高歡族弟也歸彦父/徽于歡有舊恩故歡憐其)¶
(孤而命岳養之/歡廟號高祖)岳情禮甚薄歸彦心銜之及顯祖即位¶
歸彦為領軍大將軍大被寵遇(被皮/義翻)岳謂其德已更倚¶