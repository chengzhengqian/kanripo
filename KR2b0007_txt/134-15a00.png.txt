以道成爲司空錄尚書事驃騎大將軍(驃匹妙翻/騎竒寄翻)袁粲¶
遷中書監褚淵加開府儀同三司劉秉遷尚書令加中¶
領軍以晉熈王爕爲揚州刺史劉秉始謂尚書萬機本¶
以宗室居之則天下無變既而蕭道成兼總軍國布置¶
心膂與奪自專褚淵素相憑附秉與袁粲閣手仰成矣¶
(閣手者高拱充位而無所爲/兩手若有所閣也仰牛向翻)辛丑以尚書右僕射王僧¶
䖍爲僕射丙午以武陵王贊爲郢州刺史蕭道成改領¶
南徐州刺史　八月壬子魏大赦　癸亥詔袁粲鎭石¶