北樹標其上標末置鹿盧穿之以䋲(鹿盧即/轆轤)倚梯柴積¶
送宣其下使韜所幸宦者郝稚劉霸㧞其髪抽其舌牽¶
之登梯郝稚以繩貫其頷鹿盧絞上(上時/掌翻)劉霸斷其手¶
足(斷丁/管翻)斫眼潰腸如韜之傷四面縱火煙炎際天(炎讀/曰燄)¶
虎從昭儀已下數千人登中臺以觀之(中臺者三臺之/中臺即銅爵臺)¶
(也/)火滅取灰分置諸門交道中(交道午道也一/縱一横為午道)殺其妻¶
子九人宣少子纔數歲(少詩/照翻)虎素愛之抱之而泣欲赦¶
之其大臣不聽就抱中取而殺之兒挽虎衣大叫至於¶