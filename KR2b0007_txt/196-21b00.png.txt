貴若教以禮義使之少敬長婦敬夫則皆貴矣輕徭薄¶
歛使之各治生業則皆富矣若家給人足朕雖不聼管¶
絃樂在其中矣(少詩照翻長知兩翻治直/之翻歛力贍翻樂音洛)　亳州刺史¶
裴行荘奏請伐髙麗(亳旁各翻/麗力知翻)上曰髙麗王武職貢不¶
絶為賊臣所弑朕哀之甚深固不忘也但因䘮乘亂而¶
取之雖得之不貴且山東彫弊吾未忍言用兵也　髙¶
袓之入闗也隋武勇郎将馮翊党仁𢎞將兵二千餘人¶
歸髙袓於蒲反從平京城(此皆隋㳟帝義寧元年/事將即亮翻党抵朗翻)尋除¶