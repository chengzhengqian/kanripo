孔道等皆為恩黨所殺邈冲皆安之弟子也時三吳承¶
平日久民不習戰故郡縣兵皆望風奔潰恩據㑹稽自¶
稱征東將軍逼人士為官屬號其黨曰長生人民有不¶
與之同者戮及嬰孩死者什七八醢諸縣令以食其妻¶
子(食祥/吏翻)不肯食者輙支解之(支解者隨其支節/解剥若解牛然)所過掠¶
財物燒邑屋焚倉廪刋木堙井(孔安國曰刋槎/其木也堙塞也)相帥聚¶
於㑹稽(帥讀曰/率下同)婦人有嬰兒不能去者投於水中曰賀¶
汝先登仙堂我當尋後就汝恩表㑹稽王道子及世子¶