(縣古襃國也隋改曰褒城唐屬興元府九/域志縣在府西四十五里又有褒城鎮)軍校秦承厚¶
攻西縣矢貫左目達于右目鏃不出王建自䑛其創膿¶
潰鏃出(王建髣髴吳起吮疽太宗吮血之/意校户教翻䑛直氏翻創初良翻)王宗播攻馬¶
盤寨繼密戰敗奔還漢中西川軍乗勝至城下王宗滌¶
帥衆先登遂克之(帥讀/曰率)繼密請降遷於成都(光化二年/李繼密得)¶
(興元至是而敗王建遂并/有山南西道降户江翻)得兵三萬騎五千宗滌入屯¶
漢中王建曰繼密殘賊三輔(李繼密從李茂貞茂貞犯/獵畿甸繼密葢預有罪故)¶
(王建/云然)以其降不忍殺復其姓名曰王萬𢎞不時召見諸¶