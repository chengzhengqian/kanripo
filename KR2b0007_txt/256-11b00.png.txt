徳引兵上峽大掠(上時掌翻/峽巫峽也)歸於岳州瓌還兵逐儒而¶
代之儒將奔行在瓌刼還囚之(中和二年陳儒代/鄭紹業至是而敗)瓌渭¶
州人性貪暴荆南舊將夷滅殆盡先是朱敬玫屢殺大¶
將及富商以致富(先悉/薦翻)朝廷遣中使楊𤣥晦代之敬玫¶
留居荆南嘗曝衣瓌見而欲之遣卒夜攻之殺敬玫盡¶
取其財瓌惡牙將郭禹慓悍(惡烏路翻慓匹妙翻/悍下罕翻又戾旰翻)欲殺¶
之禹結黨千人亡去庚申襲歸州據之自稱刺史禹青¶
州人成汭也因殺人亡命更其姓名(禹先為盜詣陳儒/降以為將更工衡)¶