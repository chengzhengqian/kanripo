攻郡門執郡丞王才數以不恤百姓斬之(數所/具翻)開倉賑¶
施自稱永樂王(施式豉翻/樂音洛)改元丑平尊其父為太公以¶
其弟子政為尚書令子端子升為左右僕射有二千餘¶
騎南連梁師都北附突厥各遣子為質以自固(騎竒寄/翻厥九)¶
(勿翻質/音致)始畢以劉武周為定楊天子梁師都為解事天¶
子(解户/買翻)子和為平楊天子(平楊猶/定楊也)子和固辭不敢當乃¶
更以為屋利設　汾隂薛舉僑居金城(隋志汾隂縣屬/河東郡煬帝改)¶
(蘭州為金城/郡僑寓也)驍勇絶倫家資鉅萬交結豪傑雄於西邊¶