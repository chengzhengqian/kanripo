悔之無及上曰王室日卑號令不出國門此乃志士憤¶
痛之秋藥弗瞑眩厥疾弗瘳(書説命之辭注云如服藥/必瞑眩極其病乃除瞑莫)¶
(遍翻眩𤣥遍翻/瞑眩困極也)朕不能甘心為孱懦之主(孱鉏/山翻)愔愔度¶
日(愔於禽翻愔/愔深静貌)坐視陵夷卿但為朕調兵食(為干偽翻/調徒釣翻)¶
朕自委諸王用兵成敗不以責卿讓能曰陛下必欲行¶
之則中外大臣共宜協力以成聖志不當獨以任臣上¶
曰卿位居元輔(杜讓能時/為首相)與朕同休戚無宜避事讓能¶
泣曰臣豈敢避事况陛下所欲行者憲宗之志也顧時¶