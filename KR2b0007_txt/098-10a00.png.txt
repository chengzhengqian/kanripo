行者(左右皆為劉后母子故竟/無行者璽斯氏翻綬音受)尋惛眩而入(惛迷忘也/眩目視亂)¶
(也/)張犲使張雄矯詔殺斌(殺斌欲以一衆心豈知/已有從㬰石遵入立者)戊辰¶
劉氏復矯詔以犲為太保都督中外諸軍錄尚書事如¶
霍光故事(復扶/又翻)侍中徐統歎曰亂將作矣吾無為預之¶
仰藥而死己巳虎卒太子世即位尊劉氏為皇太后劉¶
氏臨朝稱制(朝直/遥翻)以張犲為丞相犲辭不受請以彭城¶
王遵義陽王鑒為左右丞相以慰其心劉氏從之犲與¶
太尉張舉謀誅司空李農舉素與農善密告之農奔廣¶