取之(三十斤為鈞四鈞/為石石百二十斤)立標簡試(標表/也)自旦至日中得¶
三千五百人隆曰足矣又請自至武庫選仗武庫令與¶
隆忿爭(晉志武庫/令屬衛尉)御史中丞劾奏隆(自東漢至魏晉以/中丞為御史臺主)¶
(劾戸槩翻/又户得翻)隆曰臣當畢命戰場武庫令乃給以魏時朽¶
仗非陛下所以使臣之意也帝命惟隆所取仍給三年¶
軍資而遣之　初南單于呼厨泉以兄於扶羅子豹為¶
左賢王及魏武帝分匈奴為五部(五部見上卷/泰始六年)以豹為¶
左部帥(帥所/類翻)豹子淵㓜而雋異師事上黨崔游博習經¶