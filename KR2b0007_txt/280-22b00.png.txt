北諸州邀其歸路(山北諸州謂雲/應寰朔等州)欲許徳鈞之請帝聞¶
之大懼亟使桑維翰見契丹主説之曰大國舉義兵以¶
救孤危一戰而唐兵瓦解退守一柵食盡力窮趙北平¶
父子不忠不信(趙徳鈞封北平王故稱之言/其不忠於唐不信於契丹也)畏大國之¶
彊且素蓄異志按兵觀變非以死徇國之人何足可畏¶
而信其誕妄之辭貪豪末之利(秋豪之末/言其細也)弃垂成之功¶
乎且使晉得天下將竭中國之財以奉大國豈此小利¶
之比乎契丹主曰爾見捕䑕者乎不備之猶或齧傷其¶