鍾離今鑿穴而處(處昌/吕翻)負户而汲車馳卒奔猶恐其後¶
而况緩乎魏人已墮吾腹中卿曹勿憂也旬日至邵陽¶
上豫勑曹景宗曰韋叡卿之鄉望(曹景宗新野人韋叡/以京兆著姓居襄陽)¶
(既同州鄉而/韋為望族)宜善敬之景宗見叡禮甚謹上聞之曰二¶
将和師必濟矣景宗與叡進頓邵陽洲叡於景宗營前¶
二十里夜掘長塹樹鹿角截洲為城去魏城百餘步南¶
梁太守馮道根能走馬步地計馬足以賦功比曉而營¶
立(賦市也給與也功力也計一夫之力所任作謂之功/杜佑通典曰凡築城下濶與髙倍上濶與下倍城髙)¶