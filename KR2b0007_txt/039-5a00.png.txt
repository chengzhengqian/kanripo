縱兵圍昆陽嚴尤說邑曰(說輸/芮翻)昆陽城小而堅今假號¶
者在宛(假號者謂/更始也)亟進大兵彼必犇走宛敗昆陽自服¶
邑曰吾㫺圍翟義坐不生得(翟義事見三十六卷王莽/居攝二年賢曰坐才臥翻)¶
以見責讓今將百萬之衆遇城而不能下非所以示威¶
也當先屠此城蹀血而進(師古曰蹀音大頰/翻蹀謂履涉之也)前歌後舞¶
顧不快邪遂圍之數十重列營百數鉦鼓之聲聞數十¶
里(重直龍翻/聞音問)或為地道衝輣撞城(賢曰衝撞車也詩曰/臨衝閑閑許慎曰輣)¶
(樓車也輣音步/耕翻撞丈江翻)積弩亂發矢下如雨城中負户而汲王¶