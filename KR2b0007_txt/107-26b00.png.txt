渾視連遣使獻見於金城王乾歸乾歸拜視連沙州牧¶
白蘭王(河西張茂以燉煌晉昌西域都䕶校尉玉門大/䕶軍三郡三營為沙州吐谷渾未能有其地也)¶
(李延夀曰此以吐谷渾部内有黄沙周迴數百/里不生草木因號沙州使疏吏翻見賢遍翻)　丙寅¶
魏王珪㑹燕趙王麟於意辛山(意辛山在牛川北賀蘭/部所居也據北史踰隂)¶
(山而北即/賀蘭部)擊賀蘭紇突鄰紇奚三部破之紇突鄰紇奚¶
皆降於魏(史言燕為魏驅/除降户江翻)　秋七月馮翊人郭質起兵¶
於廣鄉以應秦(魏收地形志鄭縣有廣/鄉原鄭縣時屬京兆)移檄三輔曰姚¶
萇凶虐毒被神人(被皮/義翻)吾屬世䝉先帝堯舜之仁(先帝/謂秦)¶