楚也(從子/容翻)當是之時王一顧與楚則漢破與漢則楚破¶
且垓下之㑹微彭王項氏不亡天下已定彭王剖符受¶
封亦欲傳之萬世今陛下一徴兵於梁彭王病不行而¶
陛下疑以為反反形未具以苛小案誅滅之臣恐功臣¶
人人自危也今彭王已死臣生不如死請就烹於是上¶
乃釋布罪拜為都尉　丙午立皇子恢為梁王(曰考異/  漢書)¶
(諸侯王表作三月丙午按劉羲叟長厯三月丙辰朔無/丙午今從史記年表今按史記年表作二月丙午但通)¶
(鑑先書三月夷彭越三族方於此書/立子恢為梁王則又是三月丙午)丙寅立皇子友為¶