州刺史長孫道生討之道生嵩之從子也(長知兩翻/從才用翻)道¶
生欲進兵擊猛雀蒲曰吏民非樂為亂為猛雀所迫脅¶
耳今不分别并擊之(樂音洛别/彼列翻)雖欲返善其道無由必¶
同心協力據險以拒官軍未易猝平也(易以/䜴翻)不如先遣¶
使諭之以不與猛雀同謀者皆不坐則必喜而離散矣¶
(使疏/吏翻)道生從之降者數千家使復舊業猛雀與其黨百¶
餘人出走蒲等追斬猛雀首左部尚書周㡬窮討餘黨¶
悉誅之¶