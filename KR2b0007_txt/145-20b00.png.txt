下入定議(八坐謂令僕及諸曹尚書門下謂侍中散騎/常侍等官蹔與暫同降戶江翻坐徂卧翻)¶
夏四月癸未朔以寳寅為都督東揚等三州諸軍事鎮¶
東將軍揚州刺史丹陽公齊王禮賜甚厚配兵一萬令¶
屯東城(此盖漢晉之東城縣地以其/地在夀陽之東故置東揚州)以伯之為都督淮¶
南諸軍事平南將軍江州刺史屯陽石(即羊石城也在/廬江西北霍丘)¶
(東/南)俟秋冬大舉寳寅明當拜命(明謂明/旦也)其夜慟哭至晨¶
魏人又聽寳寅募四方壯勇得數千人以顔文智華文¶
榮等六人皆為將軍軍主(顔文智將寳寅投華文榮文/榮等將寳寅投北華户化翻)¶