臣為事來(為于/偽翻)所言不可以過今日于是漢王與語而¶
說之(説讀/曰恱)問曰子之居楚何官曰為都尉是日即拜平¶
為都尉使為參乗典䕶軍(使平典䕶軍而/監䕶諸將也)諸將盡讙曰¶
(讙音喧譁然/不服之聲)大王一日得楚之亡卒未知其髙下而即¶
與同載反使監護長者(監古/銜翻)漢王聞之愈益幸平　漢¶
王南渡平隂津至洛陽新城(班志平隂縣屬河南郡水/經河水逕平隂縣北魏文)¶
(帝改平隂曰河隂洛陽縣屬河南郡新城時屬縣界恵/帝四年始置新城縣括地志洛州伊闕縣在州南七十)¶
(里本漢新城也隋文帝改新/城為伊闕取伊闕山為名)三老董公遮說王曰(班表/十里)¶