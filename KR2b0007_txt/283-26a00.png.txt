入淄州劫刺史翟進宗歸于青州(九域志青州西南至/淄州一百二十里翟)¶
(萇伯/翻)甲寅徙楊承祚為登州刺史以從其便(登州平盧/巡屬也)¶
光逺益驕密告契丹以晉主負徳違盟境内大饑公私¶
困竭乘此際攻之一舉可取趙延夀亦勸之契丹主乃¶
集山後及盧龍兵合五萬人使延夀將之(山後即媯檀/雲應諸州盧)¶
(龍幽州軍號此皆天福之初割與契丹之土地人民也/契丹用中國之將將中國之兵以攻晉藉㓂兵而齎盜)¶
(糧中國自此胥為/夷矣將即亮翻)委延夀經畧中國曰若得之當立汝¶
為帝又常指延夀謂晉人曰此汝主也延夀信之由是¶