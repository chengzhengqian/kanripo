進爵韓王以建立遼州人割遼沁二州𨽻昭義(遼沁二/州自唐)¶
(以來本屬河東/節度沁午鴆翻)徙建雄節度使李德珫為北都留守(珫/昌)¶
(終翻守/式乂翻)　山南東道節度使同平章事安從進恃其險¶
固(襄陽之地正得屈完所謂方城以為城漢/水以為池之險故安從進恃之以傲朝廷)隂蓄異謀¶
擅邀取湖南貢物(湖南貢物馬希/範所進者也)招納亡命増廣甲卒¶
元隨都押牙王令謙押牙潘知麟諫皆殺之及王建立¶
徙潞州帝使問之曰朕虚青州以待卿(青州平/盧軍)卿有意¶
則降制從進對曰若移青州置漢南(襄陽在漢/水之南)臣即赴¶