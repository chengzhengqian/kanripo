(人披之言/此經典也)鄧通懈慢申屠嘉召通詰責文帝從而請之¶
(事見十五卷文帝/後二年此漢制也)漢世故事三公之職無所不統尚書¶
不能詰帝不得已竟免覽官司𨽻校尉韓縯因奏左悺¶
罪惡及其兄太僕南鄉矦稱請託州郡聚斂為姦(斂力/贍翻)¶
賔客放縱侵犯吏民悺稱皆自殺縯又奏中常侍具瑗¶
兄沛相恭臧罪徵詣廷尉瑗詣獄謝上還東武侯印綬¶
(東武城屬清河郡據宦者𫝊瑗封東/武陽侯東武陽屬東郡上時掌翻)詔貶為都鄉侯超¶
及璜衡襲封者並降為鄉侯(明考異曰楊秉傳南巡之/  年秉劾侯覽則是在此)¶