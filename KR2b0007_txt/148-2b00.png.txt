又須入見主上衆皆愕然相視無敢對者崔光攘衰振¶
杖(見賢遍翻衰吐/雷翻振舉也)引漢光武崩趙熹扶諸王下殿故事¶
(事見四十四卷/光武中元二年)聲色甚厲聞者莫不稱善懐聲淚俱止¶
曰侍中以古義裁我我敢不服遂還仍頻遣左右致謝¶
先是髙肇擅權尤忌宗室有時望者太子太傅任城王¶
澄數為肇所譖懼不自全(懲彭城王勰之禍也先悉/薦翻任音壬數所角翻)乃¶
終日酣飲(酣户/甘翻)所為如狂朝廷機要無所闗豫及世宗¶
殂肇擁兵於外(謂髙肇方擁/伐蜀之兵也)朝野不安于忠與門下議¶