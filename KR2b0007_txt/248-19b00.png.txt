不見近日劉從諫招聚無筭閒人竟有何益張仲武乃¶
封二刀付居庸闗曰有游僧入境則斬之主客郎中韋¶
博以為事不宜太過李徳裕惡之(惡烏/路翻)出為靈武節度¶
副使昭義亂兵奉都將李文矩為帥(帥所/類翻)文矩不從亂¶
兵亦不敢害文矩稍以禍福諭之亂兵漸聽命乃遣人¶
謝盧鈞於潞城鈞還入上黨復遣之戍振武行一驛乃¶
潛選兵追之明日及於太平驛(唐制三十里一驛太平/驛在潞州北六十里宋)¶
(白曰太平驛東南/距潞州八十里)盡殺之(臣考異曰獻替記上信任宰/  無不先訪問無獨斷之事)¶