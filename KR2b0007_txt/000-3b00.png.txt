薄無由可成伏遇英宗皇帝資睿智之性敷文明之治¶
思厯覽古事用恢張大猷爰詔下臣俾之編集臣夙昔¶
所願一朝獲伸踊躍奉承惟懼不稱先帝仍命自選辟¶
官屬於崇文院置局許借龍圖天章閣三館秘閣書籍¶
賜以御書筆墨繒帛及御前錢以供果餌以内臣為承¶
受眷遇之榮近臣莫及不幸書未進御先帝違棄羣臣¶
陛下紹膺大統欽承先志寵以冠序錫之嘉名每開經¶
筵常令進讀臣雖頑愚荷兩朝知待如此甚厚隕身喪¶