貴以女妻重誨之子(妻七/細翻)故重誨引之監國令所在訪¶
求諸王通王存確雅王存紀匿民間或密告安重誨重¶
誨與李紹真謀曰今殿下既監國典喪諸王宜早為之¶
所以壹人心殿下性慈不可以聞乃密遣人就田舍殺¶
之後月餘監國初聞之切責重誨傷惜久之劉皇后與¶
申王存渥奔晉陽在道與存渥私通存渥至晉陽李彦¶
超不納走至風谷(風谷恐當作嵐谷唐長安三年/分宜芳縣置嵐谷縣屬嵐州)為其¶
下所殺明日永王存霸亦至晉陽從兵逃散俱盡(從才/用翻)¶