帝室傾危非安定公無復今日(謂魏孝武帝為高歡所/逼遁逃入闗宇文泰迎)¶
(而輔之以立國于/闗右復扶又翻)今公一旦違世嗣子雖㓜中山公親其¶
兄子兼受顧託軍國之事理須歸之辭色抗厲衆皆悚¶
動(抗厲舉聲高亢/且正色嚴厲也)䕶曰此乃家事䕶雖庸昧何敢有辭¶
謹素與泰等夷䕶常拜之至是謹起而言曰公若統理¶
軍國謹等皆有所依遂再拜羣公廹於謹亦再拜於是¶
衆議始定䕶綱紀内外撫循文武人心遂安　十一月¶
辛丑豐城侯泰奔齊齊以為永州刺史(隋方以零陵郡/為永州齊以泰)¶