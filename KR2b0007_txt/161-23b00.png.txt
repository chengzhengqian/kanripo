(應劭曰蚩尤亦古天子好五兵故祭之求福祥薛瓉曰/蚩尤庶人之貧者非天子也管仲曰割廬山發而出水)¶
(金從之蚩尤受/之以作劍㦸)臨賀王正徳即帝位於儀賢堂(天監六/年改聴)¶
(訟堂為儀賢/堂在南闕前)下詔稱普通以來姦邪亂政上久不豫社¶
稷将危河南王景釋位來朝(左傳王子朝曰諸侯釋/位以間王政朝直遥翻)猥¶
用朕躬紹兹寳位可大赦改元正平立其世子見理為¶
皇太子以景為丞相妻以女(妻七/喻翻)并出家之寳貨悉助¶
軍費於是景營於闕前分其兵二千人攻東府南浦侯¶
推拒之三日不克景自往攻之矢石雨下宣城王防閣¶