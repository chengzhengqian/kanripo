史行㑹稽郡事孔覬為太子詹事以平西司馬庾業代¶
之又遣都水使者孔璪入東慰勞(漢官有都水長屬少/府晉屬大司農後遂)¶
(置都水使者掌河津漕渠凡水利事并督治船艦/㑹工外翻覬音冀使疏吏翻璪子皓翻勞力到翻)璪説¶
覬以建康虗弱不如擁五郡以應袁鄧(東揚州所統五/郡説輸芮翻)¶
覬遂𤼵兵馳檄奉尋陽吳郡太守顧琛吳興太守王曇¶
生(琛五林翻/曇徒含翻)義興太守劉延熈晉陵太守袁標皆據郡¶
應之上又以庾業代延熈爲義興業至長塘湖即與延¶
熈合益州刺史蕭惠開聞晉安王子勛舉兵集將佐謂¶