(陽史皆同惟唐莊宗實錄獨異按均帝時趙巖等言羅/紹威前恭後倨太祖每深含怒似與此言合然梁祖若)¶
(聞紹威有隂謀必不使周翰更居魏疑後唐史以紹威/與梁最親疾之而載此傳聞之語今從衆書廷規更名)¶
(周翰亦恐/實錄之誤)　岐王欲取靈州以處劉知俊(處昌/吕翻)且以為¶
牧馬之地使知俊自將兵攻之朔方節度使韓遜告急¶
詔鎮國節度使康懐貞感化節度使冦彥卿將兵攻邠¶
寧以救之懐貞等所向皆捷克寧衍二州拔慶州南城¶
刺史李彥廣出降(寧慶衍三州皆靜難軍巡屬岐地也/周顯德五年廢衍州為定平鎮𨽻汾)¶
(州九域志熙寧五年以汾州定/平縣𨽻涇州在州南六十里)遊兵侵掠至涇州之境¶