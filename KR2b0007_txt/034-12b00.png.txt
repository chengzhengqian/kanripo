(易可傾危/易以鼓翻)小失意則有離畔之心前山陽亡徒蘓令等¶
縦横(事見三十一卷成帝永始/三年師古曰横音胡孟翻)吏士臨難(難乃/旦翻)莫肯伏¶
節死義以守相威權素奪也(師古曰守郡守也相諸侯/相也素奪謂不先假之威)¶
(權/也)孝成皇帝悔之下詔書二千石不為故縦(孟康曰不/以故縦為)¶
(罪所以/優之也)遣使者賜金尉厚其意誠以為國家有急取辦¶
于二千石二千石尊重難危乃能使下孝宣皇帝愛其¶
善治民之吏有章劾事留中㑹赦壹解(師古曰不即下/治其事恐為擾)¶
(重故毎留中或經赦令壹切皆解散也余謂善治民之/吏宣帝愛其材或有章劾留中不下㑹赦則其事得釋)¶