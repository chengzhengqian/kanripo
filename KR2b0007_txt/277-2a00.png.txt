將謀以宴日害知祥(先悉/薦翻)知祥詰之無狀(無謀害之狀/也詰去吉翻)¶
丁酉推始言者軍校都延昌王行本腰斬之(校户教翻/都姓也春)¶
(秋時鄭大夫公孫閼/字子都子孫以為氏)戊戌就宴盡去左右(去羌/吕翻)獨詣仁¶
罕第仁罕叩頭流涕曰老兵惟盡死以報德由是諸將¶
皆親附而服之(史言孟知祥能推/心以得人死力)　壬子孟知祥董璋¶
同上表言兩川聞朝廷於閬中建節綿遂益兵無不憂¶
恐(閬中建節謂置保寧軍於閬州綿遂益兵謂武䖍裕/刺綿州夏魯竒帥遂州皆益兵戍之事並見上巻上)¶
(年/)上以詔書慰諭之　乙卯上祀圓丘大赦改元(改元/長興)¶