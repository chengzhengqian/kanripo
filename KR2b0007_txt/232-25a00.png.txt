吐蕃使　戊寅鎮海節度使同平章事充江淮轉運使¶
韓滉薨滉久在二浙(大厯十四年滉觀察/二浙建中二年建節)所辟僚佐各¶
隨其長無不得人嘗有故人子謁之考其能一無所長¶
滉與之宴竟席未嘗左右視及與並坐交言(並坐謂並/肩而坐者)¶
(坐徂/臥翻)後數日署為隨軍使監庫門(監古/銜翻)其人終日危坐¶
吏卒無敢妄出入者分浙江東西道為三浙西治潤州¶
浙東治越州宣歙池治宣州(武德四年以宣州之秋浦/南陵二縣置池州貞觀元)¶
(年州廢永泰元年復分宣州之秋浦青陽饒州之至德/置池州治秋浦秋浦漢石城縣地宣歙池三州屬江南)¶