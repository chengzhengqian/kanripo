補所失未幾瑒出為華州刺史(瑒雉杏翻又音/暢幾居豈翻)　壬寅¶
以開府儀同三司宋璟為西京留守　冬十月丁酉謝¶
䫻王特勒遣使入奏(謝䫻國居吐火羅西南或曰漕矩/吒或曰漕矩顯慶時曰訶逹羅支)¶
(武后改曰謝䫻東距罽賔四百/里南天竺西波斯䫻于筆翻)稱去年五月金城公主¶
遣使詣箇失密國(箇失密或曰迦濕彌/邏北距勃律五百里)云欲走歸汝箇¶
失密王從臣國王借兵共拒吐蕃王遣臣入取進止上¶
以為然賜帛遣之　廢后王氏卒後宫思慕后不已上¶
亦悔之　十一月庚午上幸東都戊寅至東都　辛巳¶