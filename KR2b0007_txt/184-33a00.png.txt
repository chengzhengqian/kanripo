前破汝南(長知兩翻煬帝改/蔡州為汝南郡)大得寶貨獨與魏公全不¶
與我魏公我之所立事未可知彦藻懼以狀告密因與¶
左司馬鄭頲共説密曰讓貪愎不仁(頲他鼎翻説式/芮翻愎符逼翻)有¶
無君之心宜早圖之密曰今安危未定遽相誅殺何以¶
示逺頲曰毒虵螫手壯士解腕(螫音釋腕/烏貫翻)所全者大故¶
也彼先得志悔無所及密乃從之置酒召讓戊午讓與¶
兄𢎞及兄子司徒府長史摩侯同詣密密與讓𢎞裴仁¶
基郝孝徳共坐單雄信等皆立侍(長知兩翻郝呼各翻/單慈淺翻  考異曰)¶