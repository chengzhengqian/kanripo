(上卷延/光二年)　十二月甲申以少府河南陶敦為司空　楊¶
震門生虞放陳翼詣闕追訟震事(事見上/卷上年)詔除震二子¶
為郎贈錢百萬以禮改葬於華隂潼亭(賢曰墓在今潼/關西大道之北)¶
(其碑尚存/華户化翻)逺近畢至有大鳥高丈餘集震䘮前(高居/號翻)郡¶
以狀上(上時/掌翻)帝感震忠詔復以中牢具祠之(中牢即少/牢羊豕具)¶
(也復扶又/翻下同)　議郎陳禪以為閻太后與帝無母子恩宜¶
徙别館絶朝見(朝直遥翻/見賢遍翻)羣臣議者咸以為宜司徒掾¶
汝南周舉謂李郃曰昔瞽瞍常欲殺舜舜事之逾謹(瞽/瞍)¶