(實/也)全忠不平薄暮罷酒從者皆霑醉(霑醉言飲酒大醉/胷襟霑濕不能自)¶
(持也從/才用翻)宣武将楊彦洪宻與全忠謀連車樹柵以塞衢¶
路(塞悉/則翻)𤼵兵圍驛而攻之呼聲動地克用醉不之聞親¶
兵薛志勤史敬思等十餘人格鬭侍者郭景銖滅燭扶¶
克用匿牀下以水沃其面徐告以難(呼火故翻/難乃旦翻)克用始¶
張目援弓而起志勤射汴人死者數十(援于元翻/射而亦翻)須㬰¶
煙火四合㑹大雨震電天地晦㝠志勤扶克用帥左右¶
數人(帥讀/曰率)踰垣突圍乘電光而行汴人扼橋力戰得度¶