(後漢分為醴陵縣隋廢武徳四年分長沙置/醴陵縣屬潭州九域志在州東一百六十里)鄧處訥遣¶
邵州指揮使蔣勛鄧繼崇將步騎三千守龍回闗殷先¶
至闗下遣使詣勛勛等以牛酒犒師殷使說勛曰劉驤¶
智勇兼人(觀後姚彦章説馬殷曰公與劉龍驤/一體之人此必逸龍字説式芮翻)術家言¶
當興翼軫間(翼軫楚荆州分長/沙入軫十六度)今將十萬衆精鋭無敵¶
而君以鄉兵數千拒之難矣(按新書蔣勛鄧繼崇皆邵/州土豪所領之兵皆其土)¶
(人故謂/之鄉兵)不如先下之取富貴還鄉里不亦善乎勛等然¶
之謂衆曰東軍許吾屬還(劉建鋒等兵從東來/故蔣勛等謂之東兵)士卒皆¶