(曰南至莫州/一百六十里)朝義至范陽不得入官軍將至朝義遣人¶
諭抱忠以大軍留莫州輕騎來發兵救援之意因責以¶
君臣之義抱忠對曰天不祚燕唐室復興(復扶/又翻)今既歸¶
唐矣豈可更為反覆獨不愧三軍邪大丈夫恥以詭計¶
相圗願早擇去就以謀自全且田承嗣必已叛矣不然¶
官軍何以得至此朝義大懼曰吾朝來未食獨不能以¶
一餐相餉乎抱忠乃令人設食於城東於是范陽人在¶
朝義麾下者並拜辭而去朝義涕泣而已獨與胡騎數¶