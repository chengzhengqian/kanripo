典制也(為于偽翻/渾翻本翻)¶
　臣光曰選舉之法先門地而後賢才(先後皆/去聲)此魏晉¶
　之深弊而歴代相因莫之能改也夫君子小人不在¶
　於世禄與側微(書序虞舜側微孔頴達疏曰不在/朝廷謂之側其人貧賤謂之微)以¶
　今日視之愚智所同知也當是之時雖魏孝文之賢¶
　猶不免斯弊故夫明辯是非而不惑於世俗者誠鮮¶
　矣(鮮息/淺翻)¶
壬辰魏徙始平王勰為彭城王復定襄縣王鸞為城陽¶