曠人稀平夷無嶮且晉之舊鎮未易可取(易以/豉翻)又密邇¶
江淮夏秋多水乗舟而戰者呉之所長我之所短也青¶
州沃野二千里精兵十餘萬左有負海之饒右有山河¶
之固廣固城曹嶷所築(嶷魚/力翻)地形阻峻足為帝王之都¶
三齊英傑思得明主以立功於世久矣辟閭渾昔為燕¶
臣(孝武大元十九年辟閭渾/為慕容農所破遂臣於燕)今宜遣辯士馳説於前大¶
兵繼踵於後若其不服取之如拾芥耳(兼弱攻昧取亂/侮亡自三代之)¶
(時仲虺已有是言夫子定書弗之刪也後人泥古專言/王者之師以仁義行之若宋襄公可以為鑒矣説輸芮)¶