絶踵糧以行重不及事得其地不足以為利也得其民¶
不可調而守也(李竒曰不/可和調也)勝必殺之非民父母也靡敝¶
中國(師古曰靡/散也音縻)快心匈奴非長䇿也秦皇帝不聽遂使¶
䝉恬将兵攻胡辟地千里(辟讀/曰闢)以河為境地固沮澤鹹¶
鹵不生五穀(沮将預翻五穀黍稷菽/麥稻或曰黍稷秫稻粱)然後發天下丁男¶
以守北河(河水逕安定北地朔方界皆北流至髙闕始/屈而東流過雲中楨陵縣又屈而南流故朔)¶
(方雲中之北謂之北河杜佑曰衛青渡西河至髙闕破/匈奴河自今靈武郡之西南便北流千餘里過九原郡)¶
(乃東流時帝都在秦所謂西河疑是此處其髙闕當在/河之西也史記趙武靈王築長城自代並隂山下至髙)¶