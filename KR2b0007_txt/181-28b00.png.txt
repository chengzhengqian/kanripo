(也/)摠集平壤(平壤城高麗國都也亦曰長安城東西六/里隨山屈曲南臨&KR0008;水杜佑曰髙麗王自)¶
(東晉以後居平壤城/即漢樂浪郡王險城)凡一百一十三萬三千八百人號¶
二百萬其餽運者倍之宜社於南桑乾水上類上帝於¶
臨朔宫南(記王制天子將出類乎上帝宜乎社鄭氏注/類宜皆祭名孔穎達曰天道逺以事類而祭)¶
(告之也社主殺戮故求便宜社主隂萬物於此斷殺故/曰宜桑乾河逕薊城南水經濕水出雁門隂舘縣東北)¶
(過代郡桑乾縣謂之桑乾水東過廣陽薊/縣北今在薊城南城邑有變遷也乾音干)祭馬祖於薊¶
城北(周禮祭馬祖鄭氏/注曰馬祖天駟也)帝親授節度每軍大將亞將各¶
一人騎兵四十隊隊百人十隊為團步卒八十隊分為¶