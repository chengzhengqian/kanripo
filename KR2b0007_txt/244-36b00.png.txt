側伺中尉舉目擒出杖殺之(伺相/吏翻)中尉因見上叩頭請¶
罪具言其奸楊王必助中尉進言(楊王謂楊承/和王踐言也)况中尉¶
有翼戴之功(元和末穆宗立韋元素/亦以預有定䇿之功矣)豈以除奸而獲罪¶
乎元素以為然召之注至蠖屈䑕伏(蠖烏郭翻易大傳/曰尺蠖之屈以求)¶
(伸也爾雅注蠖行若今/以指歩尺屈而後伸)佞辭泉湧元素不覺執手款曲¶
諦聽忘倦(諦都計/翻審也)𢎞楚詗伺再三元素不顧以金帛厚¶
遺注而遣之(詗火迥翻又翾/正翻遺唯季翻)𢎞楚怒曰中尉失今日之¶
斷必不免他日之禍矣(斷丁亂翻為元素/為注所去張本)因解軍職去¶