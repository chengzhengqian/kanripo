之孫歸道仁㑹之子也(閻立徳以巧思稱/田仁㑹良吏也)冬十月辛夘¶
契丹李盡忠卒孫萬榮代領其衆突厥黙啜乘間襲松¶
漠虜盡忠萬榮妻子而去(卒子恤翻/間古莧翻)太后進拜黙啜為¶
頡跌利施大單干立功報國可汗(頡戸結翻跌徒/結翻單音蟬)孫萬¶
榮收合餘衆軍埶復振(復扶/又翻)遣别帥駱務整何阿小為¶
前鋒(帥所類翻/阿烏葛翻)攻䧟冀州殺刺史陸寶積屠吏民數千¶
人又攻瀛州河北震動制起彭澤令狄仁傑(長夀元年/仁傑貶)¶
為魏州刺史前刺史獨孤思莊畏契丹猝至悉驅百姓¶