我來逃竄不暇何敢輒犯成都今春氣向暖數十萬人¶
藴積城中生死共處汚穢鬱蒸將成癘疫不可緩也使¶
者至成都開城縱民出各復常業乘城者皆下城解甲¶
民大悦蠻方攻雅州聞之遣使請和引兵去駢又奏南¶
蠻小醜易以枝梧(易以/䜴翻)今西川新舊兵已多所𤼵長武¶
鄜坊河東兵徒有勞費並乞勒還勑止河東兵而已(考/)¶
(異曰舊紀此奏在元年十二/月今因駢開成都門言之)　上之為普王也小馬坊¶
使田令孜有寵(小馬坊使亦内諸司使之一後梁改為/天驥使後唐復舊長興元年改飛龍院)¶