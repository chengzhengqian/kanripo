八世孫也(明梁貞陽侯蕭淵明/也唐諱淵故止曰明)　内園使李敬寔(内園/使亦)¶
(内諸司之一五代/時有内園栽接使)遇鄭朗不避馬朗奏之上責敬寔對¶
曰供奉官例不避上曰汝衘敕命横絶可也(横度/曰絶)豈得¶
私出而不避宰相乎命剥色配南牙(禠其本色使/配役南牙也)¶
十一年春正月丙午以御史中丞兼尚書右丞夏侯孜¶
為户部侍郎判户部事先是判户部有缺(先悉/薦翻)京兆尹¶
韋澳奏事上欲以澳補之辭曰臣比年心力衰耗難以¶
處繁劇(比毗至翻/處昌吕翻)屢就陛下乞小鎮聖恩未許上不恱¶