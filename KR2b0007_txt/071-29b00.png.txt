(魏又改選部為吏部又有左民客曹五兵度/支凡五曹尚書左右二僕射一合為八坐)帝還主者¶
奏呈文書(尚書諸曹各有主者還/從宣翻又如字下同)帝曰吾省與僕射省¶
何異(省悉/景翻)竟不視　十二月改葬文昭皇后于朝陽陵¶
(帝以舊陵庳下改/葬朝陽陵亦在鄴)　吳主揚聲欲至合肥征東將軍滿¶
寵表召兖豫諸軍皆集吳尋退還詔罷其兵寵以為今¶
賊大舉而還非本意也此必欲偽退以罷吾兵而倒還¶
乗虛掩不備也表不罷兵(上表言敵情/請不罷兵也)後十餘日吳果¶
更到合肥城不克而還　漢丞相亮以蔣琬為長史亮¶