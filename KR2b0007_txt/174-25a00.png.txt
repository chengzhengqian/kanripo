開府儀同大將軍郭衍追獲之丞相堅以勤初有誠欵¶
(以勤初表送迥/書也相息亮翻)特不之罪李惠先自縛歸罪(李惠自申/州舉兵應)¶
(迥既而知迥事/不成先自歸)堅復其官爵迥末年衰耄(記五十始衰/謂精力消耗)¶
(八十九十曰耄注耄惛忘也耄/莫報翻復扶又翻又音如字)及起兵以小御正崔逹¶
挐為長史逹挐暹之子也(崔暹見用於高澄挐奴加/翻長知兩翻暹息㢘翻)文¶
士無籌略舉措多失凡六十八日而敗于仲文軍至蓼¶
隄去梁郡七里(九域志蓼隄梁孝王築至睢陽三百里/按此則九域志所謂睢陽非漢舊城之)¶
(地蓼盧鳥翻/或音六非)檀讓擁衆數萬仲文以羸師挑戰而偽北¶