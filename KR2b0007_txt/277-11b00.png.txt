美以歸(唐末曲顥據交/州至承美而敗)以其將李進守交州　冬十月¶
癸巳李仁罕圍遂州夏魯竒嬰城固守孟知祥命都押¶
牙髙敬柔帥資州義軍二萬人築長城環之(帥讀曰率/環音宦)¶
魯竒遣馬軍都指揮使康文通出戰文通聞閬州陷遂¶
以其衆降於仁罕戊戌董璋引兵趣利州(九域志閬州/西北至利州)¶
(二百四十里趣/七喻翻下同)遇雨糧運不繼還閬州知祥聞之驚曰¶
比破閬中(比毗/至翻)正欲徑取利州其帥不武必望風自遁¶
(利帥李彦琦/帥所類翻)吾獲其倉廩據漫天之險(漫天寨在利州/北有小漫天大)¶