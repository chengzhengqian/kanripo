(於中山北界舊中山郡今之定州是也予謂/移黎陽營屯中山北界不過為南部聲援耳)令縁邊郡¶
增置歩兵列屯塞下教習戰射　以廷尉張皓為司空¶
　班勇更立車師後部故王子加特奴為王(更工衡/翻下同)勇¶
又使别校誅斬東且彌王(校户教翻且子余翻范書東/且彌國去洛陽九千二百里)¶
亦更立其種人為王(種章/勇翻)于是車師六國悉平(西域𫝊/卑陸蒲)¶
(類東且彌移支車師/前後王是為六國)勇遂發諸國兵擊匈奴呼衍王亡¶
走其衆二萬餘人皆降生得單于從兄勇使加特奴手¶
斬之以結車師匈奴之隙北單于自將萬餘騎入後部¶