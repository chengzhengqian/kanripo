勇躍願奮(子懋自雍州徙為江州故部曲多雍/州人勇當作踴帥讀曰率雍於用翻)叔業畏¶
之遣于瑶之說子懋曰今還都必無過憂正當作散官¶
不失富貴也(說輸芮翻/散悉但翻)子懋既不出兵攻叔業衆情稍¶
沮中兵參軍于琳之瑶之兄也說子懋重賂叔業可以¶
免禍子懋使琳之往琳之因說叔業取子懋叔業遣軍¶
主徐𤣥慶將四百人隨琳之入州城僚佐皆奔散(沮在/呂翻)¶
(說輸芮翻/將即亮翻)琳之從二百人拔白刃入齋子懋罵曰小人¶
何忍行此琳之以袖障面使人殺之王𤣥邈執董僧慧¶