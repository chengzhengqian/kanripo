酉丞相頴表廢皇后羊氏幽于金墉城廢皇太子覃為¶
清河王(羊后立見八十三卷永康元/年覃立見上卷太安元年)　陳敏與石氷戰¶
數十合氷衆十倍於敏敏擊之所向皆捷遂與周玘合¶
攻氷於建康三月氷北走投封雲(封雲徐州/賊應氷者)雲司馬張¶
統斬氷及雲以降楊徐二州平周玘賀循皆散衆還家¶
不言功賞朝廷以陳敏為廣陵相　河間王顒表請立¶
丞相頴為太弟戊申詔以頴為皇太弟都督中外諸軍¶
事丞相如故大赦乗輿服御皆遷于鄴(天子在洛而建/儲于鄴則既非)¶