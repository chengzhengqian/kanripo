今住已久不得我便兵疲意沮計不復生掎角此冦(左/傳)¶
(晉人角之諸戎掎之角者當前與之角掎/者從後掎其足也沮在吕翻掎居蟻翻)正在今日乃¶
先攻一營不利諸將皆曰空殺兵耳遜曰吾已曉破之¶
之術乃敕各持一把茅以火攻拔之一爾勢成(言一拔/營之頃)¶
(而兵之勝勢成也一/爾猶言一如此也)通率諸軍同時俱攻斬張南馮習¶
及胡王沙摩相等首破其四十餘營漢將杜路劉寧等¶
窮逼請降(降戸江/翻下同)漢主升馬鞌山(今峽州夷陵/縣有馬鞌山)陳兵自¶
繞遜督促諸軍四面蹙之土崩瓦解死者萬數漢主夜¶