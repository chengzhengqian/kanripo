進退可否在公所擇攸之曰臣無廊廟之資居中實非¶
其才至於撲討蠻蜑(蜑亦蠻屬音蕩旱翻毛晃曰蜑南/夷海種也范成大桂海漁衡志曰)¶
(蜑海上水居蠻也以舟為家㳂海蜑有三種漁蜑取魚/蠔蛋取蠔木蜑伐山取材大率皆取海物為糧生食之)¶
(入水能視陳師道曰二廣居山谷間不𨽻州縣謂之傜/人舟居謂之蜑人島居謂之黎人余謂巴黔亦自有蜑)¶
(人/)克清江漢不敢有辭雖自上如此(上時/掌翻)去留伏聽朝¶
㫖(朝直/遥翻)乃止　癸巳柔然㓂魏敦煌尉多矦擊破之尚¶
書奏敦煌僻遠介居西北强㓂之間(西謂吐谷渾北柔/然也敦徒門翻尉)¶
(紆勿/翻)恐不能自固請内徙就凉州羣臣集議皆以為然¶