亷平疾姦吏以為右職(職居諸吏之/上為右職)接待有禮好惡與¶
同之(好呼到翻/惡烏路翻)其負翁歸罰亦必行然温良謙退不以¶
行能驕人故尤得名譽於朝廷　初烏孫公主少子萬¶
年有寵於莎車王(班書莎車國王治莎車城去長/安九千九百五十里莎蘇禾翻)莎車¶
王死而無子時萬年在漢莎車國人計欲自託於漢又¶
欲得烏孫心上書請萬年為莎車王漢許之遣使者奚¶
充國送萬年(姓譜奚姓夏車/正奚仲之後)萬年初立暴惡國人不說¶
(說讀曰/悅下同)上令羣臣舉可使西域者前將軍韓增舉上¶