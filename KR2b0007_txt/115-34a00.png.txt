刺史庾悦以鄱陽太守虞丘進為前驅屢破盧循兵進¶
據豫章絶循糧道九月劉遵斬茍林于巴陵桓石綏因¶
循入冦起兵洛口(水經注漢水過魏興安陽縣又東至/灙城南與洛谷水合水北出洛谷谷)¶
(北通長安其水南流/注漢水所謂洛口也)自號荆州刺史徴陽令王天恩自¶
號梁州刺史(徴陽當作微陽晉地里志微陽縣屬上庸/郡沈約曰魏立建始縣晉武帝改曰微陽)¶
(周武王之伐紂庸蜀𦍑髳微盧彭濮八國從之/竊意微陽縣葢因古微國而得名而史無其據)襲據西¶
城梁州刺史傅韶遣其子魏興太守𢎞之討石綏等皆¶
斬之桓氏遂滅韶暢之孫也　西秦王乾歸攻秦略陽¶