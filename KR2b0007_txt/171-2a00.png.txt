(職歟杜佑曰後周秋官之/屬有小賔部下大夫上士)深䕶之子也　己卯齊以衛¶
菩薩為太尉(菩薄胡翻薩桑割翻何考異曰北齊書/北史並同不知菩薩  人亦不言何官)辛¶
巳以并省吏部尚書髙元海為尚書左僕射(自元魏置/諸道行臺)¶
(各置令僕尚書等官齊神武破爾朱兆得晉陽/建大丞相府而居之文宣受禪遂置尚書省)　乙酉¶
封皇子叔卿為建安王　庚寅齊以尚書左僕射唐邕¶
為尚書令侍中祖珽為左僕射(珽它/鼎翻)初胡太后既幽於¶
北宫(事見上/巻上年)珽欲以陸令萱為太后為令萱言魏保太¶
后故事(保太后事見百二十巻宋帝/元嘉二年為令之為于偽翻)且謂人曰陸雖婦¶