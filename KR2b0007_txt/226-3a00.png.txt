部試能於州郡若才職不稱(稱尺/證翻)紊亂無任(紊文運翻/任音壬)¶
責於刺史則曰命官出於吏曹不敢廢也責於侍郎則¶
曰量書判資考而授之不保其往也(量音/良)責於令史則¶
曰按由歷出入而行之不知其它也黎庶徒弊誰任其¶
咎若牧守自用則罪將焉逃必州郡之濫獨換一刺史¶
則革矣如吏部之濫雖更其侍郎無益也(焉於䖍翻/更工衡翻)葢¶
人物浩浩不可得而知法使之然非主司之過今諸道¶
節度都團練觀察租庸等使自判官副將以下皆使自¶