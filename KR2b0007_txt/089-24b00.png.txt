若使太弟得天下殿下無容足之地矣粲曰為之奈何¶
凖曰人告太弟為變主上必不信宜緩東宫之禁使賓¶
客得徃來太弟雅好待士(好呼/到翻)必不以此為嫌輕薄小¶
人不能無迎合太弟之意為之謀者然後下官為殿下¶
露表其罪(為于/偽翻)殿下收其賓客與太弟交通者考問之¶
獄辭既具則主上無不信之理也粲乃令卜抽引兵去¶
東宫(去年聰令卜抽/將兵監守東宫)少府陳休左衛將軍卜崇為人清¶
直素惡沈等(惡烏路/翻下同)雖在公座未嘗與語沈等深疾之¶