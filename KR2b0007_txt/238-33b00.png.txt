他人是使姦臣得乗間弄威福(間古/莧翻)政事不理職此故¶
也上曰然此亦未必皆德宗之過朕㓜在德宗左右見¶
事有得失當時宰相亦未有再三執奏者皆懐禄偷安¶
今日豈得專歸咎於德宗邪卿輩宜用此為戒事有非¶
是當力陳不已勿畏朕譴怒而遽止也李吉甫常言人¶
臣不當强諫(左傳宫之竒之為人也懦而不能强諫/陸德明音義曰彊其良翻又其兩翻)使¶
君悦臣安不亦美乎李絳曰人臣當犯顔苦口指陳得¶
失若陷君於惡豈得為忠上曰絳言是也吉甫至中書¶