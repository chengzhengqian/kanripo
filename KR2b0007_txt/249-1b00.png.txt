平章事馬植為天平節度使上之立也左軍中尉馬元¶
贄有力焉(武宗之大漸也馬元贄為左神/䇿䕶軍中尉立上為皇太叔)由是恩遇冠¶
諸宦者(冠古/玩翻)植與之敘宗姓上賜元贄寳帶元贄以遺¶
植(遺唯/季翻)植服之以朝(朝直/遥翻)上見而識之植變色不敢隠¶
明日罷相收植親吏董牟下御史臺鞫之盡得植與元¶
贄交通之狀(下户/嫁翻)再貶常州刺史(常州古延陵季子之/邑後為毗陵晉為晉)¶
(陵唐為常州京師東南/二千八百四十三里)　六月戊申兵部侍郎同平章¶
事魏扶薨以户部尚書判度支崔龜從同平章事　秋¶