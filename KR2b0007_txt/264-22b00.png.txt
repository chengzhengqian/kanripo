(距不逺師範之降亦以告鄩豈有自戊午至丁酉四十/日師範使者始至兖州邪十月丁丑日差近今從新紀)¶
從周為具齎裝送鄩詣大梁鄩曰降將未受梁王寛釋¶
之命安敢乘馬衣裘乎(為于偽翻/衣于既翻)乃素服乘驢至大梁¶
(素服囚服也渠/帥俘虜載以驢)全忠賜之冠帶辭請囚服入見不許全¶
忠慰勞飲之酒辭以量小(勞力到翻飲于禁翻量音/亮飲酒之多少各有量)全¶
忠曰取兖州量何大邪以為元從都押牙(從才/用翻)是時四¶
鎮將吏皆功臣舊人(朱全忠迎車駕于鳯翔諸將皆賜/迎鑾果毅功臣舊人與全忠出入)¶
(于行間/最久者)鄩一旦以降將居其上諸將具軍禮拜於廷鄩¶