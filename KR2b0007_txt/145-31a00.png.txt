魏主之初親政也以兵召諸叔(事見上卷齊和/帝中興元年)詳與咸¶
陽彭城王共車而入防衞嚴固髙太妃大懼乘車隨而¶
哭之既得免謂詳曰自今不願富貴但使母子相保與¶
汝掃市為生耳及詳再執政(齊和帝中興元年正月魏/主親政十一月詳為司徒)¶
太妃不復念前事(復扶/又翻)專助詳為貪虐冠軍將軍茹皓¶
以巧思有寵於帝(茹音如思/相吏翻)常在左右傳可門下奏事¶
弄權納賄朝野憚之詳亦附焉皓娶尚書令髙肇從妹¶
皓妻之姊為詳從父安定王燮之妃詳烝於燮妃由是¶