甚盛恐人心不同不可卒制(卒讀/曰猝)可因臘㑹有陛兵以¶
誅之(陛兵宿衛之兵夾殿/陛者所謂陛㦸之士)吳主從之十二月丁夘建業¶
中謡言明㑹有變(明㑹明日臘㑹也吳/以土徳王用辰臘)綝聞之不悦夜¶
大風發屋揚沙綝益懼戊辰臘㑹稱疾不至吳主彊起¶
之(彊其/兩翻)使者十餘輩綝不得已将入衆止焉綝曰國家¶
屢有命不可辭可豫整兵令府内起火因是可得速還¶
遂入尋而火起(尋繼/時也)綝求出吳主曰外兵自多不足煩¶
丞相也綝起離席(離力/智翻)奉布目左右縛之綝叩頭曰願¶