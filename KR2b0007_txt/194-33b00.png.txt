(唐六典曰西内太極殿次北曰朱明門門之左曰䖍化/門右曰肅章門肅章之西曰揮政門又曰兩儀殿蓋古)¶
(之内朝也承天之門東曰長樂門北入恭禮門又北入/䖍化門則宫内也承天門之西曰永安門北入安仁門)¶
(又北入肅章/門則宫内也)帝夜使宫官至二人所士及開營内之志¶
𤣥閉門不納曰軍門不可夜開使者曰此有手敕志𤣥¶
曰夜中不辨真偽竟留使者至明帝聞而歎曰真將軍¶
也帝復為文刻之石(使疏吏翻復扶又/翻下復何亦復同)稱皇后節儉遺¶
言薄葬以為盜賊之心止求珍貨既無珍貨復何所求¶
朕之本志亦復如此王者以天下為家何必物在陵中¶