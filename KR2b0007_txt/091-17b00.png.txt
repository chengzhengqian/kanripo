當夕死以彰陛下之過天下將皆捨陛下而去陛下誰¶
與居乎曜意解乃赦之曜敕内外戒嚴將自討渠知子¶
逺又諫曰陛下誠能用臣䇿一月可定大駕不必親征¶
也曜曰卿試言之子逺曰彼非有大志欲圖非望也(謂/帝)¶
(王之事非/常人所望)直畏陛下威刑欲逃死耳陛下莫若廓然大¶
赦與之更始(更工/衡翻)應前日坐虎車等事其家老弱没入¶
奚官者皆縱遣之使之自相招引聽其復業彼既得生¶
路何為不降(降户江/翻下同)若其中自知罪重屯結不散者願¶