南上欲挑戰峻將八千人逆戰(上時掌翻挑徒了/翻將即亮翻下同)遣其¶
子碩及其將匡孝分兵先薄趙𦙍軍敗之(薄迫也敗/補邁翻)峻¶
方勞其將士(勞力/到翻)乘醉望見𦙍走曰孝能破賊我更不¶
如邪因舍其衆(舍讀/曰捨)與數騎北下突陳不得入(陳讀/曰陣)將¶
囘趨白木陂馬躓(躓陟利翻跲也白木陂在東/陵東趨七喻翻下兵趨同)侃部將¶
彭世李千等投之以矛峻墜馬斬首臠割之焚其骨三¶
軍皆稱萬嵗餘衆大潰(一鼔禽峻果/如温嶠之言)峻司馬任讓等共¶
立峻弟逸為主閉城自守(任音/壬)温嶠乃立行臺布告逺¶