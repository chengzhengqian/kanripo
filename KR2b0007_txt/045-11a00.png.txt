(陵陽縣屬丹陽/郡綝丑林翻)子鴻當襲封上書稱病讓國於弟盛不¶
報旣葬乃挂衰絰於冢廬而逃去(衰倉/回翻)友人九江鮑駿¶
遇鴻於東海(東海郡在雒陽/東一千五百里)讓之曰昔伯夷吳札亂世¶
權行故得申其志耳(賢曰伯夷孤竹君之子讓其弟叔/齊季札吳王夀夢之季子也諸兄)¶
(欲讓以國季子乃舍其室而耕皆是權時所行非/常道也伯夷當紂時季札當周末故言亂世也)春秋¶
之義不以家事廢王事(春秋衛靈公卒孫輙立父蒯聵/與輙爭國公羊傳曰輙者蒯聵)¶
(之子然則曷為不立蒯聵而立輙蒯聵無道靈公逐之/而立輙然則輙之義可以立乎曰可不以父命辭於王)¶
(命不以家事辭於王/事故駿引以為言)今子以兄弟私恩而絶父不滅之¶