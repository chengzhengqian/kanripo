榮屢求入朝峻忌其英烈每沮止之(沮在/吕翻)閏月榮復求¶
入朝(復扶/又翻)㑹峻在河上帝乃許之　契丹寇定州圍義¶
豐軍(時置義豐軍於/定州義豐縣)定和都指揮使楊𢎞裕夜擊其營¶
大獲契丹遁去又寇鎮州本道兵擊走之　丙申鎮寕¶
節度使榮入朝故李守貞騎士馬全乂從榮入朝帝召¶
見補殿前指揮使謂左右曰全乂忠於所事昔在河中¶
屢挫吾軍(謂漢乾祐間帝/討李茂貞時也)汝輩宜効之王峻聞榮入朝¶
遽自河上歸戊戌至大梁　彰武節度使髙允權卒其¶