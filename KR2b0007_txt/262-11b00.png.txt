人明旦日加辰巳宫門不開季述詣中書白崔𦙍曰宫¶
中必有變我内臣也得以便宜從事請入視之乃帥禁¶
兵千人破門而入(帥讀/曰率)訪問具得其狀出謂𦙍曰主上¶
所為如是豈可理天下廢昏立眀自古有之為社稷大¶
計非不順也𦙍畏死不敢違庚寅季述召百官陳兵殿¶
庭(陳兵以脅/百官也)作𦙍等連名狀請太子監國以示之使署¶
名𦙍及百官不得已皆署之(監古/衘翻)上在乞巧樓(按劉季/述傳乞)¶
(巧樓在思𤣥門/内近思政殿)季述仲先伏甲士千人於門外(即宣化/門外)¶