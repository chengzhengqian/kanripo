徳權走劉言以公益權知岳州唐將守湖南諸州者聞¶
長沙陷相繼遁去劉言盡復馬氏嶺北故地惟郴連入¶
于南漢(郴尹/林翻)　契丹瀛莫幽州大水流民入塞散居河¶
北者數十萬口契丹州縣亦不之禁詔所在賑給存處¶
之(賑津忍翻/處昌吕翻)中國民先為所掠得歸者什五六　丁未¶
李榖以病臂久未愈(李榖病臂始上卷是年六/月榖上須有李字文乃明)三表辭¶
位帝遣中使諭指曰卿所掌至重(謂李榖掌三/司金榖也)朕難其¶
人茍事功克集何必朝禮(朝直/遥翻)朕今於便殿待卿可暫¶