(長知/兩翻)必重得罪(重直/用翻)婦人性易悦耳(易以/豉翻)宜深慎之上¶
乃於長主皇后復稍加恩禮(復扶/又翻)上袚覇上(孟康曰袚/除也於霸)¶
(水上自袚除今之上已/袚禊也袚音廢又音拂)還過上姊平陽公主(班志平陽/縣屬河東)¶
(郡公主景帝女/降平陽侯曹夀)悦謳者衛子夫(師古曰齊歌/曰謳一侯翻)子夫母衛¶
媪平陽公主家僮也(師古曰僮者婢妾之總稱媪者年/老之號非當時所呼也衛者舉夫)¶
(家姓媪/烏皓翻)主因奉送子夫乃入宫恩寵日隆陳皇后聞之¶
恚幾死者數矣(恚於避翻愠怒也幾/居衣翻數所角翻)上愈怒子夫同母¶
弟衛青其父鄭季本平陽縣吏給事侯家(師古曰縣遣/於侯家供事)¶