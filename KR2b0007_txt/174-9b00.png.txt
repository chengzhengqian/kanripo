(子也堅初秉周政欲引時才故率使/之諭意堅既受禪封觀王改名雍)熲承㫖欣然曰願¶
受驅馳縱令公事不成熲亦不辭滅族乃以為相府司¶
録(司録摠録一府之事/令力丁翻相息亮翻)時漢王贊居禁中毎與静帝同¶
帳而坐劉昉飾美妓進贊(妓渠綺翻/女樂也)贊甚悦之昉因説¶
贊曰大王先帝之弟時望所歸孺子幼冲豈堪大事(説/輸)¶
(芮翻孺子/謂靜帝)今先帝初崩人情尚擾王且歸第待事寧後¶
入為天子此萬全計也贊年少(少詩/照翻)性識庸下以為信¶
然遂從之堅革宣帝苛酷之政更為寛大删略舊律作¶