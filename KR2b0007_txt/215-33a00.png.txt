收繫綱典船夫溢於牢獄(十船為一綱以吏為綱典/船夫輓船及駕船之夫也)徴¶
剝逋負延及鄰伍皆裸露死於公府(裸郎/果翻)至林甫薨乃¶
止　丁亥上享太廟戊子合祭天地於南郊赦天下制¶
免百姓今載田租又令削絞斬條上慕好生之名故令¶
應絞斬者皆重杖流嶺南其實有司率杖殺之又令天¶
下為嫁母服三載(載子亥翻好呼到翻/為于偽翻下即為同)上欲廣求天下¶
之士命通一藝以上皆詣京師李林甫恐草野之士對¶
䇿斥言其姦惡建言舉人多卑賤愚聵(聵五/怪翻)恐有俚言¶