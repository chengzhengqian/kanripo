及私錢置樣於闗不如樣者没官銷毁之自是錢幣始¶
壹民間便之　隋鄭譯以上柱國歸第賞賜豐厚譯自¶
以被疎呼道士醮章祈福(道士有消災度厄之法依隂/陽五行數術推人年命書之)¶
(如章表之儀并具贄幣燒香陳讀云奏上天曹請為除/厄謂之上章夜中於星辰之下陳設酒果䴵餌幣物歴)¶
(祀天皇太乙五星列宿為書如上章之/儀以奏之名為醮被皮義翻醮子肖翻)為婢所告以為¶
巫蠱譯又與母别居為憲司所劾(憲司御史臺官劾/户槩翻又戸得翻)由¶
是除名隋主下詔曰譯若畱之於世在人為不道之臣¶
戮之於朝入地為不孝之鬼有累幽顯無所置之(朝直/遥翻)¶