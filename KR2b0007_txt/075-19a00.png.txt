復難(難乃/旦翻)但語之曰(語牛/倨翻)天下之變無常也今見卿窮¶
及曹爽敗陶退居里舍乃謝其言之過管輅之舅謂輅¶
曰爾前何以知何鄧之敗輅曰鄧之行步筋不束骨脈¶
不制肉起立傾倚若無手足此為鬼躁何之視候則魂¶
不守宅血不華色精爽烟浮容若槁木此為鬼幽二者¶
皆非遐福之象也(管輅之與何鄧言也其陳義近於古/人至答其舅論何鄧之所以敗則相)¶
(者之說耳何前/後之相戾也)何晏性自喜(喜許/記翻)粉白不去手(以自塗/澤也)¶
行歩顧影尤好老莊之書(好呼/到翻)與夏侯𤣥荀粲及山陽¶