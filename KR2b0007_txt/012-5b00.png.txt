吾責已塞(塞悉/則翻)死不恨矣且人臣有篡弑之名何面目¶
復事上哉(復扶/又翻)縱上不殺我我不愧於心乎乃仰絶亢¶
遂死(蘇林曰亢頸大脉也俗所謂胡脉也師古曰亢者/總謂頸耳爾雅云亢鳥龍即㗋嚨也亢音岡又下)¶
(郎/翻)¶
　荀悦論曰貫髙首為亂謀殺主之賊(殺讀/曰弑)誰能證明¶
　其王小亮不塞大逆私行不贖公罪(塞悉則翻/行下孟翻)春秋¶
　之義大居正(大居正者以/居正為大也)罪無赦可也¶
　臣光曰髙祖驕以失臣貫髙狠以亡君使貫髙謀逆¶