國皆莫及李勣也上深然其言泉男建復遣兵五萬人¶
救扶餘城(復扶/又翻)與李勣等遇於薛賀水(新書作/薩賀水)合戰大¶
破之斬獲三萬餘人進攻大行城拔之　朝廷議明堂¶
制度略定三月庚寅赦天下改元　戊寅上幸九成宫¶
　夏四月丙辰彗星見于五車(五車五星五帝車舍也/五帝坐也主天子五兵)¶
(一曰主五糓豐耗西北大星曰天庫主太白主秦次東/北曰獄主辰星主燕趙次東星曰天倉主歳星主魯衛)¶
(次東南曰司空主填星主楚次西南曰卿星主熒惑主/魏五星有變皆以其所占之據舊紀五車在昴畢間見)¶
(賢遍翻下同/彗祥歳翻)上避正殿减常膳撤樂許敬宗等奏請復¶