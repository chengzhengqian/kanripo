三司靳凖為大司空領司𨽻校尉皆迭决尚書奏事癸¶
亥聰卒甲子太子粲即位(粲字/士光)尊皇后靳氏為皇太后¶
樊氏號𢎞道皇后武氏號𢎞徳皇后王氏號𢎞孝皇后¶
立其妻靳氏為皇后子元公為太子大赦改元漢昌𦵏¶
聰於宣光陵諡曰昭武皇帝廟號烈宗靳太后等皆年¶
未盈二十粲多行無禮無復哀戚靳凖隂有異志私謂¶
粲曰如聞諸公欲行伊霍之事先誅太保及臣以大司¶
馬綂萬機陛下宜早圖之粲不從凖懼復使二靳氏言¶