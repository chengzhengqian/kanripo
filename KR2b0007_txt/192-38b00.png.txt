戊子上謂侍臣曰朕觀隋煬帝集文辭奥博亦知是堯¶
舜而非桀紂然行事何其反也魏徴對曰人君雖聖哲¶
猶當虚已以受人故智者獻其謀勇者竭其力煬帝恃¶
其俊才驕矜自用故口誦堯舜之言而身為桀紂之行¶
(行下/孟翻)曽不自知以至覆亡也上曰前事不逺吾屬之師¶
也　畿内有蝗辛卯上入苑中(出𤣥武門/北入禁苑)見蝗掇數枚¶
(掇丁活翻又陟/劣翻拾取也)祝之曰民以穀為命而汝食之寧食吾¶
之肺腸舉手欲吞之左右諫曰惡物或成疾上曰朕為¶