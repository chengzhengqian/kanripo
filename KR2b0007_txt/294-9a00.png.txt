支鹽三十萬斛以給江南所俘獲江南士卒稍稍歸之¶
　六月壬子昭義節度使李筠奏擊北漢石㑹闗抜其¶
六寨乙卯晉州奏都監李謙溥擊北漢破孝義(孝義漢/中陽縣)¶
(地後魏曰永安唐貞觀元年改曰孝義屬汾州在州東/南宋熙寕五年省孝義為鎮屬介休縣宋白曰孝義縣)¶
(本漢慈氏縣地曹魏移中陽縣於今理永嘉後省入隰/城後魏又分隰城於今靈石縣東三十里置永安縣貞)¶
(觀元年以縣名與涪州縣同改為/孝義因縣人鄭興有行義為名)　髙保融遣使勸蜀¶
主稱藩于周蜀主報以前嵗遣胡立致書于周而不答¶
(見上卷/上年)　秋七月丙戌初行大周刑統　帝欲均田租¶