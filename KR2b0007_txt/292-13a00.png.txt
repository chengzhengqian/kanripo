札爲雄武監軍使仍以宿衛精兵千人爲之部曲　帝¶
以大梁城中迫隘(隘烏/懈翻)夏四月乙夘詔展外城先立標¶
幟(幟昌/志翻)俟今冬農隙興板築東作動則罷之更俟次年¶
以漸成之且令自今葬埋皆出所標七里之外其標内¶
俟縣官分畫街衢倉塲營廨之外(廨古/隘翻)聴民隨便築室¶
　丙辰蜀主命知樞密院王昭逺按行北邊城寨及甲¶
兵(以備周也/行下孟翻)　上謂宰相曰朕每思致治之方未得其¶
要寢食不忘(治直/吏翻)又自唐晉以來吳蜀幽幷皆阻聲教¶