(韋見素天/寳末為相)處厚夐之九世孫也(韋夐後周韋孝寛/之兄夐翾正翻)　乙¶
酉李光顔烏重𦙍奏㧞呉元濟陵雲柵丁亥光顔又奏¶
㧞石越二柵壽州奏敗殷城之衆㧞六柵(殷城漢期思/縣屬汝南郡)¶
(宋置苞信縣隋改曰殷城唐屬光/州按九域志固始縣有殷城鎮)　冬十一月壬戍朔¶
容管奏黄洞蠻為冦乙丑邕管奏擊黄洞蠻却之復賔¶
蠻等州(賔蠻當作賔巒武德四年以故秦桂/林郡地置淳州永貞元年更名巒州)　丙寅加¶
幽州節度使劉總同平章事　李師道聞㧞陵雲柵而¶
懼詐請輸欵上以力未能討加師道檢校司空　王鍔¶