師(太師三/師之首)憲辭讓又使孝伯召憲曰晩與諸王俱入既¶
至殿門憲獨被引進(被皮/義翻)帝先伏壯士於别室至即執¶
之憲自辯理帝使于智證憲憲目光如炬與智相質(質/證)¶
(也騐/也)或謂憲曰以王今日事勢何用多言憲曰死生有¶
命寧復圖存(復扶/又翻)但老母在堂恐留兹恨耳(言既誣以/異謀恐罪)¶
(及其/母也)因擲笏於地遂縊之(縊於賜翻/經也絞也)帝召憲僚屬使證¶
成憲罪參軍勃海李綱誓之以死終無撓辭(撓奴教/翻曲也)有¶
司以露車載憲尸而出(車無帷盖/曰露車)故吏皆㪚唯李綱撫¶