青布輿逃入西山詧使岸将兵追擒之纉乞為沙門更¶
名法纉詧許之(張纉間搆譽詧兄弟於湘東凶/于而身害于而國更工衡翻)　荆州¶
長史王冲等上牋於湘東王繹請以太尉都督中外諸¶
軍事承制主盟(主盟者主/諸藩之盟)繹不許丙辰又請以司空主¶
盟亦不許　上雖外為侯景所制而内甚不平景欲以¶
宋子仙為司空上曰調和隂陽焉用此物(三公燮理隂/陽言宋子仙)¶
(非其/人也)景又請以其黨二人為便殿主帥(梁禁中諸殿皆/有主帥杜佑曰)¶
(凡言便殿者皆非正大之處又/曰便殿寝側之别殿帥所類翻)上不許景不能强(强其/兩翻)¶