(書侍郎屬中書省分為二官髙澄以崔季舒為中書黄門/郎者盖澄欲使季舒伺察静帝以為黄門郎則侍從左右)¶
(以為中書郎則典掌/詔命故兼領二職也)澄與季舒書曰癡人比復何似(比/毗)¶
(至翻復/扶又翻)癡勢小差未(差楚懈翻本作瘥/疾稍愈謂之差)宜用心檢校帝¶
常獵于鄴東馳逐如飛監衛都督烏那羅受工伐從後¶
呼曰天子勿走馬大将軍嗔(監工衘翻監衞都督髙氏/置此官以監宿衞所以防)¶
(制其君者也烏那羅虜三字/姓呼火故翻嗔昌真翻怒也)澄嘗侍飲酒舉大觴屬帝¶
曰臣澄勸陛下酒(屬之欲翻舉酒相屬如/儕軰然無復君臣之義)帝不勝忿曰¶
自古無不亡之國朕亦何用此生為澄怒曰朕朕狗脚¶