貨財以結權倖而已未嘗訓練以備不虞此不可不於¶
無事之時豫留聖意也時受降城兵籍舊四百人及天¶
德軍交兵止有五十人(降考異曰實録李光進請東受/  城兼理河防又云以中受降)¶
(城及所管騎士一千一百四十人𨽻于天德軍舊傳盧/坦與李絳叶議以為西城張仁愿所築不可廢三者不)¶
(同莫知孰是今但云受降城所闕疑也又李司空論事/云中城舊屬振武有鎮兵四百人其時割屬天德交割)¶
(惟有五十人人數如此不同或者/一千一百四十人是三城都數耳)器械止有一弓自餘¶
稱是(稱尺/證翻)故絳言及之上驚曰邊兵乃如是其虛邪卿¶
曹當加按閲㑹絳罷相而止　乙巳廢天威軍(元和初/并左右)¶