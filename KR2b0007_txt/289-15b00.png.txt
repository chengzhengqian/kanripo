(領之鍛都玩翻/鍛鐵以為兵甲)疑有急兵達旦不寐司空同平章事蘇¶
逢吉既與𢎞肇有隙知李業等怨𢎞肇屢以言激之帝¶
遂與業文進匡贊允明謀誅邠等議既定入白太后太¶
后曰兹事何可輕發更宜與宰相議之業時在㫄曰先¶
帝嘗言朝廷大事不可謀及書生懦怯誤人太后復以¶
為言(史言殺邠等非太/后之意復扶又翻)帝忿曰國家之事非閨門所知¶
拂衣而出乙亥業等以其謀告閻晉卿晉卿恐事不成¶
詣𢎞肇第欲告之𢎞肇以它故辭不見(使閻晉卿得見/史𢎞肇則李業)¶