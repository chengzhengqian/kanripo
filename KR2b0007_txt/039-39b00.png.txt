(十餘萬衆王患焉將取河内以迫之謂鄧禹曰卿言吾/之有河内猶髙祖之有關中關中非蕭何誰能使一方)¶
(晏然髙祖無西顧之憂吳漢之能卿舉之矣復為我舉/蕭何禹曰㓂恂才兼文武有御衆才非恂莫可安河内)¶
(也按世祖既貳更始先得河内魏郡因欲守之以比/關中非本心造謀即欲指取河内也今依范書為定)蕭¶
王謂恂曰㫺髙祖留蕭何關中吾今委公以河内當給¶
足軍糧率厲士馬防遏它兵勿令北度而已拜馮異為¶
孟津將軍(賢曰孟地名古今以為津/在河内郡河陽縣南門外)統魏郡河内兵於¶
河上以拒洛陽蕭王親送鄧禹至野王禹既西蕭王乃¶
復引兵而北㓂恂調糇粮(復扶又翻調徒弔/翻糇音侯乾食也)治器械以¶