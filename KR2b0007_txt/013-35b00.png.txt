或受之飢一女不織或受之寒生之有時而用之亡度¶
(亡古無/字通)則物力必屈(屈其勿翻盡/也下大屈同)古之治天下至纎至¶
悉故其畜積足恃今背本而趨末者甚衆是天下之大¶
殘也(師古曰本農業也末工商也言人棄農業而/務工商者甚衆殘謂傷害天下也背蒲妹翻)淫侈¶
之俗日日以長(長知/兩翻)是天下之大賊也殘賊公行莫之¶
或止大命將泛莫之振救(孟康曰泛方勇翻覆也師古/曰字本作覂此通用振舉也)¶
生之者甚少而靡之者甚多(靡讀曰/糜散也)天下財産何得不¶
蹷(蹷音厥/傾竭也)漢之為漢幾四十年矣(幾居/衣翻)公私之積猶可¶