(内引所/以不受)日暮方歸明日復至(復扶/又翻)丁酉頔左授恩王傅¶
仍絶朝謁(朝直/遥翻)敏流雷州(舊志雷州至京師六/千五百一十二里)季友等¶
皆貶官僮奴死者數人敏至秦嶺而死(自藍田闗南/出度秦嶺)事¶
連僧鑒虛鑒虛自貞元以來以財交權倖受方鎮賂遺¶
(遺音唯/季翻)厚自奉養吏不敢詰至是權倖爭為之言上欲¶
釋之中丞薛存誠不可上遣中使詣臺宣㫖曰朕欲面¶
詰此僧非釋之也存誠對曰陛下必欲面釋此僧請先¶
殺臣然後取之不然臣期不奉詔上嘉而從之三月丙¶