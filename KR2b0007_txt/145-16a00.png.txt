西一郡籍注因而罰之所獲必厚(謂民多詐疾注之於/籍以避征役說輸芮)¶
(翻/)元起然之李膺諫曰使君前有嚴敵後無繼援山民¶
始附於我觀徳(言山民觀望我徳則附/否則攜貳使疏吏翻)若糾以刻薄民¶
必不堪衆心一離雖悔無及何必起疾可以濟師(起疾/謂糾)¶
(之以刻薄民所不堪則是興長病端一/曰起疾謂起詐疾者杜預曰濟益也)膺請出圖之不¶
患資糧不足也元起曰善一以委卿膺退帥富民上軍¶
資米(帥讀曰率/上時掌翻)得三萬斛　秋八月丁未命尚書刪定¶
郎濟陽蔡灋度損益王植之集註舊律(王植之集定張/杜律見一百三)¶