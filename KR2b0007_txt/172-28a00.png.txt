城南和阿干子段暢拒城東自帥衆拒齊王憲於城北¶
(帥讀/曰率)延宗素肥前如偃後如伏人常笑之至是奮大矟¶
往來督戰(矟所/角翻)勁㨗若飛所向無前和阿干子段暢以¶
千騎奔周軍(騎竒/寄翻)周主攻東門際昏遂入之進焚佛寺¶
延宗敬顯自門入夾擊之周師大亂爭門相填壓塞路¶
不得進齊人從後斫刺死者二千餘人(塞悉則翻/刺七亦翻)周主¶
左右略盡自㧞無路承御上士張壽牽馬首(承御上士/盖侍衛左)¶
(右之/官)賀㧞伏恩以鞭拂其後(延考異曰北齊書安徳王/  宗𫝊作佛恩今從周齊)¶