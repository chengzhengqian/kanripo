既而嫌邁不執安穆使得逃去乃殺之悉誅元徳扈興¶
厚之等衆推劉裕為盟主總督徐州事以孟昶為長史¶
守京口檀憑之為司馬彭城人應募者裕悉使郡主簿¶
劉鍾統之丁巳裕帥二州之衆千七百人(二州兖/徐也)軍于¶
竹里移檄逺近聲言益州刺史毛璩已定荆楚江州刺¶
史郭昶之奉迎主上返正於尋陽鎮北參軍王元徳等¶
並帥部曲保據石頭揚武將軍諸葛長民已據歴陽𤣥¶
移還上宫(𤣥始遷東宫今以/裕起移還上宫)召侍官皆入止省中(侍官/自侍)¶