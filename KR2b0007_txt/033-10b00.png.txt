連阡陌貧者亡立錐之地(亡讀與/無同)邑有人君之尊里有¶
公侯之富小民安得不困古井田灋雖難卒行(卒讀/曰猝)宜¶
少近古(少詩/沼翻)限民名田以贍不足(師古曰名田占田也/各為限制不使富者)¶
(過制則可使貧/弱之家足也)塞并兼之路去奴婢除専殺之威(服䖍/曰不)¶
(得専殺奴婢也塞/悉則翻去羌吕翻)薄賦歛省繇役(歛力贍翻/繇讀曰徭)以寛民力¶
然後可善治也(治直/吏翻)及上即位師丹復建言(復扶/又翻)今累¶
世承平豪富吏民訾數鉅萬(訾與/貲同)而貧弱愈困宜略為¶
限天子下其議(下遐/稼翻)丞相光大司空武奏請自諸侯王¶