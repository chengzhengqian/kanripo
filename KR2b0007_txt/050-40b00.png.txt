宗正劉瑋將作大匠薛皓侍中閭邱宏(閭邱複姓左𫝊/齊有閭邱嬰)¶
陳光趙代施延太中大夫九江朱倀等十餘人(要一遥/翻祋丁)¶
(外翻又丁活/翻倀丑羊翻)俱詣鴻都門證太子無過帝與左右患之¶
(左石近/習也)乃使中常侍奉詔脅羣臣曰父子一體天性自¶
然(孟子曰父子/之道天性也)以義割恩為天下也(為于/偽翻)歴諷等不識¶
大典而與羣小共為讙譁外見忠直(見賢/遍翻)而内希後福¶
飾邪違義豈事君之禮朝廷廣開言路故且一切假貸¶
若懐迷不反當顯明刑書諫者莫不失色薛皓先頓首¶