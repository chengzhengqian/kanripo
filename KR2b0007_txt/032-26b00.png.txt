此(長太后姊子/故呼為兒)徃白之帝莽白上上以太后故免長官¶
勿治罪遣就國(就定陵侯國/治直之翻)初紅陽侯立不得輔政疑¶
為長毁譖常怨毒長(毒苦也痛也/怨之甚也)上知之及長當就國¶
立嗣子融従長請車騎(以長當就國所常従車騎無所/用故請之師古曰嗣子謂嫡長)¶
(子當為/嗣者也)長以珍寳因融重賂立立因上封事為長求留¶
(上時掌翻/為于偽翻)曰陛下既託文以皇太后故(蘇林曰託/於詔文也)誠不¶
可更有佗計(師古曰言不/宜遣長就國)於是天子疑焉(帝知立素怨/長今為長上)¶
(封事求留疑/心於是而起)下有司按驗(下户稼/翻下同)吏捕融立令融自殺¶