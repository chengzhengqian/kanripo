(决勝/負也)况王爵不加尊卑無序若恃衆怙力將各棊峙以¶
觀成敗不肯同心共膽與齊進退也(此數語公業雖以東/以釋言於卓然關)¶
(諸將情態實/不過如此)且山東承平日乆民不習戰關西頃遭羌¶
冦婦女皆能挾弓而鬭天下所畏者無若并凉之人與¶
羌胡義從(從才/用翻)而明公擁之以為爪牙譬猶驅虎兕以¶
赴犬羊(兕序姊翻似牛一角而青/色身重千斤角重百斤)鼓烈風以掃枯葉誰¶
敢禦之無事徴兵以驚天下使患役之民相聚為非棄¶
德恃衆自虧威重也卓乃悦　董卓以山東兵盛欲遷¶