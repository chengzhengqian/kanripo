州治中從事史先是隴上流戸寓闗中者望因兵威得¶
復本土及置東秦州(時裕未得天水東秦州即毛徳祖/所領或曰裕置東秦州使義真兼)¶
(領先悉/薦翻)知裕無復西略之意(復扶又/翻下同)皆嘆息失望闗中¶
人素重王猛裕之克長安王鎮惡功為多由是南人皆¶
忌之沈田子自以嶢栁之捷與鎮惡争功不平裕將還¶
田子及傅𢎞之屢言於裕曰鎮惡家在闗中不可保信¶
裕曰今留卿文武將士精兵萬人彼若欲為不善正足¶
自滅耳勿復多言裕私謂田子曰鍾㑹不得遂其亂者¶