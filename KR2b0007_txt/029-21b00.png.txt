(枯骨曰骼有肉曰胔師古曰瓚説/是也骼音工客翻胔音才賜翻)宜勿縣詔縣十日乃¶
埋之仍告祠郊廟赦天下羣臣上壽置酒　六月甲申¶
中山哀王竟薨哀王者帝之少弟與太子㳺學相長大¶
(㳺謂宴㳺學謂講學師古曰同處長/養以至於壮大少詩照翻長知兩翻)及薨太子前弔上¶
望見太子感念哀王悲不能自止太子既至前不哀上¶
大恨曰安有人不慈仁而可以奉宗廟為民父母者乎¶
是時駙馬都尉侍中史丹護太子家(護監/護也)上以責謂丹¶
(師古曰謂/者告語也)丹免冠謝曰臣誠見陛下哀痛中山王至以¶