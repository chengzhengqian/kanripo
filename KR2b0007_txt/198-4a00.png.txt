城四十里上猶恐其低徊不至命左衛大將軍阿史那¶
社爾將突厥千騎以誘之(厥九勿翻騎竒/寄翻誘音酉)兵始交而偽¶
走髙麗相謂曰易與耳競進乘之至安市城東南八里¶
依山而陳(易以䜴翻陳讀曰陣下/為陳陳於布陳其陳同)上悉召諸將問計長¶
孫無忌對曰臣聞臨敵將戰必先觀士卒之情臣適行¶
經諸營見士卒聞髙麗至皆㧞刀結斾喜形於色此必¶
勝之兵也陛下未冠(冠古/玩翻)身親行陣(行户/剛翻)凡出竒制勝¶
皆上禀聖謀諸將奉成算而已今日之事乞陛下指蹤¶