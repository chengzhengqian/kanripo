誕曰吾至長安茍不失職勿令公祏為變伏威既行左¶
遊仙説公祏謀反(説輸/芮翻)而雄誕握兵公祏不得發乃詐¶
稱得伏威書疑雄誕有貳心雄誕聞之不悦稱疾不視¶
事公祏因奪其兵使其黨西門君儀諭以反計雄誕始¶
寤而悔之曰今天下方平吳王又在京師(杜伏威/封吳王)大唐¶
兵威所向無敵奈何無故自求族滅乎雄誕有死而已¶
不敢聞命今從公為逆不過延百日之命耳大丈夫安¶
能愛斯須之死而自陷於不義乎公祏知不可屈縊殺¶