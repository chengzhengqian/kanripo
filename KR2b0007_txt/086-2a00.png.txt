(則騶蓋辟/車之卒)問曰我弟將兵來欲至未騶人曰已為河間¶
王所害重失色立殺騶人於是城中知無外救共殺重¶
以降顒以馮翊太守張輔為秦州刺史(顒以破劉沈/之功用張輔)¶
六月甲子安豐元侯王戎薨于郟(王戎犇郟見上/卷上年郟音夾)　張¶
輔至秦州殺天水太守封尚欲以立威又召隴西太守¶
韓稚(守式/又翻)稚子朴勒兵擊輔輔軍敗死涼州司馬楊𦙍¶
言於張軌曰韓稚擅殺刺史明公杖鉞一方不可不討¶
軌從之遣中督䕶汜瑗帥衆二萬討稚稚詣軌降(中督/䕶中)¶