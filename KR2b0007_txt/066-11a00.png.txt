月操遣司𨽻校尉鍾繇討張魯使征西䕶軍夏侯淵等¶
將兵出河東與繇㑹(淵之族操所自出也付以西征先/馳之任以資序未得為征西將軍)¶
(故以䕶/軍為名)倉曹屬高柔諌曰(公府倉曹主倉/穀事有掾有屬)大兵西出韓¶
遂馬超疑為襲已必相扇動宜先招集三輔三輔茍平¶
漢中可傳檄而定也操不從關中諸將果疑之(操舎闗/中而逺)¶
(征張魯伐虢取虞之計也盖欲討超遂而無/名先張討魯之埶以速其反然後加兵耳)馬超韓遂¶
侯選程銀楊秋李堪張横梁興成宜馬玩等十部皆反¶
其衆十萬屯據潼闗(潼關在𢎞農華隂縣水經註曰河/在關内南流潼激關山因謂之潼)¶