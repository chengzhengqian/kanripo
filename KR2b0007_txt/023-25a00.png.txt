非計也光更問中郎將范明友明友言可擊於是拜明¶
友為度遼將軍(度遼將軍盖使之度遼水以伐烏桓/至後漢遂以為將軍之號以護匈奴)將¶
二萬騎出遼東匈奴聞漢兵至引去初光誡明友兵不¶
空出即後匈奴遂擊烏桓(師古曰後匈奴者言兵遲/後邀匈奴不及後户遘翻)烏¶
桓時新中匈奴兵(師古曰為匈奴所/中傷中竹仲翻)明友既後匈奴因¶
乗烏桓敝擊之斬首六千餘級獲三王首匈奴由是恐¶
不能復出兵¶
四年春正月丁亥帝加元服(如淳曰元服謂初冠加上/服也師古曰如氏以為衣)¶