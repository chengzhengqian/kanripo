為西山都知兵馬使與所部共請大將王崇俊為節度¶
使㑹朝廷已除英乂英乂由是銜之至成都數日即誣¶
崇俊以罪而誅之召旰還成都旰辭以備吐蕃未可歸¶
英乂愈怒絶其餽餉以困之旰轉徙入深山英乂自將¶
兵攻之聲言助旰拒守㑹大雪山谷深數尺(深式/禁翻)士馬¶
凍死者甚衆旰出兵擊之英乂大敗收餘兵纔及千人¶
而還(還從宣翻/又音如字)英乂為政嚴暴驕奢不恤士卒衆心離¶
怨𤣥宗之離蜀也(之離力智翻肅宗至/徳元載𤣥宗離成都)以所居行宫為¶