遮大㑹舉兵襲乘輿(天子曰乘輿/乘繩證翻)事泄伏誅并誅黨與¶
千餘家扶風桑門向海明亦自稱彌勒出世人有歸心¶
者輙獲吉夢由是三輔人翕然奉之(帝改岐州為扶風/郡扶風漢三輔之)¶
(一/也)因舉兵反衆至數萬丁亥海明自稱皇帝改元白烏¶
詔太僕卿楊義臣擊破之　帝召衛文昇樊子葢詣行¶
在慰勞之賞賜極厚遣還所任(賞其拒討楊𤣥感之功/遣各還留臺勞力到翻)¶
　劉元進攻丹陽(隋書吐萬緒傳云時元進以兵攻潤/州按唐志武徳三年始以延陵縣地)¶
(置潤州而潤州管下丹陽縣本曲阿亦唐改名元進所/攻葢此丹陽非隋志之丹陽郡隋之丹陽郡治石頭城)¶