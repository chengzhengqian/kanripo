自往謝之庭玠閉門不内竟以憂卒(卒子/恤翻)成徳判官邵¶
眞聞李惟岳之謀泣諫曰先相公受國厚恩大夫衰絰¶
之中(相悉亮翻/衰倉囘翻)遽欲負國此甚不可勸惟岳執李正已¶
使者送京師且請討之曰如此朝廷嘉大夫之忠則旄¶
節庶幾可得(使疏吏翻朝直/遥翻幾居希翻)惟岳然之使眞草奏長史¶
畢華曰先公與二道結好二十餘年(長知兩翻/好呼到翻)奈何一¶
旦弃之且雖執其使朝廷未必見信正已忽來襲我孤¶
軍無援何以待之惟岳又從之前定州刺史谷從政惟¶