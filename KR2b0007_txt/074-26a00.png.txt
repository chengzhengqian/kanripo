四年春正月帝加元服　吳諸葛恪襲六安(漢六安國/都六縣後)¶
(漢為六安侯國屬廬江/郡晉為六縣屬廬江郡)掩其人民而去　夏四月立皇¶
后甄氏(甄之/人翻)大赦后文昭皇后兄儼之孫也　五月朔¶
日有食之既　冬十月漢蔣琬自漢中還住涪疾益甚¶
以漢中太守王平為前監軍鎮北大將軍督漢中(監古/衘翻)¶
　十一月漢主以尚書令費禕為大將軍録尚書事¶
吳丞相顧雍卒　吳諸葛恪逺遣諜人觀相徑要(諜逵/協翻)¶
(相息/亮翻)欲圖夀春太傅懿將兵入舒(舒縣屬廬江郡春秋/之故國也時在吳魏)¶