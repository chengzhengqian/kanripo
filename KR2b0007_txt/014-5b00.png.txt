疾苛察相髙(亟居力/翻急也)其敝徒文具而無實不聞其過陵¶
遲至於土崩(師古曰陵丘陵也陵遲言如丘陵之逶遲/稍卑下也又曰陵夷夷平也言其頽替若)¶
(丘陵之/漸平也)今陛下以嗇夫口辨而超遷之臣恐天下隨風¶
而靡爭為口辯而無其實夫下之化上疾於景響舉錯¶
不可不審也(錯七故翻/後以義推)帝曰善乃不拜嗇夫上就車召¶
釋之參乗(乗䋲/證翻)徐行問釋之秦之敝具以質言(如淳曰/質誠也)¶
至宫上拜釋之為公車令頃之太子與梁王共車入朝¶
不下司馬門於是釋之追止太子梁王無得入殿門遂¶