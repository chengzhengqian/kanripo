酒泉太守敏為沙州刺史　六月丙子魏王珪命羣臣¶
議國號皆曰周秦以前皆自諸侯升為天子因以其國¶
為天下號漢氏以來皆無尺土之資我國家百世相承¶
開基代北遂撫有方夏(據孔安國尚書註方夏/謂四方中夏夏户雅翻)今宜以¶
代為號黄門侍郎崔宏曰昔商人不常厥居故兩稱殷¶
商(契始封於商皇甫謐曰今上洛商是也契孫相土居/商丘自契至于成湯八遷湯始居亳從先王居後仲)¶
(丁遷於囂河亶甲居相祖乙居耿書曰盤庚五/遷將治亳殷從先王居謂從帝嚳所居居亳也)代雖舊¶
邦其命維新登國之初已更曰魏(事見一百六卷孝武/太元十年更工衡翻)¶