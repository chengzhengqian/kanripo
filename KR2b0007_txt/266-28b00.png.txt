以克寧之謀告且曰至親不可自相魚肉吾茍避位則¶
亂不作矣承業曰克寧欲投大王母子於虎口不除之¶
豈有全理乃召李存璋吳珙及假子李存敬長直軍使¶
朱守殷使隂為之備壬戍置酒㑹諸將於府舍伏甲執¶
克寧存顥於座晉王流涕數之曰(數所/具翻)兒曏以軍府讓¶
叔父叔父不取今事已定奈何復為此謀(復扶又/翻下同)忍以¶
吾母子遺仇讐乎(遺唯季翻仇/讐謂梁也)克寧曰此皆䜛人交構¶
夫復何言是日殺克寧及存顥(李克寧之奉存朂初焉/非不忠順其後外揺於)¶