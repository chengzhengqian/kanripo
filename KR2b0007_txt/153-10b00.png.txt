寕肻復為人用乎(復扶又翻下更復敢復/遽復顥復時復彧復同)大權一去動¶
息由人魏之宗廟於斯墜矣顥乃不用慶之言又慮慶¶
之宻啓(慮慶之宻啓/其事於上)乃表於上曰今河北河南一時克¶
定唯爾朱榮尚敢䟦扈臣與慶之自能禽討州郡新服¶
正須綏撫不宜更復加兵揺動百姓上乃詔諸軍繼進¶
者皆停於境上(陳慶之非爾朱榮敵也是時梁之諸將/又皆出慶之下使相與繼進至洛與元)¶
(顥互相猜阻亦必同歸于陷沒梁兵之不進梁之/幸也武帝不務自治而務逺略所以有侯景之禍)洛中¶
南兵不滿一萬而羌胡之衆十倍軍副馬佛念為慶之¶