集於此(以蠅/喻稹)同僚皆失色儒衡意氣自若　庚申葬神¶
聖章武孝皇帝于景陵(景陵在同州奉先縣/西北二十里金熾山)廟號憲宗¶
(古者祖有功而宗有徳商之中宗高宗是也西漢以文/帝為太宗武帝為世宗宣帝為中宗猶彷彿古意東漢)¶
(自明帝至桓帝廟號皆稱宗非古也/唐十七宗今人所稱者三宗而已)　六月以湖南觀¶
察使崔羣為吏部侍郎召對别殿上曰朕升儲副知卿¶
為羽翼(事見二百三十八/卷憲宗元和七年)對曰先帝之意久屬聖明臣¶
何力之有(崔羣之對詞氣和而正處/送往事居之間當以為法)　太后居興慶宫¶
每朔望上帥百官詣宫上壽(帥讀曰率宫/上時掌翻)上性侈所以¶