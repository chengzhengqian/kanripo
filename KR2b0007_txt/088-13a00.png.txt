(壽陽/縣)陳閱皮肉山為之赤劉琨自營門步入拜謝固請¶
進軍猗盧曰吾不早來致卿父母見害誠以相愧今卿¶
已復州境吾逺來士馬疲弊且待後舉劉聰未可滅也¶
遺琨馬牛羊各千餘疋車百乗而還(遺于季翻/乗繩證翻)留其將¶
箕澹段繁等戌晉陽琨徙居陽曲(陽曲縣屬太原/郡在晉陽北)招集¶
亡散盧諶為劉粲參軍亡歸琨(諶時/壬翻)漢人殺其父志(考/)¶
(異曰劉聰載記志勸太弟义作亂被誅按志勸成都王/穎起義兵諫穎攻長沙王义忠義敦篤始終不虧非勸)¶
(义作亂者也/今從盧諶傳)及弟謐詵贈傅虎幽州刺史　十二月漢¶