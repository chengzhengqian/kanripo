計事顧獨與一宦者絶乎且陛下獨不見趙髙之事乎¶
(謂與李斯謀殺/扶蘇立胡亥也)帝笑而起　秋七月淮南王布反初淮¶
隂侯死布已心恐及彭越誅醢其肉以賜諸侯(師古曰/反者被)¶
(誅皆以為醢即刑法志所謂菹其骨肉是也賈公彦曰/有骨為臡無骨為醢菜肉通全物若䐑為菹細切為韲)¶
(作臡醢者必先膊乾其肉及漬剉之雜以粱麯及/鹽漬以美酒塗置甄中百日則成矣菹醯醬所和)使者¶
至淮南淮南王方獵見醢因大恐隂令人部聚兵候伺¶
旁郡警急布所幸姬病就醫醫家與中大夫賁赫對門¶
(賁音肥姓也赫其名也姓譜有賁姓以為/縣賁父之後風俗通魯有賁浦皆音奔)赫乃厚餽遺¶