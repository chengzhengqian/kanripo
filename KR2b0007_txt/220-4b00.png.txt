(東出京城門取/洛陽俶昌六翻)以太子少傅虢王巨為西京留守(少始/照翻)¶
(守式/又翻)甲辰㨗書至鳯翔百寮入賀上涕泗交頤即日遣¶
中使啖庭瑶入蜀奏上皇(使疏吏翻啖/徒敢翻姓也)命左僕射裴冕¶
入京師告郊廟及宣慰百姓上以駿馬召李泌於長安¶
(射寅謝翻泌毗必翻/李泌時從軍在長安)既至上曰朕已表請上皇東歸朕¶
當還東宫復脩臣子之職泌曰表可追乎上曰已逺矣¶
泌曰上皇不來矣上驚問故泌曰理勢自然上曰為之¶
奈何泌曰今請更為羣臣賀表言自馬嵬請留靈武勸¶