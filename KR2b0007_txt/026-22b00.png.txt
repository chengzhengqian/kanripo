聖書奏上以為寛饒怨謗下其書中二千石(下遐稼/翻下同)時¶
執金吾議(據公卿表是歲也南/陽太守賢為執金吾)以為寛饒㫖意欲求禪¶
大逆不道(師古曰言欲使/天子傳位于已)諫大夫鄭昌愍傷寛饒忠直¶
憂國以言事不當意而為文吏所詆挫(師古曰詆毁/也挫折也)上¶
書訟寛饒曰(訟者訟/其寃也)臣聞山有猛獸藜藿為之不采國¶
有忠臣姦邪為之不起(為于/偽翻)司𨽻校尉寛饒居不求安¶
食不求飽(師古曰論語稱孔子曰君子/食無求飽居無求安故引之)進有憂國之心¶
退有死節之義上無許史之屬下無金張之託(應劭曰/許伯宣)¶