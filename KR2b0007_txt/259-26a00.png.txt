今朝廷但觀彊弱不計是非又曰約衰殘而行法隨盛¶
壯以加恩(李茂貞之表辭固慢然/當時之政事實亦如此)體物錙銖(言體物有/錙銖之重)¶
(則待之亦重有錙銖/之輕則待之亦輕)看人衡纊(劉峻廣絶交論曰衡所/以揣其輕重纊所以屬)¶
(其鼻息注云謂操衡揣勢/之輕重持纊量氣之粗細)又曰軍情易變戎馬難羈唯¶
慮甸服生靈因兹受禍(古之王者畿方/千里以為甸服)未審乘輿播越¶
自此何之(乘䋲/證翻)上益怒决討茂貞命杜讓能専掌其事¶
讓能諫曰陛下初臨大寳國步未夷茂貞近在國門(按/九)¶
(域志鳯翔東距長/安二百八十里耳)臣愚以為未宜與之構怨萬一不克¶