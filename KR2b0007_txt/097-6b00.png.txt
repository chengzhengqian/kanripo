任事(裒薄/侯翻)苦求外出乃除建威將軍江州刺史鎮半洲¶
　趙王虎作臺觀四十餘所於鄴(觀古/玩翻)又營洛陽長安¶
二宮作者四十餘萬人又欲自鄴起閣道至襄國敕河¶
南四州治南伐之備(河南四州洛豫徐/兖也治直之翻)并朔秦雍嚴西¶
討之資(晉地理志曰石勒平朔方置朔/州西討欲攻河西也雍於用翻)青冀幽州為東¶
征之計(東征欲/伐燕也)皆三五發卒(三丁發二五/丁發三也)諸州軍造甲¶
者五十餘萬人船夫十七萬人為水所没虎狼所食者¶
三分居一加之公侯牧宰競營私利百姓失業愁困貝¶