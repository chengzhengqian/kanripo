進謀殺審琦友進不可妾曰不然我當反告汝友進懼¶
而從之¶
六年春正月癸丑審琦醉熟寢妾取審琦所枕劒(枕職/任翻)¶
授友進而殺之仍盡殺侍婢在帳下者以滅口後數日¶
其子守忠始知之執友進等冎之(冎古/瓦翻)　初有司將立¶
正仗宿設樂縣於殿庭(前一夕設之謂之宿/設縣讀曰懸下同)帝觀之見¶
鐘磬有設而不擊者問樂工皆不能對乃命竇儼討論¶
古今考正雅樂王朴素曉音律帝以樂事詢之朴上疏¶