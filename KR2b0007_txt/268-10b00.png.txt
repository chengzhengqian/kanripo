寨俘斬六千餘級擒其將郭存等丙申王宗鐬王宗播¶
敗岐兵於黄牛川擒其將蘇厚等丁酉蜀主自利州如¶
興元援軍旣集安逺軍望其旗(旗謂蜀主/之旗也)王宗侃等鼓¶
譟而出與援軍夾攻岐兵大破之拔二十一寨斬其將¶
李廷志等己亥岐兵解圍遁去(解安逺之/圍而遁)唐道襲先伏¶
兵於斜谷邀擊又破之庚子蜀主西還(岐兵旣敗/走遂還)岐王¶
左右石簡顒讒劉知俊於岐王(顒魚/魚翻)王奪其兵李繼崇¶
言於王曰知俊壯士窮來歸我不宜以讒廢之王為之¶