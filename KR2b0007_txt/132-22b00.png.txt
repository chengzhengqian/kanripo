輸平城中輸它州下輸本州又魏舊制常賦之外有雜¶
調十五至是悉罷之由是民稍贍給(調徒釣翻史言/魏能紓民力)¶
河東柳欣慰等謀反欲立太尉廬江王禕禕自以於帝¶
為兄而帝及諸兄弟皆輕之遂與欣慰等通謀相酬和¶
(禕吁韋翻/和戸卧翻)征北諮議參軍杜㓜文告之丙申詔降禕為¶
車騎將軍開府儀同三司南豫州刺史出鎭宣城帝遣¶
腹心楊運長領兵防衛欣慰等並伏誅　三月魏人冦¶
汝隂太守楊文萇擊却之　夏四月丙申魏大赦　五¶