不齎糧取給於道路焉上謂長孫無忌曰貞觀之初上¶
書者皆云人主當獨運威權不可委之臣下又云宜震¶
耀威武征討四夷唯魏徵勸朕偃武修文中國既安四¶
夷自服朕用其言今頡利成擒其酋長並帶刀宿衞部¶
落皆襲衣冠徵之力也但恨不使封德彝見之耳(封德/彝薨)¶
(於元/年)徵再拜謝曰突厥破滅海内康寧皆陛下威德臣¶
何力焉上曰朕能任公公能稱所任(稱尺/證翻)則其功豈獨¶
在朕乎　房𤣥齡奏閱府庫甲兵逺勝隋世上曰甲兵¶