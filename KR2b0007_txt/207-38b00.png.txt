皇族先配沒者子孫皆復屬籍仍量叙官爵(量音/良)　丁¶
未太后徙居上陽宫李湛留宿衛戊申帝帥百官詣上¶
陽宫上太后尊號曰則天大聖皇帝(帥讀曰率/上時掌翻)庚戌以¶
張柬之為夏官尚書同鳯閣鸞臺三品崔𤣥暐為内史¶
袁恕己同鳯閣鸞臺三品敬暉桓彦範皆為納言並賜¶
爵郡公李多祚賜爵遼陽郡王王同皎為右千牛將軍¶
琅邪郡公李湛為右羽林大將軍趙國公自餘官賞有¶
差(等考異曰中宗實録初冬官侍郎朱敬則以張易之/  權寵日盛恐冇異圗時敬暉為右羽林将軍敬則)¶