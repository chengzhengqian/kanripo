(伐齊納子糾小白自莒先入所以有乾時之敗當此之/時建康已定使慕容鍾等之師果進劉裕固有以待之)¶
(矣將即/亮翻)　夏四月己丑武陵王遵入居東宫内外畢敬¶
遷除百官稱制書教稱令書以司馬休之監荆益梁寧¶
秦雍六州諸軍事領荆州刺史(劉毅等之兵既進故預/以休之鎮南蕃監工銜)¶
(翻雍於/用翻)庚寅桓𤣥挾帝至江陵桓石康納之𤣥更署置¶
百官以卞範之為尚書僕射自以犇敗之後恐威令不¶
行乃更增峻刑罰衆益離怨殷仲文諫𤣥怒曰今以諸¶
將失律天文不利故還都舊楚而羣小紛紛妄興異議¶