(當陽長坂在今荆門軍當陽縣東南百二十里荆州記/云當陽縣東有櫟林長坂宋白曰漢當陽舊城在今縣)¶
(北春秋傳楚伐麋頴容釋例曰麋當陽也孔頴達曰陂/者曰坂陂彼寄翻又普羅翻李巡曰陂者謂髙峯山坡)¶
備棄妻子與諸葛亮張飛趙雲等數十騎走操大獲其¶
人衆輜重徐庶母為操所獲庶辭備指其心曰本欲與¶
將軍共圖王霸之業者以此方寸之地也今已失老母¶
方寸亂矣無益於事請從此别遂詣操張飛將二十騎¶
拒後(拒後即古/之殿也)飛據水斷橋瞋目横矛曰身是張益徳¶
也(瞋七人翻自此迄于梁陳士大/夫率自謂曰身張飛字益徳)可來共决死操兵無¶