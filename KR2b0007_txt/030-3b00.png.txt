過譴呵及細㣲責義不量力(師古曰言求備/於人量音良)郡縣相迫¶
促亦内相刻流及衆庶是故鄉黨闕於嘉賔之歡九族¶
忘其親親之恩飲食周急之厚彌衰送徃勞來之禮不¶
行(師古曰勞郎到翻來郎代/翻余謂來讀如字亦通)夫人道不通則隂陽否隔¶
(否皮/鄙翻)和氣不通未必不由此也詩云民之失徳乾餱以¶
愆(小雅伐木之詩也毛氏曰餱食也鄭氏曰失徳謂見/謗訕也民尚以乾餱之食獲愆過於人况上之人乎)¶
(乾音干/餱音侯)鄙語曰苛政不親煩苦傷恩方刺史奏事時宜¶
明申敕(師古曰申束/也謂約束也)使昭然知本朝之要務上嘉納之¶