甚厚(饌雛戀翻/又雛晥翻)且授其兒五品官力士還上問毛仲喜¶
乎對曰毛仲抱其襁中兒示臣曰此兒豈不堪作三品¶
邪(襁居/兩翻)上大怒曰昔誅韋氏此賊心持兩端(事見二百/九卷睿宗)¶
(景雲/元年)朕不欲言之今日乃敢以赤子怨我力士因言北¶
門奴官太盛(王毛仲李守徳皆帝奴也又葛福順等皆/出於萬騎中宗以户奴補萬騎故云然)¶
相與一心不早除之必生大患上恐其黨驚懼為變¶
十九年春正月壬戌下制但述毛仲不忠怨望貶瀼州¶
别駕(瀼如羊翻又而章翻宋白曰瀼州臨潭郡隋將劉/方始開此路貞觀十二年尋劉方故道行逹交趾)¶