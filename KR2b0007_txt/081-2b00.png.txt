送印綬(水經沅水出䍧牱且蘭縣東北過臨沅縣又東/至長沙下雋縣西北入於江湘水出零陵始安)¶
(縣陽海山東北過洮陽泉陵重安酃隂山澧陵臨/湘羅下雋等縣又北至巴丘山入于江沅音元)預杖¶
節稱詔而綏撫之凡所斬獲吳都督監軍十四牙門郡¶
守百二十餘人胡奮克江安(江安即公安吳南郡治焉/杜預既定江南改曰江安)¶
(縣為南平/郡治所)乙亥詔王濬唐彬既定巴丘與胡奮王戎共¶
平夏口武昌順流長騖直造秣陵(夏戸雅翻造七/到翻下徑造同)杜預¶
當鎮静零桂懷輯衡陽(零陵桂陽漢古郡衡陽吳主亮/大平二年分長沙西部都尉立)¶
大兵既過荆州南境固當傳檄而定(謂重鎮既破其餘/當望風而靡也)¶