吏民苦繇役(繇讀曰徭苦於供/給曹仁之軍也)冬十月宛守將侯音反¶
(宛於/元翻)南陽太守東里衮(鄭子産居東里/支子以為氏)與功曹應余迸¶
竄得出音遣騎追之飛矢交流余以身蔽衮被七創而¶
死(被皮義翻/創初良翻)音騎執衮以歸時征南將軍曹仁屯樊以¶
鎮荆州魏王操命仁還討音功曹宗子卿說音曰(說輸/芮翻)¶
足下順民心舉大事逺近莫不望風然執郡將(將即/亮翻)逆¶
而無益何不遣之音從之子卿因夜踰城從太守收餘¶
民圍音㑹曹仁軍至共攻之¶