(刀翻惋烏貫/翻衂女六翻)肝心破裂今罪人斯得元凶克殄可大赦¶
改元太初即位畢亟稱疾還永福省(永福省太子所/居也在禁中)不¶
敢臨䘮以白刃自守夜則列燈以防左右以蕭斌為尚¶
書僕射領軍將軍以何尚之為司空前右衛率檀和之¶
戍石頭征虜將軍營道侯義綦鎮京口義綦義慶之弟¶
也(義慶長沙王道憐第二/子嗣臨川王道規國)乙丑悉收先給諸處兵還武¶
庫殺江徐親黨尚書左丞荀赤松右丞臧凝之等凝之¶
燾之孫也以殷仲素為黄門侍郎王正見為左軍將軍¶