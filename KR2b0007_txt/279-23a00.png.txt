入貢者多為河西雜虜所掠詔將軍牛知柔帥禁兵衛¶
送(帥讀/曰率)與邠州兵共討之　呉徐知誥召左僕射兼中¶
書侍郎同平章事宋齊丘還金陵以為諸道都統判官¶
加司空於事皆無所關預(徐知誥疎宋齊丘事始上二/月召之還金陵而不使預事)¶
(者恐其沮止禪/代之議故爾)齊丘屢請退居知誥以南園給之　䕶¶
國節度使洋王從璋歸徳節度使涇王從敏皆罷鎮居¶
洛陽私第帝待之甚薄從敏在宋州預殺重吉帝尤惡¶
之(歸徳軍宋州殺重吉於宋/見上三月惡烏路翻)甞侍晏禁中酒酣顧二王¶