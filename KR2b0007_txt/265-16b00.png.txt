(曰渠州春秋巴國秦滅巴置巴郡漢為宕渠縣地蜀先/主分巴郡置宕渠郡梁大同三年於郡理置渠州巴州)¶
(亦漢宕渠地後漢分宕渠北界置漢昌縣今州理是也/後魏於漢昌縣理置大谷郡又于郡北置巴州開州漢)¶
(朐䏰縣地後漢建安二年分朐䏰西北界/置漢豐縣後周置開江郡隋改郡為開州)　乙酉詔更¶
用十一月癸酉親郊　淮南將陶雅陳璋拔婺州執刺¶
史沈夏以歸楊行密以雅為江南都招討使歙婺衢睦¶
觀察使(楊行密本用/陶雅為歙州)以璋為衢婺副招討使璋攻暨陽¶
(此暨陽即越州諸暨縣/也與婺州東陽縣接境)兩浙將方習敗之(敗補/邁翻)習進攻¶
婺州　濠州團練使劉金卒楊行密以金子仁規知濠¶