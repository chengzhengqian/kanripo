楚服等教陳皇后祠祭厭勝挾婦人媚道事覺(厭一涉/翻賈公)¶
(彦曰按漢書婦人蠱惑媚道更相祝詛作木/偶人埋之于地漢法又有官禁敢行媚道者)上使御史¶
張湯窮治之湯深竟黨與相連及誅者三百餘人楚服¶
梟首于市(梟堅/堯翻)乙巳賜皇后册收其璽綬罷退居長門¶
宫(長門宫如淳曰長門在長安城東南東/方朔傳竇太主獻長門園上以為宫)竇太主慙愳¶
稽顙謝上(竇太主陳皇后/母也稽音啟)上曰皇后所為不軌於大義¶
不得不廢主當信道以自慰勿受妄言以生嫌懼后雖¶
廢供奉如法長門無異上宫也　初上嘗置酒竇太主¶