(昌此言欲得/鎮南旌節耳)丙寅以延昌為鎮南留後延昌表其將廖¶
爽為韶州刺史(廖力救翻今讀如料姓苑云周/王子伯廖之後後漢有廖湛)爽贛人¶
也(贛音/紺)吳淮南節度判官嚴可求請置制置使於新淦¶
縣(新淦漢古縣唐屬吉州九域志在虔州北六百/里宋白曰縣南有子淦山因名淦音紺又音甘)遣兵¶
戍之以圖虔州每更代輒濳益其兵虔人不之覺也(更/工)¶
(衡翻為淮南/併虔州張本)　庚午蜀主以御史中丞周庠戸部侍郎¶
判度支庾傳素並為中書侍郎同平章事　太常卿李¶
燕等刋定梁律令格式癸酉行之(按五代㑹要新刪定/令三十卷式二十卷)¶