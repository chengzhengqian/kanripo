毛璠(璠音/繁)璩之弟也卒於官璩使其兄孫祐之及參軍¶
費恬帥數百人送璠歸江陵(費扶/沸翻)壬午遇𤣥於枚回洲¶
(水經注江水逕江陵/縣南有州曰枚回洲)祐之恬迎擊𤣥矢下如雨𤣥嬖人¶
丁仙期萬葢等以身蔽𤣥皆死(嬖卑義翻/又愽計翻)益州督䕶漢¶
嘉馮遷抽刀前欲擊𤣥𤣥拔頭上玉導與之(魏晉以來/冠幘有簮)¶
(有導至尊以玉為之導引也/所以引髪入冠幘之内也)曰汝何人敢殺天子遷曰¶
我殺天子之賊耳遂斬之又斬桓石康桓濬庾賾之(賾/土)¶
(革/翻)執桓昇送江陵斬於市乘輿返正於江陵以毛脩之¶