官扈異撫諭魏軍許張彦以刺史彦請復相澶衛三州¶
如舊制(請罷昭德軍復以相澶/衛三州𨽻天雄如舊制)異還言張彦易與(還從/宣翻)¶
(又如字易/以䜴翻)但遣劉鄩加兵立當傳首帝由是不許但以¶
優詔答之使者再返彥裂詔書抵於地㦸手南向詬朝¶
廷(左傳公㦸其手杜預注曰抵徙屈肘如㦸形陸德明/曰抵音紙鄭𤣥曰人挾弓矢㦸其肘孔穎達正義曰)¶
(謂射者左手弣弓而/右手彎之則㦸其手)謂德倫曰天子愚暗聽人穿鼻(諭/之)¶
(以牛為人穿鼻旋轉前却一/聽命於人以鼻為所制也)今我兵甲雖彊茍無外援¶
不能獨立宜投款於晉(款誠/也)遂逼德倫以書求援於晉¶