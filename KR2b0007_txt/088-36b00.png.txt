之甚喜謂子春曰石公一時豪傑據有趙魏乃欲稱藩¶
於孤其可信乎子春曰石將軍才力彊盛誠如聖㫖但¶
以殿下中州貴望威行夷夏(夏户/雅翻)自古胡人為輔佐名¶
臣則有矣未有為帝王者也石將軍非惡帝王不為而¶
讓於殿下(惡烏/路翻)顧以帝王自有厯數非智力之所取雖¶
彊取之(彊其/兩翻)必不為天人之所與故也項羽雖彊終為¶
漢有石將軍之比殿下猶隂精之與太陽是以逺鑒前¶
事歸身殿下此乃石將軍之明識所以逺過於人也殿¶