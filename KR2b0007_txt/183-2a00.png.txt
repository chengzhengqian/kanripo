(縣既郡城堅守則此縣不陷詳考隋志帶郭之清河本/武城縣開皇初改名清河而清河縣則舊清河縣金稱)¶
(所陷/葢此)金稱比諸賊尤殘暴所過民無孑遺(孑單也遺餘/也言無單孑)¶
(遺餘/也)　夏四月丁巳大業殿西苑火帝以為盗起驚走¶
入西苑匿草間火定乃還(還從宣翻/又如字)帝自八年以後每¶
夜眠恒驚悸(恒户登翻悸其/季翻心動也)云有賊令數婦人搖撫乃¶
得眠　癸亥歴山飛别將甄翟兒衆十萬冦太原(將即/亮翻)¶
(甄側/鄰翻)將軍潘長文敗死(長知/兩翻)　五月丙戍朔日有食之¶
既　壬午帝於景華宫徴求螢火得數斛夜出遊山放¶