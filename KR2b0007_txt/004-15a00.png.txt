(莖也自奮自奮起而還/擲也脰大透翻頸也)燕師乘勝長驅齊城皆望風奔¶
潰樂毅修整燕軍禁止侵掠求齊之逸民顯而禮之寛¶
其賦歛(歛力驗翻/後以義推)除其暴令修其舊政齊民喜悦乃遣¶
左軍渡膠東東萊(膠東漢為王國水經膠水出琅邪黔/陬縣膠山北過膠東下密又北過東)¶
(萊當利縣入海膠水之東為膠東國膠水之西為/膠西國東萊春秋萊子之國漢置東萊郡邪音耶)前軍¶
循泰山以東至海略琅邪(琅邪秦置為郡其/地東至海南距淮)右軍循河¶
濟屯阿鄄以連魏師(河濟注己見一巻安王十五年然/僅及濟水入河而溢為滎一節今)¶
(據水經濟水自滎澤東流至濟陰乘氏縣西分為二瀆/其南瀆為荷水東南流至山陽湖陸縣與泗水合其北)¶