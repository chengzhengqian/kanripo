(使䟽/吏翻)宋以南海太守沈煥為交州刺史以叔獻為煥寜¶
逺司馬武平新昌二郡太守(吳孫皓建衡三年討扶嚴/夷以其地置武平郡是年)¶
(又分交阯立新興郡晉武帝泰康三年更名新昌皆屬/交州隋廢武平郡為隆平縣廢新昌郡為嘉寜縣並屬)¶
(交阯郡唐改隆平為太平仍/屬交阯以嘉寜縣為峯州)叔獻既得朝命(朝直/遥翻)人情¶
服從遂發兵守險不納煥煥停鬱林病卒秋七月丁未¶
詔曰交阯比景獨隔書朔(言其拒命不受正朔也古者/天子常以季冬頒來歳十二)¶
(月之朔于諸侯諸侯受而藏之祖廟/至月朔則以特羊告廟請而行之)斯乃前運方季因¶
迷遂徃宜曲赦交州即以叔獻為刺史撫安南土　魏¶