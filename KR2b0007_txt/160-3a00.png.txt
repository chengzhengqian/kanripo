康諌曰今雖四海未清綱紀已定若以數将在外茍悦¶
其心枉殺無辜虧廢刑典豈直上負天神何以下安黎¶
庶晁錯前事願公慎之(晁錯事見十六/卷漢景帝三年)澄乃止遣司空¶
韓軌督諸軍討景　辛酉上祀南郊大赦甲子祀明堂¶
　三月魏詔自今應宫刑者直沒官勿刑　魏以開府¶
儀同三司若干恵為司空侯景為太傅河南道行臺上¶
谷公庚辰景又遣其行臺郎中丁和來上表言臣與髙¶
澄有隙請舉函谷以東瑕丘以西豫廣郢荆襄兖南兖¶