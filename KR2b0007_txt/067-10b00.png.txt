信吾沒世不忘(彧為漢尚書令/攸為魏尚書令)　初枹罕宋建因涼州¶
亂自號河首平漢王(枹罕縣前漢屬全城郡後漢屬隴/西郡枹音膚賜支河首在金城河)¶
(闗之西建自以居/河上流故以為號)改元置百官三十餘年冬十月魏公¶
操使夏侯淵自興國討建圍枹罕拔之斬建淵别遣張¶
郃等渡河入小湟中(湟水源出西海鹽池之西北東至/金城允吾縣入河夾湟兩岸之地)¶
(通謂之湟中又有湟中城在西平張掖/之間小月氐之地也故謂之小湟中)河西諸羌皆降¶
(降户/江翻)隴右平　帝自都許以來守位而已左右侍衛莫¶
非曹氏之人者議郎趙彦常為帝陳言時策魏公操惡¶