鎮兵勿復遣(復扶/又翻)在彼者縱還　今天下州縣里别置¶
學　壬辰以李林甫領隴右節度副大使以鄯州都督¶
杜希望知留後(鄯時戰翻/又音善)二月乙夘以牛仙客兼河東¶
節度副大使(牛仙客先已領/朔方今兼河東)　己未葬貞順皇后于敬¶
陵(武恵妃諡貞順皇后敬陵在/京兆萬年縣東南四十里)　壬戌敇河曲六州胡¶
坐康待賔散𨽻諸州者聽還故土於鹽夏之間置宥州¶
以處之(徙六胡州見二百十二卷十年今併六胡州之/地以為宥州舊志宥州去京師二千一百里夏)¶
(户雅翻處/昌吕翻)　三月吐蕃冦河西節度使崔希逸擊破之¶