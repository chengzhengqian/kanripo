(鎮孫揆鄙薄之呼/為鎮使復扶又翻)克用怒命以鋸鋸之鋸不能入揆罵¶
曰死狗奴鋸人當用板夾汝豈知邪乃以板夾之至死¶
罵不絶聲　丙寅孫儒攻潤州　蘇州刺史杜孺休到¶
官(去年朝廷命杜/孺休刺蘇州)錢鏐密使沈粲害之㑹楊行密將李¶
友拔蘇州粲歸杭州鏐欲歸罪於粲而殺之粲奔孫儒¶
　王建退屯漢州(自成都退/屯漢州)　陳敬瑄括冨民財以供¶
軍置徴督院逼以桎梏箠楚使各自占凡有財者如匿¶
贓虚占急徴(箠止橤翻占之瞻翻無其/財而自占為有謂之虚占)咸不聊生李罕¶