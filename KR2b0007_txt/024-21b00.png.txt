(朝無君二十七日天下不揺霍/光處此誠難能也上時掌翻)謁髙廟尊皇太后為太¶
皇太后侍御史嚴延年(班表侍御史屬御史大夫員十五/人受公卿奏事舉劾按章此嚴)¶
(非莊助之嚴自是一姓/戰國時有濮陽嚴仲子)劾奏大將軍光擅廢立主無人¶
臣禮不道奏雖寑然朝廷肅然敬憚之　八月己巳安¶
平敬矦楊敞薨(班表安平矦/食邑于汝南)　九月大赦天下　戊寅¶
蔡義為丞相　初許廣漢女適皇曾孫一嵗生子奭¶
數月曾孫立為帝許氏為倢伃是時霍將軍有小女與¶
皇太后親公卿議更立皇后皆心擬霍將軍女亦未有¶