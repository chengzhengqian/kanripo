不為備去其營五十里馳進襲之盡獲其男女四萬口¶
殺其男子以女子及畜産之半賜突厥餘皆收之以歸¶
帝大喜集百官曰雲起用突厥平契丹才兼文武朕今¶
自舉之擢為治書侍御史(治直/之翻)　初西突厥阿波可汗¶
為葉䕶可汗所虜(見一百七十六卷陳/長城公禎明元年)國人立鞅素特¶
勒之子是為泥利可汗泥利卒子達漫立號處羅可汗¶
其母向氏(向式/亮翻)本中國人更嫁泥利之弟婆實特勒(更/工)¶
(衡/翻)開皇末婆實與向氏入朝(朝直/遥翻)遇達頭之亂遂留長¶