使將軍尉遲勤追齊主(剛考異曰北齊書勤作/  今從周書尉紆勿翻)甲午周¶
主入鄴齊國子博士長樂熊安生博通五經(晉武帝咸/寧四年初)¶
(立國子學置國子祭酒博士各一人後齊置博士五人/黄帝有熊氏一曰出於楚鬻熊之後以名為氏樂音洛)¶
聞周主入鄴遽令掃門家人怪而問之安生曰周帝重¶
道尊儒必將見我俄而周主幸其家不聽拜親執其手¶
引與同坐賞賜甚厚給安車駟馬以自隨又遣小司馬¶
唐道和(後周之制六官七命自小冡宰至小司徒小/宗伯小司馬小司㓂小司空皆上大夫七命)就¶
中書侍郎李徳林宅宣㫖慰諭曰平齊之利唯在於爾¶