左右敺之(敺烏/口翻)擢其髮以溷沃其頭(擢拔也溷戶/困翻不潔也)曳足¶
以出叔瓚季舒之兄也　八月丁卯周人歸梁世祖之¶
柩及諸將家屬千餘人於王琳(柩音/舊)　戊辰周王祭大¶
社　甲午進丞相霸先位太傅加黄鉞殊禮賛拜不名¶
九月辛丑進丞相為相國總百揆封陳公備九錫陳國¶
置百司　周孝愍帝性剛果惡晉公護之專權(惡烏/路翻)司¶
會李植自太祖時為相府司錄參掌朝政(周禮司會掌/聽財用之會)¶
(計以詔王及冢宰後周之制司會中大夫屬大冢宰五/命柱國大將軍府長史司馬司錄正七命㑹古外翻相)¶