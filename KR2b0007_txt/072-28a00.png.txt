(仰牛/向翻)積四十許日旦與羣等議曰吾人逺辱國命自棄¶
於此與死無異今觀此郡形勢甚弱若一旦同心焚燒¶
城郭殺其長史為國報恥(長知兩翻/為于偽翻)然後伏死足以無¶
恨孰與偷生茍活長為囚虜乎羣等然之於是隂相結¶
約當用八月十九日夜發其日中時為郡中張松所告¶
贊便㑹士衆閉城門旦羣德彊皆踰城得走時羣病疽¶
瘡著䣛(疽千余翻着直/略翻䣛與膝同)不及輩旅德常扶接與俱﨑嶇¶
山谷(﨑丘宜翻/嶇音區)行六七百里創益困不復能前(創初良/翻下同)¶