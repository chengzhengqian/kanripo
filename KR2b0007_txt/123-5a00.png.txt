王丕曰和龍新定宜廣脩農桑以豐軍實然後進取則¶
髙麗一舉可滅也魏主乃止　癸丑封皇子濬為始興¶
王駿為武陵王　冬十一月己酉魏主如棝陽(棝音/固)驅¶
野馬於雲中置野馬苑閏月壬子還宫　初髙祖克長¶
安(事見一百十八卷晉/安帝義熙十三年)得古銅渾儀(渾戸/本翻)儀狀雖舉不¶
綴七曜(日月五星/謂之七曜)是嵗詔太史令錢樂之更鑄渾儀徑¶
六尺八分以水轉之昏明中星與天相應(孟春之月昏/參中旦尾中)¶
(仲春之月昏弧中旦建星中季春之月昏七星中旦牽/牛中孟夏之月昏翼中旦婺女中仲夏之月昏亢中旦)¶