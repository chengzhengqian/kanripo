(遍/翻)此臣所以寒心者也初元以來六年矣按春秋六年¶
之中災異未有稠如今者也(師古曰稠多/也音直流翻)原其所以然¶
者由讒邪並進也讒邪之所以並進者由上多疑心既¶
已用賢人而行善政如或譛之則賢人退而善政還矣¶
(師古曰還/謂收還也)夫執狐疑之心者來讒賊之口持不斷之意¶
者開羣枉之門(斷丁/亂翻)讒邪進則衆賢退羣枉盛則正士¶
消故易有否泰(師古曰否/音皮鄙翻)小人道長君子道消則政日¶
亂君子道長小人道消則政日治(長知兩翻治/直吏翻下同)昔者鯀¶