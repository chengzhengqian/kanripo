光弼自河中入朝　初李輔國與張后同謀遷上皇於¶
西内(遷上皇見/上卷上年)是日端午山人李唐見上上方抱幼女¶
謂唐曰朕念之卿勿怪也對曰太上皇思見陛下計亦¶
如陛下之念公主也上泫然泣下(泫胡/畎翻)然畏張后尚不¶
敢詣西内　癸巳党項冦寳雞　初史思明以其博州¶
刺史令狐彰為滑鄭汴節度使將數千兵戍滑臺(滑州/古滑)¶
(臺/也)彰密因中使楊萬定通表請降徙屯杏園度思明疑¶
之遣其將薛岌圍之彰與岌戰大破之因随萬定入朝¶