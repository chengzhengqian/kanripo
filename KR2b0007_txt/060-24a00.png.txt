輔恇怯失守(恇去/王翻)㑹營中無故自驚輔欲走為左右所¶
殺李傕等還(傕等自陳留/潁川還也)輔已死傕等無所依遣使詣¶
長安求赦王允曰一歳不可再赦不許傕等益懼不知所¶
為欲各解散間行歸鄉里(間古/莧翻)討虜校尉武威賈詡曰¶
諸君若棄軍單行則一亭長能束君矣(長知/兩翻)不如相率¶
而西以攻長安為董公報仇(為于/偽翻)事濟奉國家以正天¶
下若其不合(不合謂事不濟/不與本計合也)走未晚也傕等然之乃相¶
與結盟率軍數千晨夜西行王允以胡文才楊整脩皆¶