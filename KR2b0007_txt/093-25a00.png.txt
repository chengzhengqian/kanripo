守劉矯掩襲遐營(劉遐屯泗口在臨淮下邳/之間故矯得以掩襲其營)斬防等遐¶
妻邵續女也驍果有父風(驍古/老翻)遐嘗為後趙所圍妻單¶
將數騎拔遐出於萬衆之中及田防等欲作亂遐妻止¶
之不從乃密起火燒甲仗都盡故防等卒敗(卒子/恤翻)詔以¶
肇襲遐爵(襲爵泉/陵公)司徒導稱疾不朝(朝直遥/翻下同)而私送郗¶
鑒卞壼奏導虧法從私無大臣之節請免官雖事寢不¶
行舉朝憚之壼儉素廉潔裁斷切直當官幹實性不𢎞¶
裕不肯茍同時好(斷丁亂翻/好呼到翻)故為諸名士所少(重之曰/多輕之)¶