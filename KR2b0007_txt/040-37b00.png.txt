三輔郡縣大姓各擁兵衆禹不能定帝乃遣偏將軍馮¶
異代禹討之車駕送至河南(地理志河南縣屬河南郡/故郟鄏地周武王遷九鼎)¶
(周公營以為都是為王城雒陽周公遷殷民是為成周/晉地道記河南城去雒城四十里宋白曰河南縣周平)¶
(王徙居于此至敬王乃徙居成周漢為河南/縣歴魏晉及後魏皆理於唐苑城東北隅)敕異曰三¶
輔遭王莽更始之亂重以赤睂延岑之醜(重直/用翻)元元塗¶
炭(賢曰塗炭者若䧟泥/墜火喻窮困之極也)無所依訴將軍今奉辭討諸不¶
軌營保降者遣其渠帥詣京師(帥所/類翻)散其小民令就農¶
桑壊其營壁無使復聚(壊音怪復/扶又翻)征伐非必畧地屠城¶