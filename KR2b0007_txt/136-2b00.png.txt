良曰君不信因果(釋氏冇因緣/果報之說)何得有富貴貧賤縝曰¶
人生如樹花同發隨風而散或拂簾幌墜茵席之上(幌/呼)¶
(廣/翻)或關籬牆落糞溷之中墜茵席者殿下是也落糞溷¶
者下官是也貴賤雖復殊途(復扶/又翻)因果竟在何處子良¶
無以難(難乃旦翻/下難之同)縝又著神滅論以為形者神之質神¶
者形之用也神之于形猶利之於刀未聞刀没而利存¶
豈容形亡而神在哉此論出朝野諠譁難之終不能屈¶
(朝直/遥翻)太原王琰著論譏縝曰嗚呼范子曾不知其先祖¶