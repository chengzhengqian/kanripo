棄之且夏州惟産羊馬貿易百貨悉仰中國(貿音茂仰/牛向翻)¶
我若絶之彼何能爲乃遣供奉官齊藏珍齎詔書責之¶
(風俗通云凡氏之興九事氏於國者齊魯宋衛/是也余按左傳衛有大夫齊氏此豈氏於國乎)彛興惶¶
恐謝罪　戊子蜀置威武軍於鳯州　辛夘初令翰林¶
學士兩省官舉令錄除官之日仍署舉者姓名若貪穢¶
敗官並當連坐(敗補/邁翻)契丹自晉漢以來屢冦河北輕騎¶
深入無藩籬之限郊野之民每困殺掠言事者稱深冀¶
之間有胡盧河横亘數百里可浚之以限其奔突(胡盧/河俗)¶