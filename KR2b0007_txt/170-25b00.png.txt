十月辛未詔車騎將軍章昭逹討紇　壬午上享太廟¶
　十一月辛亥周鄫文公長孫儉卒(鄫兹陵翻長知/两翻卒子恤翻)¶
辛丑齊以斛律光為太傅馮翊王潤為太保琅邪王儼¶
為大司馬十二月庚午以蘭陵王長恭為尚書令庚辰¶
以中書監魏收為左僕射　周齊公憲等圍齊宜陽絶¶
其糧道　自華皎之亂與周人絶至是周遣御正大夫¶
杜杲來聘請復脩舊好(杜杲來聘于陳故使來修/舊好復扶又翻好呼到翻)上許¶
之遣使如周(使䟽/吏翻)¶