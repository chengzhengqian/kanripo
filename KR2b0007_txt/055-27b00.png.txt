鄧通雒陽令董宣折辱公主而文帝從而請之光武加¶
以重賞(申屠嘉事見十四卷文帝後二年董/宣事見四十三卷光武建武十九年)未聞二臣¶
有專命之誅而今左右羣豎惡傷黨類(惡烏/路翻)妄相交構¶
致此刑譴聞臣是言當復嗁訴陛下深宜割塞近習與¶
政之源(嗁與啼同塞悉/則翻與讀曰豫)引納尚書朝省之士(朝直/遥翻)簡練¶
清髙斥黜佞邪如是天和於上地洽於下休禎符瑞豈¶
逺乎哉帝不納宦官由此疾蕃彌甚選舉奏議輒以中¶
詔譴郤長史以下多至抵罪猶以蕃名臣不敢加害平¶