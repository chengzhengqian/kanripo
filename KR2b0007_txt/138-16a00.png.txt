嚴諸君不可不慎(馮誕后戚既親且貴/故語之以儆百司)於是軍中肅然¶
　臣光曰人主之於其國譬猶一身視逺如視邇在境¶
　如在庭舉賢才以任百官修政事以利百姓則封域¶
　之内無不得其所矣是以先王黈纊塞耳前旒蔽明¶
　欲其廢耳目之近用推聰明於四逺也(東方朔曰冕/而前旒所以)¶
　(蔽明黈纊充耳所以塞聰如淳注曰黈音主茍翻謂/以玉為填用黈纊懸之也師古曰如說非也黈黄色)¶
　(也纊綿也以黄綿為丸用組懸之垂兩耳/邊示不外聴非玉瑱之懸也塞悉則翻)彼廢疾者¶
　宜養當命有司均之於境内今獨施於道路之所遇¶