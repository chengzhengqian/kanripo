言上浸不悦延賞言映非宰相器壬子映貶䕫州刺史¶
劉滋罷為左散騎常侍以兵部侍郎柳渾同平章事韓¶
滉性苛暴方為上所任言無不從它相充位而已百吏¶
救過不贍渾雖為滉所引薦正色讓之曰先相公以褊¶
察為相不滿歳而罷(先相公謂滉父休也罷相事見/二百一十三卷開元二十一年)今¶
公又甚焉奈何榜吏於省中(榜音/彭)至有死者且作福作¶
威豈人臣所宜(書洪範曰臣無有作威作/福其害于而家凶于而國)滉愧之為之¶
少霽威嚴(為于/偽翻)　二月壬戍以檢校左庶子崔澣充入¶