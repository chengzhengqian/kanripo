欲沮壊其事(沮在呂翻/壊音怪)乃立議非十二律旋相為宫及¶
七調(調徒釣/翻下同)競為異議各立朋黨或欲令各造樂待成¶
擇其善者而從之妥恐樂成善惡易見(易弋/豉翻)乃請帝張¶
樂試之先白帝云黄鍾象人君之徳及奏黄鍾之調帝¶
曰滔滔和雅甚與我心㑹妥因奏止用黄鍾一宫不假¶
餘律帝悦從之時又有樂工萬寶常(萬姓也孟子/門人有萬章)妙達¶
鍾律譯等為黄鍾調成奏之帝召問寶常寶常曰此亡¶
國之音也帝不悦寶常請以水尺為律以調樂器上從¶