賊抄掠者過之(抄楚/交翻)輙為所殺而五八村尤甚有陳全¶
裕者為之帥(帥所/類翻)凡叛勛者皆歸之衆至數千人戰守¶
之具皆備環地數千里(環音/宦)賊莫敢近(近其/靳翻)康承訓遣¶
人招之遂舉衆來降賊黨益離蘄縣士豪李衮殺賊守¶
將舉城降於承訓(靳漢古縣唐属宿州九/域志在州南三十六里)沛縣守將李¶
直詣彭城計事裨將朱玫舉城降于曹翔(玫莫/柸翻)直自彭¶
城還玫逆擊走之翔發兵戍沛玫邠州人也勛遣其將¶
孫章許佶各將數千人攻陳全裕朱玫皆不克而還(還/從)¶