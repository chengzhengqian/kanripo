太祖皇帝兼殿前都㸃檢上嘗問大臣可為相者於兵¶
部尚書張昭昭薦李濤上愕然曰濤輕薄無大臣體朕¶
問相而卿首薦之何也對曰陛下所責者細行也(行下/孟翻)¶
臣所舉者大節也昔晉髙祖之世張彦澤虐殺不辜濤¶
累疏請誅之以為不殺必為國患(見二百八十三卷/晉髙祖天福三年)漢¶
隱帝之世濤亦上疏請解先帝兵權(見二百八十八卷/漢隱帝乾祐元年)¶
夫國家安危未形而能見之此真宰相器也臣是以薦¶
之上曰卿言甚善且至公然如濤者終不可置之中書¶