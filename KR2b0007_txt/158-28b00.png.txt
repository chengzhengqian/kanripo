歡氣殆絶河州刺史劉洪徽從旁射勝中其二騎(河州/時屬)¶
(西魏境東魏使劉洪徽遥領刺/史耳射而亦翻下同中竹仲翻)武衞将軍叚韶射勝馬¶
斃之比副馬至(比必/利翻)歡已逸去勝歎曰今日不執弓矢¶
天也魏南郢州刺史耿令貴大呼獨入敵中(魏收志梁/置南郢州)¶
(治赤石闗領定城光城邊城郡五代志光州定城縣後/齊置南郢州非西魏境也耿令貴亦遥領刺史耳呼火)¶
(故/翻)鋒刃亂下人皆謂已死俄奮刀而還(還從宣翻/又如字)如是¶
數四當令貴前者死傷相繼乃謂左右曰吾豈樂殺人¶
(樂音/洛)壮士除賊不得不爾若不能殺賊又不為賊所傷¶