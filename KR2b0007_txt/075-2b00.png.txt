左大司馬衛將軍全琮為右大司馬分荆州為二部以¶
鎮南將軍吕岱為上大將軍督右部自武昌以西至蒲¶
圻(水經注陸水出長沙下嶲縣西逕蒲圻縣北又逕蒲/&KR1105;山北入大江謂之陸口江水又逕蒲&KR1105;山北對蒲)¶
(&KR1105;洲洲頭即蒲圻縣治武昌志曰蒲&KR1105;山今在嘉魚縣/境蓋蒲圻縣初置于此宋白曰蒲圻縣漢沙羨縣地吳)¶
(黃武二年於沙羨縣置蒲圻縣/在荆江口因湖以稱故曰蒲圻)以威北將軍諸葛恪為¶
大將軍督左部代陸遜鎮武昌　漢大赦大司農河南¶
孟光(光河南洛陽人/漢末逃入蜀)於衆中貴費禕曰夫赦者偏枯之¶
物(木之一邊碩茂一邊焦槁者謂之偏枯赦者赦有罪/也有罪者赦則姦惡之人抵法而獲免於罪良善之)¶