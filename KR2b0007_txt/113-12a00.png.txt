州刺史鎮歴陽𢎞脩之弟逵彛之子也(刁彛見一百三/卷簡文帝咸安)¶
(二/年)劉裕與何無忌同舟還京口密謀興復晉室劉邁弟¶
毅家於京口亦與無忌謀討𤣥無忌曰桓氏彊盛其可¶
圖乎毅曰天下自有彊弱茍為失道雖彊易弱(易以/豉翻)正¶
患事主難得耳(謂舉大事難/得一人為主)無忌曰天下草澤之中非¶
無英雄也毅曰所見惟有劉下邳(裕先領下邳/太守故稱之)無忌笑¶
而不答還以告裕遂與毅定謀初太原王元徳及弟仲¶
徳為苻氏起兵攻燕主垂不克來犇(王叡字元徳王懿/字仲德名犯宣元)¶