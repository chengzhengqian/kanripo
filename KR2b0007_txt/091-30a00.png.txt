是獨不敢來勒曰陽壯士也漚麻布衣之恨孤方兼容¶
天下豈讐匹夫乎遽召與飲引陽臂曰孤徃日厭卿老¶
拳卿亦飽孤毒手因拜參軍都尉以武鄉比豐沛復之¶
三世(勒欲並驅漢光武光武復南頓不敢逺期十嵗/而勒復武鄉三世多見其不知量也復方目翻)勒¶
以民始復業資儲未豐於是重制禁釀郊祀宗廟皆用¶
醴酒(酒一宿而/熟者曰醴)行之數年無復釀者　十二月以慕容¶
廆為都督幽平二州東夷諸軍事車騎將軍平州牧(考/)¶
(異曰燕書云車騎大將軍平州刺史按晉書/載記先拜平州刺史尋加車騎州牧今從之)封遼東公¶