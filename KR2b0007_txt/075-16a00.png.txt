哭曰曹子丹佳人生汝兄弟㹠犢耳(曹真字子丹㹠與/豚同小豕曰㹠小)¶
(牛曰/犢)何圖今日坐汝等族滅也爽乃通懿奏事白帝下¶
詔免已官奉帝還宫爽兄弟歸家懿發洛陽吏卒圍守¶
之(洛陽令所/主吏卒也)四角作髙樓令人在樓上察視爽兄弟舉¶
動爽挾彈到後園中(彈徒/案翻)樓上便唱言故大將軍東南¶
行爽愁悶不知為計戊戌有司奏黃門張當私以所擇¶
才人與爽疑有姦收當付廷尉考實辭云爽與尚書何¶
晏鄧颺丁謐司𨽻校尉畢軌荆州刺史李勝等隂謀反¶