牧清河公會母賤而年長(長知/兩翻)雄俊有器藝燕主垂愛¶
之寳之伐魏也垂命會攝東宫事摠錄禮遇一如太子¶
(總錄謂總/錄朝政也)及垂伐魏命會鎮龍城委以東北之任國官¶
府佐皆選一時才望垂疾篤遺言命寳以會為嗣而寳¶
愛少子濮陽公策意不在會長樂公盛與㑹同年恥為¶
之下(少詩沼翻濮博/木翻樂音洛)乃與趙王麟共勸寳立策寳從之¶
乙亥立妃段氏為皇后策為皇太子會盛皆進爵為王¶
策年十一素憃弱(憃與戇同陟/降翻愚也)會聞之心愠懟(愠於問/翻懟直)¶