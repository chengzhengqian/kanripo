詔隲復還輔朝政(朝直/遥翻)更授前封(帝即阼之初封隲/悝宏閶皆辭不受)隲¶
等叩頭固讓乃止于是並奉朝請位次三公下特進侯¶
上(賢曰在特進及侯之/上請才性翻又如字)其有大議乃詣朝堂與公卿叅¶
謀　太后詔隂后家屬皆歸故郡(隂后家南徙事見上/卷和帝永元十四年)¶
(歸故郡歸/南陽也)還其資財五百餘萬¶
五年春正月庚辰朔日有食之　丙戌郡國十地震¶
己丑太尉張禹免甲申以光禄勲潁川李修為太尉¶
先零羗冦河東至河内(零音/憐)百姓相驚多南奔度河使¶