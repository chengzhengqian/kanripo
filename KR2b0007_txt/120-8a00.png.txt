(㫁丁/亂翻)將來必不自容以殿下寛叡慈仁逺近所知且越¶
次奉迎冀以見徳(冀以定策/為徳也)悠悠之論殆必不然又羨¶
之等五人同功竝位孰肯相讓(五人謂徐羨之傅亮/謝晦檀道濟王𢎞也)就¶
懐不軌勢必不行廢主若存慮其將來受禍致此殺害¶
蓋由貪生過深寧敢一朝頓懐逆志不過欲握權自固¶
以少主仰待耳殿下但當長驅六轡以副天人之心王¶
曰卿復欲為宋昌邪(少詩照翻復扶又翻宋昌/事見十三卷漢髙后八年)長史王¶
曇首南蠻校尉到彦之皆勸王行(姓譜到本自髙陽氏/楚令尹屈到之後後)¶