塞路左率蕭景先侍中王晏共弔之(塞悉則翻左率左/衛率也率所律翻)¶
自旦至暮始得前比出飢乏氣息惙然(比必寐翻惙積/雪翻疲乏也)¶
憤悒形於聲貌(悒乙/及翻)明日言於太祖曰臣等所見二宫¶
門庭比荀伯玉宅可張雀羅矣(門外可設雀羅用漢書/語師古注曰言其寂静)¶
(無人/行也)晏敬𢎞之從子也(王敬𢎞見用於元/嘉中從才用翻)驍騎將軍陳¶
𦙍叔先亦白景真及太子得失而語太子皆云伯玉以¶
聞(驍堅堯翻騎竒/寄翻語牛倨翻)太子由是深怨伯玉太祖隂有以豫¶
章王嶷代太子之意而嶷事太子愈謹(嶷魚/力翻)故太子友¶