魏主赦之(赦其去年叛/入西山之罪)　秦出連輔政等未至西平河¶
西王䝉遜拔西平執太守麴承(䝉遜去年/攻西平)　二月秦王¶
暮末立妃梁氏為皇后子萬載為太子　三月丁巳立¶
皇子劭為太子戊午大赦　辛酉以左衞將軍殷景仁¶
為中領軍帝以章太后早亡(章太后胡氏生帝五年被/譴賜死帝即位諡曰章)¶
奉太后所生蘇氏甚謹蘇氏卒帝往臨哭欲追加封爵¶
使羣臣議之景仁以為古典無之乃止　初秦尚書隴¶
西辛進從文昭王遊陵霄觀彈飛鳥誤中秦王暮末之¶