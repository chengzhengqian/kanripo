南將軍攝廣州事聚燒骨為共冡葬於洲上得髑髏三¶
萬餘枚(髑徒谷翻髏郎侯翻/説文曰髑髏頂也)又使徐道覆改始興(呉孫/皓甘)¶
(露元年分桂陽南部都/尉立始興郡唐為韶州)執始興相阮腆之(相息亮翻/腆它典翻)¶
劉裕領青州刺史(劉毅免青州/裕自領之)劉敬宣在尋陽聚糧繕¶
船未嘗無備故何無忌等雖敗退賴以復振(復扶又翻/下復自同)¶
桓𤣥兄子亮自稱江州刺史冦豫章敬宣擊破之劉毅¶
何無忌劉道規復自尋陽西上至夏口(夏戸/雅翻)桓振遣鎮¶
東將軍馮該守東岸揚武將軍孟山圖據魯山城輔國¶