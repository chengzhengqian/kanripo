(畆但有逺志不在當歸也按維/粗知學術恐不至此今不取)曹真討安定等三郡皆¶
平真以諸葛亮懲於祁山後必出從陳倉乃使將軍郝¶
昭等守陳倉治其城(杜佑曰漢陳倉故城在今/縣東二十里治直之翻)　夏四¶
月丁酉帝還洛陽帝以燕國徐邈為凉州刺史(晉志/曰凉)¶
(州蓋以其地處西方常寒凉也地勢西北邪出在南山/之間南隔西羌西通西域統金城西平武威張掖西郡)¶
(酒泉燉煌/西海等郡)邈務農積榖立學明訓進善黜惡與羌胡從¶
事不問小過若犯大罪先告部帥使知應死者乃斬以¶
徇(帥所/類翻)由是服其威信州界肅清　五月大旱　吳王¶