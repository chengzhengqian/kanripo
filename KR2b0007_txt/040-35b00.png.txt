月壬戌帝自内黄還　陜賊蘇况攻破𢎞農(陜失/冉翻)帝使¶
景丹討之㑹丹薨征虜將軍祭遵擊𢎞農栢華蠻中賊¶
皆平之(東觀記曰栢華聚也酈道元曰河南郡新城縣/故蠻子國也縣有鄤聚今名蠻中括地志故麻)¶
(城謂之蠻中在汝州/梁縣界祭則介翻)　赤睂引兵欲西上隴(隴縣屬天/水郡有大)¶
(坂名隴坻三秦記曰其坂九回不知髙幾許欲上者七/日乃越髙處可容百餘家清水四注下郭仲産秦州記)¶
(曰隴山東西百八十里登山嶺東望秦川四五百里極/目泯然山東人行役升此而顧瞻者莫不悲思故歌曰)¶
(隴頭流水分離四下念我行役飄然曠野登髙逺望/涕零雙墮度汧隴無蠶桑八月乃麥五月乃凍解)隗¶
囂遣將軍楊廣迎擊破之又追敗之於烏氏涇陽間(烏/氏)¶