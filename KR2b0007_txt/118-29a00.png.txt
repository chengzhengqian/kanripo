(裕所謂識機變者也鄭/鮮之之言則異於是)鄭鮮之上表以為虜聞殿下親¶
征必併力守潼闗徑往攻之恐未易可克(易以/䜴翻)若輿駕¶
頓洛則不足上勞聖躬且虜雖得志不敢乗勝過陜者¶
猶攝服大威(陜失冉翻/攝讀曰懾)為將來之慮故也若造洛而反¶
虜必更有揣量之心或益生邊患(造七到翻揣初/委翻量音良)况大¶
軍逺出後患甚多昔歳西征劉鍾狼狽(謂十一年盜/襲冶亭時也)去¶
年北討廣州傾覆(謂徐道期/陷廣州也)既往之效後來之鑒也今¶
諸州大水民食寡乏三呉羣盜攻没諸縣皆由困於征¶