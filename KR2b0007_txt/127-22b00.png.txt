㑹于殿庭獲王正見斬之張超之走至合殿御床之所¶
為軍士所殺刳腸割心諸將臠其肉生噉之(噉徒覽翻/又徒濫翻)¶
建平等七王號哭俱出(七王建平王宏及東海王禕義/陽王昶武昌王渾湘東王或建)¶
(安王休仁餘一人當是休祐但未封劭葢/拘七王於宫中故號哭俱出號戸髙翻)劭穿西垣入¶
武庫井中隊副髙禽執之劭曰天子何在禽曰近在新¶
亭至殿前臧質見之慟哭劭曰天地所不覆載丈人何¶
為見哭(覆敷又翻臧質武敬皇/后之姪故劭呼為丈人)又謂質曰劭可啟得逺¶
徙不(不讀/曰否)質曰主上近在航南(航南謂大/航之南)自當有處分¶