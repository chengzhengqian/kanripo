迎拜於路者相繼(民獠惡法僧而懐豎眼故迎/之者屬路任音壬獠魯皓翻)張齊退¶
保白水豎眼入州(入武/興也)白水以東民皆安業魏梓潼太¶
守茍金龍領闗城戍主梁兵至金龍疾病不堪部分(分/扶)¶
(問/翻)其妻劉氏帥厲城民乗城拒戰(帥讀/曰率)百有餘日士卒¶
死傷過半戍副髙景謀叛劉氏斬景及其黨與數千人¶
(數千當/作數十)自餘将士分衣減食勞逸必同莫不畏而懐之¶
井在城外為梁兵所據會天大雨劉氏命出公私布絹¶
及衣服懸之絞而取水城中所有雜物悉儲之(雜物謂/瓶罌甕)¶