招誘民夷(誘音/酉)燕成周内史崔燾居就令游泓武原令¶
常霸東夷校尉封抽䕶軍宋晃等皆應之凡得三十六¶
城泓邃之兄子也冀陽流寓之士共殺太守宋燭以降¶
於趙燭晃之從兄也營邱内史鮮于屈亦遣使降趙武¶
寧令廣平孫興曉諭吏民共收屈數其罪而殺之閉城¶
拒守(成周冀陽營邱郡皆慕容廆所置見八十九卷愍/帝建興二年居就縣漢晉屬遼東郡武原葢亦慕)¶
(容氏所置縣也武寧縣亦慕容氏所置帶/營邱郡游邃見八十八卷愍帝建興元年)朝鮮令昌黎¶
孫泳帥衆拒趙(帥讀/曰率)大姓王請等密謀應趙泳收斬之¶