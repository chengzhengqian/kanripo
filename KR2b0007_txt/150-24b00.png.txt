十年侍中與卿先君亟連職事(亟去連翻/數數也)縱卿方進用¶
何宜相排突也遂謝事還家詔諭久之乃起初鄭羲之¶
兄孫儼為司徒胡國珍行參軍私得幸於太后人未之¶
知蕭寶寅之西討以儼為開府屬(開府有/掾有屬)太后再攝政¶
儼請奉使還朝(使疏吏翻/朝直遥翻)太后留之拜諫議大夫中書¶
舍人領嘗食典御晝夜禁中每休沐太后常遣宦者随¶
之儼見其妻唯得言家事而已中書舍人樂安徐紇粗¶
有文學(粗坐/五翻)先以諂事趙修坐徙枹罕(趙修得罪見一/百四十五卷天)¶