　甲子突厥遣使入見于隋(見賢/遍翻)　隋改度支尚書為¶
民部(度徒/洛翻)都官尚書為刑部命左僕射判吏禮兵三部¶
事右僕射判民刑工三部事廢光禄衛尉鴻臚寺及都¶
水臺(臚陵/如翻)　五月癸卯隋行軍摠管李晃破突厥於摩¶
那度口　乙巳梁太子琮入朝于隋賀遷都(朝直/遥翻)　辛¶
酉隋主祀方澤(隋為方丘於宮/城之北十四里)　隋秦州摠管竇榮定¶
帥九摠管步騎三萬出凉州(帥讀/曰率)與突厥阿波可汗相¶
拒於高越原阿波屢敗榮定熾之兄子也(厥九勿翻可/從刋入聲汗)¶