武為茂建所敗犇過王霸營大呼求救(敗補邁翻/呼火故翻)霸曰¶
賊兵盛出必兩敗努力而已乃閉營堅壁軍吏皆爭之¶
霸曰茂兵精鋭其衆又多吾吏士心恐而捕虜與吾相¶
恃(馬武為捕/虜將軍)兩軍不一此敗道也今閉營固守示不相¶
援賊必乗勝輕進捕虜無救其戰自倍(人各致死則一/人倍二人之力)¶
如此茂衆疲勞吾承其敝乃可克也茂建果悉出攻武¶
(悉兵而/出攻也)合戰良乆霸軍中壯士數十人斷髪請戰(斷丁/管翻)¶
霸乃開營後出精騎襲其背茂建前後受敵驚亂敗走¶