祖昭烈皇帝祖國昌曰獻祖文皇帝考晉王曰太祖武¶
皇帝立宗廟於晉陽以高祖太宗懿宗昭宗洎懿祖以¶
下為七室(唐廟四/親廟三)　甲午契丹冦幽州至易定而還(還/從)¶
(宣翻又/如字)時契丹屢入冦鈔掠饋運(鈔楚/交翻)幽州食不支半¶
年衛州為梁所取潞州内叛人情岌岌以為梁未可取¶
帝患之㑹鄆州將盧順密來奔先是梁天平節度使戴¶
思逺屯楊村(戴思逺屯楊村事始上卷/梁貞明五年先悉薦翻)留順密與巡檢¶
使劉遂嚴都指揮使燕顒守鄆州(燕音煙姓也/顒魚容翻)順密言¶