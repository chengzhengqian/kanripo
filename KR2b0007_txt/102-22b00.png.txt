(偽/翻)收令尸而葬之　六月乙夘秦王堅送王猛于灞上¶
曰今委卿以關東之任當先破壺關平上黨(魏收曰秦/置上黨郡)¶
(治壺關城前漢治長子城董卓治壺/關城慕容氏治安民城後遷壺關城)長驅取鄴所謂疾¶
雷不及掩耳(淮南子/之言)吾當親督萬衆繼卿星發(星𤼵謂/戴星而)¶
(發行/也)舟車糧運水陸俱進卿勿以為後慮也猛曰臣杖¶
威靈奉成筭盪平殘胡(盪徒/朗翻)如風掃葉願不煩鑾輿親¶
犯塵霧但願速敇所司部置鮮卑之所(言預為治舍/以待其至)堅¶
大悦　秋七月癸酉朔日有食之　秦王猛攻壺關楊¶