六月壬辰大赦天下　秋七月燕王臧荼反上自将征¶
之　趙景王耳長沙文王芮皆薨　九月虜臧荼壬子¶
立太尉長安侯盧綰為燕王(班表太尉秦官掌武事漢/制與丞相御史大夫為三)¶
(公應劭曰自上安下曰尉據史記盧綰傳長安故咸陽/也正義曰秦咸陽在渭北長安在渭南蕭何起未央宮)¶
(之/處)綰家與上同里閈(閈音汗閭也/里門曰閈)綰生又與上同日上¶
寵幸綰羣臣莫敢望故特王之(考異曰史記漢書髙紀/於此皆云使丞相噲将)¶
(兵平代地按樊噲傳從平韓王信乃遷左丞相是時/未為丞相又代地無反者噲傳亦無此事疑紀誤)¶
項王故將利幾反(利幾以陳令降上侯之潁川上至洛/陽召之利幾恐而反風俗通利姓也)¶