葛從周以兖鄆曹濮之兵壁安豐將趨夀州(安豐漢六/縣故城在)¶
(縣南後漢置安豐縣至唐屬夀州九域志曰安豐縣在/州東南六十餘里葢唐之夀州治夀春縣即六朝夀陽)¶
(之地五代之末周世宗克夀州徙/治下蔡故宋朝安豐在夀州東南)全忠自將屯宿州淮¶
南震恐　匡國節度使李繼瑭聞朝廷討李茂貞而懼¶
韓建復從而搖之(復扶/又翻)繼瑭奔鳯翔冬十月以建為鎮¶
國匡國兩軍節度使(韓建始兼/有同華)　壬子知遂州侯紹帥¶
衆二萬乙卯知合州王仁威帥衆千人戊午鳯翔李繼¶
溥以援兵二千皆降于王建(帥讀/曰率)建攻梓州益急庚申¶