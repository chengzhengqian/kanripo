好文學(好呼/到翻)東昏侯死寳晊望物情歸已坐待法駕既¶
而王珍國等送首梁公梁公以寳晊為太常寳晊心不¶
自安壬戌梁公稱寳晊謀反并其弟江陵公寳覽汝南¶
公寳宏皆殺之　丙寅詔梁國選諸要職悉依天朝之¶
制(朝直/遥翻)於是以沈約為吏部尚書兼右僕射范雲為侍¶
中梁公納東昏余妃頗妨政事范雲以為言梁公未之¶
從雲與侍中領軍將軍王茂同入見(自沈約至王茂皆/梁國官也見賢遍)¶
(翻/)雲曰昔沛公入闗婦女無所幸此范增所以畏其志¶