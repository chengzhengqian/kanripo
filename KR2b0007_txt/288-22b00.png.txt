中狼狽不知所為劉詞神色自若下令曰小盜不足驚¶
也帥衆擊之(帥讀/曰率)客省使閻晉卿曰(梁有客省使副宋/因之掌四方進奉)¶
(及四夷朝貢牧伯朝覲賜酒饌甕餼宰相近臣/禁軍將校節級諸州進奉使賜物回詔之事)賊甲皆¶
黄紙為火所照易辨耳(易以/䜴翻)柰衆無鬬志何禆將李韜¶
曰安有無事食君禄有急不死鬬者邪援矟先進(援于/元翻)¶
(矟音/槊)衆從之河中兵退走死者七百人繼勲重傷僅以¶
身免己酉郭威至劉詞迎馬首請罪威厚賞之曰吾所¶
憂正在於此微兄健鬬(微無/也)幾為虜嗤(用漢光武語幾/居依翻嗤丑之)¶