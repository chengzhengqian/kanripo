上亦疑之以問李徳裕對曰小小進退兵家之常願陛¶
下勿聽外議則成功必矣上乃謂宰相曰為我語朝士¶
(為于偽翻語牛/倨翻朝直遥翻)有上疏沮議者我必於賊境上斬之議¶
者乃止(沮在/呂翻)何𢎞敬聞王宰將至恐忠武兵入魏境軍¶
中有變蒼黄出師丙子𢎞敬奏已自將全軍度漳水趣¶
磁州庚辰李徳裕上言河陽兵力寡弱自科斗店之敗¶
賊勢愈熾王茂元復有疾(復扶/又翻)人情危怯欲退保懷州¶
臣竊見元和以來諸賊常視官軍寡弱之處併力攻之¶