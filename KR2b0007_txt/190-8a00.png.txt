師利迎之(義師之向長安丘/師利以兵來附)　秦王世民與劉黑闥相¶
持六十餘日黑闥潛師襲李世勣營世民引兵掩其後¶
以救之為黑闥所圍尉遲敬徳帥壯士犯圍而入(尉紆/勿翻)¶
(帥讀/曰率)世民與畧陽公道宗乗之得出道宗帝之從子也¶
(從才/用翻)世民度黑闥糧盡必來決戰(度徒/洛翻)乃使人堰洺水¶
上流(洺彌/并翻)謂守吏曰待我與賊戰乃決之丁未黑闥帥¶
步騎二萬南度洺水壓唐營而陳(陳讀/曰陣)世民自將精騎¶
擊其騎兵破之乗勝蹂其步兵(蹂人/九翻)黑闥帥衆殊死戰¶