屢盥頮用鐵盎(躡尼輒翻織蒲為屨江淮之人多能/之頮呼内翻澡手為盥滌面為頮)暑¶
則寢于青葛帷左右使令惟醜宫人服飾粗畧(粗讀/曰麤)死¶
國事者皆給祿三年分遣使者按行民田以肥瘠定其¶
稅(行下/孟翻)民間稱其平允自是江淮調兵興役及他賦斂¶
皆以税錢為率(調徒鉤翻/斂力贍翻)至今用之唐主勤于聽政以¶
夜繼晝還自江都不復宴樂頗傷躁急(復扶又翻樂音/洛躁則到翻)¶
内侍王紹顔上書以為今春以來羣臣獲罪者衆中外¶
疑懼唐主手詔釋其所以然令紹顔告諭中外　十二¶