守南斗上廢西州舊館使子尚移治東城以厭之(厭於/葉翻)¶
(又於琰翻斗楊/州分故厭之)揚州别駕從事沈懐文曰天道示變宜¶
應之以徳今雖空西州恐無益也不從懐文懐逺之兄¶
也　八月魏平西將軍漁陽公尉眷擊伊吾克其城大¶
獲而還(李寳以伊吾敦煌降魏寳既入朝伊吾復/叛故擊之尉紆勿翻還從宣翻又如字)　九¶
月壬戌以丹陽尹劉遵考為尚書右僕射　冬十月甲¶
申魏主還平城(亦不書所/如之地)　丙午太傅義恭進位太宰¶
領司徒　十一月魏以尚書西平王源賀為冀州刺史¶