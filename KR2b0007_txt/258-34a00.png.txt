恕所全活數千人田令孜曰公掌生殺而不刑一人有¶
異志邪耕懼夜取俘囚戮於市王建見罷兵制書曰大¶
功垂成奈何棄之謀於周庠庠勸建請韋公還朝獨攻¶
成都克而有之(朝真/遙翻)建表請陳敬瑄田令孜罪不可赦¶
(請恐當作稱考異曰十國紀年朝議以建不奉詔而不/能制更授西川行營招討制置使按此命葢在昭度還)¶
(朝之/後也)願畢命以圖成功昭度無如之何由是未能東還¶
建說昭度曰今闗東藩鎮迭相吞噬此腹心之疾也相¶
公宜早歸廟堂與天子謀之敬瑄疥㿅耳(㿅與癬同/音息淺翻)當¶