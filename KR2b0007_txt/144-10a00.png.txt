責其通情徵詣廷尉死獄中(陸馛以傅孝文於受内禪/之初福澤及其子至是其)¶
(子敗矣勰音協賑津忍/翻琇音秀朝直遥翻)帝以禧無故而反由是益疎忌¶
宗室　巴西太守魯休烈巴東太守蕭惠訓不從蕭頴¶
胄之命惠訓遣子璝將兵擊頴胄(璝古/回翻)頴胄遣汶陽太¶
守劉孝慶屯峽口(此西陵峽口也在宜都/夷陵界夷陵今峽州也)與巴東太守¶
任漾之等拒之(任音/壬)　東昏矦遣軍主吳子陽陳虎牙¶
等十三軍救郢州進屯巴口(水經注巴水出廬江雩婁/縣之下靈山亦曰巴山南)¶
(流注于江謂之巴口今/黄州之巴河口是也)虎牙伯之之子也六月西臺遣¶