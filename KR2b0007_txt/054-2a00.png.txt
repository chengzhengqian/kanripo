羲之純徳(天地初立有天皇氏澹泊無所施為而民自/化伏羲氏始畫八卦造書契以代結繩之政)¶
(去洪荒之世未/逺故其風朴畧)唐虞之文明猶不能以保蕭牆之内也¶
(鄭氏曰蕭肅也牆謂屛也君臣相見之/禮至屛而加肅敬焉是以謂之蕭牆)葢民可百年無¶
貨不可一朝有飢故食為至急也議者不達農殖之本¶
多言鑄冶之便葢萬人鑄之一人奪之猶不能給况今¶
一人鑄之則萬人奪之乎雖以隂陽為炭萬物為銅(賈/誼)¶
(鵩賦/之言)役不食之民使不飢之士猶不能足無猒之求也¶
(猒於鹽/翻下同)夫欲民殷財阜(楊子曰君人者/務在殷民阜財)要在止役禁奪¶