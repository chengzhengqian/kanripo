對曰同年乃九州四海之人偶同科第或登科然後相¶
識情於何有(唐人謂同榜進士/為同年至今猶然)且陛下不以臣愚備位¶
宰相宰相職在量才授任若其人果才雖在兄弟子姪¶
之中猶將用之况同年乎避嫌而弃才是乃便身非徇¶
公也上曰善朕知卿必不爾遂趣義方之官(趣讀/曰促)　振¶
武河溢毁東受降城(東受降城瀕河/河溢故毀城)　三月丙戌上御¶
延英殿李吉甫言天下已太平陛下宜為樂(樂音洛/下同)李¶
絳曰漢文帝時兵木無刃家給人足賈誼猶以為厝火¶