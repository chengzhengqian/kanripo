(泊/)公誠能推心屈節事之萬一有急朝呼夕至何患無¶
成敬瑭意遂決先是朝廷疑敬瑭(先悉/薦翻)以羽林將軍寳¶
鼎楊彦詢為北京副留守(寳鼎縣屬河中府漢之汾陰/縣也唐𤣥宗開元二十一年)¶
(祀汾陰獲寳鼎由是更名九域志宋大中祥符/四年改寳鼎為滎河縣在河中府北一百里)敬瑭將¶
舉事亦以情告之彦詢曰不知河東兵糧㡬何能敵朝¶
廷乎左右請殺彦詢敬瑭曰惟副使一人我自保之汝¶
軰勿言也(按薛史稱楊彦詢為/人沈厚當以此得全)戊戌昭儀節度使皇甫¶
立奏敬瑭反(并潞二鎮接境故/知其事而先奏之)敬瑭表帝養子不應承¶