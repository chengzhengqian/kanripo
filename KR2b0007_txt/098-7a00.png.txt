已十萬樂平王苞盡銳拒之一戰而敗犢遂東出潼闗¶
進趣洛陽(趣七/喻翻)趙主虎以李農為大都督行大將軍事¶
統衛軍將軍張賀度等步騎十萬討之戰于新安(新安/縣漢)¶
(屬𢎞農郡自晉以後屬/河南郡騎奇寄翻下同)農等大敗戰于洛陽又敗退壁¶
成臯犢遂東掠滎陽陳留諸郡(武帝㤗始二年分/河南置滎陽郡)虎大¶
懼以燕王斌為大都督督中外諸軍事統冠軍大將軍¶
姚弋仲車騎將軍蒲洪等討之(斌音彬冠/古玩翻)弋仲將其衆¶
八千餘人至鄴(自灄頭至鄴/將即亮翻)求見虎虎病未之見引入¶