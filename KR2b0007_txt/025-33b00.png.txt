故能垂榮於後今子獨壞容貌䝉恥辱為狂癡光曜晻¶
而不宣(壊音怪晻/讀與暗同)㣲哉子之所託名也(李竒曰名/聲名也)僕素¶
愚陋過為丞相執事(師古曰過/猶謬也)願少聞風聲不然恐子¶
傷髙而僕為小人也𤣥成友人侍郎章(侍郎名章/史逸其姓)亦上¶
疏言聖王貴以禮讓為國宜優養𤣥成勿枉其志(師古/曰枉)¶
(屈/也)使得自安衡門之下(師古曰衡門謂横一木/於門上貧者之所居也)而丞相¶
御史遂以𤣥成實不病劾奏之(劾戸槩/翻下同)有詔勿劾引拜¶
𤣥成不得已受爵帝髙其節以𤣥成為河南太守¶