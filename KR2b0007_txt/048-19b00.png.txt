度船人謂英曰海水廣大徃来者逢善風(善風謂/順風也)三月¶
乃得度若遇遲風亦有二歲者故入海人皆齎三歲糧¶
海中善使人思土戀慕數有死亡者(數所/角翻)英乃止¶
十年夏五月京師大水　秋七月己巳司空韓稜薨八¶
月丙子以太常太山巢堪為司空　冬十月五州雨水¶
　行征西將軍劉尚越騎校尉趙世坐畏懦徴下獄免¶
謁者王信領尚營屯枹罕謁者耿譚領世營屯白石(白/石)¶
(縣本屬金城郡時屬隴西郡水經注白石川水南逕白/石城西而注灕水水又逕白石縣故城南闞駰曰白石)¶