(本末雄武當作建/武建武軍邕州)自以居大鎮懼禍求入朝許之　初¶
閩主曦侍康宗宴(閩主昶廟/號康宗)㑹新羅獻寳劔(新羅國之/于閩國其)¶
(地在海東/通使於閩)康宗舉以示同平章事王倓曰此何所施倓¶
對曰斬為臣不忠者時曦已蓄異志凛然變色至是宴¶
羣臣復有獻劔者曦命發倓冡斬其尸(倓徒甘翻又徒/濫翻徒敢翻復)¶
(扶又/翻)校書郎陳光逸謂其友曰主上失徳亡無日矣吾¶
欲死諫其友止之不從上書諫曦大惡五十事曦怒命¶
衛士鞭之數百不死以繩繫其頸懸諸庭樹久之乃絶¶