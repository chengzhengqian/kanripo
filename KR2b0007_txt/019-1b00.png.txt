(御史大夫盖誤書五/為三因置于三年耳)丞相封侯自𢎞始(漢初常以列侯/為丞相𢎞則既)¶
(相而後封侯故丞/相封侯自𢎞始)時上方興功業𢎞于是開東閣以延¶
賢人(師古曰閣小門也東向開之避當/庭門而引客别於掾史官屬也)與參謀議每朝¶
覲奏事因言國家便冝上亦使左右文學之臣與之論¶
難(難乃/旦翻)𢎞嘗奏言十賊彍弩(張晏曰彍音郭師/古曰引滿曰彍)百吏不¶
敢前請禁民毋得挾弓弩便上下其議(下遐/嫁翻)侍中吾丘¶
夀王對曰臣聞古者作五兵(師古曰五兵謂矛㦸/弓劒戈吾讀曰虞)非以¶
相害以禁暴討邪也秦兼天下銷甲兵折鋒刅其後民¶