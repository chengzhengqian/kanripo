足矣而所求不已言至於此將若之何氶曰陛下不早¶
裁之以至今日敦必為患劉隗為帝謀出心腹以鎮方¶
面㑹敦表以宣城内史沈充代甘卓為湘州刺史帝謂¶
氶曰王敦姦逆已著朕為惠皇其勢不逺(言當如惠帝/受制於强臣)¶
(也/)湘州據上流之勢控三州之㑹(三州謂/荆交廣)欲以叔父居¶
之何如(古者同姓諸矦天子謂之伯父叔父氶宣帝/之從孫而帝宣帝之曽孫於屬亦叔父也)氶¶
曰臣奉承詔命惟力是視何敢有辭然湘州經蜀冦之¶
餘(蜀冦謂杜/弢之亂也)民物凋弊若得之部比及三年乃可即戎¶