帝之䘮(劉勲既卒它/無親屬故也)　初河東節度使兼中書令劉崇¶
聞隠帝遇害欲舉兵南向聞迎立湘隂公乃止曰吾兒¶
為帝吾又何求太原少尹李驤隂説崇曰(説式/芮翻)觀郭公¶
之心終欲自取公不如疾引兵逾太行據孟津(行戸/剛翻)俟¶
徐州相公即位(湘隂公本鎮/徐州故稱之)然後還鎮則郭公不敢動¶
矣不然且為所賣崇怒曰腐儒欲離間吾父子命左右¶
曵出斬之(間古莧翻曵讀/曰拽音羊列翻)驤呼曰吾負經濟之才而為¶
愚人謀事(呼火故翻/為于偽翻)死固甘心家有老妻願與之同死¶