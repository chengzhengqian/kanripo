宗智宗平皆罷軍役(蜀以諸王為軍使見二百/七十卷梁均王貞明四年)¶
三年春正月甲午朔蜀大赦　丙申敕有司改葬昭¶
宗及少帝(以其遭朱温之弑葬/故多闕也少詩照翻)竟以用度不足而止¶
(後唐自以為承唐後終不能改葬昭宗少帝後漢自/以為纂漢緒而長陵原陵終乾祐之世不沾一奠史)¶
(書之以/見譏)　契丹寇幽州　庚子帝發洛陽庚戌至興¶
唐(時以魏州/為興唐府)　詔平盧節度使符習治酸棗遥隄以¶
禦決河(遥隄者逺於平地為/之以捍水治直之翻)　初李嗣源北征(謂去/年北)¶
(禦契丹/時也)過興唐東京庫有供御細鎧嗣源牒副留守¶