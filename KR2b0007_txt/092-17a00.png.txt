對曰鯤近日入覲主上側席遲得見公(王者側席待賢/鯤用此語也遲)¶
(直二翻/待也)宫省穆然必無虞也(穆然和/敬之意)公若入朝鯤請侍¶
從(從才/用翻)敦勃然曰正復殺君等數百人亦復何損於時¶
(復扶/又翻)竟不朝而去夏四月敦還武昌初宜都内史天門¶
周級(吳孫皓永安六年分武陵立天門郡充縣有松梁/山山有石石開處數十丈其髙以弩仰射不至其)¶
(上名天門因此名郡宋白曰澧州石/門縣吳立天門郡隋罷郡為石門縣)聞譙王氶起兵使¶
其兄子該潛詣長沙申欵於氶(申明也/欵誠也)魏乂等攻湘州¶
急氶遣該及從事邵陵周﨑間出求救(此非潁川之邵/陵吳孫皓寶鼎)¶