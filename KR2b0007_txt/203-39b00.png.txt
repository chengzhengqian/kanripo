葢懼此也昔漢武帝時巫蠱獄起使太子奔走兵交宫¶
闕無辜被害者以千萬數宗廟幾覆賴武帝得壺闗三¶
老書廓然感悟夷江充三族(事見二十二卷漢武帝征/和二年三年幾居依翻)¶
餘獄不論天下以安爾古人云前事之不忘後事之師¶
(史記太史/公之言)伏願陛下念之太后不聽　夏四月太后鑄¶
大儀置北闕(北闕葢在/𤣥武門外)　以岑長倩為内史六月辛未¶
以蘇良嗣為左相同鳯閣鸞臺三品韋待價為右相己¶
卯以韋思謙為納言蘇良嗣遇僧懐義於朝堂懐義偃¶