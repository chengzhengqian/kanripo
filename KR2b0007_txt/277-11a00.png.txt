(廷豈不知之邪猶欲懐輯之以離董璋之交耳/唇亡齒寒已了了於知祥胸中此策安所施哉)以天雄¶
節度石敬瑭為東川行營都招討使(節度之下當有使/字蜀本有使字)¶
以夏魯竒為之副璋使孟思恭分兵攻集州(集州本漢/宕渠縣宇)¶
(文周置集州隋廢為難江縣唐復置集州宋熈寧五年/復廢州為難江縣屬巴州九域志縣在州北一百六十)¶
(里/)思恭輕進敗歸璋怒遣還成都知祥免其官戊子以¶
石敬瑭權知東川事庚寅以右武衞上將軍王思同為¶
西都留守兼行營馬步都虞候為伐蜀前鋒　漢主遣¶
其將梁克貞李守鄘攻交州拔之執靜海節度使曲承¶