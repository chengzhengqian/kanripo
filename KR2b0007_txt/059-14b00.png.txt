姦穢太后猶不從何苖謂進曰始共從南陽來俱以貧¶
賤依省内以致富貴(言何后因宦官得進進/兄弟以此致富貴也)國家之事¶
亦何容易(易以/豉翻)覆水不收宜深思之(水覆於地不可復/收言事發則不可)¶
(收/拾)且與省内和也卓至澠池(澠彌/兖翻)而進更狐疑使諫議¶
大夫种邵宣詔止之卓不受詔遂前至河南(河南周之/王城去雒)¶
(陽不逺/种音冲)邵迎勞之(勞力/到翻)因譬令還軍卓疑有變使其軍¶
士以兵脅邵邵怒稱詔叱之軍士皆披(披芳/靡翻)遂前質責¶
卓卓辭屈乃還軍夕陽亭(賢曰夕陽亭/在河南城西)邵暠之孫也袁¶