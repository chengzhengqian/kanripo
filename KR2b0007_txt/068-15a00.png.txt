權攻合肥時諸州兵戍淮南(魏改漢九江/郡為淮南郡)揚州刺史温¶
恢謂兖州刺史裴潜曰此間雖有賊然不足憂今水潦¶
方生而子孝縣軍無有逺備(曹仁字子孝時為征/南將軍縣讀曰懸)關羽¶
驍猾政恐征南有變耳(驍堅/堯翻)已而關羽果使南郡太守¶
糜芳守江陵將軍傅士仁守公安羽自率衆攻曹仁於¶
樊仁使左將軍于禁立義將軍龎德等屯樊北(操以龎/德自漢)¶
(中來歸故進/號立義將軍)八月大霖雨漢水溢平地數丈于禁等七¶
軍皆没禁與諸將登高避水羽乗大船就攻之禁等窮¶