逺者一切不問(從一從再從三從兄之親族/袒免以外之親也從才用翻)　二月中¶
書門下奏拾遺補闕缺貟請更増補上曰諫官要在舉¶
職不必人多如張道符牛叢趙璘輩數人使朕日聞所¶
不聞足矣叢僧孺之子也(李徳裕排牛僧孺上惡/徳裕故親僧孺之子)乆之¶
叢自司勲貟外郎出為睦州刺史(睦州呉置新都郡隋/置睦州取俗阜人和)¶
(内外輯睦為義京師東/南三千六百五十九里)入謝上賜之紫叢既謝前言曰¶
(謝恩之後/前進而言)臣所服緋刺史所借也上遽曰且賜緋上重¶
惜服章有司常具緋紫衣數襲從行以備賞賜或半嵗¶