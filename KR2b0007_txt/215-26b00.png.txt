適之由是束手矣適之既失恩韋堅失權益相親宻林¶
甫愈惡之(惡烏/路翻)初太子之立非林甫意(事見二百十卷/開元二十六年)¶
林甫恐異日為己禍常有動搖東宫之志而堅又太子¶
之妃兄也皇甫惟明嘗為忠王友(見二百十三卷/開元十八年)時破¶
吐蕃入獻捷見林甫專權意頗不平時因見上乗間微¶
勸上去林甫(吐從暾入聲因見賢遍/翻間古莧翻去𦍑呂翻)林甫知之使楊慎¶
矜宻伺其所為(伺相/吏翻)㑹正月望夜太子出遊與堅相見¶
堅又與惟明㑹於景龍觀道士之室(景龍觀在長安城/中崇仁坊申公高)¶