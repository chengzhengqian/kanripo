丹主請依漢人城寨之側給田以耕桑自贍契丹主許¶
之并晉主遷於建州(歐史曰自遼陽府東南行千二百/里至建州今按建州在遼陽之西)¶
(北其南則義州其北則土河土河之北則契丹之中京/大定府大定府南至燕京一千一百五十里北至上京)¶
(臨潢府七百里金人疆域圖建州南至燕京一千二百/四十五里遼陽府治遼陽縣至燕京二千二百一十里)¶
(薛史曰自遼陽行十數日過儀州霸州至建州陳/元靚曰大元建州領建平永霸二縣屬大定府路)未至¶
安太妃卒於路遺令必焚我骨南向颺之(颺余/章翻)庶幾魂¶
魄歸達于漢(白虎通曰魂者沄也沄沄行不休/也魄者迫也迫迫然著於人也)既至建¶
州得田五十餘頃晉主令從者耕其中以給食(從才/用翻)頃¶