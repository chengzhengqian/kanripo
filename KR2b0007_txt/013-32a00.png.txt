餘皆以給傳置(班表太僕掌輿馬見馬見在之馬也遺/留也財與纔同少也僅也言減見在之)¶
(馬所留財足充事而已置者置/傳驛之所因名置也傳張戀翻)潁隂侯騎賈山(潁隂侯/灌嬰也)¶
(騎者盖在侯/家為騎從也)上書言治亂之道曰臣聞雷霆之所擊無¶
不摧折者(折而/設翻)萬鈞之所壓無不糜滅者今人主之威¶
非特雷霆也埶重非特萬鈞也開道而求諫和顔色而¶
受之用其言而顯其身士猶恐懼而不敢自盡又况於¶
縱欲恣暴惡聞其過乎(惡烏/路翻)震之以威壓之以重雖有¶
堯舜之智孟賁之勇豈有不摧折者哉(賁音/奔)如此則人¶