荆湘等八州諸軍事荆州刺史(夏戸/雅翻)以侍中劉湛為南¶
蠻校尉行府州事帝與義恭書誡之曰天下艱難家國¶
事重雖曰守成實亦未易隆替安危在吾曹耳豈可不¶
感尋王業大懼負荷(感念致王業之艱難而尋繹為治/之理也傳曰其父析薪其子不克)¶
(負荷易以豉翻荷/下可翻又音如字)汝性褊急志之所滯其欲必行(滯凝/也積)¶
(也褊方/緬翻)意所不存從物囬改此最弊事宜念裁抑衞青¶
遇士大夫以禮與小人有恩西門安于矯性齊美(西門/豹性)¶
(剛急常佩韋以自綏董安/于性寛緩常佩弦以自警)闗羽張飛任偏同弊(事見六/十九卷)¶