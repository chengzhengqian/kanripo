通謝章者必推賢讓能乃得通之一官缺則擇為人所¶
讓最多者用之以為人情爭則欲毁已所不如譲則競¶
推於勝已故世爭則優劣難分時讓則賢智顯出當此¶
時也能退身脩已則譲之者多矣雖欲守貧賤不可得¶
也馳騖進趨而欲人見譲猶却行而求前也淮南相劉¶
頌(王國置相漢制也/晉後改為内史)上疏曰陛下以法禁寛縱積之有¶
素未可一旦以直繩御下此誠時宐也然至于矯世救¶
弊自宐漸就清肅譬猶行舟雖不横截迅流然當漸靡¶