令罷兵與諸將有功者詣行在所(蔡邕獨斷曰天子以/四海為家故謂所居)¶
(為行/在所)遣苗曽為幽州牧韋順為上谷太守蔡充為漁陽¶
太守並北之部蕭王居邯鄲宫晝臥温明殿(賢曰趙王/如意之殿)¶
(也故基在今洺州邯鄲縣内/水經注温明殿在叢臺西)耿弇入造牀下請間(造七/到翻)¶
因說曰吏士死傷者多請歸上谷益兵蕭王曰王郎已¶
破河北畧平復用兵何為(復扶/又翻)弇曰王郎雖破天下兵¶
革乃始耳今使者從西方來欲罷兵不可聽也銅馬赤¶
眉之屬數十輩輩數十百萬人所向無前聖公不能辦¶