左神䇿軍數歲累遷至大將軍令孜見闗東羣盜日熾¶
隂為幸蜀之計奏以敬瑄及其腹心左神䇿大將軍楊¶
師立牛朂羅元杲鎮三川上令四人擊毬賭三川敬瑄¶
得第一籌(凡擊毬立毬門於毬場設賞格天子按轡入/毬場諸將迎拜天子入講武榭升御座諸將)¶
(羅拜于下各立馬于毬場之兩偏以俟命神䇿軍吏讀/賞格訖都教練使放毬於場中諸將皆駷馬趨之以先)¶
(得毬而擊過毬門者為勝先勝者得第一籌/其餘諸將再入場擊毬其勝者得第二籌焉)即以為西¶
川節度使代安潜　辛未以門下侍郎同平章事鄭從¶
讜同平章事充河東節度使康傳圭既死河東兵益驕¶