王本以窮鳥投人賴朝廷假王羽翼榮寵至此屬國步¶
多虞(屬之/欲翻)不能竭忠報徳乃欲乗人間隙(間古/莧翻)信惑行¶
路無識之語欲以羸敗之兵守闗問鼎(守闗謂寶寅欲/守潼闗之險割)¶
(據闗中問鼎謂欲窺天位成王定鼎于郟鄏三代之世/寶也楚莊問鼎之大小輕重欲以兵威脅取之故以諭)¶
(窺天位者/羸倫為翻)今魏徳雖衰天命未改且王之恩義未洽於¶
民但見其敗未見有成蘇湛不能以百口為王族滅寶¶
寅復使謂曰我救死不得不爾所以不先相白者恐沮¶
吾計耳(沮在/吕翻)湛曰凡謀大事當得天下奇才與之從事¶