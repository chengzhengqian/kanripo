而逺近莫不響應者以義動故也今㓜主微弱制於姦¶
臣非有昌邑亡國之釁(昌邑謂昌/邑王賀也)而一旦改易天下其¶
孰安之諸君北靣我自西向(幽州在北長安/在西故操云然)韓馥袁紹¶
以書與袁術曰帝非孝靈子欲依絳灌誅廢少主迎立¶
代王故事(少詩/照翻)奉大司馬虞為帝術陰有不臣之心不¶
利國家有長君(長知/兩翻)乃外託公義以拒之紹復與術書¶
曰今西名有㓜君無血脉之屬(謂帝非靈帝子也/復扶又翻下同)公卿¶
以下皆媚事卓安可復信(復扶又/翻下同)但當使兵往屯關要¶