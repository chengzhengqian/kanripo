(鄉侯郝黨亭鄉侯謝殷章鄉侯逯普蒙鄉侯陳鳯盧鄉/侯  考異曰恩澤侯表劉歆等十一侯皆云丁酉獨平)¶
(晏云丁丑按十二人同功俱封是/年閏五月甲午朔無丁丑表誤)時廣平相班穉獨不¶
上嘉瑞及歌謡(班穉時相廣平王漢武帝征和二年於/廣平置平于國宣帝五鳯二年復曰廣)¶
(平上時掌/翻下同)琅邪太守公孫閎言災害於公府甄豐遣屬¶
馳至兩郡(續漢志大司空掾屬二十九人掾比三百/石屬比二百石杜佑曰正曰掾副曰屬)諷¶
吏民(師古曰遣言祥/應而隠除災害)而劾閎空造不祥穉絶嘉應嫉害¶
聖政皆不道(劾户/槩翻)穉班偼伃弟也(偼伃音/接予)太后曰不宣¶
徳美宜與言災害者異罰且班穉後宮賢家我所哀也¶