(禁有嚴刑/之可畏邪)金紫光禄大夫楊侃亦奏乞聽民與官並鑄¶
五銖錢使民樂為而弊自改(樂音/洛)魏主從之始鑄永安¶
五銖錢　辛卯魏以車騎將軍楊津為司空　初魏以¶
梁益二州境土荒逺更立巴州以統諸獠凡二十餘萬¶
戸(獠曾/皓翻)以巴酋嚴始欣為刺史又立隆城鎮(宋白曰取/其連岡地)¶
(埶髙隆為名/後為隆州)以始欣族子愷為鎮將(將即/亮翻)始欣貪暴孝¶
昌初諸獠反圍州城行臺魏子建撫諭之乃散始欣恐¶
獲罪隂来請降帝遣使以詔書鐵劵衣冠等賜之(降戸/江翻)¶