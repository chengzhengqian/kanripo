五十三年摎伐魏取吳城(後漢志河東郡大陽縣有吳/山山上有虞城杜預曰虞國)¶
(也帝王世紀曰舜妃嬪于虞虞城是也亦謂/吳城秦昭王伐魏取吳城是也摎紀虬翻)韓王入朝¶
魏舉國聽令(朝直遙翻/令力政翻)¶
五十四年王郊見上帝於雍(班志雍縣屬扶風秦惠公/都之有五畤故於此郊見)¶
(上帝欲行天子之禮也應劭曰四方積高曰雍/凡下見上之見音賢遍翻雍於用翻畤音止)　楚遷¶
於鉅陽(赧王三十七年楚自郢東北徙於陳今自陳徙/鉅陽至始皇六年春申君以朱英之言自陳徙)¶
(夀春則此時雖徙鉅陽未離陳地/也赧奴版翻郢以井翻離力智翻)¶
五十五年衞懷君朝於魏魏人執而殺之更立其弟是¶