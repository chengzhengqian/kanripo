内殿疑有異遣信報祏曰劉暄似有異謀今作何計祏¶
曰政當靜以鎮之俄有詔召祏入見停中書省(見賢/遍翻)初¶
袁文曠以斬王敬則功當封(斬敬則見上卷/明帝永泰元年)祏執不與¶
(時崔恭祖以刺仆敬則與文/曠爭功祏執不與當為此也)帝使文曠取祏(取謂殺/之也)文¶
曠以刀環築其心曰復能奪我封不(不讀/曰否)并弟祀皆死¶
劉暄聞祏等死眠中大驚投出户外問左右收至未良¶
乆意定還坐大悲曰不念江行自痛也(暄自知禍/將及己)帝自¶
是無所忌憚益得自恣日夜與近習於後堂鼓呌戲馬¶