擊之李靖止之曰彼救敗之師䇿非素立勢不能久不¶
若且泊南岸(江陵南岸/即馬頭岸)緩之一日彼必分其兵或留拒¶
我或歸自守兵分勢弱我乘其懈而擊之(懈古/隘翻)蔑不勝¶
矣今若急之彼則併力死戰楚兵剽鋭未易當也(剽匹/妙翻)¶
(易以/豉翻)孝恭不從留靖守營自帥銳師出戰果敗走趣南¶
岸(帥讀曰率趣七/喻翻又逡湏翻)銑衆委舟收掠軍資人皆負重靖見¶
其衆亂縱兵奮擊大破之乘勝直抵江陵入其外郭又攻¶
水城抜之大獲舟艦李靖使孝恭盡散之江中諸將皆¶