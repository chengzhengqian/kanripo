也馛善射能曳牛却行走及奔馬而性忠謹故魏主特¶
愛之魏主之西伐也穆夀送至河上(自平城送魏/主西至河)魏主¶
敕之曰吳提與牧犍相結素深聞朕討牧犍吳提必犯¶
塞(柔然敕連可/汗名吳提)朕故留壯兵肥馬使卿輔佐太子收田¶
既畢即𤼵兵詣漠南分伏要害以待虜至引使深入然¶
後擊之無不克矣凉州路逺朕不得救卿勿違朕言夀¶
頓首受命夀雅信中書博士公孫質以為謀主夀質皆¶
信卜筮以為柔然必不來不為之備質軌之弟也(公孫/軌見)¶