(衣於/既翻)又數自占吉凶(數所/角翻)或告其事秋七月乙巳廢忠¶
爲庶人徙黔州囚於承乾故宅(太宗貞觀十七年徙太/子承乾於黔州黔音琴)¶
　丁卯度支尚書同中書門下三品盧承慶坐科調失¶
所免官(度支尚書凡徭賦職貢之方經費賙給之算藏/貨贏縮之準悉以咨之今科調不得其所為不)¶
(任其職故免所/居官調徒弔翻)　八月吐蕃禄東賛遣其子起政將兵¶
擊吐谷渾以吐谷渾内附故也(吐從暾入/聲谷音浴)　蘇定方引¶
兵自成山濟海百濟據熊津江口以拒之定方進擊破¶
之百濟死者數千人餘皆潰走定方水陸齊進直趣其¶