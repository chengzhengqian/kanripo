(大理參鞫重其事/長知兩翻瑀音禹)反形已具上謂侍臣將何以處承乾¶
(處昌/吕翻)羣臣莫敢對通事舍人來濟進曰陛下不失為慈¶
父太子得盡天年則善矣上從之濟䕶兒之子也(來䕶/兒隋)¶
(將也死於宇/文化及之難)乙酉詔廢太子承乾為庶人幽於右領軍¶
府上欲免漢王元昌死羣臣固争乃賜自盡於家而宥¶
其母妻子(元昌母/孫嬪)侯君集李安儼趙節杜荷等皆伏誅¶
左庶子張𤣥素右庶子趙𢎞智令狐徳棻等以不能諌¶
争皆坐免為庶人(令音零棻符分/翻爭讀曰諍)餘當連坐者悉赦之¶