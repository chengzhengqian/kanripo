合三萬餘人畔歸去北庭三百餘里自立為單于月餘¶
日更相攻撃(更工/衡翻)五骨都矦皆死左賢王自殺諸骨都¶
矦子各擁兵自守　秋南單于遣子入侍詔賜單于冠¶
帶璽綬(南匈奴傳黄金璽盭緺綬賢曰盭音戾草名以/戾草染綬因以為名别漢諸矦王制戾綠色緺)¶
(紫青色音𤓰璽/斯氏翻綬音受)車馬金帛甲兵什器(賢曰古之師行二/五為什食器之類)¶
(必供之故曰什物食具今/人通謂生生之具為什物)又轉河東米糒二萬五千斛¶
牛羊三萬六千頭以贍給之(糒音備/糗也)令中郎將將弛刑¶
五十人隨單于所處叅辭訟察動静(弛刑者弛刑徒也/説文弓解曰弛此)¶