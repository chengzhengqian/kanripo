稱疾不視事潜帥宮臣文武五百餘騎飲於李顔别舍¶
(帥讀曰率/騎奇寄翻)因謂顔等曰我欲至冀州(冀州治/信都)殺河間公¶
有不從者斬行數里騎皆逃散顔叩頭固諫邃亦昏醉¶
而歸其母鄭氏聞之私遣中人誚讓邃邃怒殺之(誚才/笑翻)¶
佛圖澄謂虎曰陛下不宜數徃東宮(數所/角翻)虎將視邃疾¶
思澄言而還既而瞋目大言曰(瞋七/人翻)我為天下主父子¶
不相信乎乃命所親信女尚書徃察之邃呼前與語因¶
抽劒擊之虎怒収李顔等詰問顔具言其狀殺顔等三¶