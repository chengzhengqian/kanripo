中人耳(中竹仲翻門考異曰恪傳曰恪省張約等書而/去未出路  逢太常滕𦙍恪曰卒腹痛不任入)¶
(𦙍不知峻隂計謂恪曰君自行旋未見上今上置酒請/君君已至門宜當力進恪躊躇而還孫盛以為不然今)¶
(從吳/厯)恪入劒履上殿進謝還坐設酒恪疑未飲孫峻曰¶
使君病未善平(言病未/良已也)有常服藥酒可取之恪意乃安¶
别飲所齎酒數行呉主還内峻起如厠解長衣著短服¶
(著陟/畧翻)出曰有詔収諸葛恪恪驚起㧞劒未得而峻刀交¶
下張約從旁斫峻裁傷左手峻應手斫約斷右臂(斷丁/管翻)¶
武衛之士皆趨上殿(武衛之士武/衛将軍領之)峻曰所取者恪也今¶