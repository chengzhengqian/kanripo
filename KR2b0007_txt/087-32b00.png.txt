為青州刺史(惲於/粉翻)　南陽王模使牙門趙染戍蒲坂(劉/聰)¶
(在平陽欲窺闗中蒲/坂兵衝也坂音反)染求馮翊太守不得而怒帥衆降¶
漢(帥讀曰率/降户江翻)漢主聰以染為平西將軍八月聰遣染與¶
安西將軍劉雅帥騎二萬攻模于長安河内王粲始安¶
王曜帥大衆繼之染敗模兵於潼關長驅至下邽(敗補/邁翻)¶
(下邽縣前漢屬京兆後漢省併入鄭縣桓帝復置晉屬/馮翊郡應劭曰有上邽故稱下秦武公伐邽戎置宋白)¶
(曰四夷縣道記下邽縣東南二十五里/有下邽故城在渭水北師古曰邽音圭)涼州將北宫純¶
自長安帥其衆降漢(將即/亮翻)漢兵圍長安模遣淳于定出¶