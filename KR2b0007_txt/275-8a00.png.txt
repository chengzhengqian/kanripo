(欽雖死監國豈/不有愧於其言)復其姓名曰元行欽(李紹榮賜姓名見/二百六十九卷梁)¶
(均王貞/明元年)　監國恐征蜀軍還為變(還從宣翻/又如字)以石敬瑭¶
為陜州留後己亥以李從珂為河中留後(陜州以備其/徑至洛陽河)¶
(中以備其北歸/晉陽陜失冉翻)　樞密使張居翰乞歸田里許之李紹¶
真屢薦孔循之才庚子以循為樞密副使李紹宏請復¶
姓馬(李紹宏賜姓名見二百七/十卷梁均王貞明五年)監國下教數租庸使孔¶
謙姧佞侵刻窮困軍民之罪而斬之(數所/角翻)凡謙所立苛¶
斂之法(斂力/贍翻)皆罷之因廢租庸使及内勾司(租庸使唐/末及梁置)¶