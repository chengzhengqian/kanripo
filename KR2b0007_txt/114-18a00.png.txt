中振恐濟陽王凝謀殺韓範襲廣固範知之勒兵攻凝¶
凝犇梁父範并將其衆攻梁父克之(父音/甫)法出犇魏凝¶
出犇秦慕容鎮克青州鍾殺其妻子為地道以出與髙¶
都公始皆奔秦秦以鍾為始平太守凝為侍中南燕主¶
超好變更舊制朝野多不悦又欲復肉刑増置烹轘之¶
法(好呼到翻更工衡翻/轘户慣翻車裂也)衆議不合而止冬十月封孚卒¶
(慕容超之立雖非少主乃國疑而大臣未附之時超不/能推心和輯使之阻兵以至于奔亡超誰與立哉雖劉)¶
(裕之兵未至固/知其必滅矣)　尚書論建義功奏封劉裕豫章郡公¶