求奉天所失裹頭内人(裹頭内人在宫中給使令者也/内人給使令者皆冠巾故謂之)¶
(裹頭/内人)贄上奏以爲巨盜始平疲瘵之民瘡痍之卒尚未¶
循拊(瘵仄/介翻)而首訪婦人非所以副維新之望也謀始盡¶
善克終已稀始而不謀終則何有所賜瑊詔未敢承㫖¶
上遂不降詔竟遣中使求之乙巳詔吏部侍郎斑宏充¶
宣慰使勞問將士撫慰蒸黎(按詩傳箋蒸衆也黎/亦衆也勞力到翻)丙午¶
李晟斬文武官受朱泚寵任者崔宣洪經綸等十餘人¶
(頃考異曰袁皓興元聖功錄載李晟奏宥郭晞狀曰晞/  因鑾輿順動山谷濳藏逆賊所知舁致城邑迫脅授)¶