從讜兼侍中依前行營招討使代北監軍陳景思(異考/  曰)¶
(實録作景斯今從/薛居正五代史)帥沙陀酋長李友金及薩葛安慶吐¶
谷渾諸部入援京師(帥讀曰率酋慈由翻/長知兩翻薩桑葛翻)至絳州將濟¶
河絳州刺史瞿稹亦沙陀也(瞿權俱翻/稹止忍翻)謂景思曰賊勢¶
方盛未可輕進不若且還代北募兵遂與景思俱還雁¶
門　以樞密使楊復光為京西南面行營都監　黄巢¶
以朱温為東南面行營都虞侯將兵攻鄧州三月辛亥¶
陷之執刺史趙戒因戍鄧州以扼荆襄(九域志鄧州南/至襄州一百八)¶