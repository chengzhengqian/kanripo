(扶又/翻)　六月甲申以刁協為尚書令荀崧為左僕射協¶
性剛悍與物多忤(悍矦旰翻又下/罕翻忤五故翻)與侍中劉隗俱為帝¶
所寵任(隗五/罪翻)欲矯時弊每崇上抑下排沮豪彊(沮在/吕翻)故¶
為王氏所疾諸刻碎之政皆云隗協所建協又使酒放¶
肆侵毁公卿見者皆側目憚之(為刁協見/殺張本)　戊戌封皇¶
子晞為武陵王　劉虎自朔方侵拓抜欝律西部(虎徙/朔方)¶
(見八十七卷懐/帝永嘉四年)秋七月欝律擊虎大破之虎走出塞從¶
弟路孤帥其部落降于欝律(帥讀曰率/降户江翻)於是欝律西取¶