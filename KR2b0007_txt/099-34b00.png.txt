為梁公黙為始安公僂為南康公(僂隴/主翻)子咸為樂安王¶
(參考後卷/咸當作臧)亮為勃海王温為帶方王渉為漁陽王暐為¶
中山王以尚書令陽騖為司空仍守尚書令命冀州刺¶
史吳王霸徙治信都(去年霸/治常山)初燕王皝奇霸之才故名¶
之曰霸將以為世子羣臣諫而止然寵遇猶踰於世子¶
由是雋惡之(惡烏路/翻下同)以其嘗墜馬折齒更名曰缺(更工/衡翻)¶
(下同缺/傾雪翻)尋以其應䜟文更名曰垂遷侍中錄留臺事徙¶
鎭龍城垂大得東北之和雋愈惡之復召還(雋雖忌垂/卒之復燕)¶