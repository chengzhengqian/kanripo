為轉運使帝數以微言動之榖俱以人臣盡節為對帝¶
以是賢之即位首用為相時國家新造四方多故王峻¶
夙夜盡心知無不為軍旅之謀多所禆益范質明敏强¶
記謹守法度李榖沈毅有噐略在帝前議論辭氣忼慨¶
善譬諭以開主意(數所角翻沈持林翻忼苦廣翻此史/言周朝新造輔相者能盡心營職以)¶
(濟多/艱)　武平節度使馬光惠愚懦嗜酒不能服諸將王¶
逵周行逢何敬真謀以辰州刺史廬陵劉言驍勇得蠻¶
夷心(劉言從彭玕奔/楚因為楚将)欲迎以為副使言知逵等難制曰¶