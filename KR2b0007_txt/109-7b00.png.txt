半人心思歸諸部離解(謂賀蘭紇鄰/紇奚三部)正是可破之時也¶
加之舉城思奮若因我之鋭乗彼之衰往無不克如其¶
持重不決將卒氣喪(將即亮翻/喪息浪翻)日益困逼事久變生後¶
雖欲用之不可得也寳然之而衞大將軍麟每沮其議¶
(麟有異志/故沮隆議)隆成列而罷者前後數四寳使人請於魏主¶
珪欲還其弟觚(觚留燕事見一百七/卷孝武太元十六年)割常山以西皆與¶
魏以求和(常山以西并/州之地也)珪許之既而寳悔之己酉珪如¶
盧奴(魏書地形志中山郡治盧奴酈道元曰盧奴城内/西北隅有水淵而不流南北一百步東西百餘步)¶