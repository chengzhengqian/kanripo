附可汗何不襲唐冠帶使諸胡知之豈不美哉黙啜許¶
諾明日襆頭衣紫衫南向再拜稱臣(襆頭紫衫唐三品/已上之服也襆頭)¶
(起於後周便武事者也太宗時馬周上議以禮無服衫/之文請加襴䄂褾襈説輪芮翻襆防玉翻衣於既翻)¶
遣其子楊我支及國相隨逢堯入朝十一月戊寅至京¶
師逢堯以奉使功遷户部侍郎　壬辰令天下百姓二¶
十五入軍五十五免　十二月癸卯以興昔亡可汗阿¶
史那獻馬招慰十姓使　上召天台山道士司馬承禎¶
(臨海記天台山超然秀出山有八重視之如一髙一萬/八千丈周囘八百里又有飛泉垂流千仞時屬台州唐)¶