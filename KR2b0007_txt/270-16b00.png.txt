引兵濟江(知考異曰吳錄九國志徐鉉江南錄知訓死/  誥過江皆無日江南錄曰先主聞亂即日)¶
(以州兵渡江至廣陵㑹瑾自殺因撫定其衆十國紀年/吳史六月乙卯瑾殺知訓踰城自殺戊午知誥入揚州)¶
(代知訓執政己未誅瑾黨與廣本戊午知誥親吏馬仁/裕聞知訓死自蒜山渡白知誥知誥即日帥兵入揚州)¶
(撫定吏民按揚潤相去至近知誥豈得四日然後聞之/今從江南錄  按徐知誥勉就潤州以俟變本宋齊丘)¶
(之䇿也事見/上卷三年)瑾已死因撫定軍府時徐温諸子皆弱温¶
乃以知誥代知訓執吳政沈朱瑾尸于雷塘而滅其族¶
(沈持/林翻)瑾之殺知訓也泰寧節度使米志誠從十餘騎問¶
瑾所向聞其已死乃歸宣諭使李儼貧而困寓居海陵¶