帥右金吾將軍閻懐旦等三摠管分道討西突厥師未¶
行行儉薨行儉有知人之鑒初為吏部侍郎前進士王¶
勮(勮其/劇翻)咸陽尉欒城蘇味道(劉昫曰欒城漢開縣後魏/於漢開縣古城置欒城縣)¶
(屬趙州余考漢書地理志常山郡有關縣又考宋白續/通典鎮州欒城縣本漢關縣魏太和十一年於關縣故)¶
(城置欒城縣則劉/昫誤作開縣明矣)皆未知名行儉一見謂之曰二君後¶
當相次掌銓衡僕有弱息願以為託(弱息弱/子也)是時勮弟¶
勃與華隂楊烱范陽盧照鄰(范陽漢涿縣地魏文帝改/為范陽郡至隋廢郡復為)¶
(涿縣屬幽州唐武德七年改為/范陽縣華户化翻烱古廻翻)義烏駱賔王(義烏漢烏/傷縣地後)¶