官見於天津橋南(見賢/遍翻)　十二月丁巳改元赦天下上¶
欲御則天門樓宣赦氣逆不能乘馬乃召百姓入殿前¶
宣之是夜召裴炎入受遺詔輔政上崩於貞觀殿(年五/十六)¶
(觀古/玩翻)遺詔太子柩前即位(柩音/舊)軍國大事有不决者兼¶
取天后進止廢萬泉芳桂奉天等宫庚申裴炎奏太子¶
未即位未應宣敇有要速處分(處昌吕翻/分扶問翻)望宣天后令¶
於中書門下施行甲子中宗即位尊天后為皇太后政¶
事咸取决焉太后以澤州刺史韓王元嘉等地尊望重¶