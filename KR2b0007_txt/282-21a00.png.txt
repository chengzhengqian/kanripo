于大梁上曰此曹何罪皆賜馬及器服而歸之初盧文¶
進之奔吳也(事見二百八/十卷元年)唐主命祖全恩將兵逆之戒¶
無入安州城陳于城外(陳讀/曰陣)俟文進出殿之以歸無得¶
剽掠(自文進至此皆言唐主相吳/時事也殿丁練翻剽匹妙翻)及李承裕逆李金全¶
戒之如全恩承裕貪剽掠與晉兵戰而敗失亡四千人¶
唐主惋恨累日自以戒敇之不熟也(惋烏貫翻唐主生/于兵間老于兵間)¶
(軍之利鈍熟知之矣其惋恨者誠有罪已之心惜不能/如秦穆公耳至馮延已輩乃訕笑先朝至于蹙國殄民)¶
(而後已書曰否則侮厥父母曰昔之人無/聞知延已之謂矣後之守國者尚鑒兹哉)杜光業等至¶