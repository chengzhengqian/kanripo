　大水　吳賀齊襲蘄春虜太守晉宗以歸(蘄春縣漢/屬江夏郡)¶
(吳分立蘄春郡即蘄陽也東晉避諱改焉水經蘄水出/江夏蘄春縣北山注云即蘄山也西南流逕蘄山又南)¶
(對蘄陽㑹于大江亦謂之蘄河口據賀齊傳晉/宗吳將也叛降魏還為蘄春太守齊襲而虜之)　初益¶
州郡耆帥雍闓殺太守正昻因士燮以求附於吳(耆渠/伊翻)¶
(長也老也今嵊剡之間猶謂閭里之長曰耆帥所類翻/雍於用翻姓也闓音開又可亥翻闓自交州道求附於)¶
(吳正姓也/秦有正先)又執太守成都張裔以與吳吳以闓為永昌¶
太守永昌功曹吕凱府丞王伉(伉口/浪翻)率吏士閉境拒守¶
闓不能進使郡人孟獲誘扇諸夷(誘音/酉)諸夷皆從之牂¶