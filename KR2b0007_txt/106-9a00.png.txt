(按唐杜佑鳯翔府/岐山縣有五将山)宣告州郡期以孟冬救長安堅過襲¶
韮園李辯奔燕(奔西/燕也)彭和正慙自殺　閏月以廣州刺¶
史羅友為益州刺史鎮成都　庚戌燕王垂至常山圍¶
翟成於行唐命帶方王佐鎮龍城六月髙句麗寇遼東¶
(句如字又音/駒麗力知翻)佐遣司馬郝景將兵救之為髙句麗所敗¶
(敗補/邁翻)髙句麗遂陷遼東𤣥菟(自此燕不能勝髙/句麗菟同都翻)　秦太¶
子宏不能守長安將數千騎與母妻宗室西奔下辨(辨/皮)¶
(莧/翻)百官逃散司𨽻校尉權翼等數百人奔後秦(權翼本/姚襄僚)¶