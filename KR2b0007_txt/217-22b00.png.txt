謂韓虢秦三夫人曰太子素惡吾家專横乆矣若一旦¶
得天下吾與姊妹併命在旦暮矣相與聚哭使三夫人¶
説貴妃(惡烏路翻横下/孟翻説式芮翻)銜土請命於上事遂寢　顔真¶
卿召募勇士旬日至萬餘人諭以舉兵討安禄山繼以¶
涕泣士皆感憤祿山使其黨段子光齎李憕盧奕蔣清¶
首狥河北諸郡至平原壬寅真卿執子光腰斬以狥取¶
三人首續以蒲身棺歛葬之祭哭受弔(棺音貫歛/力贍翻)祿山¶
以海運使劉道𤣥攝景城太守清池尉賈載鹽山尉河¶