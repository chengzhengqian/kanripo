雄召大將軍建寧王壽受遺詔輔政丁卯雄卒(年六十/一載記)¶
(雄卒在/去年)太子班即位(班字世文雄/兄蕩之子也)以建寧王壽錄尚書¶
事政事皆委於壽及司徒何㸃尚書王瓌(瓌古/回翻)班居中¶
行喪禮一無所預(李班豈可不謂之仁孝哉然不能包/周身之防死於李越之手末俗澆漓)¶
(固不可拘拘於古禮以啓/奸非至于殞身亂國也)　辛未加平西將軍庾亮征¶
西將軍假節都督江荆豫益梁雍六州諸軍事領江豫¶
荆三州刺史鎮武昌(陶侃既没庾亮始專/制上流雍於用翻)亮辟殷浩為¶
記室㕘軍浩羡之子也與豫章太守褚裒(裒蒲/侯翻)丹陽丞¶