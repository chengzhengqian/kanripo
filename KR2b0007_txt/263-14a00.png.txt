腕者久之貽範猶經營不已茂貞語人曰我實不知書¶
生禮數為貽範所誤(語牛倨翻李茂貞因此/乃知居喪起復之非禮)㑹當於邠¶
州安置(言將出/貽範)貽範乃止　保大節度使李茂勲將兵¶
屯三原救李茂貞朱全忠遣其將康懐貞孔勍擊之茂¶
勲遁去茂勲茂貞之從弟也(從才/用翻)　初孫儒死(見二百/五十九)¶
(卷景福/元年)其士卒多奔浙西錢鏐愛其驍悍(悍下罕翻/又侯旰翻)以¶
為中軍號武勇都行軍司馬杜稜諌曰狼子野心它日¶
必為深患請以土人代之不從(土人謂浙/西人也)鏐如衣錦軍¶