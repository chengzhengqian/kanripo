石(賢曰離石即西河之屬縣也在郡南五/百九里郡本都平定縣至此徙於離石)上郡治夏陽¶
朔方治五原十二月遣使匈奴中郎將張耽將幽州烏¶
桓諸郡營兵擊車紐等戰於馬邑斬首三千級獲生口¶
甚衆車紐乞降而吾斯猶率其部曲與烏桓冦鈔(鈔楚/交翻)¶
(下/同)　初上命馬賢討西羌大將軍商以為賢老不如太¶
中大夫宋漢帝不從漢由之子也(宋由為公於/章和之間)賢到軍¶
稽留不進武都太守馬融上疏曰今雜種諸羌(種章/勇翻)轉¶
相鈔盜宜及其未并亟遣深入破其支黨(并合也及其/勢未合而攻)¶