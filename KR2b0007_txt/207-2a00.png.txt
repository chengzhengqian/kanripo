將不習軍事望之雖如精鋭實易與耳請為諸君破之¶
乃被甲先陷陳(易以䜴翻為于偽翻/被皮義翻陳讀曰陣)六戰皆㨗吐蕃大¶
奔斬首二千五百級獲二禆將而還(還音旋/又如音)司府少卿¶
楊元亨(光宅元年改大/府寺為司府寺)尚食奉御楊元禧皆𢎞武之子¶
也(楊𢎞武見二百一/卷髙宗乾封二年)元禧嘗忤張易之(忤五/故翻)易之言於¶
太后元禧楊素之族素父子隋之逆臣子孫不應供奉¶
太后從之壬寅制楊素及其兄弟子孫皆不得任京官¶
左遷元亨睦州刺史元禧貝州刺史(馬何羅為逆於漢/武之時而馬援貴)¶