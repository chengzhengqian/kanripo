殆半文達將餘衆歸凉州哭而入志烈迎之曰此行有¶
安京室之功卒死何傷士卒怨其言未幾(幾居/豈翻)吐蕃圍¶
涼州士卒不為用志烈奔甘州為沙陀所殺(舊志凉州/西北至甘)¶
(州六/百里)沙陀姓朱耶世居沙陀磧因以為名(沙陀始/見于此)　十¶
一月丁未郭子儀自行營入朝郭晞在邠州縱士卒為¶
暴節度使白孝徳患之以子儀故不敢言涇州刺史叚¶
秀實自請補都虞候(虞候古候奄之職虞/防虞也候候望也)孝徳從之既¶
署一月晞軍士十七人入市取酒以刅刺酒翁(酒翁釀/酒者也)¶