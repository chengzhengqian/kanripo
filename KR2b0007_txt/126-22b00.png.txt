執宗愛賈周等勒兵而入奉皇孫即皇帝位(帝諱濬太/武皇帝之)¶
(嫡孫景穆太子之長子也/蕭子顯曰濬字烏雷直勤)登永安殿(北史魏太武帝始/光二年改東宫為)¶
(萬夀宫起永/安安樂二殿)大赦改元興安(烏考異曰宋索虜傳燾以/  弈旰有武畧用以為太)¶
(子㑹燾死使嬖人宗愛立可博真為後宗愛博真恐為/弈旰所危矯殺之而自立號年承平博真懦弱不為國)¶
(人所附晃子濬字烏雷直勤素為燾所愛燕王謂國人/曰博真非正不宜立直勤嫡孫應立耳乃殺博真及宗)¶
(愛而立濬為主號年正平與後魏書不/同又云在二十八年皆宋書之誤也)殺愛周皆具五¶
刑夷三族　西陽五水羣蠻反(水經注蘄水出江夏蘄/春縣北山水首受希水)¶
(枝津西南流歴蘄山出蠻中故以此水為五水蠻五水/謂巴水蘄水希水赤亭水西歸水蠻左憑阻山川世為)¶