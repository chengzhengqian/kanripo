五六萬衆渡淮西至項儉堅守使欽在外為游兵司馬¶
師問計於河南尹王肅肅曰昔關羽虜于禁於漢濵有¶
北向爭天下之志後孫權襲取其将士家屬羽士衆一¶
旦瓦解(事見六十八卷漢獻/帝建安二十四年)今淮南将士父母妻子皆¶
在州内(魏制諸将出征及鎮守方靣皆留質任時/淮南将士皆自内州出戍故家屬皆留内)但急¶
往禦衛(禦儉欽之衆使不/得進又衛其家屬)使不得前必有關羽土崩之¶
勢矣時師新割目瘤創甚(瘤音留肬也肉起疾/腫曰瘤創初良翻)或以為¶
大将軍不宜自行不如遣太尉孚拒之唯王肅與尚書¶