(子弟轉相汲引賣闗内侯直五百萬強者貪/如豺狼弱者畧不類物眞狗而冠也綬音受)又駕四驢¶
帝躬自操轡驅馳周旋(續漢志曰驢者乃服重致逺上/下山谷野人之所用耳何有帝)¶
(王君子而驂駕之乎天意若曰國且大亂/賢愚倒植凡執政者皆如驢也操千高翻)京師轉相倣¶
效驢價遂與馬齊帝好為私稸(好呼到翻/稸與蓄同)收天下之珍¶
貨每郡國貢獻先輸中署名為導行費(賢曰中署内署/也導引也貢獻)¶
(外别有所入以為/所獻希之導引也)中常侍吕强上疏諌曰天下之財莫¶
不生之陰陽(賢曰萬物禀/陰陽而生)歸之陛下豈有公私而今中¶
尚方斂諸郡之寶中御府積天下之繒(中尚方中御府/皆屬少府天子)¶