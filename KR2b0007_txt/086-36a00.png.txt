領丞相右賢王宣卒　石勒劉靈帥衆三萬冦魏郡汲¶
郡頓邱(汲縣漢屬河内郡武帝泰始二/年分置汲郡唐之衛州即其地)百姓望風降附¶
者五十餘壘(降户/江翻)皆假壘主將軍都尉印綬(綬音/受)簡其¶
彊壯五萬為軍士老弱安堵如故己酉勒執魏郡太守¶
王粹于三臺殺之(三臺注見後八十/八卷永嘉六年)　十二月辛未朔¶
大赦　乙亥漢主淵以大將軍和為大司馬封梁王尚¶
書令歡樂為大司徒封陳留王(樂音/洛)后父御史大夫呼¶
延翼為大司空封雁門郡公宗室以親疏悉封郡縣王¶