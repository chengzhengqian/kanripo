毛當為徐州刺史鎮彭城毛盛為兖州刺史鎮湖陸(續/漢)¶
(志湖陸故湖陵章帝更名前漢志曰王莽改曰湖陸今/按湖陸縣漢屬山陽郡晉分屬髙平國魏收地形志髙)¶
(平縣有湖陵城當在/唐兖州任城縣界)王顯為揚州刺史戍下邳謝安為¶
宰相秦人屢入寇邊兵失利安毎鎮之以和静其為政¶
務舉大綱不為小察時人比安于王導而謂其文雅過¶
之　八月丁亥以左將軍王藴為尚書僕射頃之遷丹¶
陽尹藴自以國姻(藴后/父也)不欲在内苦求外出復以為都¶
督浙江東五郡諸軍事會稽内史(藴先督徐州今復督/浙東復扶又翻會工)¶