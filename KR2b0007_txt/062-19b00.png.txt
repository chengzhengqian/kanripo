無能為也紹繁禮多儀公體任自然此道勝也紹以逆¶
動公奉順以率天下(謂奉天子以率/天下於理為順)此義勝也桓靈以¶
来政失於寛紹以寛濟寛故不攝(攝整也左傳曰書於/伐秦攝也杜預注曰)¶
(能自/攝整)公紏之以猛上下知制此治勝也(治直/吏翻)紹外寛内¶
忌用人而疑之所任唯親戚子弟公外易簡而内機明¶
(易以/豉翻)用人無疑唯才所宜不間逺近此度勝也(閒古/莧翻)紹¶
多謀少决失在後事公得䇿輙行應變無窮此謀勝也¶
紹髙議揖讓以収名譽士之好言飾外者多歸之(好呼/到翻)¶