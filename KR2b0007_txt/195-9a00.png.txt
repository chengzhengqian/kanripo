亷等以黄門侍郎崔民幹為第一上曰漢髙祖與蕭曹¶
樊灌皆起閭閻布衣卿輩至今推仰以為英賢豈在世¶
禄乎髙氏偏據山東梁陳僻在江南雖有人物盖何足¶
言况其子孫才行衰薄(行下孟翻/下徳行同)官爵陵替而猶卬然¶
以門地自負販鬻松檟依託富貴棄亷忘恥不知世人¶
何為貴之今三品以上或以徳行或以勲勞或以文學¶
致位貴顯(行下/孟翻)彼衰世舊門誠何足慕而求與為昏雖¶
多輸金帛猶為彼所偃蹇我不知其觧何也(解猶/説也)今欲¶