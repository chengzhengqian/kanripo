眉州壬申行章請降於建　戊寅孫儒自廣陵引兵度¶
江壬午逐田頵取常州以劉建鋒守之儒還廣陵建鋒¶
又逐成及取潤州(成及為錢/鏐守潤州)　前山東南道節度使劉¶
巨容之在襄陽也有申屠生教之燒藥為黄金田令孜¶
之弟過襄陽巨容出金示之及寓居成都(中和四年巨/容自襄陽奔)¶
(成/都)令孜求其方不與恨之是嵗令孜殺巨容滅其族¶
大順元年春正月戊子朔羣臣上尊號曰聖文睿徳光¶
武𢎞孝皇帝改元(上時/掌翻)　李克用急攻邢州孟遷食竭¶