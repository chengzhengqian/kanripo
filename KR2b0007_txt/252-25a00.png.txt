歛愈急(歛九/贍翻)闗東連年水旱州縣不以實聞上下相蒙¶
百姓流殍(流散也殍餓殍/殍音被表翻)無所控訴相聚為盜所在蠭¶
起州縣兵少加以承平日乆人不習戰毎與盜遇官軍¶
多敗(是從王仙芝黄巢遂為大盜/史先言唐末所以致盜之由)是歳濮州人王仙芝¶
始聚衆數千起於長垣(滑州匡城縣本後齊之長垣縣/開皇十六年改為匡城是年又)¶
(分韋城縣置長垣縣新志匡城有長垣縣宋朝以長垣/縣屬開封府九域志在府東北一百五里  考異曰實)¶
(録二年五月仙芝反於長垣按續寳運録濮州賊王仙/芝自稱天補平均大將軍兼海内諸豪都統傳檄諸道)¶
(檄末稱乾符一年正月三日則仙/芝起必在二年前今置於歲末)¶