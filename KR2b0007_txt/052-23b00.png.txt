肆貪暴故致公等懐憤相聚二千石信有罪矣然為之¶
者又非義也今主上仁聖欲以恩徳服叛故遣太守來¶
思以爵祿相榮不願以刑罰相加今誠轉禍為福之時¶
也若聞義不服天子赫然震怒荆揚兖豫大兵雲合身¶
首横分血嗣俱絶(賢曰凡祭皆用牲故曰血嗣或/曰父子氣血相傳故曰血嗣)二者¶
利害公其深計之嬰聞泣下曰荒裔愚民不能自通朝¶
廷不堪侵枉遂復相聚偷生(復扶/又翻)若魚游釡中知其不¶
可乆且以喘息須㬰間耳(人以氣一出入之頃為一/息喘者息之疾音尺兖翻)今¶