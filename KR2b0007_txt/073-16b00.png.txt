前後數陳得失(數所/角翻)每上封事輒削其草時人及其子¶
弟莫能知也論者或譏羣居位拱黙(言拱手而已/黙無一言)正始¶
中詔撰羣臣上書以為名臣奏議(撰雛/免翻)朝士乃見羣諫¶
事皆歎息焉¶
　袁子論曰或云少府楊阜豈非忠臣哉見人主之非¶
　則勃然觸之與人言未嘗不道(道者言/之也)答曰夫仁者¶
　愛人施之君謂之忠施於親謂之孝今為人臣見人¶
　主失道力詆其非而播揚其惡可謂直士未為忠臣¶