(音子如翻/次音恣)魏安人焦松齊肅張濟等聚兵數千人迎大¶
豫為主攻吕光昌松郡拔之(昌松即漢倉松縣地本屬/武威郡盖河西張氏分置)¶
(郡也吕光後以郭黁言/改昌松為東張掖郡)執太守王世强光使輔國將軍¶
杜進擊之進兵敗大豫進逼姑臧王穆諫曰光糧豐城¶
固甲兵精鋭逼之非利不如席卷嶺西(卷讀/曰捲)礪兵積粟¶
然後東向與之争不及朞年光可取也大豫不從自號¶
撫軍將軍凉州牧改元鳳凰以王穆為長史傳檄郡縣¶
使穆説諭嶺西諸郡(自西郡至張掖酒泉建康晉/昌其地皆嶺西也説愉芮翻)建康¶