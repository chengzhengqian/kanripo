(博士從七品上掌六禮之儀式本先王之法制適/變隨時而損益焉六禮既闕凶禮遂爲五禮焉)　初¶
龜兹王布失畢妻阿史那氏與其相那利私通布失畢¶
不能禁(布失畢歸國見上巻永徽元/年龜兹音丘慈又音屈隹)由是君臣猜阻各¶
有黨與互來告難(難乃/旦翻)上兩召之既至囚那利遣左領¶
軍郎將雷文成送布失畢歸國(十四衛郎將/正五品上)至龜兹東¶
境泥師城龜兹大將羯獵顚發衆拒之仍遣使降於西¶
突厥沙鉢羅可汗(使疏/吏翻)布失畢據城自守不敢進詔左¶
屯衞大將軍楊胄發兵討之會布失畢病卒胄與羯獵¶