引軍北至栒邑(賢曰栒邑縣屬右扶風故城在今豳州/三水縣東北宋白曰三水縣東北二十)¶
(五里邠邑原上有栒邑故城栒音荀按考異曰袁紀禹/曰璽書每至輒曰無與窮赤睂争鋒  世祖賜禹書責)¶
(其不攻長安不容有此語二年十一月詔/徴禹還乃曰毋與窮宼争鋒袁紀誤也)所到諸營保¶
郡邑皆開門歸附　上遣岑彭擊荆州羣賊下犨葉等¶
十餘城(地理志犨葉二縣皆屬南陽郡賢曰犨故城在/今汝州魯山縣東南葉今許州葉縣也師古曰)¶
(犨音昌牛翻/葉音式渉翻)　十一月甲午上幸懷　梁王永稱帝於¶
睢陽(睢音/雖)　十二月丙戌上還洛陽　三輔苦赤睂暴¶
虐皆憐更始欲盜出之張卬等深以為慮(卬等攻更始/恐其得位而)¶