馬步都軍事　冬十月己酉朔帝復遣李存瓌如成都¶
(是年七月李存瓌還自成都今/復遣之復扶又翻下不復同)凡劍南自節度使刺史¶
以下官聽知祥差署訖奏聞朝廷更不除人唯不遣戍¶
兵妻子然其兵亦不復徴也　秦王從榮喜為詩聚浮¶
華之士髙輦等於幕府與相唱和(喜許記翻下/同和户卧翻)頗自矜¶
伐每置酒輒令僚屬賦詩有不如意者面毁裂抵棄壬¶
子從榮入謁帝語之曰吾雖不知書然喜聞儒生講經¶
義開益人智思(語牛倨翻/思相吏翻)吾見莊宗好為詩將家子文¶