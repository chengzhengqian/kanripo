明帝以荆母弟(帝及荆皆/隂后所生)祕其事遣荆出止河南宮(宫/在)¶
(河南/縣)　三月丁卯葬光武皇帝於原陵(帝王紀曰原陵/在臨平亭東南)¶
(去雒陽十五里水經註光武𦵏臨/平亭南西望平隂大河逕其北)　夏四月丙辰詔曰¶
方今上無天子下無方伯若渉淵水而無舟楫夫萬乗¶
至重而壯者慮輕實賴有徳左右小子(帝謙言年尚少/壯思慮輕淺故)¶
(須賢人輔弼賴恃也左/右助也左右音佐佑)髙宻矦禹元功之首東平王蒼¶
寛博有謀其以禹為太傅蒼為驃騎將軍蒼懇辭帝不¶
許又詔驃騎將軍置長史掾史員四十人位在三公上¶