赦後中人横暴(横户/孟翻)一至於此若不早正刑書臣恐四¶
方藩鎭聞之則慢易之心生矣(易以/豉翻)諫議大夫張仲方¶
上言畧曰鴻恩將布於天下而不行御前霈澤徧被於¶
昆蟲而獨遺崔𤼵(被皮/義翻)自餘諫官論奏甚衆上皆不聽¶
戊子李逢吉等從容言於上曰(從千/容翻)崔𤼵輒曵中人誠¶
大不敬(律以對捍制使無人臣之禮為大不/敬今崔𤼵曵中使故先以此罪坐之)然其母故¶
相韋貫之之姊也年垂八十自𤼵下獄積憂成疾(下遐/稼翻)¶
陛下方以孝理天下此所宜矜念上乃愍然曰比諫官¶