踰旬日並付大理雖君集等自掛網羅恐海内之人疑¶
陛下唯録其過而遺其功也臣聞命將出師主於克敵¶
(將即/亮翻)茍能克敵雖貪可賞若其敗績雖亷可誅是以漢¶
之李廣利陳湯晉之王濬隋之韓擒虎皆負罪譴人主¶
以其有功咸受封賞(李廣利事見二十卷漢武帝太初/四年陳湯事見二十九卷漢元帝)¶
(竟寧元年王濬事見八十一卷晉武帝太康元年/韓擒虎事見一百七十七卷隋文帝開皇九年)由是¶
觀之將帥之臣亷慎者寡貪求者衆(帥所/類翻)是以黄石公¶
軍勢曰使智使勇使貪使愚故智者樂立其功勇者好¶