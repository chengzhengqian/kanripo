懷之乙巳以隨州司馬韋倫為太常少卿使于吐蕃悉¶
集其俘五百人各賜襲衣而遣之(少始照翻襲衣衣一/襲也衣一稱為一襲)¶
　恊律郎沈既濟上選舉議(唐制恊律郎掌和律吕辯/四時之氣八風五音之節)¶
(屬太常寺正八/品上上時掌翻)以為選用之法三科而已曰徳也曰才¶
也勞也今選曹皆不及焉(選湏絹/翻下同)考校之法皆在書判¶
簿歴言詞俯仰而已(唐擇人之法有四曰身言書判身/取其體貌豐偉言取其言詞辯正)¶
(書取其楷法遒美判取其文理優長簿歴所/以著其資考殿最俯仰則觀諸身言之間)夫安行徐¶
言非徳也麗藻芳翰非才也累資積考非勞也執此以¶