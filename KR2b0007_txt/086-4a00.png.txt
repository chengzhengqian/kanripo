實勒亦被掠賣為茌平人師懽奴(荏平縣前漢屬東郡/後漢屬濟北國晉屬)¶
(平原國應劭曰在茌山之平地置縣意其地當在唐齊/州博州界劉昫曰茌平縣併入唐博州聊城縣被皮義)¶
(翻師古曰茌/音仕疑翻)懽奇其狀貌而免之懽家鄰於馬牧勒乃¶
與牧帥汲桑結壯士為羣盜(帥所/類翻)及公師藩起桑與勒¶
帥數百騎赴之(帥讀/曰率)桑始命勒以石為姓勒為名(石勒/始此)¶
藩攻陷郡縣殺二千石長吏(長知/兩翻)轉前攻鄴平昌公模¶
甚懼范陽王虓遣其將茍晞救鄴與廣平太守譙國丁¶
紹共擊藩走之(漢武帝置平于國宣帝改為廣平國後/漢光武省屬鉅鹿郡魏文帝黄初二年)¶