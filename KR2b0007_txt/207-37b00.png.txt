傳位太子以順天人之望李湛義府之子也(李義府朋/附武后髙)¶
(宗以取/相位)太后見之謂曰汝亦為誅易之將軍邪我於汝¶
父子不薄乃有今日湛慙不能對又謂崔𤣥暐曰它人¶
皆因人以進惟卿朕所自擢亦在此邪對曰此乃所以¶
報陛下之大徳於是收張昌期同休昌儀皆斬之與易¶
之昌宗梟首天津南(梟堅/堯翻)是日袁恕己從相王統南牙¶
兵以備非常(相息/亮翻)收韋承慶房融及司禮卿崔神慶繫¶
獄皆易之之黨也初昌儀新作第甚羙逾於王主(王主/謂儲)¶