門君惠謂王莽衛將軍王涉曰讖文劉氏當復興(復扶/又翻)¶
(下/同)國師公姓名是也涉遂與國師公劉秀大司馬董忠¶
司中大贅孫伋謀以所部兵劫莽降漢以全宗族(涉欲/全王)¶
(氏之族也/降戶江翻)秋七月伋以其謀告莽莽召忠詰責因格殺¶
之使虎賁以斬馬劒剉忠収其宗族以醇醯毒藥白刃¶
樷棘并一坎而埋之秀涉皆自殺莽以其骨肉舊臣惡¶
其内潰故隱其誅(師古曰王涉骨肉劉歆舊臣予按/莽傳涉曲陽矦根子也惡烏路翻)莽¶
以軍師外破大臣内畔左右亡所信(古亡無/字通)不能復逺¶