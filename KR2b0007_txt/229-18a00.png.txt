臣但以陛下雖窮其辭而未窮其理能服其口而未服¶
其心(但以若依上文作竊/以又覺文從字順)又曰為下者莫不願忠為上¶
者莫不求理然而下毎苦上之不理上每苦下之不忠¶
若是者何兩情不通故也下之情莫不願逹於上上之¶
情莫不求知於下然而下恒苦上之難逹上恒苦下之¶
難知(恒户/登翻)若是者何九弊不去故也所謂九弊者上有¶
其六而下有其三好勝人(好呼到/翻下同)恥聞過騁辯給眩聰¶
明厲威嚴恣彊愎(愎符逼/翻狠也)此六者君上之弊也諂諛顧¶