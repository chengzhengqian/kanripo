張仲清曰郭都知告身來日當至(郭誼為昭義都知/兵馬使故稱之)諸¶
髙班告身在此晩牙來受之(諸髙班謂諸將凡方鎮及/州縣率早晩兩牙將校吏)¶
(卒皆/集)乃以河中兵環毬場(河中兵石雄所統入/潞州者環讀如宦)晩牙誼¶
等至唱名引入凡諸將桀黠拒官軍者(黠下/八翻)悉執送京¶
師加何𢎞敬同平章事丁未詔𤼵劉從諫尸暴於潞州¶
市三日石雄取其尸置毬場斬剉之戊申加李徳裕太¶
尉趙國公徳裕固辭上曰恨無官賞卿耳卿若不應得¶
朕必不與卿初李徳裕以韓全義以來(徳宗遣韓全義/討呉少誠敗于)¶