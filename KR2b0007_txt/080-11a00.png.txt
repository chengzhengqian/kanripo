　可得而勉也素冠之詩正為是矣(衰倉囘翻詩素冠/刺不能三年也為)¶
　(于偽/翻)杜預巧飾經傳以附人情辯則辯矣(傳直/戀翻)臣謂¶
　不若陳逵之言質略而敦實也¶
九月癸亥以大将軍陳騫為太尉　杜預以孟津渡險¶
請建河橋於富平津(水經注孟津又曰富平津杜/佑曰富平津在河陽縣南)議者¶
以為殷周所都歴聖賢而不作者必不可立故也(殷都/河内)¶
(周都洛二代夾河建都/不立河橋故以為言)預固請為之及橋成帝從百寮¶
臨㑹舉觴屬預曰(屬之/欲翻)非君此橋不立對曰非陛下之¶