主聞姚元之宋璟之謀大怒以讓太子太子愳奏元之¶
璟離間姑兄(姑謂太平公主兄謂/宋王豳王間古莧翻)請從極法甲申貶元¶
之為申州刺史璟為楚州刺史(舊志申州至京師一千/七百九十六里楚州京)¶
(師東南二千/五百一里)丙戍宋王豳王亦寢刺史之命　中書舍¶
人參知機務劉幽求罷為户部尚書以太子少保韋安¶
石為侍中安石與李日知代姚宋為政自是綱紀紊亂¶
復如景龍之世矣(紊音問復扶/又翻又如字)前右率府鎧曹參軍桞¶
澤上疏以為斜封官皆因僕妾汲引豈出孝和之意(中/宗)¶