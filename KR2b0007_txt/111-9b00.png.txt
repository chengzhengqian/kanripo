之佺期問於濟曰魏之伐中山戎士幾何濟曰四十餘¶
萬(事見一百八卷孝/武太元二十一年)佺期曰以魏之彊小羌不足滅也¶
且晉之與魏本為一家(謂猗盧救/劉琨時也)今旣結好(好呼/到翻)義無¶
所隱此間兵弱糧寡洛陽之救恃魏而已若其保全必¶
有厚報若其不守與其使羌得之不若使魏得之(若楊/佺期)¶
(者豈可使之/扞禦封疆哉)濟還報八月珪遣太尉穆崇將六萬騎往¶
救之　燕遼西太守李朗在郡十年威行境内(燕遼西/郡治令)¶
(支/)恐燕主盛疑之累徵不赴以其家在龍城未敢顯叛¶