　臣光曰政之大本在於刑賞刑賞不明政何以成晉¶
　武帝赦山濤而褒李憙其於刑賞兩失之使憙所言¶
　為是則濤不可赦所言為非則憙不足褒褒之使言¶
　言而不用怨結於下威玩於上将安用之且四臣同¶
　罪劉友伏誅而濤等不問避貴施賤可謂政乎創業¶
　之初而政本不立将以垂統後世不亦難乎¶
帝以李憙為太子太傅徴犍為李密為太子洗馬(犍居/言翻)¶
(洗馬自漢以來有之晉職官志太子洗馬職為謁者祕/書掌圖書釋奠講經則掌其事出則直者前驅導威儀)¶