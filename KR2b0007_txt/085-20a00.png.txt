軍頴入京師復還鎮于鄴詔以頴為丞相加東海王越¶
守尚書令頴遣奮武將軍石超等率兵五萬屯十二城¶
門(洛陽城東有建春東陽清明三門南有開陽津陽平/昌宣陽四門西有廣陽西明閶闔三門北有大夏廣)¶
(莫二門凡十二/門帥讀曰率)殿中宿所忌者頴皆殺之悉代去宿衛¶
兵(去羌/吕翻)表盧志為中書監留鄴參署丞相府事　河間¶
王顒頓軍於鄭(鄭縣屬京兆郡周宣王弟/鄭桓公封邑唐屬華州)為東軍聲援¶
聞劉沈兵起還鎮渭城(渭城縣故秦咸陽也前漢屬扶/風後漢省而地名猶在石勒置)¶
(石安縣唐復為/咸陽縣屬京兆)遣督䕶虞䕫逆戰於好畤(好畤縣前漢/屬扶風後漢)¶