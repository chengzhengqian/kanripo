以金銀頗極精巧(艦户/黯翻)慕容農私言于慕容垂曰自王¶
猛之死秦之法制日以頹靡今又重之以奢侈(重直/用翻)殃¶
將至矣圖䜟之言行當有驗大王宜結納英傑以承天¶
意時不可失垂笑曰天下事非爾所及(慕容農所見/猶紹楷也)¶
桓豁表兖州刺史朱序為梁州刺史鎮襄陽　秋七月¶
丁未以尚書僕射謝安為司徒安讓不拜復加侍中都¶
督揚豫徐兖青五州諸軍事(復扶/又翻)丙辰征西大將軍荆¶
州刺史桓豁卒冬十月辛丑以桓冲都督江荆梁益寧¶