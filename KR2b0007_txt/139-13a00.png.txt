己亥魏罷五月五日七月七日饗祖考(魏端午七夕之/饗猶寒食之饗)¶
(皆夷/禮也)　魏錄尚書事廣陵王羽奏令文每嵗終州鎮列¶
屬官治狀及再考則行黜陟(治直/吏翻)去十五年京官盡經¶
考為三等(去十五年猶云昨/太和十五年也)今已三載臣輒凖外考以¶
定京官治行(欲以考州鎮屬官之法考/京官載子亥翻行下孟翻)魏主曰考績事¶
重應闗朕聽不可輕𤼵且俟至秋(史言魏孝文明於君/人之體不使權在臣)¶
(下/)　閏月丁卯鎮軍將軍鸞即本號開府儀同三司(本/號)¶
(鎮軍將/軍也)　戊辰以新安王昭文為揚州刺史　五月甲¶