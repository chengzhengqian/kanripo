七年春正月丁亥以尚書右僕射王僧朗為太常衛將¶
軍顔師伯為尚書僕射上每因宴集使羣臣自相謿訐¶
以為樂(謔人以成其過謂之謿發人之/隂私謂之訐訐居謁翻樂音洛)吏部郎江智淵¶
素恬雅漸不㑹㫖(㑹合/也)嘗使智淵以王僧朗戲其子彧¶
智淵正色曰恐不宜有此戲上怒曰江僧安癡人癡人¶
自相惜僧安智淵之父也智淵伏席流涕(古人畏聞父/母名惟君所)¶
(無私諱今人雖各有家諱然稠人廣座中往往不/敢以為諱吾是以歎隋世以前人士猶為近古也)由是¶
恩寵大衰(武帝以是怒江智淵何/異孫皓之怒韋昭邪)又議殷貴妃諡曰懷¶