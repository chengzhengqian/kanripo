帝用刑過差上疏以為隂陽錯繆皆繁刑所致赦不欲¶
數(數所/角翻)然子産知鑄刑書非政之善不得不作者須以¶
救弊故也(左傳鄭鑄刑書叔向詒子産書曰國將/亡必多制復書曰吾以救世也須待也)今之¶
宜赦理亦如之　後趙中山公虎攻幽州刺史段匹磾¶
於厭次(磾丁奚翻/厭於琰翻)孔萇攻其統内諸城悉抜之段文鴦¶
言於匹磾曰我以勇聞故為民所倚望今視民被掠而¶
不救是怯也(被皮義/翻下同)民失所望誰復為我致死遂帥壯¶
士數十騎出戰(復扶又翻為于/偽翻帥讀曰率)殺後趙兵甚衆馬乏伏¶