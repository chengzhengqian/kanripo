(潾帥兵受降于天長鎮巢禽潾殺之因虜其衆尋南陷/湖湘遂據交廣託崔璆奏乞天平節度朝議不允又乞)¶
(除官時宰臣鄭畋與樞密使楊復恭欲請授同正貟將/軍盧攜駁其議請授率府率如其不受請以髙駢討之)¶
(新巢傳曰有詔髙駢為諸道行營都統巢進冦廣州詒/李迢書求表為天平節度使又脅崔璆言于朝宰相鄭)¶
(畋欲許之盧攜田令孜執不可巢又乞安南都䕶廣州/節度使書聞右僕射于琮議云云乃拜巢率府率舊盧)¶
(攜傳亦皆以為攜議授巢率府/率按此時攜已罷相今從實録)　河東節度使李侃以¶
軍府數有亂(數所/角翻)稱疾請尋醫勑以代州刺史康傳圭¶
為河東行軍司馬徵侃詣京師秋八月甲子侃𤼵晉陽¶
尋以東都留守李蔚同平章事充河東節度使(蔚音/欝)¶