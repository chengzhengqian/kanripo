京兆尹欽紹其封(當日磾/曾孫也)欽謂當宜為其父祖立廟(晉/灼)¶
(曰當是賞弟建之孫此言當自為/其父及祖父建立廟也為于偽翻)而使大夫主賞祭也¶
(如淳曰以賞故國君使大夫掌其祭事臣瓉曰當是支/庶上繼大宗不得顧其私親也而欽令尊其父祖以續)¶
(日磾不復為賞後而令大夫/主掌祭事師古曰瓉説是)甄邯時在旁廷叱欽因劾¶
奏欽誣祖不孝大不敬下獄自殺(劾戸槩翻/下遐稼翻)邯以綱紀¶
國體無所阿私忠孝尤著益封千戸更封安上曾孫湯¶
為都成侯湯受封日不敢還歸家以明為人後之誼¶
是歲尚書令潁川鍾元為大理(哀帝元夀二年復/改廷尉為大理)潁川¶