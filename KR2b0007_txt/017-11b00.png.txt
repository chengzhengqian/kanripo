武安侯迎之覇上與語曰上無太子王親髙皇帝孫行¶
仁義天下莫不聞宫車一日晏駕非王尚誰立者安大¶
喜厚遺蚡金錢財物(遺于/季翻)　太皇竇太后好黄老言不¶
悦儒術趙綰請毋奏事東宫(漢長樂宫在東太后居之/故謂之東宫亦謂之東朝)¶
竇太后大怒曰此欲復為新垣平邪(事見十五卷文帝/十六年復扶又翻)¶
隂求得趙綰王臧姦利事以讓上上因廢明堂事諸所¶
興為皆廢下綰臧吏皆自殺(下遐/嫁翻)丞相嬰太尉蚡免申¶
公亦以疾免歸初景帝以太子太傅石奮及四子皆二¶