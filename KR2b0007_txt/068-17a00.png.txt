(樂音洛禕/吁韋翻)未及期禕懼而告之太子丕誅諷連坐死者¶
數千人鍾繇坐免官　初丞相主簿楊修與丁儀兄弟¶
謀立曹植為魏嗣(修為漢丞相主/簿操官屬也)五官將丕患之以車¶
載廢簏内朝歌長呉質與之謀(長知/兩翻)修以白魏王操操¶
未及推驗丕懼告質質曰無害也明日復以簏載絹以¶
入修復白之推驗無人(推案也復/扶又翻)操由是疑焉其後植¶
以驕縱見疏(植乗車行馳道中私開司馬門出既得罪/矣曹仁為關羽所圍操欲遣植救仁而植)¶
(醉不能受命/於是益見疏)而植故連綴修不止修亦不敢自絶每當¶