光潛與朱泚通謀演芬遣其客郜成義詣行在告之(泚/且)¶
(禮翻又音此演以淺翻郜古到翻史炤曰郜姓也出/自周文王子封郜國國在濟隂晉有尚書高昌郜久)請¶
罷其都統之權成義至奉天告懷光子璀(統他綜翻俗/音從上聲璀)¶
(七罪/翻)璀宻白其父懷光召演芬責之曰我以爾為子柰¶
何欲破我家今日負我死甘心乎演芬曰天子以太尉¶
為股肱太尉以演芬為心腹太尉既負天子演芬安得¶
不負太尉乎演芬胡人不能異心惟知事一人(一人謂/天子也)¶
茍免賊名而死死甘心矣懷光使左右臠食之皆曰義¶