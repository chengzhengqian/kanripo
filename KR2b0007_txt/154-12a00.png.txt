(劭乃巒族弟/非族孫也)時人多以字行者舊史皆因之武衛將軍¶
奚毅建義初往来通命(事見二百五十/二卷大通二年)帝每期之甚重¶
然猶以榮所親信不敢與之言情毅曰若必有變臣寧¶
死陛下不能事契胡(爾朱氏契胡種/也契欺訖翻)帝曰朕保天柱無¶
異心亦不忘卿忠欵(欵誠/也)爾朱世隆疑帝欲為變乃為¶
匿名書自牓其門云天子與楊侃髙道穆等為計欲殺¶
天柱取以呈榮榮自恃其彊不以為意手毁其書唾地¶
曰世隆無膽誰敢生心榮妻北鄉長公主亦勸榮不行¶