(本立許之因便投骨咄禄骨咄禄得之/甚喜以為阿波大逹于令專統兵馬事)入冦并州及單¶
于府之北境(單音/蟬)殺嵐州刺史王德茂右領軍衛將軍¶
檢校代州都督薛仁貴將兵擊元珍於雲州虜問唐大¶
將為誰應之曰薛仁貴虜曰吾聞仁貴流象州(仁貴以/大非川)¶
(之敗除名起為雞林道/總管復坐事貶象州)死乆矣何以紿我(紿蕩/亥翻)仁貴免¶
胄示之面虜相顧失色下馬列拜稍稍引去仁貴因奮¶
擊大破之斬首萬餘級捕虜二萬餘人　吐蕃入冦河¶
源軍軍使婁師德將兵擊之於白水澗(白水澗有白水/軍注見後使疏)¶