戌出士亷為安州大都督　九月庚戌朔日有食之¶
辛酉中書令宇文士及罷為殿中監御史大夫杜淹參¶
預朝政(朝直遙翻也考異曰實録云杜淹署位不知所/謂署位何  今從新書宰相表是時宰相無定)¶
(名或云參預朝政或云參知機務之類甚衆不知其入/銜否也如李靖三兩日一至門下中書平章政事魏徴)¶
(朝章國典參議得失/之類則决不入銜矣)它官參預政事自此始淹薦刑部¶
員外郎邸懷道(刑部郎掌貳尚書侍郎舉其典憲而辯/其輕重邸丁禮翻姓也後魏有邸珍)¶
上問其行能(行下/孟翻)對曰煬帝將幸江都召百官問行留¶
之計懷道為吏部主事(唐承隋志尚書諸司/皆有主事從九品上)獨言不可¶