有天命耳榮亦精神恍惚不自支持乆而方寤(史言天/位不可)¶
(以詐力奸恍呼/廣翻惚音忽)深思愧悔曰過誤若是唯當以死謝朝¶
廷賀㧞岳請殺髙歡以謝天下左右曰歡雖復愚疎言¶
不思難(復扶又翻下更/復同難乃旦翻)今四方多事須藉武將(將即/亮翻)請¶
捨之收其後效榮乃止夜四更復迎帝還營(更工/衡翻)榮望¶
馬首叩頭請死榮所從胡騎殺朝士既多不敢入洛城¶
即欲向北為遷都之計榮狐疑甚乆武衛將軍汎禮固¶
諫(皇甫謐云汎本姓凡遭秦亂/避地於汜水因氏焉汎音凡)辛丑榮奉帝入城帝御¶