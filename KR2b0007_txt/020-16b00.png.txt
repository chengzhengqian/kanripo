弗任曰極知禹無害(漢書音義曰文無所枉害蕭何以/文無害為沛主吏掾章懷太子賢)¶
(曰案律有無害都吏如今言公平吏蘇林曰無害若言/無比也一曰害勝也無能勝害之者師古曰傷害也無)¶
(人能傷害之者貢父曰持法者或以私意陷人謂之害/故貴於文無害無害者取其為人無害於行則可以為)¶
(史/矣)然文深不可以居大府(應劭曰禹持/文法深劾)及禹為少府比¶
九卿為酷急(言以當時九卿同列/者比之禹為酷急也)至晚節吏務為嚴峻¶
而禹更名寛平中尉尹齊素以敢斬伐著名(姓譜少昊/之子封于)¶
(尹城子孫因以為氏/按尹氏周之世卿)及為中尉吏民益彫敝是嵗齊坐¶
不勝任抵罪(勝音/升)上乃復以王温舒為中尉趙禹為廷¶