則歌吹連日夜一食直錢數萬李崇富埒於雍而性儉¶
嗇嘗謂人曰髙陽一食敵我千日(埒力/輟翻)河間王琛每欲¶
與雍争富駿馬十餘匹皆以銀為槽窻户之上玉鳳銜¶
鈴金龍吐斾嘗會諸王宴飲酒器有水精鋒(後漢書大/秦國出水)¶
(精以為宫室柱及/食器一本鋒作鍾)馬腦椀(本草衍義曰馬腦非石非玉/自是一類有紅白黑色三種)¶
(亦有紋如纒絲者/生西國玉石間)赤玉巵(王逸論或問玉符曰赤如雞/冠黄如蒸栗白如脂肪黒如)¶
(㸃漆玉/之符也)制作精巧皆中國所無又陳女樂名馬及諸奇¶
寶復引諸王歴觀府庫金錢繒布不可勝計(復扶又翻/勝音升)¶