牧寺僧昌昌保藏之毅殺昌至是寺僧拒之曰昔亡師¶
容桓蔚為劉衞軍所殺今實不敢容異人毅嘆曰為法¶
自弊一至於此(史記商君得罪於秦亡至關下投舎客/舎人不知其是商君也曰商君之法舎)¶
(人無驗者坐之商君歎曰/嗟乎為法自弊一至此哉)遂縊而死明日居人以告乃¶
斬首於市并子姪皆伏誅毅兄模奔襄陽魯宗之斬送¶
之初毅季父鎮之閒居京口不應辟召常謂毅及藩曰¶
汝輩才器足以得志但恐不久耳我不就汝求財位亦¶
不同汝受罪累(累力/瑞翻)每見毅藩導従到門輒詬之(従才/用翻)¶