(曰續漢志曰執金吾緹騎二百人緹赤黄色/營士謂五校營士也緹丁禮翻又丁奚翻)　甲申清¶
河愍王虎威薨無子五月丙申封樂安王寵子延平為¶
清河王奉孝王後　六月漁陽烏桓與右北平胡千餘¶
冦代郡上谷　漢人韓琮隨匃奴南單于入朝(漢人與/匈奴錯)¶
(居韓琮因事南/單于琮徂宗翻)既還説南單于云(説式/芮翻)關東水&KR1369;人民¶
飢餓死盡可擊也單于信其言遂反　秋七月海賊張¶
伯路等冦濵海九郡殺二千石令長(長知/兩翻)遣侍御史巴¶
郡龎雄督州郡兵擊之伯路等乞降尋復屯聚(復扶/又翻)¶