(恐其中外相應以上/罷兵之議沮在吕翻)乃請改制書數字且言其草制失¶
辭壬戍罷楚為中書舍人　李光顔烏重𦙍與淮西戰¶
癸亥敗於賈店　裴度過襄城南白草原淮西人以驍¶
騎七百邀之鎮將楚丘曹華知而為備擊却之(楚丘古/巳氏縣)¶
(隋開皇六年改曰楚丘唐屬宋/州九域志在州東北七十里)度雖辭招討名實行元¶
帥事以郾城為治所甲申至郾城先是諸道皆有中使¶
監陳(監古銜翻/陳讀曰陣)進退不由主將勝則先使獻㨗不利則¶
陵挫百端度悉奏去之諸將始得專軍事戰多有功(去/羌)¶