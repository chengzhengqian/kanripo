前載毎所歎息能副朕意實在斯人可加一階為太中¶
大夫賜中上考及絹百匹　壬辰奚霫犯塞掠漁陽雍¶
奴出盧龍塞而去(漁陽縣本屬幽州中宗神龍元年分/屬營州雍奴縣漢以來屬漁陽郡隋)¶
(屬涿郡唐屬幽州盧龍漢肥如縣也屬遼西郡隋開/皇十八年更名盧龍屬北平郡唐帶平州霫而立翻)　幽¶
州都督薛訥追擊之弗克　舊制三品以上官冊授五¶
品以上制授六品以下敇授(唐王言之制有七一曰冊/書二曰制書三曰慰勞制)¶
(書四曰發勑五曰勑㫖六/曰論事敇書七曰敇牒)皆委尚書省奏擬文屬吏部¶
武屬兵部尚書曰中銓侍郎曰東西銓(所謂三/銓也)中宗之¶