言而躬行乃以其長子建為郎中令少子慶為内史建¶
在上側事有可言屏人恣言極切至廷見如不能言者¶
(謂事有當諫正者廷見謂於百官正/朝畢集之時屛必郢翻見賢遍翻)上以是親之慶嘗¶
為太僕御出(為上御車而出太考異曰按百官/公卿表慶不為  僕盖嘗攝職也)上問車¶
中㡬馬慶以䇿數馬畢舉手曰六馬慶於諸子中最為¶
簡易矣(易以/豉翻)竇嬰田蚡既免以侯家居蚡雖不任職以¶
王太后故親幸數言事多效(謂言事多見聽/用數所角翻)士吏趨勢¶
利者(趨七/喻翻)皆去嬰而歸蚡蚡日益横(為嬰蚡交愬張/本横户孟翻)¶