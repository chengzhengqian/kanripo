(二年改為槐/里屬右扶風)¶
　臣光曰諸葛豐之於堪猛前譽而後毀其志非為朝¶
　廷進善而去姦也(去羌/吕翻)欲比周求進而已矣斯亦鄭¶
　朋楊興之流烏在其為剛直哉人君者察美惡辯是¶
　非賞以勸善罰以懲姦所以為治也(治直/吏翻)使豐言得¶
　實則豐不當黜若其誣罔則堪猛何辜焉今兩責而¶
　俱棄之則美惡是非果安在哉¶
賈捐之與楊興善捐之數短石顯(師古曰談説其長短/余謂此言數陳其短)¶