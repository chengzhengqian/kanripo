(至今承用之又易乾鑿度曰太一取其數而行九宫鄭/𤣥注云太一者北辰神名也下行八卦之宫每四乃還)¶
(於中央中央者地神之所居故謂之九宫天數大分以/陽出以隂入陽起於子隂起於午是以太一下九宫從)¶
(坎宫始自此而從於坤宫又自此而從於震宫又自此/而從於巽宫所以從半矣還息於中央之宫既又自此)¶
(而從於乾宫又自此而從於兑宫又自此而從於艮宫/又自此而從於離宫行則周矣上遊息於太一之星而)¶
(反於紫宫行起從坎宫始終於離宫也此雖緯書之説/而九宫定位則一也賢曰風角謂候四方四隅之風以)¶
(占吉/凶)數有徵効(數所角/翻下同)世莫肯學而競稱不占之書(賢/曰)¶
(謂競稱/䜟家也)譬猶畫工惡圖犬馬而好作鬼魅誠以實事難¶
形而虚偽不窮也(惡烏路翻好呼到翻魅音媚韓子曰/客有為齊王畫者問畫孰難對曰狗)¶