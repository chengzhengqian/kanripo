多踳駮(踳乖也駮錯也踳/尺允翻駮北角翻)罪同論異八月甲戌制諸州¶
死辠不得輒決悉移大理案覆事盡(盡竟/也)然後上省奏¶
裁(上時/掌翻)　冬十月壬午上享太廟　十一月辛亥祀南¶
郊　己未新義公韓擒虎卒(擒虎襲父雄爵新義郡公/平陳之功以吏議不加封)¶
(爵卒子/恤翻)　十二月乙酉以内史令楊素為尚書右僕射¶
與髙熲専掌朝政素性疎辯髙下在心朝臣之内(朝直/遙翻)¶
頗推髙熲敬牛𢎞厚接薛道衡視蘇威蔑如也(蔑無也/視之如)¶
(無也又/輕易也)自餘朝貴多被陵轢(陵乘也犯也侮也侵也陵/轢踐也又車踐為轢轢郎)¶