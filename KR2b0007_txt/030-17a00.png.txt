賜外家羣臣妾(師古曰外家謂后之家族言在外也劉/向曰婦人内夫家而外父母家遺于季)¶
(翻/)皆如竟寧以前故事皇后上書自陳以為時世異制¶
長短相補不出漢制而已纎微之間未必可同若竟寧¶
前與黄龍前豈相放哉(晉灼曰竟寧元帝時也黄龍宣/帝時也言二帝奢儉不同豈相)¶
(放哉師古曰放/依也音甫徃翻)家吏不曉(師古曰家吏/皇后之官屬)今壹受詔如此¶
且使妾揺手不得設妾欲作某屏風張於某所曰故事¶
無有或不能得則必繩妾以詔書矣(師古曰言或有所/求吏不肯備因云)¶
(詔書不許/也繩約也)此誠不可行唯陛下省察(省悉/井翻)故事以特牛¶