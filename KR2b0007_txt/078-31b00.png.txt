令子[雨/單]出拜之([雨/單]讀/如彎)休把興臂指[雨/單]以託之癸未吳主¶
殂謚曰景帝(年三/十)羣臣尊朱皇后為皇太后吳人以蜀¶
初亡交趾攜叛(謂吕興/反也)國内恐愳欲得長君(長知/兩翻)左典¶
軍萬彧嘗為烏程令與烏程侯皓相善稱皓之才識明¶
斷長沙桓王之儔也(孫䇿謚長沙桓/王斷丁亂翻)又加之好學奉遵¶
法度(好呼/到翻)屢言之於丞相興左将軍布興布説朱太后¶
欲以皓為嗣朱后曰我寡婦人安知社稷之慮茍吳國¶
無隕宗廟有頼可矣(頼恃也/利也)於是遂迎立皓改元元興¶