(幽并之兵勢皆挫故/全忠益横横户孟翻)徳倫河西胡人也(薛史賀徳倫其/先河西部落人)¶
(父懐慶𨽻滑州軍為小/校故徳倫少為滑牙將)劉仁恭之攻魏州也羅紹威遣¶
使修好於河東(好呼/到翻)且求救壬午李克用遣李嗣昭將¶
兵救之㑹仁恭已為汴兵所敗(敗補/邁翻)紹威復與河東絶¶
(自李存信莘縣之敗魏與并絶矣今因求救/而通好并兵未至而汴人有功故復與并絶)嗣昭引還¶
　葛從周乘破幽州之勢自土門攻河東拔承天軍别¶
將氏叔琮自馬嶺入(馬嶺在太原府太/谷縣東南八十里)拔遼州樂平(晉/分)¶
(漢沾縣置樂平/縣唐屬遼州)進軍榆次(榆次古縣唐/屬太原府)李克用遣内牙¶