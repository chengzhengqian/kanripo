同平章事　庚辰帝發汜水(發汜水/而東也)辛巳李嗣源至白¶
臯遇山東上供絹數船取以賞軍(此葢青兖上供/沂河而上者也)安重¶
誨從者爭舟行營馬步使陶玘斬以徇(從才用翻/玘墟里翻)由是¶
軍中肅然玘許州人也嗣源濟河至滑州遣人招苻習¶
習與嗣源㑹於胙城(舊唐書地理志/胙城漢南燕縣)安審通亦引兵來¶
㑹知汴州孔循遣使奉表西迎帝亦遣使北輸密欵於¶
嗣源曰先至者得之先是帝遣騎將滿城西方鄴守汴¶
州(先是悉/薦翻)石敬瑭使禆將李瓊以勁兵突入封丘門敬¶