子曰禄去公室政逮大夫危亡之兆也(臣瓚曰政不由/君下及大夫也)¶
(師古曰論語孔子曰禄之去公室五世矣政/逮於大夫四世矣故夫三桓之子孫㣲矣)今王氏一¶
姓乗朱輪華轂者二十三人青紫貂蟬充盈幄内魚鱗¶
左右(漢制列侯紫綬二千石青綬侍中中常侍皆銀璫/左貂金附蟬師古曰言在帝之左右相次若魚鱗)¶
(也/)大将軍秉事用權五侯驕奢僣盛並作威福擊斷自¶
恣行汚而寄治身私而託公(師古曰内為汚私之行而/外則寄託治公之道也斷)¶
(丁亂翻行/下孟翻)依東宮之尊(師古曰東宮太后所居也余按/漢制太后率居長樂宮在未央)¶
(宮東故/曰東宮)假甥舅之親以為威重尚書九卿州牧郡守皆¶