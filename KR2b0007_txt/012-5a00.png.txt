(其所/苦也)因問張王果有計謀不(不讀/曰否)髙曰人情寧不各愛¶
其父母妻子乎今吾三族皆以論死(謂以罪/論抵死)豈愛王過¶
於吾親哉顧為王實不反(為于/偽翻)獨吾等為之具道本指¶
所以為者王不知狀於是泄公入具以報上春正月上¶
赦趙王敖廢為宣平侯徙代王如意為趙王上賢貫髙¶
為人使泄公具告之曰張王已出因赦貫髙貫髙喜曰¶
吾王審出乎泄公曰然泄公曰上多足下故赦足下貫¶
髙曰所以不死一身無餘者白張王不反也今王已出¶