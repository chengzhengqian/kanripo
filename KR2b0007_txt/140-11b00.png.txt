千人戍南鄭(魏雍州治長安領京兆馮翊扶風咸陽北/地等郡太和中置涇州治臨涇城領安定)¶
(隴東新平平凉平原等郡十一年置岐州/治雍城鎮領平秦武功武都郡雍於用翻)俟克城則遣¶
之侍中兼左僕射李冲表諫曰秦州險阨地接羌夷自¶
西師出後餉援連續加氐胡叛逆所在奔命運糧擐甲¶
迄兹未已今復豫差戍卒(復扶又翻差初/皆翻下差遣同)懸擬山外(漢/中)¶
(之地在闗中南山/之南故曰山外)雖加優復(復方/目翻)恐猶驚駭脱終攻不¶
克徒動民情連胡結夷事或難測輒依㫖宻下刺史待¶
軍克鄭城(下户嫁翻鄭/城謂南鄭城)然後差遣如臣愚見猶謂未足¶