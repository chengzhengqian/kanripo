承乾敗秋七月辛卯復左遷正倫為交州都督(復扶/又翻)初¶
魏徴嘗薦正倫及侯君集有宰相材請以君集為僕射¶
且曰國家安不忘危不可無大將諸衛兵馬宜委君集¶
專知上以君集好誇誕不用(將即亮翻/好呼到翻)及正倫以罪黜¶
君集謀反誅上始疑徴阿黨又有言徴自録前後諌辭¶
以示起居郎褚遂良者上愈不恱乃罷叔玉尚主而踣¶
所撰碑(許昏撰碑事見上卷/本年踣滿北翻仆也)　初上謂監修國史房𤣥¶
齡曰(厯代史官𨽻祕書省著作局皆著作郎掌修國史/北齊詔魏收撰史又詔平原王髙隆之總監之書)¶