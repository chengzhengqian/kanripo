誘之不下(伊州治伊吾縣漢伊吾盧地尚/辰羊翻吐從暾入聲誘音酉)糧竭兵盡城¶
且陷光庭先殺妻子然後自焚郭昕使至朝廷始知之¶
(昕許斤翻/朝直遥翻)故贈官　辛巳以邠寧節度使李懷光兼朔¶
方節度使(邠卑/旻翻)　癸未河東節度使馬燧昭義節度使¶
李抱眞神䇿先鋒都知兵馬使李晟大破田悦於臨洺¶
時悦攻臨洺累月不㧞城中食且盡府庫竭士卒多死¶
傷張伾飾其愛女使出拜將士曰諸君守戰甚苦伾家¶
無它物請鬻此女為將士一日之費衆皆哭曰願盡死¶