為陳禍福(遺于季翻/為于偽翻)景報書并告城中士民以為梁自¶
近嵗以來權倖用事割剥齊民以供嗜欲如曰不然公¶
等試觀今日國家池苑王公第宅僧尼寺塔及在位庶¶
僚姬姜百室僕從數千不耕不織(從才/用翻)錦衣玉食不奪¶
百姓從何得之(景書及此异等/其何辭以對)僕所以趨赴闕庭指誅¶
權佞非傾社稷今城中指望四方入援吾觀王侯諸將¶
志在全身誰能竭力致死與吾争勝負哉(将即/亮翻)長江天¶
險二曹所歎(事見魏/文帝紀)吾一葦杭之(詩國風曰誰謂河廣/一葦杭之注杭渡也)¶