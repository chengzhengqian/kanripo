是大怒益發兵詣趙就王翦以伐燕與燕師代師戰於¶
易水之西大破之¶
二十一年冬十月王翦拔薊(薊音/計)燕王及太子率其精¶
兵東保遼東李信急追之代王嘉遺燕王書(遺于/季翻)令殺¶
太子丹以獻丹匿衍水中(索隠曰衍/水在遼東)燕王使使斬丹欲¶
以獻王王復進兵攻之(復扶/又翻)　王賁伐楚(賁音奔翦/之子也)取¶
十餘城王問於將軍李信曰吾欲取荆(王父莊襄王諱/楚故謂楚為荆)¶
於將軍度用幾何人而足(度徒/洛翻)李信曰不過用二十萬¶