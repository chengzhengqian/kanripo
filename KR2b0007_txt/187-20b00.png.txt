世充非貪天位但欲救恤時危正如一州刺史親覽庶¶
務當與士庶共評朝政尚恐門有禁限今於門外設坐¶
聽朝(朝直遥翻下/同坐徂卧翻)宜各盡情又令西朝堂納寃抑東朝¶
堂納直諫於是獻策上書者日有數百條流既煩(上時/掌翻)¶
(條流猶/言條𣲖)省覽難遍(省悉/景翻)數日後不復更出(復扶/又翻)　竇建¶
徳聞王世充自立乃絶之始建天子旌旗出警入蹕下¶
書稱詔追諡隋煬帝為閔帝齊王暕之死也(諡神至翻/江都之難)¶
(齊王暕亦死/暕古限翻)有遺腹子政道建徳立以為鄖公(鄖音/云)然¶