荆南節度使南平文獻王髙從誨寢疾以其子節度副¶
使保融判内外兵馬事癸卯從誨卒(年五/十八)保融知留後¶
(保融從誨第三子史/不言其得立之因)　彰武節度使髙允權與定難節¶
度使李彞殷有隙(延州北至夏州三百八十里二/鎮接境違言易生難乃旦翻)李守¶
貞密求援於彞殷發兵屯延丹境上聞官軍圍河中乃¶
退甲辰允權以狀聞彞殷亦自訴朝廷和解之　初髙¶
祖入大梁太師馮道太子太傅李崧皆在真定(事見上/卷天福)¶
(十二/年)髙祖以道第賜蘇禹珪崧第賜蘓逢吉崧第中瘞¶