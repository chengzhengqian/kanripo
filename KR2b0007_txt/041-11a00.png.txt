之都而宼賊從横未及從化(從子/容翻)漁陽邊外荒耗(邊外/者邊)¶
(於外/夷也)豈足先圗陛下捨近務遠棄易求難(易以/䜴翻)誠臣之¶
所惑也上乃還　帝遣建議大將軍朱祜建威大將軍¶
耿弇征虜將軍祭遵(祭則/界翻)驍騎將軍劉喜討張豐於涿¶
郡祭遵先至急攻豐禽之初豐好方術有道士言豐當¶
為天子(西都有方士東都因/稱為道士好呼到翻)以五綵囊裹石繫豐肘云¶
石中有玉璽豐信之遂反旣執當斬猶曰肘石有玉璽¶
傍人為椎破之(為于偽/翻下同)豐乃知被詐仰天歎曰當死無¶