(更工衡翻/姬音怡)　右軍將軍王道隆以蔡興宗彊直不欲使¶
居上流閠月甲辰以興宗為中書監更以沈攸之為都¶
督荆襄等八州諸軍事荆州刺史興宗辭中書監不拜¶
王道隆每詣興宗躡履到前不敢就席良乆去竟不呼¶
坐沈攸之自以材畧過人自至夏口以來隂蓄異志(夏/口)¶
(郢州也攸之鎭郢州見/上卷五年夏户雅翻)及徙荆州擇郢州士馬器仗精¶
者多以自隨到官以討蠻為名大𤼵兵力招聚才勇部¶
勒嚴整常如敵至重賦歛以繕器甲(斂力/贍翻)舊應供臺者¶