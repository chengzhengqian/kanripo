上之所失不得復以罪下(復扶/又翻)嵗終事功不建不知所¶
責也夫細過謬妄人情之所必有而悉糾以法則朝野¶
無立人矣近世以來為監司者類大綱不振而微過必¶
舉(御史臺官及諸州刺史皆監/司也朝直遥翻監工銜翻)蓋由畏避豪强而又懼¶
職事之曠則謹宻網以羅微罪使奏劾相接狀似盡公¶
而撓法在其中矣(劾户槩翻又户/得翻撓奴教翻)是以聖王不善碎宻¶
之案必責凶猾之奏則害政之姦自然禽矣夫創業之¶
勲在于立教定制使遺風繫人心餘烈匡㓜弱後世憑¶