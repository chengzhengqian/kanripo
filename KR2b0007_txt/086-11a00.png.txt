順陽太守(順陽縣前漢曰博山後漢明帝更名順陽屬/南陽郡至建安中割南陽右壤為南鄉郡晉)¶
(太康中立順陽郡以南鄉為縣唐/鄧州之臨湍菊潭縣皆順陽郡地)帥步騎五千詣荆州¶
討敏劉宏遣江夏太守陶侃武陵太守苗光屯夏口(夏/户)¶
(雅/翻)又遣南平太守汝南應詹督水軍以繼之侃與敏同¶
郡(侃與敏皆/廬江人)又同嵗舉吏(同嵗舉/赴京師)隨郡内史扈懷(隨縣/漢屬)¶
(南陽郡春秋之隨國也晉武帝分南陽立義陽/國後又分義陽立隨郡隋為漢東郡唐為隋州)言於宏¶
曰侃居大郡綂彊兵脫有異志則荆州無東門矣宏曰¶
侃之忠能吾得之已久必無是也侃聞之遣子洪及兄¶