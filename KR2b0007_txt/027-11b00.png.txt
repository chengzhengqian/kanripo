孝子貞婦者為一輩先上殿(師古曰丞相所坐屋也古/者屋之高嚴通呼為殿不)¶
(必宫中也余據鄭𤣥周禮注漢司徒府有天子以/下大㑹殿後漢之司徒府則前漢之丞相府也)舉而¶
不知其人數者次之不為條教者在後叩頭謝丞相口¶
雖不言而心欲其為之也長史守丞對時臣敞舍有鶡¶
雀飛止丞相府屋上丞相以下見者數百人邊吏多知¶
鶡雀者問之皆陽不知丞相圖議上奏(師古曰/圖謀也)曰臣問¶
上計長史守丞以興化條(師古曰凡言條者一一/而疏舉之若木條然也)皇天¶
報下神爵後知從臣敞舍來乃止郡國吏竊笑丞相仁¶