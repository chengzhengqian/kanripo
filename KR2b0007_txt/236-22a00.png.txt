上召翰林學士鄭絪衛次公李程王涯入金鑾殿草立¶
太子制時牛昭容輩以廣陵王淳英睿惡之絪不復請¶
書紙為立嫡以長字呈上(復扶又翻下/同長知丈翻)上頷之癸巳立¶
淳為太子更名純(更工/衡翻)程神符五世孫也(神符淮安王/神通之弟)¶
　賈耽以王叔文黨用事心惡之稱疾不出屢乞骸骨¶
丁酉諸宰相㑹食中書故事宰相方食百寮無敢謁見¶
者叔文至中書欲與執誼計事令直省通之(直省吏職/也以直中)¶
(書省/故名)直省以舊事告叔文怒叱直省直省懼入白執誼¶