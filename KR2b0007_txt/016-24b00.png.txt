怨袁盎及議臣乃與羊勝公孫詭謀隂使人刺殺袁盎¶
及他議臣十餘人(刺七/亦翻)賊未得也於是天子意梁(意梁/者以)¶
(意測度知其/為梁所為也)逐賊果梁所為上遣田叔吕季主往按梁¶
事捕公孫詭羊勝詭勝匿王後宫使者十餘輩至梁責¶
二千石急梁相軒丘豹及内史韓安國以下舉國大索¶
(姓譜楚文王庶子食采於/軒丘其後為氏索山客翻)月餘弗得安國聞詭勝匿王¶
所乃入見王而泣曰主辱者臣死大王無良臣故紛紛¶
至此今勝詭不得請辭賜死王曰何至此安國泣數行¶