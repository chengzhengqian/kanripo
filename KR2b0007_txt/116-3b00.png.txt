(邯川城南劉昫日廓州化隆縣東古邯川地杜佑日後/漢和帝時侯霸置東西邯屯田五部邯水名也分流左)¶
(右在寜塞郡據唐志寜塞本澆河/郡唐𤣥宗天寳中更名今之廓州)蒙遜新并姑臧凶勢¶
方盛不可攻也傉檀不從五道俱進至畨禾苕藋(畨音/盤藋)¶
(徒弔/翻)掠五千餘户而還(還從宣翻又/如字下同)將軍屈右曰今既¶
獲利宜倍道旋師早度險阨蒙遜善用兵若輕軍猝至¶
大敵外逼徙戸内叛此危道也衛尉伊力延曰彼步我¶
騎(騎竒/寄翻)勢不相及今倍道而歸則示弱且捐棄資財非¶
計也俄而昏霾風雨蒙遜兵大至傉檀敗走蒙遜進圍¶