行節儉慈仁愛人可以嗣孝昭皇帝後奉承祖宗廟子¶
萬姓(師古曰天子以萬姓/為子故云子萬姓)臣昧死以聞(昧死冒/死也)皇太后¶
詔曰可光遣宗正徳至曽孫家尚冠里洗沐賜御衣太¶
僕以軨獵車迎曽孫(文穎曰軨獵小車前有曲輿不衣/近世謂之軨獵車孟康曰今之載)¶
(獵車也前有曲軨特髙大獵時立其中格射禽獸李竒/曰蘭輿輕車也師古曰文李二說是時未偹天子車駕)¶
(故且取其輕便耳非取其/髙大也孟說失之軨音零)就齋宗正府庚申入未央宫¶
見皇太后封為陽武矦(班志陽武縣屬河南郡師古曰/先封矦者不欲立庻人為天子)¶
(也見賢/遍翻)已而羣臣奏上璽綬即皇帝位(癸巳廢昌邑王/庚申立寅帝漢)¶