　權構造同異興樹禍隙帝弟宗王相繼屠勦(謂殺建/安諸王)¶
　(也勦子/小翻)寶祚夙傾實由於此矣¶
辛丑尚書左丞濟陽江謐建議假蕭道成黃鉞(濟子/禮翻)從¶
之　加北秦州刺史武都王楊文度都督北秦雍二州¶
諸軍事以龍驤將軍楊文𢎞爲畧陽太守(雍於用翻/驤思將翻)壬¶
寅魏皮歡喜㧞葭蘆斬文度魏以楊難當族弟廣香爲¶
隂平公葭蘆戍主仍詔歡喜築駱谷城文𢎞奉表謝罪¶
於魏遣子苟奴入侍魏以文𢎞爲南秦州刺史武都王¶