草詔賜成徳節度使王元逵魏博節度使何𢎞敬其畧¶
曰澤潞一鎮與卿事體不同勿為子孫之謀欲存輔車¶
之勢(古語云輔車相/依車尺遮翻)但能顯立功效自然福及後昆丁¶
丑上臨朝稱其語要切曰當如此直告之是也又賜張¶
仲武詔以回鶻餘燼未滅塞上多虞專委卿禦侮(以烏/介可)¶
(汗尚在黒/車子也)元逵𢎞敬得詔悚息聽命解朝政至上黨(考/)¶
(異曰實錄云時從諫死二十日矣按姜崟等云自四月/六日後不見本使而辛巳為從諫輟朝自六日至辛巳)¶
(纔十八日耳實錄/自相違今不取)劉稹見朝政曰相公危困不任拜詔¶