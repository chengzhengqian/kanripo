餘合㑹楊𤣥挺中流矢死(中竹/仲翻)𤣥感軍乃稍却秋七月¶
癸未餘杭民劉元進起兵以應𤣥感元進手長尺餘(手/長)¶
(尺餘言自指至掌腕/横紋之長長直亮翻)臂垂過膝(言臂垂則其手/過膝過古禾翻)自以相¶
表非常(相息/亮翻)隂有異志㑹帝再發三吳兵征髙麗三吳¶
兵皆相謂曰往嵗天下全盛吾輩父兄征髙麗者猶大¶
半不返(此指八/年事)今已罷弊復為此行(罷讀曰疲/復扶又翻)吾屬無¶
遺類矣由是多亡命郡縣捕之急聞元進舉兵亡命者¶
雲集旬月間衆至數萬始楊𤣥感至東都自謂天下響¶