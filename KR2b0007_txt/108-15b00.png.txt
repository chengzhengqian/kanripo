大逸豆歸等三十餘人(將即/亮翻)得永所統八郡七萬餘户¶
及秦乘輿服御伎樂珍寳甚衆(乘䋲/證翻)燕主垂以丹楊王¶
瓉為并州刺史鎮晉陽宜都王鳳為雍州刺史鎮長子¶
永尚書僕射昌黎屈遵(瓉藏旱翻雍於/用翻屈居勿翻)尚書陽平王德¶
祕書監中山李先太子詹事勃海封則黄門郎太山胡¶
母亮中書郎張騰尚書郎燕郡公孫表皆隨才擢叙(李/先)¶
(公孫表後皆/仕魏位通顯)九月垂自長子如鄴　冬十月秦主崇為¶
梁王乾歸所逐犇隴西王楊定定留司馬邵彊守秦州¶