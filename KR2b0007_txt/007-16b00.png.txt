(還字之/往也)¶
三十一年使黔首自實田(二十六年更名民曰黔首孔/穎達曰黔黒也凡民以黑巾)¶
(覆頭故謂/之黔首)¶
三十二年始皇之碣石(班志大碣石山在右北平郡驪/成縣西南文穎曰碣石在遼西)¶
(郡絫縣酈道元曰濡水至絫縣碣石山今於此枕海有/石如埇道數十里當山頂有大石如柱形往往而見立)¶
(于鉅海之中名/天橋柱碣音桀)使燕人盧生求羨門(姓譜姜姓之後封/于盧以國為氏)¶
刻碣石門壞城郭決通隄坊(壞音怪坊/讀曰防)始皇巡北邊從¶
上郡入盧生使入海還因奏錄圖書曰亡秦者胡也(錄/圖)¶