族(别彼列/翻分也)及笁敗穆以數諫戒笁得免死(數所/角翻)朱據未¶
至官中書令孫𢎞以詔書追賜死　冬十月廬江太守¶
文欽偽叛以誘吳偏將軍朱異(誘音/酉)欲使異自將兵迎¶
已異知其詐表吳主以為欽不可迎吳主曰方今北土¶
未一欽欲歸命宜且迎之若嫌其有譎者(譎古/穴翻)但當設¶
計網以羅之盛重兵以防之耳乃遣偏將軍吕據督二¶
萬人與異并力至北界(北界謂魏吳分界之地在/魏廬江郡南於吳為北)欽果¶
不降(降户/江翻)異桓之子據範之子也　十一月大利景侯¶