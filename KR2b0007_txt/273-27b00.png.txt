無闗經費(經費謂國之經常調度/其費仰于租庸使者)然猶慮崇韜諫遣中¶
使語之曰(語牛/倨翻)今嵗盛暑異常朕昔在河上與梁人相¶
拒行營卑濕被甲乗馬(被皮/義翻)親當矢石猶無此暑今居¶
深宫之中而暑不可度奈何對曰陛下昔在河上勍敵¶
未滅(勍渠/京翻)深念讎恥雖有盛暑不介聖懐今外患已除¶
海内賔服故雖珍臺閒館猶覺鬱蒸也陛下儻不忘艱¶
難之時則暑氣自消矣(郭崇韜之言其指明居養之移/人可謂婉切其如帝不聽何)¶
帝黙然宦者曰崇韜之第無異皇居宜其不知至尊之¶