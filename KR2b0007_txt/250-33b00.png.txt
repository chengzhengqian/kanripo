治壕栅甫畢蠻軍已合圍留四日治攻具將就諸將請¶
夜分道斫蠻營承訓不許有天平小校再三力爭乃許¶
之小校將勇士三百夜縋而岀(將即亮翻校户/敎翻縋馳偽翻)散燒蠻¶
營斬首五百餘級蠻大驚間一日解圍去承訓乃遣諸¶
軍數千追之所殺虜不滿三百級皆溪獠脅從者承訓¶
騰奏告捷云大破蠻賊中外皆賀　夏四月以兵部侍¶
郎判戶部蕭寘同平章事寘復之孫也(蕭復相/徳宗)　加康¶
承訓檢校右僕射賞破蠻之功也自餘奏功受賞者皆¶