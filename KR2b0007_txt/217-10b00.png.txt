(置白麻於座前及璆琳還上乃謂宰臣曰祿山必無二/心其制朕已焚矣後璆琳受祿山賄事泄上因祭龍堂)¶
(遣備儲具責以不䖍乃命左右撲殺之始有疑祿山意/祿山事迹云請不以蕃將代漢將論祿山反狀及請追)¶
(祿山赴闕並是韋見素之意㫖國忠曾無預焉仍語見/素曰祿山出自寒微位居衆上時所忌嫉成疑似耳見)¶
(素曰公若實為此見社稷危矣將至上前懇論見素約/以事如未諧公繼之國忠都無一言俯僂而退見素却)¶
(到中書嗚咽流涕此非他也國忠要禄山速反以明己/之先見耳宋巨𤣥宗幸蜀記云是年春二月二十二日)¶
(辛亥祿山使何千年表請以蕃將三十二人代漢將掌/兵其日宰相韋見素楊國忠在省見素慘然國忠問曰)¶
(堂老何色之戚也見素曰祿山逆狀行路共知今以蕃/酋代漢將是亂将作矣與公位當此地能無戚乎國忠)¶
(於是亦惘然乆之乃曰與奪之間在于宸斷豈我輩所/能是非邪見素曰知禍之萌而不能防亦將焉用彼相)¶