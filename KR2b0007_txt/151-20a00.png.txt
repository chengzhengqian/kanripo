智曰慶和欲降公不欲降僧智今往必乖其意且僧智¶
所将應募烏合之人不可御以法公持軍素嚴必無侵¶
暴受降納附深得其宜䕫乃登城拔魏幟建梁幟(幟昌/志翻)¶
慶和束兵而出吏民安堵獲男女四萬餘口¶
　臣光曰湛僧智可謂君子矣忘其積時攻戰之勞(湛/僧)¶
　(智自是年正月/攻圍東豫州)以授一朝新至之将知己之短不掩¶
　人之長功成不取以濟國事忠且無私可謂君子矣¶
元顯伯宵遁諸軍追之斬獲萬計詔以僧智領東豫州¶