武備誠不可闕然煬帝甲兵豈不足邪卒亡天下(卒子/恤翻)¶
若公等盡力使百姓乂安此乃朕之甲兵也　上謂秘¶
書監蕭璟曰卿在隋世數見皇后乎(隋煬帝蕭后璟同/産也故帝問及之)¶
(數所/角翻)對曰彼兒女且不得見臣何人得見之魏徵曰臣¶
聞煬帝不信齊王恒有中使察之(煬帝猜防齊王暕事/畧見隋紀恒戸登翻)¶
(使疏/吏翻)聞其宴飲則曰彼營何事得遂而喜聞其憂悴(悴/秦)¶
(醉/翻)則曰彼有他念故爾父子之間且猶如是况他人乎¶
上笑曰朕今視楊政道勝煬帝之於齊王逺矣璟瑀之¶