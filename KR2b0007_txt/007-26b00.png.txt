知之藏重即泄大事盡閉之墓中(藏重即泄謂工匠若更/為第二重機藏與外人)¶
(近即泄其所以為機藏之事故大事盡則皆閉之墓中/大事盡句絶謂既下窆則迀終之大事盡也重直龍翻)¶
　二世欲誅䝉恬兄弟二世兄子子嬰諫曰趙王遷殺¶
李牧而用顔聚齊王建殺其故世忠臣而用后勝卒皆¶
亡國(二事並見前/卒子恤翻)䝉氏秦之大臣謀士也而陛下欲一¶
旦棄去之誅殺忠臣而立無節行之人(行下/孟翻)是内使羣¶
臣不相信而外使鬬士之意離也二世弗聽遂殺䝉毅¶
及内史恬恬曰自吾先人及至子孫積功信於秦三世¶