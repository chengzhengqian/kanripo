民之所種生於地而不乏夫得髙爵與免罪人之所甚¶
欲也使天下人入粟于邊以受爵免罪不過三嵗塞下¶
之粟必多矣帝從之令民入粟於邊拜爵各以多少級¶
數為差(時令入粟六百石爵上造稍増至四/千石為五大夫萬二千石為大庶長)錯復奏言¶
陛下幸使天下入粟塞下以拜爵甚大恵也(復扶又/翻下同)竊¶
恐塞卒之食不足用大渫天下粟邊食足以支五嵗可¶
令入粟郡縣矣(師古曰入諸郡/縣以備㓙災也)郡縣足支一嵗以上可¶
時赦勿收農民租如此徳澤加於萬民民愈勤農大富¶