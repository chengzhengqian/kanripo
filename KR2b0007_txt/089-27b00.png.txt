外境聞難來赴攻六修滅之(難乃/旦翻)普根代立國中大亂¶
新舊猜嫌迭相誅滅左將軍衛雄信義將軍箕澹(澹徒/覽翻)¶
(又徒/濫翻)乆佐猗盧為衆所附謀歸劉琨乃言於衆曰聞舊¶
人忌新人悍戰(舊人索頭部人也新人晉人及/烏桓人也悍侯旰翻又下罕翻)欲盡殺¶
之將奈何晉人及烏桓皆驚懼曰死生隨二將軍乃與¶
琨質子遵帥晉人及烏桓三萬家馬牛羊十萬頭歸于¶
琨(質音致帥讀/曰率下同)琨大喜親詣平城撫納之琨兵由是復¶
振夏四月普根卒其子始生普根母惟氏立之(惟氏猗/㐌之妻)¶