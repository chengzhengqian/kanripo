(三十里有/隋太平宫)謂侍臣曰人臣順㫖者多犯顔則少(少詩/沼翻)今¶
朕欲自聞其失諸公其直言無隐長孫無忌等皆曰陛¶
下無失劉洎曰頃有上書不稱㫖者陛下皆面加窮詰¶
無不慙懼而退恐非所以廣言路(洎其冀翻上時掌翻/稱尺證翻詰去吉翻)¶
馬周曰陛下比來賞罰㣲以喜怒有所髙下此外不見¶
其失上皆納之上好文學而辯敏羣臣言事者上引古¶
今以折之(比毗至翻好呼/到翻折之列翻)多不能對劉洎上書諌曰帝¶
王之與凡庶聖哲之與庸愚上下相懸擬倫斯絶是知¶