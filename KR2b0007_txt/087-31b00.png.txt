為西曹掾承渾之弟子恢靚之子(靚疾/正翻)亮兖之弟子也¶
　江州刺史華軼(華户化翻/軼音逸)歆之曽孫也自以受朝廷¶
之命(軼永嘉中/除江州)而為琅邪王睿所督多不受其教令郡¶
縣多諫之軼曰吾欲見詔書耳及睿承荀藩檄承制署¶
置官司改易長吏(長知/兩翻)軼與豫州刺史裴憲皆不從命¶
睿遣揚州刺史王敦歴陽内史甘卓與揚烈將軍廬江¶
周訪合兵擊軼軼兵敗奔安成(呉孫皓寶鼎二年分豫/章廬陵長沙立安成郡)¶
(宋白曰吉州安福縣本漢安成/縣今縣西六十里有安成故城)訪追斬之及其五子裴¶