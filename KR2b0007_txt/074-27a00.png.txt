退蜀在萬里何知緩急而便出兵乎昔魏欲入漢川(曹/真)¶
(欲入漢中事見七十/一卷明帝太和四年)此間始嚴亦未舉動(謂嚴兵而/未發也)㑹¶
聞魏還而止(還從宣翻/又如字)蜀寧可復以此有疑邪人言苦¶
不可信朕為諸君破家保之(復扶又翻/為于偽翻)　征東將軍都¶
督楊豫諸軍事王昶(據王昶傳/楊當作荆)上言地有常險守無常¶
勢今屯宛去襄陽三百餘里有急不足相赴遂徙屯新¶
野(新野縣屬/南陽郡)　宗室曹冏(裴松之曰冏中常侍兄叔/興之後少帝之族祖也)上¶
書曰古之王者必建同姓以明親親必樹異姓以明賢¶