而殺之廢𢎞侑為庻人復姓孫幽之明州是日將吏以¶
元瓘遺命承制以鎮海鎮東副大使𢎞佐為節度使時¶
年十四(歐史曰/年十三)九月庾申𢎞佐即王位命丞相曹仲達¶
攝政軍中言賜與不均舉仗不受諸將不能制仲達親¶
諭之皆釋仗而拜𢎞佐温恭好書禮士躬勤政務發摘¶
姦伏人不能欺(摘他/狄翻)民有獻嘉禾者𢎞佐問倉吏今蓄¶
積幾何對曰十年王曰然則軍食足矣可以寛吾民乃¶
命復其境内税三年(復方目翻除免也史言/𢎞佐雖少而敏於政)　辛酉滑¶