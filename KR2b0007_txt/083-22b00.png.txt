振董猛孫慮程據等司徒王戎及内外官坐張裴親黨¶
黜免者甚衆閻纉撫張華尸慟哭曰早語君遜位而不¶
肯今果不免命也(語牛/倨翻)於是趙王倫稱詔赦天下自為¶
使持節都督中外諸軍事相國侍中一依宣文輔魏故¶
事(晉志曰丞相相國秦官也晉受魏禪並不置自惠帝/之後省置無恒為之者趙王倫梁王肜成都王頴南)¶
(陽王保王敦王導之徒非復人臣之職也今按宣王/懿以丞相輔魏文王昭以相國輔魏皆非人臣之職)置¶
府兵萬人以其世子散騎常侍荂領冗從僕射(荂枯花/翻楊正)¶
(衡音孚晉志冗從僕射/屬先禄勲從才用翻)子馥為前將軍封濟陽王(濟子/禮翻)¶