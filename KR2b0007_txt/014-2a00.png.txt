(十一/年)淮南王蚤失母常附吕后故孝恵吕后時得無患¶
而常心怨辟陽侯以為不彊爭之於吕后使其母恨而¶
死也及帝即位淮南王自以最親(時髙祖諸子惟帝及/長在故自以為最親)¶
驕蹇數不奉法(驕蹇謂不順/也數所角翻)上常寛假之是嵗入朝(朝/直)¶
(遥/翻)從上入苑囿獵與上同車常謂上大兄王有材力能¶
扛鼎(扛音江/舉也)乃往見辟陽侯自袖鐵椎椎辟陽侯令從¶
者魏敬剄之(從才用翻/剄古頂翻)馳走闕下肉袒謝罪帝傷其志¶
為親故赦弗治(為于偽翻/治直之翻)當是時薄太后及太子諸大¶