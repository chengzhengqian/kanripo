豺山宫候官告司空庾岳服飾鮮麗行止風采擬則人¶
君(候官見上卷/元興三年)珪收岳殺之　北燕王雲以馮䟦為都¶
督中外諸軍事開府儀同三司録尚書事馮萬泥為尚¶
書令馮素弗為昌黎尹馮𢎞為征東大將軍孫護為尚¶
書左僕射張興為輔國大將軍𢎞䟦之弟也　九月譙¶
縱稱藩於秦秃髪傉檀將五萬餘人伐沮渠蒙遜(傉奴/沃翻)¶
(將即亮翻/沮子余翻)蒙遜與戰於均石大破之(均石在張掖之東/西陜之西蓋西郡)¶
(界/)蒙遜進攻西郡太守楊統於日勒降之(日勒縣漢屬/張掖郡後分)¶