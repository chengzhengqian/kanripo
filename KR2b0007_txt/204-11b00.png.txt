丞狄仁傑為豫州刺史(光宅改尚書左/丞為文昌左丞)時治越王貞黨¶
與(治直/之翻)當坐者六七百家藉没者五千口司刑趣使行¶
刑(司刑寺即大理/寺趣讀曰促)仁傑密奏彼皆詿誤(詿户/卦翻)臣欲顯奏¶
似為逆人申理知而不言恐乖陛下仁恤之旨太后特¶
原之皆流豐州道過寧州寧州父老迎勞之曰我狄使¶
君活汝耶(勞力到翻仁傑刺寧/州見上卷垂拱二年)相擕哭於悳政碑下設¶
齋三日而後行時張光輔尚在豫州將士恃功多所求¶
取仁傑不之應光輔怒曰州將輕元帥邪(將即亮翻/帥所類翻)仁¶