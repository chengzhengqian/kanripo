正白備便於㑹襲璋備曰此事不可倉卒(卒讀/曰猝)龎統曰¶
今因㑹執之則將軍無用兵之勞而坐定一州也備曰¶
初入他國恩信未著此不可也璋推備行大司馬領司¶
𨽻校尉備亦推璋行征西大將軍領益州牧(晉百官志/曰四鎮通)¶
(於柔逺謂鎮東鎮西/鎮南鎮北四將軍也)所將吏士更相之適(之往也更/工衡翻)歡¶
飲百餘日璋増備兵厚加資給使擊張魯又令督白水¶
軍(白水關在廣漢白水縣劉璋置軍屯守即楊懐高沛/之軍也杜佑曰梁州金牛縣漢葭萌縣地縣南有故)¶
(白水/關)備并軍三萬餘人車甲器械資貨甚盛璋還成都¶