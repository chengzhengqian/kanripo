壬戌行幸岐州(岐州扶/風郡)　二月丙午詔營仁夀宫於岐¶
州之北(仁夀宫在岐/州普閏縣)使楊素監之(監古/衘翻)素奏前萊州刺¶
史宇文愷檢校將作大匠(隋志東萊郡舊置光州開皇/五年更名萊州隋制未除授)¶
(正官而領其務者為檢校官將作大匠/掌工作宇文愷有巧思奏使之領作)記室封徳彝為¶
土木監(土木監掌土木之事以營/宫暫置之非常設之官)於是夷山堙谷以立¶
宫殿崇臺累榭宛轉相屬(屬之/欲翻)役使嚴急丁夫多死疲¶
頓顛仆推填坑坎覆以土石(推吐雷翻/覆敷又翻)因而築為平地¶
死者以萬數　丁亥上至自岐州　己夘立皇孫&KR0788;為¶