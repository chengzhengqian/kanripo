宗帥不能滿數(不滿其所求之/數也繚讀曰僚)偕召勲使襲之孫䇿惡¶
勲兵強偽卑辭以事勲曰上繚宗民數欺鄙郡(惡烏路/翻數所)¶
(角/翻)欲擊之路不便上繚甚冨實願君伐之請出兵以為¶
外援且以珠寶葛越賂勲(文選注曰葛越&KR0708;布也今葛/布謂之葛越白布謂之白越)¶
勲大喜外内盡賀劉曄獨否勲問其故對曰上繚雖小¶
城堅池深攻難守易(易以/䜴翻)不可旬日而舉也兵疲於外¶
而國内虛策乘虚襲我則後不能獨守是將軍進屈於¶
敵退無所歸若軍必出禍今至矣勲不聽遂伐上繚至¶