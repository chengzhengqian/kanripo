(其弟為/王也)主父使田不禮相之(相息/亮翻)李兑謂肥義曰公子¶
章彊壯而志驕黨衆而欲大田不禮忍殺而驕二人相¶
得必有陰謀夫小人有欲輕慮淺謀徒見其利不顧其¶
害難必不乆矣(夫音扶難乃/旦翻下同)子任重而勢大亂之所始¶
而禍之所集也子何不稱疾毋出而傳政於公子成毋¶
為禍梯(梯猶階也以木為之以升高者/也禍梯猶言禍階也梯天黎翻)不亦可乎肥義¶
曰昔者主父以王屬義也(屬之/欲翻)曰毋變而度毋易而慮¶
(而猶/汝也)堅守一心以殁而世義再拜受命而籍之(記王命/於籍也)¶