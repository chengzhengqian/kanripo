繼勲徙澶州跨德勝津并頓丘徙焉(澶州本治頓丘縣/今併州縣皆徙治)¶
(德勝按九域志之澶州距魏州一百三十里德勝之澶/州晉人議者以為距魏州一百五十里有二十里之差)¶
(蓋自澶州北城抵魏州止一百三十里若自/南城渡河并浮梁計程則一百五十里也)以河南尹¶
髙行周為廣晉尹鄴都留守貝州防禦使王廷𦙍為彰¶
德節度使右神武統軍王周為永清節度使(始升貝州/為永清軍)¶
廷𦙍處存之孫(唐末王處/存鎮易定)周鄴都人也　范延光屢請¶
致仕甲寅詔以太子太師致仕居于大梁每預宴㑹與¶
羣臣無異延光之反也相州刺史掖人王景拒境不從¶