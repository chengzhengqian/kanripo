(興武康人隆安三年孫恩寇會稽三呉響應穆夫在/會稽恩以為餘姚令恩為劉牢之所破并殺穆夫)庚¶
辰盧循焚查浦進至張侯橋徐赤特將擊之林子曰賊¶
聲往白石而屢来挑戰(挑徒/了翻)其情可知吾衆寡不敵不¶
如守險以待大軍赤特不從遂出戰伏兵𤼵赤特大敗¶
單舸奔淮北(秦淮北/岸也)林子及將軍劉鍾據柵力戰朱齡¶
石救之賊乃退循引精兵大上至丹陽郡(丹陽郡丹陽/尹治所也上)¶
(時掌/翻)裕帥諸軍馳還石頭(帥讀/曰率)斬徐赤特解甲久之乃¶
出陳於南塘(南塘秦淮南㟁/也陳讀曰陣)　六月以劉裕為太尉中¶