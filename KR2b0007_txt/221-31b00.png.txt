將軍陳𤣥禮内侍監高力士久侍衛上皇上又命玉真¶
公主如仙媛(九考異曰常侍言㫖作九仙媛唐厯作/  公主女媛今從新舊傳盖舊宫人也)内¶
侍王承恩魏恱及梨園弟子常娯侍左右上皇多御長¶
慶樓(長慶樓南臨大道上/皇每御之裴徊觀覽)父老過者往往瞻拜呼萬歲¶
上皇常於樓下置酒食賜之又嘗召將軍郭英乂等上¶
樓賜宴有劒南奏事官過樓下拜舞(諸道遣官入京師/奏事者謂之奏事)¶
(官/)上皇命玉真公主如仙媛為之作主人(為于/偽翻)李輔國¶
素微賤雖暴貴用事上皇左右皆輕之輔國意恨且欲¶