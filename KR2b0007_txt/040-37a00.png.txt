(别一/人也)　冬十一月以廷尉岑彭為征南大將軍帝於大¶
㑹中指王常謂羣臣曰此家率下江諸將輔翼漢室心¶
如金石眞忠臣也(此家猶言/此人也)即日拜常為漢忠將軍使¶
與岑彭率建義大將軍朱祜等七將軍討鄧奉董訢彭¶
等先擊堵鄉(堵音/者)鄧奉救之朱祜軍敗為奉所獲　銅¶
馬青犢尤來餘賊共立孫登為天子登將樂𤣥殺登以¶
其衆五萬餘人降　鄧禹自馮愔叛後威名稍損又乏¶
糧食戰數不利(數所/角翻)歸附者日益離散赤睂延岑暴亂¶