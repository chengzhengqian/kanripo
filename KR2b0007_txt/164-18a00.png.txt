前世吾不復記唯記吾父名標且彼在朔州那得來噉¶
此(侯景本懐朔鎭人魏/改懐朔鎭為朔州)衆咸笑之景黨有知景祖名乙¶
羽周者自外皆王偉制其名位追尊父標為元皇帝景¶
之作相也以西州為府文武無尊卑皆引接及居禁中¶
非故舊不得見由是諸將多怨望(將即/亮翻)景好獨乘小馬¶
彈射飛鳥(好呼到翻彈射飛鳥北俗/也彈徒丹翻射而亦翻)王偉毎禁止之不¶
許輕出景欝欝不樂(樂音/洛)更成失志曰吾無事為帝與¶
受擯不殊(擯弃也擯斥者不得/預人事故景以為言)　壬辰湘東王以長沙¶