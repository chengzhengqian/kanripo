前資官宜分居兩京以俟有闕而補之漂泊失所者甚¶
衆(復扶/又翻)邠又奏行道往來者皆給過所(盛唐之制天下/關二十六度關)¶
(者從司門郎中給過所猶漢時度關用傳也宋白/曰古書之帛為繻刻木為契二物通謂過所也)既而¶
官司填咽民情大擾乃止　趙暉急攻鳯翔周璨謂王¶
景崇曰公曏與蒲雍相表裏(蒲謂李守貞雍謂/趙思綰雍於用翻)今二鎮¶
已平蜀兒不足恃(王景崇求援於蜀而蜀/兵不至故言不足恃)不如降也景¶
崇曰善吾更思之後數日外攻轉急景崇謂其黨曰事¶
窮矣吾欲為急計乃謂其將公孫輦張思練曰趙暉精¶