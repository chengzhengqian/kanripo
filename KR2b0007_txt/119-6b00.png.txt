之非但喪師(喪息/浪翻)殆將亡國亦不聽宋繇歎曰今兹大¶
事去矣歆將步騎三萬東出(將即亮翻/騎竒寄翻)䝉遜聞之曰歆¶
已入吾術中然聞吾旋師必不敢前乃露布西境云已¶
克浩亹將進攻黄谷(此露布非必建之漆竿如魏晉/告捷之制但露檄布言其事耳)歆¶
聞之喜進入都瀆澗䝉遜引兵擊之戰於懐城歆大敗¶
或勸歆還保酒泉歆曰吾違老母之言以取敗不殺此¶
胡何面目復見我母(復扶/又翻)遂勒兵戰於蓼泉為䝉遜所¶
殺歆弟酒泉太守翻新城太守預領羽林右監密左將¶