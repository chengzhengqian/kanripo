上悅即遣使報之并賂以黔中地及魯山郡(周得黔中/則全有巴)¶
(蜀得魯山則全有漢沔/故因其所欲而餌之)　齊以彭城王浟為太師錄尚¶
書事平秦王歸彥為太傅尉粲為太保平陽王淹為太¶
宰博陵王濟為太尉叚韶為大司馬豐州刺史婁叡為¶
司空(五代志上黨郡鄉縣後魏/置南垣州尋改曰豐州)趙郡王叡為尚書令任¶
城王湝為尚書左僕射(任音壬湝/居諧翻)并州刺史斛律光為¶
右僕射婁叡昭之兄子也(婁昭婁太后之弟/叡昭兄㧞之子)立太子百¶
年為樂陵王　丁巳周主畋於岐陽十二月壬午還長¶