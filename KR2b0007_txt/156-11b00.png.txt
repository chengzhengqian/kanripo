洛去平凉不逺若已有賀㧞公之衆則圗之實難願且¶
留以觀變泰曰悦既害元帥(帥所/類翻)自應乘勢直據平凉¶
而退據水洛吾知其無能為也夫難得易失者時也(用/漢)¶
(蒯徹語意/易以豉翻)若不早赴衆心將離夏州首望都督彌姐元¶
進隂謀應悦(姐音紫又子也翻彌姐元進之族為/州之首望官又為都督彌姐𦍑複姓)泰知¶
之與帳下都督髙平蔡祐謀執之祐曰元進㑹當反噬¶
不如殺之泰曰汝有大决(言能决/大計也)乃召元進等入計事¶
泰曰隴賊逆亂當與諸人戮力討之諸人似有不同者¶