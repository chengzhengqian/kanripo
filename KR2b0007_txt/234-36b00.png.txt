先王之制賦入必以丁夫為本不以務穡增其税不以¶
輟稼减其租則播種多不以殖産厚其征不以流寓免¶
其調則地著固(著直/略翻)不以飭勵重其役不以窳怠蠲其¶
庸則功力勤(窳勇主/翻惰也)如是故人安其居盡其力矣兩税¶
之立惟以資産為宗不以丁身為本曾不悟資産之中¶
有蔵於襟懐囊篋物雖貴而人莫能窺(謂商賈居寶貨/待時而取利者)¶
有積於場圃囷倉直雖輕而衆以為富(謂力田而/蓄穀粟者)有流¶
通蕃息之貨數雖寡而計日收贏(蕃讀如繁謂貸/子錢而收利者)有廬¶