(館言弃捐館/舍而逝也)柩猶未葬而郎君遽背君親(弃君事讐不/惟背君亦背)¶
(親之教命/背蒲昧翻)吾寧死不能從也遂據州自守梁主以其驍¶
將董璋為澤州刺史將兵攻之繼韜散財募士堯山人¶
郭威往應募威使氣殺人繫獄繼韜惜其才勇而逸之¶
(郭威事始此歐史云威嘗遊于市市有屠者以勇服其/市人威醉呼屠者使進几割肉割不如法威叱之屠者)¶
(披其腹示之曰爾勇者能殺我乎威即前取刀刺殺/之一市皆驚而威自如為吏所執繼韜縱使亡去)¶
契丹冦幽州晉王問帥於郭崇韜(帥所/類翻)崇韜薦横海節¶
度使李存審時存審臥病己卯徙存審為盧龍節度使¶