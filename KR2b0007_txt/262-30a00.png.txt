(有名籍在/於官者)豈可盡誅邪夫帝王之道當以重厚鎮之公¶
正御之至于瑣細機巧此機生則彼機應矣終不能成¶
大功所謂理絲而棼之者也(治絲而棼左傳魯衆仲之/言杜預注云絲見棼緼益)¶
(所以/亂)况今朝廷之權散在四方茍能先收此權則事無¶
不可為者矣上深以為然曰此事終以屬卿(嗚呼世固/有能知之)¶
(言之而不能究于行者/韓偓其人也屬之欲翻)　李克用遣其將李嗣昭周徳¶
威將兵出隂地闗攻隰州刺史唐禮降之進攻慈州刺¶
史張瓌降之　閏月以河陽節度使丁㑹為昭義節度¶