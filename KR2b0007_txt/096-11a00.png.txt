(以幼孤而託之/也荷下可翻)大姧不掃何以見先帝於地下乎欲共¶
起兵廢導鑒不聽南蠻校尉陶稱(南蠻校尉武帝初置/於襄陽後治江陵)¶
侃之子也以亮謀語導(語牛/倨翻)或勸導密為之備導曰吾¶
與元規休戚是同悠悠之談宜絶智者之口(言智者之/口不宜亦)¶
(傳道悠/悠之談)即如君言元規若來吾便角巾還第復何懼哉¶
(復扶/又翻)又與稱書以為庾公帝之元舅宜善事之(此導之/識量所)¶
(以為𢎞/逺也)征西參軍孫盛密諫亮曰王公常有世外之懷¶
(言導心常欲謝事/優游於人世之外)豈肻為凡人事邪此必佞邪之徒欲¶