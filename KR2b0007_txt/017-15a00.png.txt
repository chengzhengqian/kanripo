(師古曰舊解云肺附如肝肺之相附著也一説肺碎木/札也喻其輕薄附著大材按顔此説並是疎繆又改腑)¶
(為附就其義重疎繆矣八十一難云寸口者脉之大㑹/手太隂之動脉也吕廣云太隂肺之脉也肺為諸蔵之)¶
(主通隂陽故十二經脉皆㑹于太隂所以決吉㓙者十/二經有病皆于寸口知其何經之動浮沉濇滑春秋逆)¶
(順知其死生顧野王曰肺腑腹心也余謂史若從肺附/則顔説為是若從肺腑則依正義勝王中山在闗東故)¶
(曰東藩以親屬言則勝/於帝兄也泣亦淚也)今羣臣非有葭莩之親鴻毛之¶
重(張晏曰葭蘆葉也莩葉裏白皮皆取喻於輕薄也師/古曰葭蘆也莩者其筩中白皮至薄者也葭莩喻著)¶
(鴻毛喻輕薄/甚莩音孚)羣居黨議朋友相為使夫宗室擯卻(擯郤/斥退)¶
(也擯必刃翻/郤丘畧翻)骨肉氷釋臣竊傷之具以吏所侵聞於是¶