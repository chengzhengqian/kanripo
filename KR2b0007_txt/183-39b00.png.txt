輕騎入外郭北門出其東門(騎竒寄/翻下同)淵命裴寂等勒兵¶
為備而悉開諸城門突厥不能測莫敢進衆以為威君¶
雅實召之也淵於是斬威君雅以徇淵部將王康達將¶
千餘人出戰皆死城中忷懼(將即亮翻下舉/將同忷許拱翻)淵夜遣軍¶
濳出城旦則張旗鳴鼓自他道來如援軍者突厥終疑¶
之留城外二日大掠而去　煬帝命監門將軍涇陽龎¶
玉(隋志左右監門府各將軍一人掌宫殿門/禁及守衛事涇陽縣屬京兆郡監工銜翻)虎賁郎將¶
霍世舉將關内兵援東都柴孝和説李密曰(賁音奔將/即亮翻説)¶