騎陳步樂還以聞步樂召見道陵將率得士死力(將率/猶言)¶
(將領也將即/亮翻率如字)上甚悦拜步樂為郎陵至浚稽山與單于¶
相值騎可三萬圍陵軍軍居兩山間以大車為營陵引¶
士出營外為陳(陳讀/曰陣)前行持㦸盾後行持弓弩(行户剛/翻盾食)¶
(尹/翻)虜見漢軍少直前就營陵摶戰攻之(如淳曰手/對戰也)千弩¶
俱發應弦而倒虜還走上山(上時/掌翻)漢軍追擊殺數千人¶
單于大驚召左右地兵八萬餘騎攻陵陵且戰且引南¶
行數日抵山谷中(師古曰抵/當也至也)連戰士卒中矢傷三創者¶