日為之固不難也陛下必欲為乆長之謀不必逺求上¶
古但如貞觀之初則天下幸甚(觀古/玩翻)陛下寵遇諸王頗¶
有過厚者(時魏王泰有寵於/帝故周言及之)萬代之後不可不深思也¶
且魏武帝愛陳思王及文帝即位囚禁諸王但無縲絏¶
耳(事見漢獻帝紀及魏文帝紀縲力追翻絏息列翻朱/元晦曰縲黒索也絏攣也古者獄以黒索拘攣罪人)¶
然則武帝愛之適所以苦之也又百姓所以治安(治直/吏翻)¶
唯在刺史縣令茍選用得人則陛下可以端拱無為今¶
朝廷唯重内官而輕州縣之選刺史多用武人或京官¶