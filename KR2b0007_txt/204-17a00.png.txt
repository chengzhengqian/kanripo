賦役撫慰宗室各使自安辭婉意切其論甚美凡三千¶
言　癸酉以天官尚書武承嗣為納言張光輔守内史¶
　夏四月甲辰殺辰州别駕汝南王煒連州别駕鄱陽¶
公諲等宗室十二人徙其家於嶲州煒惲之子諲元慶¶
之子也(蔣王惲太宗子道王元慶髙祖子/也煒于鬼翻諲音因惲於粉翻)己酉殺天官¶
侍郎藍田鄧𤣥挺𤣥挺女為諲妻又與煒善諲謀迎中¶
宗於廬陵以問𤣥挺煒又嘗謂𤣥挺曰欲為急計何如¶
𤣥挺皆不應故坐知反不告同誅　五月丙辰命文昌¶