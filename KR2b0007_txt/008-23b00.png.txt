以不俱死欲為趙王張君報秦今必俱死如以肉委餓¶
虎何益張黶陳澤要以俱死餘乃使黶澤將五千人先¶
嘗秦軍(嘗試/也)至皆沒當是時齊師燕師皆來救趙張敖¶
亦北收代兵得萬餘人來(張敖耳/之子也)皆壁餘旁未敢擊秦¶
項羽已殺卿子冠軍威震楚國乃遣當陽君蒲將軍將¶
卒二萬渡河救鉅鹿戰少利(言其戰略/有利也)絶章邯甬道王¶
離軍乏食陳餘復請兵(復扶/又翻)項羽乃悉引兵渡河皆沈¶
船破釡甑燒廬舍持三日糧以示士卒必死無一還心¶