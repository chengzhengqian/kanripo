防東掖門劉湛為領軍嘗謂之曰卿在省嵗久比當相¶
論(省謂領軍省比毗寐/翻謂當為之論叙也)慶之正色曰下官在省十年自¶
應得轉不復以此仰累(復扶又翻下/同累力瑞翻)收湛之夕上開門¶
召慶之慶之戎服縛袴而入上曰卿何意乃爾急裝慶¶
之曰夜半喚隊主(江南軍制呼長帥為隊主軍主隊主/者主一隊之稱軍主者主一軍之稱)¶
不容緩服(史言沈慶/之有識畧)上遣慶之收劉斌殺之驍騎將軍¶
徐湛之逵之之子也(徐逵之武帝愛壻死于司馬楚之/魯宗之之難驍堅堯翻騎竒寄翻)¶
與義康尤親厚上深銜之義康敗湛之被收罪當死其¶