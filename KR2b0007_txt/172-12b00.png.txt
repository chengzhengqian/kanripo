(子齊朝以風流冠/冕一時斆音效)甲寅以尚書右僕射陸繕為左僕射¶
帝欲以孔奐代繕詔已出太子沮之而止更以晉陵太¶
守王克為右僕射(更工衡翻/守音狩)頃之總與太子為長夜之¶
飲養良娣陳氏為女太子亟微行逰總家(亟去/吏翻)上怒免¶
總官　周利州刺史紀王康(五代志義城郡古晉壽也/後魏立益州世號小益州)¶
(梁曰黎州西魏復曰/益州又改曰利州)驕矜無度繕脩戎器隂有異謀司¶
録裴融諌止之康殺融丙辰賜康死　丁巳周主如雲¶
陽　庚申齊宜陽王趙彦深卒彦深厯事累朝常參機¶