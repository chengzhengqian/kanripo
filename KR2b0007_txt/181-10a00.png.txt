(䠞與/蹙翻)帥男女十餘萬口來降(帥讀曰率/降戸江翻)六月丁酉遣左¶
光祿大夫梁黙等追討伏允兵敗為伏允所殺衛尉卿¶
劉權出伊吾道擊吐谷渾至青海(隋志西海郡有青海/吐谷渾傳青海在伏)¶
(俟城東周/囘千餘里)虜獲千餘口乘勝追奔至伏俟城(吐谷渾都/伏俟城在)¶
(青海西/十五里)辛丑帝謂給事郎蔡徴曰自古天子有廵狩之¶
禮而江東諸帝多傅脂粉坐深宫不與百姓相見此何¶
理也對曰此其所以不能長世丙午至張掖(帝改丼州/為張掖郡)¶
帝之將西廵也命裴矩説髙昌王麴伯雅(麴姓也漢末/有西平麴演)¶