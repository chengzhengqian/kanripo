(明后之/兄也)　魏太極殿成　十二月司徒參軍蕭琛范雲¶
聘于魏(琛丑/林翻)魏主甚重齊人親與談論顧謂羣臣曰江¶
南多好臣侍臣李元凱對曰江南多好臣嵗一易主江¶
北無好臣百年一易主魏主甚慙　上使太子家令沈¶
約撰宋書疑立袁粲𫝊審之於上(𫝊直/戀翻)上曰袁粲自是¶
宋室忠臣(此人心之公是/非不可泯者)約又多載宋世祖太宗諸鄙¶
瀆事上曰孝武事迹不容頓爾我昔經事明帝卿可思¶
諱惡之義(春秋之義/為尊者諱)於是多所刪除　是嵗林邑王范¶