越聞漢復軍成臯乃引兵西㧞滎陽城生得周苛羽謂¶
苛為我將以公為上將軍封三萬户周苛罵曰若不趨¶
降漢今為虜矣若非漢王敵也羽烹周苛并殺樅公而¶
虜韓王信遂圍成臯漢王逃(漢書逃作跳如淳音逃史/記項羽紀作逃索隱曰徒)¶
(彫翻晉灼曰跳獨出意如淳曰逃謂走也余謂左氏傳/例民逃其上曰潰在上曰逃太史公蓋用此例温公仍)¶
(之逃當/如字)獨與滕公共車出成臯玉門(張晏曰玉門/成臯北門)北渡¶
河宿小修武𫝊舍(晉灼曰在大/修武城東)晨自稱漢使馳入趙壁¶
張耳韓信未起即其卧内奪其印符以麾召諸將易置¶