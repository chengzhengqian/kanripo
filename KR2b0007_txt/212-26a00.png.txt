前失(復扶/又翻)上深然之嘉貞不悦退謂説曰何論事之深¶
也説曰宰相時來則為之若國之大臣皆可笞辱但恐¶
行及吾輩吾此言非為伷先乃為天下士君子也(為于/偽翻)¶
(下為/農同)嘉貞無以應　十二月庚子以十姓可汗阿史那¶
懷道女為交河公主(武后長安四年冊/懷道為十姓可汗)嫁突騎施可汗¶
蘇禄　上將幸晉陽因還長安張説言于上曰汾隂脽¶
上有漢家后土祠(立后土祠見二十卷漢/武帝元鼎四年脽音誰)其禮久廢陛¶
下宜因廵幸修之為農祈榖上從之　上女永穆公主¶