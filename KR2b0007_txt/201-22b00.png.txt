韓國尋卒其女賜號魏國夫人上欲以魏國為内職心¶
難后未决后惡之會惟良懐運與諸州刺史詣泰山朝¶
覲從至京師惟良等獻食(朝直遥翻從才用翻楊考異/曰舊傳云后諷上幸  氏宅)¶
(惟良等獻食/今從實錄)后密置毒醢中使魏國食之暴卒因歸罪¶
於惟良懐運丁未誅之改其姓為蝮氏懐運兄懐亮早¶
卒其妻善氏尤不禮於榮國坐惟良等沒入掖庭榮國¶
令后以他事束棘鞭之肉盡見骨而死　九月龎同善¶
大破高麗兵泉男生帥衆與同善合詔以男生為特進¶