穉家貧常自耕稼非其力不食恭儉義讓所居服其徳¶
屢辟公府不起陳蕃為豫章太守以禮請署功曹穉不¶
之免(不辭/免也)既謁而退蕃性方峻不接賔客唯穉來特設¶
一榻去則縣之(榻坐榻也亦謂/之牀縣讀曰懸)後舉有道(有道舉見五/十卷安帝建)¶
(光元/年)家拜太原太守(賢曰就家/而拜之也)皆不就穉雖不應諸公¶
之辟然聞其死喪輒負笈赴弔(笈極/曄翻)常於家豫灸雞一¶
隻以一兩綿絮漬酒中暴乾(暴步木翻日/曬也乾音干)以裹雞徑到¶
所赴冢隧外以水漬綿使有酒氣斗米飯白茅為藉以¶