檀南取范陽上曰今大衆已集庸調亦至當乗兵鋒擣¶
其腹心而更引兵東北數千里先取范陽不亦迂乎對¶
曰今以此衆直取兩京必得之然賊必再彊我必又困¶
非乆安之䇿上曰何也對曰今所恃者皆西北守塞及¶
諸胡之兵性耐寒而畏暑若乗其新至之銳攻祿山已¶
老之師其勢必克兩京春氣已深賊收其餘衆遁歸巢¶
穴闗東地熱官軍必困而思歸不可留也賊休兵秣馬¶
伺官軍之去必復南來然則征戰之勢未有涯也(伺相/吏翻)¶