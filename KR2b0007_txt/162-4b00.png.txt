(人採取之成片納土窖中出/而曬之令乾南人多食之)軍人屠馬於殿省間雜以¶
人肉食者必病侯景衆亦飢抄掠無所獲(抄楚/交翻)東城有¶
米可支一年(東城即/東府城)援軍斷其路(㫁音/短)又聞荆州兵将¶
至景甚患之王偉曰今臺城不可卒拔援兵日盛吾軍¶
乏食若偽求和以緩其勢東城之米足支一年因求和¶
之際運米入石頭援軍必不得動然後休士息馬繕脩¶
器械伺其懈怠擊之一舉可取也(伺相/吏翻)景從之遣其将¶
任約于子悦至城下拜表求和乞復先鎮(将即亮翻任/音壬先鎮謂)¶