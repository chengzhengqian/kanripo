近濟北界(近其靳翻/濟子禮翻)僕從賔客劫掠行旅濟北相滕延¶
一切收捕殺數十人陳尸路衢覽珪以事訴帝延坐徵¶
詣廷尉免左悺兄勝為河東太守皮氏長京兆趙岐恥¶
之(皮氏縣屬河東郡賢曰故城在/今絳州龍門縣西長知兩翻)即日棄官西歸唐衡¶
兄玹為京兆尹(玹音/𤣥)素與岐有隙收岐家屬宗親陷以¶
重灋盡殺之岐逃難四方(難乃/旦翻)靡所不歴自匿姓名賣¶
餅北海市中安丘孫嵩見而異之(安丘縣屬/北海郡)載與俱歸¶
藏於複壁中及諸唐死遇赦乃敢出(今孟子古註岐所/註也其發題辭亦)¶