福后曰死生有命非智力所移若為善有福則吾不為¶
惡如其不然妄求何益赦者國之大事不可數下(數所/角翻)¶
道釋異端之教蠧國病民皆上素所不為奈何以吾一¶
婦人使上為所不為乎必行汝言吾不如速死太子不¶
敢奏私以語房𤣥齡(語牛/倨翻)𤣥齡白上上哀之欲為之赦¶
(為于/偽翻)后固止之及疾篤與上訣時房𤣥齡以譴歸第后¶
言於帝曰𤣥齡事陛下久小心慎密竒謀祕計未嘗宣¶
泄茍無大故願勿棄之妾之本宗因緣葭莩以致祿位¶