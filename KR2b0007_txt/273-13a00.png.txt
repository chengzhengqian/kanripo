恣黷貨無厭賢愚易位刑賞紊亂(厭於鹽翻/紊音問)君臣上¶
下專以奢淫相尚以臣觀之大兵一臨瓦解土崩可¶
翹足而待也帝深以為然(為伐蜀/張本)　帝以潞州叛故¶
庚戌詔天下州鎮無得修城濬隍悉毁防城之具(毁/防)¶
(城之具慮天下將卒有憑城而拒命者耳然趙在禮/攻魏而魏不能守趙在禮據魏而攻不能拔而帝由)¶
(是亦死於亂兵防患/之道固不在此也)　壬子新宣武節度使兼中書¶
令蕃漢馬步總管李存審卒於幽州(李存審受宣武/之命而未離幽)¶
(州/也)存審出於寒微常戒諸子曰爾父少提一劍去鄉¶