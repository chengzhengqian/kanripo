地横制天下東平鮮卑南取巴蜀兵不留行汝若降之¶
猶可延數年之命今以蕞爾一隅抗衡大國(蕞徂/外翻)又殺¶
其使者亡無日矣天錫使龍驤將軍馬建帥衆二萬拒¶
秦(驤思將翻/帥讀曰率)秦人聞天錫殺閻負梁殊八月梁熈姚萇¶
王統李辯濟自清石津攻涼驍烈將軍梁濟于河會城¶
降之(驍烈將軍蓋張氏置五代志允吾縣有青巖山水/經注湟河至允吾與大河㑹意者清石津在青巖)¶
(山之下河㑹城在二/河之會歟驍堅堯翻)甲申茍萇濟自石城津(闞駰曰石/城津在金)¶
(城西/北)與梁熈會攻纒縮城拔之馬建懼自楊非退屯清¶