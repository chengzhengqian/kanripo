將掩其營壘大殱羣醜俾無遺類(殱息/亷翻)收江陵百姓撫¶
而安之文武羣僚隨材銓授魏人懾息未敢送死(懾之/渉翻)¶
王僧辯之徒折簡可致然後朝服濟江入踐皇極(謂還/建康)¶
(即位也朝/直遥翻)晷刻之間大功可立古人云天與不取反受¶
其咎(漢蒯通/之言)願殿下恢𢎞遠畧勿懐匹夫之行(匹夫之/行小亷)¶
(小謹以自託於/郷黨行下孟翻)詧曰卿此策非不善也然魏人待我厚¶
未可背德(背蒲/妹翻)若遽為卿計人將不食吾餘(左傳鄧祁/侯之言)¶
既而闔城老幼被虜又失襄陽(被皮/義翻)詧乃歎曰恨不用¶