及宋道弼景務修死(事見上/六月)宦官益懼上自華州還(光/化)¶
(元年上還自華州事見/上卷還從宣翻又如字)忽忽不樂(樂音/洛)多縱酒喜怒不¶
常左右尤自危於是左軍中尉劉季述右軍中尉王仲¶
先樞密使王彦範薛齊偓等隂相與謀曰主上輕佻多¶
變詐難奉事(佻土/彫翻)專聴任南司(時宦官謂之北司謂/南牙百官為南司)吾¶
輩終罹其禍不若奉太子立之尊主上為太上皇引岐¶
華兵為援(岐李茂貞華韓/建華户化翻)控制諸藩誰能害我哉十一¶
月上獵苑中(禁苑在/宫城北)因置酒夜醉歸手殺黄門侍女數¶