雋還薊稍徙軍中文武兵民家屬於薊(自北徙其家屬/而南又恐其懐)¶
(居而無樂遷之/心故稍徙之)　姚弋仲有子四十二人及病謂諸子¶
曰石氏待吾厚吾本欲爲之盡力(爲于/僞翻)今石氏已滅中¶
原無主我死汝亟自歸於晉當固執臣節無爲不義也¶
弋仲卒子襄祕不發䘮帥戶六萬南攻陽平元城發干¶
破之屯于碻磝津(帥讀曰率下同襄自灄頭而南也元/城縣漢屬魏郡晉屬陽平郡發干縣)¶
(漢屬東郡晉屬陽平郡劉昫曰唐魏州莘縣漢陽平縣/地碻磝城即漢東郡荏平縣故城其西南即河津謂之)¶
(碻磝津後魏置濟州於碻磝城杜佑曰碻磝即今濟陽/郡城碻口交翻磝音敖楊正衡曰碻五勞翻磝口勞翻)¶