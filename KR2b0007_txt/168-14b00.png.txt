章悉用梁典　齊人收永安上黨二王遺骨葬之(齊二/王死)¶
(見上卷武帝/永定二年)敕上黨王妃李氏還第馮文洛尚以故意¶
脩飾詣之妃盛列左右立文洛於階下數之曰遭難流¶
離(數所具翻/難乃旦翻)以至大辱志操寡薄不能自盡(言不能/自殺也)幸¶
蒙恩詔得反藩闈(藩闈言藩王/之閨闈也)汝何物奴猶欲見侮杖¶
之一百血流灑地　秋七月丙辰封皇子伯山為鄱陽¶
王　齊丞相演以王晞儒緩恐不允武將之意(將即/亮翻)每¶
夜載入晝則不與語嘗進晞宻室謂曰比王侯諸貴每¶