相(開元初改尚書左右僕射為左右丞相唐初僕射之/職無所不統是正丞相也至中宗神龍元年豆盧欽)¶
(望專為僕射不敢預政事是後專拜僕射者不復知政/事雖有丞相之名非復唐初丞相之職矣今源乾曜止)¶
(為左丞相是止為尚書/左僕射不復預政事也)以户部侍郎宇文融為黄門侍¶
郎兵部侍郎裴光庭為中書侍郎並同平章事蕭嵩兼¶
中書令遥領河西(遥領河西/節度使)　開府王毛仲與龍武將¶
軍葛福順為昏毛仲為上所信任言無不從故北門諸¶
將多附之進退唯其指使吏部侍郎齊澣乘間言於上¶
曰(間古莧翻/下離間同)福順典禁兵(葛福順所典萬/騎也故云然)不宜與毛仲¶