機弟清河内史雲平東祭酒耽及孫拯皆下獄(按晉書/陸雲傳)¶
(雲自清河内史轉大將軍右司馬此當書右司馬雲下/户嫁翻  考異曰孫拯晉春秋作孫承今從晉書傳)¶
　記室江統陳留蔡克頴川棗嵩等上疏以為陸機淺¶
謀致敗殺之可也至於反逆則衆共知其不然宜究檢¶
校機反狀若有徴驗誅雲等未晩也統等懇請不已頴¶
遲迴者三日蔡克入至頴前叩頭流血曰雲為孟玖所¶
怨逺近莫不聞今果見殺竊為明公惜之(竊為于偽翻/下為陳同)¶
僚屬隨克入者數十人流涕固請頴惻然有宥雲色孟玖¶