先據龍城乃召隆及驃騎大將軍農(驃匹妙翻/騎竒寄翻)謀去中¶
山走保龍城隆曰先帝櫛風沐雨以成中興之業崩未¶
朞年而天下大壊豈得不謂之孤負邪今外寇方盛而¶
内難復起(難乃旦翻復扶/又翻下復朝同)骨肉乖離百姓疑懼誠不可¶
以拒敵北遷舊都亦事之宜然龍川地狹民貧(龍川即/謂和龍)¶
(之/地)若以中國之意取足其中復朝夕望有大功此必不¶
可若節用愛民務農訓兵數年之中公私充實而趙魏¶
之間厭苦寇暴民思燕德庶幾返斾克復故業(幾居/希翻)如¶