盡奪而易之兆聞之乃釋紹宗而問之紹宗曰此猶是¶
掌握中物也兆乃自追歡至襄垣(襄垣縣漢屬上黨即/後魏屬鄉郡至敬宗)¶
(建義元年分/置襄垣郡)㑹漳水暴漲橋壊(水經漳水自屯留縣東/北流逕襄垣縣故城南)¶
歡隔水拜曰所以借公主馬非有它故備山東盜耳王¶
信公主之讒自来賜追(歡稱兆為王因/長廣王所封也)今不辭度水而¶
死恐此衆便叛兆自陳無此意因輕馬度水與歡坐幕¶
下授歡刀引頸使歡斫之(古之豪雄推赤心置人腹中/者必其威望有以服其心智)¶
(力足以制其命然後行之以安反/側然亦未至如爾朱兆之輕率也)歡大哭曰自天柱之¶