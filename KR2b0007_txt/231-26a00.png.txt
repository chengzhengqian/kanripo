事安得不與之同議而獨隠此事乎此最當今之大弊¶
朝來主上已有斯言(朝早也/陟遥翻)復已面陳其不可不謂聖¶
意尚爾復不惜與公奏行之但恐浸以成俗未敢以告¶
竟不以語從一從一奏之(語牛/倨翻)上愈不悅復乃上表辭¶
位乙丑罷為左庶子劉洽克汴州得李希烈起居注云¶
某月日陳少遊上表歸順(史究言陳少逰/敗臣節之事)少逰聞之慙¶
懼發疾十二月乙亥薨贈太尉賻祭如常儀(賻符/過翻)淮南¶
大將王韶欲自為留後令將士推已知軍事且欲大掠¶