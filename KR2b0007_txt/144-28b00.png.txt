(建康之道/亦絶矣)又命揚徐二州聲言俱舉(魏揚州治壽陽/徐州治彭城)建¶
業窮蹙魚游釡中可以齊文軌而大同混天地而為一¶
伏惟陛下獨决聖心無取疑議此期脱爽(爽差/也)并吞無¶
日事寢不報車騎大將軍源懐上言蕭衍内侮寳巻孤¶
危廣陵淮隂等戍皆觀望得失斯實天啟之期并吞之¶
會宜東西齊舉以成席卷之勢若使蕭衍克濟上下同¶
心豈唯後圖之難亦恐揚州危逼何則壽春之去建康¶
纔七百里(魏置揚州於壽/春見上卷上年)山川水陸皆彼所諳(諳烏/含翻)彼¶