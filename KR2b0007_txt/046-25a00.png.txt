等閉門自守無妄交通士大夫防其未萌慮於無形令¶
憲永保福祿君臣交歡無纖介之隙此臣之所至願也¶
憲恃宫掖聲埶自王主及隂馬諸家莫不畏憚憲以賤¶
直請奪沁水公主田園(沁水公主明帝女沁水縣屬/河内郡師古曰沁音午浸翻)主¶
逼畏不敢計(計猶今言/計較也)後帝出過園(過工禾/翻下同)指以問憲¶
憲隂喝不得對(賢曰隂喝猶噎塞也隂音於禁翻喝音/一介翻余謂喝訶也許葛翻隂宻也潛)¶
(也當帝問之時宻訶左右不得對也觀帝以/趙髙指鹿為馬責憲則隂喝之義可知矣)後發覺帝¶
大怒召憲切責曰深思前過奪主田園時何用愈趙髙¶