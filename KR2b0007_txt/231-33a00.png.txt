(百端聞於逺近惟先公保卿于朕朕信其言今見卿益/知先公忠讜豁然體至誠奉國矣燧謝㤙出而請先公)¶
(至中書具説上言泣下拜謝後對上曰馬燧昨對其器/質意趣固不易有且甚有心路感而用之必有成算皆)¶
(如卿言信雄傑也按泌到長安數日即除常侍興元元/年七月乙未也八月癸卯加燧晉慈隰節度使然則癸)¶
(卯之前燧已取晉慈隰三州矣故朝廷命爲副元帥以/討懐光十月已拔絳州及猗氏等諸縣矣貞元元年正)¶
(月改元赦於時燧豈得猶在太原雪懐光邪自乙未至/癸卯纔九日自長安至晉陽千餘里若因泌諷諭鄭叔)¶
(規始來京師又令叔規還激勸燧又使燧以書諭懷光/懷光不從然後上表興師伐之事多如此豈九日之内)¶
(所能容也此直李繁欲取馬燧平河中之功皆歸于其/父耳今從舊燧傳李肇國史補曰馬司徒面雪李懷光)¶
(上曰惟卿不合雪人惶恐而退李公聞之請全軍自備/資糧以討兇逆由此李馬不平邠志曰七月馬公朝于)¶