乃遣翰林學士户部侍郎鍾謨工部侍郎文理院學士¶
李徳明奉表稱臣來請平獻御服湯藥及金器千兩銀¶
器五千兩繒錦二千匹(繒慈/陵翻)犒軍牛五百頭酒二千斛¶
壬午至夀州城下謨徳明素辯口上知其欲遊説(犒苦/到翻)¶
(説式芮翻/下欲説同)盛陳甲兵而見之曰爾主自謂唐室苗裔(南/唐)¶
(祖唐太宗之/子呉王恪)宜知禮義異於他國與朕止隔一水(謂南/唐與)¶
(周以淮/為界)未嘗遣一介修好(好呼/到翻)惟泛海通契丹捨華事¶
夷禮義安在(自徐温執呉政屢泛海使契丹欲與/共圖中國至唐烈祖及今主皆然)且汝¶