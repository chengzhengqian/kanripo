矣袁氏受命當王符瑞炳然今君擁有四州(賢曰青/冀幽并)人¶
戸百萬謹歸大命君其興之袁譚自青州迎術欲從下¶
邳北過曹操遣劉備及將軍清河朱靈邀之術不得過¶
復走壽春六月至江亭坐簀床而歎曰袁術乃至是乎¶
(賢曰簀笫也/謂無茵席也)因憤慨結病歐血死術從弟𦙍畏曹操不¶
敢居壽春率其部曲奉術柩及妻子奔廬江太守劉勲¶
於皖城(皖縣屬廬江郡今舒州也師古曰皖胡管翻杜/祐曰音患  考異曰吳志孫䇿傳曰術死長史)¶
(楊𢎞大將張勲等將其衆欲就䇿廬江太守劉勲邀擊/悉虜之收其珍寶以歸與諸書不同今從范書陳志術)¶