(劉蜀分廣漢置梓潼郡唐劒州之梓潼普安黄/安求歸武連臨津劒門皆漢梓潼縣地潼音同)朝廷復¶
以張微為廣漢太守軍于德陽(復扶又/翻下同)羅尚遣督䕶張¶
龜軍于繁城(繁縣屬蜀郡劉昫曰唐彭州九隴縣漢/繁縣地宋白曰益州新繁縣本漢繁縣)特¶
使其子鎮軍將軍蕩等襲博而自將擊龜破之蕩敗博¶
兵於陽沔(敗補邁翻/下所敗同)梓潼太守張演委城走巴西丞毛¶
植以郡降蕩進攻博於葭萌(巴西郡唐為閬果二州之/地劉蜀改漢葭萌縣為漢)¶
(壽縣晉又改為晉壽此本之漢舊縣名/而書之唐為利州之緜谷葭萌二縣地)博走其衆盡降¶
(降户/江翻)河間王顒更以許雄為梁州刺史特自稱大將軍¶