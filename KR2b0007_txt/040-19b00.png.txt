將與諸郡相救皆如符要(賢曰赴敵不失期/契也將即亮翻)每輒破之¶
其後羌胡皆震服親附内郡流民避凶飢者歸之不絶¶
　王莽之世天下咸思漢徳安定三水盧芳居左谷中¶
(續漢志曰三水縣有左右谷故城在今涇州安定縣南/水經註肥水出髙平西北牽條山東北出峽注于髙平)¶
(川水東有山山東有三水/縣故城本屬國都尉治)詐稱武帝曽孫劉文伯云曽¶
祖母匈奴渾邪王之姊也常以是言誑惑安定間王莽¶
末乃與三水屬國羌胡起兵更始至長安徴芳為騎都¶
尉使鎮撫安定以西更始敗三水豪桀共立芳為上將¶