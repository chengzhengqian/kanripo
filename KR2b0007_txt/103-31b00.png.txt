口以安領揚州刺史並加侍中　六月秦清河武矦王¶
猛寢疾秦王堅親為之祈南北郊及宗廟社稷(為于偽/翻下同)¶
分遣侍臣徧禱河嶽諸神(蓋黄河及華嶽諸/神不盡徧四嶽也)猛疾少瘳¶
為之赦殊死以下(身首横分為殊/死少詩&KR0008;翻)猛上疏曰不圖陛下¶
以臣之命而虧天地之徳開闢以來未之有也臣聞報¶
徳莫如盡言謹以垂沒之命竊獻遺欵(欵誠/也)伏惟陛下¶
威烈振乎八荒(八方之外為八荒爾雅觚竹/北户西王母日下謂之四荒)聲敎光乎¶
六合(六合天地/東西南北)九州百郡十居其七平燕定蜀有如拾¶