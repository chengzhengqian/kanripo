使其母李貴人條記所付託兄弟然後依故事賜死¶
甲子以廣州刺史宗慤為豫州刺史故事府州部内論¶
事皆籖前直叙所論之事置典籖以主之宋世諸皇子¶
為方鎮者多幼時主皆以親近左右領典籖(近其/靳翻)典籖¶
之權稍重至是雖長王臨藩(長知/兩翻)素族出鎮典籖皆出¶
納教命執其樞要刺史不得專其職任及慤為豫州臨¶
安吳喜為典籖(吳分餘杭為臨水縣晉武帝太/康元年更名臨安屬吳興郡)慤刑政¶
所施喜毎多違執慤大怒曰宗慤年將六十為國竭命¶