故斥逐就國(喜就國見上/卷建平二年)傳不云乎歲寒然後知松柏¶
之後凋也(師古曰論語載孔子之/言以喻有節操之人也)其還喜長安位特進¶
奉朝請喜雖外見褒賞孤立憂懼後復遣就國以夀終¶
(復扶/又翻)莽又貶傅太后號為定陶共王母丁太后號曰丁¶
姬莽又奏董賢父子驕恣奢僣請收没入財物縣官諸¶
以賢為官者皆免父恭弟寛信與家屬徙合浦母别歸¶
故郡鉅鹿長安中小民讙譁鄉其第哭幾獲盜之(師古/曰陽)¶
(往哭之實欲竊盜也讙音許/爰翻鄉讀曰嚮幾讀曰冀)縣官斥賣董氏財凡四十¶