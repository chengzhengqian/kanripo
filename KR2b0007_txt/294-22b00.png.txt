入瓦橋闗内斌平州人也甲辰契丹莫州刺史劉楚信¶
舉城降五月乙巳朔侍衛親軍都指揮使天平節度使¶
李重進等始引兵繼至契丹瀛州刺史髙彦暉舉城降¶
彦暉薊州人也(薊音/計)於是闗南悉平(闗南謂瓦/橋闗以南)丙午宴¶
諸將於行宫議取幽州諸將以為陛下離京四十二日¶
(離力智翻甲戍至丙午/四十三日除宴日不數)兵不血刃取燕南之地此不世¶
之功也今虜騎皆聚幽州之北未宜深入上不悦是日¶
趣先鋒都指揮使劉重進先發據固安(固安漢縣名唐/屬涿州今治所)¶