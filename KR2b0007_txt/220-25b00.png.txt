與其羣臣歃血盟於鄴南而人心益離慶緒聞李嗣業¶
在河内夏四月與蔡希徳崔乾祐將步騎二萬涉沁水¶
攻之(沁水出沁州沁源縣東南出山而東流過河内/縣北慶緒自鄴屯河内須度沁水沁七鴆翻)不¶
勝而還(還從宣翻/又如字)　癸卯以太子少師虢王巨為河南¶
尹充東京留守　辛卯(辛卯當作辛亥傳寫誤也新書/肅宗紀作四月辛亥此又逸四)¶
(月二/字)新主入太廟(奉栗主自長/樂殿入太廟)甲寅上享太廟遂祀昊¶
天上帝乙卯御明鳯門赦天下　五月壬午制停采訪¶
使改黜陟使為觀察使(觀察使始此貞觀初遣大使十/人廵省天下諸州水旱則有廵)¶