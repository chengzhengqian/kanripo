待之仁曰善乃沈白馬與軍人盟誓(沈持/林翻)同心固守城¶
中人馬纔數千人城不没者數板(城高二尺/為一板)羽乘船臨¶
城立圍數重(重直/龍翻)外内斷絶羽又遣别將圍將軍吕常¶
於襄陽荆州刺史胡修南鄉太守傅方皆降於羽(水經/注漢)¶
(建安中割南陽右壤/為南鄉郡屬荆州)　初沛國魏諷有惑衆才傾動鄴¶
都魏相國鍾繇辟以為西曹掾(此魏相國府/之西曹掾也)滎陽任覽¶
與諷友善同郡鄭袤(袤音/茂)泰之子也每謂覽曰諷姦雄¶
終必為亂九月諷潜結徒黨與長樂衛尉陳禕謀襲鄴¶