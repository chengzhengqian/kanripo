韓昭謂禹卿曰吾收汝表俟主上西歸(自秦州歸成/都曰西歸)當¶
使獄吏字字問汝(蜀主歸未及以問蒲禹卿/而韓昭身首已異處矣)王承休妻¶
嚴氏美蜀主私焉故鋭意欲行　冬十月排陳斬斫使¶
李紹琛與李嚴將驍騎三千步兵萬人為前鋒招討判¶
官陳乂至寶雞稱疾乞留李愚厲聲曰陳乂見利則進¶
懼難則止今大軍涉險(自寶雞入散闗/則涉棧閣之險)人心易揺(易以/豉翻)¶
宜斬以徇由是軍中無敢顧望者乂薊州人也(薊音/計)¶
癸亥蜀主引兵數萬發成都甲子至漢州武興節度使¶