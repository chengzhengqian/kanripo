泄謀不及設秦主方招延英傑不如往歸之垂曰今日¶
之計舍此安之(舍讀/曰捨)乃散騎滅迹傍南山復還鄴(傍步/浪翻)¶
(自范陽傍南山葢由中/山常山山谷間南還也)隠于趙之顯原陵(顯原陵趙主/石虎虚葬處)¶
俄有獵者數百騎四面而來抗之則不能敵逃之則無¶
路不知所為㑹獵者鷹皆飛颺衆騎散去(颺戸/章翻)垂乃殺¶
白馬以祭天且盟從者(從才/用翻)世子令言于垂曰太傅忌¶
賢疾能搆事以來人尤忿恨(謂搆殺垂/之謀也)今鄴城之中莫¶
知尊處如嬰兒之思母夷夏同之(夏户/雅翻)若順衆心襲其¶