人得薦士亦得自舉其才然而課責既嚴進退皆速是¶
以當代謂知人之明累朝賴多士之用又曰則天舉用¶
之法傷易而得人(朝直遥翻/易以豉翻)陛下愼簡之規(書曰愼/簡乃僚)太¶
精而失士上竟追前詔不行　癸酉平盧節度使李納¶
薨軍中推其子師古知留後　六月吐蕃千餘騎㓂涇¶
州掠田軍千餘人而去(田軍屯田/之軍也)　嶺南節度使奏近¶
日海舶珍異多就安南市易欲遣判官就安南收市乞¶
命中使一人與俱上欲從之陸贄上言以為遠國商販¶