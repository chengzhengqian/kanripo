中檄者將二千人季連至建康入東掖門數步一稽顙¶
以至上前(稽音/啟)上笑曰卿欲慕劉備而曾不及公孫述¶
(謂公孫𫐠不/肯降漢也)豈無卧龍之臣邪(卧龍謂諸/葛孔明)赦為庶人¶
三月己巳魏皇后蠶於北郊　庚辰魏揚州刺史任城¶
王澄遣長風戍主竒道顯入寇(姓譜竒姓/伯竒之後)取陰山白藁¶
二戍(據水經注陰山闗在弋陽縣西南/唐志黃州麻城縣東北有陰山闗)　蕭寶寅伏於¶
魏闕之下(此魏朝之闕門也/闕即古之象魏)請兵伐梁雖暴風大雨終¶
不蹔移㑹陳伯之降魏亦請兵自効魏主乃引八坐門¶