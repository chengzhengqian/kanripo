(軍中號陸家姑先廵被害按巨在彭城若走/臨淮陸姊在睢陽城何以得遮之今不取)廵且死顔¶
色不亂揚揚如常生致許逺於洛陽廵初守睢陽時卒¶
僅萬人城中居人亦且數萬廵一見問姓名其後無不¶
識者前後大小戰凡四百餘殺賊卒十二萬人廵行兵¶
不依古法教戰陳令本將各以其意教之(本將謂本部/之將陳讀曰)¶
(陣/)人或問其故廵曰今與胡虜戰雲合鳥散變態不恒¶
數步之間勢有同異臨機應猝在於呼吸之間而動詢¶
大將事不相及非知兵之變者也故吾使兵識將意將¶