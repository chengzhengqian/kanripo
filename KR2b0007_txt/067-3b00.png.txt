州我州但有斷頭將軍無降將軍也(降户江翻下同/我州謂益州也)¶
飛怒令左右牽去砍頭顔容止不變曰砍頭便砍頭何¶
為怒邪飛壯而釋之引為賔客分遣趙雲從外水定江¶
陽犍為(江陽縣本屬犍為郡劉璋分立江陽郡唐為瀘/州犍為郡唐為資簡嘉眉之地今渝州亦漢巴)¶
(郡地也對二水口右則涪内水左則蜀外水自渝上合/州至綿州者謂之内水自渝上戎瀘至蜀者謂之外水)¶
(犍居/言翻)飛定巴西徳陽(譙周巴記建安六年劉璋分巴郡/墊江以上為巴西徳陽縣屬廣漢)¶
(郡唐遂/州地)劉備圍雒城且一年龎統為流矢所中卒灋正¶
牋與劉璋為陳形勢彊弱(中竹仲翻卒子/恤翻為于偽翻)且曰左將軍¶