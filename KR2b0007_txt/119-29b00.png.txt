莫者阿胡等入見於魏(見賢/遍翻)貢黄金二百斤并陳伐夏¶
方略　閏月丁未魏主如河内登太行至高都(高都縣/自漢以)¶
(來屬上黨郡劉昫曰唐澤州晉/城縣漢高都縣地行户剛翻)叔孫建自滑臺西就奚¶
斤共攻虎牢虎牢被圍二百日(被皮/義翻)無日不戰勁兵戰¶
死殆盡而魏増兵轉多魏人毁其外城毛徳祖於其内¶
更築三重城以拒之魏人又毁其二重徳祖唯保一城¶
晝夜相拒將士眼皆生創(重直龍翻人夜不得睡則眼/眊燥以手揩之則生創創初)¶
(良翻/下同)徳祖撫之以恩終無離心時檀道濟軍湖陸劉粹¶