主詣光順門去盛服脫簪珥謝回鶻負恩和蕃無狀之¶
罪(唐公主入蕃者謂之和蕃公主今太和公主/以回鶻犯邉故自謝和蕃無狀去羌吕翻)上遣中¶
使慰諭然後入宫陽安等六公主不來慰問安定公主¶
各罰俸物及封絹(陽安公主順宗之女宋白曰不至者/陽安宣城真寧義寧臨真真源義昌)¶
(六公/主)　賜魏博節度使何重順名𢎞敬　三月以太僕¶
卿趙蕃為安撫黠戛斯使上命李徳裕草賜黠戛斯可¶
汗書諭以貞觀二十一年黠戛斯先君身自入朝(二十/一年)¶
(當作二/十二年)授左屯衛將軍堅昆都督迄于天寳朝貢不絶¶