之象(宿音秀孛蒲内翻彗徐芮/翻乂徐醉翻又祥嵗翻)又有文曰大討曹(石圖/之文)¶
(天意蓋/昭昭矣)詔書班天下以為嘉瑞任令于綽連齎以問鉅¶
鹿張臶(任縣前漢屬廣平國後漢屬鉅鹿郡魏復屬廣/平郡師古曰任本晉邑也鄭皇頡奔晉為任大)¶
(夫劉昫曰唐邢州任縣漢鉅鹿南䜌縣地晉置任縣治/苑郷城連齎者連詔書及班下石圖齎以問張臶也張)¶
(臶兼内外學故以問之臶/徂悶翻又在甸翻祖悶翻)臶宻謂綽曰夫神以知來不¶
追既往祥兆先見而後廢興從之(見賢/遍翻)今漢已乆亡魏¶
已得之何所追興祥兆乎此石當今之變異而將來之¶
符瑞也(後人以此為晉繼魏之徴牛繼馬/又以為元帝本牛氏繼司馬之徵)　帝使人以¶