(大同/九年)　乙丑齊主封其子綽為南陽王儼為東平王儼¶
太子之母弟也　突厥㓂齊幽州衆十餘萬入長城大¶
掠而還　周皇姑之歸也齊主遣人為晉公䕶母作書¶
言䕶㓜時數事又寄其所著錦袍以為信驗(為於偽翻/著陟畧翻)¶
且曰吾屬千載之運(屬之欲翻/載子亥翻)䝉大齊之德矜老開恩¶
許得相見禽獸草木母子相依吾有何罪與汝分離今¶
復何福還望見汝(復扶又翻/又音如字)言此悲喜死而更蘇世間¶
所有求皆可得母子異國何處可求假汝貴極王公富¶