(人所以重居安慮危居寵思/畏者也史爲綸北奔張本)　矦景遣矦子鑒帥舟師八¶
千自帥徒兵一萬(徒兵歩兵也帥/讀曰率下同)攻廣陵三日克之執¶
祖皓縳而射之箭徧體然後車裂以徇城中無少長皆¶
埋之於地馳馬射而殺之(射而亦翻少詩照翻長知兩/翻  考異曰太清紀曰城中)¶
(數百人典畧曰死者/八千人今從南史)以子鑒爲南兖州刺史鎮廣陵(廣/陵)¶
(之人既殱矣子鑒/所鎮者空城耳)景還建康　丙戍以安陸王大春爲¶
東揚州刺史省吳州(景置吳州見/上卷上年)乙巳以尚書僕射王¶
克爲左僕射　庚寅東魏以尚書令髙隆之爲太保¶