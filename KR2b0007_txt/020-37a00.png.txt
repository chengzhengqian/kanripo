得之自然不必躁求(躁則/到翻)若其有道不憂不得若其無¶
道雖至蓬萊見仙人亦無益也臣願陛下第還宫静處¶
以須之(處昌吕翻/須待也)仙人将自至上乃止會奉車霍子侯¶
暴病一日死子侯去病子也上甚悼之乃遂去並海上¶
(並歩浪翻/上時掌翻)北至碣石廵自遼西歴北邊至九原五月乃¶
至甘泉凡周行萬八千里云先是桑𢎞羊為治粟都尉¶
領大農(原父曰大司農舊治粟内史耳/𢎞羊為搜粟都尉也先悉薦翻)盡管天下鹽鐵¶
𢎞羊作平凖之法令逺方各以其物如異時商賈所轉¶