重愈見猜邪垂曰然吾竭力致命以破彊寇本欲保全¶
家國豈知功成之後返令身無所容汝既知吾心何以¶
為吾謀令曰主上闇弱委任太傅一旦禍發疾于駭機¶
(機弩牙也譬之彀弩不虞而/機先發使人震駭故曰駭機)今欲保族全身不失大義¶
莫若逃之龍城遜辭謝罪以待主上之察若周公之居¶
東庶幾感寤而得還此幸之大者也(書武王有疾周公/册祝于太王王季)¶
(文王請以身代武王既喪管叔及其羣弟流言曰公將/不利于孺子周公東征之周公居東二年則罪人斯得)¶
(乃為詩以詒王名之曰䲭鴞王亦未敢誚公天大雷電/以風王啟金滕得周公代武王之説乃執書以泣迎周)¶