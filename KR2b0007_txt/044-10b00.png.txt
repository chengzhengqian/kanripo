(以示寵榮也/上時掌翻)　是嵗遼西烏桓大人郝旦等率衆内屬¶
(考異曰帝紀今春旣著烏桓來朝嵗末又紀是嵗烏/桓朝貢内屬盖始獨大人來朝後乃率種族内屬耳)詔¶
封烏桓渠帥為矦王君長者八十一人(帥所類翻/長知兩翻)使居¶
塞内布於緣邊諸郡令招來種人(種章/勇翻)給其衣食遂為¶
漢偵候(偵丑/鄭翻)助撃匈奴鮮卑時司徒掾班彪上言烏桓¶
天性輕黠好為㓂賊若乆放縱而無總領者必復掠居¶
人(掾俞絹翻黠下八翻/好呼到翻復扶又翻)但委主降掾吏(賢曰盖當時權/置也降户江翻)¶
恐非所能制臣愚以為宜復置烏桓校尉(西都置䕶烏/桓校尉至王)¶