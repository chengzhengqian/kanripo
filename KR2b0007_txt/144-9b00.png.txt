虎賁三百人收禧(將即亮翻/賁音奔)禧聞之自洪池東南走僮¶
僕不過數人濟洛至柏谷塢追兵至擒之送華林都亭¶
(華林都亭盖在/華林園門外)帝面詰其反状(詰去/吉翻)壬戌賜死於私第¶
同謀伏誅者十餘人諸子皆絶屬籍微給貲產奴婢自¶
餘家財悉分賜高肇及趙脩之家其餘賜内外百官逮¶
于流外(雜色補官不入品/者謂之流外官)多者百餘匹下至十匹禧諸¶
子乏衣食獨彭城王勰屢賑給之河内太守陸琇聞禧¶
敗斬送禧子通首魏朝以琇於禧未敗之前不收捕通¶