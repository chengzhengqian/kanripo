輼車(應劭注漢帝曰轒輼匈/奴車師古曰輼於云翻)每集其衆坐孚東廂稱為¶
行臺甚加禮敬引兵而南所過剽掠(剽匹/妙翻)至平城乃聴¶
孚還有司奏孚辱命抵罪甲申魏遣尚書令李崇左僕¶
射元纂帥騎十萬擊柔然(帥讀曰率/騎奇寄翻)阿那瓌聞之驅良¶
民二千公私馬牛羊數十萬北遁崇追之三千餘里不¶
及而還(還從宣翻/又如字)纂使鎧曹參軍于謹帥騎二千追柔¶
然至郁對原前後十七戰屢破之(鎧可/亥翻)謹忠之從曾孫¶
也(于忠以保䕶胡太后/恃功專恣從才用翻)性深沈有識量涉獵經史少時¶