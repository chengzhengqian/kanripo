功徳使不𨽻主客(唐初天下僧尼道士女官皆𨽻鴻臚/寺武后延載元年以僧尼𨽻祠部開)¶
(元二十四年道士女官𨽻宗正寺天寳二載以道士𨽻/司封貞元四年崇𤣥館罷大學士後復置左右街大功)¶
(徳使東都功徳使修功徳使總僧尼之籍及功役元和/二年以道士女官𨽻左右街功徳使㑹昌二年以僧尼)¶
(𨽻主客太清宫置𤣥元館亦有學士至六/年廢而僧尼復𨽻兩街功徳使即是年也)所度僧尼仍¶
令祠部給牒(改武宗之政也牒即今/祠部所給僧道度牒也)　以翰林學士兵¶
部侍郎白敏中同平章事　辛酉立皇子温為鄆王渼¶
為雍王(渼音/美)涇為雅王滋為䕫王沂為慶王　六月禮¶
儀使奏請復代宗神主於太廟(開成五年文宗升祔代/宗神主以親盡祧遷今)¶