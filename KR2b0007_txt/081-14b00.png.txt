濬自以功大而為渾父子及黨與所挫抑每進見(見賢/遍翻)¶
陳其功伐之勞及見枉之狀或不勝忿憤徑出不辭帝¶
每容恕之(晉武之量宏於/隋文勝音升)益州䕶軍范通謂濬曰卿功¶
則美矣然恨所以居美者未盡善也卿旋斾之日角巾¶
私第(晉志曰巾以葛為之形如幍而横著之古者尊卑/共服之余謂幅巾以横幅為之角巾則巾之有角)¶
(者郭林宗遇雨巾/一角墊則角巾也)口不言平呉之事若有問者則曰聖¶
人之德羣帥之力老夫何力之有此藺生所以屈亷頗¶
也(事見四卷周赧王三/十六年帥所類翻)王渾能無愧乎濬曰吾始懲鄧¶