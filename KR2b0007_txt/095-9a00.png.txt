(屬無與共/謀匡正者)臣請奔兖州挾南陽王恢為盟主(恢勒少子/也時鎮廪)¶
(丘/)據廩丘宣太后詔於牧守征鎮使各舉兵以誅暴逆¶
庶幾猶有濟也(幾居/希翻)劉氏曰事急矣當速為之九月堪¶
微服輕騎襲兖州不克南奔譙城(騎奇/寄翻)丞相虎遣其將¶
郭太追之獲堪于城父(父音/甫)送襄國炙而殺之徴南陽¶
王恢還襄國劉氏謀泄虎廢而殺之尊𢎞母程氏為皇¶
太后堪本田氏子數有功(數所/角翻)趙主勒養以為子劉氏¶
有膽畧勒每與之參决軍事佐勒建功業有呂后之風¶