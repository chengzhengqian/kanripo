慕容恪皆愛賈堅之材堅時年六十餘恪聞其善射置¶
牛百步上以試之堅曰少之時能令不中今老矣徃徃¶
中之乃射再發(少詩照翻中竹/仲翻射而亦翻)一矢拂脊一矢磨腹皆¶
附膚落毛上下如一觀者咸服其妙雋以堅為樂陵太¶
守治髙城(髙城縣自漢以来屬勃海郡賢曰/髙城故城在今滄州鹽山縣南)　苻菁與¶
張先戰于渭北擒之三輔郡縣堡壁皆降冬十月苻健¶
長驅至長安杜洪張琚奔司竹(扶風盩厔縣有司竹園/宋白曰盩在鄠盩厔之)¶
(間漢官有竹丞魏置司守/之官後魏有司竹都尉)　燕王雋還薊留諸將守之¶