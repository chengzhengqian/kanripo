相罕有兼樞密使者帝即位桑維翰李崧兼之宣徽使¶
劉處讓及䆠官皆不悦楊光逺圍廣晉處讓數以軍事¶
銜命往來光逺奏請多踰分(數音所角翻/分音扶問翻)帝常依違維¶
翰獨以法裁折之(依違者謂若依若違無可/否一定之説折之舌翻)光逺對處¶
讓有不平語處讓曰是皆執政之意光逺由是怨執政¶
范延光降光逺密表論執政過失(光逺旣平范延光挾/功邀上以斥執政)¶
帝知其故而不得已加維翰兵部尚書崧工部尚書皆¶
罷其樞密使(讓考異曰竇貞固少帝實録及薛史劉處/  傳云楊光逺入朝遂于高祖前而言執)¶