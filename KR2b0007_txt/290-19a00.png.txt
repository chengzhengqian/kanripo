崇帥弟姪迎鎬望塵而拜鎬下馬稱詔勞之(犒苦到翻/帥讀曰率)¶
(下同勞/力到翻)甲辰希崇等從鎬入城鎬舍於瀏陽門樓(瀏音/留)¶
湖南將吏畢賀鎬皆厚賜之時湖南饑饉鎬大發馬氏¶
倉粟賑之楚人大悦(馬殷據潭朗傳子希聲希範希廣/希萼希崇至是而亡唐明宗天成)¶
(三年楚歸呉敗將苖璘許徳勲謂之曰待/衆駒爭皁棧而後湖湘可圖今果如其言)　契丹遣彰¶
國節度使蕭禹厥將奚契丹五萬㑹北漢兵入寇北漢¶
主自将兵二萬自隂地闗寇晉州丁未軍于城北三面¶
置寨晝夜攻之遊兵至絳州時王晏已離鎮(離力/智翻)王彦¶