烽突利見四烽俱發以問晟晟紿之曰城髙地逈必遥¶
見賊來我國家法若賊少舉二烽(紿蕩亥翻/少詩沼翻)來多舉三¶
烽大逼舉四烽彼見賊多而又近耳突利大懼謂其衆¶
曰追兵已逼且可投城既入鎮晟留其逹官執室領其¶
衆自將突利馳驛入朝(將如/字)夏四月丁酉突利至長安¶
帝大喜以晟為左勲衛驃騎將軍(隋制驃騎將軍正四/品驃匹妙翻騎竒寄)¶
(翻/)持節護突厥上令突利與都藍使者因頭特勒相辨¶
詰突利辭直上乃厚待之都藍弟郁速六弃其妻子與¶