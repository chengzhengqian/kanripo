於小平津癸酉還宫　冬十月戊戌魏詔軍士自代來¶
者皆以為羽林虎賁(賁音/奔)司州民十二夫調一吏以供¶
公私力役(此時魏以洛為/司州調徒弔翻)　魏吐京胡反(魏世祖太平/真君九年置)¶
(吐京郡水經注曰吐京即漢西/河郡吐軍縣夷夏俗音訛也)詔朔州刺史元彬行汾¶
州事帥幷肆之衆以討之(大和十二年置汾州治蒲子/縣西河吐京定陽北鄉正平)¶
(五城中陽絳郡皆屬焉并州領太原上黨樂平鄉郡太/平真君七年置肆州領新興秀容鴈門郡帥讀曰率下)¶
(同/)彬禎之子也彬遣統軍奚康生擊叛胡破之追至車¶
突谷又破之(五代史志離石郡太和縣後周置烏/突郡烏突縣盖因車突谷而名之也)俘雜¶