　(詩曰狼跋其胡載疐其尾毛氏註云䟦躐也疐跲也/老狼有胡進則躐其胡退則跲其尾進退有難然而)¶
　(不失其猛疏曰李廵曰䟦前行曰躐跲却頓曰疐也/說文云䟦蹎丁千翻跲躓竹二翻躓即疐也然則䟦)¶
　(與疐皆是顚倒之類以䟦為躐者謂䟦其胡而倒耳/老狼有胡謂頷垂胡近則躐其胡謂躐胡而前倒也)¶
　(退則跲其尾謂却頓而倒於尾上也髙祖疑陳平事/見九卷二年文帝罷季布事見十四卷前四年疎賈)¶
　(生事同上景帝誅晁錯/事見十六卷前三年)所謂執狐疑之心來讒賊之¶
　口(劉向/之言)使昭帝得伊呂之佐則成康不足侔矣¶
桀等謀令長公主置酒請光伏兵格殺之因廢帝迎立¶
燕王為天子旦置驛書徃來相報許立桀為王外連郡¶