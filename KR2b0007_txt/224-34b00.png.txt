觀察使魏少逰求参佐上謂泌曰元載不容卿朕今匿¶
卿於魏少逰所(少詩/照翻)俟朕决意除載當有信報卿可束¶
裝來乃以泌為江西判官(江西觀/察判官)且屬少逰使善待之¶
(屬之/欲翻)¶
六年春二月壬寅河西隴右山南西道副元帥兼澤潞¶
山南西道節度使李抱玉上言(帥所類翻使疏/吏翻上時兩翻)凡所掌¶
之兵當自訓練今自河隴達於扶文綿亘二千餘里撫¶
御至難若吐蕃道岷隴俱下(吐從暾入聲言蕃兵入冦/分道向岷隴二州而下)¶