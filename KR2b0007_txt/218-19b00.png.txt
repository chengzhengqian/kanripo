安方掠虜未暇徇地乗此速往就之徐圖大舉此上䇿¶
也衆皆曰善至渭濵遇潼闗敗卒誤與之戰死傷甚衆¶
己乃收餘卒擇渭水淺處乗馬涉度無馬者涕泣而返¶
太子自奉天北上(文明元年分京兆之醴泉始平好畤/武功豳州之永夀縣置奉天縣以奉)¶
(乾陵在長安西北一/百五十里上時掌翻)比至新平(比必寐/翻及也)通夜馳三百里¶
士卒器械失亡過半所存之衆不過數百新平太守薛¶
羽棄郡走太子斬之是日至安定太守徐瑴亦走又斬¶
之(新平郡豳州安定郡涇州/守手又翻下同瑴訖岳翻)　庚子以劒南節度留後¶