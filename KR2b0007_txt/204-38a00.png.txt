實無可對俊臣竟殺之　太學生王循之上表乞假還¶
鄉(假古訝翻休假也唐國子學/生三百人太學生五百人)太后許之狄仁傑曰臣¶
聞君人者唯殺生之柄不假人自餘皆歸之有司故左¶
右丞徒以下不句(句音/鉤)左右相流以上乃判為其漸貴¶
故也(相息亮翻為于偽/翻下為之普為同)彼學生求假丞簿事耳(唐國子/監丞六)¶
(品下掌判監事/主簿從七品下)若天子為之發勑則天下之事幾勑可¶
盡乎必欲不違其願請普為立制而已太后善之¶
　¶