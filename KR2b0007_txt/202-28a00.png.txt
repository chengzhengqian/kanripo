數日遂倍道西進去都支部落十餘里先遣都支所親¶
問其安否外示閒暇似非討襲續使促召相見都支先¶
與李遮匐約秋中拒漢使(漢家威加四夷故夷人率謂/中國人為漢人猶漢時匈奴)¶
(謂漢人為秦人也/使䟽吏翻下同)猝聞軍至計無所出帥其子弟迎謁¶
遂擒之(帥讀/曰率)因傳其契箭悉召諸部酋長(夷狄無符信/以箭為契信)¶
(西突厥沙鉢咥利失可汗分其國為十部部以一人綂/之人授一箭號十設亦曰十箭左五咄陸部置五大啜)¶
(居碎葉東右五弩失畢部/置五大俟斤居碎葉西)執送碎葉城簡其精騎輕齎¶
晝夜進掩遮匐途中獲都支還使與遮匐使者同來行¶