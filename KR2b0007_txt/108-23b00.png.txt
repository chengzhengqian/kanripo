苻氏以百萬之師敗於淮南正由恃衆輕敵不信天道¶
故也(事見一百四卷/五卷七年八年)司徒德勸寳從曇猛言寳乃遣麟¶
帥騎三萬居軍後以備非常(帥讀曰率騎/竒寄翻下同)麟以曇猛為¶
妄縱騎遊獵不肯設備寳遣騎還詗魏兵(詗古永翻/又翾正翻)騎¶
行十餘里即解鞍寢魏軍晨夜兼行乙酉暮至參合陂¶
西燕軍在陂東營於蟠羊山南水上(水經註可不埿水/出鴈門沃陽縣東)¶
(南六十里山下西北流注沃/水合流而東逕參合縣南)魏王珪夜部分諸將(分扶/問翻)¶
掩覆燕軍士卒衘枚束馬口潛進丙戌日出魏軍登山¶