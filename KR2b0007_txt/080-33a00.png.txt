外寧必有内憂(左傳晉大夫/范文子之言)今釋吳為外懼豈非筭乎¶
(山濤身為大臣不昌言於朝而/退以告人葢求合於賈充者也)冬十一月大舉伐吳遣¶
鎮軍将軍琅邪王伷出涂中(伷音胄吳主權作堂邑涂/塘即其地葢從今滁州取)¶
(真州路涂/讀曰滁)安東将軍王渾出江西(今和州出/横江渡路)建威将軍¶
王戎出武昌平南将軍胡奮出夏口鎮南大将軍杜預¶
出江陵龍驤将軍王濬巴東監軍魯國唐彬下巴蜀(監/古)¶
(銜/翻)東西凡二十餘萬命賈充為使持節假黄鉞大都督¶
(魏文帝以曹真都督中外諸軍事假黄鉞明帝大和四/年司馬懿征蜀加號大都督此仍魏制也武王伐紂左)¶