(在并州祥當直走就歡不必據郡以待歡之南也又按/五代志建州沁水縣舊置廣寕郡祥所據者蓋沁水之)¶
(廣寕也若其鄉里則/當在朔州之廣寕)帝乃𠡠文武官北来者任其去留¶
遂下制書數歡咎惡(數所/具翻)召賀㧞勝赴行在所勝以問¶
太保掾范陽盧柔柔曰髙歡悖逆公席卷赴都與决勝¶
負死生以之上策也(掾於絹翻悖蒲沒翻/又蒲内翻卷讀曰捲)北阻魯陽南¶
并舊楚(江陵舊楚之郢/都在其界内)東連兗豫西引闗中帶甲百萬¶
觀舋而動中策也(舋許/靳翻)舉三荆之地庇身於梁功名皆¶
去下策也勝笑而不應(賀㧞勝既不能勤王又不能保/境挺身奔梁卒如盧柔所料原)¶