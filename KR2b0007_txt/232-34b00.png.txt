(事堂視/事也)壬寅與李晟馬燧柳渾俱入見上謂泌曰卿昔¶
在靈武已應為此官卿自退讓(事見二百一十九/卷肅宗至德元載)朕今¶
用卿欲與卿有約(此亦帝猜忌𤼵/見之一端也)卿慎勿報仇有恩者¶
朕當為卿報之(為于/偽翻)對曰臣素奉道不與人爲仇李輔¶
國元載皆害臣者今自斃矣素所善及有恩者率已顯¶
達或多零落臣無可報也上曰雖然有小恩者亦當報¶
之對曰臣今日亦願與陛下為約可乎上曰何不可泌¶
曰願陛下勿害功臣臣受陛下厚恩固無形迹李晟馬¶