薛廣德上書曰竊見闗東困極人民流離陛下日撞亡¶
秦之鍾(師古曰撞/音丈江翻)聽鄭衛之樂臣誠悼之今士卒暴露¶
從官勞倦(應劭曰從官謂宦者及虎賁羽林太醫太官/是也師古曰從官親近天子常侍從者皆是)¶
(也從才用/翻下同)願陛下亟反宫思與百姓同憂樂(樂音/洛)天下¶
幸甚上即日還(還從宣翻/又如字)　二月詔丞相御史舉質樸¶
敦厚遜讓有行者(行下/孟翻)光禄嵗以此科第郎從官(師古/曰始)¶
(令丞相御史舉此四科人而擢用之而見在郎及從官/又令光禄每嵗依此科考校定其第髙下用知其人賢)¶
(否/也)　三月赦天下　雨雪隕霜殺桑(雨于/具翻)　秋上酎祭¶