敢捨我逺下蓄力養鋭俟其疲老然後擊之此萬全之¶
策也今決成敗於一戰萬一失利悔將無及叅軍殷闡¶
曰循所將之衆皆三呉舊賊百戰餘勇始興溪子拳捷¶
善鬭未易輕也(始興溪子謂徐道覆所統始興兵也詩/云無拳無勇毛傳曰拳力也將即亮翻)¶
(易以/䜴翻)將軍宜留屯豫章徴兵屬城兵至合戰未為晚也¶
若以此衆輕進殆必有悔無忌不聴三月壬申與徐道¶
覆遇於豫章賊令彊弩數百登西岸小山邀射之(射而/亦翻)¶
會西風暴急飄無忌所乘小艦向東㟁賊乘風以大艦¶