(境上棄而不耕/去皖口甚近)欲以攻恪吳主徙恪屯於柴桑(柴桑縣/漢屬豫)¶
(章郡吳屬武昌郡有柴桑山在今江州德化西九十里/杜佑曰江州尋陽縣南楚城驛即古之柴桑縣宋白曰)¶
(江州瑞昌縣蓋/柴桑之舊城)　步隲朱然各上疏於吳主曰自蜀還¶
者咸言蜀欲背盟(隲入日翻上時/掌翻背蒲妹翻)與魏交通多作舟船¶
繕治城郭(治直/之翻)又蔣琬守漢中聞司馬懿南向不出兵¶
乗虚以掎角之(掎居/蟻翻)反委漢中還近成都事已彰灼無¶
所復疑(近其靳翻/復扶又翻)宜為之備吳主答曰吾待蜀不薄聘¶
享盟誓無所負之何以致此司馬懿前來入舒旬日便¶