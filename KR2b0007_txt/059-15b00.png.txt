今董卓垂至諸君何不早各就國袁紹勸進便於此决¶
之(勸進於此時/悉誅之也)至于再三進不許紹又為書告諸州郡¶
詐宣進意使捕案中官親屬進謀積日頗泄中官懼而¶
思變張讓子婦太后之妺也讓向子婦叩頭曰老臣得¶
罪當與新婦俱歸私門唯受恩累世(賢曰唯/思念也)今當遠離宫¶
殿(離力/智翻)情懷戀戀願復一入直(復扶又/翻下同)得暫奉望太后¶
陛下顔色然後退就溝壑死不恨矣子婦言於舞陽君¶
入白太后乃詔諸常侍皆復入直八月戊辰進入長樂¶