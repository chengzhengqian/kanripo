性寛厚所至人並懐之百姓聞吳河東來皆望風降散¶
(降户/江翻)故喜所至克捷永世人徐崇之攻孔景宣斬之喜¶
板崇之領縣事喜至國山(國山在陽羡縣界晉立義興/郡分陽羡置國山縣屬焉隋)¶
(廢國山入/義興縣)遇東軍進擊大破之自國山進屯吳城(吳城/當在)¶
(義興西南九域志/所謂㤗伯城是也)劉延熈遣其將楊𤣥等拒戰喜兵力¶
甚弱𤣥等衆盛喜奮擊斬之進逼義興延熈栅斷長橋¶
保郡自守(義興今常州之宜興也我朝自太平興國元/年避太宗御名改為宜興此長橋盖在荆溪)¶
(之上今宜興縣南二十歩有荆溪上承百瀆兼受數郡/之水劉延熈盖柵斷荆溪之橋以自保輿地志曰今常)¶