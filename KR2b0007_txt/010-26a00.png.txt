歸漢(倍蒲妹/翻下同)漢王授我上将軍印予我數萬衆(予讀/曰與)解衣¶
衣我推食食我(衣衣下於既翻推吐/雷翻食食下祥吏翻)言聽計用故吾得¶
以至於此夫人深親信我我倍之不祥雖死不易幸為¶
信謝項王武渉已去蒯徹知天下權在信乃以相人之¶
術説信曰僕相君之靣不過封侯又危不安相君之背¶
貴乃不可言(以微言動信言背漢/則大貴也相息亮翻)韓信曰何謂也蒯徹¶
曰天下初發難也(難乃/旦翻)憂在亡秦而已(師古曰志在滅/秦所憂者唯此)¶
今楚漢分爭使天下之人肝膽塗地父子暴骸骨於中¶