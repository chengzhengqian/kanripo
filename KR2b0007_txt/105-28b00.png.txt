右將軍徐成鎮軍將軍毛盛等將吏數十人萇皆禮而¶
遣之　燕慕容麟拔常山秦苻亮苻謨皆降(降户/江翻)麟進¶
圍中山秋七月克之執苻鑒(冀州皆為燕有惟/苻丕守鄴而已)麟威聲¶
大振留屯中山　秦幽州刺史王永平州刺史苻沖帥¶
二州之衆以撃燕(帥讀/曰率)燕王垂遣平朔將軍平規撃永¶
(此平規别是一平規平幼之/弟非與苻洛同反之平規也)永遣昌黎太守宋敞逆戰¶
於范陽敞兵敗規進據薊南(薊音/計)　秦平原公暉帥洛¶
陽陕城之衆七萬歸於長安(陕失/冉翻)　秦王堅聞慕容沖¶