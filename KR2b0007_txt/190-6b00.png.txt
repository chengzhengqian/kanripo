(角翻挑/徒了翻)世民堅壁不應别遣竒兵絶其糧道壬辰黑闥¶
以髙雅賢為左僕射軍中髙㑹李世勣引兵逼其營雅¶
賢乗醉單騎逐之世勣部將潘毛刺之墜馬(將即亮翻/刺七亦翻)¶
左右繼至扶歸未至營而卒(卒子/恤翻)甲午諸將復往逼其¶
營(復扶/又翻)潘毛為王小胡所擒黑闥運糧於冀貝滄瀛諸¶
州水陸俱進程名振以千餘人邀之沈其舟焚其車(沈/持)¶
(林/翻)　宋州總管盛彦師帥齊州總管王薄攻須昌(帥讀/曰率)¶
徴軍糧於潭州刺史李義滿與薄有隙閉倉不與及須¶