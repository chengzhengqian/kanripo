(治埇橋在徐州南界汴水上當舟車/之㑹宋白曰宿州取古宿國為名)留將士三千人守¶
徐州餘皆分𨽻兖宿且以王式為武寧節度使兼徐泗¶
濠宿制置使委式與監軍楊𤣥質分配將士赴諸道訖¶
然後將忠武義成兩道兵至汴滑各遣歸本道身詣京¶
師其銀刀等軍逃匿將士聽一月内自首(首手/又翻)一切勿¶
問　嶺南西道節度使蔡京為政苛慘設炮烙之刑闔¶
境怨之遂為邕州軍士所逐(嶺南分二節鎮/西道治邕州)奔藤州(藤/州)¶
(漢猛陵縣地唐置藤州/至京師五千六百里)詐為敕書及攻討使印募鄉丁¶