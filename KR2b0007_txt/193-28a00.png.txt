曰公得其一未知其二文帝不明而喜察不明則照有¶
不通喜察則多疑於物事皆自決不任羣臣天下至廣¶
一日萬機雖復勞神苦形豈能一一中理羣臣既知主¶
意唯取決受成雖有愆違莫敢諫爭此所以二世而亡¶
也(喜許記翻復扶又翻/中竹仲翻爭讀曰諍)朕則不然擇天下賢才寘之百¶
官使思天下之事闗由宰相審熟便安然後奏聞有功¶
則賞有罪則刑誰敢不竭心力以修職業何憂天下之¶
不治乎因敕百司自今詔勑行下有未便者皆應執奏¶