(地為南豫州治歴陽淮西為豫州/或治壽陽或治汝南鑠式約翻)　秋七月己未以尚¶
書僕射孟顗為左僕射(顗魚/豈翻)中護軍何尚之為右僕射¶
　武陵王駿將之鎮時縁沔諸蠻猶為寇(沔彌/兖翻)水陸梗¶
礙駿分軍遣撫軍中兵參軍沈慶之掩擊大破之駿至¶
鎮蠻斷驛道(斷丁/管翻)欲攻随郡随郡太守河東栁元景募¶
得六七百人邀擊大破之遂平諸蠻獲七萬餘口溳山¶
蠻㝡彊(水經注云水出蔡陽縣東南大洪山山在随郡/之西南竟陵之東北槃基所跨廣圓一百餘里)¶
(溳水出于其山之隂時人以為/溳水所導亦曰溳山溳音云)沈慶之討平之獲三萬¶