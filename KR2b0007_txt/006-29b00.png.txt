(也夫/音扶)對曰臣聞天有二十八宿(二十八宿角亢氐房心/尾箕斗牛女虛危室壁)¶
(奎婁胃昴畢觜參井鬼柳星張翼軫天之經星也日月/五星之行躔次所舍故謂之宿宿音秀亢音剛觜即移)¶
(翻參疏/簪翻)今死者二十七人臣之來固欲滿其數耳臣非¶
畏死者也使者走入白之(使疏/吏翻)茅焦邑子同食者盡負¶
其衣物而逃(邑子同邑/之少年也)王大怒曰是人也故來犯吾趣¶
召鑊烹之(趣讀曰促鑊胡郭/翻吳人謂之鍋)是安得積闕下哉王按劒¶
而坐口正沫出(沫莫曷/翻涎也)使者召之入茅焦徐行至前再¶
拜謁起稱曰臣聞有生者不諱死有國者不諱亡諱死¶