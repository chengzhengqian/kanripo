(散悉/亶翻)它日太后以先所籍没宅賜之思止不受曰臣惡¶
反逆之人(惡烏/路翻)不願居其宅太后益賞之衡水人王𢎞¶
義素無行(行下/孟翻)嘗從隣舍乞𤓰不與乃告縣官瓜田中¶
有白兎縣官使人搜捕蹂踐𤓰田立盡(蹂人九翻/踐息淺翻)又遊¶
趙貝見閭里耆老作邑齋遂告以謀反殺二百餘人擢¶
授游擊將軍俄遷殿中侍御史或告勝州都督王安仁¶
謀反勑𢎞義按之安仁不服𢎞義即於枷上刎其首又¶
捕其子適至亦刎其首函之以歸道過汾州司馬毛公¶