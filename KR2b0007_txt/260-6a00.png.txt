(迭/也)請以珂為陜州珙為河中上諭以先已允克用之奏¶
不許(允從也為三帥稱兵入京城克用/誅王瑤討三帥張本陜失冉翻)　加王鎔兼侍¶
中　楊行密浮淮至泗州防禦使臺濛盛飾供帳(姓苑/臺姓)¶
(臺駘之後後漢有髙士臺佟晉有術士/臺彦前趙有特進臺彦皋供居用翻)行密不悦既行¶
濛於卧内得補綻衣馳使歸之(綻當作䘺文莧翻䘺/亦補也使疏吏翻)行¶
密笑曰吾少貧賤不敢忘本(少詩/照翻)濛甚慙行密攻濠州¶
拔之執刺史張璲(璲附朱全忠見/上卷景福元年)行密軍士掠得徐州¶
人李氏之子生八年矣行密養以為子(南唐世家曰李/昇徐州人李榮)¶