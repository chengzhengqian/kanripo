將善地徙故王於醜地今趙王乃北居代餘以為不可¶
聞大王起兵不聽不義願大王資餘兵擊常山復趙王¶
請以趙為扞蔽(師古曰扞蔽/猶言藩屛也)齊王許之遣兵従陳餘¶
項王以張良従漢王韓王成又無功故不遣之國與俱¶
至彭城廢以為穰侯(班志穰縣/屬南陽郡)已又殺之　初淮隂人¶
韓信家貧無行(班志武帝元狩六年置臨淮郡淮隂縣/屬焉史記正義曰今楚州縣無行言無)¶
(善行可推擇/也行下孟翻)不得推擇為吏又不能治生商賈(行賣曰/商坐販)¶
(曰賈治/直之翻)常従人寄食飲人多厭之信釣於城下有漂母¶