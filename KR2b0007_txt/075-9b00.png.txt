(嶺東有沅江水及諸溪並合而東注洞庭湖嶺西有巴/江水一名涪陵江自牂柯北歴播費思黔等州北注岷)¶
(江以山川言之巴郡之涪陵/與黔中故地炳然自分矣)漢車騎將軍鄧芝討平之¶
　大將軍爽驕奢無度飲食衣服擬於乗輿(乗繩/證翻)尚方¶
珍玩充牣其家又私取先帝才人以為伎樂(伎渠/綺翻)作窟¶
室綺疏四周(窟室掘地為室也賢/曰綺疏謂鏤為綺文)數與其黨何晏等縱¶
酒其中弟羲深以為憂數涕泣諫止之爽不聽爽兄弟¶
數俱出逰(數所/角翻)司農沛國桓範謂曰總萬機典禁兵不¶
宜並出若有閉城門誰復内人者(復扶又/翻下同)爽曰誰敢爾¶