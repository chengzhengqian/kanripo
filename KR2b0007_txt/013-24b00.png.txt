曰豫建太子所以重宗廟社稷不忘天下也上曰楚王¶
季父也吳王兄也淮南王弟也豈不豫哉今不選舉焉¶
而曰必子人其以朕為忘賢有徳者而専於子非所以¶
優天下也有司固請曰古者殷周有國治安皆千餘嵗¶
用此道也(師古曰所以能爾者以承/嗣相傳故也治直吏翻)立嗣必子所從来¶
逺矣髙帝平天下為太祖子孫繼嗣世世不絶今釋宜¶
建(釋舍也宜/建謂嗣也)而更選於諸侯及宗室非髙帝之志也更¶
議不宜(師古曰不/當更議)子啟㝡長(啟景帝名/長知兩翻)純厚慈仁請建¶