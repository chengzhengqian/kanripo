(唐武德三年置于義城堡六年移就故夷安城即髙密/古縣也屬密州九域志在州東北一百二十里  考異)¶
(曰江南録作孫忌今從王/溥周世宗實録晟承正翻)守殷遂乗城拒守帝遣宣徽¶
使范延光往諭之延光曰不早擊之則汴城堅矣願得¶
五百騎與俱帝從之延光暮發未明行二百里抵大梁¶
城下與汴人戰汴人大驚戊子帝至京水(京水在滎陽/之東索水之)¶
(西/)遣御營使石敬瑭將親兵倍道繼之(自梁以來有侍/衞親軍侍衞馬)¶
(軍侍衞/步軍)或謂安重誨曰失職在外之人乗賊未破或能¶
為患不如除之重誨以為然奏遣使賜任圜死(任圜罷/相見上)¶