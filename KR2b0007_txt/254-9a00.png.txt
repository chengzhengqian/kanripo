上曰朕不欲密邇巨冦且幸興元徵兵以圖收復卿東¶
扞賊鋒西撫諸蕃糾合鄰道勉建大勲畋曰道路梗澁¶
奏報難通請得便宜從事許之戊子上至壻水(九域志/洋州興)¶
(道縣有壻水鎮相傳云仙人唐公昉盡/室升天其壻不得偕升遂以名水誕矣)詔牛朂楊師立¶
陳敬瑄諭以京城不守且幸興元若賊勢猶盛將幸成¶
都宜豫為備擬庚寅黄巢殺唐宗室在長安者無遺類¶
辛卯巢始入宫壬辰巢即皇帝位于含元殿畵皁繒為¶
衮衣擊戰鼓數百以代金石之樂登丹鳯樓下赦書國¶