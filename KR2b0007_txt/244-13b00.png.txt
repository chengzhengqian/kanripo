廷皆從其請德裕乃練士卒葺堡鄣積糧儲以備邉蜀¶
人粗安　是歲勃海宣王仁秀卒子新德早死孫彛震¶
立改元咸和¶
五年春正月丁巳賜滄齊節度名義昌軍(張孝忠以程/日華為滄州)¶
(刺史朱淊之亂滄定隔絶日華以滄州自通於朝廷貞/元三年以日華為横海軍節度領滄景二州元和十三)¶
(年王承宗獻德棣二州而横海軍領滄景德棣四州長/慶元年省景州明年復領景州太和元年增領齊州明)¶
(年以棣州𨽻淄青平盧節度又明年罷横海節度更置/齊德節度尋平李同㨗得滄州更號滄齊德節度是年)¶
(賜號義/昌軍)　庚申盧龍監軍奏李載義與勑使宴於毬場¶