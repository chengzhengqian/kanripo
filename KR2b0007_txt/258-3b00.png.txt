(昶遂上表乞骸後數月寢疾卒昶傳曰犨遙領泰寜軍/節度使以昶為本州刺史俄而犨有疾遂以軍州盡付)¶
(於昶詔授兵馬留後旋遷忠武軍節度使亦以陳州為/理所時宗權未滅陳蔡封疆相接昶每選精銳深入蔡)¶
(境蔡賊雖衆終不能抗以至宗權敗焉上云蔡州平以/犨為忠武節度使下云昶為節度使時宗權未滅自相)¶
(違今從/犨傳)　丙申錢銶拔蘇州(去年冬錢銶攻/蘇州事見上卷)徐約亡入¶
海而死(光啟三年徐約/據蘇州今走死)錢鏐以海昌都將沈粲權知蘇¶
州　夏四月賜陝虢軍號保義(陜失/冉翻)　五月甲辰潤州¶
制置使阮結卒錢鏐以静江都將成及代之　李克用¶
大發兵遣李罕之李存孝攻孟方立六月拔磁洺二州¶