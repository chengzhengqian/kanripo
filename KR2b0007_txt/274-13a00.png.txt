間不容髪安能緩急稟命于三千里外乎(成都至洛/陽三千二)¶
(百一十六里見/舊唐書地理志)皇后復言于帝帝曰傳聞之言未知¶
虛實豈可遽爾果决皇后不得請退自為教與繼岌¶
令殺崇韜知祥行至石壕(石壕村在陜縣東新安縣/西杜少陵詩所謂暮投石)¶
(壕村者也九域志陜/州陜縣有石壕鎮)彦珪夜叩門宣詔促知祥赴鎮¶
知祥竊歎曰亂將作矣乃晝夜兼行(孟知祥倍道而/行非能救郭崇)¶
(韜之死也恐崇韜/死而生它變耳)　初楚王殷既得湖南不征商旅¶
由是四方商旅輻湊湖南地多鉛鐵殷用軍都判官¶