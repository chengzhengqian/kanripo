西部都尉以戍之(孟康曰金城西部/都尉府在金城縣)拜鳯為金城西部¶
都尉屯龍耆(賢曰龍耆即龍支也今鄯州縣宋白曰鄯/州龍支縣本漢允吾縣也取縣西龍支堆)¶
(為/名)後增廣屯田列屯夹河合三十四部其功垂立會永¶
初中諸羗叛乃罷　三月戊辰臨辟雍饗射赦天下¶
夏四月遣使者督荆州兵萬餘人分道討巫蠻許聖等¶
大破之聖等乞降悉徙置江夏(晉宋之荆州蠻分居沔/中西陽者即巫蠻之餘)¶
(種也降/戸江翻)　隂皇后多妬忌寵遇浸衰數懐恚恨(數所角/翻恚衣)¶
(避/翻)后外祖母鄧朱出入宫掖有言后與朱共挟巫蠱道¶