梓宫　八月癸酉夜地震晉州尤甚壓殺五千餘人¶
庚寅𦵏文皇帝于昭陵(昭陵在京兆醴泉縣/西北六十里九嵕山)廟號太宗¶
(自唐太宗後為臣子者率稱其君之廟號豈非子孫臣/民亦病其謚號太多非實而古者袓有功宗有徳之義)¶
(㣲/乎)　阿史那社爾契苾何力請殺身殉𦵏上遣人諭以¶
先㫖不許蠻夷君長為先帝所擒服者頡利等十四人¶
皆琢石為其像刻名列於北司馬門内　丁酉禮部尚¶
書許敬宗奏𢎞農府君廟應毁(𢎞農府君魏𢎞農太守/重耳也於髙宗為七世)¶
(祖親盡/應毁)請藏主於西夾室從之(太廟有東西夾室夾太/室兩旁故謂之夾室)¶