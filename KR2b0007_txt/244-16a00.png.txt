中書東門中使曰所召無宋公名申錫知獲罪望延英以¶
笏扣頭而退(按閣本大明宫圖中書省與延英殿/其間僅隔殿中外院殿中内院耳)宰相¶
至延英上示以守澄所奏相顧愕眙(貽丑/吏翻)上命守澄捕¶
豆盧著所告十六宅宫市品官晏敬則及申錫親事王¶
師文等於禁中鞫之(親事常在左右者今宰/執侍從猶有親事官)師文亡命¶
三月庚子申錫罷為右庶子自宰相大臣無敢顯言其¶
寃者獨京兆尹崔琯大理卿王正雅連上䟽請出内獄¶
付外廷覈實(鞫於禁中/故曰内獄)由是獄稍緩正雅翃之子也(王/翃)¶