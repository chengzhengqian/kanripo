陜臣往以忠義責之使之赴難(說式芮翻朝直/遥翻難乃旦翻)彼猶有¶
可來之理今陛下還宫(還從宣翻/又音如字)彼進不成勤王退不¶
能釋衆召之庸肯至乎且言懐恩反者獨辛雲京駱奉¶
仙李抱玉魚朝恩四人耳(朝直/遥翻)自餘羣臣皆言其枉陛¶
下不若以郭子儀代懐恩可不戰而服也時汾州别駕¶
李抱真抱玉之從父弟也(從才/用翻)知懐恩有異志脫身歸¶
京師上方以懐恩為憂召見抱真問計對曰此不足憂¶
也朔方將士思郭子儀如子弟之思父兄懐恩欺其衆¶