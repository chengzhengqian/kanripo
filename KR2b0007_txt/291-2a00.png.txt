不合衆心吉水人歐陽廣上書(吉水古吉陽縣地久廢/唐置吉水縣屬吉州九)¶
(域志在州東壮四十里宋白曰隋開皇十年廢吉陽/縣入廬陵縣大業分廬陵縣水東十一鄉為吉水縣)言¶
鎬非將帥才必喪湖南(將即亮翻帥所/類翻喪息浪翻)宜别擇良帥益¶
兵以救其敗不報唐主使鎬經略朗州有自朗州來者¶
多言劉言忠順鎬由是不為備唐主召劉言入朝(朝直/遥翻)¶
言不行謂王逵曰唐必伐我奈何逵曰武陵負江湖之¶
險(朗州武/陵郡)帶甲數萬安能拱手受制於人邊鎬撫御無¶
方士民不附可一戰擒也言猶豫未决周行逢曰機事¶