論恐熱先刖其足數而斬之(數所/具翻)傳首京師其部衆東¶
奔秦州尚延心邀擊破之悉奏遷於嶺南吐蕃自是衰¶
絶乞離胡君臣不知所終(乞離胡事始見二百四/十六卷武宗㑹昌二年)　高¶
駢圍交趾十餘日蠻困蹙甚城且下㑹得王晏權牒已¶
與李維周將大軍發海門駢即以軍事授韋仲宰與麾¶
下百餘人北歸先是仲宰遣小使王惠賛駢遣小校曾¶
衮入告交趾之捷(先悉/薦翻)至海中望見旌旗東來問遊船¶
(遊船遊/奕之船)云新經略使與監軍也二人謀曰維周必奪表¶