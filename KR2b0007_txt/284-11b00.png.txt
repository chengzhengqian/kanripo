重地非卿無以彈壓比欲移卿内地(比毗/至翻)受代亦須竒¶
才(受當/作授)暉得詔甚喜時軍國多事百司及使者咨請輻¶
輳維翰随事裁決初若不經思慮人疑其疎略退而熟¶
議之亦終不能易也然為相頗任愛憎一飯之恩睚眦¶
之怨必報人以此少之(史稱桑維翰之長併及其短所/以明是非示勸警睚五懈翻眦)¶
(士懈翻少/詩照翻)契丹之入冦也帝再命劉知逺㑹兵山東(太/原)¶
(以河北之地為山東帝初詔劉知逺自/土門出恒州尋又詔㑹兵邢州並見上)皆後期不至帝¶
疑之謂所親曰太原殊不助朕必有異圖果有分何不¶