師師範以鄩為馬步副都指揮使詔以師範為平盧節¶
度使師範和謹好學(好呼/到翻)毎本縣令到官師範輒備儀¶
衛徃謁之令不敢當師範命客將挾持令坐於聴事(客/將)¶
(主唱導儐贊賓客漢晉鈴下威儀之/職將即亮翻令力丁翻聴讀曰㕔)自稱百姓王師範¶
拜之於庭僚佐或諫師範曰吾敬桑梓所以教子孫不¶
忘本也(詩維桑與梓必恭敬止注云/父之所樹子不敢不恭敬)　張濬至藍田逃¶
奔華州依韓建與孔緯密求救於朱全忠全忠上表為¶
緯濬訟寃(為于/偽翻)朝廷不得已並聴自便緯至商州而還¶