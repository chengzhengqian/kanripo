(堆也&KR0008;恐當作垜汊楚嫁翻李納之阻兵也李長卿以/棣州入朱滔而蛤&KR0008;為納所據因城而戍之其後王武)¶
(俊敗朱滔得徳棣二州蛤&KR0008;猶為納戍納又於徳/州南跨河而城守之謂之三汊以交魏博通田緒)及李¶
師古襲位王武俊以其年少輕之(少詩/照翻)是月引兵屯徳¶
棣將取蛤&KR0008;及三汊城師古遣趙鎬将兵拒之上遣中¶
使諭止之武俊乃還(鎬下老翻將即亮翻又音如字/使疏吏翻還從宣翻又音如字)¶
初劉怦薨(見二百三十二卷貞元元/年怦普萌翻薨呼肱翻)劉濟在莫州其母¶
弟澭在父側以父命召濟而以軍府授之(莫州治鄚縣/在幽州南二)¶
(百八十里/澭於用翻)濟以澭為瀛州刺史(瀛州河間郡幽州巡屬/大州也其地在幽州南)¶