死傷近二萬人(間古莧翻/近其靳翻)寶寅收衆退保安定延伯自¶
恥其敗乃繕甲兵募驍勇(驍堅堯/翻下同)復自安定西進去賊¶
七里結營(時賊屯安定西彭阬復/扶又翻下復還復失同)壬辰不告寶寅獨出¶
襲賊大破之俄頃平其數柵賊見軍士採掠散亂復還¶
擊之魏兵大敗延伯中流矢卒士卒死者萬餘人時大¶
冦未平復失驍将朝野為之憂恐(中竹仲翻卒子恤翻/将即亮翻朝直遥翻)¶
(為于/偽翻)於是賊勢愈盛而羣臣自外來者太后問之皆言¶
賊弱以求悦媚由是将帥求益兵者往往不與(帥所/類翻)¶