走屠耆單于即引兵西南留闒敦地(師古曰闒音蹋/敦音頓又音對)漢¶
議者多曰匈奴為害日久可因其壊亂舉兵滅之詔問¶
御史大夫蕭望之對曰春秋晉士匄帥師侵齊聞齊侯¶
卒引師而還君子大其不伐喪(師古曰士匄晉大夫范/宣子也公羊傳襄十九)¶
(年齊侯環卒晉士匄帥師侵齊至榖聞齊侯卒/乃還還者何善辭也大其不伐喪也卒子恤翻)以為恩¶
足以服孝子誼足以動諸侯前單于慕化鄉善稱弟(蘇/林)¶
(曰弟順也師古曰郷讀曰嚮弟音悌仲馮曰/漢與匃奴嘗約為兄弟此弟直自為弟耳)遣使請求¶
和親海内欣然夷狄莫不聞未終奉約不幸為賊臣所¶