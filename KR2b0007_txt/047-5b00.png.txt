(賢曰雇/賞報也)其南部斬首獲生計功受賞如常科¶
三年春正月丙申帝北廵辛丑耕于懐二月乙丑敇侍¶
御史司空曰方春所過毋得有所伐殺車可以引避引¶
避之騑馬可輟解輟解之(侍御史掌舉劾司空掌土功/車駕行幸則侍御史掌舉劾)¶
(道路之不如法司空帥工徒治道路修橋梁故皆敕之/賢曰夹轅為服馬服馬外為騑馬孔頴達曰車有一轅)¶
(而四馬駕之中央兩馬夹轅者名服/馬兩邊名騑馬亦曰驂馬騑音非)戊辰進幸中山出¶
長城(賢曰史記蒙恬為秦築長城西自臨洮東/至海余謂此非秦長城蓋趙所築長城也)癸酉還¶
幸元氏三月己卯進幸趙(趙國在雒陽北/一千一百里)辛卯還宫¶