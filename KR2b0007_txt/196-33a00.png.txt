心(樂童童子能執樂𨽻籍太常者稱心其名也舊書承/乾傳云有太常樂人年十餘歳羙姿容善歌舞承乾)¶
(時加寵幸/號曰稱心)與同臥起道士秦英韋靈符挾左道得幸太¶
子上聞之大怒悉收稱心等殺之連坐死者數人誚讓¶
太子甚至(誚才/笑翻)太子意泰告之怨怒愈甚思念稱心不¶
已於宫中構室立其像朝夕奠祭徘徊流涕又於苑中¶
作冡私贈官樹碑上意浸不懌太子亦知之稱疾不朝¶
謁者動渉數月隂養刺客紇干承基等及壯士百餘人¶
謀殺魏王泰(紇下/沒翻)吏部尚書侯君集之壻賀蘭楚石為¶