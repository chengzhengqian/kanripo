建建忌存勇略欲殺之掌書記髙燭曰公方總攬英雄¶
以圖霸業彼窮來歸我奈何殺之建使戍蜀州隂使知¶
蜀州王宗綰察之宗綰密言存忠勇謙謹有良將才建¶
乃捨之更其姓名曰王宗播(更工/衡翻)而宗綰竟不使宗播¶
知其免已也宗播元從孔目官栁修業每勸宗播慎静¶
以免禍(從才/用翻)其後宗播為建將遇彊敵諸將所憚者以¶
身先之(先悉/薦翻)及有功輒稱病不自伐由是得以功名終¶
　甲午夜顧全武急攻越州乙未旦克其外郭董昌猶¶