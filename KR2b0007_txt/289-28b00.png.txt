睦如初贇敢不盡死以事大王兄弟豈有二心乎希萼¶
慙引兵去辛卯至湘隂焚掠而過(湘隂古羅縣之地唐/屬岳州宋屬潭州九)¶
(域志湘隂縣在潭州東北一百五十五里宋白曰湘隂/縣本羅子國秦為羅縣宋元徽二年分益陽羅三縣界)¶
(處巴峽流人因立湘隂縣/以地在湘江之隂故名)至長沙軍於湘西歩兵及蠻¶
兵軍於嶽麓(盛𢎞之荆州記長沙両岸有麓山葢衡山/之足又名靈麓峯乃嶽山七十二峯之數)¶
(自湘西古渡登岸夾徑喬松泉澗盤繞諸/峯疊秀下瞰湘江道林嶽麓等寺皆在焉)朱進忠自玉¶
潭引兵㑹之馬希廣遣劉彦瑫召水軍指揮使許可瓊¶
帥戰艦五百艘屯城北津屬於南津(帥讀曰率/属之欲翻)以馬希¶