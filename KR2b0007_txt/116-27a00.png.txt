悦(為後裕伐/休之張本)以江州刺史孟懐玉兼督豫州六郡以備¶
之(豫州六郡宣城襄城淮/南廬江安豐歴陽也)　夏五月辛酉魏主嗣還平¶
城　秦後將軍歛成討叛羌為羌所敗(敗補/邁翻)懼罪出奔¶
夏　秦王興有疾妖賊李𢎞與氐仇常反於貳城(妖於/驕翻)¶
興輿疾徃討之斬常執𢎞而還(還從宣翻/又如字)　秦左將軍¶
姚文宗有寵於太子泓廣平公弼惡之(惡烏/路翻)誣文宗有¶
怨言秦王興怒賜文宗死于是羣臣畏弼側目弼言於¶
興無不従者以所親天水尹冲為給事黄門侍即唐盛¶