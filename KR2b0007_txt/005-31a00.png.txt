子之還也(復扶又翻又音如字/還從宣翻又音如字)今公子無佗端而欲赴¶
秦軍(無佗端言無佗/竒策以發端也)譬如以肉投餒虎何功之有公子¶
再拜問計矦嬴屛人曰吾聞晉鄙兵符在王卧内而如¶
姬最幸力能竊之嘗聞公子為如姬報其父仇(屛必郢/翻史記)¶
(曰如姬之父為人所殺公子使客斬其仇/頭以進如姬屛卑郢翻為于偽翻下同)如姬欲為公¶
子死無所辭公子誠一開口則得虎符(虎威猛之獸故/以為兵符漢有)¶
(銅虎/符)奪晉鄙之兵北救趙西却秦此五伯之功也(伯讀/曰霸)¶
公子如其言果得兵符公子行矦生曰將在外君令有¶