刺史克宏請效死行陳其母亦表稱克宏有父風可為¶
將茍不勝任分甘孥戮(趙括之母不肯保任其子柴克/宏之母自稱薦其子皆知之審)¶
(也孥子也言與其子甘同戮也行户剛/翻陳與陣同勝音升分扶問翻孥音奴)唐主乃以克宏¶
為右武衛將軍使將兵㑹袁州刺史陸孟俊救常州時¶
唐精兵悉在江北克宏所將數千人皆羸老(羸倫/為翻)樞密¶
使李徴古復以鎧仗之朽蠧者給之克宏訴於徴古徴¶
古慢罵之衆皆憤恚(恚於/避翻)克宏怡然至潤州徴古遣使¶
召還(還從宣翻/又如字)以神衛統軍朱匡業代之燕王𢎞冀謂¶