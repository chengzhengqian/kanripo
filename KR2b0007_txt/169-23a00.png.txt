(南郡城陽縣舊置/楚州後齊曰永州)送士良世怡及降卒千人於長安周¶
人為土山地道以攻洛陽三旬不克晉公䕶命諸將塹¶
斷河陽路(塹七艷翻/斷音短)遏齊救兵然後同攻洛陽諸將以¶
為齊兵必不敢出唯張斥候而已齊遣蘭陵王長恭大¶
將軍斛律光救洛陽畏周兵之彊未敢進齊主召并州¶
刺史段韶謂曰洛陽危急今欲遣王救之突厥在北復¶
須鎮禦如何(復扶/又翻)對曰北虜侵邉事等疥癬今西隣闚¶
逼乃腹心之病請奉詔南行齊主曰朕意亦爾乃令韶¶