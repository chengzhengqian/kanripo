長史燕鳯入貢于秦(犍居言翻/燕於賢翻)　秋七月癸酉𦵏孝皇¶
后于敬平陵(庾后諡/曰孝)　秦輔國將軍王猛前將軍楊安¶
揚武將軍姚萇等帥衆二萬宼荆州攻南鄉郡(萇仲良/翻帥讀)¶
(曰/率)荆州刺史桓豁救之八月軍于新野秦兵掠安陽民¶
萬餘户而還(安陽縣漢屬漢中郡魏置魏興郡安陽屬/焉晉省秦攻南鄉而退安能深入山阻掠)¶
(安陽之民乎載記作漢陽謂/漢水之北也當從載記爲是)　九月甲午曲赦梁益二¶
州(司馬勲初平赦其/支黨及脅從者)　冬十月加司徒昱丞相録尚書¶
事入朝不趨讃拜不名劍履上殿(朝直遥翻/上時掌翻)　張天錫¶