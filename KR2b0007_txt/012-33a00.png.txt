趙王已死太后遂斷戚夫人手足去眼煇耳飲瘖藥(斷/丁)¶
(管翻去羌吕翻師古曰去其眼睛以藥薰耳/令聾也瘖不能言也以瘖藥飲之瘖於今翻)使居厠中¶
命曰人彘居數日乃召帝觀人彘帝見問知其戚夫人¶
乃大哭因病嵗餘不能起使人請太后曰此非人所為¶
臣為太后子終不能治天下(師古曰令太后治事已自/如太子然余謂恵帝之意)¶
(盖以謂身為太后子而不能容父之/寵姬是終不能治天下也治直之翻)帝以此日飲為淫¶
樂不聽政(樂音/洛)¶
　臣光曰為人子者父母有過則諫諫而不聽則號泣¶