爭橋不得渉水而度者朝晟指之曰彼可渉吾何為不¶
渉遂渉水擊據橋者皆走崇慶等兵大潰洽等乘之斬¶
首八千級溺死過半朔方軍盡得其輜重(溺奴狄翻/重直用翻)旗¶
服鮮華乃謂宣武人曰乞子之功孰與宋多(宋指宣武/兵也時以)¶
(宋亳為宣武軍劉洽自宋州/刺史為宣武節度使故云然)宣武人皆慙官軍乘勝逐¶
北至徐州城下魏博淄青軍解圍走江淮漕運始通(淄/莊)¶
(持翻漕/在到翻)　己巳詔削李惟岳官爵募所部降者赦而¶
賞之(降户/江翻)　甲申淮南節度使陳少遊遣兵擊海州其¶