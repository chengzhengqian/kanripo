(置滏陽縣及成安郡隋開皇十年廢郡置磁州唐武徳/元年分相州置磁州貞觀元年州廢薛嵩既得節復表)¶
(以相州之滏陽洺州之邯郸武/安置磁州磁墻之翻相息亮翻)田承嗣為魏博徳滄瀛¶
五州都防禦使(魏州漢魏郡之地博州漢為東郡聊城/縣徳州漢平原郡地隋置徳州因安徳)¶
(縣名/之)李懐仙仍故地為幽州盧龍節度使(改范陽節度/使為幽州節)¶
(度使時平盧已䧟/又兼盧龍節度使)時河北諸州皆已降嵩等迎僕固懐¶
恩拜於馬首乞行間自効(降户江翻/行户剛翻)懐恩亦恐賊平寵¶
衰故奏留嵩等及李寳臣分帥河北自為黨援(帥所類/翻下同)¶
朝廷亦厭苦兵革茍冀無事因而授之(河北藩鎮自此/強傲不可制矣)¶