兵至利州昭武節度使李繼忠弃鎮奔鳯翔王建以劒¶
州刺史王宗偉為利州制置使(光啓二年升興鳯二州為/感義軍節度使時僖宗在)¶
(山南欲以捍東兵也文徳元年感義軍増領利州至乾/寧四年更感義軍曰昭武軍徙鎭利州李茂貞既兼山)¶
(南欲以鎮兵捍王建而終不/能捍也建自此遂有利州)　三月庚戌上與李茂貞¶
及宰相學士中尉樞密宴酒酣茂貞及韓全誨亡去上¶
問韋貽範朕何以巡幸至此對曰臣在外不知固問不¶
對上曰卿何得於朕前妄語云不知又曰卿既以非道¶
取宰相當於公事如法(謂處事當/皆如國法)若有不可必準故事¶