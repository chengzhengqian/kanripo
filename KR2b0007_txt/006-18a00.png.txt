襄王以守此城也手授太府之憲(太府魏國藏圖/籍之府憲法也)憲之¶
上篇曰臣弑君子弑父有常不赦(有常謂有/常法也)國雖大赦¶
降城亡子不得與焉(降户江翻/與讀曰預)今縮高辭大位以全父¶
子之義而君曰必生致之是使我負襄王之詔而廢太¶
府之憲也雖死終不敢行縮高聞之曰信陵君為人悍¶
猛而自用此辭必反為國禍(謂為安陵之禍也/悍下罕翻又音汗)吾已全¶
已無違人臣之義矣豈可使吾君有魏患乎乃之使者¶
之舎刎頸而死信陵君聞之縞素辟舎(刎扶粉翻頸居/郢翻縞古老翻)¶