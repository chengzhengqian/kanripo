丙午復置樞密院(罷樞宻院見二百八十/二卷髙祖天福四年)以維翰為中¶
書令兼樞密使事無大小悉以委之數月之間朝廷差¶
治(治直/吏翻)　滑州河決浸汴曹單濮鄆五州之境環梁山¶
合于汶(梁山在鄆州夀張縣汶水自東北來與濟水㑹/于梁山東北今決河之水瀰漫環梁山而合于)¶
(汶單音善濮音卜/環音宦汶音問)詔大發數道丁夫塞之(塞昔/則翻)既塞帝¶
欲刻碑紀其事中書舍人楊昭儉諫曰陛下刻石紀功¶
不若降哀痛之詔染翰頌美不若頒罪已之文帝善其¶
言而止　初髙祖割北邉之地以賂契丹(事見二百八/十卷髙祖天)¶