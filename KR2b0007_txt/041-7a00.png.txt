并送縑榖異兵榖漸盛乃稍誅擊豪傑不從令者襃賞¶
降附有功勞者悉遣諸營渠帥詣京師(帥所/類翻)散其衆歸¶
本業威行關中唯呂鮪張邯蔣震遣使降蜀(鮪于軌翻/邯下甘翻)¶
其餘悉平　吳漢率驃騎大將軍杜茂等七將軍圍蘇¶
茂於廣樂周建招集得十餘萬人救之(周建劉/永將也)漢迎與¶
之戰不利墮馬傷䣛還營(䣛與/膝同)建等遂連兵入城諸將¶
謂漢曰大敵在前而公傷卧衆心懼矣(三軍之氣以將/為主故云然)¶
漢乃勃然裹創而起(創初/良翻)椎牛饗士慰勉之士氣自倍¶