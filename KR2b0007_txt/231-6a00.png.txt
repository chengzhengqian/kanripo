騎兵居前自當回紇回紇縱兵衝之武俊使其騎控馬¶
避之回紇突出其後將還武俊乃縱兵擊之趙琳自林¶
中出横擊之回紇敗走武俊急追之滔騎兵亦走自踐¶
其歩陳歩騎皆東奔滔不能制遂走趣其營(趣七喻/翻下同)抱¶
真武俊合兵追擊之時滔引三萬人出戰死者萬餘人¶
逃潰者亦萬餘人滔纔與數千人入營堅守㑹日暮昏¶
霧兩軍不能進抱真軍其營之西北武俊軍其東北滔¶
夜焚營引兵出南門趣德州遁去委弃所掠資財山積¶