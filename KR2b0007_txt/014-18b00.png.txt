氣方剛漢之傅相稱病而賜罷彼自丞尉以上徧置私¶
人如此有異淮南濟北之為邪此時而欲為治安雖堯¶
舜不治黄帝曰日中必熭操刀必割(孟康曰熭音衛日/中盛者必暴熭也)¶
(臣瓚曰太公曰日中不熭是謂失時操刀不割/失利之期言當及時也師古曰熭謂暴曬之也)今令此¶
道順而全安甚易(易以/豉翻)不肯蚤為已乃墮骨肉之屬而¶
抗剄之(應劭曰抗其頭而剄之也師古曰墮毁也/抗舉也剄割頸也墮許規翻剄工頂翻)豈有¶
異秦之季世虖(虖古/乎字)其異姓負彊而動者漢已幸而勝¶
之矣又不易其所以然同姓襲是跡而動既有徴矣(徴/證)¶