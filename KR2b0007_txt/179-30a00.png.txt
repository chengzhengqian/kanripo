來於階下端笏整容謂素曰奉勅治公之罪素遽下彧¶
據案而坐立素於庭辨詰事狀素由是銜之(詰去/吉翻)蜀王¶
秀嘗從彧求李文博所撰治道集(李文博博陵人仕隋/不調性貞介鯁直好)¶
(學不倦至子敎義名理特所留心讀書至治亂得失忠/臣烈士未嘗不反覆吟翫長於議論亦善屬文著治道)¶
(集十卷大行於世夫其文大/行而仕不遇何也治直吏翻)彧與之秀遺彧奴婢十口¶
(遺于/季翻)及秀得罪素奏彧以内臣交通諸侯除名為民配¶
戍懷逺鎮(新唐志營州/有懷逺城)帝使司農卿趙仲卿往益州窮¶
按秀事秀之賔客經過之處仲卿必深文致法州縣長¶