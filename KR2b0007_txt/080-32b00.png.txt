露今若中止孫皓或怖而生計(怖普/布翻)徙都武昌更完修¶
江南諸城逺其居民城不可攻野無所掠則明年之計¶
或無所及矣帝方與張華圍碁(博物志曰堯造圍碁以/敎子丹朱或曰舜以子)¶
(商均愚故作圍碁以教/之其法非智莫能也)預表適至華推枰歛手曰(推吐/雷翻)¶
(枰音平/碁局也)陛下聖武國富兵彊吳主淫虐誅殺賢能當今¶
討之可不勞而定願勿以為疑帝乃許之以華為度支¶
尚書量計運漕(度徒洛翻/量音良)賈充荀朂馮紞固爭之(紞吐/感翻)¶
帝大怒充免冠謝罪僕射山濤退而告人曰自非聖人¶