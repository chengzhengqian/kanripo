兵夾路射之(射而/亦翻)殺傅法憲士卒赴溝死者相枕(枕之/鴆翻)¶
山陽取襖仗填溝乘之得免魏主將大兵追之晡時至¶
沔山陽據城苦戰(沔北有樊城山陽/所據盖即此城也)至暮魏兵乃退諸¶
軍恐懼是夕皆下船還襄陽庚寅魏主將十萬衆羽儀¶
華盖以圍樊城曹虎閉門自守魏主臨沔水望襄陽岸¶
乃去如湖陽辛亥如懸瓠魏鎮南將軍王肅攻義陽裴¶
叔業將兵五萬圍渦陽以救義陽(渦陽城在漢沛郡山/桑縣東南渦水逕其)¶
(南時為魏南兖州治所杜佑曰/唐為亳州䝉城縣地渦音戈)魏南兖州刺史濟北孟¶