曄嘗譖尚書令陳矯専權矯懼以告其子騫騫曰主上¶
明聖大人大臣今若不合不過不作公耳後數日帝意¶
果解尚書郎樂安亷昭以才能得幸好抉擿羣臣細過¶
以求媚於上(好呼到翻抉一决翻挑/也擿他歴翻發動也)黃門侍郎杜恕上¶
疏曰伏見亷昭奏左丞曹璠以罰當闗不依詔坐判問¶
(續漢志尚書左右丞各一人掌録文書期㑹左丞主吏/民章報及騶伯史右丞主假署印綬及紙筆墨詣財用)¶
(庫藏蔡質漢儀曰左丞總典臺中綱紀無所不統魏晉/之制左丞主臺内禁令宗廟祠祀朝儀禮制選用署吏)¶
(急假右丞掌臺内庫藏廬舍凡諸器用之物及廩振人/租布刑獄兵器督録逺道文書章表奏事罰罪罰也闗)¶