使請降即拜為上黨太守帝又遣諫議大夫儲大伯持¶
節徴鮑永永未知更始存亡疑不肯從收繫大伯遣使¶
馳至長安詗問虛實(詗翾正翻候伺/也又古迥翻)　初帝從更始在¶
宛(宛於/元翻)納新野隂氏之女麗華(風俗通管脩自齊適楚/為隂大夫其後氏焉)¶
是嵗遣使迎麗華與帝姊湖陽公主妹寧平公主俱到¶
洛陽(賢曰寧平縣屬淮陽故城/在今亳州谷陽縣西南)以麗華為貴人更始西¶
平王李通先娶寧平公主上徴通為衛尉　初更始以¶
王閎為琅邪太守張歩據郡拒之閎諭降得贛榆等六¶