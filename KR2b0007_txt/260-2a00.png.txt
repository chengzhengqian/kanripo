罪惡請㑹易定兖鄆河東兵討之　董昌將稱帝集將¶
佐議之節度副使黄碣曰(碣其/謁翻)今唐室雖微天人未厭¶
齊桓晉文皆翼戴周室以成霸業大王興於畎畝(昌爵/隴西)¶
(郡王故稱之/畎古泫翻)受朝廷厚恩位至將相富貴極矣奈何一¶
旦忽為族滅之計乎碣寧死為忠臣不生為叛逆昌怒¶
以為惑衆斬之投其首於厠中罵之曰奴賊負我好聖¶
明時三公不能待而先求死也并殺其家八十口同坎¶
瘞之(瘞於/計翻)又問㑹稽令吳鐐(㑹古外翻鐐力/彫翻又力弔翻)對曰大王¶