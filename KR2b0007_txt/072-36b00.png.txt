不許延常謂亮為怯歎恨己才用之不盡楊儀為人幹¶
敏亮毎出軍儀常規畫分部籌度糧榖不稽思慮斯須¶
便了(斯此也須待也言即此待之便/可辦事分扶問翻度徒洛翻)軍戎節度取辦於¶
儀延性矜髙當時皆避下之(下遐/稼翻)唯儀不假借延延以¶
為至忿有如水火(言不可/同處也)亮深惜二人之才不忍有所¶
偏廢也費禕使吳(費父沸翻/使疏吏翻)吳主醉問禕曰楊儀魏延¶
牧豎小人也雖嘗有鳴吠之益於時務然既己任之勢¶
不得輕若一朝無諸葛亮必為禍亂矣諸君憒憒(憒古/對翻)¶