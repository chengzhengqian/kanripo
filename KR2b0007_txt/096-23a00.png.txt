(項羽焚舟即湛船以救鉅鹿事也見八十卷秦二世/三年韓信背水事見九卷漢髙帝三年背蒲昧翻)今¶
欲停船水渚引兵造城(造七/到翻)前對堅敵顧臨歸路此兵¶
法之所誡若進攻未拔胡騎卒至(卒讀/曰猝)懼桓子不知所¶
為而舟中之指可掬也(左傳晉中行桓子帥師與楚戰/于邲楚人車馳卒奔乘晉師桓)¶
(子不知所為鼓於軍中曰先濟者有賞/中軍與下軍爭舟舟中之指可掬也)今光所將皆殿¶
中精兵(將即/亮翻)宜令所向有征無戰而頓之堅城之下以¶
國之爪士(詩曰祈父予王之爪士毛萇注曰士/事也今謨直謂殿中兵為爪牙之士)擊寇之¶
下邑得之則利薄而不足損敵失之則害重而足以益¶