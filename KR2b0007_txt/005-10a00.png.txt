曰速斬魏齊頭來不然且屠大梁(屠殺也自古以來以/攻下城而盡殺城中)¶
(人為屠城/亦曰洗城)須賈還以告魏齊魏齊犇趙匿於平原君家¶
(還從宣翻又音如字平原君趙勝趙王之貴介弟也貴/盛於趙以好士聞於諸侯故魏齊奔歸之而就匿焉)¶
　趙惠文王薨子孝成王丹立以平原君為相(相息/亮翻)¶
五十年秦宣太后薨九月穰侯出之陶(薨呼肱翻/穰人羊翻)¶
　臣光曰穰侯援立昭王除其災害(事見三卷十年援/于元翻手引也)¶
　薦白起為將(見上巻二十二/年將即亮翻)南取鄢郢東屬地於齊¶
　(言拓地東連於齊也事並見上巻/鄢於晚翻郢以井翻屬之欲翻)使天下諸侯稽首¶