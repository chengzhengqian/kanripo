乃釋之黜為領軍長史(大將軍府參軍黜為領軍長/史足知敦府重於諸府矣)嶠¶
渾之族孫也顗被收路經太廟大言曰賊臣王敦傾覆¶
社稷枉殺忠臣神祇有靈當速殺之(被皮義翻/祇堯移翻)收人以¶
㦸傷其口血流至踵容止自若觀者皆為流涕(為于偽/翻下同)¶
并戴淵殺之於石頭南門之外帝使侍中王彬勞敦(勞/力)¶
(到/翻)彬素與顗善先往哭顗然後見敦敦怪其容慘問之¶
彬曰向哭伯仁情不能已敦怒曰伯仁自致刑戮且凡¶
人遇汝(以王彬之為人顗以凡人/遇之亦可以見其風裁矣)汝何哀而哭之彬曰¶