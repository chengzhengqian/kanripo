上謂修文館直學士武平一曰比聞内外親貴多不輯¶
睦以何法和之平一以為此由䜛謟之人隂為離間(比毗/至翻)¶
(間古/莧翻)宜深加誨諭斥逐姦險若猶未巳伏願捨近圗遠¶
抑慈存嚴示以知禁無令積惡上賜平一帛而不能用¶
其言　上召前修文舘學士崔湜鄭愔入陪大禮乙丑¶
上祀南郊赦天下并十惡咸赦除之(十惡恩赦/之所不原)流人並¶
放還齋娘有壻者皆改官　甲戌開府儀同三司平章¶
軍國重事豆盧欽望薨(平章軍國重事盖/自豆盧欽望始)　乙亥吐蕃¶