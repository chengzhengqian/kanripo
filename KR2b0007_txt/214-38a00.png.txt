爾微遂入曳建城取交河公主(交河公主事始二百/一十二卷十一年)悉¶
收散髪之民數萬以與㧞汗那王威震西陲　壬午吐¶
蕃冦白草安人等軍(白草軍在蔚茹水之西又鄯州星/宿州之西有安人軍蔚茹水在原)¶
(州蕭闗縣此時吐蕃兵不能/至疑白草軍當作白水軍)隴右節度使蕭炅擊破之¶
(炅火/廻翻)　甲申追諡孔子為文宣王先是祀先聖先師周¶
公南向孔子東向坐制自今孔子南向坐被王者之服¶
釋奠用宫懸(先悉薦翻被皮義翻周禮王宫懸諸侯軒/懸卿大夫判懸士特懸注云宫懸四面懸)¶
(象宫室四靣有牆故謂之宫懸軒懸三面其/形曲判懸又去其一面特懸又去其一面)追贈弟子¶