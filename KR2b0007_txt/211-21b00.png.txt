大使䖍瓘請自募闗中兵萬人詣安西討擊皆給遞䭾¶
及熟食(遞䭾者㳂路遞發馬牛驢䭾運兵器什物也唐/六典曰驢載曰䭾每䭾一百斤其脚直一百里)¶
(一百文山阪處一百二十文驢少處不得過一百五十/文平易處不得下八十文其有人負處兩人分一䭾又)¶
(給熟食欲其速逹/安西䭾徒何翻)敕許之將作大匠韋湊上疏以為今¶
西域服從雖或時有小盗竊舊鎮兵足以制之闗中常¶
宜充實以彊幹弱枝自頃西北二虜冦邊凡在丁壯征¶
行略盡豈宜更募驍勇逺資荒服(驍堅/堯翻)又一萬征人行¶
六千餘里咸給遞䭾熟食道次州縣將何以供秦隴之¶