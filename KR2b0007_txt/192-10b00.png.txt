卿宜盡言皆如此勿以前事為懲也上嘗謂奕曰佛之¶
為教𤣥妙可師卿何獨不悟其理對曰佛乃胡中桀黠¶
(㸃户/八翻)誑耀彼土中國邪僻之人取老莊𤣥談飾以妖幻¶
之語用欺愚俗無益於民有害於國臣非不悟鄙不學¶
也上頗然之　上患吏多受賕(枉法受賂曰/賕賕音求)宻使左右¶
試賂之有司門令史受絹一匹(司門郎屬刑部掌天下/門闗出入往來之籍賦)¶
(而審其政有令史六人唐令布/帛皆闊尺八寸長四丈為匹)上欲殺之民部尚書裴¶
矩諫曰為吏受賂罪誠當死但陛下使人遺之而受(遺/于)¶