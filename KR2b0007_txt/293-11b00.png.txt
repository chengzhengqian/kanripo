江招討使渦口奏新作浮梁成丁亥帝自濠州如渦¶
口(渦口渦水入淮之口郡縣志渦口/城東南至濠州九十里渦音戈)帝鋭於進取欲¶
自至掦州范質等以兵疲食少泣諫而止又嘗怒翰¶
林學士竇儀欲殺之范質入救之帝望見識其意即¶
起避之質趨前伏地叩頭諫曰儀罪不至死臣為宰¶
相致陛下枉殺近臣罪皆在臣繼之以泣帝意解乃釋¶
之　北漢𦵏神武帝於交城北山(隋分晉陽縣置交城/縣取縣西北古交城)¶
(為名初治交山唐天授元年移治却波村九域志在陽/曲縣西南一百里宋白曰大通監本古交城之地管東)¶