膽氣衰沮其將帥首䑕兩端唯利是視孰能被堅執鋭¶
長驅深入繫馬埋輪奮不顧命以先士卒者乎六也(喪/息)¶
(浪翻沮在吕翻將即亮翻帥/所類翻被皮義翻先悉薦翻)將軍之彊孰如侯景將軍¶
之衆孰如王琳武皇滅侯景於前今上摧王琳於後此¶
乃天時非復人力(復扶/又翻)且兵革已後民皆厭亂其孰能¶
棄墳墓捐妻子出萬死不顧之計從將軍於白刅之間¶
乎七也厯觀前古子陽季孟顛覆相尋餘善右渠危亡¶
繼及(子陽公孫述字季孟隗囂字二人事見/漢光武紀餘善右渠事見漢武帝紀)天命可畏¶