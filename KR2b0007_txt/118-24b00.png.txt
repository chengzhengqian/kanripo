(堯翻西方尉遲氏後/改為尉氏尉音鬱)嗣屯突門嶺以待之道生等拔乙¶
連城進攻和龍與燕單于右輔古泥戰破之(義熈七年/跋置單于)¶
(四輔單/音蟬)殺其將皇甫規(將即/亮翻)燕王跋嬰城自守魏人攻¶
之不克掠其民萬餘家而還(還從宣翻/又如字)　六月太尉裕¶
始受相國宋公九錫之命(十二年命下/至是乃受)赦國中殊死以¶
下崇繼母蘭陵蕭氏為太妃以太尉軍諮祭酒孔靖為¶
宋國尚書令左長史王𢎞為僕射領選(選須/絹翻)從事中郎¶
傅亮蔡廓皆為侍中謝晦為右衛將軍右長史鄭鮮之¶