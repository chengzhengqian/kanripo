(置師友文學各一人/夏户雅翻上時掌翻)以為九品既除宐先開移徙聽相¶
并就則土斷之實行矣帝雖善其言而終不能改也¶
冬十二月庚午大赦　閏月當陽成矦杜預卒　是嵗¶
塞外匈奴胡太阿厚帥部落二萬九千三百人來降(帥/讀)¶
(曰率降/户江翻)帝處之塞内西河(處昌/吕翻)　罷寧州入益州置南¶
夷校尉以䕶之(置寧州見七十九卷泰始七年南考異/曰地理志太康三年廢寧州置  夷校)¶
(尉今從華/陽國志)¶
六年春正月尚書左僕射劉毅致仕尋卒(春考異曰晉/  秋在七年)¶