招致天下亡命者以鑄錢東煮海水為鹽以故無賦而¶
國用饒足(史言吳以/彊富致叛)於是吳鄧錢布天下　初帝分代¶
為二國(事見上/卷二年)立皇子武為代王參為太原王是嵗徙¶
代王武為淮陽王以太原王參為代王盡得故地(故代/國之)¶
(地/)¶
六年冬十月桃李華(華讀/如花)淮南厲王長自作法令行於¶
其國逐漢所置吏請自置相二千石(王國自相至内史/中尉皆吏二千石)¶
(漢為置之餘得自置今長驕/橫逐漢所置吏而請自置之)帝曲意從之又擅刑殺不¶