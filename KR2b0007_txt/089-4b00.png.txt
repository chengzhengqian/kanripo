爵位濫溢(朝直/遥翻)吏無禄秩取給於民軍無部伍號令不¶
肅此其所短也　二月壬寅以張軌為太尉涼州牧封¶
西平郡公王浚為大司馬都督幽冀諸軍事荀組為司¶
空領尚書左僕射兼司𨽻校尉行留臺事劉琨為大將¶
軍都督并州諸軍事朝廷以張軌老病拜其子寔為副¶
刺史(副刺史前/此未有也)　石勒纂嚴將襲王浚而猶豫未發張¶
賓曰夫襲人者當出其不意今軍嚴經日而不行豈非¶
畏劉琨及鮮卑烏桓為吾後患乎勒曰然為之奈何賓¶