(疎喪謂疎屬之喪也賢曰小/汙謂病及死也數所角翻)廢闕不行忘禮敬之大任¶
禁忌之書拘信小故以虧大典自今齋制宜如故典(漢/制)¶
(凡齋天地七日宗廟山川五日小祀三日齋日内有汙/染解齋副倅行禮先齋一日有汙穢災變齋祀如儀)¶
庶答風霆災妖之異(妖于/驕翻)又古者取士必使諸侯歲貢¶
(尚書大傳曰古者諸侯/之于天子三歲一貢士)孝武之世郡舉孝亷又有賢良¶
文學之選于是名臣輩出文武竝興漢之得人數路而¶
已(賢曰數路謂孝亷/賢良文學之類也)夫書畫辭賦才之小者匡國治政¶
未有其能(治直之/翻下同)陛下即位之初先涉經術聽政餘日¶