以舊制裁之今日之來必有所誅帝之為太弟也與中¶
庶子繆播親善及即位以播為中書監繆𦙍為太僕卿¶
(太僕九卿也但晉官/未有卿字卿字衍)委以心膂帝舅散騎常侍王延尚¶
書何綏太史令高堂冲並參機宻越疑朝臣貳於己(散/悉)¶
(亶翻騎奇寄/翻朝直遥翻)劉輿潘滔勸越悉誅播等越乃誣播等欲¶
為亂乙丑遣平東將軍王秉帥甲士三千入宫執播等¶
十餘人於帝側付廷尉殺之(越因繆播兄弟以克河間/今又殺之權勢之爭可畏)¶
(哉帥讀/曰率)帝歎息流涕而已綏曽之孫也初何曽侍武帝¶