軍勒兵闕下以備非常丞相御史中二千石至者並莫¶
敢發言京兆尹不疑後到叱從吏收縛(從才/用翻)或曰是非未¶
可知且安之(安猶/徐也)不疑曰諸君何患於衛太子昔蒯聵¶
違命出奔輙距而不納春秋是之(師古曰蒯聵衛靈公/太子輒蒯聵子也蒯)¶
(聵得罪於靈公而出奔晉及靈公卒使輒嗣位晉趙鞅/納蒯聵於戚欲求入衛齊國夏衛石曼姑帥師圍戚公)¶
(羊傳曰曼姑受命於靈公而立輙曼姑之義固可以距/蒯聵也輙之義可以立乎曰可奈何不以父命辭王父)¶
(命也蒯苦怪/翻瞆五怪翻)衛太子得罪先帝亡不即死(即就/也)今來自¶
詣此罪人也遂送詔獄天子與大將軍霍光聞而嘉之¶