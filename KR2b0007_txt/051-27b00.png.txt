母䘮不得去官(守式又翻相息/亮翻長知兩翻)其不從法禁不式王命¶
(賢曰式/用也)錮之終身雖㑹赦令不得齒列若被劾奏亡不¶
就法者(劾户㮣翻/又户得翻)徙家邊郡以懲其後其鄉部親民之¶
吏皆用儒生清白任從政者(賢曰任堪也/音人林翻)寛其負筭(賢/曰)¶
(負欠也筭口錢也儒/生未有品秩故寛之)增其秩禄吏職滿嵗宰府州郡乃¶
得辟舉如此威福之路塞(塞悉/則翻)虚偽之端絶送迎之役¶
損賦斂之源息循理之吏得成其化率土之民各寧其¶
所矣帝感其言復申無故去官之禁(先已有此禁今復/申嚴之復扶又翻)¶