郅支報讐也(為于/偽翻)上立出吏士令縣道出酒食以過軍¶
(漢制縣有/蠻夷曰道)既至論功石顯匡衡以為延壽湯擅興師矯¶
制幸得不誅如復加爵土(復扶/又翻)則後奉使者爭欲乘危¶
徼幸生事於蠻夷為國招難(徼古堯翻又一/遥翻難乃旦翻)帝内嘉延¶
壽湯功而重違衡顯之議(師古曰/重難也)乆之不决故宗正劉¶
向上疏曰(帝初即位劉向為宗正免官乆矣故/曰故宗正向本名更生至是改名)郅支單¶
于囚殺使者吏士以百數事暴揚外國傷威毁重羣臣¶
皆閔焉(師古曰/閔病也)陛下赫然欲誅之意未嘗有忘西域都¶