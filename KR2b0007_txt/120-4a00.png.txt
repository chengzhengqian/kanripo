皆至建康以廢立之謀告之甲申謝晦以領軍府屋敗¶
悉令家人出外聚將士於府内又使中書舍人邢安泰¶
潘盛為内應夜邀檀道濟同宿晦悚動不得眠道濟就¶
寢便熟晦以此服之(服其處六事而/不變其常度也)時帝於華林園為¶
列肆親自沽賣又與左右引船為樂夕遊天淵池即龍¶
舟而寢(樂音洛魏氏作華林園天淵池於洛中晉氏南/渡放其制作之於建康華林園在宫城北隅)¶
乙酉詰旦(詰去/吉翻)道濟引兵居前羨之等繼其後入自雲¶
龍門安泰等先誡宿衞莫有禦者帝未興軍士進殺二¶