丁酉遣諫議大夫魏徴宣慰山東聴以便宜從事徴至¶
磁州(武徳元年以相州之滏陽臨水成安置磁州以其/地産磁石名州舊志磁州在京師東北一千四百)¶
(八十五里/磁疾之翻)遇州縣錮送前太子千牛李志安齊王䕶軍¶
李思行詣京師(械鎖而送之/謂之錮送)徴曰吾受命之日前宫齊¶
府左右皆赦不問今復送思行等(復扶/又翻)則誰不自疑雖¶
遣使者人誰信之(使疏/吏翻)吾不可以顧身嫌不為國慮且¶
既䝉國士之遇敢不以國士報之乎遂皆解縱之太子¶
聞之甚喜右衞率府鎧曹參軍唐臨出為萬泉丞(東宫/十率)¶