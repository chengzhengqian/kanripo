軍收魏地得十餘城(項羽併王梁楚徙魏王豹於河東/號西魏王今越所下外黄十餘城)¶
(皆梁/地也)欲急立魏後今西魏王豹真魏後乃拜彭越為魏¶
相國擅將其兵略定梁地漢王遂入彭城收其貨寳美¶
人日置酒髙㑹項王聞之令諸將擊齊而自以精兵三¶
萬人南従魯出胡陵至蕭(魯即伯禽所都秦置魯縣屬/薛郡漢後以薛郡為魯國史)¶
(記正義曰魯今兖州曲阜縣蕭縣/秦屬泗水郡唐徐州蕭縣是也)晨擊漢軍而東至彭¶
城日中大破漢軍漢軍皆走相隨入榖泗水死者十餘¶
萬人漢卒皆南走山楚又追擊至靈壁東睢水上(臣瓉/曰榖)¶