主不許沙鉢略遣使致書曰從天生大突厥天下賢聖¶
天子伊利居盧設莫何沙鉢略可汗致書大隋皇帝皇¶
帝婦父乃是翁比此為女夫乃是兒例兩境雖殊情義¶
如一自今子子孫孫乃至萬世親好不絶(好呼/到翻)上天為¶
證終不違負此國羊馬皆皇帝之畜(畜許/救翻)彼之繒綵皆¶
此國之物(繒疾/陵翻)帝復書曰大隋天子貽書大突厥沙鉢¶
略可汗得書知大有善意既為沙鉢略婦翁今日視沙¶
鉢略與兒子不異時遣大臣往彼省女復省沙鉢略也¶