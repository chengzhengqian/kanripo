節不敢復言(復扶/又翻)朱全忠求領鹽鐵孔緯獨執以為不¶
可謂進奏吏曰朱公須此職非興兵不可全忠乃止(史/言)¶
(孔緯相唐欲振紀綱惜/制於時不得行其志耳)　田頵攻常州為地道入城中¶
宵旌旗兵甲出於制置使杜稜之寢室遂虜之以兵三¶
萬戍常州　朱全忠遣龎師古將兵自潁上趨淮南撃¶
孫儒(宋僑置樓煩縣於汝隂郡界後魏以縣為下蔡郡/治所後齊廢郡隋改為潁上縣唐屬潁州九域志)¶
(在州東一百一十/七里趨七喻翻)　十二月甲子王建敗山行章及西¶
川騎將宋行能於廣都(敗補/邁翻)行能奔還成都行章退守¶