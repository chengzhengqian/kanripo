楚河上故立申陽為河南王都洛陽(括地志洛陽故城/在洛州洛陽縣東)¶
(北二十六里周公所築即成周城也輿地志成周之地/秦莊襄王以為洛陽縣三川守治焉後漢都雒陽改為)¶
(雒漢以火徳忌水故去洛旁水而加佳魏於行次為土/土水之忌也水得土而流土得水而柔故除佳而加水)¶
韓王成因故都都陽翟趙將司馬卬定河内數有功故¶
立卬為殷王王河内都朝歌(河内郡朝歌縣故/殷都也因以名國)徙趙王¶
歇為代王趙相張耳素賢又従入關故立耳為常山王¶
王趙地治襄國(括地志邢州本漢襄國縣秦置三十六/郡於此置信都縣屬鉅鹿郡項羽改曰)¶
(襄國子據班志襄國縣屬趙國信都縣屬信都國漢盖/又分為二縣宋白曰趙王歇都襄國今邢州所理龍岡)¶