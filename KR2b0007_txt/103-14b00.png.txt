(急請急皆謂假/也省悉景翻)帝曰致意尊公家國之事遂至於此由¶
吾不能以道匡衛愧歎之深言何能諭因詠庾闡詩云¶
志士痛朝危忠臣哀主辱遂泣下霑襟(此亦清談但情/溢于言外耳朝)¶
(直遥翻/下同)帝美風儀善容止留心典籍凝塵滿席湛如也¶
雖神識恬暢然無濟世大略謝安以為惠帝之流但清¶
談差勝耳(清談無益於國事謝安當此之時/能立此論可謂拔乎流俗者也)郗超以温¶
故朝中皆畏事之謝安嘗與左衛將軍王坦之共詣超¶
日旰未得前(旴古/案翻)坦之欲去安曰獨不能為性命忍須¶