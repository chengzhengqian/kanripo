(也嚈益涉翻噠當割翻又宅軌翻/帥讀曰率降户江翻抄楚交翻)乞依前恩給臣精兵¶
一萬送臣磧北撫定荒民(磧七/迹翻)詔付中書門下博議凉¶
州刺史袁翻以為自國家都洛以來蠕蠕髙車迭相吞¶
噬始則蠕蠕授首(謂佗汗也事見一百/四十七卷天監七年)既而髙車被擒¶
(謂彌俄/突也)今髙車自奮於衰微之中克雪讐恥誠由種類¶
繁多(種章/勇翻)終不能相滅自二虜交鬬邊境無塵數十年¶
矣此中國之利也今蠕蠕兩主相繼歸誠(兩主謂阿那/瓌婆羅門)¶
雖戎狄禽獸終無純固之節然存亡繼絶帝王本務若¶