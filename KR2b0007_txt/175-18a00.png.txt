(方言曰餳謂之張皇或云/滑餹著則略翻餳徐盈翻)帝聞之免彦光官歲餘拜趙¶
州刺史(五代志趙郡大陸縣舊曰廣阿置殷州/及南鉅鹿郡後改南趙郡改州為趙州)彦光自¶
請復為相州帝許之豪猾聞彦光再來皆嗤之(嗤丑之/翻笑也)¶
彦光至發擿姦伏(擿他狄翻/發也動也)有若神明豪猾潛竄闔境¶
大治(治直/吏翻)於是招致名儒每鄉立學親臨策試褒勤黜¶
怠及舉秀才祖道於郊以財物資之於是風化大變吏¶
民感悦無復訟者(史因岐州之政終言彦光/歴刺他州事復扶又翻)時又有相¶
州刺史陳留樊叔畧有異政帝以璽書褒美班示天下¶