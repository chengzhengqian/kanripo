(賊築堰愈急勢迫㑹夜乃俱引退燕南記曰六月朱滔/武俊懷光俱至懷光即欲戰馬燧抱眞不得已從之七)¶
(月六日懷光等擊滔勝之尋為王武俊所敗其夜决河/水絶懷光等西歸之路明日水深三尺餘馬燧與朱滔)¶
(有外族之親呼滔為表侄使人説滔曰老夫不度氣力/與李相公等昨日先陳王大夫善戰海内所知也司徒)¶
(五郎與商議放老夫等却歸太原諸節度亦各歸本道/當為聞奏河北地任五郎收取滔見武俊戰勝私心忌)¶
(其勝已乃謂武俊曰大夫二兄破懷光等氣已沮䘮馬/司徒既屈服如此且放去漸圖未晩武俊曰豈有四五)¶
(節度兵逾十萬使打賊始經一陣被殺却五萬人將何/面目歸見天子今窮蹙詐求退去料不過到洺州界必)¶
(築壘相待悔難及也滔心明知其事竟絶水放燧等既/離魏府城下退行三十里遂連魏縣河列營相拒滔雖)¶
(慙謝武俊終有恨意又同進軍魏橋河東南去懷光營/五里移營在七月中旬也邠志曰三年夏詔懷光率邠)¶