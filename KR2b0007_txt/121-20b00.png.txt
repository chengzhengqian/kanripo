先其未𤼵逆擊之(先悉/薦翻)足以挫其鋭氣使不敢深入因¶
請悉誅河北流民在境上者以絶其鄉導(鄉讀/曰嚮)魏主使¶
公卿議之皆以為當然(當然猶言/當如此也)崔浩曰不可南方下¶
濕(天地之性西北髙而東南/下故東南之地卑濕沮洳)入夏之後水潦方降草木¶
䝉密地氣鬱蒸易生疾癘不可行師且彼既嚴備則城¶
守必固(易以豉翻守式/又翻下戍守同)留屯久攻則糧運不繼分軍四¶
掠則衆力單寡無以應敵以今擊之未見其利彼若果¶
能北來宜待其勞倦秋涼馬肥因敵取食徐往擊之此¶