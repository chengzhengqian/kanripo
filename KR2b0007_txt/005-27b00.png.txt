左右曰取雞狗馬之血來(索隱曰盟之所用牲貴賤不/同天子用牛及馬諸侯用犬)¶
(及豭大夫以下用雞今此總言盟之用血故/云取雞狗馬之血來耳索山客翻豭居牙翻)毛遂奉銅¶
盤而跪進之楚王曰王當歃血以定從(索隱曰歃血若/周禮則用珠盤)¶
(奉讀曰捧歃色洽翻/又所甲翻從子容翻)次者吾君次者遂遂定從於殿上¶
毛遂左手持盤血而右手招十九人曰公等相與歃此¶
血於堂下公等録録所謂因人成事者也(説文録録隨/從之貌音禄)¶
(索隱曰音六王/劭曰録借字耳)平原君已定從而歸至於趙曰勝不敢¶
相天下士矣(相息/亮翻)遂以毛遂為上客於是楚王使春申¶