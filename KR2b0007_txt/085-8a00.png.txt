因其過長安執之重知之露檄上尚書(上時/掌翻)發隴上兵¶
以討含(自隴以西六/郡統於秦州)乂以兵方少息遣使詔重罷兵徴¶
含為河南尹(含考異曰含傳云河間王顒表/  為河南尹今從皇甫重𫝊)含就徴而¶
重不奉詔顒遣金城太守游楷隴西太守韓稚等合四¶
郡兵攻之(秦州刺史/鎮冀城)顒宻使含與侍中馮蓀中書令卞¶
粹謀殺乂皇甫商以告乂收含蓀粹殺之(蓀音/孫)驃騎從¶
事琅邪諸葛玟前司徒長史武邑牽秀皆出犇鄴(驃匹/妙翻)¶
(從事從事中郎也玟莫杯翻武邑縣前漢屬信都郡/後漢晉屬安平國武帝分立武邑郡唐為縣屬冀州)¶