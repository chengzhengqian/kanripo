散遂加以杻械(杻敕/久翻)乗驢入關九月戊寅腰斬東市先¶
是三分鄆兵以𨽻三鎮(此言鄆青沂分為三/鎮之初先悉薦翻)及王遂死¶
朝廷以為師道餘黨凶態未除命曹華引棣州兵赴鎮¶
以討之沂州將士迎候者華皆以好言撫之使先入城¶
慰安其餘衆皆不疑華視事三日大饗將士伏甲士千¶
人於幕下乃集衆而諭之曰天子以鄆人有遷徙之勞¶
特加優給宜令鄆人處左沂人處右(處昌吕翻/下聚處同)既定令¶
沂人皆出因闔門謂鄆人曰王常侍以天子之命為帥¶