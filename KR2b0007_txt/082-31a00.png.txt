(處之也事無大小不能明則何由處矣楊萬里曰開達/物理成就世務余謂何晏之㫖以為事事物物自無而)¶
(有無者物之未生事之未形見者也故曰/無者開物成務與諸儒説易之㫖不同)無徃而不存¶
者也隂陽恃以化生賢者恃以成德故無之為用無爵¶
而貴矣王衍之徒皆愛重之由是朝廷士大夫皆以浮¶
誕為美弛廢職業裴頠著崇有論以釋其蔽曰夫利欲¶
可損而未可絶有也事務可節而未可全無也葢有飾¶
為高談之具者深列有形之累盛陳空無之美形器之¶
累有徴(累力/瑞翻)空無之義難檢辯巧之文可悦似象之言¶