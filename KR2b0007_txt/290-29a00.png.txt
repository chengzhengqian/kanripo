魯泣拜其妻妾曰悉出所有以救吾死皆曰竭矣周度¶
以白彦超彦超不信收𢎞魯夫妻繫獄有乳母於泥中¶
掊得金纒臂獻之冀以贖其主(掊蒲溝翻以/手爬土也)彦超曰所¶
匿必猶多榜掠𢎞魯夫妻肉潰而死以周度為阿庇斬¶
於市　北漢遣兵寇府州防禦使折徳扆敗之(敗補/邁翻)殺¶
二千餘人二月庚子徳扆奏攻拔北漢岢嵐軍以兵戍¶
之(舊唐書地理志曰嵐州嵐谷縣舊岢嵐軍也在嵐州/宜芳縣北界長安二年分宜芳於岢嵐舊軍置嵐谷)¶
(縣神龍二年廢縣置軍開元十二年復置縣此盖後唐/復置軍也九域志岢嵐軍治嵐谷縣南至嵐州九十里)¶