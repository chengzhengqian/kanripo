詔令東海王越等各就國越等不從㑹得劉喬上事(上/事)¶
(者言東海王越等起兵及喬/攻許拒越之事上時掌翻)冬十月丙子下詔稱劉輿¶
迫脅范陽王虓造搆凶逆其令鎮南大將軍劉宏(劉宏/都督)¶
(荆/州)平南將軍彭城王釋(彭城王釋蓋/代羊伊屯宛)征東大將軍劉準¶
(劉準都/督揚州)各勒所統與劉喬并力以張方為大都督統精¶
卒十萬與吕朗共㑹許昌誅輿兄弟釋宣帝弟子穆王¶
權之孫也(權宣帝弟東武城矦馗之子釋考異曰劉喬/傳釋作繹帝紀宗室傳皆作  蓋喬傳誤帝)¶
(紀八月車騎大將軍劉宏逐平南將軍彭城王釋于宛/宏釋傳及衆書皆無之宏傳但云彭城前東奔有不善)¶