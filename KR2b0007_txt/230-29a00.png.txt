之不可不重也如此陛下又安可忽而不念乎又曰若¶
以諫爭為指過(爭讀/曰諍)則剖心之主不宜見罪於哲王(武/王)¶
(數紂之罪曰斮朝渉/之脛剖賢人之心)以諫爭為取名則匪躬之臣不應¶
垂訓於聖典(易曰王臣蹇蹇匪/躬之故應一凌翻)又曰假有意將指過諫¶
以取名但能聞善而遷見諫不逆則所指者適足以彰¶
陛下莫大之善所取者適足以資陛下無疆之休因而¶
利焉所獲多矣儻或怒其指過而不改則陛下招惡直¶
之譏(惡烏路翻/又如字)黜其取名而不容則陛下被違諫之謗¶