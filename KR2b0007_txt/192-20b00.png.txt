臣親見之上曰卿稱懷道為是何為自不正諫對曰臣¶
爾時不居重任又知諫不從徒死無益上曰卿知煬帝¶
不可諫何為立其朝既立其朝何得不諫卿仕隋容可¶
云位卑後仕王世充尊顯矣何得亦不諫對曰臣於世¶
充非不諫但不從耳上曰世充若賢而納諫不應亡國¶
若暴而拒諫卿何得免禍淹不能對上曰今日可謂尊¶
任矣可以諫未對曰願盡死上笑　辛未幽州都督王¶
君廓謀叛道死君廓在州驕縱多不法徴入朝(朝直遙/翻下同)¶