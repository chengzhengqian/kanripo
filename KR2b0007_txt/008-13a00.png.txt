大臣非所以示神明于天下也(見賢/遍翻)陛下不如深拱禁中¶
(蔡邕曰本為禁中門閣有禁非侍御之/臣不得妄入行道豹尾中亦為禁中)與臣及侍中習¶
灋者待事事來有以揆之如此則大臣不敢奏疑事天¶
下稱聖主矣二世用其計乃不坐朝廷見大臣常居禁¶
中趙髙侍中用事(班表秦制侍中左右曹諸吏散騎中/常侍皆加官所加或列侯卿大夫將)¶
(軍將都尉尚書太醫太官令至郎中亡員多至數十人/侍中中常侍得入禁中應劭曰入侍天子故曰侍中後)¶
(漢志侍中比二千石掌侍/左右贊導衆事顧問應對)事皆決於趙髙髙聞李斯以¶
為言乃見丞相曰關東羣盜多今上急益發繇(繇讀曰徭/役也古字)¶