寺(定林寺舊基在/蔣山應潮井後)有沙門老病不能去藏革間命左右¶
射之百箭俱𤼵(射七/亦翻)帝有膂力牽弓至三斛五斗又好¶
擔幢白虎幢高七丈五尺於齒上擔之折齒不倦(好呼/到翻)¶
(擔都甘翻幢傅江/翻旛也高居號翻)自制擔幢校具(校具猶言/器械也)伎衣飾以¶
金玉(伎渠/綺翻)侍衛滿側逞諸變態曾無愧色學乗馬於東¶
冶營兵俞靈韻常著織成袴褶金薄㡌(著則略翻/褶音習)執七¶
寶矟急裝縛袴凌冒雨雪不避阬穽馳騁渴乏輙下馬¶
觧取腰邊蠡器酌水飲之(冐莫北翻又如字穽疾正翻/騁丑郢翻蠡憐題翻瓠瓢也)¶