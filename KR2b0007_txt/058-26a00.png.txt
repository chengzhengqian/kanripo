遣周慎將三萬人追之參軍事孫堅説愼曰賊城中無¶
榖當外轉糧食堅願得萬人斷其運道(參軍事之官始/見於此杜佑曰)¶
(漢靈帝時陶謙幽州刺史參司空車騎將軍張温軍事/時孫堅亦為參軍晉時軍府乃置為官員説輸芮翻斷)¶
(丁管翻/下同)將軍以大兵繼後賊必困乏而不敢戰走入羗¶
中并力討之則凉州可定也愼不從引軍圍榆中城而¶
章遂分屯葵園峽反斷愼運道愼懼棄車重而退(重直/用翻)¶
温又使董卓將兵三萬討先零羌(零音/隣)羗胡圍卓於望¶
垣北(望垣縣屬漢陽郡陳壽/三國志曰望垣峽名)糧食乏絶乃於所度水中¶