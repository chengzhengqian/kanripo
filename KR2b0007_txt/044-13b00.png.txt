(徙民見上/巻十五年)　冬南匈奴五骨都矦子復將其衆三千人¶
歸南部北單于使騎追撃悉獲其衆南單于遣兵拒之¶
逆戰不利於是復詔單于徙居西河美稷(復扶/又翻)因使叚¶
彬王郁留西河擁䕶之(使匈奴中郎將自是亦屯西河/美稷杜佑曰汾州隰城縣有美)¶
(稷郷即漢美稷縣也/隰城漢之兹氏縣也)令西河長史嵗將騎二千弛刑五¶
百人助中郎將衛䕶單于冬屯夏罷自後以為常南單¶
于旣居西河亦列置諸部王助漢扞戍北地朔方五原¶
雲中定襄鴈門代郡皆領部衆為郡縣偵邏耳目(偵丑/鄭翻)¶