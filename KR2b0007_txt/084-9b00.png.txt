七千自延壽關出(晉志河南矦氏縣有延/夀城帥讀曰率下同)征虜將軍張¶
泓左軍將軍蔡璜前軍將軍閭和帥兵九千自崿阪關¶
出(晉志河南陽城縣有崿阪關杜佑曰崿嶺在河/南登封縣登封故嵩陽也崿五各翻阪音反)鎮軍¶
將軍司馬雅揚威將軍莫原(沈約志揚威將軍魏置/姓譜莫姓楚莫敖之後)帥¶
兵八千自成臯關出(晉志河南成臯/縣有成臯關)以拒冏(三路出兵/以拒冏)¶
遣孫秀子㑹督將軍士猗許超帥宿衛兵三萬以拒頴¶
召東平王楙為衛將軍都督諸軍又遣京兆王馥廣平¶
王䖍帥兵八千為三軍繼援(孫㑹士猗許超三人/所將之軍為三軍)倫秀¶