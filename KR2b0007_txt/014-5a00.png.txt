吏不當若是邪尉無賴(言其才無足恃賴也援神契曰/蝟多賴故不使超揚賴才也孟)¶
(子富嵗子弟多賴/朱子曰賴藉也)乃詔釋之拜嗇夫為上林令釋之久¶
之前曰陛下以絳侯周勃何如人也上曰長者也(長知/兩翻)¶
又復問東陽侯張相如何如人也(班志東陽縣/屬臨淮郡)上復曰¶
長者(復扶/又翻)釋之曰夫絳侯東陽侯稱為長者此兩人言¶
事曽不能出口豈效此嗇夫喋喋利口捷給哉(晉灼曰/喋音牒)¶
且秦以任刀筆之吏(師古曰刀所以削書也古者用簡/牒故吏皆以刀筆自隨也揚子曰)¶
(刀不利筆不銛説文楚謂之聿吳謂之不律燕/謂之弗秦謂之筆釋名筆述也述事而書之也)爭以亟¶