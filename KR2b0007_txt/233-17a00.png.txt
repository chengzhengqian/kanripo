(時坊郭十等户鄉村五等户臨時科配也又云額内官/勿更注擬見任者三考勒停此盖用李泌之策也按鄴)¶
(侯家傳泌請罷天下額外官又云陛下許復所减官貟/臣因請停額外官許其得資後停額外官員當正官三)¶
(分之一則今年計已停一半据此則似有額内官又有/額外官皆在正官之外不則内皆應作外字之誤也)¶
　李泌奏京官俸太薄請自三師以下悉倍其俸(唐以/太師)¶
(太傅太保爲三師倍俸倍大歴十二年所增之數也泌/薄必翻俸扶用翻  考異曰實錄辛巳詔以中外給用)¶
(除陌錢給文武官俸料自是京官益重頗優裕馬初除/陌錢𨽻度支至是令户部别庫貯之給俸之餘以備它)¶
(用按興元元年正月赦其所加墊陌錢税間架之類悉/宜停罷今猶有除陌錢者盖當時止罷所加之數或私)¶
(買賣者官不収墊陌錢官/給錢猶有除陌在故也)從之壬申以宣武行營節度¶