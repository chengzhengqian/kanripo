險阻周旋萬里得人則中原可定失人則社稷可憂陸¶
抗所謂存則呉存亡則呉亡者也(陸抗垂没之疏見八/十卷武帝泰始十年)¶
豈可以白面少年當之哉(少詩/照翻)桓温英畧過人有文武¶
器幹西夏之任無出温者(夏戸/雅翻)議者又曰庾爰之肻避¶
温乎如令阻兵恥懼不淺(言不能制爰之將為國恥又/有可懼者葢以王敦蘇峻待)¶
(爰之/也)充曰温足以制之諸君勿憂丹陽尹劉惔每奇温¶
才然知其有不臣之志謂㑹稽王昱曰温不可使居形¶
勝之地其位號常宜抑之勸昱自鎮上流以已為軍司¶