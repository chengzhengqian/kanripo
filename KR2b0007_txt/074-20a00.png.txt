將廖式殺臨賀太守嚴綱等(臨賀縣漢屬蒼梧郡縣臨/賀水因以為名吳分立為)¶
(臨賀郡唐為賀州廖/力救翻今力弔翻)自稱平南將軍攻零陵桂陽揺動¶
交州諸郡衆數萬人吕岱自表輙行星夜兼路吳主遣¶
使追拜交州牧及遣諸將唐咨等絡繹相繼攻討一年¶
破之斬式及其支黨郡縣悉平(當方面者當如吕岱委/人以方面者當如孫權)¶
岱復還武昌　吳都鄉侯周𦙍將兵千人屯公安有罪¶
徙廬陵諸葛瑾步隲為之請吳主曰昔𦙍年少初無功¶
勞橫受精兵(為于偽翻少詩/照翻横户孟翻)爵以侯將(謂既受侯爵又/將兵也將即亮)¶