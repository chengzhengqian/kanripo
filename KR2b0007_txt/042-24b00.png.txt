(並在雒陽之東南/緱工矦翻轘音環)　吳漢率王常等四將軍兵五萬餘¶
人擊盧芳將賈覽閔堪於髙栁(髙栁縣屬代郡賢曰故/城在今雲州定襄縣水)¶
(經註曰髙栁在代中其山重巒疊/巘霞舉雲髙連山隠隠東出遼塞)匈奴救之漢軍不利¶
於是匈奴轉盛鈔暴日增(鈔楚/交翻)詔朱祜屯常山王常屯¶
涿郡破姦將軍侯進屯漁陽以討虜將軍王霸為上谷¶
太守以備匈奴　帝使來歙悉監䕶諸將屯長安(監古/銜翻)¶
太中大夫馬援為之副歙上書曰公孫述以隴西天水¶
為藩蔽故得延命假息(息氣/息也)今二郡平蕩則述智計窮¶