南山南東道轉運常平鑄錢鹽鐵等使侍郎第五琦為¶
京畿闗内河東劍南山南西道轉運等使分理天下財¶
賦　周智光至華州(周智光還華州/見上卷上年)益驕横(横户/孟翻)召之¶
不至上命杜冕從張獻誠於山南以避之智光遣兵於¶
商山邀之不獲智光自知罪重乃聚亡命無頼子弟衆¶
至數萬縱其剽掠以恱其心(剽匹/妙翻)擅留闗中所漕米二¶
萬斛藩鎮貢獻往往殺其使者而奪之　二月丁亥朔¶
釋奠於國子監(唐制中春中秋釋奠于文宣王皆/以上丁戊以祭酒司業博士三獻)命宰¶