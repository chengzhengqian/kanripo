(相久之以右丞韓休對𤣥宗然之乃令草詔力士遽漏/於武氏乃令林甫白休休既入相甚徳林甫與嵩不和)¶
(乃薦林甫堪為宰相恵妃隂助之因拜黄門侍郎𤣥宗/眷遇益深按光庭妻一寡婦耳豈敢遽引所私代其夫)¶
(為相韓休正直雖得林甫先/報必不至薦之為相今不取)五月戊子以裴耀卿為侍¶
中張九齡為中書令林甫為禮部尚書同中書門下三¶
品(為李林甫得權太子廢張本顔真卿疏曰天寳已後/閻官袁思藝日宣詔至中書𤣥宗動静必告林甫林)¶
(甫先意奏請𤣥宗驚喜若/神以此權柄恩寵日甚)　上種麥於苑中帥太子以¶
下親往芟之(帥讀曰率/芟所衘翻)謂曰此所以薦宗廟故不敢不¶
親且欲使汝曹知稼穡艱難耳又徧以賜侍臣曰比遣¶