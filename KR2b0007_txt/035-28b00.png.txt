風功曹申屠剛以直言對䇿曰臣聞成王幼少周公攝¶
政聽言下賢均權布寵動順天地舉措不失然近則召¶
公不説逺則四國流言(賢曰尚書曰周公為師相成王/為左右召公不悦言周公既還)¶
(政成王宜自退今復為相故不悦也四國謂管蔡商奄/也成王幼小周公攝政四國流言曰公將不利於孺子)¶
(説讀/曰悦)今聖主始免襁褓即位以來至親分離外戚杜隔¶
恩不得通且漢家之制雖任英賢猶援姻戚親疏相錯¶
杜塞間隙(援于元翻塞悉/則翻間古莧翻)誠所以安宗廟重社稷也宜¶
亟遣使者徵中山太后置之别宮令時朝見(朝直遥翻/見賢遍翻)¶