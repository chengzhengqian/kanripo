宗文成皇帝嘗謂羣臣曰朕始學之日年尚㓜冲情未¶
能専既臨萬機不遑温習今日思之豈唯予咎抑亦師¶
傅之不勤尚書李訢免冠謝(訢許/斤翻)此近事之可鍳者也¶
臣謂宜凖古立師傅之官以訓𨗳太子(葢此時恂之失/徳已著故彪有)¶
(是/言)又漢置常平倉以救匱乏(見二十七卷漢/宣帝五鳳四年)去嵗京師¶
不稔移民就豐既廢營生困而後逹又於國體實有虚¶
損曷若豫儲倉粟安而給之豈不愈於驅督老弱餬口¶
千里之外哉(餬音胡說文曰寄食鬻也余據正考父鼎/銘饘於是粥於是以餬余口則餬者食饘)¶