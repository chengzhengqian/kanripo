(南單于呼/㕑泉居之)未拔而援至繇使新豐令馮翊張既説馬騰¶
(新豐縣屬京兆/太守説輸苪翻)為言利害(為于/偽翻)騰疑未决傅幹説騰曰¶
古人有言順道者昌逆徳者亡(新城三老/董公之言)曹公奉天子¶
誅暴亂法明政治上下用命可謂順道矣(治直/吏翻)袁氏恃¶
其彊大背弃王命(背蒲/妹翻)驅胡虜以陵中國可謂逆徳矣¶
今将軍既事有道隂懐兩端(謂既附曹公又/與袁氏通也)欲以坐觀¶
成敗吾恐成敗既定奉辭責罪將軍先為誅首矣於是¶
騰懼幹因曰智者轉禍為福今曹公與袁氏相持而髙¶