言上曰右内史界部中多貴臣宗室難治非素重臣不¶
能任請徙黯為右内史(右内史後為右扶風/治直之翻任音壬)上從之¶
春大旱　匈奴右賢王數侵擾朔方天子令車騎将軍¶
青将三萬騎出髙闕衛尉蘇建為游擊将軍左内史李¶
沮為彊弩将軍(沮音/俎)太僕公孫賀為衛騎将軍代相李¶
蔡為輕車将軍皆領屬車騎将軍俱出朔方大行李息¶
岸頭侯張次公為将軍俱出右北平凡十餘萬人擊匈¶
奴右賢王以為漢兵逺不能至飲酒醉衛青等兵出塞¶