威福置方員於規矩審輕重於衡石(此言决事當依典/法也賢曰衡秤衡)¶
(也三十斤為/鈞四鈞為石)誠國家之典萬世之法也　汝南太守山¶
陽王龔政崇寛和好才愛士以袁閬為功曹(好呼到翻/閬音浪)¶
引進郡人黄憲陳蕃等憲雖不屈蕃遂就吏(就辟而/為吏也)閬¶
不修異操而致名當時蕃性氣高明龔皆禮之由是羣¶
士莫不歸心憲世貧賤父為牛醫穎川荀淑至慎陽(慎/陽)¶
(縣屬汝南郡憲縣人也賢曰在慎水之南因以名縣應/劭曰慎水出東北入淮師古曰慎字本作滇音真後誤)¶
(為慎耳今猶有真邱真陽縣知音不改也闞駰曰永平/五年失印更刻遂誤以水為心余按水北為陽賢既云)¶