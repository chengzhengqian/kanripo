(自苑中入椎鼔大呼仲卿之兵又入城吐蕃皆奔走若/如邠志所言是子儀殺撫而攘其功計子儀必不為也)¶
(子儀勲業今古推高凌準作書多攻其短疑有/宿嫌不可盡信今從汾陽家傳及子儀舊傳)其兵盡¶
散白孝徳與邠寜節度使張藴琦將兵屯畿縣(京兆府/管二十)¶
(縣萬年長安為赤/縣餘縣皆為畿縣)子儀召之入城京畿遂安　宦官廣¶
州市舶使吕太一發兵作亂(唐置市舶使於廣州以收/商舶之利時以宦者為之)¶
(舶音/白)節度使張休棄城奔端州(舊志廣州西至端/州二百四十里)太一¶
縱兵焚掠官軍討平之　吐蕃還至鳯翔節度使孫志¶
直閉城拒守吐蕃圍之數日鎮西節度使馬璘聞車駕¶