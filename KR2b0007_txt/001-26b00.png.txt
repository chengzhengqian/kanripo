因自皮面抉眼自屠出腸韓人暴其尸於市(暴歩木翻/又如字)¶
購問莫能識其姊嫈聞而往哭之曰是軹深井里聶政¶
也(史記正義曰深井里在/懷州濟源縣南三十里)以妾尚在之故重自刑以絶¶
從妾奈何畏歿身之誅終滅賢弟之名遂死於政尸之¶
㫄(皮面以刀𠢐而而去其皮懸賞以募告者曰購購古/候翻嫈烏莖翻絶從之從讀曰蹤謂自絶其蹤跡又)¶
(或曰從讀如字謂/絶其從坐之罪也)¶
六年鄭駟子陽之黨弑繻公(繻者謚法所不載史記/注繻或作繚繻詢趨翻)而¶
立其弟乙(白虎通曰弟悌也心/順行篤也行下孟翻)是為康公　宋悼公薨¶