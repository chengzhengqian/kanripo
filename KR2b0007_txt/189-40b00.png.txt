(里志武徳四年置宗州於宗城縣宋字皆當作宗世勣/名將必不至如革命記所云但力不能拒而弃城耳今)¶
(從舊書/黑闥傳)甲子黑闥追擊世勣等破之殺歩卒五千人世¶
勣僅以身免丙寅洺州土豪翻城應黑闥黑闥於城東¶
南告天及祭竇建徳而後入後旬日引兵攻拔相州(相/息)¶
(亮翻乙考異曰實録黑闥䧟相州在來年/正月  酉盖奏到之日也今從革命記)執刺史房晃¶
右武衛將軍張士貴潰圍走黑闥南取黎衛二州半嵗¶
之間盡復建徳舊境又遣使北連突厥頡利可汗遣俟¶
斤宋邪那帥胡騎從之(使䟽吏翻下同厥九勿翻俟渠/之翻邪讀曰耶帥讀曰率騎竒)¶