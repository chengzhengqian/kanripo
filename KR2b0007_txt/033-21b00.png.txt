四海安寧百姓不懼此先帝聖徳當合天人之功也臣¶
聞天威不違顔咫尺(左傳齊桓公對宰孔之言師古/曰言常若在前宜自肅懼也)願¶
陛下深思先帝所以建立陛下之意且克己躬行以觀¶
羣下之従化天下者陛下之家也胏附何患不富貴不¶
宜倉卒若是其不乆長矣丹書數十上(上時/掌翻)多切直之¶
言傅太后従弟子遷在左右尤傾邪(従才/用翻)上惡之(惡烏/路翻)¶
免官遣歸故郡(傅氏本河/内温人)傅太后怒上不得已復留遷¶
(復扶又/翻下同)丞相光與大司空丹奏言詔書前後相反天下¶