上謂太子曰李世勣才智有餘然汝與之無恩恐不能¶
懐服我今黜之若其即行俟我死汝於後用為僕射新¶
任之若徘徊顧望當殺之耳五月戊午以同中書門下¶
三品李世勣為疊州都督世勣受詔不至家而去(史言/太宗)¶
(以機數御李世勣世勣亦以機心而事君杜佑曰疊州/去京師千三百四十里孫愐曰疊州自秦至魏諸𦍑據)¶
(焉周武帝逐諸𦍑乃置/疊州蓋以山重疊名之)　辛酉開府儀同三司衛景武¶
公李靖薨　上苦利增劇太子晝夜不離側(離力/智翻)或累¶
日不食髪有變白者上泣曰汝能孝愛如此吾死何恨¶