不滅(袁紹據鄴始營宫室魏武帝又/増而廣之至是悉為灰燼矣)殺士民萬餘人大¶
掠而去濟自延津南擊兖州太傅越大懼使茍晞及將¶
軍王讚討之　秦州流民鄧定訇氐等據成固(楊正衡/曰訇呼)¶
(宏翻余謂/訇姓氏名)冦掠漢中梁州刺史張殷遣巴西太守張燕¶
討之鄧定等饑窘詐降於燕且賂之燕為之緩師(窘渠/隕翻)¶
(降户江翻/為于偽翻)定宻遣訇氐求救於成成主雄遣太尉離司¶
徒雲司空璜將兵二萬救定與燕戰大破之張殷及漢¶
中太守杜孟治棄城走積十餘日離等引還盡徙漢中¶