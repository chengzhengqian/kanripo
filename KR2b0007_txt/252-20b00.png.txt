莫不痛惜及其還也長安兩市人率錢雇百戲迎之(長/安)¶
(城中分東/西兩市)瞻聞之改期由它道而入(見考異曰玉泉子/  聞録曰初瞻南)¶
(遷無問賢不肖一口皆為之痛惜殆將至京東西市豪/俠共率泉帛募集百戲將逆於城外瞻知之差期而易)¶
(路焉瞻為相亦無它才能徒以路巖遭時嫉怒瞻為所/排而人心歸向耳其實未足譚也按瞻以清慎著聞及)¶
(懿宗暴怒瞻獨能不顧其身救數百人/之死而玉泉子以為未足談不亦誣乎)　夏五月乙未¶
裴坦薨以劉瞻為中書侍郎同平章事初瞻南遷劉鄴¶
附於韋路共短之(韋路謂韋/保衡路巖)及瞻還為相鄴内懼秋八¶
月丁巳朔鄴延瞻置酒於鹽鐵院(劉鄴以鹽鐵轉運使/為相故延劉瞻宴於)¶