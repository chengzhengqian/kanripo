(鹿進圍深州惟岳乃統萬餘衆及田悦援兵圍束鹿惟/岳將王武俊以騎三千方陳横進滔繢帛為狻猊象使)¶
(猛士百人蒙之鼓譟奮馳賊馬驚亂隨擊大破之惟岳/焚營而遁據此則是惟岳再敗也燕南記孟祐先敗惟)¶
(岳又敗與滔傳/相應今從之)兵馬使王武俊為左右所構惟岳疑之¶
惜其才未忍除也束鹿之戰使武俊為前鋒私自謀曰¶
我破朱滔則惟岳軍勢大振歸殺我必矣故戰不甚力¶
而敗朱滔欲乘勝攻恒州(使疏吏翻/恒户登翻)張孝忠引軍西北¶
軍于義豐(義豐縣/屬定州)滔大驚孝忠將佐皆怪之孝忠曰¶
恒州宿將尚多未易可輕(將即亮翻/易以豉翻)迫之則并力死鬭¶