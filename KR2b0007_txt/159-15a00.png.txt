昌民吕興殺太守郭肆以郡應保(劉昫唐志𤓰州晉昌/縣漢敦煌郡之寘安)¶
(縣舊置晉昌郡及寘安縣因改晉陽為永興隋改為𤓰/州改寘安為常樂武徳七年復為晉昌唐又有常樂縣)¶
(則漢之廣至縣地也又按五代志𤓰州常樂縣後魏置/常樂郡後周併凉興廣至寘安閠泉合為凉興縣隋廢)¶
(郡改縣為常樂參而考之則/晉昌郡當置于隋常樂縣界)丞相泰遣太子太保獨孤¶
信開府儀同三司怡峯與史寧討之　三月乙巳大赦¶
　庚戍上幸同泰寺遂停寺省(同泰寺/有便省)講三慧經(異考/  曰)¶
(典畧云癸夘詔以今月八日於同泰寺設無遮大㑹捨/朕身及以宫人并所王境土供養三寳四月丙戊公卿)¶
(以錢億萬奉贖按韓愈佛骨表云三度捨/身為寺家奴若并此則四矣今從梁書)夏四月丙戌¶