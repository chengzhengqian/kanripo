(異曰舊傳云左殺自立為烏蘇米施可汗唐厯新傳皆/云判闕特勒子為烏蘓米施可汗天寳初立今從之)¶
上以突厥内亂癸酉命左羽林將軍孫老奴招諭囘紇¶
葛邏禄㧞悉宻等部落(訖下沒翻/邏郎佐翻)　乙亥東都洛水溢¶
溺死者千餘人(溺奴/狄翻)　平盧兵馬使安禄山傾巧善事¶
人人多譽之(譽音/余)上左右至平盧者禄山皆厚賂之由¶
是上益以為賢御史中丞張利貞為河北采訪使至平¶
盧禄山曲事利貞乃至左右皆有賂利貞入奏盛稱禄¶
山之美八月乙未以禄山為營州都督充平盧軍使(考/)¶