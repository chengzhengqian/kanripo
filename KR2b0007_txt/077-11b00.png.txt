司馬昭曰異不得至壽春而吳人殺之非其罪也欲以¶
謝壽春而堅誕意使其猶望救耳今當堅圍備其越逸¶
而多方以誤之乃縱反閒(閒古/莧翻)揚言吳救方至大軍乏¶
食分遣羸&KR0858;就榖淮北埶不能乆誕等益寛恣食俄而¶
城中乏糧外救不至将軍蒋班焦彞皆誕腹心謀主也¶
言於誕曰朱異等以大衆來而不能進孫綝殺異而歸¶
江東外以發兵為名内實坐須成敗(須待/也)今宜及衆心¶
尚固士卒思用并力决死攻其一靣雖不能盡克猶有¶