　八月有兩月相承晨見東方(服䖍曰相承在上下也/應劭曰案京房易傳云)¶
(君弱如婦為隂所乗/則兩月出見賢遍翻)　冬十二月作長安南北郊罷甘¶
泉汾陰祠(匡衡奏祭天於南郊就陽之義也瘞地於北/郊即陰之象也甘泉郊見皇天反北之太陰)¶
(汾陰祠后土反東之少陽甘泉河東之祠宜徙/就正陽太隂之䖏於長安定南北郊上從之)及紫壇¶
偽飾女樂鸞路騂駒龍馬石壇之屬(衡又言甘泉泰畤/紫壇有文章采鏤)¶
(黼黻之飾及玉女樂石壇仙人祠瘞鸞路騂駒寓龍非/古於是悉罷之師古曰漢舊儀云祭天用六綵綺席六)¶
(重用玉几玉飾器凡七十女樂即/禮樂志所云使童男童女俱歌也)二年春正月罷雍五¶
畤及陳寳祠(秦作畤於雍以祠上帝有白青黄赤帝之/祠至漢髙帝立北畤祠黒帝而五畤具有)¶