河東皆閡山險未能進軍(河陽閡太行之險河東閡/石㑹昂車之險閡牛代翻)賊¶
屢出兵焚掠晉絳今遣王宰將忠武全軍徑魏博直抵¶
磁州以分賊勢𢎞敬必懼此攻心伐謀之術也從之詔¶
宰悉選步騎精兵自相魏趣磁州(趣七喻翻下同磁疾/之翻相州東至魏州)¶
(百八十里北至/磁州六十里)甲戌薛茂卿破科斗寨擒河陽大將馬¶
繼等焚掠小寨一十七距懷州纔十餘里茂卿以無劉¶
稹之命故不敢入(言不敢/入懷州)時議者鼎沸以為劉悟有功¶
不可絶其嗣又從諫養精兵十萬糧支十年如何可取¶