(也下户/稼翻)㑹稽太守孔靈符所至有政績以忤犯近臣近¶
臣譖之帝遣使鞭殺靈符并誅其二子(㑹工外翻忤立/故翻使䟽吏翻)¶
寧朔將軍何邁瑀之子也(何瑀見一百二十八/卷孝武孝建二年)尚帝姑¶
新蔡長公主(主文帝第十女也/名英媚長知兩翻)帝納主於後宫謂之謝¶
貴嬪詐言公主薨殺宫婢送邁第殯葬行喪禮庚辰拜¶
貴嬪為夫人(嬪毗/賔翻)加鸞輅龍旂岀警入蹕邁素豪俠多¶
養死士(俠戸/頰翻)謀因帝出遊廢之立晉安王子勛事泄十¶
一月壬辰帝自將兵誅邁初沈慶之既發顔栁之謀遂¶