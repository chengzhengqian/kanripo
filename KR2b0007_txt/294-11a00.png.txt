遺卿卿自取之彬始拜受悉以散於親識家無留者¶
辛丑馮延魯鍾謨來自唐唐主手表謝恩(手表者/手書之)其畧¶
曰天地之恩厚矣父母之恩深矣子不謝父人何報天¶
惟有赤心可酬大造又乞比藩方賜詔書又稱有情事¶
令鍾謨上奏乞令早還(還從宣翻/又如字)唐主復令謨白帝欲¶
傳位太子(復扶又翻/下復遣同)九月丁巳以延魯為刑部侍郎謨¶
為給事中唐主復遣吏部尚書知樞密院殷崇義來賀¶
天清節(帝生於九月二十/四日以為天清節)　帝謀伐蜀冬十月己卯以¶