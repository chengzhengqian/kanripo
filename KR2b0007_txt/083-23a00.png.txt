䖍為黄門郎封汝隂王詡為散騎侍郎封霸城矦(黄門/郎即)¶
(黄門侍郎散騎侍郎魏初與散騎常侍同置自魏至晉/散騎常侍侍郎與侍中黄門侍郎共平尚書奏事皆要)¶
(官/也)孫秀等皆封大郡並據兵權文武官封矦者數千人¶
百官總己以聽於倫(朱氏曰總己/謂總攝已職)倫素庸愚復受制于¶
孫秀(復扶/又翻)秀為中書令威權振朝廷天下皆事秀而無¶
求於倫詔追復故太子遹位號使尚書和郁帥東宫官¶
屬迎太子䘮于許昌(帥讀/曰率)追封遹子虨為南陽王封虨¶
弟臧為臨淮王尚為襄陽王有司奏尚書令王衍備位¶