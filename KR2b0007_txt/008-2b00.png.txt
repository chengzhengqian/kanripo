令尹印以為上將田臧乃使諸將李歸等守滎陽自以¶
精兵西迎秦軍於敖倉(周宣王狩于敖左傳晉師在敖/鄗之間後漢志滎陽有敖亭秦)¶
(立敖倉孟康曰敖地名在滎/陽西北山上臨河有大倉)與戰田臧死軍破章邯進¶
兵擊李歸等滎陽下破之李歸等死陽城人鄧説將兵¶
居郯(師古曰郯東海縣音談索隠曰非也此時章邯軍/未至東海此郯别是地名或恐郯當作郟郟是郟)¶
(鄏之地史記正義曰郟是春秋時郟地楚郟敖葬之今/汝州郟縣城是鄧説陽城人陽城河南府縣與郟縣相)¶
(近又近陳余按索隠以為河南之郟鄏正義以為汝州/之郟時章邯兵至滎陽則已過郟鄏而東矣正義之説)¶
(近/之)章邯别將擊破之銍人伍逢將兵居許(伍姓也春秋/時楚有伍舉)¶