(計翻降戸江翻/乞丘計翻與也)如其不降以數千騎徑度縛取然後與¶
兄奉天子巡四方乃可稱勳耳今不頻獵兵士懈怠安¶
可復用也(懈七隘翻/復扶又翻)城陽王徽之妃帝之舅女侍中李¶
彧延寔之子帝之姊婿也徽彧欲得權寵惡榮為己害¶
日毁榮於帝勸帝除之帝懲河隂之難(河隂之難事見/一百五十二卷)¶
(惡烏路翻/難乃旦翻)恐榮終難保由是宻有圖榮之意侍中楊侃¶
尚書右僕射元羅亦預其謀(元羅義/之弟也)㑹榮請入朝欲視¶
皇后㝃乳(㝃與免同又音晩師古曰免乳為産子/也乳人喻翻唐韻曰子母相解曰免)徽等¶