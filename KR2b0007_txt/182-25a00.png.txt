吳(隋志吳縣/吳郡治所)其餘衆或降或散世充召先降者於通𤣥¶
寺瑞像前焚香為誓約降者不殺(降户/江翻)散者始欲入海¶
為盗聞之旬月之間歸首略盡(首手/又翻)世充悉阬之於黄¶
亭澗死者三萬餘人(於考異曰略記阬其衆二十餘萬/  黄亭澗澗長數里深濶數丈積)¶
(屍與之平雜記世充貪而無信利在子女資財/並阬歸首八千餘人於黄山之下今從隋書)由是餘¶
黨復相聚為盗官軍不能討以至隋亡帝以世充有將¶
帥才益加寵任(將即亮翻/帥所類翻)　是嵗詔為盗者籍没其家¶
時羣盗所在皆滿郡縣官因之各專威福生殺任情矣¶