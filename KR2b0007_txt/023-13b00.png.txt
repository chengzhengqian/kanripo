免刑擊之(師古曰姓馬適名建也據班書功臣表弓髙/侯韓頽當之孫說以擊匈奴功封龍頟侯坐)¶
(酎金失侯復以破東越功封按道侯後為衛太子所殺/子興嗣侯坐巫蠱誅後元元年復以増嗣龍頟侯増興)¶
(弟也班志龍頟侯國屬平原郡頟音洛作額者非崔浩/曰今有龍頟村蘇林曰是時太常主諸陵縣治民也余)¶
(謂此刑徒輸作三/輔及太常者也)　夏六月赦天下　秋七月乙亥晦¶
日有食之既　八月改元　上官桀父子既尊盛徳長¶
公主欲為丁外人求封侯霍光不許又為外人求光禄¶
大夫欲令得召見又不許盖主大以是怨光而桀安數¶
為外人求官爵弗能得亦慙(長知兩翻為于/偽翻數所角翻)又桀妻父¶