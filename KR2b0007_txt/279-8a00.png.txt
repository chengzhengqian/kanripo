馮贇大懼不敢對(猜間兄弟以起兵端朱𢎞昭馮贇為/之也事敗而禍集聞帝言乃大懼)¶
義誠欲悉以宿衛兵迎降為己功乃曰西師驚潰盖主¶
將失策耳(薦王思同者康義誠也咎王思同/者亦康義誠也將即亮翻下同)今侍衛諸¶
軍尚多臣請自徃扼其衝要招集離散以圖後効幸陛¶
下勿為過憂帝遣使召石敬瑭欲令將兵拒之義誠固¶
請自行帝乃召將士慰諭空府庫以勞之(勞力/到翻)許以平¶
鳯翔人更賞二百緍府庫不足當以宫中服玩繼之軍¶
士益驕無所畏忌負賜物楊言於路曰至鳯翔更請一¶