故大軍始至民不入城而入山谷避之以俟招安今軍¶
至累月未聞招安之命軍士復從而掠之(復扶/又翻)與盜賊¶
無異奪其貲財驅其畜産分其老弱婦女以為奴婢使¶
父子兄弟流離愁怨其在山中者暴露於暑雨殘傷於¶
蛇虎孤危饑渇無所歸訴彼始以楊晟非其主而不從¶
今司徒不加存恤彼更思楊氏矣宗侃惻然不覺屢移¶
其牀前問之先成曰又有甚於是者今諸寨每旦出六¶
七百人入山淘虜薄暮乃返(薄迫/也)曽無守備之意賴城¶