(陵地形有王者都邑之氣故掘斷連岡改名秣陵今處/所具存宜為都邑獻帝春秋又載權曰秣陵有小江百)¶
(餘里可以安大船吾方理水軍當移據之又據晉書郗/隆傳隆為揚州刺史鎮秣陵齊王冋檄令赴討趙王倫)¶
(隆停檄不下時王邃鎮石頭隆軍西赴邃者甚衆隆遣/從事于牛渚禁之不得止將士卷邃攻殺隆則石頭在)¶
(牛渚西詳考是事秣陵軍將赴邃欲自/牛渚而西勤王也石頭自在牛渚東)　吕䝉聞曹操¶
欲東兵説孫權夾濡須水口立塢(説輸芮翻賢曰濡須/水名在今和州厯陽)¶
(縣西南孫權夾水立塢狀如偃月杜佑曰濡須水在厯/陽西南百八十里余據濡須水出巢湖在今無為軍北)¶
(二十五里濡須塢在/今巢縣東南四十里)諸將皆曰上岸擊賊(上時/掌翻)洗足入¶
船何用塢為䝉曰兵有利鈍戰無百勝如有邂逅敵步¶