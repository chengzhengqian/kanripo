此父生如此兒帝曰即當嫁此老母與胡太后大怒遂不¶
言笑帝欲太后笑自匍匐(匍音蒲匐/莫北翻)以身舉牀墜太后¶
於地頗有所傷既醒大慚恨使積柴熾火欲入其中太¶
后驚懼親自持挽强為之笑曰曏汝醉耳(强其兩翻/為于偽翻)帝¶
乃設地席命平秦王歸彦執杖口自責數(自責而數罪/也數所具翻)¶
脫背就罰謂歸彦曰杖不出血當斬汝太后前自抱之¶
帝流涕苦請乃笞脚五十然後衣冠拜謝悲不自勝(勝/音)¶
(升/)因是戒酒一旬又復如初帝幸李后家以鳴鏑射后¶