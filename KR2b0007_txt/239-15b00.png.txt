方倚其形勢以制呉元濟故遷官使居鍔上以寵慰之¶
　呉元濟縱兵侵掠及於東畿(東都/畿也)己亥制削元濟官¶
爵命宣武等十六道進軍討之嚴綬擊淮西兵小勝不¶
設備淮西兵夜還襲之二月甲辰綬敗于磁丘(磁丘當/作慈丘)¶
(縣屬唐州隋分北陽縣置取/縣界慈丘山為名在州東北)却五十餘里馳入唐州而¶
守之(九域志唐州東至/蔡州三百五十里)壽州團練使令狐通為淮西兵¶
所敗(敗補/邁翻)走保州城境上諸柵盡為淮西所屠癸丑以¶
左金吾大將軍李文通代之貶通昭州司户詔鄂岳觀¶