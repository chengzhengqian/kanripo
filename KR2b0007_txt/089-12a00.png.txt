三年春正月徐馥殺呉興太守袁琇(琇音秀/又音酉)有衆數千¶
欲奉周札為主札聞之大驚以告義興太守孔侃勰知¶
札意不同不敢發馥黨懼攻馥殺之孫弼亦死札子續¶
亦聚衆應馥左丞相睿議發兵討之王導曰今少發兵¶
則不足以平冦(少詩/沼翻)多發兵則根本空虛續族弟黄門¶
侍郎莚(莚夷/然翻)忠果有謀請獨使莚徃足以誅續睿從之¶
莚晝夜兼行至郡將入遇續於門謂續曰當與君共詣¶
孔府君有所論續不肯入莚牽逼與俱坐定莚謂孔侃¶