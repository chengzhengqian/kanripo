下詔稱延陵突重臣戒諭中外(只此一事安重/誨已足以取死)　于可¶
洪與魏博戍將互相奏云作亂帝遣使按驗得實辛酉¶
斬可洪於都市其首謀滑州左崇牙全營族誅助亂者¶
右崇牙兩長劍建平將校百人亦族誅(校戸/教翻)　壬申初¶
令百官每五日起居轉對奏事(時依盛唐之制百官/轉對各奏本司公事)¶
契丹主攻勃海拔其夫餘城(即唐髙麗之夫餘城也時/髙麗王王建有國限混同)¶
(江而守之混同江之西不能有也故夫餘/城屬勃海國混同江即鴨緑水夫音扶)更命曰東丹¶
國(更工/衡翻)命其長子托雲鎮東丹號人皇王以次子德光¶