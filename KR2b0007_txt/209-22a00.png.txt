(后亦從後獻也瑶爵謂尸卒食王既酳尸后亞獻之其/爵以瑶為飾又内司服掌王后之六服禕衣揄狄闕狄)¶
(鞠衣展衣禒衣素沙注云禕衣榆狄闕狄三者皆祭服/從王祭先王則服禕衣祭先公則服揄狄祭群小祀則)¶
(服闕狄今世有圭衣者盖三狄之遺俗據周禮則内宰/所謂大祭祀指言祭宗廟也祝欽明等因唐制以天地)¶
(宗廟並為大祀遂以周禮大祭祀傅㑹其説以謟韋后/而周禮鄭義所謂祼也獻也瑶爵也乃祭時行禮之三)¶
(莭今欽明言后祼獻以瑶爵亦皆鄭/義自為之説也祼古玩翻駮北角翻)國子司業鹽官禇¶
無量議(鹽官漢海鹽地舊有鹽官/吴因立為縣名唐屬杭州)以為祭天惟以始祖¶
為主不配以祖妣故皇后不應預祭韋巨源定儀注請¶
依欽明議上從之以皇后為亞獻仍以宰相女為齋娘¶