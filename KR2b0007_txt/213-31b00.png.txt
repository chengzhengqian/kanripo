乃誘我也(將即亮翻玼且禮/翻又音此誘音酉)宜按兵以觀其變含章不¶
從與虜戰於白山(白山後漢時烏桓所居/在五阮闗外大荒中)果大敗承玼¶
别引兵出其右擊虜破之己巳禕等大破奚契丹俘斬¶
甚衆(庚考異曰唐厯作/  午今從實録)可突干帥麾下逺遁餘黨潜竄¶
山谷奚酋李詩𤨏髙帥五千餘帳來降(酋慈由翻/降户江翻)禕引¶
兵還賜李詩爵歸義王充歸義州都督徙其部落置幽¶
州境内(髙宗總章中以新羅降户置歸義州於良/鄉縣廣陽城後廢今復置以處李詩部落)　夏¶
四月乙亥宴百官於上陽東洲(上陽宫南臨洛水引洛/水為中洲於宫之東)¶