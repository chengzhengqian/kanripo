(徳地名在靈武南張舜民云今旱江平即旱海在清逺/軍北趙珣聚米圖經曰鹽夏清逺軍間並係沙磧俗謂)¶
(之旱海自環州出青剛川本靈州大路自此過美利寨/漸入平夏經旱海中難得水泉至耀徳清邉鎮入靈州)¶
糗糧已盡(糗去/久翻)拓拔彦超衆數萬為三陳扼要路據水¶
泉以待之(陳讀曰/陣下同)軍中大懼暉以賂求和於彦超彦超¶
許之自旦至日中使者往返數四兵未解藥元福曰虜¶
知我飢渇陽許和以困我耳若至暮則吾輩成擒矣今¶
虜雖衆精兵不多依西山而陳者是也其餘歩卒不足¶
為患請公嚴陳以待我(嚴陳者嚴/兵整陳也)我以精騎先犯西山¶