(亮翻搴/抜取也)從軍征戌之役不及盛年使之講肄道義良可¶
惜也(肄羊至/翻習也)世道久䘮禮俗日弊猶火之消膏莫之覺¶
也今王業肇建萬物權輿(爾雅曰權/輿始也)謂宜篤道崇儒以¶
勵風化王從之始立太學　漢主聰出畋以愍帝行車¶
騎將軍戎服執㦸前導見者指之曰此故長安天子也¶
聚而觀之故老有泣者太子粲言於聰曰昔周武王豈¶
樂殺紂乎(樂音/洛)正恐同惡相求為患故也今興兵聚衆¶
者皆以子業為名不如早除之聰曰吾前殺庾珉輩(殺/庾)¶