謹每事必與司徒評議之未嘗専決虛心待士諮詢善¶
道量才授任(量音/良)人不踰位官屬朝臣或有過失(朝直/遥翻)¶
不顯其狀随宜他叙不令失倫(以叙遷爲他官不/令失其倫等也)唯以¶
此爲貶時人以爲大愧莫敢犯者或有小過自相責曰¶
爾復欲望宰公遷官邪(恪爲太宰故稱之/爲宰公復扶又翻)朝廷初聞燕¶
主儁卒皆以爲中原可圖桓温曰慕容恪尚在憂方大¶
耳(史言慕容恪能輔/幼主桓温能料敵)三月己夘𦵏燕主儁于龍陵(陵在/龍城)¶
(因以/爲名)諡曰景昭皇帝廟號烈祖所徵郡國兵以燕朝多¶