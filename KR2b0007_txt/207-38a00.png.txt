(王及諸/公主也)或夜書其門曰一日絲能作幾日絡(言其且誅/滅能作樂)¶
(得幾/日也)滅去復書之(去羌吕翻/復扶又翻)如是六七昌儀取筆注其¶
下曰一日亦足乃止甲辰制太子監國(監古/銜翻)赦天下以¶
袁恕己為鳯閣侍郎同平章事分遣十使齎璽書宣慰¶
諸州(十道各遣一使使/疏吏翻璽斯氏翻)乙巳太后傳位於太子丙午中¶
宗即位赦天下惟張易之黨不原其為周興等所枉者¶
咸令清雪子女配沒者皆免之相王加號安國相王拜¶
太尉同鳯閣鸞臺三品太平公主加號鎮國太平公主¶