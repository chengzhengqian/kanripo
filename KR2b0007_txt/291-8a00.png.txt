在皆置營田以耕曠土其後又募髙貲户使輸課佃之¶
(輸舂遇翻/下嵗輸同)户部别置官司總領不𨽻州縣或丁多無役¶
或容庇奸盜州縣不能詰(詰去/吉翻)梁太祖擊淮南掠得牛¶
以千萬計(朱全忠大掠淮南見二百六/十五卷唐昭宗天祐元年)給東南諸州農¶
民使嵗輸租自是厯數十年牛死而租不除民甚苦之¶
帝素知其弊㑹閤門使知青州張凝上便宜請罷營田¶
務李榖亦以為言乙丑敇悉罷户部營田務以其民𨽻¶
州縣其田廬牛農器並賜見佃者為永業(見賢/遍翻)悉除租¶