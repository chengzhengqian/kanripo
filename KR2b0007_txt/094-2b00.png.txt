猶未合(創初/良翻)力疾帥左右苦戰而死二子眕盱隨父後¶
亦赴敵而死其母撫尸哭曰父為忠臣子為孝子夫何¶
恨乎(眕之忍翻盱凶/于翻夫音扶)丹陽尹羊曼勒兵守雲龍門與黄¶
門侍郎周導廬江太守陶瞻皆戰死庾亮帥衆將陳于¶
宣陽門内(帥讀曰率/陳讀曰陣)未及成列士衆皆弃甲走亮與弟¶
懌條翼及郭黙趙𦙍俱奔尋陽(依温/嶠也)將行顧謂鍾雅曰¶
後事深以相委雅曰棟折榱崩誰之咎也(折而設翻榱/所追翻秦曰)¶
(屋椽齊魯曰/桷周曰榱)亮曰今日之事不容復言(復扶/又翻)亮乘小船¶