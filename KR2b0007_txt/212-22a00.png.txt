辭略曰十代宥賢功實宜録(左傳晉祁奚請叔向曰社/稷之固也猶將十世宥之)¶
一門絶祀情或可哀制令杖殺朝隱又奏曰生殺之柄¶
人主得專輕重有條臣下當守今若乞取得罪便處斬¶
刑(處昌/吕翻)後有枉法當科欲加何辟(辟毗/亦翻)所以為國惜法¶
期守律文(為于/偽翻)非敢以法隨人曲矜仙命又曰若寂勲¶
都棄仙罪特加則叔向之賢何足稱者若敖之鬼不其¶
餒而(左傳楚令尹/子文之言)上乃許之杖景仙一百流嶺南惡處¶
(制考異曰實録云初上令集衆殺之李朝隱執奏又下/  云集衆决殺朝隱又奏乃流嶺南蓋本欲斬之也)¶