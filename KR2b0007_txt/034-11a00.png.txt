(制大國三卿皆命於天子次國三卿二卿命扵天子一/卿命扵其君小國二卿皆命扵其君春秋之時如晋之)¶
(六卿以中軍帥為正卿亦其君先命之而後聞于天子/耳齊之高國魯之三桓皆世卿也漢之王國傅相中尉)¶
(命扵天子猶/古之命卿也)居是國也累世尊重然後士民之衆附焉¶
是以教化行而治功立(治直/吏翻)今之郡守重扵古諸侯(周/初)¶
(班爵五等公侯地方百里伯七十里子男五十里其後/齊晋秦楚以兼并而地始廣大耳漢郡守方制千里連)¶
(城以十數是重于古諸/侯也守式又翻下同)往者致選賢材(致極/也)賢材難得¶
拔擢可用者或起於囚徒昔魏尚坐事繫文帝感馮唐¶
之言遣使持節赦其罪拜為雲中太守匈奴忌之(事見/十四)¶