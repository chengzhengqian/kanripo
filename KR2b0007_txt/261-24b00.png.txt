(百/里)或告刺史武瑜潛與淮南通謀取汴軍冬十月己亥¶
友恭攻而殺之　李克用遣其將李嗣昭周徳威將步¶
騎二萬出青山將復山東三州(山東三州邢洺磁也是/年五月葛從周取之)¶
壬寅進攻邢州葛從周出戰大破之嗣昭等引兵退入¶
青山從周追之將扼其歸路步兵自潰嗣昭不能制㑹¶
横衝都將李嗣源以所部兵至(薛史明宗紀曰羅𢎞信/襲破李存信於萃縣帝)¶
(奮命殿軍而還武皇嘉其功即/以所屬五百騎號曰横衝都)謂嗣昭曰吾輩亦去則¶
勢不可支矣我試為公擊之(為于/偽翻)嗣昭曰善我請從公¶