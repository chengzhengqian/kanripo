拒之敗於南陵(九域志南陵縣在/宣州西一百五里)巢攻宣州不克乃引¶
兵攻浙東開山路七百里攻剽福建諸州(按九域志自/婺州至衢州)¶
(界首一百九十里衢州治所至建州七百/五里此路豈黄巢始開之邪剽匹妙翻)　九月平盧¶
軍奏節度使宋威薨(老病而死固其宜也史書威死/以為握兵玩冦不能報國之戒)¶
辛丑以諸道行營招討使曽元裕領平盧節度使　壬¶
寅曹翔暴薨丙午昭義兵大掠晉陽坊市民自共擊之¶
殺千餘人乃潰　中書侍郎同平章事李蔚罷為東都¶
留守(蔚紆勿翻/守手又翻)以吏部尚書鄭從讜為中書侍郎同平¶