騎蹙人不暇及水其得入船乎權曰善遂作濡須塢冬¶
十月曹操東擊孫權　董昭言於曹操曰自古以來人¶
臣匡世未有今日之功有今日之功未有乆處人臣之¶
埶者也(處昌吕/翻下同)今明公恥有慙徳樂保名節(樂音/洛)然處¶
大臣之埶使人以大事疑已誠不可不重慮也(重直/用翻)乃¶
與列侯諸將議以丞相宜進爵國公九錫備物以彰殊¶
勲(賢曰禮含文嘉曰九錫一曰車馬二曰衣服三日樂/器四曰朱户五曰納陛六曰虎賁百人七曰斧鉞八)¶
(曰弓矢九曰秬鬯謂之九錫錫予也九錫皆如其徳左/傳曰分魯公以大路大旂夏后氏之璜封父之繁弱祝)¶