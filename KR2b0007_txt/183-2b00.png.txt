之光遍巖谷(侍考異曰吳競貞觀政要貞觀八年上謂/  臣曰人君之言不可容易隋煬帝幸甘)¶
(泉宫怪無螢火勑云捉取多少於宫照夜所司遽遣數/千人採拾送五百轝於宫側小事尚爾况其大乎今從)¶
(隋/書)　帝問侍臣盗賊左翊衛大將軍宇文述曰漸少帝¶
曰比從來少幾何對曰不能什一納言蘇威引身隠柱¶
帝呼前問之對曰臣非所司不委多少(委悉也少/詩沼翻)但患¶
漸近帝曰何謂也威曰他日賊據長白山今近在汜水¶
(隋志汜水縣屬滎陽郡舊曰成臯/開皇十八年改曰汜水汜音似)且往日租賦丁役今¶
皆何在豈非其人皆化為盗乎比見奏賊皆不以實(比/毗)¶