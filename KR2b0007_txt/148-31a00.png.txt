(釋蘋藻/而已)竭心千畝(千畝謂/藉田也)量撤僧寺不急之華還復百¶
官久折之秩(量音良折/而設翻)已造者務令簡約速成未造者¶
一切不復更為則孝弟可以通神明(弟謂/曰悌)徳教可以光¶
四海節用愛人法俗俱賴矣尋敕外議釋奠之禮又自¶
是每月一陛見羣臣皆用普惠之言也普惠復表論時¶
政得失太后與帝引普惠於宣光殿随事詰難(復扶又/翻見賢)¶
(遍翻難/乃旦翻)　臨川王宏妾弟吳法夀殺人而匿於宏府中¶
上敕宏出之即日伏辜有司奏免宏官(御史臺曰南/臺亦曰南司)上¶