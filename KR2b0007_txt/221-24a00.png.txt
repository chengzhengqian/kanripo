將周摯捨南城併力攻中潬光弼命荔非元禮出勁卒¶
於羊馬城以拒賊(城外别築短垣高纔/及肩謂之羊馬城)光弼自於城東¶
北隅建小朱旗以望賊賊恃其衆直進逼城以車載攻¶
具自隨督衆填塹三面各八道以過兵又開柵為門光¶
弼望賊逼城使問元禮曰中丞視賊填塹開柵過兵晏¶
然不動何也元禮曰司空欲守乎戰乎光弼曰欲戰元¶
禮曰欲戰則賊為吾填塹(為于偽翻/下保為同)何為禁之光弼曰¶
善吾所不及勉之(雖賞其敢戰而戰/危事也故曰勉之)元禮俟柵開帥敢¶