召絳侯周勃受詔床下曰陳平亟馳傳載勃代噲將平¶
至軍中即斬噲頭二人既受詔馳傳未至軍(如淳曰駟/馬髙足為)¶
(置傳中足為馳傳律諸當乗傳及發駕置傳皆持尺五/寸木傳信封以御史大夫印章其乗傳參封之參三也)¶
(有期㑹累封兩端端各兩/封凡四封也傳株戀翻)行計之曰樊噲帝之故人也¶
功多且又吕后弟吕&KR0912;之夫(&KR0912;音須師古曰行計/謂于道中行且計也)有親¶
且貴帝以忿怒故欲斬之則恐後悔寧囚而致上自誅¶
之未至軍為壇以節召樊噲噲受詔即反接(師古曰反/縳兩手也)¶
載檻車傳詣長安(傳柱戀/翻遞也)而令絳侯勃代將將兵定燕¶