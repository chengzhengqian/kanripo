(異曰皇后紀袁紀皆云八月而無日帝紀云七月乙未/以長厯考之七月戊申朔無乙未乙未八月十八日也)¶
(葢帝紀脱/八月字)梁冀欲以厚禮迎之杜喬據執舊典不聽(漢/書)¶
(舊儀聘皇后黄金萬斤吕后為惠帝娶魯元公主女特/優其禮為二萬斤儀禮納采用鴈鄭𤣥注云納其采擇)¶
(之禮用鴈取順隂陽徃來也周禮王者穀圭以聘女鄭/𤣥曰士大夫以上乃以𤣥纁束帛天子加以穀圭諸矦)¶
(加以大璋禮言以圭而漢用璧形制雖異為玉同也時/依孝惠納后故事聘黄金二萬斤納采鴈璧乘馬束帛)¶
(一依舊典乘馬馬四匹也雜記曰納幣/一束束五兩兩五尋葢每端二丈也)冀屬喬舉汜宫¶
為尚書(屬之欲翻汜符咸翻姓也皇甫謐曰木/姓凡氏遭秦亂避地於汜水因氏焉)喬以宫¶
為臧罪不用(臧古贓/字通)由是日忤於冀(忤五/故翻)九月丁卯京¶