上善之賜以縑帛十二月丙午車駕至齊州留十日丙¶
辰發靈巖頓至泰山下有司於山南為圎壇山上為登¶
封壇社首山上為降禪方壇¶
乾封元年春正月戊辰朔上祀昊天上帝于泰山南己¶
巳登泰山封玉牒上帝冊藏以玉匱配帝冊藏以金匱¶
皆纒以金繩封以金泥印以玉璽藏以石䃭(璽斯氏翻/䃭古禫翻)¶
庚午降禪于社首祭皇地祗上初獻畢執事者皆趨下¶
宦者執帷皇后升壇亞獻帷帟皆以錦繡為之(周禮注/在旁曰)¶