(年魏得彭城至髙帝建元之初淮北之民/猶不樂屬魏思歸江南遂有五固之役)角城蕞爾處¶
在淮北(蕞徂外翻小/貌處昌吕翻)去淮陽十八里五固之役攻圍歴¶
時卒不能克(事見一百二十五卷髙/帝建元三年卒子恤翻)以今凖昔事兼數¶
倍天時尚熱(尚當/作向)雨水方降願陛下踵世祖之成規旋¶
轅反斾經營洛邑蓄力觀釁(釁許/覲翻)布徳行化中國既和¶
逺人自服矣尚書令陸叡上表以為長江浩蕩彼之巨¶
防又南土昏霧暑氣鬱蒸師人經夏必多疾病而遷鼎¶
草創(武王遷九鼎於洛/邑故引以為言)庶事甫爾臺省無論政之館府¶