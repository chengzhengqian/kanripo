日㫁其水草(㫁丁/管翻)人馬饑渇丁酉夏主引衆下鶉觚原¶
魏武衞將軍丘眷擊之夏衆大潰死者萬餘人夏主中¶
重創單騎走(中竹仲翻創初/良翻騎竒寄翻)收其餘衆驅民五萬西保¶
上邽魏人獲夏主之弟丹楊公烏視拔武陵公秃骨及¶
公侯以下百餘人是日魏兵乘勝進攻安定夏東平公¶
乙斗棄城犇長安驅畧數千家西犇上邽　戊戌魏叔¶
孫建攻竺靈秀于湖陸靈秀大敗死者五千餘人建還¶
屯范城(即東平郡之范縣城也杜佑曰/濮州范縣晉大夫士㑹之邑)　己亥魏主如¶