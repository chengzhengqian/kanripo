(書都督南徐南兖徐兖青冀司/豫荆雍襄郢梁益廣越十六州)以衛將軍禇淵爲中書¶
監司空道成表送黃鉞(上流已定故/表還黃鉞)吏部郎王儉僧綽¶
之子也神彩淵曠好學博聞少有宰相之志時論亦推¶
許之道成以儉爲太尉右長史(太尉府時置左右長史/好呼到翻少詩照翻相)¶
(息亮/翻)待遇隆密事無大小專委之　丁亥魏主如代湯¶
泉(此魏代都之湯泉也言代湯泉者以别下洛縣橋山/之湯泉魏土地記曰代城北九十里有桑乾城城西)¶
(渡桑乾水去城十里有温湯療疾有驗又/下洛縣西南四十里有橋山下有温泉)癸卯還　宕¶
昌王彌機初立三月丙子魏遣使拜彌機征南大將軍¶