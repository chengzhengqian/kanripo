(本前漢平原郡之富平縣後漢明帝更名厭次晉分屬/樂陵為治所丁度集韻厭於琰翻九域志曰相傳秦始)¶
(皇東遊厭氣碣石次舍於此因以為名魏/收曰樂陵郡厭次縣有富城邵續居之)浚敗續附於¶
石勒勒以續子乂為督䕶浚所署勃海太守東萊劉𦙍¶
棄郡依續謂續曰凡立大功必杖大義君晉之忠臣奈¶
何從賊以自汙乎(汙烏/故翻)㑹段匹磾以書邀續同歸左丞¶
相睿續從之其人皆曰今棄勒歸匹磾其如乂何續泣¶
曰我豈得顧子而為叛臣哉殺異議者數人勒聞之殺¶
乂續遣劉𦙍使江東(使疏/吏翻)睿以𦙍為參軍以續為平原¶