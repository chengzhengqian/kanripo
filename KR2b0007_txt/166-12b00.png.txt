將精兵五千乘虚襲建康是日襲據石頭遊騎至闕下¶
侯安都閉門藏旗幟示之以弱令城中曰登陴闚賊者¶
斬(幟昌志翻/陴頻彌翻)及夕嗣徽等收兵還石頭安都夜為戰備¶
將旦嗣徽等又至安都帥甲士三百開東西掖門出戰¶
(臺城正南端門其左右二/門曰東西掖門帥讀曰率)大破之嗣徽等奔還石頭不¶
敢復逼臺城(復扶/又翻)陳霸先遣韋載族弟翽齎書諭載(翽/呼)¶
(會/翻)丁丑載及杜北叟皆降(降戶/江翻)霸先厚撫之以翽監義¶
興郡(監工/銜翻)引載置左右與之謀議霸先卷甲還建康(卷/讀)¶