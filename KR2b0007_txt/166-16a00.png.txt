(呼火/故翻)盡收其船艦是日嗣徽與任約引齊兵水歩萬餘¶
人還據石頭霸先遣兵詣江寧據要險嗣徽等水歩不¶
敢進頓江寧浦口霸先遣侯安都將水軍襲破之嗣徽¶
等單舸脱走(舸古/我翻)盡收其軍資器械己未霸先四面攻¶
石頭城中無水升水直絹一匹庚申達摩遣使請和於¶
霸先且求質子(請和而求質子者恐還以無功/得罪欲以質子藉手質音致)時建康¶
虚弱糧運不繼朝臣皆欲與齊和(朝直/遥翻)請以霸先從子¶
曇朗為質(曇朗時留鎭京口從/才用翻曇苦含翻)霸先曰今在位諸賢欲¶