主垂遣趙王麟救之　九月王統以秦州降於後秦(降/户)¶
(江/翻)後秦主萇以姚碩徳為使持節都督隴右諸軍事秦¶
州刺史鎮上邽(使疏/吏翻)　吕光得秦王堅㓙問舉軍縞素¶
諡曰文昭皇帝冬十月大赦改元大安(晉書載記/作太安)　西¶
燕慕容永遣使詣秦主丕求假道東歸(使疏/吏翻)丕弗許與¶
永戰于襄陵(襄陵縣漢屬河東/郡晉屬平陽郡)秦兵大敗左丞相王永¶
衛大將軍俱石子皆死初東海王纂自長安來(去年纂/奔丕)¶
麾下壯士三千餘人丕忌之既敗懼為纂所殺帥騎數¶