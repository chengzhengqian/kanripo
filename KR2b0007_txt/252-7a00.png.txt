以功授監察御史(此所謂/官也)堂帖人輸堂例錢三百緡貧¶
者苦之(有功授官而徵其輸錢/史言唐之紀綱大壞)　三月左僕射同平章¶
事曹確同平章事充鎮海節度使　夏四月丙午以翰¶
林學士承㫖兵部侍郎韋保衡同平章事　徐賊餘黨¶
猶相聚閭里為羣盜散居兖鄆青齊之間詔徐州觀察¶
使夏矦瞳招諭之(瞳徒/紅翻)　五月丁丑以邛州刺史吳行¶
魯為西川留後　光州民逐刺史李弱翁弱翁奔新息¶
(新息漢古縣唐屬蔡州九域志在州/東南二百五十五里去光州九十里)左補闕楊堪等上¶