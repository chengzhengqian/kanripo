(從之事校/户教翻)文振數諌祐亦惡之(數所角翻/惡烏路翻)萬紀性褊專¶
以刻急拘持祐城門外不聼出悉解縱鷹犬斥君謩猛¶
彪不得見祐㑹萬紀宅中有塊夜落(塊苦對/翻土塊)萬紀以為¶
君謩猛彪謀殺已悉收繫發驛以聞并劾與祐同為非¶
者數十人(劾户槩翻/又户得翻)上遣刑部尚書劉徳威徃按之事¶
頗有驗詔祐與萬紀俱入朝祐既積忿遂與燕𢎞信兄¶
𢎞亮等謀殺萬紀萬紀奉詔先行祐遣𢎞亮等二十餘¶
騎追射殺之(騎竒寄翻/射而亦翻)祐黨共逼韋文振欲與同謀文¶