(州元管四池烏池白池瓦窑池/細項池青白鹽池在鹽州北)尋亦皆退　十一月癸¶
卯遣諫議大夫鄭覃詣鎮州宣慰賜錢一百萬緡以賞¶
將士王承元既請朝命諸將及鄰道争以故事勸之承¶
元皆不聽及移鎮義成將士諠譁不受命承元與柏耆¶
召諸將以詔㫖諭之諸將號哭不從(號户/刀翻)承元出家財¶
以散之擇其有勞者擢之謂曰諸公以先代之故不欲¶
承元去此意甚厚然使承元違天子之詔其罪大矣昔¶
李師道之未敗也朝廷嘗赦其罪師道欲行諸將固留¶