酒即馳馬出部分将發(分扶/問翻)㑹江州刺史當陽公大心¶
遣使邀粲(使疏/吏翻)粲乃馳往見大心曰上游藩鎮江州去¶
京最近(按沈約志江州去京/水行一千四百里)殿下情計誠宜在前但中¶
流任重當須應接不可闕鎮今宜且張聲勢移鎮湓城¶
(張知/兩翻)遣偏将賜随(将即亮翻/下在将同)於事便足大心然之遣中¶
兵栁昕帥兵二千人随粲粲至南洲外弟司州刺史栁¶
仲禮亦帥步騎萬餘人至横江(帥讀/曰率)粲即送糧仗贍給¶
之并散私金帛以賞其戰士西豫州刺史裴之髙自張¶