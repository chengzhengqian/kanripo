(初改曰馮翊今以開皇/舊縣名封華守式又翻)其徒有功者委華以次授官賞¶
賜甚厚使之先濟繼遣左右統軍王長諧劉𢎞基及左¶
領軍長史陳演壽(陳演壽建成府/元僚長知兩翻)金紫光祿大夫史大¶
奈(金紫光祿散/職正三品)將步騎六千自梁山濟營於河西以待¶
大軍以任瓌為招慰大使瓌説韓城下之淵謂長諧曰¶
屈突通精兵不少(任咅壬瓌古回翻使疏吏/翻説式芮翻少詩沼翻)相去五十¶
餘里不敢來戰足明其衆不為之用然通畏罪不敢不¶
出若自濟河擊卿等則我進攻河東必不能守若全軍¶