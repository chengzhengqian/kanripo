數千人夜襲燕營(鹿姓也風俗通後漢/有巴郡太守鹿旗)半已得入先犯¶
前鋒都督慕容霸突入幕下霸起奮擊手殺十餘人早¶
不能進由是燕軍得嚴(謂得以/嚴備也)雋謂慕輿根曰賊鋒甚¶
銳宜且避之根正色曰我衆彼寡力不相敵故乘夜来¶
戰冀萬一獲利今求賊得賊正當擊之復何所疑(復扶/又翻)¶
王但安臥臣等自為王破之(為于/偽翻)雋不能自安内史李¶
洪從雋出營外屯髙冢上根帥左右精勇數百人從中¶
牙直前擊早(中牙雋/所居也)李洪徐整騎隊還助之(騎奇/寄翻)早乃¶