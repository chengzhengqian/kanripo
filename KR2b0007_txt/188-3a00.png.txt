(還從/宣翻)　十二月庚申上獵于華山(華戸/化翻)　于筠説永安¶
王孝基急攻吕崇茂(說輸/芮翻)獨孤懷恩請先成攻具然後¶
進孝基從之崇茂求救於宋金剛金剛遣其將善陽尉¶
遲敬徳尋相將兵奄至夏縣孝基表裏受敵軍遂大敗¶
(將即亮翻舊志朔州善陽縣漢定襄縣地有秦時馬邑/城武周塞後魏置桑乾郡隋大業初置善陽縣尉紆勿)¶
(翻尋姓也姓苑晉有尋曾相息亮翻是年十月吕崇茂/據夏縣夏户雅翻  考異曰高祖實録云戰于下邽縣)¶
(按下邽乃在關中去夏縣殊逺/實録之誤也今從舊書孝基傳)孝基懷恩筠唐儉及行¶
軍總管劉世讓皆為所虜敬徳名恭以字行上徴裴寂¶