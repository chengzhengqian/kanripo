(革不過用牛皮/耳兕序姊翻)下施巨輪上容壯士五百人城中望之¶
忷懼上以問羣臣渾瑊侯仲莊對曰臣觀雲梯勢甚重¶
重則易陷(忷許拱翻渾户昆翻又户/本翻瑊古銜翻易以豉翻)臣請迎其所來鑿¶
地道積薪蓄火以待之神武軍使韓澄曰(開元二十六/年分左右羽)¶
(林置左右神武/軍使疏吏翻)雲梯小伎不足上勞聖慮(伎渠/綺翻)臣請禦¶
之乃度梯之所傃(度徒洛翻傃桑故翻向也鄭𤣥/曰攻城攻其所傃傃猶嚮也)廣城¶
東北隅三十歩多儲膏油松脂薪葦於其上丁亥泚盛¶
兵鼓譟攻南城韓遊瓌曰此欲分吾力也乃引兵嚴備¶