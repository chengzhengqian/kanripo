雄業始衰　冬十月乙未朔日有食之　慕容仁遣王¶
齊等南還(去年齊等為/慕容仁所留)齊等自海道趣棘城(趣七/喻翻)齊遇¶
風不至十二月徐孟等至棘城慕容皝始受朝命(朝直/遥翻)¶
段氏宇文氏各遣使詣慕容仁館于平郭城外皝帳下¶
督張英將百餘騎閒道潜行掩擊之(閒古/莧翻)斬宇文氏使¶
十餘人生擒段氏使以歸　是嵗明帝母建安君荀氏¶
卒荀氏在禁中尊重同於太后詔贈豫章郡君(荀氏元/帝宮人)¶
(也生明帝自以位卑每懷怨望為帝所譴漸見疎薄及/明帝即位封建安君別立第宅太寧元年迎還臺内供)¶