逹也時晉安寨馬猶近五千(近其/靳翻)鎧仗五萬契丹悉取¶
以歸其國悉以唐之將卒授帝語之曰勉事而主(語牛/倨翻)¶
(而汝/也)馬軍都指揮使康思立憤惋而死(惋烏/貫翻)帝以晉安¶
已降遣使諭諸州代州刺史張朗斬其使吕琦奉唐主¶
詔勞北軍(北軍謂鴈門以北/諸州固守之軍)至忻州遇晉使亦斬之謂¶
刺史丁審琦曰虜過城下而不顧其心可見還日必無¶
全理不若早帥兵民自五臺犇鎮州(自五臺縣東南至/鎮州三百六十里)¶
(即取飛狐路也/帥讀曰率下同)將行審琦悔之閉牙城不從州兵欲攻¶