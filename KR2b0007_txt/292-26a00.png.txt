皇甫暉姚鳳退保清流闗(梁置南譙州於桑根山之陽/在滁州清流縣西南八十里)¶
(隋始置清流縣唐為滁州治所清流/闗在縣西南二十餘里南唐所置也)滁州刺史王紹顔¶
委城走壬子帝至永寕鎮(九域志黄州麻城縣有永寕/鎮此非也麻城在夀州西南)¶
(數百里帝猶未度淮安得至麻城之永寕邪又考九域/志潁州汝隂縣有永寕鎮又東百餘里至正陽此則是)¶
(也/)謂侍臣曰聞夀州圍解農民多歸村落今聞大軍至¶
必復入城憐其聚為餓殍(復扶又翻/殍被表翻)宜先遣使存撫各¶
令安業甲寅帝至正陽以李重進代李榖為淮南道行¶
營都招討使以榖判夀州行府事(宋敏求曰凡節度州/為三品刺史州為五)¶