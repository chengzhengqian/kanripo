(文帝所親任二人/既死故皎不自安)繕甲聚徒撫循所部啓求廣州以卜¶
朝廷之意司徒頊偽許之而詔書未出皎遣使潜引周¶
兵又自歸於梁以其子𤣥響為質(使䟽吏翻/質音致)五月癸巳¶
頊以丹陽尹吳明徹為湘州刺史　甲午齊以東平王¶
儼為尚書令　司徒頊遣吳明徹帥舟師三萬趣郢州¶
(帥讀曰率下同/趣七喻翻下同)丙申遣征南大將軍淳于量帥舟師五¶
萬繼之又遣冠武將軍楊文通從安成歩道出茶陵(梁/置)¶
(冠武將軍與折衝同班五代志廬陵郡安復縣舊置安/成郡茶陵縣漢屬長沙郡吳分屬湘東郡隋并入衡山)¶