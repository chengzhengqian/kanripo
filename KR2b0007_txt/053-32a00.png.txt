南匈奴不得交通東羌諸豪遂相率與奐共擊薁鞬等¶
破之伯徳惶恐將其衆降郡界以寧羌豪遺奐馬二十¶
匹金鐻八枚(遺于季翻賢曰郭璞注山海經云鐻音渠/金食器名未詳形制也韻書曰鐻戎夷貫)¶
(耳/)奐於諸羌前以酒酹地(賢曰以酒沃地謂之酹音/力外翻余謂葢自誓也)曰¶
使馬如羊不以入厩使金如粟不以入懐悉以還之前¶
此八都尉率好財貨(好呼/到翻)為羌所患苦及奐正身潔已¶
無不悦服威化大行¶
二年春三月蜀郡屬國夷反(延光元年以蜀郡西/部都尉為屬國都尉)　初¶