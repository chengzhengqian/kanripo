使大將上表脅朝廷邀節鉞故不可與今仲武先自𤼵¶
兵為朝廷討亂(為于/偽翻)與之則似有名(徳裕既未敢保張/仲武又恐與其初)¶
(論河朔事勢/者相違故然)乃以仲武知盧龍留後仲武尋克幽州¶
上校獵咸陽　十一月李徳裕上言今回鶻破亡太和¶
公主未知所在君不遣使訪問則戎狄必謂國家降主¶
虜庭本非愛惜既負公主又傷虜情請遣通事舎人苖¶
縝齎詔詣嗢沒斯(縝正/忍翻)令轉達公主兼可卜嗢沒斯逆¶
順之情從之　上頗好田獵及武戲(武戲謂毬鞠騎射/手搏等好呼到翻)¶