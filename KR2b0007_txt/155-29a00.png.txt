(軍事闗西大行臺雍州牧周文帝為左丞孝通為右丞/齎詔書馳驛入闗授岳等同鎮長安後天光敗於韓陵)¶
(節閔遂不得入闗為齊神武幽廢按天光/尚在節閔安敢除岳鎮闗中今從魏書)岳以泰為行¶
臺左丞領府司馬事無巨細皆委之爾朱世隆之拒髙¶
歡也使齊州行臺尚書房謨募兵趣四瀆(四瀆津名在/臨濟縣水經)¶
(注河水東北流四瀆津津西側岸臨河有四瀆祠以其/自河入濟自泗入淮自淮達江水徑周流故有四瀆之)¶
(名趣七/喻翻)又使其弟青州刺史弼趣亂城揚聲北渡為掎¶
角之勢(掎居/蟻翻)及韓陵既敗弼還東陽聞世隆等死欲来¶
奔數與左右割臂為盟帳下都督馮紹隆素為弼所信¶