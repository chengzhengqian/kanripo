王不悦憑酒以語侵之承業怒曰僕老敕使耳非為子¶
孫計惜此庫錢所以佐王成霸業也不然王自取用之¶
何問僕為不過財盡民散無所成耳(晉王他日卒如/張承業之言)王¶
怒顧李紹榮索劒承業起挽王衣(索山客翻挽/武逺翻引也)泣曰僕¶
受先王顧託之命誓為國家誅汴賊(朱氏居汴李/氏名其為賊)若以¶
惜庫物死于王手僕下見先王無愧矣(先王謂晉/王克用)今日¶
就王請死閻寶從旁解承業手令退承業奮拳敺寶踣¶
地罵曰(敺烏口翻/踣蒲北翻)閻寶朱温之黨受晉大恩(言閻寶背/梁降晉晉)¶