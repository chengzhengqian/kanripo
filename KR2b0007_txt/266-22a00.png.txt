(室既亡之後義存故主/眂韋莊張格輩有間矣)王用安撫副使掌書記韋莊之¶
謀帥吏民哭三日(帥讀/曰率)己亥即皇帝位(王建字光圖許/州舞陽人  考)¶
(異曰荘宗列傳太祖厭代建自帝於成都年號武成薛/史唐餘録天祐五年九月建自帝於成都年號武成九)¶
(國志此年七月即皇帝位明年改元宋庠紀年通譜天/祐四年秋稱帝次年改元歐陽史十國紀年天復七年)¶
(九月即位明年/改元今從之)國號大蜀辛丑以前東川節度使兼侍¶
中王宗佶為中書令韋莊為左散騎常侍判中書門下¶
事閬州防禦使唐道襲為内樞密使莊見素之孫也(韋/見)¶
(素天寳之/末為相)蜀主雖目不知書好與書生談論(好呼/到翻)粗曉¶