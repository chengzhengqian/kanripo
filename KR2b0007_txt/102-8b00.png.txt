患要結好援(要一遙翻好/呼到翻下同)東朝君臣引領西望愧其不¶
競以為鄰憂(競彊也朝直/遙翻下同)西使之辱敬待有加今彊寇¶
既退交聘方始謂宜崇禮篤義以固二國之歡若忽慢¶
使臣是卑燕也豈脩好之義乎夫天子以四海為家故¶
行曰乘輿止曰行在今海縣分裂(騶衍曰中國有赤縣/神州赤縣神州内有)¶
(九州禹所敘九州是也其外有/禆海環之海縣之説葢本諸此)天光分曜安得以乘輿¶
行在為言哉禮不期而見曰遇葢因事權行其禮簡略¶
豈平居容與之所為哉客使單行誠勢屈於主人然茍¶