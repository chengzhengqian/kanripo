(從爾朱天光傳/帥音所類翻)道洛驍果絶倫(驍堅/堯翻)慶雲得之甚喜謂¶
大事可濟遂稱帝於水洛城(水經注水洛水導源隴山/西逕水洛亭西南注略陽)¶
(川九域志水洛城在德順軍西南一百里/范仲淹曰朝那之西秦亭之東有水洛城)置百官以道¶
洛為大將軍秋七月天光帥諸軍入隴至水洛城慶雲¶
道洛出戰天光射道洛中臂(射而亦翻/中竹仲翻)失弓還走㧞其¶
東城賊併兵趣西城(趣七/喻翻)城中無水衆渴乏有降者言¶
慶雲道洛欲突走天光恐失之乃遣人招諭慶雲使早¶
降(降戸/江翻)曰若未能自决當聽諸人今夜共議明晨早報¶