土地兵衆坐待詔命不乗此際推心撫納結以大恩必¶
待敕使至彼持將士表來為請節鉞然後與之(此大厯/貞元之)¶
(弊也為于偽翻下亦/為正為度為當為同)則是恩出於下非出於上將士為¶
重朝廷為輕其感戴之心亦非今日之比也機㑹一失¶
悔之無及吉甫素與樞宻使梁守謙相結守謙亦為之¶
言於上曰故事皆遣中使宣勞(勞力/到翻)今此鎮獨無恐更¶
不諭(言恐其更不/諭上意也)上竟遣中使張忠順如魏博宣慰欲¶
俟其還而議之癸夘李絳復上言(復扶/又翻)朝廷恩威得失¶