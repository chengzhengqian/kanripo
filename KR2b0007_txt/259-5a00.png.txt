　辛丑王建遣族子嘉州刺史宗裕雅州刺史王宗侃¶
威信都指揮使華洪茂州刺史王宗瑤將兵五萬攻彭¶
州(按九域志彭州距成都几十餘里此其壤地相接煙/火相望所謂卧榻之側豈容他人鼾腄者也王建安)¶
(得而不急/攻之邪)楊晟逆戰而敗宗裕等圍之楊守亮遣其將¶
符昭救之徑趨成都營三學山(趨七喻翻漢州金堂縣/東北十里有三學山)¶
建亟召華洪還洪疾驅而至(王建一時諸將唯華洪饒/智略建所倚也故亟召之)¶
(以禦符昭/華户化翻)後軍尚未集以數百人夜去昭營數里多擊¶
更鼓昭以為蜀軍大至引兵宵遁(更工衡翻更鼓持更/之鼓官府及行軍每)¶