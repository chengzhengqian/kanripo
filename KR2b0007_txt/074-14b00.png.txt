(又翻幾/居豈翻)放資懼有後害隂圖間之(間古/莧翻)燕王性恭良陳¶
誠固辭帝引放資入卧内問曰燕王正爾為(言其性恭/良為事正)¶
(如此/也)對曰燕王實自知不堪大任故耳帝曰誰可任者¶
時惟曹爽獨在側放資因薦爽且言宜召司馬懿與相¶
參帝曰爽堪其事不(不讀/曰否)爽流汗不能對放躡其足耳¶
之曰(附耳語/之也)臣以死奉社稷帝從放資言欲用爽懿既¶
而中變敕停前命放資復入見說帝(復扶又翻見賢/遍翻說輸芮翻)帝¶
又從之放曰宜為手詔帝曰我困篤不能放即上牀執¶