主立其弟新成為陽平王　上自即吉之後(三年之䘮/既除而即)¶
(吉/)奢淫自恣多所興造丹陽尹顔竣以藩朝舊臣(上為/藩王)¶
(時竣為僚佐是藩朝舊臣也晉宋之間郡曰郡朝府曰/府朝藩王曰藩朝宋武帝為宋王齊髙帝為齊王時曰)¶
(霸朝朝直/遥翻下同)數懇切諌爭(數所角翻/爭則迸翻)無所回避上浸不恱¶
竣自謂才足幹時恩舊莫比當居中永執朝政而所陳¶
多不納疑上欲踈之乃求外出以占上意夏六月丁亥¶
詔以竣為東揚州刺史竣始大懼(為帝殺/竣張本)　癸卯魏主¶
如隂山　雍州所統多僑郡縣(雍於用/翻下同)刺史王𤣥謨上¶