陳象各上書切諫(吳主置左右無難營兵又/置五營營兵各置督領之)據晃亦固¶
諫不已吳主大怒族誅正象牽據晃入殿據晃猶口諫¶
叩頭流血辭氣不撓(撓奴/教翻)吳主杖之各一百左遷據為¶
新都郡丞晃斥歸田里羣司坐諫誅放者以十數遂廢¶
太子和為庶人徙故鄣(故鄣縣屬丹陽郡賢曰秦鄣郡/所治也在今湖州安吉縣界師)¶
(古曰鄣/音章)賜魯王霸死殺楊笁流其尸於江又誅全寄吳¶
安孫竒皆以其黨霸譖和故也(黨霸譖和事見/上卷正始六年)初楊笁¶
少獲聲名(少詩/照翻)而陸遜謂之終敗勸笁兄穆令與之别¶