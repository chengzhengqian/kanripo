進魏軍以求形援(以綸之昏狂猶能言及於此盖勢/有所必至也戢阻立翻雍於用翻)弟¶
若不安家國去矣必希觧湘州之圍存社稷之計繹復¶
書陳譽過惡不赦(言其過大惡/極法所不赦)且曰詧引楊忠來相侵¶
逼頗遵談笑用却秦軍(魯仲連談笑而却秦/軍繹引此以爲大言)曲直有在¶
不復自陳(復扶/又翻)臨湘旦平(臨湘縣自漢以來屬長沙郡/時爲州郡治所隋改臨湘縣)¶
(曰長/沙縣)暮便即路(即路就路也承上文而言若欲/攻襄陽考之下文盖謂討矦景)綸得書¶
投之於案慷慨流涕曰天下之事一至於斯湘州若敗¶
吾亡無日矣(綸知繹兵東下必将圖已故云然使在京/口之時能思及此則何亡國䘮身之有古)¶