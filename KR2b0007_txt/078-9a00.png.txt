惟全為功今違命出戰若䘮師負國(䘮息/浪翻)死無益矣舒¶
曰子以保城獲全為功我以出戰克敵為功請各行其¶
志遂率其衆出僉謂其戰也不設備(使舒果迎戰亦未/可保其必勝僉何)¶
(為不設備邪關城/失守僉亦有罪焉)舒率其衆迎降胡烈(降戶/江翻)烈乘虚襲¶
城僉格鬬而死僉肜之子也(傅肜死事見六十九卷文/帝黄初三年肜余中翻)¶
鍾㑹聞關口已下長驅而前大得庫藏積榖(藏音徂/浪翻)鄧¶
艾遣天水太守王頎直攻姜維營(前漢天水郡後漢改/曰漢陽郡魏復曰天)¶
(水頎渠/希翻)隴西太守牽𢎞邀其前金城太守楊欣趣甘松¶