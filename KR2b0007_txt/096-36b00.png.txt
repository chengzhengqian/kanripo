情縱欲以奢靡為榮以傲誕為賢謇諤之言不聞征伐¶
之功不立將何以尊主濟民乎充等甚慙詔遣兼大鴻¶
臚郭悕持節詣棘城冊命燕王(臚陵如翻/悕香衣翻)與翔等偕北¶
公卿餞於江上翔謂諸公曰昔少康資一旅以滅有窮¶
(左傳少康邑於綸有田一成有衆一旅能布其/徳而兆其謀以收夏衆遂滅有窮少詩照翻)句踐憑¶
㑹稽以報彊吳(越王句踐棲於㑹稽卧薪/嘗膽卒以滅吳句音鉤)蔓草猶宜早¶
除(左傳鄭祭仲曰無使滋蔓蔓難/圖也蔓草猶不可除蔓音萬)況寇讐乎今石虎李¶
壽志相吞噬王師縱未能澄清北方且當從事巴蜀一¶