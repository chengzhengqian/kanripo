賊騎稍近請分兵拒之操怒曰賊在背後乃白士卒皆¶
殊死戰遂大破之斬瓊等盡燔其糧榖士卒千餘人皆¶
取其鼻牛馬割脣舌以示紹軍紹軍將士皆恟懼(恟許/勇翻)郭圖¶
慙其計之失復譖張郃於紹曰(復扶/又翻)郃快軍敗郃忿懼¶
遂與高覽焚攻具詣操營降(降戸江/翻下同)曹洪疑不敢受荀¶
攸曰郃計畫不用怒而來奔君有何疑乃受之於是紹¶
軍驚擾大潰紹及譚等幅巾乘馬(𫝊子曰漢末王公多/委正服以幅巾為雅)¶
(是以袁紹崔豹之徒雖為將帥皆著縑巾魏太祖以天/下凶荒資財乏匱擬古皮弁裁縑帛以為帢合乎簡易)¶