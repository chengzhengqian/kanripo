(縣北饒陽縣南又東南逕武邑郡/北而東入衡漳水謂之交津口)鎻送鄴乙未載以露¶
車銜木面縛(李百藥北齊書/銜木作銜枚)劉桃枝臨之以刄擊鼓隨¶
之并其子孫十五人皆棄市命封子繪行冀州事齊主¶
知歸彥前譖清河王岳(事見一百六十六卷/梁敬帝紹泰元年)以歸彥家¶
良賤百口賜岳家贈岳太師丁酉以段韶為太傅婁叡¶
為司徒平陽王淹為太宰斛律光為司空趙郡王叡為¶
尚書令河間王孝琬為左僕射　癸亥齊主如晉陽¶
上遣使聘齊　九月戊辰朔日有食之　以侍中都官¶