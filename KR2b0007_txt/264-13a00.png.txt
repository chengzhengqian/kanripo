(厚自此受知/於朱全忠矣)師厚潁州人也張訓聞茂章去謂諸將曰¶
汴人將至何以禦之諸將請焚城大掠而歸訓曰不可¶
封府庫植旗幟於城上遣羸弱居前(植直吏翻幟昌/至翻羸倫為翻)自¶
以精兵殿其後而去全忠遣左踏白指揮使王檀攻密¶
州(凡軍行前軍之前有踏白隊所/以踏伏候望敵之逺近衆寡)既至望旗幟數日乃¶
敢入城(疑其有伏故/遲遲不敢進)見府庫城邑皆完遂不復追(復扶/又翻)¶
訓全軍而還(史言楊行密所以能保有江/淮一時諸將皆能盡其智力)全忠以檀為¶
密州刺史　丁卯以山南西道留後王宗賀為節度使¶