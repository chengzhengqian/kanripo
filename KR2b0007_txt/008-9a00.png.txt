人欲立嬰為王嬰母謂嬰曰自我為汝家婦未嘗聞汝¶
先世之有貴者今㬥得大名不祥不如有所屬事成猶¶
得封侯事敗易以亡非世所指名也(易以/豉翻)嬰乃不敢為¶
王謂其軍吏曰項氏世世將家有名於楚今欲舉大事¶
將非其人不可(將即/亮翻)我倚名族亡秦必矣其衆從之乃¶
以兵屬梁英布旣破秦軍引兵而東聞項梁西渡淮布¶
與蒲將軍皆以其兵屬焉項梁衆凡六七萬人軍下邳¶
(班志下邳縣屬東海郡應劭曰邳在薛其後徙此故曰/下邳臣瓚曰有上邳故曰下邳史記正義曰下邳泗水)¶