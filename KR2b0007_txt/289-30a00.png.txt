　蜀施州刺史田行臯奔荆南高保融曰彼貳於蜀安¶
肯盡忠於我執之歸於蜀伏誅　鎮州邢州奏契丹主¶
將數萬騎入寇攻内丘(内丘本漢中丘縣隋避武元帝/諱改為内丘唐屬邢州九域志)¶
(在州北四十七里范成大北使/録邢州三十五里至内丘縣)五日不克死傷甚衆有¶
戍兵五百叛應契丹引契丹入城屠之又陷饒陽(九域/志饒)¶
(陽縣在深州/北九十里)太后敕郭威將大軍擊之國事權委竇貞¶
固蘇禹珪王峻軍事委王殷十二月甲午朔郭威發大¶
梁　丁酉以翰林學士戸部侍郎范質為樞密副使¶