輔國有殺張后之功不欲顯誅之壬戍夜盗入其第竊¶
輔國之首及一臂而去(擕考異曰舊傳云盗殺李輔國/  首臂而去統紀曰輔國悖于)¶
(明皇上在東宫聞而頗怒及踐阼輔國又立功難于顯/戮密令人刺之斷其首棄之圂中又斷其右臂馳祭泰)¶
(陵中外莫測後杭州刺史杜濟話於人曰嘗識/一武人為牙門將曰某即害尚父者今從舊傳)勑有司¶
捕盗遣中使存問其家為刻木首葬之(為于/偽翻)仍贈太傅¶
(太𫝊/三公)　丙寅上命僕固懐恩與母妻俱詣行營(時登里/與懐恩)¶
(之女俱來故使懐恩母/妻詣行營以親結之)雍王适至陜州回紇可汗屯於¶
河北(雍於用翻适古活翻陜失冉翻紇下沒翻可從刋/入聲汗音寒陜州之河北也括地志曰陜州河北)¶