(定州新樂縣杜佑曰唐鎮州治真定/縣漢新市縣故城在東北帥讀曰率)甲子晦魏王珪進¶
軍攻之太史令鼂崇曰不吉昔紂以甲子亡謂之疾日¶
(左傳辰在子夘謂之疾日杜預註云疾惡也紂/以甲子喪桀以乙夘亡故以為忌日鼂直遥翻)兵家忌¶
之珪曰紂以甲子亡周武不以甲子興乎崇無以對冬¶
十月丙寅麟退阻𣲖水(𣲖音/觚)甲戌珪與麟戰於義臺大¶
破之(據李延壽北史義臺塢名魏/收地形志新市縣有義臺城)斬首九千餘級麟與¶
數十騎馳取妻子入西山遂奔鄴甲申魏克中山燕公¶
卿尚書將吏士卒降者二萬餘人(將即亮翻/降戸江翻)張驤李沈¶