傳瓘為北面應援都指揮使以救之睦州刺史傳璙為¶
招討收復都指揮使將水軍攻吳東洲以分其兵勢(東/洲)¶
(即常州東洲也璙/力弔翻又力小翻)　夏四月癸未以袁象先領鎮南節¶
度使(鎮南軍洪州時屬吳此所謂名號/節度使也五代及十國皆有之)同平章事　晉¶
周德威進軍逼幽州南門壬辰燕主守光遣使致書於¶
德威以請和語甚卑而哀德威曰大燕皇帝尚未郊天¶
何雌伏如是邪(漢趙温曰大丈夫/當雄飛安能雌伏)予受命討有罪者結¶
盟繼好(好呼/到翻)非所聞也不答書守光懼復遣人祈哀(復/扶)¶