怖暴崩(怖普布翻懼考異曰九州春秋/曰太后憂  自殺今從皇后紀)民間由是不附¶
何氏　辛酉葬孝靈皇帝于文陵(賢曰在雒陽/西北二十里)何進懲¶
蹇碩之謀稱疾不入陪䘮又不送山陵　大水　秋七¶
月徙勃海王協為陳留王　司徒丁宫罷　袁紹復説¶
何進曰(復扶又翻/説輸芮翻)前竇武欲誅内寵而反為所害者但¶
坐言語漏泄五營兵士皆畏服中人而竇氏反用之自¶
取禍滅(事見五十六/卷建寧元年)今將軍兄弟並領勁兵(謂進及/弟苖也)部¶
曲將吏皆英俊名士樂盡力命(欒音/洛)事在掌握此天贊¶