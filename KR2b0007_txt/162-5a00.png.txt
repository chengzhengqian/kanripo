(夀陽時已/降齊矣)太子以城中窮困白上請許之上怒曰和不¶
如死太子固請曰侯景圍逼已久援軍相仗不戰(仗除/兩翻)¶
宜且許其和更為後圖上遲回久之乃曰汝自圖之勿¶
令取笑千載遂報許之(太子綱疑范桃棒之來降而信/侯景之請和何其昧也載子亥)¶
(翻/)景乞割江右四州之地(江右四州南豫/西豫合州光州)并求宣城王¶
大器出送然後濟江中領軍傅岐固争曰豈有賊舉兵¶
圍宫闕而更與之和乎此特欲却援軍耳戎狄獸心必¶
不可信且宣城嫡嗣之重國命所繫豈可為質(梁之智/士唯傅)¶