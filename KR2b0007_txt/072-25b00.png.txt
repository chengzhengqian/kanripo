不得設此不可二也(賁音/奔)加以鬱霧㝠其上鹹水蒸其¶
下善生流腫轉相洿染(洿烏故翻流腫者謂毒氣下流/足為之腫古人謂之重膇今人)¶
(謂之/脚氣)凡行海者稀無此患此不可三也天生神聖當乗¶
時平亂康此民物今逆虜將滅海内垂定乃違必然之¶
圖尋至危之阻忽九州之固肆一朝之忿既非社稷之¶
重計又開闢以來所未嘗有斯誠羣僚所以傾身側息¶
(謂傾身而卧側鼻而息不/得展布四體安於偃仰也)食不甘味寢不安席者也選¶
曹尚書陸瑁上疏曰(吳選曹尚書即魏/選部尚書瑁音冒)北冦與國壤地¶