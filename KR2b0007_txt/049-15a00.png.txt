湟中諸縣粟石萬錢百姓死亡不可勝數而轉運難劇¶
(劇甚也/勝音升)故左校令河南龎參(將作大匠屬官而左右校/令各一人秩六百石左校)¶
(令掌左工徒右校令掌右/工徒校户教翻龎皮江翻)先坐法輸作若盧使其子俊¶
上書曰方今西州流民擾動而徴發不絶水潦不休地¶
力不復(賢曰言其耗/損不復於舊)重之以大軍(重直/用翻)疲之以逺戍農¶
功消於轉運資財竭於徴發田疇不得墾闢禾稼不得¶
收入摶手困窮(賢曰兩手相/摶言無計也)無望來秋百姓力屈不復¶
堪命(復扶/又翻)臣愚以為萬里運糧逺就𦍑戎不若總兵飬¶