吏民侵掠雜虜又妄殺降者由是北邊擾動閏月庚子¶
以太子少師盧鈞為河東節度使業内有所恃人莫敢¶
言魏謩獨請貶黜上不許但徙義成節度使盧鈞奏度¶
支郎中韋宙為副使宙徧詣塞下悉召酋長諭以禍福¶
(酋慈由翻/長知丈翻)禁唐民毋得入虜境侵掠犯者必死雜虜由¶
是遂安掌書記李璋杖一牙職明日牙將百餘人訴於¶
鈞鈞杖其為首者謫戍外鎮餘皆罰之曰邊鎮百餘人¶
無故横訴(横户/孟翻)不可不抑璋絳之子也(李絳相憲宗以/直諒聞帥梁為)¶