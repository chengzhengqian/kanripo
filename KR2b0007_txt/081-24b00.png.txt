(得征五矦九伯者也鄭/司農云長諸矦為方伯)其揆一也侍中司空齊王攸佐¶
命立勲劬勞王室其以為大司馬都督青州諸軍事侍¶
中如故仍加崇典禮主者詳案舊制施行以汝南王亮¶
為太尉録尚書事領太子太傅光祿大夫山濤為司徒¶
尚書令衛瓘為司空征東大將軍王渾上書以為攸至¶
親盛德侔於周公宐贊皇朝與聞政事(與讀/曰預)今出攸之¶
國假以都督虚號而無典戎幹方之實(典戎典兵也詩/韓奕曰幹不庭)¶
(方言為/楨榦也)虧友于欵篤之義懼非陛下追述先帝文明太¶