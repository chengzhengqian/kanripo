曰磐備位方伯(古者八州八伯漢州/刺史古方伯之任也)為尚所枉受罪牢¶
獄夫事有虛實法有是非磐實不辜赦無所除如忍以¶
茍免永受侵辱之恥生為惡吏死為敝鬼乞傳尚詣廷¶
尉(以傳車召致廷尉也/傳株戀翻又直戀翻)面對曲直足明真偽尚不徵者¶
磐埋骨牢檻終不虛出望塵受枉廷尉以其狀上(上時/掌翻)¶
詔書徵尚到廷尉辭窮受罪以先有功得原　閏月甲¶
午南宫朔平署火(此朔平司馬署也百官志/朔平司馬主北宫北門)　段熲擊¶
破西羌進兵窮追展轉山谷間自春及秋無日不戰虜¶