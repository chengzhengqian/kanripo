節度使授之王思同猶未之知趣士卒登城(趣讀/曰促)尹暉¶
大呼曰城西軍已入城受賞矣衆皆弃甲投兵而降其¶
聲震地日中亂兵悉入外軍亦潰思同等六節度使皆¶
遁去(王思同及張䖍釗等五節度為六節度使按孫/漢韶時守興元當以藥彦稠足六節度之數)潞¶
王悉斂城中將吏士民之財以犒軍至於鼎釜皆估直¶
以給之(犒苦到翻/估音古)丁巳王思同藥彦稠等走至長安西¶
京副留守劉遂雍閉門不内乃趣潼關(趣七/喻翻)遂雍鄩之¶
子也(劉鄩梁將也明宗以王/淑妃故遂雍皆䝉引拔)潞王建大將旗鼓整衆而¶