希逸張漢倫張漢傑張漢融朱珪等竊弄威福殘蠧羣¶
生不可不誅詔敬翔李振首佐朱温共傾唐祚契丹博¶
囉鄂博叛兄弃母負恩背國(博囉鄂博奔梁見二百七/十卷貞明四年背蒲妹翻)¶
宜與巖等並族誅於市自餘文武將吏一切不問又詔追¶
廢朱温朱友貞為庶人毁其宗廟神主帝之與梁戰於¶
河上也梁拱宸左廂都指揮使陸思鐸善射常於笴上¶
自鏤姓名(笴古我翻又公旱翻/箭莖也鏤郎豆翻)射帝中馬鞍(射而亦翻/中竹仲翻)¶
帝拔箭藏之至是思鐸從衆俱降帝出箭示之思鐸伏¶