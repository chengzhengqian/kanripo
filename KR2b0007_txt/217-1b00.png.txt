(琳送甘子于范陽覘禄山反狀在十四載五月/而肅宗實錄及舊傳云十二載誤也今従唐厯)是時楊¶
國忠言祿山必反且曰陛下試召之必不來上使召之¶
祿山聞命即至庚子見上於華清宫(見賢/遍翻)泣曰臣本胡¶
人陛下寵擢至此為國忠所疾臣死無日矣上憐之賞¶
賜巨萬由是益親信祿山國忠之言不能入矣太子亦¶
知祿山必反言於上上不聽　甲辰太清宫奏學士李¶
琪(此崇𤣥館/學士也)見𤣥元皇帝乗紫雲告以國祚延昌　唐¶
初詔勑皆中書門下官有文者為之乾封以後始召文¶