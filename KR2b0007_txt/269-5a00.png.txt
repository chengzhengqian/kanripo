副使張武舉鐵絙拒之(唐昭宗天祐元年張武/以鐵絙鏁峽絙户登翻)船不得¶
進㑹風反荆南兵焚溺死者甚衆(乘順風以縱火/船風反故自焚)季昌¶
乘戰艦(艦户/黯翻)蒙以牛革飛石中之折其尾(中竹仲翻/折而設翻)季¶
昌易小舟而遁荆南兵大敗俘斬五千級成先密遣人¶
奏宗壽不給甲之狀宗壽獲之召成先斬之　帝以岐¶
人數為冦(數所/角翻)二月徙感化節度使康懷英為永平節¶
度使鎮長安(感化軍陜州梁初徙佑國/軍於長安改為永平軍)懷英即懷貞也¶
避帝名改焉　夏四月丙子蜀主徙鎮江軍治䕫州¶