見者不過三數人耳天下之士從此鉗口結舌陛下見¶
無復言者以為天下無事可論是林甫復起於今日也¶
昔林甫雖擅權羣臣有不諮宰相輒奏事者則託以他¶
事隂中傷之(復扶又翻/中竹仲翻)猶不敢明令百司奏事皆先白¶
宰相也陛下儻不早寤漸成孤立後雖悔之亦無及矣¶
載聞而恨之奏真卿誹謗乙未貶峽州别駕(峽州夷陵/郡舊志京)¶
(師東南一千一/百八十八里)　己亥命大理少卿楊濟修好於吐蕃¶
(少詩照翻好呼到/翻吐從暾入聲)　壬子以杜鴻漸為山南西道劒南¶