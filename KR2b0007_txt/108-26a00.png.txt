三月庚子燕主垂留范陽王德守中山引兵宻發踰青¶
嶺經天門(青嶺葢即廣昌嶺在代郡廣昌縣南所謂五/迴道也其南層崖刺天積石之峻壁立直上)¶
(葢即天/門也)鑿山通道出魏不意直指雲中魏陳留公䖍帥¶
部落三萬餘家鎮平城垂至獵嶺(獵嶺在夏屋山東北/魏都平城常獵於此)¶
以遼西王農高陽王隆為前鋒以襲之是時燕兵新敗¶
皆畏魏惟龍城兵勇鋭爭先䖍素不設備閏月乙卯燕¶
軍至平城䖍乃覺之帥麾下出戰敗死燕軍盡收其部¶
落魏王珪震怖欲走諸部聞䖍死皆有貳心珪不知所¶