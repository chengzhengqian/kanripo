(沉持林翻顔竣失職怨望固為可罪而自尋陽東下之/時保䕶之功不可忘也既殺其身又沉其男口孝武帝)¶
(亦少/恩哉)　六月戊申魏主如隂山　上命沈慶之為三烽¶
於桑里(桑里在廣/陵城西南)若克外城舉一烽克内城舉兩烽擒¶
劉誕舉三烽璽書督趣前後相繼(璽斯氏翻/趣讀曰促)慶之焚其¶
東門塞塹造攻道立行樓土山并諸攻具(塞悉則翻塹/七艷翻為樓)¶
(車推進以攻/城故曰行樓)值久雨不得攻城上使御史中丞庾徽之¶
奏免慶之官詔勿問以激之自四月至於秋七月雨止¶
城猶未㧞上怒命太史擇日將自濟江討誕太宰義恭¶