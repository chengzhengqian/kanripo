月丁亥夜帝微行至領軍府門左右曰一府皆眠何不¶
緣墻入帝曰我今夕欲於一處作適(適意作戲/謂之作適)宜待明¶
夕員外郎桓康等於道成門間聽聞之(此員外郎葢員/外散騎郎也)¶
戊子帝乘露車與左右於臺岡賭跳(臺岡意即臺城之/來岡也賭跳者賭)¶
(跳躑以高者爲勝也跳音他弔翻/  考異曰南史作蠻岡今從宋書)仍往青園尼寺(尼女/夷翻)¶
晩至新安寺(孝武寵姬殷貴妃死爲之立寺貴妃/子子鸞封新安王故以新安爲寺名)偷狗¶
就曇度道人煑之(曇徒/含翻)飲酒醉還仁夀殿寢楊玉夫常¶
得帝意至是忽憎之見輙切齒曰明日當殺小子取肝¶