大怒使秀將兵收機參軍事王彰諫曰今日之舉彊弱¶
異勢庸人猶知必克况機之明達乎但機呉人殿下用¶
之太過北土舊將皆疾之耳頴不從機聞秀至釋戎服¶
著白帢(著陟畧翻帢苦洽翻帽也弁缺四隅謂之帢晉/志曰魏武以天下凶荒資財乏匱擬古皮弁裁)¶
(縑帛以為帢以色辯其貴賤本施軍飾非為國容徐爰/曰俗說帢本未有岐荀文若巾之行觸樹枝成岐謂之)¶
(為善今通/為慶弔服)與秀相見為牋辭頴既而歎曰華亭鶴唳可¶
復聞乎(機發此言有咸陽市上歎黄犬之意華亭時屬/呉郡嘉興縣界有華亭谷華亭水至唐始分嘉)¶
(興縣為華亭縣今縣東七十里其地/出鶴土人謂之曰鶴窠復扶又翻)秀遂殺之頴又收¶