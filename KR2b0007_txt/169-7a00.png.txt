(跪而/設豆)親為之袒割(為於偽翻袒割/袒而割牲也)謹食畢帝親跪授爵¶
以酳(酳羊晉翻以/酒漱口也)有司撤訖帝北面立而訪道謹起立¶
於席後對曰木受繩則正后從諫則聖(書傅説告/髙宗之言)明王¶
虛心納諫以知得失天下乃安又曰去食去兵信不可¶
去(論語孔子答子貢/之言去羌吕翻)願陛下守信勿失又曰有功必賞¶
有罪必罰則為善者日進為惡者日止又曰言行者立¶
身之基(行下/孟翻)願陛下三思而言九慮而行勿使有過天¶
子之過如日月之食人莫不知願陛下慎之帝再拜受¶