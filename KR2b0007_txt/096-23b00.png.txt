寇懼非䇿之長者也乃止　初陶侃在武昌議者以江¶
北有邾城宜分兵戍之侃每不答而言者不已侃乃渡¶
水獵引將佐語之曰我所以設險而禦寇者正以長江¶
耳邾城隔在江北内無所倚外接羣夷(接西陽諸蠻也/將即亮翻語牛)¶
(倨/翻)夷中利深晉人貪利夷不堪命必引虜入寇此乃致¶
禍之由非以禦寇也且吳時戍此城用三萬兵(吳都武/昌故屯)¶
(重兵於/邾城)今縱有兵守亦無益於江南若羯虜有可乘之¶
㑹此又非所資也(羯居/謁翻)及庾亮鎮武昌卒使毛寶樊峻¶