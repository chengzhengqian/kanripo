氏於陽樂獲之廆禮而用之游邃逢羡宋奭皆嘗為昌¶
黎太守(逢皮/江翻)與黄泓俱避地於薊後歸廆王浚屢以手¶
書召邃兄暢暢欲赴之邃曰彭祖刑政不修華戎離叛¶
以邃度之必不能久兄且盤桓以俟之(易屯卦初九爻/辭曰盤桓利居)¶
(貞王弼曰不可以進故盤桓/也馬曰盤桓旋也度徒洛翻)暢曰彭祖忍而多疑頃者¶
流民北來命所在追殺之今手書殷勤我稽留不徃將¶
累及卿(累力/瑞翻)且亂世宗族宜分以冀遺種遂從之卒與¶
浚俱没(種章勇翻/卒子恤翻)宋該與平原杜羣劉翔先依王浚又¶