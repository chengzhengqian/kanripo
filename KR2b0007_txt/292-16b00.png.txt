八寨(黄牛等八寨皆/當在秦州界)戊寅蜀主以捧聖控鶴都指揮使¶
保寧節度使李廷珪為北路行營都統(蜀以秦鳳/為北路)左衛¶
聖步軍都指揮使高彦儔為招討使武寧節度使吕彦¶
珂副之(武寧軍徐州屬周吕彦/珂遙領也珂&KR0588;何翻)客省使趙崇韜為都監¶
　蜀趙季札至徳陽聞周師入境懼不敢進(徳陽縣屬/漢州去成)¶
(都未逺已懼/而不敢進)上書求解邊任還奏事先遣輜重及妓妾¶
西歸(重直用翻/妓渠綺翻)丁亥單騎馳入成都衆以為奔敗莫不¶
震恐蜀主問以機事皆不能對蜀主怒繫之御史臺庚¶