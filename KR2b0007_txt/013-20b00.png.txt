(陳不欲於衆中顯/論也他皆類此)宋昌曰所言公公言之所言私王者¶
無私太尉乃跪上天子璽符(上時/掌翻)代王謝曰至代邸而¶
議之後九月己酉晦代王至長安舍代邸羣臣從至邸¶
丞相陳平等皆再拜言曰子𢎞等皆非孝恵子不當奉¶
宗廟大王髙帝長子宜為嗣(長知/兩翻)願大王即天子位代¶
王西鄉讓者三南鄉讓者再(如淳曰讓羣臣也或曰賓/主位東西面君臣位南北)¶
(面故西鄉坐三讓不受羣臣猶稱宜乃更南鄉坐示變/即君位之漸也余謂如説以代王南鄉坐為即君位之)¶
(漸恐非代王所以再讓之意盖王入代邸而漢廷羣臣/繼至王以賓主禮接之故西鄉羣臣勸進王凡三讓羣)¶