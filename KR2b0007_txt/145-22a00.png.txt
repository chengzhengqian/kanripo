皇弟恱為汝南王　魏揚州刺史任城王澄表稱蕭衍¶
頻斷東闗(斷音/短)欲令漅湖汎溢以灌淮南諸戍吳楚便¶
水且灌且掠淮南之地將非國有夀陽去江五百餘里¶
衆庶惶惶並懼水害脫乘民之願攻敵之虚豫勒諸州¶
纂集士馬首秋大集應機經略雖混壹不能必果江西¶
自是無虞矣丙戌魏發冀定瀛相并濟六州二萬人馬¶
一千五百匹(相息亮翻/濟子禮翻)令仲秋之中畢㑹淮南并夀陽¶
先兵三萬(先兵先屯/夀陽之兵)委澄經略蕭寳寅陳伯之皆受澄¶