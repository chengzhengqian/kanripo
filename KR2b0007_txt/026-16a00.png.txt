積畜省大費今大司農所轉榖至者足支萬人一歲食¶
謹上田處及器用簿(上時/掌翻)上報曰即如將軍之計虜當¶
何時伏誅兵當何時得决孰計其便復奏(孰與熟同/復扶又翻)充¶
國上狀曰臣聞帝王之兵以全取勝是以貴謀而賤戰¶
百戰而百勝非善之善者也故先為不可勝以待敵之¶
可勝(師古曰此兵法之辭言先自完堅令敵不能/勝我乃可以勝敵也余據此言本之孫子)蠻夷習¶
俗雖殊於禮義之國然其欲避害就利愛親戚畏死亡¶
一也今虜亡其美地薦草(師古曰/薦稠草)愁於寄託逺遯骨肉¶