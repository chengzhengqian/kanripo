者一國之鎮不可輕動乃以艾為使持節都督征討諸¶
軍事行衛將軍遐為軍正將軍(古有軍正黄帝法曰正/無屬將軍將軍有罪以)¶
(聞葢軍中執法者也張/氏遂以為將軍之號)帥步騎二萬拒之别將楊康敗¶
劉寧于沙阜(敗補/邁翻)寧退屯金城　六月辛酉大赦　秋¶
七月林邑復䧟日南(復扶又/翻下同)殺督䕶劉雄　隗文鄧定¶
等立故國師范長生之子賁為帝而奉之(李雄以范長/生為國師)¶
以妖異惑衆蜀人多歸之(妖於/驕翻)　趙王虎復遣征西將¶
軍孫伏都將軍劉渾帥步騎二萬㑹麻秋軍長驅濟河¶