　王之政謹擇忠賢而任之凡中外之臣有功則賞有¶
　罪則誅無所阿私灋制不煩而天下大治(治直/吏翻)所以¶
　然者何哉執其本故也及其衰也百官之任不能擇¶
　人而禁令益多防閑益密有功者以閡文不賞(閡與/礙同)¶
　為姦者以巧灋免誅上下勞擾而天下大亂所以然¶
　者何哉逐其末故也孝靈之時刺史二千石貪如豺¶
　虎暴殄烝民而朝廷方守三互之禁以今視之豈不¶
　適足為笑而深可為戒哉¶