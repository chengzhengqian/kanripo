四百八十八(有唐戸口之/盛極于此)¶
十四載春正月蘇毗王子悉諾邏去吐蕃來降(新書曰/蘇毗吐)¶
(蕃疆部也/邏郎佐翻)　二月辛亥安祿山使副將何千年入奏請¶
以蕃將三十二人代漢將上命立進畫(進畫者命中書/為𤼵日勑進請)¶
(御畫而行之唐六典中書掌王言其制有七其四曰𤼵/日勑正謂御畫𤼵日勑也増減官貟廢置州縣除免官)¶
(爵授六品以下官/則用之將即亮翻)給告身韋見素謂楊國忠曰祿山久¶
有異志今又有此請其反明矣明日見素當極言上未¶
允公其繼之國忠許諾壬子國忠見素入見(入見賢/遍翻)上¶