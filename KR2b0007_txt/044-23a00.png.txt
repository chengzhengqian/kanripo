(集註曰泰山上築土為壇以祭天報天之功故/曰封泰山下小山上除地報地之功故曰禪)上乃許¶
焉詔有司求元封故事當用方石再累玉檢金泥(元封/故事)¶
(武帝封禪故事也用方石再累置壇中皆方五尺厚一/尺用玉牒書藏方石牒厚五寸長尺三寸廣五寸有玉)¶
(檢又有石檢十枚列於石旁東西各三南北各二皆長/五尺廣三尺厚七寸檢中刻三處深四寸方五寸有盖)¶
(檢用金縷五周以/水銀和金以為泥)上以石功難就欲因孝武故封石置¶
玉牒其中梁松等爭以為不可乃命石工取完青石無¶
必五色(舊制用石盖/各依方色也)丁卯車駕東廵二月己卯幸魯進¶
幸泰山辛卯晨燎祭天於泰山下南方羣神皆從(從從/祀也)¶