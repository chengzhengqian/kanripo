罷兵日修(時用兵以/復河湟)從之　八月白敏中奏南山党項¶
亦請降時用兵嵗乆國用頗乏詔并赦南山党項使之¶
安業　冬十月乙夘中書門下奏今邊事已息而州府¶
諸寺尚未畢功望且令成之其大縣逺于州府者聽置¶
一寺其鄉村毋得更置佛舎從之　戊辰以户部侍郎¶
魏謩同平章事仍判户部時上春秋已髙未立太子羣¶
臣莫敢言謩入謝因言今海内無事惟未建儲副使正¶
人輔導臣竊以為憂且泣時人重之(重之者以其能言/人所不敢言也)¶