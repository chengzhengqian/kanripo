謫者尚未霑恩乃為三状擬進上使謂之曰故事左降¶
官準赦量移(史炤曰移徙也謂得罪遠/謫者遇赦則量徙近地)不過三五百里¶
今所擬稍似超越又多近兵馬及當路州縣(當路州縣/謂其地當)¶
(入京之路者/近其靳翻)事恐非便贄復上言(復扶又/翻下同)以為王者待¶
人以誠有責怒而無猜嫌有懲沮而無怨忌斥遠以儆¶
其不恪(遠于/願翻)甄恕以勉其自新(甄稽延翻/察也免也)不儆則浸及¶
威刑不勉而復加黜削雖屢進退俱非愛憎行法乃暫¶
使左遷念材而漸加進叙又知復用誰不增脩何憂乎¶