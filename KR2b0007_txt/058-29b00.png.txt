猶固守時北地胡騎數千隨賊攻郡皆夙懐爕思共於¶
城外叩頭求送爕歸鄉里(𫝊爕北地/靈州人)爕子幹年十三言¶
於爕曰國家昏亂遂令大人不容於朝(朝直/遥翻)今兵不足¶
以自守宜聽羗胡之請還鄉里徐俟有道而輔之言未¶
終爕慨然歎曰汝知吾必死邪聖逹節次守節(左傳曹/公子臧)¶
(曰聖逹節次/守節下失節)殷紂暴虐伯夷不食周粟而死吾遭世亂¶
不能養浩然之志食禄又欲避其難乎(難乃/旦翻)吾行何之¶
必死於此汝有才智勉之勉之主簿楊㑹吾之程嬰也¶