知㑹彌將徐邈高梁輒引所部兵去彌兵漸衰(將即/亮翻)彌¶
聞勒擒茍晞心惡之(惡烏/路翻)以書賀勒曰公獲茍晞而用¶
之何其神也使晞為公左彌為公右天下不足定也勒¶
謂張賓曰王公位重而言卑其圖我必矣賓因勸勒乗¶
彌小衰誘而取之(誘音/酉)時勒方與乞活陳午相攻於蓬¶
關(蓬闗在陳留浚儀縣班志曰蓬澤在河南/開封縣東北臣瓚曰今浚儀有蓬陂是也)彌亦與劉¶
瑞相持甚急彌請救於勒勒未之許張賓曰公常恐不¶
得王公之便今天以王公授我矣陳午小豎不足憂王¶