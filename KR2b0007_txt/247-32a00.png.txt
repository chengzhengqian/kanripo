(九域志鎮州西至太原府四百三十里武宗之意/蓋欲使張仲武出兵道鎮州趣太原耳趣七喻翻)仲武¶
去年討回鶻與太原爭功恐其不戢士卒平人受害乃¶
止上遣中使馬元實至太原曉諭亂兵且覘其彊弱楊¶
弁與之酣飲三日且賂之戊申元實自太原還上遣詣¶
宰相議之元實於衆中大言相公須早與之節李徳裕¶
曰何故元實曰自牙門至栁子列十五里曳地光明甲¶
(栁子列因其地/列植栁樹而名)若之何取之徳裕曰李相正以太原無¶
兵(李石舊相也/故呼為李相)故𤼵横水兵赴榆社庫中之甲盡在行¶