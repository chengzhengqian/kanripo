頭遺陳餘(遺于/季翻)餘乃遣兵助漢　田榮弟横收敗卒得¶
數萬人起城陽(史記正義曰城陽濮州雷澤是子考正/義所謂城陽乃班志濟隂郡之城陽縣)¶
(田榮初與項羽㑹戰之地榮既敗而北走死於平原羽/遂至北海燒夷城郭室屋則濟隂之城陽已隔在羽軍)¶
(之後田横所起葢班志城陽國之地春秋莒之故墟也/羽既連戰未能克横而漢入彭城遂南従魯出胡陵至)¶
(蕭以擊漢莒魯舊為鄰國則/此城陽為莒之故墟明矣)夏四月立榮子廣為齊王¶
以拒楚項王因留連戰未能下雖聞漢東既擊齊欲遂¶
破之而後擊漢漢王以故得率諸侯兵凡五十六萬人¶
伐楚到外黄彭越將其兵三萬餘人歸漢漢王曰彭將¶