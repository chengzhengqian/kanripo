林甫執政之策(釗音昭為/于偽翻)蕭炅及渾皆林甫所厚也(炅/火)¶
(迥/翻)求得其罪使釗奏而逐之以翦其心腹林甫不能救¶
也　五月乙卯賜安祿山爵東平郡王唐將帥封王自¶
此始(将即亮翻/帥所類翻)　秋七月乙亥置廣文館於國子監以¶
教諸生習進士者(時廣文館置博士/二貟助教一貟)　八月丁巳以安¶
祿山兼河北道采訪處置使　朔方節度使張齊丘給¶
糧失宜軍士怒敺其判官(敺烏/口翻)兵馬使郭子儀以身捍¶
齊丘乃得免(世皆知郭子儀得衆然後能捍免張齊丘/而不知當此之時唐之軍政果安在也)¶