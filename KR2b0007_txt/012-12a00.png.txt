將軍柴武斬韓王信于參合(姓譜柴姓髙柴之後班志/參合縣屬代郡括地志參)¶
(合故城在朔/州定襄縣北)上還洛陽聞淮隂矦之死且喜且憐之(喜/者)¶
(喜除其偪憐/者憐其功大)問吕后曰信死亦何言吕后曰信言恨不¶
用蒯徹計上曰是齊辯士蒯徹也乃詔齊捕蒯徹蒯徹¶
至上曰若教淮隂矦反乎對曰然臣固教之豎子不用¶
臣之䇿故令自夷於此如用臣之計陛下安得而夷之¶
乎上怒曰烹之徹曰嗟乎寃哉烹也上曰若教韓信反¶
何寃對曰秦失其鹿天下共逐之髙材疾足者先得焉¶