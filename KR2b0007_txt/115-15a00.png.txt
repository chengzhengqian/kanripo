后請納之賀太后曰不可是過美必有不善(左傳晉叔/向欲娶於)¶
(申公巫臣氏其母止之曰/甚美必有甚惡此語類之)且已有夫不可奪也珪密令¶
人殺其夫而納之生清河王紹紹兇狠無賴好輕遊里¶
巷刼剥行人以為樂(狠户墾翻好呼/到翻樂音洛)珪怒之嘗倒懸井¶
中垂死乃出之齊王嗣屢誨責之紹由是與嗣不協戊¶
辰珪譴責賀夫人(譴去/戰翻)囚將殺之會日暮未決夫人密¶
使告紹曰汝何以救我左右以珪殘忍人人危懼紹年¶
十六夜與帳下及宦者宫人數人通謀踰垣入宫至天¶