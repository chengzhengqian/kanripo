雲出觀其政賞罸淆亂州遂蕭條悉為丘墟頃之和病¶
卒袁紹使廣陵臧洪領青州以撫之　夏四月以幽州¶
牧劉虞為大𫝊道路壅塞(塞悉/則翻)信命竟不得通先是幽¶
部應接荒外(荒外言荒服之/外也先悉薦翻)資費甚廣嵗常割青冀賦¶
調二億有餘以足之(調徒/弔翻)時處處斷絶委輸不至(委於/偽翻)¶
(輸舂/遇翻)而虞敝衣繩屨食無兼肉務存寛政勸督農桑開¶
上谷胡市之利通漁陽鹽鐵之饒(上谷舊有關市與胡/人貿易漁陽舊有鹽)¶
(官鐵/官)民悦年登榖石三十青徐士庶避難歸虞者百餘¶