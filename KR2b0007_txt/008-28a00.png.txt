河津南戰洛陽東軍不利南出轘轅(後漢志河南緱氏/縣有轘轅闗臣瓉)¶
(曰險道名也在緱氏縣東南索隠曰/轘轅為九十二曲是險道也轘音環)張良引兵從沛公¶
沛公令韓王成留守陽翟與良俱南六月與南陽守齮¶
戰犨東破之(齮魚豈翻班志犨縣屬南陽郡水經注滍/水出魯陽縣西逕犨縣故城北犨昌牛翻)¶
略南陽郡南陽守走保城守宛(宛南陽郡治所括地志/曰宛故城在宛大城之)¶
(南隅其西南有二面/是師古曰宛於元翻)沛公引兵過宛西張良諫曰沛公¶
雖欲急入闗秦兵尚衆距險(依險以/距敵也)今不下宛宛從後¶
擊彊秦在前此危道也於是沛公乃夜引軍從他道還¶