亢之可危(亢口浪翻/高極為亢)貪權埶以受疑雖遨遊高臺之上¶
逍遥重墉之内(重直/龍翻)愚竊謂危亡之憂過於在頴翟之¶
時也(頴翟謂頴/川陽翟也)冏不能用惠辭疾去冏謂曹攄曰或勸¶
吾委權還國何如攄曰物禁太盛大王誠能居高慮危¶
褰裳去之斯善之善者也冏不聽張翰顧榮皆慮及禍¶
翰因秋風起思菰菜蓴羮鱸魚鱠(菰一名蔣本草曰菰/又謂之茭嵗久中心)¶
(生白臺謂之菰米其臺中有黒者謂之茭至後結實乃/雕胡黒米也蓴生水中葉似鳬茨春夏細長肥滑三月)¶
(至八月為絲蓴九月至十一月為猪蓴鱸魚/出呉松江者佳呉人以為鱠甚美蓴殊倫翻)歎曰人生¶