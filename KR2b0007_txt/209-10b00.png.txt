(元年/事)今若破娑葛有功請分于闐疎勒不知以何理抑¶
之又其所部諸蠻及婆羅門等方不服若借唐兵助討¶
之亦不知以何詞拒之是以古之智者皆不願受夷狄¶
之惠盖豫憂其求請無厭(厭於/鹽翻)終為後患故也又彼請¶
阿史那獻者豈非以獻為可汗子孫欲依之以招懷十¶
姓乎按獻父元慶叔父僕羅兄俀子及斛瑟羅懐道等¶
皆可汗子孫也往者唐及吐蕃徧曾立之以為可汗欲¶
以招撫十姓(武后垂拱元年冊元慶為可汗見二百三/卷冊斛瑟羅按舊書亦在是卷二年俀子)¶