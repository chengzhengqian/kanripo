(至江寧方二十日今曰累/旬當是以至江寧為限耳)癸亥栁元景潛至新亭依山¶
為壘(本考異曰宋畧云壬戌元景次新林依山為壘按/  紀癸亥元景至新亭元景傳元景至新亭經日)¶
(劭乃水陸出/軍今從之)新降者皆勸元景速進元景曰不然理順¶
難恃同惡相濟輕進無防實啟冦心(兵法所謂先為不/可勝以待敵之可)¶
(勝栁元/景以之)元景營未立劭龍驤將軍詹叔兒覘知之(驤思/將翻)¶
勸劭出戰劭不許甲子劭使蕭斌統歩軍禇湛之統水¶
軍與魯秀王羅漢劉簡之精兵合萬人(史言唯魯秀王/羅漢劉簡之所)¶
(部之兵/精耳)攻新亭壘劭自登朱雀門督戰元景宿令軍中¶