期今華州兵力雖微控帶闗輔亦足自固臣積聚訓厲¶
十五年矣(按韓建從鹿晏𢎞至興元之時僖宗在蜀遂/奔行在中和四年也僖宗還長安光啓元年)¶
(也建刺華州當在此/時至是纔十二年耳)西距長安不逺(九域志華州西至/長安一百五十里)¶
願陛下臨之以圖興復上乃從之乙未宿下邽丙申至¶
華州(九域志自富平至下邽三十五/里自下邽至華州六十五里)以府署為行宫建¶
視事於龍興寺茂貞遂入長安自中和以來所葺宫室¶
市肆燔燒俱盡(黄巢之亂宫室燔毁中和以來留守王/徽補葺粗完襄王之亂又為亂兵所焚)¶
(及僖宗還京復加完葺上出石門重/罹燒爇還又葺之至是為茂貞所燔)乙巳以中書侍郎¶