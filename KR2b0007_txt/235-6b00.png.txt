奏上不悦待延齡益厚　十二月王䖍休乗氷合度壕¶
急攻洺州元誼出兵擊之䖍休不勝而返日暮氷解士¶
卒死者太半　中書侍郎同平章事陸䞇以上知待之¶
厚事有不可常力爭之所親或規其太鋭䞇曰吾上不¶
負天子下不負所學它無所恤裴延齡日短䞇於上趙¶
憬之入相也䞇實引之既而有憾於贄(事見上卷/八年九年)密以¶
䞇所譏彈延齡事告延齡故延齡益得以為計上由是¶
信延齡而不直贄贄與憬約至上前極論延齡姦邪上¶