述奏凶逆之徒臣下所當同疾若不為重灋無以肅將¶
來帝曰聽公所為十二月甲申述就野外縛諸應刑者¶
於格上以車輪括其頸使文武九品以上皆持兵斫射¶
(射而/亦翻)亂發矢如蝟毛支體糜碎猶在車輪中積善福嗣¶
仍加車裂皆焚而揚之積善自言手殺𤣥感冀得免死¶
帝曰然則梟類耳因更其姓曰梟氏(梟食母説文曰不/孝鳥更工衡翻梟)¶
(古堯/翻)　唐縣人宋子賢善幻術(隋志唐縣屬博陵郡幻/術者化無為有以眩惑)¶
(人幻户/辦翻)能變佛形自稱彌勒出世遠近信惑遂謀因無¶