國亡身者也且以隂乘陽違天也以婦陵夫違人也伏¶
願陛下覽古今之戒以社稷蒼生為念令皇后專居中¶
宫治隂敎(記曰天子聽男教后聽女順天子理陽道后/治隂徳天子聽外治后聽内職教順成俗外)¶
(内和順國家理治此/之謂盛徳治直之翻)勿出外朝干國政(朝直/遥翻)先是胡僧¶
慧範以妖妄遊權貴之門與張易之兄弟善韋后亦重¶
之及易之誅復稱慧範預其謀以功加銀青光禄大夫¶
賜爵上庸縣公出入宫掖上數㣲行幸其舍彦範復表¶
言慧範執左道以亂政請誅之(先悉薦翻復扶又翻數/所角翻下又數同記王)¶