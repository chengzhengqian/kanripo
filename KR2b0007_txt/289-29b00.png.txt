赦其家(素考異曰實録國子博士司天監洛陽王處訥/  與周祖善因言劉氏祚短事處訥曰漢歴未)¶
(盡但以即位後讐殺人夷人之族怨結天下所以社稷/不得乆長耳時周祖方以兵圍蘇逢吉劉銖之第俟旦)¶
(而族之聞其言蹶然遽命釋之按周祖時方迎/湘隂公立之豈得遽言劉氏祚短乎今不取)郭威謂¶
公卿曰劉銖屠吾家吾復屠其家怨讐反覆庸有極乎¶
由是數家獲免王殷屢為洪建請免死(王殷先與李洪/建分掌侍衞馬)¶
(步軍以同僚故為/之請為于偽翻)郭威不許後匡贊至兗州慕容彦超¶
執而獻之李業至陜州(陜失/冉翻)其兄保義節度使洪信不¶
敢匿於家業懷金將奔晉陽至絳州盜殺之而取其金¶