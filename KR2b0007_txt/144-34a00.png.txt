下陳於東掖門衛送公卿士民故出者多由公則營焉¶
(被皮義翻/帥讀曰率)衍使張𢎞䇿先入清宮封府庫及圖籍於時¶
城内珍寳委積𢎞䇿禁勒部曲秋毫無犯收潘妃及嬖¶
臣茹法珍梅蟲兒王喧之等四十一人皆屬吏(陳讀曰/陣茹音)¶
(如喧况晚翻/屬之欲翻)　初海陵王之廢也(事見一百三十九/卷明帝建武元年)王¶
太后出居鄱陽王故第號宣徳宮乙巳蕭衍以宣徳太¶
后令追廢涪陵王為東昏矦(涪音/浮)禇后及太子誦並為¶
庶人以衍為中書監大司馬録尚書事驃騎大將軍揚¶