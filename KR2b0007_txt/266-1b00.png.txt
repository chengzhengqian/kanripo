開平元年(是年四月即/位始改元)春正月辛巳梁王休兵於貝州¶
(自滄州還休兵貝州/且因魏愽糧餉也)　淮南節度使兼侍中東面諸道¶
行營都統𢎞農郡王楊渥既得江西(謂并鍾匡時也事/見上卷天祐三年)¶
驕侈益甚謂節度判官周隱曰君賣人國家何面復相¶
見遂殺之(以隱言其不克負荷欲屬國於劉威/也事見上卷天祐二年復扶又翻)由是將¶
佐皆不自安(既逐王茂章又殺周隱/宜餘人之不自安也)黒雲都指揮使吕¶
師周與副指揮使綦章將兵屯上髙(上髙在洪州髙安/縣界宋置上髙縣)¶
(屬筠州在州西南九十五里宋白曰上髙縣本髙安縣/之上鎮以地形髙上故曰上髙南唐昇元中立上髙場)¶