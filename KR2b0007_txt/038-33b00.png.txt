(於陳南徙/故曰南頓)欽娶湖陽樊重女(湖陽縣屬南陽郡宋白/曰湖陽縣古蓼國地)生¶
三男縯仲秀(縯音/衍)兄弟早孤養於叔父良縯性剛毅慷¶
慨有大節自莽簒漢常憤憤懐復社稷之慮不事家人¶
居業傾身破産交結天下雄俊秀隆準日角(賢曰隆髙/也許負云)¶
(鼻頭為準鄭𤣥尚書中候註/云日角謂庭中骨起狀如日)性勤稼穡(賢曰種曰/稼歛曰穡)縯常¶
非笑之比於高祖兄仲(賢曰仲郃陽矦喜也能為産業/髙祖為太上皇夀曰始大人常)¶
(以臣不能治産業不如仲/力今其業所就孰與仲多)秀姊元為新野鄧晨妻秀嘗¶
與晨俱過穰人蔡少公少公頗學圖讖言劉秀當為天¶