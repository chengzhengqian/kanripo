虜所恃者弓矢耳(將即/亮翻)今積雨彌時筋膠俱解弓不可¶
用彼如飛鳥之折翼(折而/設翻)吾屋居火食刀槊犀利(犀堅/也)¶
以逸制勞此而不乗將復何待(復扶/又翻)乃潛師夜出冒雨¶
而進突厥大驚世民又遣説突利以利害(説輸/芮翻)突利悦¶
聴命頡利欲戰突利不可乃遣突利與其夾畢特勒阿¶
史那思摩來見世民請和親世民許之思摩頡利之從¶
叔也(從才/用翻)突利因自託於世民請結為兄弟世民亦以¶
恩意撫之與盟而去(為後突利先/來降張本)　庚寅岐州刺史柴¶