孰重彼五人日夜切齒欲噬大王之肉非盡大王之族不¶
足以快其志大王不去此五人危如朝露(去羗吕翻/朝露易晞)而晏¶
然尚自以為泰山之安此愔所以為大王寒心也(為于/偽翻)¶
(下因/為同)三思大悦與之登樓問自安之䇿引為中書舍人¶
與崔湜皆為三思謀主三思與韋后日夜譛暉等云恃¶
功專權將不利於社稷上信之三思等因為上畫䇿不¶
若封暉等為王罷其政事外不失尊寵功臣内實奪之¶
權上以為然甲午以侍中齊公敬暉為平陽王桓彦範¶