而至(被皮/義翻)惟彰義節度使史匡威據涇州不受命匡威¶
建瑭之子也(史建瑭事晉王克用/以及莊宗皆冇戰功)雄武節度使何重建¶
斬契丹使者以秦階成三州降蜀(史匡威不降契丹以其/地逺契丹兵威不能至)¶
(也何重建則以其鎮與蜀/接境遂弃遼而附蜀耳)初杜重威既以晉軍降契丹¶
(重威初避晉主重貴名去重單名威晉既亡/國重即復舊名其忘恩背主此特末節耳)契丹主悉¶
收其鎧仗數百萬貯恒州(貯丁吕翻/恒户登翻)驅馬數萬歸其國¶
遣重威將其衆從已而南(将即/亮翻)及河契丹主以晉兵之¶
衆恐其為變欲悉以胡騎擁而納之河流或諫曰晉兵¶