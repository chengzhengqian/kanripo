夫夷蠻戎狄地在要荒(周禮九州之外謂之蕃國謂東/夷南蠻西戎北狄也國語曰蠻)¶
(夷要服戎狄荒服韋昭注曰要者要結好信/而服從之荒者言荒忽無常也要一遥翻)禹平九土¶
而西戎即叙(孔安國曰言荒服之外流沙之内皆/就次叙班固曰即叙者言就而叙之)其性¶
氣貪婪(婪盧/含翻)凶悍不仁(悍矦罕翻/又下罕翻)四夷之中戎狄為甚¶
弱則畏服彊則侵叛當其彊也以漢高祖困於白登孝¶
文軍於霸上及其弱也以元成之微而單于入朝此其¶
巳然之效也(單音禪朝/直遥翻)是以有道之君牧夷狄也惟以¶
待之有備禦之有常雖稽顙軌贄(周禮蕃國世一見各/以其所貴寶為贄稽)¶