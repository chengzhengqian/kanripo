可量也乃自帥衆赴西陵(南山謂江南諸山羣夷所/依阻量音良帥讀曰率)初¶
抗以江陵之北道路平易(易以/豉翻)敕江陵督張咸作大堰¶
遏水漸漬平土以絶宼叛(堰於扇翻今江陵有三海八/櫃引諸湖及沮漳之水注之)¶
(瀰漫數百里即作堰/之故智也漸将亷翻)羊祜欲因所遏水以船運糧揚聲¶
将破堰以通歩軍抗聞之使咸亟破之諸将皆惑屢諫¶
不聽祜至當陽聞堰敗乃改船以車運糧大費功力十¶
一月楊肇至西陵陸抗令公安督孫遵循南岸拒羊祜¶
(防托南岸使祜/軍不得渡而已)水軍督畱慮拒徐𦙍(恐𦙍順流東下/故以水軍拒之)抗¶