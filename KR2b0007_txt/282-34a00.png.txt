屢請息兵脩好(唐開元八年分南安縣置晉江/縣後遂為泉州治所好呼到翻)延政不¶
從閩主使者至延政大陳甲卒以示之對使者語甚悖¶
慢(悖蒲妹翻/又蒲没翻)承祐長跪切諫延政怒顧左右曰判官之¶
肉可食乎承祐不顧聲色愈厲閩主曦惡泉州刺史王¶
繼嚴得衆心罷歸酖殺之(惡烏/路翻)　八月戊子朔以開封¶
尹鄭王重貴為東京留守　馮道李崧屢薦天平節度¶
使兼侍衛親軍馬歩副都指揮使同平章事杜重威之¶
能(此希上指/而薦之也)以為都指揮使充隨駕御營使代劉知逺¶