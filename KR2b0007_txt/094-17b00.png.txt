近凡故吏二千石以下皆令赴臺于是至者雲集韓晃¶
聞峻死引兵趣石頭管商𢎞徽攻庱亭壘督䕶李閎輕¶
車長史滕含擊破之(輕車長史輕車/將軍長史也)含修之孫也商走¶
詣庾亮降(降戸/江翻)餘衆皆歸張健　冬十一月後趙王勒¶
欲自將救洛陽(將即/亮翻)僚佐程遐等固諫曰劉曜懸軍千¶
里埶不支久大王不宜親動動無萬全勒大怒按劒叱¶
遐等出乃赦徐光(光被囚見上/卷咸和元年)召而謂之曰劉曜乘一¶
戰之勝圍守洛陽庸人之情皆謂其鋒不可當曜帶甲¶