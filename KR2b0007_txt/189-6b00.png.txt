於伏内世勣等奮擊大破之斬首三百餘級獲其驍將¶
殷秋石瓚以歸(瓚藏/旱翻)乃為書報建徳論以趙魏之地乆¶
為我有為足下所侵奪但以淮安見禮公主得歸故相¶
與坦懷釋怨(武徳二年竇建徳盡取趙魏虜淮安王神/通及同安公主待淮安以客禮㳄年八月)¶
(遣公/主歸)世充頃與足下修好已嘗反覆　(武徳二年王竇/結好世充簒建)¶
(徳絶之尋有疆場/之爭好呼到翻)今亡在朝夕更飾辭相誘足下乃以¶
三軍之衆仰哺他人千金之資坐供外費(兵法曰興師/十萬日費千)¶
(金/)良非上䇿今前茅相遇彼遽崩摧(左傳随武子曰前/茅慮無杜預注云)¶