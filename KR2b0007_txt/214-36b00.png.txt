(即逹楊子縣若自𤓰洲逹楊子橋則二十五里而近/今之楊子橋或者唐之楊子縣治所橋以此得名也)¶
二十七年春正月壬寅命隴右節度大使榮王琬自至¶
本道廵按處置諸軍(處昌/吕翻)選募闗内河東壯士三五萬¶
人詣隴右防遏至秋末無冦聽還　羣臣請加尊號曰¶
聖文二月己巳許之因赦天下免百姓今年田租　夏¶
四月癸酉敕諸隂陽術數自非昏䘮卜擇皆禁之　己¶
丑以牛仙客為兵部尚書兼侍中李林甫為吏部尚書¶
兼中書令總文武選事(葢令牛仙客總武選李林/甫總文選也選須絹翻)　六¶