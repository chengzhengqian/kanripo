(後語訛呼西為/新故曰新樂)涉沙河而南將士皆失色士卒有亡去¶
者主將斬之不能止(將即/亮翻)諸將皆曰虜傾國而來吾衆¶
寡不敵又聞梁冦内侵宜且還師魏州以救根本或請¶
釋鎮州之圍西入井陘避之晉王猶豫未決郭崇韜曰¶
契丹為王郁所誘本利貨財而來非能救鎮州之急難¶
也(誘音酉難/乃旦翻)王新破梁兵(貞明五年破賀瓌于胡柳又/破王瓚于戚城是年破戴思)¶
(逺於/德勝)威振夷夏(夏户/雅翻)契丹聞王至心沮氣索(沮在吕翻/索昔各翻)¶
茍挫其前鋒遁走必矣李嗣昭自潞州至亦曰今疆敵在¶