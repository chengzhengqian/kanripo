(自固又吳兢太宗勲史三月己卯建徳率兵十二/萬次于酸棗去敗纔四十一日故但云留屯累月)戰數¶
不利(數所/角翻)將士思歸丁巳秦王世民遣王君廓將輕騎¶
千餘抄其糧運(抄楚/交翻)又破之獲其大將軍張青特凌敬¶
言於建徳曰大王悉兵濟河攻取懷州河陽使重將¶
守之更鳴鼓建旗踰太行入上黨(行户/剛翻)徇汾晉趣蒲津¶
(趣七/喻翻)如此有三利一則蹈無人之境取勝可以萬全二¶
則拓地收衆形勢益彊三則闗中震駭鄭圍自解為今¶
之䇿無以易此(凌敬之䇿善矣當是時洛城危急秦王/定計而堅守之盖計日而收功吾恐建)¶