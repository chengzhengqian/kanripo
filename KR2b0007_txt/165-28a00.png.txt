長沙鎮南府長史裴政請間道先報江陵(王琳為鎮南/將軍以裴政)¶
(為府長史間古/莧翻下間使同)至百里洲為魏人所獲梁王詧謂政曰¶
我武皇帝之孫也不可為爾君乎若從我計貴及子孫¶
如或不然腰領分矣政詭對曰唯命詧鎻之至城下使¶
言曰王僧辯聞臺城被圍(時都江陵上臺所/在故亦謂之臺城)已自為帝¶
王琳孤弱不能復來(復扶/又翻)政告城中曰援兵大至各思¶
自勉吾以間使被擒當碎身報國監者擊其口(使疏吏/翻監工)¶
(銜/翻)詧怒使速殺之西中郎參軍蔡大業(梁置西中郎將/於襄陽以蔡大)¶