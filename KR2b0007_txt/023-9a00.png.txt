使人歸欲自燒物子病死仰而罵天其頑悖如此(悖蒲/内翻)¶
　罷儋耳真番郡(武帝元鼎六年置儋耳郡元封二/年置眞番郡今皆罷之儋都甘翻)¶
　秋大鴻臚廣明軍正王平擊益州斬首捕虜三萬¶
餘人獲畜産五萬餘頭諫大夫杜延年見國家承武¶
帝奢侈師旅之後數為大將軍光言年歲比不登(數所/角翻)¶
(為於偽翻/比毗至翻)流民未盡還宜修孝文時政示以儉約寛和¶
順天心說民意(說讀/曰悅)年歲宜應光納其言延年故御史¶
大夫周之子也¶