(方鎮表乾元二年置鄭陳節度使領鄭陳/亳潁四州然此時鄭州已沒於史思明矣)將軍能為我¶
守南城二日乎(為于/偽翻)抱玉曰過期何如光弼曰過期救¶
不至任棄之抱玉許諾勒兵拒守城且陷抱玉紿之曰¶
吾糧盡明旦當降賊喜歛軍以待之抱玉繕完城備明¶
日復請戰賊怒急攻之抱玉出奇兵表裏夾擊殺傷甚¶
衆董秦從思明冦河陽夜帥其衆五百㧞柵突圍降于¶
光弼(帥讀曰/率下同)時光弼自將屯中潬城外置柵柵外穿塹¶
深廣二丈(中河起石潬築城以衛河橋潬蕩旱/翻爾雅潬沙出深式禁翻廣古曠翻)乙巳賊¶