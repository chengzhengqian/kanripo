吾髙祖建義不成(謂敬業也事見二百/二卷武后光宅元年)子孫流播異域¶
雖代居禄位典兵然思本之心不忘顧宗族大無由自¶
抜耳今聽汝歸遂縱之上遣使敕韋臯出兵深入吐蕃¶
以分其勢紓北邊患(紓緩/也)臯遣將將兵二萬分出九道¶
攻吐蕃維保松州及棲雞老翁城(宋白曰保州本維州/之定廉縣南按吐蕃)¶
(為夷落之極塞開元二十八年羌夷内附置奉州天寳/改雲山郡八載移治天保軍改為天保郡尋沒乾元元)¶
(年復歸附乃改為保州按王涯傳曰綿/州威蕃柵西抵棲雞城蓋在茂州界)　河東節度使¶
鄭儋暴薨不及命後事軍中喧譁將有它變中夜十餘¶