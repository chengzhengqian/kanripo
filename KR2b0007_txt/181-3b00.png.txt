(考異曰雜記云帝幸啓民帳造行城周/二千歩髙二十餘丈今從隋禮儀志)載以槍車每頓¶
舍則外其轅以為外圍内布鐵菱(爾雅翼曰今軍旅以/鐵作茨以布敵路謂)¶
(之鐵蒺藜或云鐵蒺藜菱角起於煬帝征遼/為之然六韜中已有此物晁錯傳謂之渠答)次施弩牀¶
皆挿鋼錐(鋼音剛/精鐵也)外向上施旋機弩以繩連機人來觸¶
繩則弩機旋轉向所觸而發其外又以矰周圍施鈴柱¶
槌磬以知所警(矰作滕翻/槌直追翻)帝募能通絶域者屯田主事¶
常駿等請使赤土(屯田曹屬工部尚書尚書諸曹各有/主事流外吏職也隋書赤土國扶南)¶
(之别種在南海中水行百餘日而達所都土色多赤因/以為號杜佑曰崖州直南水行便風十餘日到赤土國)¶