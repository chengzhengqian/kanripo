徒興巨費不損於彼報復之役將遂無已斯䇿之最末¶
者也安邉固守於計為長臣竊以曹孫之霸才均智敵¶
江淮之間不居各數百里(曹孫謂曹/操孫權也)何者斥候之郊非¶
耕牧之地故堅壁清野以俟其來整甲繕兵以乗其弊¶
保民全境不出此塗要而歸之其䇿有四一曰移逺就¶
近今青兖舊民及冀州新附在界首者三萬餘家可悉¶
徙置大峴之南以實内地(峴戸/典翻)二曰多築城邑以居新¶
徙之家假其經用春夏佃牧(佃讀/曰田)秋冬入保寇至之時¶