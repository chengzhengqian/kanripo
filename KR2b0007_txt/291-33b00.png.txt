王馮道卒(文考異曰五代通録謚曰/  愍今從世宗實録薛史)道少以孝謹知名¶
(以此知名人所難/能也少詩照翻)唐莊宗世始貴顯(馮道事劉守光位/不過參軍入唐始)¶
(貴/顯)自是累朝不離將相三公三師之位(離力智翻唐制/太師太傅太保)¶
(爲三師太尉司/徒司空爲三公)爲人清儉寛𢎞人莫測其喜愠滑稽多¶
智浮沈取容(滑音骨沈/持林翻)嘗著長樂老叙自述累朝榮遇¶
之狀(馮道長樂老叙既自陳其榮遇又自謂孝於家忠/於國爲子爲弟爲人臣爲師長爲夫爲父有子有)¶
(孫時開一卷時飲一杯食味别聲被色老安/於當代老而自樂何樂如之其自述如此)時人往往¶
以徳量推之¶