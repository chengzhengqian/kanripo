(按青州益都縣西四十里有廣固城杜/佑曰有大澗甚廣因曰廣固降戸江翻)嶷出降送襄國¶
殺之阬其衆三萬虎欲盡殺嶷衆青州刺史劉徴曰今¶
留徴使牧民也無民焉牧(焉於/䖍翻)徴將歸耳虎乃留男女¶
七百口配徴使鎮廣固　趙主曜自隴上西擊凉州遣¶
其將劉咸攻韓璞於冀城呼延宴攻寜羗䕶軍隂鑒於¶
桑壁(桑壁屬在/南安界)曜自將戎卒二十八萬軍于河上(將即/亮翻)¶
列營百餘里金鼓之聲動地河水為沸張茂臨河諸戍¶
皆望風奔潰曜揚聲欲百道俱濟直抵姑臧凉州大震¶