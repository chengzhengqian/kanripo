(先悉薦翻/契欺訖翻)逐戍將石善友據城叛嗣昭等進攻之讓自¶
燔死復取振武城殺吐谷渾叛者二千餘人(吐谷渾自/赫連鐸與)¶
(克用作敵鐸雖敗死其部/落終未肯心服故屢叛)克用怒嗣昭存審失王敬暉¶
皆杖之削其官(爾朱榮以失万俟道落而/杖爾朱天光事亦如此)　成汭行未¶
至鄂州馬殷遣大將許徳勲將舟師萬餘人雷彦威遣¶
其將歐陽思將舟師三千餘人會於荆江口(大江自蜀/東流入荆)¶
(州界謂之荆江荆江口即洞/庭之水與大江之水㑹處)乗虚襲江陵庚戌陷之盡¶
掠其人及貨財而去將士亡其家皆無鬭志(此言成汭/之將士也)¶