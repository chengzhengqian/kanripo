(西京東都事使不相亂故重出按通鑑/下文書戊午殺翟讓考異於此兼言之)翟讓司馬王儒¶
信勸讓自為大冡宰總領衆務以奪密權讓不從讓兄¶
柱國榮陽公𢎞(考異曰河洛記作/洪今從蒲山公傳)粗愚人也謂讓曰天¶
子汝當自為奈何與人汝不為者我當為之讓但大笑¶
不以為意密聞而惡之(惡乃/路翻)總管崔世樞自鄢陵初附¶
於密(鄢陵縣隋屬潁川郡鄢謁/晚翻又於建翻又音偃)讓囚之私府責其貨世¶
樞營求未辦遽欲加刑讓召元帥府記室邢義期博逡¶
巡未就杖之八十(帥所類翻/逡七旬翻)讓謂左長史房彦藻曰君¶