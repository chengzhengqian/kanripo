離心欲速受禪以鎮之丁亥王入館于魏(館古/玩翻)有疾臥¶
府中羅紹威恐王襲之入見王曰今四方稱兵為王患¶
者皆以翼戴唐室為名王不如早滅唐以絶人望王雖¶
不許而心徳之乃亟歸(亟紀/力翻)壬寅至大梁甲辰唐昭宣¶
帝遣御史大夫薛貽矩至大梁勞王(勞力/到翻)貽矩請以臣¶
禮見(見賢/遍翻)王揖之升階貽矩曰殿下功徳在人三靈改¶
卜(三靈天地人之靈也言天地人之/心皆已去唐室改卜君而命之)皇帝方行舜禹之¶
事臣安敢違乃北面拜舞於庭王側身避之貽矩還言¶