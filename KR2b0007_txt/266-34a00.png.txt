(喻/翻)刺史王班素失人心衆不為用龍虎綂軍牛存節自¶
西都將兵應接夾寨潰兵(龍虎軍即唐龍武軍號梁受/唐禪改武為虎王漙五代㑹)¶
(要曰開平元年四月改左右長直為/左右龍虎軍又梁以洛陽為西都)至天井關謂其衆¶
曰澤州要害地不可失也雖無詔㫖當救之衆皆不欲¶
曰晉人勝氣方鋭且衆寡不敵存節曰見危不救非義¶
也畏敵彊而避之非勇也遂舉䇿引衆而前(䇿馬/䇿也)至澤¶
州城中人已縱火諠譟欲應晉王班閉牙城自守存節¶
至乃定(行考異曰歐陽史云存節從康懐貞攻潞州為/  營排陳使晉兵已破夾城存節以餘兵歸行)¶