　壬子路太后殂(太考異曰宋畧南史皆曰義嘉難作/  后心幸之延上飲酒置毒以進侍)¶
(者引上衣上寤起以其巵上壽是日/太后崩䘮事如禮宋書無之今不取)　孔覬遣其將孫¶
曇瓘等軍於晉陵九里(其地在晉陵西北九里因以/為名將即亮翻曇徒含翻)部¶
陳甚盛(陳讀曰陣/下戰陳同)沈懐眀至奔牛所領寡弱乃築壘自¶
固張永至曲阿未知懐眀安否百姓驚擾永退還延陵¶
就巴陵王休若諸將帥咸勸休若退保破岡(帥所/類翻)其日¶
大寒風雪甚猛塘埭决壊(壊徒耐翻以/土遏水曰埭)衆無固心休若¶
宣令敢有言退者斬衆小定乃築壘息甲尋得懐眀書¶