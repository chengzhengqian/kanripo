(也/)用法益深大醮於正武殿告天而行之(五代志道家/齋法夜中於)¶
(星辰之下陳設酒脯䴵餌幣物厯祀天皇太一祀五星/列宿為書燒香陳讀云奏上天曹名之為醮醮子肖翻)¶
密令左右伺察羣臣(伺相/吏翻)小有過失輙行誅譴又居䘮¶
纔踰年輙恣聲樂魚龍百戲常陳殿前(五代志齊武平/中有魚龍爛漫)¶
(俳優侏儒山車巨象拔井種𤓰殺馬剝驢等竒怪異端/百有餘物名為百戲時鄭譯有寵於周主徴齊㪚樂並)¶
(㑹京師為之蓋/秦角抵之流也)累日繼夜不知休息多聚美女以實後¶
宫增置位號不可詳録遊宴沈湎或旬日不出(沈持林/翻湎彌)¶
(兖翻毛晃曰沈湎飲酒齊其色/韓詩飲酒閉門不出客曰湎)羣臣請事者皆因宦者¶