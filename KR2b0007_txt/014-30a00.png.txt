(處其形罘罳然一曰屏也崔豹古今注曰罘罳屏也又/云罘者復也罳者思也臣朝君至屏外復思所奏之事)¶
(於其下孔穎達曰屏謂之樹今浮思也釋宫文漢時謂/屛為浮思解者以為天子外屏人臣至屏俯伏思念其)¶
(事按匠人城隅謂角浮思也漢時東闕浮思災以此諸/文參之則浮思小樓也故城隅闕上皆有之然則屛上)¶
(亦為屋以覆屛墻故稱屛曰浮思蘇鶚演義曰罘者浮/也罳者思也謂織絲之文輕疎虚浮之貌盖宫殿門闕)¶
(有此物也余謂蘇鶚之説有見於唐禁中之罘罳唐太/和甘露之變宦者奉乗輿决罘罳北出者也此罘罳當)¶
(以舊註/為正)　民有歌淮南王者曰一尺布尚可縫一斗粟¶
尚可舂兄弟二人不相容帝聞而病之(臣瓚曰一尺布/可縫而共衣一)¶
(斗粟可舂而共食况以天/下之廣而兄弟不相容乎)¶