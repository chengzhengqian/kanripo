逺依大國觀其表辭危迫懇切豈可謂之叛將乎(降户/江翻)¶
(朝直遙翻/將即亮翻)况嗢沒斯等自去年九月至天徳今年二月¶
始立烏介自無君臣之分(分扶/聞翻)願且詔河東振武嚴兵¶
保境以備之俟其攻犯城鎮然後以武力驅除或于吐¶
谷渾等部中少有抄掠聽自讎報亦未可助以官軍(先/鬭)¶
(之以離其交此在兵法/習者不察耳抄楚交翻)仍詔田牟仲平毋得邀功生事¶
常令不失大信懷柔得宜彼雖戎狄必知感恩辛酉詔¶
田牟約勒將士及雜虜(雜虜即吐谷渾沙/陀党項等部落)毋得先犯回¶