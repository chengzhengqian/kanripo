之書使之和解克用欲奉詔而恥於先自屈乃致書王¶
鎔使通於全忠全忠不從(朱全忠兵力/方强故不從)　九月乙亥加¶
韓建守太傅興徳尹(先是上駐蹕華州因/以華州為興徳府)加王鎔兼中¶
書令羅𢎞信守侍中　己丑東川留後王宗滌言於王¶
建以東川封疆五千里文移徃還動踰數月請分遂合¶
瀘渝昌五州别為一鎮建表言之　顧全武攻蘇州城¶
中及援兵食皆盡甲申淮南所署蘇州刺史臺濛弃城¶
走(金城湯池非粟不守臺濛/雖淮南良將奈之何哉)援兵亦遁全武克蘇州(乾/寧)¶