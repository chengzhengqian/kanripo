與劉文靜相持月餘通復使桑顯和夜襲其營(屈居勿/翻復扶)¶
(又/翻)文靜與左光祿大夫叚志𤣥悉力苦戰顯和敗走盡¶
俘其衆通勢益蹙或説通降通泣曰吾歴事兩主(兩主/謂文)¶
(帝煬帝説式芮翻/降户江翻下同)恩顧甚厚食人之祿而違其難(難乃/旦翻)¶
吾不為也每自摩其頸曰要當為國家受一刀勞勉將¶
士未嘗不流涕(為于偽翻勞力/到翻將即亮翻)人亦以此懐之丞相淵¶
遣其家僮召之通立斬之及聞長安不守家屬悉為淵¶
所虜乃留顯和鎮潼關引兵東出將趣洛陽(趣七喻翻/又逡須翻)¶