人大駭謙遣其將逹奚惎高阿那肱乙弗䖍等帥衆十¶
萬攻利州(五代志義城郡後魏立益州世號小益州梁/曰黎州西魏復曰益州又改曰利州惎渠記)¶
(翻/)堰江水以灌之(嘉陵江在/利州城西)城中戰士不過二千摠管¶
昌黎豆盧勣晝夜拒守(隋書豆盧勣𫝊勣昌黎徒河人/本姓慕容燕北地王精之後也)¶
(中山敗歸魏北人謂/歸義為豆盧因氏焉)凡四旬時出竒兵撃惎等破之㑹¶
梁睿至惎等遁去睿自劒閣入進逼成都謙令逹奚惎¶
乙弗䖍城守親帥精兵五萬背城結陳睿擊之謙戰敗¶
將入城惎䖍以城降(守手又翻帥讀曰率背蒲/昧翻陳讀曰陣降户江翻)謙將麾¶