鸞既執帝欲作太后令徐孝嗣於袖中出而進之鸞大¶
悦癸巳以太后令追廢帝為鬰林王又廢何后為王妃¶
迎立新安王昭文吏部尚書謝瀹方與客圍棊左右聞¶
有變驚走報瀹瀹每下子(子棊/子也)輒云其當有意竟局乃¶
還齋卧竟不問外事(謝瀹為此兄/朏之教也)大匠卿虞悰竊歎曰¶
王徐遂縳袴廢天子天下豈有此理邪(大匠卿即漢將/作大匠之官蕭)¶
(子顯曰掌宗廟/土木悰徂宗翻)悰嘯父之孫也(虞嘯父虞潭之子事/晉孝武帝父音甫)朝¶
臣被召入宫(朝直遥翻/被皮義翻)國子祭酒江斆至雲龍門託藥¶