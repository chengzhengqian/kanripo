儼見通曰方今諸郡並叛獨陽安懷附復趣収其緜絹¶
(復扶又翻/趣讀曰促)小人樂亂(樂音/洛)無乃不可乎通曰公與袁紹¶
相持甚急左右郡縣背叛乃爾(背蒲妹/翻下同)若緜絹不調送¶
觀聽者必謂我顧望有所須待也儼曰誠亦如君慮然¶
當權其輕重小緩調當為君釋此患(為于/偽翻)乃書與荀彧¶
曰今陽安郡百姓困窮鄰城並叛易用傾蕩(易以/豉翻)乃一¶
方安危之機也且此郡人執守忠節在險不貳以為國¶
家宜垂慰撫而更急歛緜絹(歛力/贍翻)何以勸善彧即白操¶