(子對魯定/公之辭)無忠無禮國何以立臣知言出必死而臣自¶
比於牛之一毛生既無益死亦何損(司馬遷答任安書/曰假令僕伏法受)¶
(誅若九牛亡一/毛與螻蟻何異)秉筆流涕心與世辭臣有八子臣死之¶
後累陛下矣(累力/瑞翻)將奏沐浴以待命帝曰董尋不畏死¶
邪主者奏收尋有詔勿問髙堂隆上疏曰今世之小人¶
好說秦漢之奢靡以蕩聖心(好呼/到翻)求取亡國不度之器¶
(不度之器謂長安鍾簴/槖佗銅人承露盤也)勞役費損以傷德政非所以興¶
禮樂之和保神明之休也帝不聽隆又上疏曰昔洪水¶