鼎立義陽孤絶密邇王土内無兵儲之固外無糧援之¶
期此乃欲焚之鳥不可去薪(去羌/呂翻)授首之㓂豈容緩斧¶
若失此不取豈唯後舉難圖亦恐更為深患今豫州刺¶
史司馬悦已戒嚴垂發東豫州刺史田益宗兵守三闗¶
請遣軍司為之節度魏主乃遣直寢羊靈引為軍司(直/寢)¶
(因直寢殿/以為官稱)益宗遂入㓂建寧太守黄天賜與益宗戰于¶
赤亭(宋有建寧左郡孝武大明八年省建寧左郡為建/寧縣屬西陽郡後復為郡隋志黄州麻城縣舊置)¶
(建寧郡又宋文帝元嘉二十五年以豫部蠻民置二十/八縣赤亭其一也水經注舉水自湖陂城南流逕赤亭)¶