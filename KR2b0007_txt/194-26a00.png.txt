多且使胡人謂諸將皆如萬均將有輕漢之心上善之¶
而止尋令宿衞北門檢校屯營事(北門𤣥武門也按㑹/要貞觀十二年於𤣥)¶
(武門置左右屯營以諸衞將軍領之其兵名曰飛/騎何力檢校屯營蓋十二年以後事史究言之)尚宗¶
女臨洮縣主(洮土/刀翻)　岷州都督鹽澤道行軍總管髙甑¶
生後軍期李靖按之甑生恨靖誣告靖謀反按驗無狀¶
八月庚辰甑生坐減死徙邊或言甑生秦府功臣寛其¶
罪上曰甑生違李靖節度又誣其反此而可寛法將安¶
施且國家自起晉陽功臣多矣若甑生獲免則人人犯¶