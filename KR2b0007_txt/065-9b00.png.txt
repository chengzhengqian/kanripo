盧上郡那樓皆來賀師還論功行賞(還從宣翻/又如字)以五百¶
户封田疇為亭侯疇曰吾始為劉公報仇率衆遁逃(事/見)¶
(六十卷初平四/年為于偽翻)志義不立反以為利非本志也固讓不¶
受操知其至心許而不奪(不奪其志也孔子/曰匹夫不可奪志)操之北伐¶
也劉備説劉表襲許(説輸/芮翻)表不能用及聞操還表謂備¶
曰不用君言故為失此大會(猶言大/機會也)備曰今天下分裂¶
日尋干戈事㑹之來豈有終極乎若能應之於後者則¶
此未足為恨也(豪傑之言故自/與常人不同)　是歳孫權西擊黄祖¶