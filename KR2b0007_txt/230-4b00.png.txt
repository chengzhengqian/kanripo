不敢進上命陸贄諭懷光懷光固執以為不可曰若克¶
京城吐蕃必縱兵焚掠誰能遏之此一害也前有勑㫖¶
募士卒克城者人賞百緡彼𤼵兵五萬若援敕求賞五¶
百萬緡何從可得此二害也虜騎雖來必不先進勒兵¶
自固觀我兵勢勝則從而分功敗則從而圖變譎詐多¶
端不可親信此三害也(李懷光雖欲飬冦以自資然其/陳用吐蕃三害其言亦各有理)¶
(緡眉巾翻騎竒/寄翻譎古穴翻)竟不肯署敕尚結贊亦不進軍陸贄自¶
咸陽還上言賊泚稽誅保聚宫苑(上時掌翻還從宣翻/又音如字泚且禮翻)¶