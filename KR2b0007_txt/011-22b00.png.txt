許之　上已封大功臣二十餘人其餘日夜爭功不決¶
未得行封上在洛陽南宮從複道望見諸將往往相與¶
坐沙中語上曰此何語留侯曰陛下不知乎此謀反耳¶
上曰天下屬安定(屬近也言近方安/定也屬之欲翻)何故反乎留侯曰¶
陛下起布衣以此屬取天下(屬殊/玉翻)今陛下為天子而所¶
封皆故人所親愛所誅皆生平所仇怨今軍吏計功以¶
天下不足徧封此屬畏陛下不能盡封恐又見疑平生¶
過失及誅故即相聚謀反耳上乃憂曰為之奈何留侯¶