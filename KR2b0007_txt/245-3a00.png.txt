(年已因注謁守澄得見上注今年暮春方從昭義辟然/則訓舊與注善去春已入長安見上非注赴昭義時始)¶
(定交亦非去年十一月徴注於潞州又/非訓隨注到京也今從實錄獻替記)仲言既除服秋¶
八月辛夘上欲以仲言為諫官寘之翰林李德裕曰仲¶
言曏所為計陛下必盡知之豈宜寘之近侍(兩省官皆/近侍也)¶
上曰然豈不容其改過對曰臣聞惟顔囘能不貳過彼¶
聖賢之過但思慮不至或失中道耳至於仲言之惡著¶
於心本安能悛改邪(著直畧翻悛丑緣翻/心本猶言心根也)上曰李逢吉¶
薦之朕不欲食言對曰逢吉身為宰相乃薦姦邪以誤¶