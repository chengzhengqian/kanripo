踰月不見學士李絳等上言臣等飽食不言其自為計¶
則得矣如陛下何陛下詢訪理道(理道治/道也)開納直言實¶
天下之幸豈臣等之幸上遽令明日三殿對來(三殿麟/德殿也)¶
(殿有三面故曰三殿三殿之西即翰林學士院對來者/言明日當召對可前來也時召對廷臣詔㫖率有對來)¶
(之/語)白居易嘗因論事言陛下錯上色莊而罷宻召承㫖¶
李絳(唐置翰林學士之始無承㫖永貞元年上始命鄭/絪為承㫖大誥令大廢置丞相之宻畫内外之宻)¶
(奏上之所甚注意者莫不專受專對翰林學士凡十㕔/南㕔五間北㕔五間中隔花甎道承㫖居北㕔東第一)¶
(間/)謂白居易小臣不遜(白當/作曰)須令出院(欲出居易不/令復入翰林)絳¶