直無功或生他變况魏博不必用兵事勢明白願陛下¶
勿疑上奮身撫案曰朕不用兵决矣(撫拍也傳考異曰/新吉甫  魏博節)¶
(度使田季安疾甚吉甫請任薛平為義成節度使以重/兵控邢洺因圖上河北險要所在帝張於浴堂門壁毎)¶
(議河北事必指吉甫曰朕目按圖信如卿料矣按憲宗/竟用李絳之䇿不用兵而魏博平不如新傳所言今不)¶
(取/)絳曰陛下雖有是言恐退朝之後復有熒惑聖聽者¶
上正色厲聲曰朕志已决誰能惑之絳乃拜賀曰此社¶
稷之福也既而田懐諫㓜弱軍政皆决於家僮蔣士則¶
數以愛憎移易諸將(數所/角翻)衆皆憤怒朝命久不至(朝直/遥翻)¶