得乆留願急賜報廣竟不答諸將毎有疑議更請呼援¶
咸敬重焉(更工/衡翻)隗囂上䟽謝曰吏民聞大兵卒至(卒讀/曰猝)¶
驚恐自救臣囂不能禁止兵有大利不敢廢臣子之節¶
親自追還(此因王元隴坻之/㨗而有嫚書也)昔虞舜事父大杖則走小¶
杖則受(賢曰家語孔子/謂曽子之辭)臣雖不敏敢忘斯義今臣之事¶
在於本朝賜死則死加刑則刑如更得洗心死骨不朽¶
有司以囂言慢請誅其子帝不忍復使來歙至汧(復扶/又翻)¶
(汧苦/堅翻)賜囂書曰昔柴將軍云陛下寛仁諸侯雖有亡叛¶