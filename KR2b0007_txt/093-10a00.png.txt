(晉以來宗正列於九卿然未以卿字繫官梁/置十一寺始繫卿字此卿字衍㑹工外翻)聞之起兵¶
餘姚以討充(餘姚縣屬/㑹稽郡)帝以潭領㑹稽内史前安東將¶
軍劉超宣城内史鍾雅皆起兵以討充義興人周蹇殺¶
王敦所署太守劉芳(晉惠帝永興元年分吳興之/陽羡丹楊之永世立義興都)平西¶
將軍祖約逐敦所署淮南太守任台(約屯夀春故得/逐台任音壬)沈¶
充帥衆萬餘人與王含軍合司馬顧颺說充曰今舉大¶
事而天子已扼其咽喉(咽音/烟)鋒摧氣沮相持日久必致¶
禍敗(沮在/吕翻)今若決破柵塘因湖水以灌京邑(此即𤣥武/湖水也在)¶