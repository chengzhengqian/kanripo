勃付何力使自殺之何力奏稱彼為其主冐白刃刺臣¶
乃忠勇之士也(刺七/亦翻)與之初不相識非有怨讐遂捨之¶
(怨於/元翻)初莫離支遣加尸城七百人戍葢牟城李世勣盡¶
虜之其人請從軍自效上曰汝家皆在加尸汝為我戰¶
莫離支必殺汝妻子得一人之力而滅一家吾不忍也¶
戊戍皆廩賜遣之己亥以葢牟城為葢州丁未車駕發¶
遼東丙辰至安市城(安市漢古縣屬遼東郡舊/書薛仁貴傳作安地城)進兵攻¶
之丁巳髙麗北部耨薩延壽惠真帥髙麗靺鞨兵十五¶