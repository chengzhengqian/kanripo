家常度皇太后親承顧託光顯大猷其崇先廟室應如¶
諸侯之數國家宗廟不應輙有變移太后乃止　太宗¶
髙宗之世屢欲立明堂諸儒議其制度不决而止及太¶
后稱制獨與北門學士議其制不問諸儒諸儒以為明¶
堂當在國陽丙巳之地三里之外七里之内太后以為¶
去宫太逺二月庚午毁乾元殿於其地作明堂以僧懐¶
義為之使(使䟽/吏翻)凡役數萬人　夏四月戊戌殺太子通¶
事舍人郝象賢(唐制太子通事舍人正七品下/掌導引宫臣辭見及勞問之事)象賢處¶