太原王監并州諸軍事以東莞王伷在徐州徙封琅邪¶
王(莞音官/伷音胄)汝陰王駿在闗中徙封扶風王又徙太原王¶
顒為河間王汝南王柬為南陽王輔孚之子顒孚之孫¶
也(顒魚/容翻)其無官者皆遣就國諸王公戀京師皆涕泣而¶
去又封皇子瑋為始平王允為濮陽王該為新都王遐¶
為清河王其異姓之臣有大功者皆封郡公郡侯封賈¶
充為魯郡公追封王沈為博陵郡公(沈持/林翻)徙封鉅平侯¶
羊祜為南城郡侯(時詔以泰山之南武陽牟南城梁父/平陽五縣為南城郡羊祜本泰山南)¶