魏南安王余之立也以古弼為司徒張黎為太尉及髙¶
宗立弼黎議不合㫖黜為外都大官坐有怨言且家人¶
告其為巫蠱皆被誅(古弼張黎魏世祖之所親任者也/宗愛弑逆不能聲其罪而誅之南)¶
(安之立首居公位雖不為巫蠱/罪固不容於死矣被皮義反)　壬寅廬陵昭王紹卒¶
　魏追尊景穆太子為景穆皇帝皇妣閭氏為恭皇后¶
尊乳母常氏為保太后　隴西屠各王景文叛魏(屠直/於翻)¶
署置王侯魏統萬鎮將南陽王恵壽外都大官于洛㧞¶
督四州之衆討平之(四州謂秦/雍河涼)徙其黨三千餘家於趙¶