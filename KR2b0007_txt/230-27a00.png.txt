治第(治直之翻/為于偽翻)是亦反也攻而殺之　甲辰加李晟鄜坊¶
京畿渭北商華副元帥(分李懷光兵柄以授李晟/渾瑊鄜音夫華户化翻)晟家¶
百口及神䇿軍士家屬皆在長安朱泚善遇之軍中有¶
言及家者晟泣曰天子何在敢言家乎泚使晟親近以¶
家書遺晟(遺唯/季翻)曰公家無恙晟怒曰爾敢為賊為間(為/賊)¶
(于偽翻間/古莧翻)立斬之軍士未授春衣盛夏猶衣裘褐(猶衣/於既)¶
(翻/)終無叛志(史言李晟以忠/義感激士心)乙巳以陝虢防遏使唐朝¶
臣為河中同絳節度使(陜失/冉翻)前河中尹李齊運為京兆¶