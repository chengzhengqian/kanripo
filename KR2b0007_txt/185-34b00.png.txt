書曰今日以前咸共刷蕩(臚如/陵翻)使至以後(使䟽/吏翻)彼此通¶
懷七政之重佇公匡弼(日月五星謂之/七政佇待也)九伐之利委公¶
指揮(周官大司馬以九/伐之法正邦國)權等既至密北面拜受詔書既¶
無西慮(密軍在鞏洛/東都城在西)悉以精兵東撃化及密知化及軍¶
糧且盡因偽與和化及大喜恣其兵食冀密饋之㑹密¶
下有人獲罪亡扺化及具言其情化及大怒其食又盡¶
乃度永濟渠與密戰于童山之下(隋志汲郡衛/縣有同山)自辰逹¶
酉密為流矢所中墮馬悶絶左右奔散追兵且至唯秦¶