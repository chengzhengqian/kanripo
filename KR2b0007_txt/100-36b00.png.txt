令領京兆尹特進光禄大夫强徳太后之弟也(强太后/秦主健)¶
(之后/也)酗酒豪横(酗吁句翻孔安國曰以酒為凶曰酗賈/公彦曰據字酒㫄為凶是因酒為凶者)¶
(也横户/孟翻)掠人財貨子女為百姓患猛下車收徳奏未及¶
報已陳尸於市堅馳使赦之不及與鄧羌同志疾悪紏¶
案無所顧忌數旬之間權豪貴戚殺戮刑免者二十餘¶
人朝廷震栗奸猾屏氣(屏必/郢翻)路不拾遺堅歎曰吾始今¶
知天下之有灋也　㤗山太守諸葛攸將水陸二萬擊¶
燕(將即亮/翻下同)入自石門屯于河渚燕上庸王評長樂太守¶