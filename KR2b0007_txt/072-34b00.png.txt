帝曰權走亮膽破大軍足以制之吾無憂矣遂進軍至¶
夀春録諸將功封賞各有差　八月壬申葬漢孝獻皇¶
帝于禪陵(帝王紀曰禪陵在濁鹿城西北十里賢曰在/今懐州修武縣北二十五里劉澄之地記曰)¶
(以漢禪魏/因以名焉)　辛巳帝還許昌　司馬懿與諸葛亮相守¶
百餘日亮數挑戰(數所角翻/挑徒了翻)懿不出亮乃遺懿巾幗婦¶
人之服(字書幗古獲翻婦人喪冠也又古對翻據劉昭/注補輿服志公卿列侯夫人紺繒幗蓋婦人首)¶
(飾之稱不特喪/冠也遺于季翻)懿怒上表請戰帝使衛尉辛毗杖節為¶
軍師以制之䕶軍姜維謂亮曰辛佐治杖節而到賊不¶