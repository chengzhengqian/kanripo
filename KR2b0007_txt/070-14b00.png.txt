俊歎曰張恵恕才多智少(餘姚縣屬㑹稽郡在今越/州上虞縣東張温字恵恕)華¶
而不實怨之所聚有覆家之禍吾見其兆矣無幾何而¶
敗(幾居/豈翻)　冬十月帝還許昌　十一月戊申晦日有食¶
之　鮮卑軻比能誘步度根兄抉羅韓殺之(誘音/酉)步度¶
根由是怨軻比能更相攻擊(更工/衡翻)步度根部衆稍弱將¶
其衆萬餘落保太原雁門是嵗詣闕貢獻(步度根檀石/槐之孫也)¶
而軻比能衆遂強盛出擊東部大人素利䕶烏丸校尉¶
田豫乘虚掎其後(掎魚/豈翻)軻比能使别帥瑣奴拒豫(帥所/類翻)¶