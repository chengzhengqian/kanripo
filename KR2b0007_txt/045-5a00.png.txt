謾而亷吏清在一已(謾音慢又/莫連翻)無益百姓流亡盜賊為¶
害也均欲叩頭爭之時未可改也乆將自苦之乃可言¶
耳未及言㑹遷司𨽻校尉後上聞其言追善之¶
八年春正月己卯司徒范遷薨　三月辛卯以太尉虞¶
延為司徒衛尉趙憙行太尉事　越騎司馬鄭衆使北¶
匈奴(越騎校尉司馬/一人秩千石)單于欲令衆拜衆不為屈單于圍¶
守閉之不與水火衆㧞刀自誓(自誓以死不/為單于屈也)單于恐而¶
止乃更發使隨衆還京師初大司農耿國上言宜置度¶