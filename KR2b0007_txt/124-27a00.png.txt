帝扣刀目曄(拔刀微出/削為扣刀)曄不敢仰視俄而座散徐湛之¶
恐事不濟密以其謀白帝帝使湛之具探取本末(探吐/南翻)¶
得其檄書選署姓名上之(上時/掌翻)帝乃命有司收掩窮治¶
(治直/之翻)其夜呼曄置客省(客省凡四方之客入/見者居之屬典客令)先於外收¶
綜及熈先兄弟皆款服帝遣使詰問曄曄猶隠拒(詰去/吉翻)¶
熈先聞之笑曰凡處分符檄書疏皆范所造(處昌吕翻/分扶問翻)¶
云何於今方作如此抵蹋邪帝以曄墨迹示之乃具陳¶
本末明日仗士送付廷尉(仗士士之/執兵仗者)熈先望風吐款辭¶