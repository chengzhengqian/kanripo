顚戰大破之擒羯獵顚及其黨盡誅之乃以其地爲龜¶
兹都督府戊申立布失畢之子素稽爲龜兹王兼都督¶
　二月丁巳上發東都甲戌至京師　夏五月癸未徙¶
安西都䕶府於龜兹以舊安西復爲西州都督府鎮高¶
昌故地(貞觀十四年平高昌置安西都/䕶府於交河城今徙於龜兹)　六月營州都¶
督兼東夷都䕶程名振右領軍中郎將薛仁貴將兵攻¶
高麗之赤烽鎮拔之斬首四百餘級捕虜百餘人高麗¶
遣其大將豆方婁帥衆三萬拒之名振以契丹逆擊大¶