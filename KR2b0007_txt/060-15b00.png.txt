(行濳之為言也隱而未見行而/未成是以君子弗用見賢遍翻)言非其時皆招禍之道¶
也密遣原逃歸度聞之亦不復追也(復扶/又翻)王烈器業過¶
人少時名聞在原寧之右(少詩照翻聞文運/翻名聲所至曰聞)善於教誘¶
鄉里有盜牛者主得之盜請罪曰刑戮是甘乞不使王¶
彦方知也(王烈字/彦方)烈聞而使人謝之遺布一端(布帛六/丈曰端)¶
(一曰八丈曰端按古以/二丈為端遺于季翻)或問其故烈曰盜懼吾聞其過¶
是有耻惡之心既知恥惡則善心將生故與布以勸為¶
善也後有老父遺劍於路行道一人見而守之至暮老¶