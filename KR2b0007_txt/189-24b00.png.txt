　孟海公與竇建徳同伏誅戴州刺史孟噉鬼不自安¶
(新志武徳四年改曹州之成武宋/州之單父楚丘置戴州噉徒濫翻)挾海公之子義以曹¶
戴二州反以禹城令蔣善合為腹心(禹城縣屬齊州隋/之祝阿也新舊志)¶
(皆云天寳元年改祝阿為禹城此時未有禹城當考又/前書蔣善合以鄆州來降此以禹城令書之亦未知為)¶
(誰所/命也)善合與其左右同謀斬之　八月丙戌朔日有食¶
之　丁亥命太子安撫北邊　丁酉劉黑闥䧟鄃縣(鄃/縣)¶
(屬貝州/鄃音輸)魏州刺史權威(魏州隋志/之武陽郡)貝州刺史戴元祥與¶
戰皆敗死黒闥悉取其餘衆及器械竇建徳舊黨稍¶