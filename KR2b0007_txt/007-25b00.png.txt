(䕶軍使之/䕶諸將也)還報胡亥巳聞扶蘇死即欲釋䝉恬會䝉毅¶
為始皇出禱山川還至趙髙言於胡亥曰先帝欲舉賢¶
立太子久矣而毅諫以為不可不若誅之乃繫諸代(據/地)¶
(理代距沙丘甚逺葢/毅還至代即就繫之)遂從井陘抵九原(班志井陘在常/山石邑縣西史)¶
(記正義曰井陘故闗在并州/石艾縣東十八里即井陘口)會暑輼車臭乃詔從官令¶
車載一石鮑魚以亂之(孟康曰百二十斤曰石班書貨/殖傳鯫鮑千釣師古注曰鯫膊)¶
(魚也即今之不著鹽而乾者也鮑今之䱒魚也而説者/乃讀鮑為鮠魚之鮠失義逺矣鄭康成以䱒於煏室乾)¶
(之亦非也煏室乾之即鮑耳葢今巴荆人所呼鰎魚者是/也秦皇載鮑亂臭者則是䱒魚耳而煏室乾者本不臭)¶