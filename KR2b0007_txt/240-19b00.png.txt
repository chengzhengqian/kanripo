故以三州之衆舉天下之兵環而攻之(環音/宦)四年然後¶
克之官軍之攻元濟也李師道募人通使於蔡察其形¶
勢牙前虞候劉晏平應募出汴宋間潛行至蔡元濟大¶
喜厚禮而遣之晏平還至鄆師道屏人而問之(還音旋/屏必郢)¶
(翻又卑/正翻)晏平曰元濟暴兵數萬於外阽危如此(阽余亷/翻臨危)¶
(也/)而日與僕妾遊戯博奕於内(奕當作弈/弈棋也)晏然曾無憂¶
色以愚觀之殆必亡不久矣師道素倚淮西為援聞之¶
驚怒尋誣以他過杖殺之(以劉晏平之善覘其智識必/有過人者李師道不能委心)¶