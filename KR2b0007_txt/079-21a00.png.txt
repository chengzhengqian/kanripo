(叙用/也)乙未詔曰諸葛亮在蜀盡其心力其子瞻臨難而¶
死義(事見七十八卷魏元帝/景元四年難乃旦翻)其孫京宜隨才署吏又詔¶
曰蜀将傅僉父子死於其主(傅肜死見六十九卷魏文/帝黄初三年傅僉死與諸)¶
(葛瞻/同年)天下之善一也豈由彼此以為異哉僉息著募没¶
入奚官(息子也著與募二子之名也少府有奚官令凡/男女没入者屬焉魏以來鄴都又有奚官督)¶
宜免為庻人　帝以文立為散騎常侍漢故尚書犍為¶
程瓊雅有徳業(犍居/言翻)與立深交帝聞其名以問立對曰¶
臣至知其人但年垂八十禀性謙退無復當時之望(言/其)¶