間晚乃稍加冠帶而不能修飾容儀帝亦不强也(强其/兩翻)¶
太子恂自平城將遷洛陽元隆與穆泰等密謀畱恂因¶
舉兵斷關規據陘北(陘北即恒朔二州之地闗即雁門/之東陘西陘二闗也斷丁管翻陘)¶
(音/刑)丕在并州隆等以其謀告之丕外慮不成口雖折難¶
(折之列翻/難乃旦翻)心頗然之及事覺丕從帝至平城帝毎推問¶
泰等常令丕坐觀有司奏元業元隆元超罪當族丕應¶
從坐帝以丕嘗受詔許以不死聽免死為民畱其後妻¶
二子與居於太原殺隆超同產乙升(同産同/母兄弟)餘子徙敦¶