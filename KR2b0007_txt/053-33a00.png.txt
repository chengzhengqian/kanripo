等聚衆至三萬人寇青兖徐三州破壊郡縣(壊音/怪)連年¶
討之不能克尚書選能治劇者以司徒掾潁川韓韶為¶
嬴長(嬴縣屬泰山郡賢曰故城在今兖州博城/縣東北治直之翻掾俞絹翻長知兩翻)賊聞其¶
賢相戒不入嬴境餘縣流民萬餘户入縣界韶開倉賑¶
之主者爭謂不可(主者主倉/粟之吏也)韶曰長活溝壑之人而以¶
此伏罪含笑入地矣太守素知韶名徳竟無所坐韶與¶
同郡荀淑鍾皓陳寔皆嘗為縣長所至以徳政稱時人¶
謂之潁川四長(賢曰謂荀淑為當塗長韓韶為嬴長陳/寔為太丘長鍾皓為林慮長也長知兩)¶