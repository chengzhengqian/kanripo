(自晉以來諸王/府舍人十人)奔告濬曰臺内喧譟宫門皆閉道上傳¶
太子反未測禍變所至濬陽驚曰今當奈何法瑜勸入¶
據石頭濬未得劭信不知事之濟不(濟不讀/曰否)騷擾不知¶
所為將軍王慶曰今宫内有變未知主上安危凡在臣¶
子當投袂赴難(難乃/旦翻)憑城自守非臣節也濬不聽乃從¶
南門出徑向石頭文武從者千餘人時南平王鑠戍石¶
頭兵士亦千餘人(從才用翻史言濬鑠/之衆足以討除逆亂)俄而劭遣張超¶
之馳馬召濬濬屏人問狀(屏必/逞翻)即戎服乗馬而去朱法¶