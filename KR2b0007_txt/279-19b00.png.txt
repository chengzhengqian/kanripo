帝以為然壬辰詔禁軍在鳯翔歸命者自楊思權尹暉¶
等各賜二馬一駝錢七十緡下至軍人錢二十緡其在¶
京者各十緡軍士無厭(厭於/言翻)猶怨望為謡言曰除去菩¶
薩扶立生鐵以閔帝仁弱帝嚴有悔心故也(去羗吕翻/菩薄乎翻)¶
(薩桑割翻閔/帝小字菩薩)　丙申葬聖徳和武欽孝皇帝于徽陵(徽/陵)¶
(在河南府/洛陽縣)廟號明宗帝衰絰䕶從至陵所宿焉(衰倉回/翻從才)¶
(用/翻)　五月丙午以韓昭𦙍為樞密使以莊宅使劉延朗¶
為樞密副使權知樞宻院房暠為宣徽北院使暠長安¶