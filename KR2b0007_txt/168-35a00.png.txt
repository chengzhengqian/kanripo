　己丑齊以右僕射斛律光為尚書令　壬辰周以柱¶
國楊忠為大司空六月己亥以柱國蜀國公尉遲迥為¶
大司馬(尉紆/勿翻)　秋七月己丑納太子妃王氏金紫光禄¶
大夫周之女也(姚思亷陳/書周作固)　齊平秦王歸彦至冀州内¶
不自安欲待齊主如晉陽乘虛入鄴其郎中令吕思禮¶
告之(此王國郎/中令也)詔大司馬叚韶司空婁叡討之歸彥於¶
南境置私驛聞大軍將至即閉城拒守長史宇文仲鸞¶
等不從皆殺之歸彥自稱大丞相有衆四萬齊主以都¶