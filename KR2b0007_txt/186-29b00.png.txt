(將即/亮翻)長史張寶德預在行中恐密亡去罪相及上封事¶
言其必叛(長知兩翻/上時掌翻)上意乃中變又恐密驚駭乃降敕¶
書勞來(勞力到翻/來力代翻)令密留所部徐行單騎入朝更受節¶
度(騎奇寄翻/朝直遥翻)密至稠桑得敕謂賈閏甫曰敕遣我去無¶
故復召我還(稠直留翻/復扶又翻)天子曏云有人確執不許此譖¶
行矣吾今若還無復生理不若破桃林縣(開皇十六年/分閿鄉陜置)¶
(桃林縣取古桃林之塞以/名縣也在陜西四十五里)収其兵糧北走度河比信達¶
熊州(宜陽縣後魏置宜陽郡東魏置陽州後周改曰熊/州開皇初郡廢大業初州廢屬河南郡義寧二年)¶