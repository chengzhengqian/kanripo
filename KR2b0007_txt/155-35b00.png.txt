(初元/也)復改永熙(復扶/又翻)　魏主納丞相歡女為后命太常¶
卿李元忠納幣於晉陽歡與之宴論及舊事元忠曰昔¶
日建義轟轟大樂(樂音/洛)比来寂寂無人問(比毗/至翻)歡撫掌¶
笑曰此人逼我起兵元忠戲曰若不與侍中當更求建¶
義處歡曰建義不慮無止畏如此老翁不可遇耳元忠¶
曰止為此翁難遇所以不去因捋歡須大笑(為于偽翻/捋盧括翻)¶
歡悉其雅意深重之(悉諳究也知/也雅素也)　爾朱兆既至秀容¶
分守險隘出入冦抄(抄楚/交翻)魏丞相歡揚聲討之師出復¶