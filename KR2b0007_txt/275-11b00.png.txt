(十日先是未敢即位者魏王繼岌/猶在故也繼岌既死乃决為之)百官縞素既而御衮¶
冕受冊(徐無黨曰既用嗣君之禮矣遽/釋衰而服冕可以見其情詐)百官吉服稱賀¶
　戊申勅中外之臣毋得獻鷹犬竒玩之類　有司劾¶
奏太原尹張憲委城之罪庚戌賜憲死(以張憲前朝大/臣加之罪而殺)¶
(之/耳)　任圜將征蜀兵二萬六千人至洛陽(征蜀之初出/師六萬除留)¶
(戍于蜀及康延孝叛死亡之/外還洛者二萬六千人耳)明宗慰撫之各令還營(以/通)¶
(鑑書法言之明宗二字當書帝字/此因前史成文偶遺而不之改耳)　甲寅大赦改元(始/改)¶
(元天/成)量留後宫百人宦官三十人教坊百人鷹坊二十¶