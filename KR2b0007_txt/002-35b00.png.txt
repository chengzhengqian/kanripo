載而往徒獻之(此學申韓者/為之説耳)¶
四十五年秦張儀帥師伐魏取陜(班志陜縣屬𢎞農郡/故虢國北虢在大陽)¶
(東虢在滎陽西虢在雍州周召分陜而治/即此陜也帥讀曰率陜失冉翻召讀曰邵)　蘇秦通於¶
燕文公之夫人易王知之蘇秦恐乃説易王曰臣居燕¶
不能使燕重而在齊則燕重易王許之(燕因肩翻易音/如字説式芮翻)¶
(諡法好更改舊曰/易註變故改常)乃偽得罪於燕而奔齊齊宣王以為¶
客卿蘇秦説齊王高宮室大苑囿以明得意欲以敝齊¶
而為燕(説式芮翻為後齊/大夫殺蘇秦張本)¶