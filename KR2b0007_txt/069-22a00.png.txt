憔顇(顇與悴同/秦醉翻)見帝泣涕頓首帝慰諭以荀林父孟明¶
視故事(晉大夫荀林父與楚戰敗于邲晉景公復用之/以取赤狄秦大夫孟明為晉禽于殽秦穆公復)¶
(用之以霸西/戎父音甫)拜安逺將軍(安逺將軍號亦/前此未有也)令北詣鄴謁¶
髙陵帝使豫於陵屋畫關羽戰克龎德憤怒禁降伏之¶
狀(畫古畫/字通)禁見慙恚發病死(恚於/避翻)¶
　臣光曰于禁將數萬衆敗不能死生降於敵既而復¶
　歸文帝廢之可也殺之可也乃畫陵屋以辱之斯為¶
　不君矣(賞慶刑/威曰君)¶