文景欲恢𢎞祖業故割意於百金之臺昭儉於弋綈之¶
服(事見十五卷漢/文帝後七年)霍去病中才之將猶以匈奴未滅不¶
治第宅(事見十九卷漢武帝/元狩四年治直之翻)明䘏逺者略近事外者簡¶
内也今建始之前足用列朝㑹崇華之後足用序内官¶
華林天淵足用展逰宴(建始崇華二殿皆在洛陽北宫/水經註榖水逕洛陽故城北東)¶
(歴大夏門下枝分渠水東入華林園又東為天淵池世/語曰魏武自漢中還洛陽起建始殿近漢濯龍祠朝直)¶
(遥翻華/如字)若且先成象魏(象魏觀闕也象者法/象也魏者髙巍也)修城池其¶
餘一切須豐年専以勤耕農為務習戎備為事則民充¶