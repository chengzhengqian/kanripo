異等吏(州部即部/刺史也)率多不稱(稱尺/證翻)宜皆見安漢公又太¶
后春秋高不宜親省小事(省悉/井翻)令太后下詔曰自今以¶
來唯封爵乃以聞它事安漢公四輔平決州牧二千石¶
及茂材吏初除奏事者輒引入至近署對安漢公考故¶
官問新職以知其稱否(考故官者考其前任有勞績與/否也問新職者問其新任當何)¶
(如施設也/稱尺證翻)於是莽人人延問密致恩意厚加贈送其不¶
合指顯奏免之權與人主侔矣　置羲和官秩二千石¶
(羲和初置自為一官莽/既簒改大司農曰羲和)　夏五月丁巳朔日有食之大¶