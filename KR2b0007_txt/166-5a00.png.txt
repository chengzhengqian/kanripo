世宗二子孝珩為廣寧王(珩音/行)延宗為安德王　孫瑒¶
聞江陵陷棄廣州還(瑒雉杏翻/又音暢)曲江侯勃復據有之(去/年)¶
(蕭勃避王琳居/始興復扶又翻)　魏太師泰遣王克沈烱等還江南(去/年)¶
(江陵陷王克/等入長安)泰得庾季才厚遇之令參掌太史季才散¶
私財購親舊之為奴婢者泰問何能如是對曰僕聞克¶
國禮賢古之道也(武王克商釋箕子囚式商容/閭封比干墓所謂禮賢也)今郢都¶
覆没其君信有罪矣(江陵楚之故都古郢/城及渚宫皆在其地)搢紳何咎皆¶
為早𨽻(杜預曰皁𨽻賤官皁/才早翻𨽻力計翻)鄙人羈旅不敢獻言誠竊¶