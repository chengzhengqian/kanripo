不減千百攻陷州縣殺掠吏民滏陽賊帥梁暉有衆數¶
百送欵晉陽求效用帝許之磁州刺史李穀密通表於¶
帝令暉襲相州(舊唐書地理志滏陽漢武安縣地隋置/滏陽縣唐屬磁州為州治所九域志滏)¶
(陽南至相州六/十里帥所類翻)暉偵知髙唐英未至(偵丑/鄭翻)相州積兵器¶
無守備丁丑夜遣壯丁踰城入啟闗納其衆殺契丹數¶
百其守將突圍走暉據州自稱留後表言其狀(表言於/晉陽將)¶
(即亮/翻)　戊寅帝還至晉陽(自承天軍還晉陽/還從宣翻又如字)議率民財¶
以賞將士夫人李氏諫曰陛下因河東創大業未有以¶