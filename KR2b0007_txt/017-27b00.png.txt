耐其水土也臣聞越甲卒不下數十萬所以入之五倍¶
乃足(師古曰不下言不減也漢軍/多之五倍然後可入其地也)輓車奉餉者不在其¶
中(師古曰輓音/晚引車也)南方暑濕近夏癉熱(近其靳翻師古曰/癉黄病也丁幹翻)¶
暴露水居蝮蛇蠚生(師古曰蠚/毒也音壑)疢疾多作(疢丑刃/翻病也)兵未¶
血刃而病死者什二三雖舉越國而虜之不足以償所¶
亡(師古曰舉/謂摠取也)臣聞道路言閩越王弟甲弑而殺之甲以¶
誅死(甲者閩越/王弟之名)其民未有所屬陛下若欲來内處之中¶
國(處昌/吕翻)使重臣臨存(師古曰存/謂省問之)施徳垂賞以招致之此¶