四方奏計或連嵗不遣乃於右銀臺門(使䟽吏翻右銀/臺門在東内宫)¶
(城西面又北/則九仙門)置客省以處之(處昌/吕翻)及上書言事失職未¶
叙亦寘其中動經十嵗常有數百人并部曲畜産動以¶
千計度支廩給其費甚廣(度徒/洛翻)上悉命䟽理拘者出之¶
事竟者遣之當叙者任之嵗省榖萬九千二百斛　壬¶
申毁元載馬璘劉忠翼之第(載祖亥翻又音/如字璘離珍翻)初天寶中¶
貴戚第舍雖極奢麗而垣屋高下猶存制度然李靖家¶
廟已為楊氏馬廐矣及安史亂後法度墮弛(墮讀/曰隳)大臣¶