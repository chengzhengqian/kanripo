築壘自固決河水瀰浸數里以限晉兵晉兵不得進(謝/彥)¶
(章梁之騎將也懼晉兵之衝突決河水以限之幽/并之突騎非南兵之所能敵自古然也瀰音彌)彦章¶
許州人也安彦之散卒多聚于兖鄆山谷為羣盜以觀¶
二國成敗晉王招募之多降于晉(降户/江翻)　己亥蜀主以¶
東面招討使王宗侃為東西兩路諸軍都統(此伐岐東/西兩路之)¶
(兵也東路出寶/雞西路出秦隴)　三月吳越王鏐初立元帥府置官屬¶
(前年梁加錢鏐諸道兵馬元/帥去年又加天下兵馬元帥)　夏四月癸卯朔蜀主立¶
子宗平為忠王宗特為資王　岐王復遣使求好于蜀¶