興在于一人也彪曰周之廢興與漢殊異昔周爵五等¶
諸矦從政(師古曰言諸矦/之國各自為政)本根旣㣲枝葉彊大(本根謂/王室枝)¶
(葉謂/諸矦)故其末流有從横之事埶數然也漢承秦制改立¶
郡縣主有專已之威臣無百年之柄至于成帝假借外¶
家(師古曰假音工/暇翻又工雅翻)哀平短祚國嗣三絶故王氏擅朝能¶
竊號位危自上起傷不及下(賢口成帝威權借於外家/是危自上起也漢不得罪)¶
(于百姓是傷不及/下也朝直遥翻)是以即真之後天下莫不引領而歎¶
十餘年間中外騷擾遠近俱發假號雲合咸稱劉氏不¶