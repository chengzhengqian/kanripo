臣為愚而不知理也上顧羣臣曰黯自言為便辟則不¶
可(朱熹曰便者便人之所好辟者避/人之所惡便毗連翻辟讀曰僻)自言為愚豈不信¶
然乎¶
四年冬有司言縣官用度太空而冨商大賈冶鑄煮鹽¶
財或絫萬金不佐國家之急(賈音古絫/古累字)請更錢造幣以¶
贍用而摧浮淫并兼之徒是時禁苑有白鹿而少府多¶
銀錫乃以白鹿皮方尺縁以藻繢(縁以絹翻師古曰繢/繡也繢五采而為之)¶
(繢黄/外翻)為皮幣直四十萬王侯宗室朝覲聘享必以皮幣¶