有國士之風今舉事一不幸全軀保妻子之臣隨而媒¶
糵其短(服䖍曰媒音欺謂詆欺也孟康曰媒酒教糵麯/也謂釀成其罪也師古曰孟説是也齊人名麴)¶
(餅曰媒賈公彦曰齊人名麴餅為媒/者麴麩和合得成酒醴名之為媒)誠可痛也且陵提¶
步卒不滿五千深蹂戎馬之地(師古曰蹂人/九翻踐也)抑數萬之¶
師虜救死扶傷不暇悉舉引弓之民共攻圍之轉鬬千¶
里矢盡道窮士張空弮(文頴曰弮弓弩弮也師/古曰音去權翻又音眷)冒白刃¶
北首争死敵(師古曰冒犯也北首北嚮也/冒音莫北翻首音式救翻)得人之死力¶
雖古名將不過也身雖陷敗然其所摧敗亦足暴於天¶