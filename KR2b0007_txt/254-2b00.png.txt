軍云各宜守壘勿犯吾鋒吾將入東都即至京邑自欲¶
問罪無預衆人(言自欲問罪於朝/廷於衆人無預也)上召宰相議之豆盧¶
瑑崔沆請𤼵闗内諸鎮及兩神䇿軍守潼闗壬戍日南¶
至上開延英對宰相泣下(大盜將至無以禦之君/相相對灑泣果何益哉)觀軍¶
容使田令孜奏請選左右神䇿軍弓弩手守潼闗臣自¶
為都指揮制置把截使上曰侍衛將士不習征戰恐未¶
足用令孜曰昔安禄山搆逆𤣥宗幸蜀以避之崔沆曰¶
禄山衆纔五萬比之黄巢不足言矣豆盧瑑曰哥舒翰¶