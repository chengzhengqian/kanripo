寢共食豈若睍地伐與阿雲對坐終日酣宴昵近小人¶
(昵尼/質翻)疑阻骨肉我所以益憐阿𡡉者(廣小字阿𡡉/𡡉睂波翻)常恐¶
其潛殺之素既知后意因盛言太子不才后遂遺素金¶
(遺于/季翻)使贊上廢立勇頗知其謀憂懼計無所出使新豐¶
人王輔賢造諸厭勝(新豐縣屬京/兆厭於協翻)又於後園作庶人村¶
室屋卑陋勇時於中寢息布衣草褥冀以當之上知勇¶
不自安在仁夀宫使楊素觀勇所為素至東宫偃息未¶
入勇束帶待之素故久不進以激怒勇勇衘之形於言¶