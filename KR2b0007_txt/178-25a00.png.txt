妬於𤓰中進毒由是得疾徴還京師上以其奢縱丁亥¶
免俊官以王就第崔妃以毒王廢絶賜死於家左武衛¶
將軍劉昇(曹魏置武衛將軍自晉至於髙齊並屬左/右衛至隋始與左右衛並列於十二衛府)諫¶
曰秦王非有佗過但費官物營廨舍而已(廨古/隘翻)臣謂可¶
容上曰法不可違楊素諫曰秦王之過不應至此願陛¶
下詳之(復扶/又翻)上曰我是五兒之父(上五子太子勇晉王/廣秦王俊蜀王秀漢)¶
(王/諒)非兆民之父若如公意何不别制天子兒律以周公¶
之為人尚誅管蔡我誠不及周公逺矣安能虧法乎卒¶