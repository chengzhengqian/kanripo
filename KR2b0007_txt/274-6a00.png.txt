韜言東川重地任尚書有文武才宜表為帥(任圜時以/工部尚書)¶
(㕘預軍機/帥所類翻)崇韜怒曰紹琛反邪何敢違吾節度紹琛懼¶
而退初帝遣宦者李從襲等從魏王繼岌伐蜀繼岌雖¶
為都綂軍中制置補署一出郭崇韜崇韜終日决事將¶
吏賔客趨走盈庭而都統府惟大將晨謁外牙門索然¶
(索蘇各翻索/然言寂寞也)從襲等固恥之及破蜀蜀之貴臣大將爭¶
以寶貨妓樂遺崇韜及其子廷誨(妓渠綺翻/遺唯季翻)魏王所得¶
不過匹馬束帛唾壺塵柄而已(塵之/庾翻)從襲等益不平王¶