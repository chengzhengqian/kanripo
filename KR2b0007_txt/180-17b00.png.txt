軍元胄坐與交通除名久不得調(調徒/釣翻)時慈州刺史上¶
官政坐事徙嶺南將軍丘和以蒲州失守除名(守式/又翻)胄¶
與和有舊酒酣謂和曰上官政壯士也今徙嶺表得無¶
大事乎因自拊腹曰若是公者不徒然矣和奏之胄竟¶
坐死(元胄乘危而擠元旻於/死豈知丘和在其後乎)於是徵政為驍衛將軍(唐/六)¶
(典曰漢武帝以李廣為驍騎將軍後省光武改屯騎為/驍騎晉文王立晉臺以為宿衛之官歴宋齊梁陳後魏)¶
(北齊並有驍騎將軍之職後周有左右驍騎率上士二/人至隋煬帝改左右備身為左右驍衛尋以其所領名)¶
(豹騎而又别置/備身驍堅堯翻)以和為代州刺史¶