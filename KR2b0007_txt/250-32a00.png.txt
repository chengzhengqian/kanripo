(兵/)　辛巳廢宿泗觀察使復以徐州為觀察府以濠泗¶
𨽻焉(去年八月廢/徐州軍額)　十二月南詔寇西川　昭義節度¶
使沈詢奴歸秦與詢侍婢通詢欲殺之未果乙酉歸秦¶
結牙將作亂攻府第殺詢¶
五年春正月以京兆尹李蠙為昭義節度使(蠙部/田翻)取歸¶
秦心肝以祭沈詢　淮南節度使令狐綯為其子滈訟¶
寃(為于/偽翻)貶張雲興元少尹劉蜕華隂令(華户/化翻)敕曰雖嘉¶
蹇諤之忠難逃疎易之責(易以/䜴翻)　丙午西川奏南詔寇¶