與禇妃共處一室(處昌/吕翻)自煑食於牀前飲食所資皆出¶
禇妃故宋人莫得伺其隙(伺相/吏翻)九月帝令淡之與兄右¶
衛將軍叔度往視妃妃出就别室相見兵人踰垣而入¶
進藥於王王不肯飲曰佛教自殺者不復得人身兵人¶
以被掩殺之(復扶又翻本考異曰宋本紀九月己丑零/陵王薨晉  紀九月丁丑據長厯九月丙)¶
(午朔無己丑丁/丑今不書日)帝帥百官臨於朝堂三日(自是之後禪/讓之君罕得)¶
(全矣帥讀曰率臨/力鴆翻朝直遙翻)　庚戌魏主還宫　冬十月己亥詔¶
以河西王䝉遜為鎮軍大將軍開府儀同三司涼州刺¶