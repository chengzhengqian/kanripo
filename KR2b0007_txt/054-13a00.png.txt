三百餘人朝廷為空(為于/偽翻)是時事猝從中發使者交馳¶
公卿失其度官府市里鼎沸數日乃定百姓莫不稱慶¶
收冀財貨縣官斥賣合三十餘萬萬以充王府用減天¶
下税租之半散其苑囿以業窮民　壬午立梁貴人為¶
皇后追廢懿陵為貴人冡帝惡梁氏(惡烏/路翻)改皇后姓為¶
薄氏(以文帝薄太/后家謹良也)乆之知為鄧香女乃復姓鄧氏　詔¶
賞誅梁冀之功封單超徐璜具瑗左悺唐衡皆為縣侯¶
超食二萬户璜等各萬餘户世謂之五侯(單超新豐侯/徐璜武原侯)¶