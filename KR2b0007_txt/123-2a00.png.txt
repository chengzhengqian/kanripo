累月帝稍間(間如/字)將遣還已下渚(道濟將還江州/船已下秦淮渚)未𤼵¶
㑹帝疾動義康矯詔召道濟入祖道因執之三月己未¶
下詔稱道濟潜散金貨招誘剽猾(誘音酉剽/匹妙翻)因朕寢疾¶
規肆禍心收付廷尉并其子給事黄門侍郎植等十一¶
人誅之唯宥其孫孺(唯宥諸孫之/在童孺者)又殺司空參軍薛彤¶
髙進之二人皆道濟腹心有勇力時人比之闗張(闗羽/張飛)¶
(也/)道濟見收憤怒目光如炬脫幘投地曰乃壊汝萬里¶
長城(壊音/怪)魏人聞之喜曰道濟死吳子輩不足復憚(為/後)¶