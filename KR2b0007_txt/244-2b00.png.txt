鎭州李同㨗與祐書請降(降户/江翻)祐并奏其書諫議大夫¶
柏耆受詔宣慰行營好張大聲勢以威制諸將諸將已¶
惡之矣(好呼到翻/惡烏路翻)及李同㨗請降於祐祐遣大將萬洪¶
代守滄州耆疑同㨗之詐自將數百騎馳入滄州以事¶
誅洪取同㨗及其家屬詣京師乙亥至將陵(將陵漢安/德縣地隋)¶
(分安德於將陵故/城置縣唐屬德州)或言王庭湊欲以竒兵簒同㨗(簒初/患翻)¶
(奪/也)乃斬同㨗傳首滄景悉平五月庚寅加李載義同平¶
章事(録考異曰實/  作庚寅誤)諸道兵攻李同㨗三年僅能下之(上/初)¶