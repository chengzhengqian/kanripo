(三十/五里)武安君病未行諸矦攻王齕齕數却(齕恨勿翻/數所角翻)使¶
者日至(使疏/吏翻)王乃使人遣武安君不得留咸陽中武安¶
君出咸陽西門十里至杜郵(水經注渭水故渠逕安陵/南渠側有杜郵亭又逕渭)¶
(城北秦咸陽漢之渭城也史記正義曰今咸陽縣城本/秦時杜郵也在雍州西北三十五里郵音尤雍于用翻)¶
王與應侯羣臣謀曰白起之遷意尚怏怏有餘言(怏于/兩翻)¶
王乃使使者賜之劍武安君遂自殺秦人憐之鄉邑皆¶
祭祀焉魏公子無忌大破秦師於邯鄲下王齕解邯鄲¶
圍走鄭安平為趙所困將二萬人降趙(邯鄲音寒丹/降户江翻)應¶