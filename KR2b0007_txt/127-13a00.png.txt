西陽丁酉至尋陽庚子王命顔竣移檄四方(宋考異曰/  略移檄)¶
(亦在庚申日按謝莊傳曰奉三月二/十七日檄然則𤼵檄在庚子日也)使共討劭州郡承¶
檄翕然響應南譙王義宣遣臧質引兵詣尋陽與駿同¶
下留魯爽於江陵邵以兖冀二州刺史蕭思話為徐兖¶
二州刺史起張永為青州刺史思話自歴城引部曲還¶
平城起兵以應尋陽(濟南郡東平陵縣有平陸城余謂/平城當作彭城還從宣翻又如字)¶
建武將軍垣䕶之在歴城亦帥所領赴之(帥讀曰/率下同)南譙¶
王義宣板張永為冀州刺史永遣司馬崔勲之等將兵¶