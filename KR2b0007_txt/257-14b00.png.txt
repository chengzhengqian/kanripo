歸之者如市又選壯者教之戰陳以禦㓂盜(陳讀/曰陣)數年¶
之後都城坊曲漸復舊制諸縣户口率皆歸復桑麻蔚¶
然野無曠土(蔚音鬱不耕之土/曰曠土曠空也)其勝兵者(勝音/升)大縣至¶
七千人小縣不減二千人乃奏置令佐以治之(治直/之翻)全¶
義明察人不能欺而為政寛簡出見田疇美者輒下馬¶
與僚佐共觀之召田主勞以酒食(勞力/到翻)有蠶麥善收者¶
(蠶四伏無病而成繭麥就/實黄熟而豐厚為善收)或親至其家悉呼出老幼賜¶
以茶綵衣物民間言張公不喜聲伎(喜許記翻/伎渠綺翻)見之未¶