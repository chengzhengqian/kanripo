子不能全安用獨生十一月壬子魏師至瑖丘衆敬請¶
降於魏尉元遣部將先據其城(將即/亮翻)衆敬悔恨數日不¶
食元長驅而進十二月己未軍于秺(秺縣漢屬濟隂郡/後漢省其地當在)¶
(唐曹州界孟/康曰秺音妬)西河公石至上蔡常珍竒帥文武出迎石¶
欲頓軍汝北未即入城(懸弧城在/汝水南)中書博士鄭羲曰今¶
珍竒雖來意未可量(量音/良)不如直入其城奪其管籥(管/鍵)¶
(也籥闗/牡也)據有府庫制其腹心䇿之全者也石遂䇿馬入¶
城因置酒嬉戯羲曰觀珍竒之色甚不平不可不為之¶