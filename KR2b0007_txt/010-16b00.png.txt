得韓信軍復大振八月引兵臨河南鄉軍小修武欲復¶
與楚戰(鄉讀曰嚮/復扶又翻)郎中鄭忠説止漢王(漢制議郎中郎/秩比六百石侍)¶
(郎比四百石郎中比三百/石皆屬郎中令説式芮翻)使髙壘深塹勿與戰(塹七/艶翻)漢¶
王聽其計使將軍劉賈盧綰將卒二萬人(綰烏/板翻)騎數百¶
度白馬津入楚地佐彭越燒楚積聚以破其業(師古曰/積聚所)¶
(蓄軍糧芻藁之屬也/積子賜翻聚才喻翻)無以給項王軍食而已楚兵擊劉¶
賈賈輙堅壁不肻與戰而與彭越相保　彭越攻徇梁¶
地下睢陽外黄等十七城(睢陽秦縣屬碭郡漢屬梁國/故微子所封國也唐為宋州)¶