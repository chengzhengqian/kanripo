不得歐血而去(歐烏/口翻)于謹徵太子為質帝使王褒送之¶
謹子以褒善書給之紙筆乃書曰柱國常山公家奴王¶
褒(謹為柱國大將軍封常山公/褒以此自處安能為帝謀乎)有頃黄門郎裴政犯門¶
而出帝遂去羽儀文物(去羌/吕翻)白馬素衣出東門抽劍擊¶
闔曰蕭世誠一至此乎(左傳晉州綽攻齊東門以枚數/闔杜預註曰闔門扇也世誠帝)¶
(字/也)魏軍士度塹牽其轡(塹七/艶翻)至白馬寺北奪其所乘駿¶
馬以駑馬代之遣長壯胡人手扼其背以行逢于謹胡¶
人牽帝使拜(廟考異曰典畧云謹撝梁主令西至龍泉/  出武陵河東二王子孫於獄列於沙州)¶