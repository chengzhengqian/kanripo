立唐晉契丹漢更據中原(更工/衡翻)南漢閩吳蜀皆稱帝從¶
誨利其賜予(予讀/曰與)所向稱臣諸國賤之謂之髙無賴(俚/俗)¶
(語謂奪攘茍得無/愧耻者為無賴)　唐主以太傅兼中書令宋齊丘為¶
鎮南節度使　南漢主恐諸弟與其子爭國殺齊王𢎞¶
弼貴王𢎞道定王𢎞益辨王𢎞濟同王𢎞簡益王𢎞建¶
恩王𢎞偉宜王𢎞照盡殺其男納其女充後宫(劉晟殘/同氣而)¶
(瀆天倫桀紂之虐/不如是之甚也)作離宫千餘間飾以珠寳設鑊湯鐵¶
牀刳剔等刑號生地獄嘗醉戲以𤓰置樂工之頸試劒¶