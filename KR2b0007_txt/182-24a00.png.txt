(隋書成於武徳之後書潤州/書丹陽皆以唐州縣書之也)吐萬緒濟江擊破之元進¶
解圍去緒進屯曲阿(觀此及以隋書證之/則元進所攻正潤州)元進結栅拒¶
緒相持百餘日緒擊之賊衆大潰死者以萬數元進挺¶
身夜遁保其壘朱爕管崇等屯毗陵連營百餘里緒乘¶
勝進擊復破之賊退保黄山(隋志吳縣/有黄山)緒圍之元進爕¶
僅以身免於陳斬崇及其將卒五千餘人(陳讀曰陣/將即亮翻)收¶
其子女三萬餘口進解㑹稽圍(㑹古/外翻)魚俱羅與緒偕行¶
戰無不捷然百姓從亂者如歸市賊敗而復聚(復扶又/翻下同)¶