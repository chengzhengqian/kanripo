討之　十一月甲午帝告謝於圓丘(告謝者告天而謝/得天下也案歐史)¶
(是日日南至徐無黨注曰不曰/有事於南郊葢比南郊禮差簡)戊戌大赦　鄴王羅紹¶
威得風痺病(痺必/至翻)上表稱魏故大鎮多外兵願得有功¶
重臣鎮之臣乞骸骨歸第帝聞之撫案動容(撫案動容/非矜羅紹)¶
(威之病也魏博大鎮世襲者百五十年一旦委鎮請/代出於意料之表喜溢於中不知手之撫容之動也)己¶
亥以其子周翰為天雄節度副使知府事謂使者曰亟¶
歸語而主(亟紀力翻急也語/牛倨翻而汝也)為我彊飯(為于偽翻彊其/兩翻飯扶晚翻)¶
如有不可諱(謂死/也)當世世貴爾子孫以相報也今使周¶