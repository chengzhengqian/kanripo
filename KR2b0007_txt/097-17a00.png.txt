戍帝崩于式乾殿(年二十三建康宮/殿皆用洛都舊名)己亥何充以遺㫖¶
奉太子即位大赦由是氷翼深恨充尊皇后褚氏為皇¶
太后時穆帝方二嵗太后臨朝稱制(朝直遥/翻下同)何充加中¶
書監錄尚書事充自陳既録尚書不宜復監中書(中書/監之)¶
(監古陷翻監中書之監/古銜翻復扶又翻下同)許之復加侍中充以左將軍褚¶
裒太后之父宜綜朝政上疏薦裒參錄尚書乃以裒為¶
侍中衛將軍錄尚書事持節督刺史如故(裒蒲/侯翻)裒以近¶
戚懼獲譏嫌上疏固請居藩改授都督徐兖青三州揚¶