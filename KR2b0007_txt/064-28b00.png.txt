政(國語管仲相齊桓公/作内政以寄軍令)有事則用之軍旅是謂秉威賞¶
罰政之柄也人主不妄賞非愛其財也賞妄行則善不¶
勸矣不妄罸非矜其人也罰妄行則惡不懲矣賞不勸¶
謂之止善罸不懲謂之縱惡在上者能不止下為善不¶
縱下為惡則國法立矣是謂統法四患既蠲五政又立¶
行之以誠守之以固簡而不怠疎而不失垂拱揖讓而¶
海内平矣(荀悦申鑒其立論精切闗於國家興亡之大/致過於彧攸至于揣摩天下之勢應敵設變)¶
(以制一時之勝悦未必能也曹操奸雄親信彧攸而悦/乃在天子左右悦非比於彧攸而操不之忌盖知悦但)¶