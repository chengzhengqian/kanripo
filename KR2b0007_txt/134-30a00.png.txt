　乙巳蕭道成出頓新亭謂驃騎參軍江淹曰(道成爲/驃騎大)¶
(將軍以淹爲參軍驃匹/妙翻騎竒寄翻下同)天下紛紛君謂何如淹曰成敗¶
在徳不在衆寡公雄武有竒畧一勝也寛容而仁恕二¶
勝也賢能畢力三勝也民望所歸四勝也奉天子以伐¶
叛逆五勝也彼志鋭而器小一敗也有威而無恩二敗¶
也士卒解體三敗也縉紳不懷四敗也懸兵數千里而¶
無同惡相濟五敗也雖豺狼十萬終爲我獲道成笑曰¶
君談過矣南徐州行事劉善明言於道成曰攸之收衆¶