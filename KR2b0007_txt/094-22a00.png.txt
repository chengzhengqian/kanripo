(才武不能守長安以抗石勒劉曜既/禽𦙍膽破矣喪息浪翻沮在呂翻)諸征鎮亦皆棄所¶
守從之闗中大亂將軍蔣英辛恕擁衆數十萬據長安¶
遣使降于後趙後趙遣石生帥洛陽之衆赴之　二月¶
丙戌諸軍攻石頭建威長史滕含擊蘇逸大破之(滕含/自輕)¶
(車長史進建/威將軍長史)蘇碩帥驍勇數百渡淮而戰(淮秦淮也/驍堅堯翻)温¶
嶠擊斬之韓晃等懼以其衆就張健於曲阿門隘不得¶
出更相蹈藉(更工衡翻/藉慈夜翻)死者萬數西軍獲蘇逸斬之滕¶
含部將曹據抱帝奔温嶠船羣臣見帝頓首號泣請罪¶