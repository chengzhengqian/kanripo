疏陳之¶
　　孝順皇帝上(諱保安帝之子也諡法慈和徧服曰/順伏侯古今注日保之字曰守)¶
永建元年春正月帝朝太后於東宫太后意乃安　甲¶
寅赦天下　辛未皇太后閻氏崩　辛巳太傅馮石太¶
尉劉熹以阿黨權貴免司徒李郃罷　二月甲申葬安¶
思皇后(賢曰諡法謀/慮不愆曰思)　丙戌以太常桓焉為太傅大鴻¶
臚朱寵為太尉參録尚書事長樂少府朱倀為司徒(臚/陵)¶
(如翻樂音洛/倀丑羊翻)　封尚書郭鎮為定潁侯(以禽閻景功也/定潁侯國屬汝)¶