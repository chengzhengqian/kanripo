(言朝服南面拜發章表/於庭朝直遥翻下同)翔為燕王皝求大將軍燕王章¶
璽(璽斯/氏翻)朝議以為故事大將軍不處邊(處昌/吕翻)自漢魏以¶
來不封異姓為王所求不可許翔曰自劉石構亂長江¶
以北翦為戎藪(藪蘇口翻周禮注曰澤無/水曰藪爾雅曰翦齊也)未聞中華公¶
卿之胄有一人能攘臂揮戈摧破凶逆者也獨慕容鎮¶
軍父子竭力心存本朝以寡擊衆屢殄彊敵使石虎畏¶
懼悉徙邊陲之民散居三魏(謂徙遼西之民也魏/郡陽平廣平為三魏)蹙國¶
千里以薊城為北境功烈如此而惜海北之地不以為¶