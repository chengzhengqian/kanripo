(下/同)公以至心待人不為虚美士之忠正逺見而有實者¶
皆願為用此德勝也紹見人飢寒恤念之形於顔色其¶
所不見慮或不及公於目前小事時有所忽至於大事¶
與四海接恩之所加皆過其望雖所不見慮無不周此¶
仁勝也紹大臣爭權讒言惑亂公御下以道浸潤不行¶
此明勝也(論語浸潤之譛不行焉可謂明也已矣/言譛人者如水之浸潤以漸而入也)紹是¶
非不可知公所是進之以禮所不是正之以法此文勝¶
也紹好為虚埶不知兵要(荀子與臨武君議兵於趙/孝成王前王曰請問兵要)公¶