史髙昌舊民與鎮兵及謫徙者雜居西州(鎮兵謂鎮守/之兵謫徙謂)¶
(死罪流徒/謫徙者)孝恪推誠撫御咸得其歡心　西突厥乙毗¶
咄陸可汗既殺沙鉢羅葉䕶并其衆又擊吐火羅滅之¶
(杜佑曰吐火羅一名土壑宜後魏時吐呼羅/都䓤嶺西五百里在烏滸河南即媯水也)自恃彊大¶
遂驕倨拘留唐使者侵暴西域遣兵㓂伊州郭孝恪將¶
輕騎二千自烏骨邀擊敗之(將即亮翻騎竒/寄翻敗補邁翻)乙毗咄陸¶
又遣處月處宻二部圍天山(西州西南有南平安昌兩/城又百二十里至天山軍)¶
孝恪擊走之乘勝進㧞處月俟斤所居城追奔至遏索¶