亂莫敢鬬逐産殺之郎中府吏廁中(如淳曰郎中令掌/宫殿門户故府在)¶
(宫中從/才用翻)朱虚侯已殺産帝命謁者持節勞朱虛侯(勞力/到翻)¶
朱虚侯欲奪其節謁者不肯朱虚侯則從與載因節信¶
馳走(師古曰因謁者所持之節用為信也章與/謁者同車故為門者所信得入長樂宫)斬長樂¶
衛尉吕更始(更工/衡翻)還馳入北軍報太尉太尉起拜賀朱¶
虚侯曰所患獨吕産今已誅天下定矣遂遣人分部悉¶
捕諸吕男女無少長皆斬之(分扶/問翻)辛酉捕斬吕禄而笞¶
殺吕&KR0912;使人誅燕王吕通而廢魯王張偃戊辰徙濟川¶