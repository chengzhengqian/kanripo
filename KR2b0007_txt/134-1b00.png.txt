(年/)密行鴆毒夏六月辛未顯祖殂(年二十三考異曰元/行冲後魏國典云太)¶
(后伏壯士於禁中太上入謁遂崩按事若如此安得不/彰而中外恬然不以為怪又孝文終不之知按後魏書)¶
(及北史皆無殺事而天象志云顯/文暴崩葢實有鴆毒之禍今從之)壬申大赦改元承明¶
葬顯祖於金陵(金陵在/雲中)諡曰獻文皇帝　魏大司馬大¶
將軍代人萬安國坐矯詔殺神部長奚買奴賜死(神部/八部)¶
(之一也長/知兩翻)　戊寅魏以征西大將軍安樂王長樂爲太¶
尉(樂音/洛)尚書左僕射宜都王目辰爲司徒南部尚書李¶
訢爲司空(訢許/斤翻)尊皇太后曰太皇太后復臨朝稱制(魏/高)¶