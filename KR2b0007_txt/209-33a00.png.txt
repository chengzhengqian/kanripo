太子重俊起兵討三思索昭容(事見上卷景龍元/年索山客翻下同)昭容¶
始懼思昱言自是心附帝室與安樂公主各樹朋黨及¶
中宗崩昭容草遺制立温王以相王輔政宗韋改之及¶
隆基入宫昭容執燭帥宫人迎之以制草示劉幽求幽¶
求為之言(為于/偽翻)隆基不許斬於旗下時少帝在太極殿¶
(少詩/照翻)劉幽求曰衆約今夕共立相王何不早定隆基遽¶
止之捕索諸韋在宫中及守諸門并素為韋后所親信¶
者皆斬之比暁内外皆定辛巳隆基出見相王(比必利/翻見賢)¶