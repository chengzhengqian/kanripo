不讓土壤故能成其大河海不澤細流故能就其深王¶
者不却衆庶故能明其徳此五帝三王之所以無敵也¶
今乃弃黔首以資敵國(秦謂民為黔首黔/其廉翻黧黑也)却賓客以業¶
諸矦所謂藉寇兵齎盗糧者也(藉慈夜翻假也借也齎/子兮翻持遺也或為資)¶
(義亦/通)王乃召李斯復其官除逐客之令李斯至驪邑而¶
還(班志京兆新豐縣秦之驪邑古驪戎國也驪山在其/南漢髙帝七年更名新豐驪呂支翻還從宣翻又音)¶
(如字更/工衡翻)王卒用李斯之謀陰遣辯士齎金玉遊説諸矦¶
諸矦名士可下以財者厚遺結之不肻者利劒刺之離¶