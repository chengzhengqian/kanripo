(後皆帶朔州刺史據此乃/治蔚州不知遷徙年月)遣使以木書求貨於大同防¶
禦使李存璋存璋斬其使契丹進攻雲州存璋悉力拒¶
之(雲州即/大同軍)　九月晉王還晉陽王性仁孝故雖經營河¶
北而數還晉陽省曹夫人嵗再三焉(數所角翻省悉景/翻曹夫人實生晉)¶
(王晉王事生母者重事嫡母者輕異日太/后太妃尊號倒置皆根於心而發於事者)　晉人以兵¶
逼滄州順化節度使戴思逺弃城奔東都(河朔盡歸於/晉滄州孤絶)¶
(戴思逺/不能守)滄州將毛璋據城降晉晉王命李嗣源將兵鎮¶
撫之嗣源遣璋詣晉陽晉王徙李存審為横海節度使¶