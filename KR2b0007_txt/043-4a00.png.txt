愛述乃悉散金帛募敢死士五千餘人以配岑岑於市¶
橋偽建旗幟鳴鼓挑戰(幟昌志翻挑/徒了翻下同)而濳遣竒兵出吳¶
漢軍後襲擊破漢漢墮水緣馬尾得岀漢軍餘七日糧¶
隂具船欲遁去蜀郡太守南陽張堪聞之(時成都未破/先署蜀郡太)¶
(守以招/懐蜀人)馳往見漢説述必敗不宜退師之䇿(説如/字)漢從¶
之乃示弱以挑敵冬十一月臧宮軍咸陽門(臧宫傳作/咸門賢曰)¶
(成都城北面東頭門/此衍陽字東或作西)戊寅述自將數萬人攻漢使延岑¶
拒宮大戰岑三合三勝自旦及日中軍士不得食並疲¶