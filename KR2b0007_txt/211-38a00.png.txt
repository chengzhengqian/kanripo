(歎曰小事尚如此觸類而長之天下固受其恵/矣按正月東幸二月至東都未炎暑也今不取)　二月¶
甲戌至東都赦天下　奚契丹既内附貝州刺史宋慶¶
禮建議請復營州三月庚戌制復置營州都督於柳城¶
(制復扶又/翻又如字)兼平盧軍使管内州縣鎮戍皆如其舊(武后/萬嵗)¶
(通天元年營州/陷至是乃復)以太子詹事姜師度為營田支度使與¶
慶禮等築之三旬而畢慶禮清勤嚴肅開屯田八十餘¶
所招安流散數年之間倉廩充實市里浸繁　夏四月¶
甲戍賜奚王李大酺妃辛氏號固安公主(酺音/蒲)　己丑¶