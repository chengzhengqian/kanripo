時常苦貧及即位每歎桓帝不能作家居(居積/也)曾無私¶
錢故賣官聚錢以為私藏(藏徂/浪翻)帝嘗問侍中楊竒曰朕¶
何如桓帝對曰陛下之於桓帝亦猶虞舜比德唐堯帝¶
不悦曰卿强項(賢曰强項言/不低屈也)直楊震子孫死後必復致¶
大鳥矣(大鳥事見五十一卷安/帝延光四年復扶又翻)竒震之曾孫也　南匈¶
奴屠特若尸逐就單于死子呼徵立¶
二年春大疫　三月司徒袁滂免以大鴻臚劉郃為司¶
徒(免考異曰袁紀二月丁巳滂/  劉郃作劉邵今從范書)　乙丑太尉橋𤣥罷拜¶