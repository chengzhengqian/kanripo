(太守罷長史司馬置賛務一人以貳之賛務即賛治/也隋書成於唐臣避髙宗名故改治為務治直吏翻)故¶
逗遛漕運不時進發(逗音豆/遛音留)欲令度遼諸軍乏食帝遣¶
使者促之(令力丁翻/使疏吏翻)𤣥感揚言水路多盗不可前後而¶
發𤣥感弟虎賁郎將𤣥縱鷹揚郎將萬石並從幸遼東¶
𤣥感濳遣人召之二人皆亡還萬石至髙陽(高陽縣屬/河間郡)¶
為監事許華所執(按唐六典武庫署太倉署皆有/監事葢因隋制也監工銜翻)斬於¶
涿郡時右驍衛大將軍來䕶兒以舟師自東萊將入海¶
趣平壤𤣥感遣家奴偽為使者從東方來詐稱䕶兒反¶