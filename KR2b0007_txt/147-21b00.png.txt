餘寺　是嵗魏宗正卿元樹來犇賜爵鄴王樹翼之弟¶
也時翼為青冀二州刺史鎮郁州(水經注朐山東北海/中有大洲謂之郁洲)¶
久之翼謀舉州降魏事泄而死(元翼來降見上卷/五年降戸江翻)¶
九年春正月乙亥以尚書令沈約為左光禄大夫右光¶
禄大夫王瑩為尚書令約文學髙一時而貪冒榮利用¶
事十餘年政之得失唯唯而已(冒莫北翻下/同唯于癸翻)自以久居¶
端揆有志台司論者亦以為宜而上終不用乃求外出¶
又不許徐勉為之請三司之儀(梁官制有開府同三司/之儀在開府儀同三司)¶