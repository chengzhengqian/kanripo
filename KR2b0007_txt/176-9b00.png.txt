其舊於是以陽惠朗為太市令暨慧景為尚書金倉都¶
令史(梁制太市令屬太府卿秩六百石尚書金倉都令/史金部倉部都令史也梁制尚書都令史視奉朝)¶
(請恒户/登翻)二人家本小吏考校簿領纎亳不差然皆不達¶
大體督責苛碎聚斂無厭(斂力贍翻/厭於鹽翻)士民嗟怨客卿總¶
督之每歲所入過於常格數十倍(過工/禾翻)上大悦益以施¶
文慶為知人(臨亂之君各賢/其臣其信然矣)尤見親重小大衆事無不¶
委任轉相汲引(汲水者引綆期必上人/臣之相汲引亦猶是也)珥貂蟬者五十¶
人(珥市/志翻)孔範自謂文武才能舉朝莫及(朝直/遥翻)從容白上¶