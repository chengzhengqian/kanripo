常胡廣為太尉司徒吳雄司空趙戒免以太僕黄瓊為¶
司徒光祿勲房植為司空　武陵蠻詹山等反武陵太¶
守汝南應奉招降之　車師後部王阿羅多與戊部候¶
嚴皓不相得(戊巳兩部各置校尉各有部候西域𫝊/曰和帝置戊部矦居車師後部矦城)忿¶
戾而反攻圍屯田殺傷吏士後部矦炭遮領餘民畔阿¶
羅多詣漢吏降(前書車師後國有擊胡矦/漢賜印綬降户江翻下同)阿羅多迫急¶
從百餘騎亡入北匈奴敦煌太守宋亮上立後故王軍¶
就質子卑君為王(上時掌翻上奏而立之安帝延光四/年班勇斬後部王軍就其質子在敦)¶