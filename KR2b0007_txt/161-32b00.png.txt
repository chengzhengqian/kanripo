走太子遣洗馬元孟恭将千人自大司馬門出盪孟恭¶
與左右奔降於景己酉景土山稍逼城樓栁津命作地¶
道以取其土外山崩壓賊且盡又於城内作飛橋懸罩¶
二土山景衆見飛橋逈出崩騰而走城内擲雉尾炬焚¶
其東山樓柵蕩盡賊積死於城下(死於城下者豈真賊/哉侯景驅民以攻城)¶
(以其黨迫蹙于後攻城之人退則死於賊手進則/死于矢石嗚呼積死於城下者得非梁之赤子乎)乃棄¶
土山不復脩自焚其攻具(復扶/又翻)材官将軍宋嶷降於景¶
(嶷魚力翻/降户江翻)教之引𤣥武湖水以灌臺城闕前皆為洪流¶