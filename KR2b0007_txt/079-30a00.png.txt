尚未定何不勸帝納賈公之女乎紞亦然之初帝将納¶
衛瓘女為太子妃充妻郭槐賂楊后左右使后説帝求¶
納其女帝曰衛公女有五可賈公女有五不可衛氏種¶
賢而多子羙而長白(五可種賢一也多子二也美三也/長四也白五也五不可可以類推)¶
(説輸芮翻種/章勇翻下同)賈氏種妬而少子醜而短黒后固以為請¶
荀顗荀勗馮紞皆稱充女絶美且有才徳帝遂從之留¶
充復居舊任(為賈氏亂/晉張本)　十二月以光禄大夫鄭袤為¶
司空袤固辭不受(袤音/茂)　是歳安樂思公劉禪卒(樂音/洛)¶