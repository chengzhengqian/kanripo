(下馬牧澤蓋/即此地也)擊竇泰大破之士卒皆盡竇泰自殺傳首¶
長安丞相歡以河氷薄不能赴救撤浮橋而退儀同代人¶
薛孤延為殿(通志曰作蕯孤/復姓殿丁練翻)一日斫十五刀折乃得免¶
(折即/設翻)丞相泰亦引軍還(此一叚皆書丞相泰所以别竇/泰也歴攷前後髙歡宇文泰皆)¶
(書丞相於此/尤為有别)髙敖曹自商山轉鬭而進(杜佑曰商山在/商州上洛縣)¶
所向無前遂攻上洛郡人泉岳及弟猛畧與順陽人杜¶
窋等謀翻城應之(窋竹律翻/又丁骨翻)洛州刺史泉企知之(此魏/太和)¶
(中所改洛州也治上洛時屬/西魏企字兩道音去智翻)殺岳及猛畧杜窋走歸敖¶