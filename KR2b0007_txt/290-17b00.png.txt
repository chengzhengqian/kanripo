遣前辰陽縣令李翊齎送朗州(辰陽地名馬氏置縣屬/辰州宋白曰辰溪縣本)¶
(漢辰陵縣後漢曰辰陽以縣在辰水之陽也/隋改曰辰溪如此則馬氏用後漢縣名也)至則腐敗¶
言與王逵等皆以為非仲敏等首怒責翊翊惶恐自殺¶
希崇既襲位亦縱酒荒淫為政不公語多矯妄國人不¶
附初馬希萼入長沙(事見上卷上/年十二月)彭師暠雖免死猶杖¶
背黜為民希崇以為師暠必怨之使送希萼于衡山實¶
欲師暠殺之師暠曰欲使我為弑君之人乎奉事逾謹¶
(暠古/老翻)丙戌至衡山衡山指揮使廖偃匡圖之子也(晉天/福四)¶