宜有更張庶為兩便(更工/衡翻)詔從之徐州依舊為觀察使¶
統徐濠宿三州泗州為團練使割𨽻淮南　加幽州節¶
度使張允伸兼侍中　秋八月乙未同昌公主薨上痛¶
悼不已殺翰林醫官韓宗劭等二十餘人悉收捕其親¶
族三百餘人繫京兆獄中書侍郎同平章事劉瞻召諫¶
官使言之諫官莫敢言者乃自上言(上時/掌翻)以為修短之¶
期人之定分昨公主有疾深軫聖慈宗劭等診療之時¶
(診止忍翻候脉也/療力照翻治疾也)惟求疾愈備施方術非不盡心而禍¶