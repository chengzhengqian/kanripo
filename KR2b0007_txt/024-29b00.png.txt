至烏貟(自雲中出塞師古曰/烏員地名也音云)斬首捕虜百餘級蒲類將¶
軍出塞千八百餘里西至候山(自酒泉/出塞)斬首捕虜得單¶
于使者蒲隂王以下三百餘級聞虜已引去皆不至期¶
還天子薄其過寛而不罪祈連將軍出塞千六百里至¶
雞秩山(自西河/出塞)斬首捕虜十九級逢漢使匈奴還者冉¶
𢎞等(姓譜楚大夫叔山冉之後案夫子弟子有/冉伯牛冉有使疏吏翻還從宣翻又如字)言雞秩¶
山西有虜衆祈連即戒𢎞使言無虜欲還兵御史屬公¶
孫益夀諌以為不可祈連不聽遂引兵還虎牙將軍出¶