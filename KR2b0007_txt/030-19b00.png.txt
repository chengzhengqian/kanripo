受我我自殺終不敢還歸使者以聞下公卿議(下遐/稼翻)議¶
者或言宜如故事受其降光禄大夫谷永議郎杜欽以¶
為漢興匈奴數為邊害(數所/角翻)故設金爵之賞以待降者¶
今單于屈體稱臣列為北藩遣使朝賀無有二心漢家¶
接之宜異于徃時今既享單于聘貢之質(師古曰享當/也質誠也)¶
而更受其逋逃之臣是貪一夫之得而失一國之心擁¶
有罪之臣而絶慕義之君也假令單于初立(師古曰假/令猶言或)¶
(當/也)欲委身中國未知利害私使伊邪莫演詐降以卜吉¶