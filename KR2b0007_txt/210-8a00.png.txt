末嬖倖用事選舉混淆無復綱紀至是以宋璟為吏部¶
尚書李乂盧從愿為侍郎皆不畏彊禦請謁路絶集者¶
萬餘人留者三銓不過二千人服其公以姚元之為兵¶
部尚書陸象先盧懷慎為侍郎武選亦治(選須絹翻/治直吏翻)從¶
愿承慶之族子(盧承慶見三百卷/髙宗顯慶四年)象先元方之子也(陸/元)¶
(方見二百五卷/天后證聖元年)　侍御史藳城倪若水(藳城縣前漢屬/真定國後漢以)¶
(來屬鉅鹿郡/唐屬恒州)奏彈國子祭酒祝欽明司業郭山惲亂常¶
改作希㫖病君(謂郊祀請以/韋后亞獻也)於是左授欽明饒州刺史¶