主令休範折節下士(折而設翻/下戸嫁翻)厚相資給於是遠近赴¶
之嵗中萬計收養勇士繕治器械朝廷知其有異志亦¶
隂為之備會夏口闕鎭(夏戸/雅翻)朝廷以其地居尋陽上流¶
欲使腹心居之二月乙亥以晉熈王爕為郢州刺史爕¶
始四嵗以黃門郎王奐為長史行府州事(黃門郎即/黃門侍郎)配¶
以資力使鎭夏口(夏戸/雅翻)復恐其過尋陽為休範所劫留¶
(復扶/又翻)使自太洑徑去(南史休範傳作大子洑此盖/即劉胡自江外趣沔口之路)休範¶
聞之大怒密與許公輿謀襲建康表治城隍多解材板¶