仁方多造浮橋王謂德威曰果如公言是日拔營退保¶
高邑　辰州蠻酋宋鄴溆州蠻酋潘金盛恃其所居深¶
險數擾楚邊至是鄴冦湘鄉(酋慈由翻溆音叙數所角/翻宋白曰秦置黔中郡於)¶
(今沅陵縣西二十里漢改黔中郡為武陵郡建武二十/五年宗均受羣蠻降置辰陽縣隋為辰州因辰溪為名)¶
(唐貞觀八年分辰州龍標縣置巫州天授三年改沅州/大厯五年改溆州唐武德四年分衡山置湘鄉縣屬潭)¶
(州九域志在州西南一百/五十五里楚書作潘全盛)金盛冦武岡(宋白曰晋武帝/分都梁立武岡)¶
(縣今崗東五十里有漢都梁故城是也後漢武陵蠻為/漢所伐來保此崗故謂之武崗郡國志云武岡接武陵)¶
(因以/為名)楚王殷遣昭州刺史吕師周將衡山兵五千討之¶