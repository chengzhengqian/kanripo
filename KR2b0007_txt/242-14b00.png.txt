(鄆朝廷犒/賞優厚)兵驕將富莫肯為用况其軍一月之費計實¶
錢二十八萬緡若更遷延將何供給此尤宜早令退軍¶
者也若兩道止共留兵六萬所費無多(兩道謂河/東横海)既易¶
支持(易以/豉翻)自然豐足今事宜日急其間變故逺不可知¶
茍兵數不抽軍費不減食既不足衆何以安不安之中¶
何事不有况有司迫於供軍百端歛率不許即用度交¶
闕盡許則人心無憀(指言将有建中之禍而微/其辭憀落蕭翻無憀賴也)自古安¶
危皆繫於此伏乞聖慮察而念之疏奏不省(白居易之/論事李絳)¶