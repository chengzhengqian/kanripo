口諭單于(師古曰将軍許/嘉也諭謂曉告)曰單于上書願罷北塞吏士¶
屯戍子孫世世保塞單于鄉慕禮義(鄉讀/曰嚮)所以為民計¶
者甚厚此長乆之䇿也朕甚嘉之中國四方皆有關梁¶
障塞非獨以備塞外也亦以防中國姦邪放縱出為冦¶
害故明法度以專衆心也(專壹/也)敬諭單于之意(師古曰/言已曉)¶
(知其/意也)朕無疑焉為單于怪其不罷(為于偽/翻下同)故使嘉曉單¶
于(毛晃曰曉/開諭也)單于謝曰愚不知大計天子幸使大臣告¶
語甚厚(語牛/倨翻)初左伊秩訾為呼韓邪畫計歸漢(事見二/十七卷)¶