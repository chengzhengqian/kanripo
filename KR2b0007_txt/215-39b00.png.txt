所薦也盧鉉誣瑄嘗與愼矜論讖栲掠百端瑄不肯荅¶
辯(瑄音宣掠音亮辯者鞫/問之辭今人謂之問頭)乃以木綴其足使人引其枷¶
柄向前挽之身加長數尺腰細欲絶眼鼻出血瑄竟不¶
荅又使吉温捕史敬忠於汝州敬忠與温父素善温之¶
幼也敬忠常抱撫之及捕獲温不與交言鎖其頸以布¶
䝉首驅之馬前至戲水(戲水在新豐/東戲許宜翻)温使吏誘之曰楊¶
慎矜已欵服惟須子一辯若解人意則生(解戸/買翻)不然必¶
死前至温湯則求首不獲矣(温湯即謂㑹昌時置㑹昌/縣於温泉宫下首式又翻)¶