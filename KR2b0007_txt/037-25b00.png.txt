(讀曰/乂)而天下稱武是為下策秦始皇不忍小恥而輕民¶
力築長城之固延袤萬里(師古曰袤/長也音茂)轉輸之行起於負¶
海疆境既完中國内竭以䘮社稷是為無䇿(䘮息/浪翻)今天¶
下遭陽九之厄比年饑饉(比毗/至翻)西北邊尤甚發三十萬¶
衆具三百日糧東援海代(師古曰援音爰引也余/謂代當作岱岱山也)南取¶
江淮然後乃備計其道里一年尚未集合兵先至者聚¶
居暴露師老械弊埶不可用此一難也邊既空虛不能¶
奉軍糧内調郡國不相及屬此二難也(師古曰調發也/音徒釣翻屬音)¶