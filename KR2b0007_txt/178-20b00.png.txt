人大理少卿河東趙綽固爭(隋制九寺各置卿少卿各/一人河東縣蒲州河東郡)¶
(治少始/照翻)曰季夏之月天地成長庶類(長知兩/翻下同)不可以此¶
時誅殺帝報曰六月雖曰生長此時必有雷霆我則天¶
而行有何不可遂殺之大理掌固來曠上言大理官司¶
太寛(掌固葢即漢之掌故唐省臺寺監/皆有掌固因隋行也上時掌翻)帝以曠為忠直¶
遣每旦於五品行中參見(遣猶使也行户/剛翻見賢遍翻)曠又告少卿¶
趙綽濫免徒囚帝使信臣推驗初無阿曲帝怒命斬之¶
綽固争以為曠不合死帝拂衣入閣綽矯言臣更不理¶