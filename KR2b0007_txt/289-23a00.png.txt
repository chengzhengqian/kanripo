帝獨與三相及從官數十人宿於七里寨餘皆逃潰(三/相)¶
(竇貞固蘇逢吉禹珪七里寨/即慕容彦超所屯七里店寨)乙酉旦郭威望見天子旌¶
旗在高阪上下馬免冑徃從之至則帝已去矣帝策馬¶
將還宫至𤣥化門(𤣥化門大梁城北面東來第一門也/木酸棗門梁開平元年改曰興和門)¶
(晉天福三年/改曰𤣥化門)劉銖在門上問帝左右兵馬何在因射左¶
右(劉銖之射左右其/意何為射而亦翻)帝囘轡西北至趙村追兵已至帝¶
下馬入民家為亂兵所弑(劉考異曰實録帝至𤣥化門/  銖射帝左右帝迴詣西北)¶
(郭允明露刃隨後西北至趙村前鋒已及亂兵騰沸上/懼下馬入於民室郭允明知事不濟乃抽刃犯蹕而崩)¶