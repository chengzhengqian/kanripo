是日來攻城瑊遊瓌等晝夜力戰幽州兵救襄城者聞¶
泚反突入潼闗歸泚於奉天(幽州兵即代宗時朱泚/入朝詣京西防秋兵也)普¶
潤戍卒亦歸之(普潤戍卒/神䇿兵也)有衆數萬上與陸贄語及亂¶
故深自克責贄曰致今日之患皆羣臣之罪也上曰此¶
亦天命非由人事䞇退上䟽以為陛下志壹區宇四征¶
不庭(杜預曰不庭謂不朝也下之事上皆成/禮于庭中一説庭直也不庭不直也)兇渠稽誅¶
逆將繼亂(兇渠謂田悦李納也逆將謂朱滔/李希烈等也渠大也將即亮翻)兵連禍結¶
行及三年(建中二年兵端始/啟至是及三年)徵師日滋賦歛日重(歛力/贍翻)¶