(時身既播遷國又屯難也漢有天下四百年而運終虞/賔謂虞以尭子丹朱爲賔書曰虞賔在位蔚紆勿翻屯)¶
(陟倫/翻)所司請𤼵(所司謂掌禪代事者請𤼵者請出宫/居别邸也此實楊愔等使人請之)帝¶
曰古人念遺簮弊履朕欲與六宫别可乎髙隆之曰今¶
日天下猶陛下之天下况在六宫帝歩入與妃嬪已下¶
别舉宫皆哭趙國李嬪誦陳思王詩云王其愛玉體俱¶
享黄髮期(曹植魏武帝之子封陳/王謚曰思殯毗賔翻)直長趙道德以車一¶
乘候於東閣(直長官名凡殿中諸局各有奉御有直長/趙道徳盖尚乘直長也亦髙氏之私人東)¶
(閣即東閣門長竹/兩翻乘繩證翻)帝登車道德超上抱之(上時/掌翻)帝叱之¶