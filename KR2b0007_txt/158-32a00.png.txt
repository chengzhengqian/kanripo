(楊燕之禍叔侄相屠/釁由李氏豈天也邪)乙未以侯景為司空(賞平虎牢/之功也)¶
秋七月魏大赦以王盟為太傅廣平王賛為司空　八¶
月乙丑東魏以汾州刺史斛律金為大司馬東魏遣兼¶
散騎常侍李渾等來聘　冬十一月甲午東魏主狩于¶
西山(鄴西無山盖邯/鄲之西山也)乙巳還宫髙澄啟解侍中東魏主¶
以其弟并州刺史太原公洋代之丞相歡築長城於肆¶
州北山西自馬陵東至土墱(馬陵盖東魏置戍之地九/域志代州崞縣有土墱寨)¶
(墱北史作隥/音士鄧翻)四十日罷　魏諸牧守共謁丞相泰泰命¶