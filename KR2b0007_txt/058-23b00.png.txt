州詔㑹公卿百官議之議郎𫝊爕厲言曰斬司徒天下¶
乃安尚書奏爕廷辱大臣帝以問爕對曰樊噲以冒頓¶
悖逆憤激思奮未失人臣之節季布猶曰噲可斬也(事/見)¶
(十二卷惠/帝三年)今凉州天下要衝國家藩衛高祖初興使酈¶
商别定隴右(高祖以將軍酈商為隴/西都尉别定北地郡)世宗拓境列置四¶
郡(武帝元狩二年匃奴渾邪王降太初元年置酒泉張/掖郡四年以休屠王地為武威郡後元年分酒泉郡)¶
(置敦/煌郡)議者以為斷匃奴右臂(斷丁/管翻)今牧御失和使一州¶
叛逆烈為宰相不念為國思所以弭之之䇿(為于/偽翻)乃欲¶