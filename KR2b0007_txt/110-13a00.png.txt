乾歸以為建忠將軍散騎常侍(散悉亶翻/騎竒寄翻)𢎞引兵棄張¶
掖東走叚業徙治張掖(治直/之翻)將追擊𢎞沮渠蒙遜諫曰¶
歸師勿遏窮寇勿追(孫子/之言)此兵家之戒也業不從大敗¶
而還(還從/宣翻)賴蒙遜以免業城西安以其將臧莫孩為太¶
守(業置西安郡於張/掖東境孩河開翻)蒙遜曰莫孩勇而無謀知進不知¶
退此乃為之築冢非築城也(為于偽翻/冢知隴翻)業不從莫孩尋¶
為呂纂所破　燕太原王竒楷之子蘭汗之外孫也汗¶
亦不殺以為征南將軍得入見長樂王盛盛潛使竒逃¶