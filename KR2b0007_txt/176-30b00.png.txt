不犯素帥水軍東下舟艫被江(艫音盧被/皮義翻)旌甲曜日素¶
坐平乗大船容貌雄偉陳人望之皆懼曰清河公即江¶
神也江濱鎭戍聞隋軍將至相繼奏聞施文慶沈客卿¶
並抑而不言初上以蕭巖蕭瓛梁之宗室擁衆來奔心¶
忌之故逺散其衆以巖為東揚州刺史瓛為呉州刺史¶
(瓛户官翻蕭巖蕭瓛來/奔及出藩事並見上年)使領軍任忠出守呉興郡以襟¶
帶二州(任音/壬)使南平王嶷鎮江州永嘉王彦鎮南徐州¶
(江州治尋陽南徐州治京口/皆縁江重鎮也嶷魚力翻)尋召二王赴明年元㑹命¶