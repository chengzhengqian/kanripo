木焚戰船七十餘艘(艘蘇遭/翻下同)斬首二千餘級又攻抜其¶
羊馬城城中震恐丙申夜唐濠州團練使郭廷謂上表¶
言臣家在江南今若遽降恐為唐所種族(種章/勇翻)請先遣¶
使詣金陵禀命然後出降帝許之辛丑帝聞唐有戰船¶
數百艘在渙水東(渙水逕宿亳之間東南/至巉石山西而南入淮)欲救濠州自將¶
兵夜發水陸擊之癸卯大破唐兵於洞口(今濠州東九十/里有浮山山下)¶
(有穴名浮山洞夏潦不能及而冬不加髙/故人疑其山為浮洞口竊意即浮山洞口)斬首五千餘級¶
降卒二千餘人因鼓行而東所至皆下乙巳至泗州城下¶