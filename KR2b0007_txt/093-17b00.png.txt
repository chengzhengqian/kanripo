(今京兆富平縣西南有漢懷徳/故城此富平葢漢懷徳縣地)後趙兵死者六千餘人¶
岳悉收所虜而歸　楊難敵襲仇池克之執田崧立之¶
於前左右令崧拜崧瞋目叱之曰氐狗安有天子牧伯¶
而向賊拜乎難敵字謂之曰子岱(田崧字子岱趙使崧/鎮仇池見上卷太寜)¶
(元年瞋/七人翻)吾當與子共定大業子忠於劉氏豈不能忠於¶
我乎崧厲色大言曰賊氐汝本奴才何謂大業我寜為¶
趙鬼不為汝臣顧排一人奪其劒前刺難敵不中(刺七/亦翻)¶
(中竹/仲翻)難敵殺之　都尉魯潛以許昌叛降於後趙(降戸/江翻)¶