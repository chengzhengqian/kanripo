遣封奕帥騎數千伏於馬兠山三月叚遼果將數千騎¶
來冦抄(抄楚/交翻)奕縱擊大破之斬其將榮伯保　前廷尉¶
孔坦卒(坦先以疾解/廷尉故曰前)坦疾篤庾氷省之流涕(省悉/景翻)坦慨¶
然曰大丈夫將終不問以濟國安民之術乃為兒女子¶
相泣邪氷深謝之　九月慕容皝遣長史劉斌兼郎中¶
令遼東陽景送徐孟等還建康(晉制王國乃有郎中令/皝未為王而僭置是官)¶
(斌音/彬)　冬十月廣州刺史鄧岳遣督䕶王隨等擊夜郎¶
興古皆克之(懐帝永嘉五年王遜分牂柯朱提建寧立/夜郎郡太康地志曰蜀劉氏分建寧牂柯)¶