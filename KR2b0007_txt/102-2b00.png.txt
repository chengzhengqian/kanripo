(音/問)虎生寳之子也(毛寳預有平蘇峻/之功注又見前)温引舟師自清水¶
入河舳艫數百里(舳音逐/艫音盧)郗超曰清水入河難以通運¶
(自清水入河皆是泝流又/道里回逺故言難以通運)若冦不戰運道又絶因敵為¶
資復無所得(復扶/又翻)此危道也不若盡舉見衆直趨鄴城¶
(見賢遍翻/趨七喻翻)彼畏公威名必望風逃潰北歸遼碣(碣音/竭)若¶
能出戰則事可立決若欲城鄴而守之則當此盛夏難¶
為功力百姓布野盡為官有易水以南必交臂請命矣¶
但恐明公以此計輕鋭勝負難必欲務持重則莫若頓¶