敗在此一決若其不濟當聚吾家於魏宫而焚之(史言/帝此)¶
(行非有廟/勝之䇿)仍命豆盧革李紹宏張憲王正言同守東京¶
(帝以魏州為/東京興唐府)壬申帝以大軍自楊劉濟河癸酉至鄆州¶
中夜進軍踰汶以李嗣源為前鋒甲戌旦遇梁兵一戰¶
敗之(敗補/邁翻)追至中都圍其城城無守備少頃(少頃謂少/頃刻之間)¶
梁兵潰圍出追擊破之王彦章以數十騎走龍武大將¶
軍李紹奇單騎追之識其聲曰王鐵槍也(按薛史夏魯/竒嘗事梁祖)¶
(與彦章素善故識/其語音騎奇寄翻)拔稍刺之彦章重傷馬躓(刺七亦翻/重直隴翻)¶