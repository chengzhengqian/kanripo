徳因責讓之廣徳素聞超在鄯善誅滅虜使大惶恐即¶
殺匈奴使者而降(降戸/江翻)超重賜其王以下加鎮撫焉於¶
是諸國皆遣子入侍西域與漢絶六十五載至是乃復¶
通焉(王莽天鳯三年焉耆撃教王駿西域遂絶至此五/十八載耳此言與漢絶六十五載盖自始建國元)¶
(年數之謂莽簒漢而西域遂與/漢絶也復扶又翻載子亥翻)超彪之子也　淮陽王¶
延性驕奢而遇下嚴烈有上書告延與姬兄謝弇及姊¶
婿韓光招姦猾作圗䜟祠祭祝詛事下案驗(䜟楚譖翻/祝職救翻)¶
(詛莊助翻/下遐稼翻)五月癸丑弇光及司徒邢穆皆坐死所連及¶