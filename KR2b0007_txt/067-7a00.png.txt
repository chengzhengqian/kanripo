(而説之也/説如字)宜加敬重以慰逺近之望備乃禮而用之成¶
都之圍也備與士衆約若事定府庫百物孤無預焉及¶
拔成都士衆皆捨干戈赴諸藏(藏徂/浪翻)競取寳物軍用不¶
足備甚憂之劉巴曰此易耳(易以/䜴翻)但當鑄直百錢(直百/錢一)¶
(錢直百也杜佑曰蜀鑄直百錢文曰直百亦冇勒/為五銖者大小稱兩如一焉並徑七分重四銖)平諸¶
物價令吏為官市備從之數月之間府庫充實時議者¶
欲以成都名田宅分賜諸將趙雲曰霍去病以匈奴未¶
滅無用家為(事見十九卷武/帝元狩四年)今國賊非但匈奴未可求¶