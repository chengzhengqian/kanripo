曰疑則變生不若乘機據其城因引兵徑進誨整衆鳴¶
鼔止於江湄(湄旻悲翻水草之交曰湄詩巧言/居河之麋註云本作湄水草交也)文徽不¶
為備程勒兵出擊之唐兵大敗文徽墜馬為福人所執¶
士卒死者萬人誨全軍歸劒州程送文徽於錢唐呉越¶
王𢎞俶獻於五廟而釋之(俶昌六翻呉越用/諸侯之制立五廟)　丁亥汝¶
州奏防禦使劉審交卒吏民詣闕上書以審交有仁政¶
乞留葬汝州得奉事其丘壟詔許之(上時/掌翻)州人相與聚¶
哭而葬之為立祠嵗時享之(為于/偽翻)太師馮道曰吾嘗為¶