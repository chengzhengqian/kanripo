歆牙門將胡亢聚衆於竟陵(亢音/剛)自號楚公冦掠荆土¶
以歆南蠻司馬新野杜曽為竟陵太守曽勇冠三軍能¶
被甲游於水中(為曽亂荆州張本冠/古玩翻被皮義翻)　二月壬子朔日¶
有食之　石勒築壘於葛陂(皇覽曰汝南郡鮦陽縣有/葛陂賢曰葛陂在今豫州)¶
(新蔡縣/西北)課農造舟將攻建業琅邪王睿大集江南之衆¶
於壽春以鎮東長史紀瞻為揚威將軍都督諸軍以討¶
之(睿為鎮東大將/軍署瞻長史)㑹大雨三月不止勒軍中饑疫死者¶
大半聞晉軍將至集將佐議之右長史刁膺請先送欵¶