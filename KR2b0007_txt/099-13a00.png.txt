矣皆由吾闇弱德信不著不能鎭靜羣庻保固維城(詩/曰)¶
(宗子/維城)所以内愧於心外慙良友吾與足下雖職有内外¶
安社稷保國家其致一也(致極也言事理詣/極之地則一也)天下安危¶
繋之明德當先思寜國而後圗其外使王基克隆大義¶
𢎞著所望於足下區區誠懐豈可復顧嫌而不盡哉(復/扶)¶
(又/翻)温即上疏惶恐致謝回軍還鎭　朝廷將行郊祀㑹¶
稽王昱問於王彪之曰郊祀應有赦否彪之曰自中興¶
以来郊祀往往有赦愚意常謂非宜凶愚之人以為郊¶