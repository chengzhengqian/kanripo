將作少監李道裕代之崔仁師亦坐免官　滄州刺史¶
席辯坐贓汚二月庚子詔朝集使臨觀而戮之(朝直遥/翻使疏)¶
(吏/翻)　庚戍上自將諸軍發洛陽以特進蕭瑀為洛陽宫¶
留守(將即亮翻/守手又翻)乙卯詔朕發定州後宜令皇太子監國¶
開府儀同三司致仕尉遲敬徳上言陛下親征遼東太¶
子在定州長安洛陽心腹空虛恐有𤣥感之變且邊隅¶
小夷不足以勤萬乘(監工銜翻尉紆勿翻/上時掌翻乘繩證翻)願遣偏師征¶
之指期可殄上不從以敬徳為左一馬軍總管使從行¶