(林翻朱全忠舉兩河之兵力以攻劉守文滄州孤城破/在旦夕遽以潞州内叛燒營而退者豈不知功壊于垂)¶
(成哉蓋潞州天下之脊而河東之兵全忠之所素憚者/也自潞州而南下太行直抵懐孟之郊可以進據洛都)¶
(一正唐室全忠之簒事不/成矣此其所以狼狽而返)劉守文使遺全忠書曰王以¶
百姓之故赦僕之罪解圍而去王之惠也城中數萬口¶
不食數月矣與其焚之為煙沈之為泥願乞其餘以救¶
之全忠為之留數囷以遺之(劉守文之辭卑而情可矜/故全忠之凶暴亦為之感)¶
(動遺惟季翻乞/音氣為于偽翻)滄人賴以濟河東兵進攻澤州不克而¶
退　吉州刺史彭玕遣使請降於湖南(鍾氏既亡故彭/玕請降于馬氏)¶