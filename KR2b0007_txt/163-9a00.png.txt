必咨焉繹以為天子制於賊臣不肯從大寳之號猶稱¶
太清四年丙午繹下令大舉討矦景移檄遠近　鄱陽¶
王範至湓城以晋熈為晋州(晉安帝分廬江郡立晋熈/郡五代志同安郡懐寜縣)¶
(舊置晋熈郡唐以/同安郡為舒州)遣其世子嗣為刺史江州郡縣多輙¶
改易(改易郡縣/守令也)尋陽王大心政令所行不出一郡(惟尋/陽一)¶
(郡而/已)大心遣兵擊莊鐵嗣與鐵素善請發兵救之範遣¶
矦瑱帥精甲五千助鐵(瑱他甸翻又音鎮/帥讀曰率下同)由是二鎮互¶
相猜忌無復討賊之志(復扶/又翻)大心使徐嗣徽帥衆二千¶