獻馬八千匹于秦至大城(大城縣前漢屬西河郡後漢/屬朔方郡魏晉省崘盧昆翻)¶
勃勃掠取之悉集其衆三萬餘人偽畋於髙平川因襲¶
殺沒奕干而并其衆勃勃自謂夏后氏之苗裔(史記及/漢書皆)¶
(云匈奴夏后氏苗裔淳維之後勃勃/匈奴餘種故云然夏户雅翻下同)六月自稱大夏天¶
王大單于(晉書曰勃勃字屈孑匈奴右賢王去卑之後/劉元海之族劉武之曾孫劉衛辰之子劉武)¶
(即劉虎晉書避唐國/諱改虎為武單音蟬)大赦改元龍升置百官以其兄右¶
地代為丞相封代公力俟提為大將軍封魏公叱干阿¶
利為御史大夫封梁公弟阿利羅引為司𨽻校尉若門¶