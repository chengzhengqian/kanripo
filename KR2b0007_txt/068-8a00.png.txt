將擊呉蘭張飛屯固山聲言欲斷軍後(斷丁管/翻下同)衆議狐¶
疑騎都尉曹休曰(漢武帝置三都尉/騎都尉其一也)賊實斷道者當伏¶
兵潛行今乃先張聲勢此其不能明矣宜及其未集促¶
擊蘭蘭破飛自走矣洪從之進擊破蘭斬之三月張飛¶
馬超走(情見勢屈/宜其走也)休魏王族子也　夏四月代郡上谷¶
烏桓無臣氐等反先是魏王操召代郡太守裴潜為丞¶
相理曹掾(先悉薦翻/掾于絹翻)操美潜治代之功(治直/之翻)潜曰潜於¶
百姓雖寛於諸胡為峻今繼者必以潜為治過嚴而事¶