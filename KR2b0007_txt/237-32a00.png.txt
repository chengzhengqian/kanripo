都督自是靈鹽毎有征討用之所向皆㨗靈鹽軍益彊¶
(為沙陀彊盛/得中夏張本)　秋七月辛巳朔日有食之　以右庶子¶
盧坦為宣歙觀察使蘇彊之誅也(蘇彊劉闢之壻也/元年以逆黨誅)兄¶
𢎞在晉州幕府自免歸人莫敢辟坦奏𢎞有才行不可¶
以其弟故廢之請辟為判官上曰曏使蘇彊不死果有¶
才行猶可用也(行下/孟翻)况其兄乎坦到官值旱饑榖價日¶
増或請抑其價坦曰宣歙土狹榖少所仰四方之來者¶
若價賤則商船不復來益困矣既而米斗二百商旅輻¶