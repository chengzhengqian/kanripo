(文武謂道規従/行將佐兵士也)若欲去者本不相禁因夜開城門達曉¶
不閉衆咸憚服莫有去者雍州刺史魯宗之帥衆數千¶
自襄陽赴江陵(雍於/用翻)或謂宗之情未可測道規單馬迎¶
之宗之感悦道規使宗之居守(守式/又翻)委以腹心自帥諸¶
軍攻謙諸將佐皆曰今逺出討謙其勝難必茍林近在¶
江津伺人動静(伺相/吏翻)若來攻城宗之未必能固脱有蹉¶
跌(蹉倉何翻/跌徒結翻)大事去矣道規曰茍林愚懦無它竒計以¶
吾去未逺必不敢向城吾今取謙往至便克沈疑之間¶