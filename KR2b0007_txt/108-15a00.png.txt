亮之孫也(庾氏為桓温所誅楷/復不能振自此微矣)永恐晉兵不出又遣其¶
太子亮來為質(質音/致)平規追亮及於高都獲之(高都縣/屬上黨)¶
(郡隋為澤州丹川/縣唐為晉城縣)永又告急於魏魏王珪遣陳留公䖍¶
將軍庾岳帥騎五萬東渡河屯秀容以救之(此北秀容/也在漢定)¶
(襄郡界後魏置秀容郡秀容縣又立秀容護軍於汾水/西北六十里徙北秀容胡人居之此南秀容也劉昫曰)¶
(忻州秀容縣漢汾陽縣也隋自秀容故/城移於此因更名帥讀曰率騎竒寄翻)䖍紇根之子也¶
(紇根見一百四卷/元年紇户骨翻)晉魏兵皆未至大逸豆歸部將伐勤¶
等開門內燕兵燕人執永斬之并斬其公卿大將刁雲¶