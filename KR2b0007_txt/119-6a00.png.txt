䝉遜欲伐涼先引兵攻秦浩亹(浩亹音/告門)旣至濳師還屯¶
川巖涼公歆欲乗虛襲張掖宋繇張體順切諌不聽太¶
后尹氏謂歆曰汝新造之國地狹民希自守猶懼不足¶
何暇伐人先王臨終(李暠卒見上卷晉/安帝義熈十三年)殷勤戒汝深慎¶
用兵保境寧民以俟天時言猶在耳奈何棄之䝉遜善¶
用兵非汝之敵數年以來常有兼并之志汝國雖小足¶
為善政修徳養民靜以待之彼若昏暴民將歸汝若其¶
休明(休美/也)汝將事之豈得輕為舉動僥冀非望以吾觀¶