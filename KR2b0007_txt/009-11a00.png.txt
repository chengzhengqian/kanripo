者地方千里必居上㳺(游即流也言/居水之上流)乃徙義帝於江南¶
都郴(史記曰長沙郴縣班志郴縣屬桂陽郡盖髙/祖定天下方分長沙為桂陽郡也郴丑林翻)二月¶
羽分天下王諸將羽自立為西楚霸王(文頴曰史記貨/殖傳淮以北沛)¶
(陳汝南南郡為西楚彭城以東吴廣陵為東楚衡山九/江江南長沙豫章為南楚羽欲都彭城故自稱西楚孟)¶
(康曰舊名江陵為南楚吴為東/楚彭城為西楚師古曰孟說是)王梁楚地九郡都彭城¶
(班志縣屬楚國史/記正義曰徐州縣)羽與范増疑沛公而業已講解又惡¶
負約(惡烏/路翻)乃隂謀曰巴蜀道險秦之遷人皆居之乃曰¶
巴蜀亦關中地也故立沛公為漢王王巴蜀漢中都南¶