(匹為一秩從九品二十四匹六匹為一秩禄率一分以/帛一分以粟一分以錢幹出所部之人一幹輸絹十八)¶
(匹幹身/放之)諸嬖倖朝夕娛侍左右(嬖卑義翻/又博計翻)一戱之費動¶
踰巨萬既而府藏空竭(藏徂/浪翻)乃賜二三郡或六七縣使¶
之賣官取直由是為守令者率皆富商大賈(守音狩/賈音古)競¶
為貪縱民不聊生(史極言齊氏政亂以啟敵國兼并之/心又一年而齊亡有天下者可不以)¶
(為鑒乎書名通/鑑豈茍然哉)周高祖謀伐齊命邊鎭益儲偫加戍卒¶
(偫直/里翻)齊人聞之亦増脩守禦柱國于翼諌曰疆場相侵¶
互有勝負徒損兵儲無益大計不如觧嚴繼好使彼懈¶