(為正員将軍次為員/外将軍洗悉薦翻)為計若同者當往報敬則朓執岳¶
馳啟以聞敬則城局參軍徐庶家在京口其子密以報¶
庶庶以告敬則五官掾王公林(自晉以來諸/郡有五官掾)公林敬則¶
族子也常所委信公林勸敬則急送啟賜兒死單舟星¶
夜還都敬則令司馬張思祖草啟既而曰若爾諸郎在¶
都要應有信且忍一夕(言且遲/一夜也)其夜呼僚佐文武樗蒱¶
謂衆曰卿諸人欲令我作何計莫敢先荅防閤丁興懐¶
曰官衹應作爾(言應作如此/事謂應反也)敬則不應明旦召山陰令¶