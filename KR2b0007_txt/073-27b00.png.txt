節約而乃奢靡是務中尚方作玩弄之物(晉志少府統/中左右三尚)¶
(方/)後園建承露之盤斯誠快耳目之觀然亦足以騁冦¶
讐之心矣(騁丑/郢翻)惜乎舍堯舜之節儉而為漢武帝之侈¶
事臣竊為陛下不取也帝不聽(舍讀曰捨竊/為于偽翻)髙堂隆疾¶
篤口占上疏曰(疾篤不能自書故/口占而使人書之)曽子有言曰人之將¶
死其言也善(見論/語)臣寢疾有増無損常恐奄忽忠欵不¶
昭臣之丹誠願陛下少垂省覽(省悉/景翻)臣觀三代之有天¶
下聖賢相承歴數百載尺土莫非其有一民莫非其臣¶