(乘繩/正翻)入侍左右貴戚多竊怨曰陛下妄得一胡兒反貴¶
重之上聞愈厚焉以休屠作金人為祭天主故賜日磾¶
姓金氏(為金氏貴/顯張本)¶
三年春有星孛于東方(孛蒲/内翻)　夏五月赦天下　淮南¶
王之謀反也膠東康王寄㣲聞其事私作戰守僃及吏¶
治淮南事辭出之(師古曰獄辭所/連發出其事)寄母王夫人即皇太¶
后之女弟也於上㝡親意自傷發病而死不敢置後上¶
聞而憐之立其長子賢為膠東王(康王寄去年薨/今年方置後)又封¶