上戒之曰爾祖啟民挺身奔隋隋立以為大可汗奄有¶
北荒(事見一百七十八卷隋文帝開/皇十九年可從刋入聲汗音寒)爾父始畢反為隋¶
患(事見一百八十二卷/煬帝大業十一年)天道不容故使爾今日亂亡如¶
此我所以不立爾為可汗者懲啟民前事故也今命爾¶
為都督爾宜善守國法勿相侵掠非徒欲中國久安亦¶
使爾宗族永全也壬申以阿史那蘇尼失為懷德郡王¶
阿史那思摩為懷化郡王頡利之亡也(頡奚/結翻)諸部落酋¶
長皆棄頡利來降(酋慈由翻長知/兩翻降戸江翻)獨思摩隨之竟與頡¶