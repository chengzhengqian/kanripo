　垂之規矩而施之器是亦垂之功巳王者執五帝三¶
　王之禮樂而施之世是亦五帝三王之治已(治直吏/翻下同)¶
　五帝三王其違世已久後之人見其禮知其所履聞¶
　其樂知其所樂炳然若猶存於世焉此非禮樂之功¶
　邪(所樂音洛/邪音耶)夫禮樂有本有文(夫音/扶)中和者本也容¶
　聲者末也二者不可偏廢先王守禮樂之本未嘗須¶
　臾去於心行禮樂之文未嘗須臾逺於身興於閨門¶
　著於朝廷被於鄉遂比隣(遠於願翻被皮義翻朝直/遥翻比毗至翻又音毗)¶