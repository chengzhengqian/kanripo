(轢郎狄翻裹頭謂行槖□裏以/自資者今謂荅頭朱古臥翻)轉行貿易煩擾驅廹不¶
勝其苦不若悉計丁輸之太府使封家於左藏受之(勝/音)¶
(升藏徂/浪翻)於事為愈(謂猶勝於封/家自徴也)又員外置官數倍正闕¶
曹署典吏困於秪承府庫倉儲竭於資奉又刺史縣令¶
近年以來不存簡擇京官有犯及聲望下者方遣刺州¶
吏部選人衰耄無手筆者方補縣令(選湏絹翻/下選法同)以此理¶
人何望率化望自今應除三省兩臺及五品以上清望¶
官(兩臺謂左/右御史臺)皆先於刺史縣令中選用則天下理矣上¶