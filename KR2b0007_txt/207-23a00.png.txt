(合乃赴親王以金庻官以銅皆題其位姓名盛以魚袋/天授二年改佩魚為龜張鷟朝野僉載曰唐以鯉魚為)¶
(符遂為魚符至偽周武姓也𤣥武/龜也因改魚符為龜符為于偽翻)此誠重慎之極也昨縁¶
突厥使見太子應預朝參(使疏吏翻見賢遍/翻朝直遥翻下同)直有文符¶
下宫曽不降敕處分(下遐嫁翻處昌/吕翻分扶問翻)臣愚謂太子非朔¶
望朝參應别召者望降墨敕及玉契太后甚然之　始¶
安獠歐陽倩(始安郡桂州范成大桂海虞衡志曰獠依/山林而居無酋長版籍蠻之荒忽無常者)¶
(也以射生食動為活蟲豸能/蠕動者皆取食獠魯皓翻)擁衆數萬攻陷州縣朝廷¶
思得良吏以鎮之朱敬則稱司封郎中裴懷古有文武¶