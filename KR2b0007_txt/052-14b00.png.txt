紐等反(句古侯翻/車尺遮翻)冦西河招誘右賢王合兵圍美稷殺¶
朔方代郡長吏夏五月度遼將軍馬續與中郎將梁並¶
等(此䕶匈奴/中郎將也)發邊兵及羌胡合二萬餘人掩擊破之吾¶
斯等復更屯聚攻沒城邑天子遣使責讓單于單于本¶
不預謀乃脱帽避帳詣並謝罪並以病徴五原太守陳¶
龜代為中郎將龜以單于不能制下(賢曰吾斯等攻沒/城邑單于雖不預)¶
(謀然不能制下/即是不堪其任)逼迫單于及其弟左賢王皆令自殺龜¶
又欲徙單于近親於内郡而降者遂更狐疑龜坐下獄¶