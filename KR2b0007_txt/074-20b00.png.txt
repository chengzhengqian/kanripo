翻蓋念公瑾以及於𦙍也而𦙍恃此酗淫自恣(酗吁/句翻)前¶
後告諭曽無悛改(悛丑/縁翻)孤於公瑾義猶二君(二君謂諸/葛瑾步隲)¶
(也/)樂𦙍成就豈有已哉(樂音/洛)迫𦙍罪惡未宜便還且欲¶
苦之使自知耳以公瑾之子而二君在中間茍使能改¶
亦何患乎瑜兄子偏將軍峻卒全琮請使峻子䕶領其¶
兵吳主曰昔走曹操拓有荆州皆是公瑾(事見六十五/卷漢獻帝建)¶
(安十/三年)常不忘之初聞峻亡仍欲用䕶聞䕶性行危險用¶
之適為作禍(行下孟翻/為于偽翻)故更止之孤念公瑾豈有已哉¶