謹少過善觀時俯仰不敢驕横故天子終親任之士大¶
夫亦不疾惡也(少詩照翻横戸/孟翻惡烏路翻)　五月壬午羣臣上尊¶
號曰開元天寶聖文神武應道皇帝(上時/掌翻)赦天下免百¶
姓來載租庸擇後魏子孫一人為三恪(三恪二王後注/已見前杜佑曰)¶
(周得天下封夏殷二王後又封舜後謂之恪恪敬也義/取王之所敬故曰三恪天寶十三載公卿議曰三恪二)¶
(王之議有三説焉一曰二王之前更立三代之後為三/恪此據樂記武王克商未及下車封黄帝堯舜之後下)¶
(車封夏殷之後而言一曰二王之前但在一代通二王/為三恪此據左傳但封胡公以備三恪明王者所敬先)¶
(王有二更封一代以備三恪三云二王之後為一恪妻/之父母為二恪夷狄之君為三恪此據王有不臣者三)¶