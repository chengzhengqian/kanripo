之弟也素為鮮卑所信(自漢建安時閻柔已䕶烏/桓故其兄弟為二虜所信)往解¶
諭之乃解圍去　冬十一月蘭陵成侯王朗卒　漢諸¶
葛亮聞曹休敗魏兵東下闗中虚弱欲出兵擊魏羣臣¶
多以為疑(因祁山之敗/疑魏不可伐)亮上言於漢主曰先帝深慮以¶
漢賊不兩立王業不偏安故託臣以討賊以先帝之明¶
量臣之才固當知臣伐賊才弱敵強然不伐賊王業亦¶
亡惟坐而待亡孰與伐之是故託臣而弗疑也臣受命¶
之日寢不安席食不甘味思惟北征宜先入南故五月¶