爾輩欲壞我家國邪(壞音怪/邪音耶)于是執太子左庶子唐令¶
則等數人付所司訊鞫命楊素陳東宫事狀以告近臣¶
素乃顯言之曰臣奉勅向京令皇太子檢校劉居士餘¶
黨(言自仁夀宫奉勅向長安/劉居士事見上卷十七年)太子奉詔作色奮厲骨肉¶
飛騰語臣云(語牛/倨翻)居士黨盡伏法遣我何處窮討爾作¶
右僕射委寄不輕(射音/夜)自檢校之何關我事又云㫺大¶
事不遂我先被誅(謂禪代時事/被皮義翻)今作天子竟乃令我不¶
如諸弟一事以上不得自遂(上時/掌翻)因長歎回視云我大¶