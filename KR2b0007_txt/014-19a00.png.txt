(驗/也)其勢盡又復然殃旤之變未知所移明帝處之尚不¶
能以安(處昌/吕翻)後世將如之何臣竊跡前事(師古曰尋前/事之蹤跡)¶
大抵彊者先反長沙乃二萬五千户耳功少而最完勢¶
疏而最忠(漢初功臣封王者獨長沙/王吳芮傳國至文帝時)非獨性異人也亦¶
形勢然也曩令樊酈絳灌據數十城而王今雖以殘亡¶
可也令信越之倫列為徹侯而居雖至今存可也然則¶
天下之大計可知已欲諸王之皆忠附則莫若令如長¶
沙王欲臣子勿菹醢則莫若令如樊酈等(菹臻魚翻虀/也醢呼改翻)¶