邉計大臣亦為此言邪皆伏地頓首謝因罷朝(朝直/遥翻)是¶
夕韓逰瓌表言虜刼盟者兵臨近鎮(近鎮言邠/寜之近鎮)上大驚¶
街遞其表以示渾(倉猝之際不及遣中使/今術使遞其表以示渾)明旦謂渾曰¶
卿書生乃能料敵如此其審乎上欲出幸以避吐蕃大¶
臣諫而止李晟大安園多竹復有為飛語者(復扶/人翻)云晟¶
伏兵大安亭謀因倉猝為變晟遂伐其竹癸酉上遣中¶
使王子恒齎詔遺尚結賛(遺唯/季翻)至吐蕃境不納而還渾¶
瑊留屯奉天甲戍尚結賛至故原州(原州自廣德初沒/于吐蕃城邑墟矣)¶