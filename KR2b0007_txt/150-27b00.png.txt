五月夷陵烈侯裴邃卒(時邃卒于軍中諡法有功/安民曰烈秉徳尊業曰烈)邃深¶
沈有思略(沈持林翻/思相吏翻)為政寛明将吏愛而憚之壬子以¶
中䕶軍夏侯亶督夀陽諸軍事馳驛代邃　益州刺史¶
臨汝侯淵猷遣其将樊文熾蕭世澄等将兵圍魏益州¶
長史和安於小劍魏益州刺史邴蚪遣統軍河南胡小¶
虎崔珍寶将兵救之文熾襲破其柵皆擒之使小虎於¶
城下説和安令早降(将即亮翻説式/芮翻降戸江翻)小虎遥謂安曰我¶
柵失備為賊所擒觀其兵力殊不足言努力堅守魏行¶