后殂帝哀毁過甚五日方食　八月癸未杖殺河南令¶
羅貫初貫為禮部員外郎性强直為郭崇韜所知用為¶
河南令為政不避權豪伶宦請托書積几案一不報皆¶
以示崇韜崇韜奏之由是伶宦切齒河南尹張全義亦¶
以貫髙伉惡之(伉苦浪翻/惡烏路翻)遣婢訴於皇后(劉后以父事/張全義故得)¶
(遣婢出/入宫掖)后與伶宦共毁之帝含怒未發㑹帝自往壽安¶
視坤陵役者(九域志壽安縣在洛陽西南七十里五代/㑹要曰上欲祔太后於代州太祖園陵中)¶
(書門下奏議曰人君以四海為家不當分南北洛陽是/帝王之宅四時朝拜理須便近不能逺幸代州漢朝諸)¶