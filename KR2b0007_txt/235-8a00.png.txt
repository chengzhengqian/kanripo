訴云度支不給馬芻上意延齡言為信遽還宫夏四月¶
壬戌貶䞇為忠州别駕充為涪州長史滂為汀州長史¶
(開元二十四年開撫福二州山洞置汀州舊志忠州京/師南二千一百二十二里汀州京師東南六千一百七)¶
(十二里譙周巴記曰後漢初平六年江臨江縣屬永寧/郡今忠州城東臨江古城是也後魏廢帝二年改為臨)¶
(州因臨江縣以名州也隋廢州以其地併入巴東郡貞/觀四年置忠州以其地連巴徼心懐忠信為名浪州漢)¶
(涪陵縣地隋置涪州京/師南二千三百五十里)銛為邵州長史(邵州京師東南/三千四百里宋)¶
(白曰邵州漢為昭陵縣吴改邵陵分零陵比部為邵陵/郡隋立建州尋廢州以邵陵縣屬潭州唐貞觀十一年)¶
(置邵/州)初陽城自處士徵為諌議大夫(見二百三十二卷/二年處昌吕翻)¶