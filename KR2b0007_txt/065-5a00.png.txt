(人戍夫山東北入海水經注泃水出右北平無終縣西/山西北流過平谷縣而東南流又南流入於潞河又東)¶
(合泉州渠口曹操所鑿也渠東至海陽縣樂安亭南與/濡水合而入于海泉州平谷二縣皆屬漁陽郡賢曰泉)¶
(州故城在今幽州雍奴縣南/海陽縣屬遼西郡葰相維翻)　孫權擊山賊麻保二屯¶
平之(水經注江水過陸口而東左得麻屯口南/直蒲圻洲水北入百有餘里吴所屯也)十二年¶
春二月曹操自淳于還鄴丁酉操奏封大功臣二十餘¶
人皆為列侯因表萬歳亭侯荀彧功狀(九域志鄭州有/萬歳亭彧所封)¶
(也/)三月増封彧千户又欲授以三公彧使荀攸深自陳¶
讓至于十數乃止　曹操將擊烏桓諸將皆曰袁尚亡¶