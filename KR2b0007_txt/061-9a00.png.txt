徒淳于嘉罷以衛尉趙温為司徒錄尚書事　馬騰之¶
攻李傕也劉焉二子範誕皆死議郎河南龎羲素與焉¶
善乃募將焉諸孫入蜀(龐皮江翻將如字/領也攜也挾也)㑹天火燒城¶
焉徙治成都(劉焉初/居緜竹)疽發背而卒(説文曰/疽久癰)州大吏趙韙¶
等貪焉子璋温仁共上璋為益州刺史(韙羽鬼翻/上時掌翻)詔拜¶
潁川扈瑁為刺史(瑁音/冒)璋將沈彌婁發甘寧反擊璋不¶
勝走入荆州詔乃以璋為益州牧璋以韙為征東中郎將¶
率衆擊劉表屯朐䏰(胊䏰縣屬巴郡師古曰朐音劬晉書/音義朐音蠢䏰如允翻賢曰朐䏰故)¶