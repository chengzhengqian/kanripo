圍周彭城環列舟艦於城下攻之甚急(艦戶/黯翻)王軌引兵¶
輕行據淮口(淮口清水入淮/之口即清口也)結長圍以鐵鎻貫車輪數¶
百沈之清水(沈持林翻酈道元曰/清水即泗水之别名)以遏陳船歸路軍中¶
忷懼(忷許/勇翻)譙州刺史蕭摩訶言於明徹曰聞王軌始鎖¶
下流其兩端築城今尚未立公若見遣擊之彼必不敢¶
相拒水路未斷賊勢不堅彼城若立則吾屬必為虜矣¶
明徹奮髯曰搴旗陷陳將軍事也長筭逺略老夫事也¶
摩訶失色而退(史言明徹驕而愎諫以致敗髯而/占翻搴起䖍翻㧞取也陳讀曰陣)一旬¶