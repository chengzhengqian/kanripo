狀未成對曰盎若反必分兵據險攻掠州縣今告者已¶
數年而兵不出境此不反明矣諸州既疑其反陛下又¶
不遣使鎮撫(使疏吏/翻下同)彼畏死故不敢入朝若遣信臣示¶
以至誠彼喜於免禍可不煩兵而服上乃罷兵　冬十¶
月乙酉遣員外散騎侍郎李公掩持節慰諭之(散悉亶/翻騎竒)¶
(寄翻前考異曰魏文貞公故事作李公淹/又有  蒲州刺史韋叔諧偕行今從實録)盎遣其子智¶
戴隨使者入朝上曰魏徴令我發一介之使而嶺表遂¶
安(使疏吏翻/朝直遙翻)勝十萬之師不可不賞賜徴絹五百匹¶