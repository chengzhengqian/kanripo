相軍合戰五日死者數萬人血流入溝中(街衢之側有/溝以通水)¶
民間皆云太子反以故衆不附太子丞相附兵寖多庚¶
寅太子兵敗南犇覆盎城門(師古曰長安城南出東頭/第一門曰覆盎城門一曰)¶
(杜門三輔黄圖曰長樂宫在東直杜門故戾太/子戰敗於長樂闕下南犇覆盎城門而出亡也)司直田¶
仁部閉城門(班表元狩五年初置司直掌/佐丞相舉不法秩比二千石)以為太子父¶
子之親不欲急之太子由是得出亡丞相欲斬仁御史¶
大夫暴勝之謂丞相曰司直吏二千石當先請柰何擅¶
斬之丞相釋仁上聞而大怒下吏責問御史大夫曰(下/遐)¶