可直取吕䕶而還(吕䕶時/據夏王)恪分遣輕軍先至河上具舟¶
楫以觀龕志趣龕弟羆驍勇有智謀(驍堅/堯翻)言於龕曰慕¶
容恪善用兵加之衆盛若聽其濟河進至城下恐雖乞¶
降不可得也(降户江/翻下同)請兄固守羆帥精銳拒之於河幸¶
而戰㨗兄帥大衆繼之(帥讀曰/率下同)必有大功若其不㨗不¶
若早降猶不失為千戸矦也龕不従羆固請不已龕怒¶
殺之¶
十二年春正月燕太原王恪引兵濟河未至廣固百餘¶