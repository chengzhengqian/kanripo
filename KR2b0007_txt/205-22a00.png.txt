有儲何藉貧官九品之俸而欺奪之姚璹曰求禮不識¶
大體求禮曰如姚璹為識大體者邪事遂寢　戊寅鸞¶
臺侍郎同平章事崔元綜坐事流振州　武三思帥四¶
夷酋長請鑄銅銕為天樞立於端門之外(端門洛陽皇/城正南門)¶
銘紀功徳黜唐頌周以姚璹為督作使(使疏/吏翻)諸胡聚錢¶
百萬億買銅銕不能足賦民間農器以足之　九月壬¶
午朔日有食之　殿中丞來俊臣坐贓貶同州參軍王¶
𢎞義流瓊州(曹魏初置殿中監隋煬帝置少監及丞舊/志瓊州至兩京與崖州道里相類  考異)¶