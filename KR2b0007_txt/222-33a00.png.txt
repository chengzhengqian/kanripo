雍王适為天下兵馬元帥辛酉辭行以兼御史中丞藥¶
子昂魏琚為左右廂兵馬使以中書舍人韋少華為判¶
官給事中李進為行軍司馬㑹諸道節度使及回紇于¶
陜州進討史朝義(雍於用翻适古活翻帥所類翻/少始照翻使疏吏翻朝直遥翻)上欲¶
以郭子儀為适副程元振魚朝恩等沮之而止(沮在/吕翻)加¶
朔方節度使僕固懐恩同平章事兼絳州刺史領諸軍¶
節度行營以副适(絳州絳郡時朔方軍屯絳州故以懐/恩領刺史為懐恩恃功畔援張本)¶
　上在東宫以李輔國專横心甚不平(横下/孟翻)及嗣位以¶