城之外甲子旦淵與威君雅共坐視事使劉文靜引開¶
陽府司馬胙城劉政㑹入立庭中(新唐志太原有府十/八開陽其一也隋志)¶
(胙城縣屬東郡舊曰東/燕開皇十八年改名)稱有密狀(言有狀/告密)淵目威等取¶
狀視之政㑹不與曰所告乃副留守事唯唐公得視之¶
淵陽驚曰豈有是邪視其狀乃云威君雅濳引突厥入¶
冦(邪音耶厥/九勿翻)君雅攘袂大詬曰(詬若候/翻罵也)此乃反者欲殺¶
我耳時世民已布兵塞衢路(塞悉/則翻)文靜因與劉𢎞基長¶
孫順徳等共執威君雅繫獄丙寅突厥數萬衆冦晉陽¶