謂能言又謂周顗曰伯仁卿負我(愍帝建興元年顗為/杜弢所困投敦於豫)¶
(章故敦/以為德)顗曰公戎車犯順下官親率六軍(帥讀/曰率)不能其¶
事使王旅奔敗以此負公辛未大赦以敦為丞相都督¶
中外諸軍録尚書事江州牧封武昌郡公並讓不受初¶
西都覆没四方皆勸進於帝(見九十卷/建武元年)敦欲專國政忌¶
帝年長難制(長知/兩翻)欲更議所立王導不從及敦克建康¶
謂導曰不用吾言幾至覆族(幾居/希翻)敦以太子有勇略為¶
朝野所嚮(朝直/遥翻)欲誣以不孝而廢之大㑹百官問温嶠¶