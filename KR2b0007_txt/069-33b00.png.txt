易失(易以䜴翻復/扶又翻下同)失之非徒損一郡之地荆州可憂今¶
日爭之當令必諧備干天常不守窟穴而敢自送臣雖¶
不材慿奉威靈以順討逆破壊在近無可憂者臣初嫌¶
之水陸俱進今反捨船就步處處結營察其布置必無¶
他變伏願至尊高枕不以為念也(枕職/任翻)閏月遜將進攻¶
漢軍諸將並曰攻備當在初今乃令入五六百里相守¶
經七八月其諸要害皆已固守擊之必無利矣遜曰備¶
是猾虜更嘗事多(更工/衡翻)其軍始集思慮精專未可干也¶