於石頭司徒導固争不從帝哀泣升車宮中慟哭時天¶
大雨道路泥濘(濘乃定/翻淖也)劉超鍾雅步侍左右峻給馬不¶
肻乘而悲哀忼慨峻聞而惡之然未敢殺也(惡烏/路翻)以其¶
親信許方等補司馬督殿中監外託宿衛内實防禦超¶
等峻以倉屋為帝宮日來帝前肆醜言劉超鍾雅與右¶
光禄大夫荀崧金紫光禄大夫華恒(左右光禄大夫金/章紫綬光禄大夫)¶
(銀章青綬加金章紫綬者謂之金/紫光禄大夫華戸化翻恒戸登翻)尚書荀邃侍中丁潭¶
侍從不離帝側(從才用翻/離力智翻)時飢饉米貴峻問遺超一無¶