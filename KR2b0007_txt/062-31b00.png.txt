城自將騎斷操糧道(斷丁/管翻)布妻謂布曰宫順素不和將¶
軍一出宫順必不同心共城守也如有蹉跌(蹉昌何翻/跌徒結翻)¶
將軍當於何自立乎且曹氏待公臺如赤子猶舍而歸¶
我(陳宫字公臺歸布事見上/卷興平元年舍讀曰捨)今將軍厚公臺不過曹氏¶
而欲委全城捐妻子孤軍遠出若一旦有變妾豈得復¶
為將軍妻哉(復扶又/翻下同)布乃止濳遣其官屬許汜王楷求¶
救於袁術(汜音/祀)術曰布不與我女理自當敗何為復來¶
汜楷曰明上今不救布為自敗耳布破明上亦破也(術/時)¶