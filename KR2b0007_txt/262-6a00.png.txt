(割𨽻彦若為相執/不行汭由是衘之)及彦若過荆南汭置酒從容以為言¶
(從千/容翻)彦若曰令公位尊方面自比桓文(成汭進中書令/故稱之為令公)¶
雷滿小盜不能取乃怨朝廷乎汭甚慙　丙午中書侍¶
郎兼吏部尚書同平章事崔逺罷守本官以刑部尚書¶
裴贄為中書侍郎同平章事贄坦之弟子也(裴坦見二/百五十一)¶
(卷懿宗咸/通十年)升桂管為靜江軍以經略使劉士政為節度¶
使　朱全忠以王鎔與李克用交通移兵伐之(自洺州/移兵伐)¶
(趙/)下臨城踰滹沱攻鎮州南門焚其關城全忠自至元¶