見揚子雲禄位容貌不能動人(揚雄字/子雲)故輕其書昔老¶
𥅆著虚無之言兩篇(師古曰謂/道徳輕也)薄仁義非禮學然後好¶
之者尚以為過於五經(好呼/到翻)自漢文景之君及司馬遷¶
皆有是言今揚子之書文義至深而論不詭於聖人(師/古)¶
(曰詭違也聖人/謂周公孔子)則必度越諸子矣　琅邪樊崇起兵於¶
莒(莒縣班志屬城陽國續/漢志屬琅邪國邪音耶)衆百餘人轉入太山羣盜以¶
崇勇猛皆附之一歲間至萬餘人崇同郡人逢安(賢曰/逢音)¶
(龐/)東海人徐宣謝禄楊音各起兵合數萬人復引從崇¶