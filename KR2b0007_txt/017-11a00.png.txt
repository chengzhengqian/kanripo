見天子天子問治亂之事申公年八十餘對曰為治者¶
不在多言顧力行何如耳(治直/吏翻)是時天子方好文詞見¶
申公對黙然然己招致則以為太中大夫舍魯邸議明¶
堂巡狩改歴服色事(漢制郡國皆立邸於京/師申公魯人故舍魯邸)　是嵗内¶
史寗成抵罪髠鉗¶
二年冬十月淮南王安來朝上以安屬為諸父而材髙¶
甚尊重之(安淮南王長之子長於文帝為弟/安於景帝為從弟於帝為諸父行)每宴見談¶
語昏暮然後罷(見賢/遍翻)安雅善武安侯田蚡(雅素/也)其入朝¶