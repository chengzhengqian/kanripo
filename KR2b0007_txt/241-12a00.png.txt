張敦實殺之(射而/亦翻)遂與監軍狼狽起走弁執遂數之以¶
盛暑興役用刑刻暴(數所/具翻)立斬之傳聲勿驚監軍弁即¶
自稱留後升㕔號令與監軍抗禮召集將吏參賀衆莫¶
敢不從監軍具以狀聞　甲午韓𢎞又獻絹二十五萬¶
匹絁三萬匹(絁式/支翻)銀器二百七十左右軍中尉各獻錢¶
萬緡自淮西用兵以來度支鹽鐵及四方争進奉謂之¶
助軍賊平又進奉謂之賀禮後又進奉謂之助賞上加¶
尊號又進奉亦謂之賀禮(史歴言元和/進奉之弊)　丁酉以河陽¶