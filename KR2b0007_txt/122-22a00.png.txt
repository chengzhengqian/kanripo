臣以罪去孤獲還鎮悦其稱譽(譽音/余)益收名聲專用寛¶
恕待之無禮之人易生驕慢(易以/豉翻)不過朞年無復上下¶
孤所不堪必將復以法裁之如此則衆心怨懟必生禍¶
亂矣(魏裴潜去代郡而烏桓/叛事亦如此懟直類翻)帝笑曰卿身雖短思慮何¶
長也即日復以為散騎常侍　壬午魏主如河西遣兼¶
散騎常侍宋宣來聘且為太子晃求婚(為于/偽翻)帝依違答¶
之　劉道濟卒梁儁之裴方明等密埋其尸於齋後詐¶
為道濟教命以答籖疏雖其母妻亦不知也程道養于¶