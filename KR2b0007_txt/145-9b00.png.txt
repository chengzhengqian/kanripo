屬未逺齊業之初亦共甘苦(齊宋禪代之際帝/父順之參預佐命)情同一¶
家豈可遽如行路之人卿兄弟果有天命非我所殺若¶
無天命何忽行此適足示無度量耳且建武塗炭卿門¶
(謂齊明帝建武/中誅髙武子孫)我起義兵非唯自雪門恥亦為卿兄弟¶
報仇(為于/偽翻)卿若能在建武永元之世(永元齊東/昏侯年號)撥亂反¶
正(謂齊明帝父子為/亂髙武子孫為正)我豈得不釋戈推奉邪我自取天¶
下於明帝家非取之於卿家也昔劉子輿自稱成帝子¶
光武言假使成帝更生天下亦不可復得况子輿乎(事/見)¶