吳王鏐舉兵討梁(説式/芮翻)曰縱無成功猶可退保杭越自¶
為東帝奈何交臂事賊為終古之羞乎鏐始以隱為不¶
遇於唐必有怨心及聞其言雖不能用心甚義之　五¶
月丁丑朔以御史大夫薛貽矩為中書侍郎同平章事¶
　加武順節度使趙王王鎔守太師天雄節度使鄴王¶
羅紹威守太傅義武節度使王處直兼侍中　契丹遣¶
其臣袍笏美楞來通好(好呼/到翻)帝遣太府少卿髙頎報之¶
(頎渠/希翻)初契丹有八部(歐陽修曰契丹君長曰達呼哩後/分為八部一曰達爾扎部二曰伊)¶