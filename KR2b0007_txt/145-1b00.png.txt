天監元年(自是年三月以前猶/是齊和帝中興二年)春正月齊和帝遣兼侍¶
中席闡文等慰勞建康(勞力/到翻)　大司馬衍下令凡東昏¶
時浮費自非可以習禮樂之容繕甲兵之備者餘皆禁¶
絶　戊戌迎宣徳太后入宫臨朝稱制衍解承制(衍承/制見)¶
(上卷上年蹔解之以/覘人心朝直遥翻)　己亥以寧朔將軍蕭昺監南兖¶
州諸軍事昺衍之從父弟也(昺兵永翻昺與帝同祖治/書侍御史道賜監工衘翻)¶
(從才/用翻)　壬寅進大司馬衍都督中外諸軍事劒履上殿¶
贊拜不名(上時/掌翻)　己酉以大司馬長史王亮為中書監¶