故成帝謳者嘗見黄氣從上下遂任身(任音/壬)趙后欲害¶
之偽易它人子以故得全林等信之與趙國大豪李育¶
張參等謀共立郎㑹民間傳赤眉將度河林等因此宣¶
言赤眉當立劉子輿以觀衆心百姓多信之十二月林¶
等率車騎數百晨入邯鄲城止于王宫(賢曰故趙王之/宫也邯鄲音寒)¶
(丹/)立郎為天子分遣將帥狥下幽冀移檄州郡趙國以¶
北遼東以西皆望風響應¶
二年春正月大司馬秀以王郎新盛乃北徇薊(賢曰薊/縣名屬)¶