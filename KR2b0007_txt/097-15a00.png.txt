(為流矢所中病臥嵗時不出入後漸差試馬按自討宇/文後翰未嘗預攻戰自建元二年正月至永和二年九)¶
(月已踰年矣三十國春/秋恐誤今從載記翰傳)　代王什翼犍遣其大人長孫¶
秩迎婦於燕(拓䟦鄰之統國也以次兄為㧞㧞氏厥後/孝文帝用夏變夷改為長孫氏史以華言)¶
(書其後/所改姓)　夏四月凉州將張瓘敗趙將王擢于三交城¶
(三交城在朔方之西宋白曰三交土堠在/綏州東北七十五里將即亮翻敗補邁翻)　初趙領軍¶
王朗言於趙王虎曰盛冬雪寒而皇太子使人伐宮材¶
引於漳水役者數萬吁嗟滿道陛下宜因出游罷之虎¶
從之太子宣怒㑹熒惑守房(天文志房四星為明堂天/子布政之宮也亦四輔也)¶