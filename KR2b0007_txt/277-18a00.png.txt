引兵躡之與伏兵合擊敗之(敗補/邁翻)敬瑭還屯劍門　癸¶
卯夔州奏復取開州(舊唐書地理志曰開州亦漢巴郡/胊䏰縣地梁置永豐縣西魏改曰)¶
(永寧隋開皇末改曰盛山縣唐武德初/置開州時葢為蜀兵所陷而復取之也)　庚戌以武安¶
節度使馬希聲為武安靜江節度使加兼中書令　石¶
敬瑭征蜀未有功使者自軍前來多言道險狹進兵甚¶
難闗右之人疲於轉餉往往竄匿山谷聚為盜賊上憂¶
之壬子謂近臣曰誰能辦吾事者吾當自行耳安重誨¶
曰臣職忝機密軍威不振臣之罪也臣請自往督戰上¶