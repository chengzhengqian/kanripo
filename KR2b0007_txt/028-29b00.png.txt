夏六月赦天下　上問給事中匡衡以地震日食之變¶
(匡衡時以博士給事中風俗通云/匡魯邑句須為之宰其後氏焉)衡上疏曰陛下躬聖¶
德開太平之路閔愚吏民觸法抵禁比年大赦使百姓¶
得改行自新(比毗至翻/行下孟翻)天下幸甚臣竊見大赦之後姦¶
邪不為衰止(為于/偽翻)今日大赦眀日犯法相隨入獄此殆¶
導之未得其務也今天下俗貪財賤義好聲色上侈靡¶
親戚之恩薄婚姻之黨隆茍合徼幸(好呼到翻下/同徼工堯翻)以身¶
設利不改其原(師古曰設施/也原本也)雖嵗赦之刑猶難使錯而¶