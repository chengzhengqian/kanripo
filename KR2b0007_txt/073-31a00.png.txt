職辦課可以致雍熈者哉(焉於/䖍翻)誠使容身保位無放退¶
之辜而盡節在公抱見疑之埶公義不脩而私議成俗¶
雖仲尼為課猶不能盡一才又况於世俗之人乎司空¶
掾北地傅嘏曰夫建官均職清理民物所以立本也循¶
名責實糾勵成規所以治末也(治直/之翻)本綱未舉而造制¶
末程(綱維紘繩綱總也舉綱則衆目張矣言所繫者大/也十髪為程一程為分言其細也又曰程品式也)¶
國略不崇而考課是先(國略國經也/先必薦翻)懼不足以料賢愚¶
之分精幽明之理也(料音/聊)議久之不决事竟不行¶