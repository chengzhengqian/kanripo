目非是(師古曰言/異於常也)即起而出太后怒欲鏦嘉以矛(鏦楚/江翻)¶
王止太后嘉遂出介其弟兵就舎(李竒曰介被也師古/曰介甲也被甲以自)¶
(衛也弟兵即上所/云弟将卒居外者)稱病不肻見王及使者隂與大臣謀¶
作亂王素無意誅嘉嘉知之以故數月不發天子聞嘉¶
不聽命王王太后孤弱不能制使者怯無决又以為王¶
王太后已附漢獨吕嘉為亂不足以興兵欲使荘參以¶
二千人往使(往使䟽/吏翻)參曰以好往數人足矣以武往二¶
千人無足以為也辭不可天子罷參郟壮士故濟北相¶