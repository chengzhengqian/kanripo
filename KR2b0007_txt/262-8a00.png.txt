瓊等將兵七千擊士政湖南軍至全義士政又遣指揮¶
使王建武屯秦城(范成大桂海虞衡志曰秦城在桂林/城北八十里相傳以為始皇發戍五)¶
(嶺之地城在湘水之南瀜灕二水之間遺址尚存石甃/亦無恙城北二十里有嚴關羣山環之鳥道不可方軌)¶
(秦取百粤以其地為桂林象郡而戍兵乃止湘/南葢嶺有喉衿在是稍南又不可以宿兵也)可璠掠¶
縣民耕牛以犒軍縣民怨之請為湖南鄉導(犒苦到翻/鄉讀曰嚮)¶
曰此西南有小徑距秦城纔五十里僅通單騎彦暉遣¶
李瓊將騎六十步兵三百襲秦城中宵踰垣而入擒王¶
建武比眀復還[糸*斥]之以練造可璠壁下示之(比必利翻/及也[糸*斥]充)¶