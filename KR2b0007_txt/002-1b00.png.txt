(此其魏之觀津歟徐廣曰觀今衛縣史記正義曰魏州/觀城縣古觀國國語云觀國夏太康第五弟之所封也)¶
(觀工/喚翻)　趙侵齊取長城(劉昭志濟北盧縣有長城史記/蘇代説燕王曰齊有長城鉅防)¶
(即/此)¶
三年魏韓㑹于宅陽(水經注曰滎澤之際有沙城世謂/水城非也魏冉走芒卯入北宅即)¶
(此宅陽城括地志曰宅陽故/城在鄭州滎陽縣東十七里)　秦敗魏師韓師于洛陽¶
(洛陽在洛水之北周公遷殷民於此/謂之成周班志屬河南郡敗補邁反)¶
四年魏伐宋¶
五年秦獻公敗三晉之師于石門(水經注馮翊雲陽縣/有石門山括地志在)¶