杜乂皆以識度清逺善談老易(老易老子/及易也)擅名江東而¶
浩尤為風流所宗裒䂮之孫(禇䂮見七十七卷魏元/帝景元元年䂮離灼翻)乂¶
錫之子也(杜錫見八十三卷/惠帝元康九年)桓彛嘗謂裒曰季野有皮¶
裏春秋(禇裒字/季野)言其外無臧否(否音/鄙)而内有褒貶也謝¶
安曰裒雖不言而四時之氣亦備矣　秋八月王濟還¶
遼東詔遣侍御史王齊祭遼東公廆又遣謁者徐孟䇿¶
拜慕容皝鎮軍大將軍平州刺史大單于遼東公持節¶
承制封拜一如廆故事船下馬石津(自建康出大江至/于海轉料角至登)¶