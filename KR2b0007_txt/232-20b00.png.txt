(間之言/見上)延賞等騰謗於朝無所不至(朝直遥/翻下同)晟聞之晝¶
夜泣目為之腫(蘇軾有言木必先蠧而後蟲生之人必/先疑也而後讒入之張延賞之讒間亦)¶
(因帝有忌晟之心而/入之也為于偽翻)悉遣子弟詣長安表請削髮為僧¶
上慰諭不許辛未入朝見上自陳足疾懇辭方鎮上不¶
許韓滉素與晟善上命滉與劉𤣥佐諭㫖於晟使與延¶
賞釋怨晟奉詔滉等引延賞詣晟第謝結為兄弟因宴¶
飲盡歡又宴於滉𤣥佐之第亦如之滉因使晟表薦延¶
賞為相(朝直遥翻見賢遍翻/滉呼廣翻相息亮翻)¶