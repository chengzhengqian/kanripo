焚其積榖百八十餘萬斛踐稻田四千餘頃毁船六百¶
餘艘(艘蘇/刀翻)　十一月辛巳太醫司馬程據獻雉頭裘(晉/志)¶
(太醫屬宗正雉頭毛/采炫燿集以為裘)帝焚之於殿前甲申敕内外敢有¶
獻竒技異服者罪之(記王制作淫聲異服竒技/竒器以疑衆殺技渠綺翻)　羊祜¶
疾篤舉杜預自代辛卯以預為鎮南大将軍都督荆州¶
諸軍事祜卒(卒子恤/翻下同)帝哭之甚哀是日大寒涕涙霑須¶
鬢皆為氷祜遺令不得以南城侯印入柩(柩音/舊)帝曰祜¶
固讓歴年身没讓存(謂身没而遺/令讓侯印也)今聽復本封以彰高¶