侯莫如勤王(左傳晉大夫狐偃/之言説輸芮翻)今天子越在西京宜遣¶
使奉貢謙乃遣昱奉章至長安詔拜謙徐州牧加安東¶
將軍封溧陽侯(溧陽縣屬/丹陽郡)以昱為廣陵太守朗為㑹稽¶
太守是時徐方百姓殷盛(古語多謂州為方故八州八/伯謂之方伯書曰惟此陶唐)¶
(有此冀方詩曰/徐方不庭是也)榖實差豐流民多歸之而謙信用讒邪¶
疎遠忠直(遠于/願翻)刑政不治由是徐州漸亂許劭避地廣¶
陵謙禮之甚厚劭告其徒曰陶恭祖外慕聲名内非真¶
正(陶謙字/恭祖)待吾雖厚其勢必薄遂去之後謙果捕諸寓¶