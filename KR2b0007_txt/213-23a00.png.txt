(記云初裴光庭娶武三思女髙力士私焉光庭有吏材/力士為之推轂因以入相時彦鄙之宋璟王晙酒後舞)¶
(囘波樂以為戲謔光庭患之乃奏天下三十餘州缺刺/史昇平日久人皆不樂外官請重臣兼外官領刺史以)¶
(雄其望于是擬璟揚州晙魏州陸象先荆州凡十餘人/蕭嵩執奏天下務重實賴舊臣宿徳訪其得失今盡失)¶
(之則朝廷空矣上乃悟遂止按實録是嵗閏六月以太/子少保陸象先兼荆州長史璟晙未嘗除外官今不取)¶
丙子以單于大都䕶忠王浚領河北道行軍元帥(單音/蟬帥)¶
(所類/翻)以御史大夫李朝隱京兆尹裴伷先副之帥十八¶
總管以討奚契丹(朝直遥翻伷與/胄同帥讀曰率)命浚與百官相見於¶
光順門張説退謂學士孫逖韋述曰(此集賢書/院學士也)吾嘗觀¶