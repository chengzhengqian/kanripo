初太祖為魏公以贊令劉放(酇縣漢屬沛郡王莽改曰/贊治魏分屬譙郡或曰贊)¶
(相也凡出令使之贊相因以/為官名蓋魏武霸府所置也)參軍事孫資皆為祕書郎¶
文帝即位更名祕書曰中書以放為監資為令遂掌機¶
宻(漢桓帝延熹二年置祕書監魏武為魏王置祕書令/丞典尚書奏事黃初初改為中書置監令中書有監)¶
(令自此始自魏及晉遂為要官/荀朂所謂鳯凰池也更工衡翻)帝即位尤見寵任皆加¶
侍中光禄大夫封本縣侯(放涿郡方城人/資太原中都人)是時帝親覽¶
萬機數興軍旅(數所/角翻)腹心之任皆二人管之每有大事¶
朝臣㑹議常令决其是非擇而行之中䕶軍蔣濟上疏¶