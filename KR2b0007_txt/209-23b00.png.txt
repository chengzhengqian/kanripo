賛普遣其大臣尚贊咄等千餘人逆金城公主(咄當沒/翻  考)¶
(異曰實錄乙亥吐蕃大臣尚賛吐等來迎女文舘記云/吐蕃使其大首領瑟瑟告身賛咄金告身尚欽藏以下)¶
(來迎金城公主譯者云賛咄猶此左僕射欽/藏猶此侍中盖賛咄即賛吐也今從文舘記)　河南道¶
廵察使監察御史宋務光(使疏吏/翻下同)以於時食實封者凡¶
一百四十餘家(唐制食實封者得真戸戸皆三丁以上/一分入國開元定制以三丁為限租賦)¶
(全入於/封家)應出封戸者凡五十四州皆割上腴之田或一¶
封分食數州而太平安樂公主又取髙貲多丁者刻剝¶
過苦應充封戸者甚於征役滑州地出綾縑(唐六典&KR0632;/州貢方紋)¶