方當糾之以猛未可施之以寛也荆江諸郡聞𤣥播越¶
有上表犇問起居者𤣥皆不受更令所在賀遷新都(唐/人)¶
(所謂難將一人手掩/盡天下目桓𤣥是也)初王謐為𤣥佐命元臣𤣥之受禪¶
(禪時/戰翻)謐手解帝璽綬(璽斯氏翻/綬音受)及𤣥敗衆謂謐宜誅劉¶
裕特保全之劉毅嘗因朝會問謐璽綬所在(璽斯氏翻/綬音受朝)¶
(直遙/翻)謐内不自安逃犇曲阿(劉昫曰唐潤州丹/楊縣古曲阿縣也)裕牋白¶
武陵王迎還復位　桓𤣥兄子歆引氐帥楊秋冦歴陽¶
(帥所/類翻)魏詠之帥諸葛長民劉敬宣劉鍾共擊破之(帥讀/曰率)¶