測其際在塗竟不與思勗交言思勗素貴幸歸訴于上¶
上嗟歎良久益重璟　丙辰上幸驪山温湯乙丑還宫¶
　閏月己亥姚崇罷為開府儀同三司源乾曜罷為京¶
兆尹西京留守(守手/又翻)以刑部尚書宋璟守吏部尚書兼¶
黄門監紫微侍郎蘇頲同平章事(頲他/鼎翻)璟為相務在擇¶
人隨材授任使百官各稱其職(稱尺/證翻)刑賞無私敢犯顔¶
直諫上甚敬憚之雖不合意亦曲從之突厥黙啜自則¶
天世為中國患朝廷旰食(朝直遥翻/旰古按翻)傾天下之力不能¶