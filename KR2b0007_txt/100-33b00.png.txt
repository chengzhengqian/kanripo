平州刺史鎮遼東垂以叚氏女弟為繼室可足渾氏黜¶
之以其妹長安君妻垂垂不恱由是益惡之(為慕容垂/出奔張本)¶
(妻七細翻/悪烏路翻)　匈奴劉閼頭部落多叛懼而東走乗氷渡¶
河半度而氷解後衆悉歸劉悉勿祈閼頭奔代(代在北/河之東)¶
(閼於焉翻/又於葛翻)悉勿祈務桓之子也(務桓卒見本卷/永和十二年)¶
三年春二月燕主雋立子泓為濟北王(濟子/禮翻)冲為中山¶
王　燕人殺叚勤勤弟思来奔(叚勤降燕見上/卷永和八年)　燕主¶
雋宴羣臣于蒲池(蒲池/在鄴)語及周太子晋(周靈王之太子/曰晋慧而早卒)¶