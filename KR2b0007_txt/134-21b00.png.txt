罷歸至巴陵與沈攸之深相結(巴陵距江陵四百餘里/葢使命往來深相結也)¶
時攸之未舉兵藴過郢州欲因蕭賾出弔作難據郢城¶
賾知之不出還至東府又欲因蕭道成出弔作難道成¶
又不出(作難者欲殺之/也難乃旦翻)藴乃與袁粲劉秉密謀誅道成¶
將帥黃回任候伯孫曇瓘王宜興卜伯興等皆與通謀¶
(將即亮翻帥所類翻/任音壬曇徒含翻)伯興天與之子也(卜天與死於/元凶劭之難)道¶
成初聞攸之事起自往詣粲粲辭不見通直郎袁逹謂¶
粲不宜示異同(通直郎通直散騎侍郎也晉武帝置員/外散騎侍郎元帝秦興二年使二人與)¶