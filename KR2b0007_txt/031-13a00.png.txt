忠直心假令輔不坐直言所坐不著(師古曰/著明也)天下不可¶
户曉(師古曰言不可/家家曉諭之也)同姓近臣本以言顯其於治親養¶
忠之義(治直/之翻)誠不宜幽囚於掖庭獄公卿以下見陛下¶
進用輔亟而折傷之暴人有懼心精鋭銷耎(師古曰人/人皆懼也)¶
(蘇林曰耎弱也師古曰/耎音乃亂翻又乳兖翻)莫敢盡節正言非所以昭有虞¶
之聴(師古曰舜有敢諫之鼓故言有/虞之聴也一曰謂達四聰也)廣徳美之風臣等¶
竊深傷之惟陛下留神省察(省悉/井翻)上乃徙輔繫共工獄¶
(蘇林曰考工也師古曰少府之/屬官亦有詔獄共讀與龔同)減死罪一等論為鬼薪¶