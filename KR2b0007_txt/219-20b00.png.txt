子儀擊破之乾祐走子儀追擊之斬首四千級捕虜五¶
千人乾祐至安邑(安邑縣時/屬解州)安邑人開門納之半入閉¶
門擊之盡殪(殪一/計翻)乾祐未入自白逕嶺亡去(白逕嶺在/解縣東)¶
遂平河東　上至鳳翔旬日隴右河西安西西域之兵¶
皆會江淮庸調亦至洋川漢中(江淮庸調泝漢而/上梁洋調徒弔翻)上自¶
散闗通表成都信使駱驛(往來不絶曰駱/驛使疏吏翻)長安人聞車¶
駕至從賊中自拔而來者日夜不絶西師憩息既定(憇/去)¶
(例/翻)李泌請遣安西及西域之衆如前策並塞東北自歸¶