晉陽右僕射楊輔戍壺闗帥衆四萬進屯平陽(帥讀/曰率)¶
初後秦主萇之弟碩徳統所部羌居隴上聞萇起兵自¶
稱征西將軍聚衆於冀城以應之以兄孫詳為安逺將¶
軍據隴城從孫訓為安西將軍據南安之赤亭(諸姚本/赤亭羌)¶
(也/)與秦秦州刺史王統相持萇自安定引兵㑹碩徳攻¶
統天水屠各畧陽羌胡應之者二萬餘户秦略陽太守¶
王皮降之(屠直於翻/降户江翻)　初秦滅代遷代王什翼犍少子¶
窟咄於長安(事見一百四卷太元元/年窟苦骨翻咄當没翻)從慕容永東徙永¶