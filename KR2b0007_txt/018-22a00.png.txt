　秋匈奴二萬騎入漢殺遼西太守略二千餘人圍韓安¶
國壁又入漁陽雁門各殺略千餘人安國益東徙屯北¶
平數月病死(明考異曰安國死在/  年於此終言之)天子乃復召李廣拜¶
為右北平太守匈奴號曰漢之飛将軍避之數嵗不敢¶
入右北平車騎将軍衛青将三萬騎出雁門将軍李息¶
出代青斬首虜數千人　東夷薉君南閭等共二十八¶
萬人降為蒼海郡(服䖍曰薉貊在辰韓之北髙麗沃沮/之南東窮大海師古曰南閭薉君名)¶
(食貨志彭呉開道通薉貊朝鮮置滄海郡陳夀夫餘傳/魏時夫餘庫有王璧珪瓉傳世以為實耆老言先代所)¶