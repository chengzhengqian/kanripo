(侯皆一丈鵠及正質於一侯之中為此等級則以質為/四寸也王肅引爾雅云射張皮謂之侯侯中謂之鵠鵠)¶
(中謂之正正方二尺正中謂之𣙗𣙗方六寸𣙗則質也/舊云方四寸今云方六寸爾雅説明宜從之肅意惟改)¶
(質為六寸餘同鄭馬賈逵周禮注云四尺曰正正五重/鵠居其内而方二尺以為正正大於鵠鵠在正内雖内)¶
(外不同亦共在一侯鄭於周禮上下檢之以為大射之/侯其中制皮為鵠賔射之侯其中采畫為正正大如鵠)¶
(皆居侯中三分之一其燕射則射獸侯侯中畫為獸形/即鄉射記所謂熊侯白質之類射義云孔子曰循聲而)¶
(發發而不失正鵠者其惟賢者乎詩云發彼有的以祈/爾爵旣言正鵠即引此的則詩人之意以的為正鵠之)¶
(謂也司裘注説皮侯之狀云以虎熊豹麋之皮飾其側/又方制之以為質謂之鵠是鄭意以侯中所射之處為)¶
(質也此毛傳/唯言的質也)利鹿孤曰安國之言是也乃更稱河西王¶