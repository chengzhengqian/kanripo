臣皆憚淮南王淮南王以此歸國益驕恣出入稱警蹕¶
稱制擬於天子袁盎諫曰諸侯太驕必生患上不聽(為/淮)¶
(南王謀反/廢張本)五月匈奴右賢王入居河南地(右賢王匈奴/貴王也居西)¶
(方直上郡以西接氐羌師古曰北地郡之北黄河之南/即白羊王所居余謂其地在北河之南蒙恬所收衛青)¶
(所奪皆/是地也)侵盜上郡保塞蠻夷殺掠人民上幸甘泉(蔡邕/曰天)¶
(子車駕所至臣民以為僥倖故曰幸見令長三老官屬/親臨軒作樂賜以酒食帛葛越巾佩帶之屬民爵有級)¶
(數或賜田租之半故因謂之幸也師古曰甘泉宫在雲/陽本秦林光宫括地志在雍州雲陽縣西北三十八里)¶
(元和郡國志雲陽縣西北三十八里有車箱阪縈紆曲/折財通單軌上阪即平原宏敞甘泉宫之地亦曰車盤)¶