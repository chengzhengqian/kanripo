臣賞賜累巨萬(漢書音義曰巨萬/萬萬也冠古玩翻)公主生二子誕脩熈¶
為太保誕為司徒脩為侍中尚書庶子聿為黄門郎黄¶
門侍郎崔光與聿同直(庶子妾御所生以此觀之魏以/黄門郎與黄門侍郎為兩官同)¶
(直同直/禁中也)謂聿曰君家富貴太盛終必衰敗聿曰我家何¶
所負而君無故詛我(詛莊助/翻呪也)光曰不然物盛必衰此天¶
地之常理若以古事推之不可不慎後歲餘而脩敗脩¶
性浮競誕屢戒之不悛(悛丑/縁翻)乃白於太后及帝而杖之¶
脩由是恨誕求藥使誕左右毒之事覺帝欲誅之誕自¶