不敢射者皆斬之最後以鳴鏑射單于善馬左右皆射¶
之於是冒頓知其可用從頭曼獵以鳴鏑射頭曼其左¶
右亦皆隨鳴鏑而射(射而/亦翻)遂殺頭曼盡誅其後母與弟¶
及大臣不聽從者冒頓自立為單于東胡聞冒頓立乃¶
使使謂冒頓欲得頭曼時千里馬冒頓問羣臣羣臣皆¶
曰此匈奴寳馬也勿與冒頓曰奈何與人鄰國而愛一¶
馬乎遂與之居頃之東胡又使使謂冒頓欲得單于一¶
閼氏冒頓復問左右(復扶/又翻)左右皆怒曰東胡無道乃求¶