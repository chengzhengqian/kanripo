祕書監鄭普思納其女於後宫監察御史靈昌崔日用¶
劾奏之上不聽(監古衘翻劾戸/槩翻又户得翻)普思聚黨於雍岐二州¶
謀作亂事覺西京留守蘇瓌収繫窮治之普思妻第五¶
氏以鬼道得幸於皇后上敕瓌勿治及車駕還西京瓌¶
廷爭之(守式又翻瓌古回翻/治直之翻爭讀曰諍)上抑瓌而佑普思侍御史¶
范獻忠進曰請斬蘇瓌上曰何故對曰瓌為留守大臣¶
不能先斬普思然後奏聞使之熒惑聖聽其罪大矣且¶
普思反状明白而陛下曲為申理臣聞王者不死殆謂是¶