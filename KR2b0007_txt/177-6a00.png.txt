孔範又奏請作一決當為官勒石燕然(孔範以竇憲破/匈奴事自詭姦)¶
(諂之誤國亡家如此為/于偽翻下同燕於賢翻)陳主從之謂摩訶曰公可為我¶
一決摩訶曰從來行陳(行戸剛翻/陳讀曰陣)為國為身今日之事¶
兼為妻子陳主多出金帛賦諸軍以充賞(賦給與也/分畀也)甲¶
申使魯廣達陳於白土岡(陳讀曰/陣下同)居諸軍之南任忠次¶
之樊毅孔範又次之蕭摩訶軍最在北諸軍南北亘二¶
十里首尾進退不相知賀若弼將輕騎登山望見衆軍¶
因馳下與所部七摠管楊牙員明等(將即亮翻騎竒寄/翻下同員音運姓)¶