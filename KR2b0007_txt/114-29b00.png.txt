(石岸安定唐之涇/州涇州有青石嶺)俘斬五千餘人傉檀懼外冦之逼徙¶
三百里内民皆入姑臧國人駭怨屠各成七兒因之作¶
亂(屠直/於翻)一夕聚衆至數千人殿中都尉張猛大言於衆¶
曰主上陽武之敗蓋恃衆故也責躬悔過何損於明而¶
諸君遽從此小人為不義之事殿中兵今至禍在目前¶
矣衆聞之皆散七兒犇晏然追斬之軍諮祭酒梁裒輔¶
國司馬邊憲等謀反傉檀皆殺之(自是之後禿髪氏/之勢日以衰矣)¶
魏主珪還平城　十二月戊子武岡文恭侯王謐薨(諡/法)¶