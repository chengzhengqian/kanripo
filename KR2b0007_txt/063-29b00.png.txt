拊手大笑喜其言之中也(中竹/仲翻)紹于是謂僚屬曰吾不¶
用田豐言果為所笑遂殺之初曹操聞豐不從戎(謂紹囚/之不使)¶
(從軍/也)喜曰紹必敗矣及紹犇遁復曰(復扶又/翻下同)向使紹用¶
其别駕計尚未可知也審配二子為操所禽紹將孟岱¶
言於紹曰配在位專政族大兵彊且二子在南必懷反¶
計郭圖辛評亦以為然紹遂以岱為監軍代配守鄴(監/古)¶
(衘/翻)䕶軍逢紀素與配不睦紹以問之紀曰配天性烈直¶
每慕古人之節必不以二子在南為不義也願公勿疑¶