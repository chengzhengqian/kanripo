初梁商病篤帝親臨幸問以遺言對曰臣從事中郎周¶
舉清髙忠正可重任也由是拜舉諫議大夫(續漢志曰/武帝元符)¶
(五年置諫大夫世祖/中興以為諫議大夫)　九月諸羌冦武威　辛亥晦日¶
有食之　冬十月癸丑以羌冦充斥凉部震恐復徙安¶
定居扶風北地居馮翊(永建四年二郡還舊治/今復徙之復扶又翻)十一月¶
庚子以執金吾張喬行車騎將軍事將兵萬五千人屯¶
三輔　荆州盜賊起彌年不定以大將軍從事中郎李¶
固為荆州刺史固到遣吏勞問境内赦冦盜前釁與之¶