皆曰董璋久蓄反謀以金帛㗖其士卒(㗖徒/濫翻)鋭氣不可¶
當宜深溝髙壘以挫之不過旬日大軍至賊自走矣李¶
仁矩曰蜀兵懦弱安能當我精卒遂出戰兵未交而潰¶
歸董璋晝夜攻之庚辰城陷殺仁矩滅其族初璋為梁¶
將指揮使姚洪嘗𨽻麾下至是將兵千人戍閬州璋密¶
以書誘之洪投諸厠(誘音/酉)城陷璋執洪而讓之曰吾自¶
行間奬拔汝(行戸/剛翻)今日何相負洪曰老賊汝昔為李氏¶
奴(董璋先為汴富/人李讓家僮)掃馬糞得臠炙感恩無窮(臠力兖翻/肉作片也)¶