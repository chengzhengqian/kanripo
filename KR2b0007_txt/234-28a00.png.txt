既為宣武節度使(八年三月命劉士/寧為宣武節度使)諸将多不服士寧¶
淫亂殘忍出畋輙數日不返軍中苦之都知兵馬使李¶
萬榮得衆心士寧疑之奪其兵權令攝汴州事十二月¶
乙卯士寧帥衆二萬畋于外野(帥讀/曰率)萬榮晨入使府召¶
所留親兵千餘人詐之曰敕徴大夫入朝以吾掌留務¶
汝軰人賜錢三十緡衆皆拜又諭外營兵皆聽命乃分¶
兵閉城門使馳白士寧曰敕徴大夫宜速即路(即就/也)少¶
或遷延當傳首以獻士寧知衆不為用以五百騎逃歸¶