(又音如字領/也騎竒寄翻)不克而走戊子孝寛追斬之温亦坐誅天¶
元即召其妻入宫拜長貴妃(長知/兩翻)辛夘立亮弟永昌公¶
椿為把公　周天元如同州増候正前驅式道候為三¶
百六十重(候正主候望前驅先驅也式/道候在大駕前重直龍翻)自應門至於赤¶
岸澤(鄭𤣥曰天子五門臯庫雉應路詩云乃立應門應/門將將赤岸澤在長安北同州南道里盖適中)¶
數十里間幡旗相蔽音樂俱作又令虎賁持鈒馬上稱¶
警蹕(賁音奔鈒色立翻㦸也鋋也警戒也/戒人以車駕將至也蹕蹕止行人也)乙未改同州¶
宫為成天宫庚子還長安(還從宣翻/又音如字)詔天臺侍衛之官¶