母㑹稽公主於兄弟為長嫡(被皮義翻㑹工/外翻長知兩翻)素為上所¶
禮家事大小必咨而後行髙祖微時嘗自于新洲伐荻¶
有納布衫襖(納與/衲同)臧皇后手所作也既貴以付公主曰¶
後世有驕奢不節可以此衣示之至是公主入宫見上¶
號哭不復施臣妾之禮以錦囊盛納衣擲地(號戸髙翻/盛時征翻)¶
曰汝家本貧賤此是我母為汝父所作(為于偽翻下/右為嘗為同)今¶
日得一飽餐遽欲殺我兒邪上乃赦之吏部尚書王球¶
履之叔父也以簡淡有美名為上所重履性進利(言履/務進)¶