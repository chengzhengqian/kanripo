石于杜郵三　六月立中山憲王孫雲客為廣徳王(中/山)¶
(憲王福靖王勝之𤣥孫也地節元年福薨客/子懐王修嗣五鳳三年修薨無後今立雲)　是嵗城陽¶
哀王雲薨無子國除(城陽景王章傳/國十世至雲)¶
三年夏四月赦天下　大旱　王氏五侯争以奢侈相¶
尚成都侯商嘗病欲避暑従上借明光宮(師古曰黄圖/云明光宮在)¶
(城内近/桂宮)後又穿長安城引内灃水(地理志灃水出鄠縣/東南北流過上林苑)¶
(入/渭)注第中大陂以行船立羽盖(羽盖編/羽為之)張周帷(周帷船/之四周)¶
(皆張/帷)楫棹越歌(師古曰楫棹皆所以行船也令執楫棹/人為越歌也楫謂棹之短者也今吴越)¶