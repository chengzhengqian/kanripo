(之/後)以昌為左賛善大夫包為虞部貟外郎　冬十月庚¶
申上幸華清宫　太白山人王𤣥翼上言見𤣥元皇帝¶
言寶仙洞有妙寶眞符(𤣥考異曰舊志王鉷奏𤣥翼見/  元于寶仙洞中遣鉷與張均)¶
(王倕王濟王翼王嶽靈于洞中得玉石函上/清䕶國經寶劵紀籙等獻之今従實錄云)命刑部尚¶
書張均等往求得之時上尊道教慕長生故所在爭言¶
符瑞羣臣表賀無虚月李林甫等皆請舍宅為觀(觀古/玩翻)¶
以祝聖夀上恱　安祿山屢誘奚契丹為設㑹飲以莨¶
菪酒(本草曰莨菪子生海邊川谷今處處有之苖莖高/二三尺許葉與地黄紅藍等而二指濶四月開花)¶