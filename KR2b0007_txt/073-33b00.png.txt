　烏可廢哉曰唐虞之官其居位也久其受任也専其¶
　立法也寛其責成也逺是故鯀之治水九載績用弗¶
　成然後治其罪(事見尚書治其罪謂殛鯀/於羽山也治直之翻下同)禹之治水¶
　九州攸同四隩既宅然後賞其功(隩於六翻事亦見/尚書賞其功謂錫)¶
　(禹以𤣥/珪也)非若京房劉邵之法校其米鹽之課責其旦¶
　夕之效也事固有名同而實異者不可不察也考績¶
　非可行於唐虞而不可行於漢魏由京房劉邵不得¶
　其本而奔趨其末故也(趨七/喻翻)¶