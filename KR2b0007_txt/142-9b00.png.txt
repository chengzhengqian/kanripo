常多闊略甞于食中得蟲又左右進羮誤傷帝手皆笑¶
而赦之天地五郊宗廟二分之祭(五郊謂迎氣五郊也/按鄭康成説古者天)¶
(子春分朝日秋分夕月故曰二分之祭魏則/朝日以朔夕月以朏猶仍古謂之二分之祭)未甞不身¶
親其禮毎出廵逰及用兵有司奏脩道路帝輙曰粗脩¶
橋梁通車馬而已勿去草剗令平也(粗坐五翻去羌/呂翻剗楚限翻)在¶
淮南行兵如在境内禁士卒無得踐傷粟稻(踐息/淺翻)或伐¶
民樹以供軍用皆留絹償之宫室非不得已不修衣弊¶
浣濯而服之鞌勒用鐵木而已㓜多力善射能以指彈¶