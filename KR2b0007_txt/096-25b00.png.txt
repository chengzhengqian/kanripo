(說之後難/乃旦翻)授兵一千使守凡城及趙兵至將吏皆恐欲¶
弃城走綰曰受命禦寇死生以之且憑城堅守一可敵¶
百敢有妄言惑衆者斬衆然後定綰身先士卒(先息/薦翻)親¶
冒矢石舉等攻之經旬不能克乃退虎以遼西迫近燕¶
境數遭攻襲(近其靳翻/數所角翻)乃悉徙其民於冀州之南　漢¶
主壽疾病羅恒解思明復議奉晉壽不從李演復上書¶
言之(恒户登翻解户/買翻復扶又翻)壽怒殺演壽常慕漢武魏明之為¶
人恥聞父兄時事上書者不得言先世政教自以為勝¶