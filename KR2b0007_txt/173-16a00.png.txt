婆謀反并其宗族皆賜死衆人多自陳無之髙延宗獨¶
攘袂泣而不言以椒塞口而死(塞悉/則翻)唯緯弟仁英以清¶
狂仁雅以瘖疾得免(漢張敞奏言昌邑王賀清狂不惠/蘓林曰凡狂者隂陽脉盡濁今此)¶
(人不狂似狂故言清狂或曰色理清徐而心不/慧故曰清狂清狂如今白癡也瘖於今翻瘂也)徙於蜀¶
其餘親屬不殺者散配西土(西土謂長安/西邊州郡)皆死於邊裔¶
周主以高湝妻盧氏賜其將斛斯徴(湝戸皆翻又音皆/將即亮翻下同)¶
盧氏蓬首垢面長齋不言笑徴放之乃為尼(盧氏山東/髙門史言)¶
(其能守節長齎者依佛教茹蔬/素不食葷肉尼女夷翻女僧)齊后妃貧者至以賣燭¶