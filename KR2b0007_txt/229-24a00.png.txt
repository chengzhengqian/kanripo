州(將音同上勉奔/宋州依劉洽也)庚午希烈䧟大梁滑州刺史李澄以¶
城降希烈希烈以澄為尚書令兼永平節度使勉上表¶
請罪(滑州治白馬縣降户江/翻尚辰羊翻上時掌翻)上謂其使者曰朕猶失守¶
宗廟勉宜自安待之如初劉洽遣其將髙翼將精兵五¶
千保襄邑(九域志襄邑在汴州/東南一百七十里)希烈攻拔之翼赴水死¶
希烈乘勝攻寧陵(九域志寧陵縣在/宋州西四十五里)江淮大震陳少遊¶
遣參謀温述送欵於希烈曰濠壽舒廬已令弛備韜戈¶
卷甲伏俟指麾又遣廵官趙詵結李納於鄆州(少始照/翻濠夀)¶