質知丹陽尹事昕慶之之子也(陳慶之有/入洛之功)質去采石而¶
昕猶未下渚諜告景云質已退(未下渚者未下秦/淮渚也諜徒協翻)景使¶
折江東樹枝為驗諜如言而返景大喜曰吾事辦矣己¶
酉自横江濟于采石有馬數百匹兵八千人是夕朝廷¶
始命戒嚴景分兵襲姑孰執淮南太守文成侯寧(晉成/帝初)¶
(于姑孰僑立淮南郡五代志/丹陽郡當塗縣舊置淮南郡)南津校尉江子一帥舟師¶
千餘人欲於下流邀景(帥讀/曰率)其副董桃生家在江北與¶
其徒先潰走子一收餘衆歩還建康子一子四之兄也¶