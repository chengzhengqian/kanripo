藏英引所募兵馳擊大破之自是契丹不敢渉胡盧河¶
河南之民始得休息(此河南謂胡/盧河之南也)　二月庚子朔日有¶
食之　蜀䕫恭孝王仁毅卒(仁毅蜀主/之弟也)壬戌詔羣臣極¶
言得失其畧曰朕於卿大夫才不能盡知面不能盡識¶
若不采其言而觀其行(行下/孟翻)審其意而察其忠則何以¶
見器略之淺深知任用之當否(當丁/浪翻)若言之不入罪實¶
在予茍求之不言咎將誰執唐主以中書侍郎知尚書¶
省嚴續爲門下侍郎同平章事　三月辛未以李晏口¶