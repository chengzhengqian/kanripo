司(判本司者判户部職事唐自中世以後户部侍郎或/判度支故以判户部為判本司此二十四司之司也)¶
上問故事户部侍郎皆進羡餘(羡弋/線翻)卿獨無進何也對¶
曰守土之官厚歛於人以市私恩天下猶共非之况户¶
部所掌皆陛下府庫之物給納有籍安得羡餘若自左¶
藏輸之内藏(歛力贍翻/藏徂浪翻)以為進奉是猶東庫移之西庫¶
臣不敢踵此弊也(自𤣥宗時王鉷嵗進錢以供天/子燕私至裴延齡而其弊極矣)上嘉¶
其直益重之　乙巳上問宰相為政寛猛何先權德輿¶
對曰秦以慘刻而亡漢以寛大而興太宗觀明堂圖禁¶