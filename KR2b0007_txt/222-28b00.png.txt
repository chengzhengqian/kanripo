光弼由是軍中肅然東夏以寜(夏户/雅翻)先是田神功起偏¶
禆為節度使(去年六月田神功自平/盧兵馬使節度兖鄆)留前使判官劉位¶
等於幕府神功皆平受其拜及見光弼與傪抗禮乃大¶
驚徧拜位等曰神功出於行伍不知禮儀諸君亦胡為¶
不言成神功之過乎(史言武大悍將可以禮化居其/上者當以身作則行户剛翻)¶
丁酉赦天下　立皇子益昌王邈為鄭王(天寳改利州/為益昌郡)¶
延為慶王迥為韓王　來瑱聞徙淮西大懼上言淮西¶
無糧請俟收麥而行又諷將吏留己(來瑱挾衆以要君/欲再求免得乎)¶