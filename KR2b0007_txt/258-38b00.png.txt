慎勿焚掠坊市吾己委張勍䕶之矣彼幸執而白我我¶
猶得救之若先斬而後白我亦不能救也既而士卒有¶
犯令者勍執百餘人皆捶其胷而殺之積尸於市衆莫¶
敢犯故時人謂勍為張打胷(勍渠京翻/捶止橤翻)癸夘建入城自¶
稱西川留後小校韓武數於使㕔上馬牙司止之(使㕔/節度)¶
(使㕔事也牙司吏也掌使牙/之事數所角翻上時掌翻)武怒曰司徒許我迭日為¶
節度使上馬何為建密遣人刺殺之(刺七/亦翻)初陳敬瑄之¶
拒朝命也田令孜欲盜其軍政謂敬瑄曰三兄尊重(敬/瑄)¶