己未車駕還東都　綏州步落稽白鐵余(歩落稽/稽胡也)埋銅¶
佛於地中乆之艸生其上紿其鄉人曰吾於此數見佛¶
光(紿蕩亥翻/數所角翻)擇日集衆掘地果得之因曰得見聖佛者¶
百疾皆愈逺近赴之鐵余以雜色囊盛之數十重得厚¶
施乃去一囊(盛時征翻重直龍翻/施式豉翻去羌吕翻)數年間歸信者衆遂¶
謀作亂據城平縣自稱光明聖皇帝置百官進攻綏德¶
大斌二縣(城平及二縣皆屬綏州西魏所置也宋白曰/二縣皆漢膚施縣地魏神龜元年置城中縣)¶
(隋避諱改為城平大斌縣時理城平縣界魏平故城綏/德縣亦膚施地魏大統十二年分上郡南界丘尼谷置)¶