州至曲州靖州(分為二道一道出戎州一道出嶲州也/自戎州開邊縣西行七十里至曲州自)¶
(嶲州西南行八百餘里渡瀘水曲州本隋之恭州古朱/提之地武德八年更名曲州靖州隋屬恊州古夜郎地)¶
(武德初分協州/置靖州嶲音髓)南詔王閤羅鳳謝罪請還所俘掠城雲¶
南而去(去年南詔攻䧟雲南城必有/夷毁處故請城之以謝罪)且曰今吐蕃大兵¶
壓境若不許我我將歸命吐蕃雲南非唐有也仲通不¶
許囚其使進軍至西洱河與閤羅鳳戰軍大敗(使疏吏/翻洱乃)¶
(吏/翻)士卒死者六萬人仲通僅以身免楊國忠掩其敗狀¶
仍叙其戰功(舊考異曰唐厯云令仲通白衣領節度事/  傳無之按既掩敗叙功豈得復白衣領)¶