(朝之大事類以/問顒朝直遥翻)張方為國效節而不達變通未即西還¶
宜遣還郡(方本為馮翊太/守為于偽翻)所加方官請悉如舊司徒戎¶
司空越並忠國小心宜幹機事委以朝政(幹讀曰管/又如字)王¶
浚有定社稷之勲(謂舉兵/討頴也)宜特崇重遂撫幽朔長為北¶
藩臣等竭力扞城藩屏皇家(屛必/郢翻)則陛下垂拱四海自¶
正矣張方在洛既久兵士剽掠殆竭衆情喧喧無復留¶
意(剽匹妙翻衆情/謂方之軍情也)議欲奉帝遷都長安恐帝及公卿不¶
從欲須帝出而劫之(須待/也)乃請帝謁廟帝不許十一月¶