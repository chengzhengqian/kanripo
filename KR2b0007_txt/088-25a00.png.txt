(旦/翻)執政不悅興兵討之馥死未踰時而洛都淪没若謂¶
之反不亦誣乎(事見上卷永/嘉四年五年)睿曰馥位為征鎮握彊兵¶
召之不入危而不持亦天下之罪人也譚曰然危而不¶
持當與天下共受其責非但馥也睿參佐多避事自逸¶
録事參軍陳頵(録事參軍掌總録衆曹管其文案自上/佐以下違失者彈正以法掌凡諸司察)¶
(之事白氏六帖曰州主簿郡督郵並今録事參軍之/職余據睿以頵為録事參軍自别有主簿詳見辨誤)言¶
於睿曰洛中承平之時朝士以小心恭恪為凡俗以偃¶
蹇倨肆為優雅流風相染以至敗國(朝直遥翻/敗補邁翻)今僚屬¶