諡忠壯復以潘峭為樞密使　甲子晉五院軍使拔莫¶
州擒燕將畢元福八月乙亥李信拔瀛州　賜高季昌¶
爵勃海王　晉王與趙王鎔㑹于天長(即鎮州之/天長鎮也)　楚¶
寧逺節度使姚彥章將水軍侵吳鄂州吳以池州團練¶
使吕師造為水陸行營應援使未至楚兵引去　九月¶
甲辰以御史大夫姚洎為中書侍郎同平章事　燕主¶
守光引兵夜出復取順州(是年春正月晉周/德威拔燕順州)　吳越王¶
鏐遣其子傳瓘傳璙(璙力彫翻又力/弔力小三翻)及大同節度使傳¶