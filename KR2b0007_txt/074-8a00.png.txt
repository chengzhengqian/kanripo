吳郡徐氏太子登所生庶賤吳主令徐氏母養之徐氏¶
妬故無寵及吳主西徙(謂自吳而西/徙都武昌也)徐氏留處吳而臨¶
淮步夫人寵冠後庭(步夫人隲之族也處/昌吕翻冠古玩翻)吳主欲立為¶
皇后而羣臣議在徐氏吳主依違者十餘年(依違不/决也)㑹¶
步氏卒羣臣奏追贈皇后印綬(綬音/受)徐氏竟廢卒於吳¶
　吳主使中書郎吕壹典校諸官府及州郡文書壹因¶
此漸作威福深文巧詆排陷無辜毁短大臣纎介必聞¶
太子登數諫(數所角/翻下同)吳主不聽羣臣莫敢復言(復扶/又翻)皆¶