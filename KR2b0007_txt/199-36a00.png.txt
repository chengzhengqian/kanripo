武昭儀更相譛訴(更工/衡翻)上不信后淑妃之語獨信昭儀¶
后不能曲事上左右母魏國夫人柳氏及舅中書令柳¶
奭入見六宫又不為禮武昭儀伺后所不敬者(伺相/吏翻)必¶
傾心與相結所得賞賜分與之由是后及淑妃動静昭¶
儀必知之皆以聞於上后寵雖衰然上未有意廢也㑹¶
昭儀生女后憐而弄之后出昭儀潛扼殺之覆之以被¶
(覆敷/又翻)上至昭儀陽歡笑發被觀之女已死矣即驚啼問¶
左右左右皆曰皇后適來此上大怒曰后殺吾女昭儀¶