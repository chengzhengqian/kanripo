實為公謀也(為于/偽翻)乃釋之使還報曰大義絶矣非地下¶
不相見也朱進忠請希萼自將兵取潭州辛未希萼留¶
其子光贊守朗州悉發境内之兵趣長沙(趣七喻翻湘/考異曰湖)¶
(故事希萼以十月二卜一日/直徃湖南今從十國紀年)自稱順天王　詔侍衞步¶
軍都指揮使寧江節度使王殷將兵屯澶州以備契丹¶
(侍衞親軍都指揮使之下又有侍衞馬軍步軍二都指/揮此皆梁唐所置寧江軍䕫州時屬蜀王殷遥領也)¶
殷瀛州人也　朝廷議發兵以安遠節度使王令温為¶
都部署以救潭州㑹内難作不果(内難謂殺楊邠等以/召郭威之禍難乃旦)¶