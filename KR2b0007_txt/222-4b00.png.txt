相恱(乾元二年李揆與吕諲/同相上元元年諲罷)諲在荆南以善政聞揆恐¶
其復入相奏言置軍湖南非便(軍郴邵水道連皆在洞/庭湖之南吕諲請兼領)¶
(之故揆言非其/便復扶又翻)又隂使人如荆湖(荆謂荆南/湖謂湖南)求諲過失¶
諲上疏頌揆罪癸未貶揆袁州長史以河中節度使蕭¶
華為中書侍郎同平章事　史思明猜忍好殺(好呼/到翻)羣¶
下小不如意動至族誅人不自保朝義其長子也(朝直/遙翻)¶
(下朝清同/長知兩翻)常從思明將兵頗謙謹愛士卒將士多附之¶
無寵於思明思明愛少子朝清使守范陽(朝凊守范陽/事始上卷上)¶