入朝全義敗於溵水而還不朝覲而去(事見上卷貞元/十六年及上十)¶
(七/年)上在藩邸聞其事而惡之(惡烏/路翻)全義懼乃請入朝¶
劉闢使諸將表求節鉞朝廷不許己未以袁滋為劍南¶
東西川山南西道安撫大使　度支奏裴延齡所置别¶
庫皆減正庫之物别貯之(貯丁吕翻裴延齡事/見上卷貞元十年)請併歸¶
正庫從之　辛酉遣度支鹽鐵轉運副使潘孟陽宣慰¶
江淮行視租賦𣙜税利害因察官吏否臧百姓疾苦(行/下)¶
(孟翻否/音鄙)　癸亥以尚書左丞鄭餘慶同平章事　九月¶