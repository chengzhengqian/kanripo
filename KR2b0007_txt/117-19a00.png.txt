左僕射領監軍中軍二府軍司(監軍謂義符監太尉/留府軍也監工銜翻)入¶
居東府摠攝内外以太尉左司馬東海徐羨之為穆之¶
之副左將軍朱齡石守衛殿省徐州刺史劉懐慎守衛¶
京師揚州别駕從事史張裕任留州事(任留州事任揚/州留後事也)¶
懐慎懐敬之弟也劉穆之内摠朝政外供軍旅決㫁如¶
流事無擁滯(朝直遙翻/㫁丁亂翻)賓客輻湊求訴百端内外諮禀¶
盈階滿室(盈階滿室謂諮/禀之文書也)目覽辭訟手答牋書耳行聽¶
受口並酬應不相參涉悉皆贍舉又喜賓客(贍時艶翻/喜許記翻)¶