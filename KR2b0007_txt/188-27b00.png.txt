入㑹于晉絳(滏口滏水之口在磁州滏陽縣界晉州/隋之臨汾郡絳州隋之絳郡滏音釡)莫¶
賀咄者處羅之弟咄苾也突利者始畢之子什鉢苾也¶
(咄當没翻/苾毗必翻)處羅又欲取并州以居楊政道(楊政道時/居定襄)其¶
羣臣多諫處羅曰我父失國賴隋得立(事見一百七十/八巻隋開皇十)¶
(九/年)此恩不可忘將出師而卒(卒子/恤翻)義成公主以其子奥¶
射設醜弱廢之更立莫賀咄設(更工/衡翻)號頡利可汗乙酉¶
頡利遣使告處羅之喪(使疏/吏翻)上禮之如始畢之喪(去年/四月)¶
(始畢/卒)　戊子安撫大使李大亮取王世充沮華二州(襄/州)¶