(渉揚楚故官漕不復由此/道佑始開之上時掌翻)　十二月丁丑李希烈自稱¶
天下都元帥太尉建興王時朱滔等與官軍相拒累月¶
官軍有度支饋糧諸道益兵而滔與王武俊孤軍深入¶
專仰給於田悦(度徒洛翻/仰牛向翻)客主日益困弊(客謂滔武俊/之軍主謂田)¶
(悦/)聞李希烈軍勢甚盛頗怨望乃相與謀遣使詣許州¶
勸希烈稱帝希烈由是自稱天下都元帥(使疎吏翻/帥所類翻)¶
司天少監徐承嗣請更造建中正元厯從之(乾元元年/改太史局)¶
(為司天臺以令為監正三品少監正四品上掌察天文/稽厯數凡日月星辰風雲氣色之異率其屬占之肅宗)¶