足以酬其勞苦至于裂土開國實乖舊典聞阿母體性¶
謙虚必有遜讓陛下宜許其辭國之高使成萬安之福¶
夫妃后之家所以少完全者(少詩/沼翻)豈天性當然但以爵¶
位尊顯顓摠權柄天道惡盈(易曰天道虧盈而/益謙惡烏路翻)不知自¶
損故致顛仆先帝寵遇閻氏位號太疾故其受禍曾不¶
旋踵(安帝建光元年諸鄧得罪閻氏始盛/延光四年閻氏誅盖不能五稔也)老子曰其進¶
鋭者其退速也今梁氏戚為椒房禮所不臣(禮不臣妻/之父母)¶
尊以高爵尚可然也而子弟羣從榮顯兼加(從才/用翻)永平¶