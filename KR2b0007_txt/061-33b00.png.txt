(事君猶事父也父受誅子/復讎推刃之道推吐雷翻)何謂服乎紹本愛洪意欲令¶
屈服原之見洪辭切知終不為己用乃殺之洪邑人陳¶
容少親慕洪時在紹坐(少詩照翻坐/徂卧翻下同)起謂紹曰將軍舉¶
大事欲為天下除暴而先誅忠義豈合天意臧洪發舉¶
為郡將奈何殺之紹慙使人牽出謂曰汝非臧洪儔空¶
復爾為(爾為猶/如此也)容顧曰仁義豈有常蹈之則君子背之¶
則小人(背蒲/妹翻)今日寧與臧洪同日而死不與將軍同日¶
而生也遂復見殺(復扶/又翻)在坐無不歎息竊相謂曰如何¶