(又並/如字)選女子知書可付信者六人以為女尚書使典省¶
外奏事處當畫可(漢東都之末宫中有女尚書處當奏/事有不合上意區處其當而下之也)¶
(畫可畫從其所奏省/悉景翻處昌吕翻)廷尉髙柔上疏曰昔漢文惜十家¶
之資不營小臺之娛去病慮匈奴之害不遑治第之事¶
(冶直/之翻)况今所損者非惟百金之費所憂者非徒北狄之¶
患乎可粗成見所營立以充朝宴之儀(粗坐五翻見賢/遍翻朝直遥翻)¶
訖罷作者使得就農二方平定復可徐興周禮天子后¶
妃以下百二十人(王立后三夫人九嬪二十七世/婦八十一御妻是為百二十人)嬪嬙¶