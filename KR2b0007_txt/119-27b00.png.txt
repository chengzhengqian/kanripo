西如河内娥清周幾閭大肥徇地至湖陸髙平民屯聚¶
而射之(射而/亦翻)清等盡攻破高平諸縣滅數千家虜掠萬¶
餘口兖州刺史鄭順之戍湖陸以兵少不敢出魏主又¶
遣并州刺史伊樓拔助奚斤攻虎牢(伊婁虜複姓/樓與婁同)毛徳¶
祖隨方抗拒頗殺魏兵而將士稍零落夏四月丁夘魏¶
主如成臯絶虎牢汲河之路(北史虎牢乏水城内懸綆/汲河魏主令連艦上施轒)¶
(輼絶其/汲路)停三日自督衆攻城竟不能下遂如洛陽觀石¶
經(石經後漢蔡邕所書者注詳見/五十七卷漢靈帝熈平四年)遣使祀嵩高(使疏/吏翻)叔¶