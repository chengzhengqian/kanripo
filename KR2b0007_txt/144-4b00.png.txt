新去此官而以臣代之必招物議乃以為司空　二月¶
乙丑南康王以冠軍長史王茂為江州刺史(冠古/玩翻)竟陵¶
太守曹景宗為郢州刺史邵陵王寳攸為荆州刺史¶
甲戌魏大赦　壬午東昏矦遣羽林兵擊雍州中外纂¶
嚴　甲申蕭衍至竟陵命王茂曹景宗為前軍以中兵¶
參軍張法安守竟陵城茂等至漢口諸將議欲併兵圍¶
郢分兵襲西陽武昌(將即亮/翻下同)衍曰漢口不闊一里箭道¶
交至(謂船自中流而下敵人/夾岸射之其箭交至也)房僧寄以重兵固守與郢¶