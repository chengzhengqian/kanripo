(遍/翻)華性忠直有才略應對慷慨上悦以為恒冀團練副¶
使(慷苦廣翻/恒户登翻)㑹武俊與朱滔有異謀上遽遣華歸諭㫖¶
華至武俊已出師華諫曰聖意於大夫甚厚茍盡忠義¶
何患官爵之不崇土地之不廣不日天子必移康中丞¶
於它鎮(康中丞謂/康日知)深趙終為大夫之有何苦遽自同於¶
逆亂乎異日無成悔之何及華曏在李寶臣幕府以直¶
道已為同列所忌至是為副使同列尤疾之言於武俊¶
曰華以軍中隂事奏天子請為内應故得超遷是將覆¶