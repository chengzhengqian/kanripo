南諮議蕭坦之諶之族人也嘗為東宫直閤為世宗所¶
知(蕭子顯齊書曰坦之以懃直為世祖所知既為/東宫直閤則從世宗為是東宫亦有直閤將軍)帝以¶
二人祖父舊人甚親信之諶每請急出宿帝通夕不寐¶
諶還乃安坦之得出入後宫帝䙝狎宴遊坦之皆在側¶
帝醉後常裸袒(裸郎/果翻)坦之輙扶持諫諭西昌侯鸞欲有¶
所諌帝在後宫不出唯遣諶坦之徑進乃得聞逹何后¶
亦淫泆(泆音逸淫/泆放也)私於帝左右楊珉與同寢處如伉儷¶
(處昌呂翻下處之同杜預曰伉敵/也儷耦也伉苦浪翻儷力計翻)又與帝相愛狎故帝¶