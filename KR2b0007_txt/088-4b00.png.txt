走卜珝之卒先奔靳冲擅收珝斬之聰大怒遣使持節¶
斬冲(使疏/吏翻)　聰納其舅子輔漢將軍張寔二女徽光麗¶
光為貴人(此别一張寔非/河西張軌之子)太后張氏之意也(張氏淵之/側室生聰)¶
(尊為/太后)　涼州主簿馬魴說張軌(魴符方翻/說輸芮翻)宜命將出師¶
翼戴帝室軌從之馳檄關中共尊輔秦王且言今遣前¶
鋒督䕶宋配帥步騎二萬徑趨長安(帥讀曰率/趨七喻翻)西中郎¶
將寔帥中軍三萬武威太守張琠帥胡騎二萬絡繹繼¶
發(琠它典翻絡繹/相繼不絶之意)　夏四月丙寅征南將軍山簡卒¶