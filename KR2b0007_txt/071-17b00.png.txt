(北賊謂/魏也)昔孝文卑辭匈奴先帝優與吳盟(事並見前優/饒也今人猶)¶
(謂寛假/為優饒)皆應權通變深思逺益非若匹夫之忿者也(言/所)¶
(計者/大也)今議者咸以權利在鼎足不能并力且志望已滿¶
無上㟁之情(謂孫權之志在保江不能/上㟁而北向也上時掌翻)推此皆似是而¶
非也何者其智力不侔故限江自保權之不能越江猶¶
魏賊之不能渡漢(言魏不能渡漢而圖江陵也/此漢班志所謂東漢水也)非力有¶
餘而利不取也若大軍致討彼髙當分裂其地以為後¶
規下當略民廣境示武於内非端坐者也(言蜀若破魏/吳亦將分功)¶