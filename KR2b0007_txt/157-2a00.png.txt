崇和以為君遇臣不以禮則無反服(記檀弓魯繆公問/於子思曰為舊君)¶
(反服古與子思曰古之君子進人以禮退人以禮故有/舊君反服之禮也今之君子進人若將加諸膝退人若)¶
(將隊諸淵毋為戎首不亦善乎又何反服之禮之有孟/子齊宣王曰禮為舊君有服何如斯可為之服矣孟子)¶
(曰諫行言聽膏澤下於民有故而去則君使人導之出/疆又先之於其所往去三年不反然後收其田里此之)¶
(謂三有禮焉如此則為之服矣今也為臣諫則不行言/則不聽膏澤不下於民有故而去則君搏執之又極之)¶
(於其所往去之日遂收其田里/此之謂冦讎冦讎何服之有)是以湯之民不哭桀周¶
武之民不服紂國子博士衛既隆李同軌議以為髙后¶
於永熈離絶未彰宜為之服東魏從之(歡初立孝武納/其長女以為皇)¶