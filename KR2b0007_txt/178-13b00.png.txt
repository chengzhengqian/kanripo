上書曰甲寅乙夘天地之合也(吉上時/掌翻)今茲甲寅之年¶
以辛酉朔旦冬至來年乙夘以甲子夏至冬至陽始郊¶
天之日即至尊本命夏至隂始祀地之辰即皇后本命¶
至尊徳並乾之覆育(覆敷/又翻)皇后仁同地之載養所以二¶
儀元氣並會本辰上大悦賜物五百段吉懿之孫也(蕭/懿)¶
(梁武帝之兄/追封長沙王)員外散騎侍郎王劭言上有龍顔戴干之¶
表(劭云乾鑿度云泰表戴干鄭𤣥注云表者人形體之/彰識也干盾也泰人之表戴干散悉亶翻騎竒寄翻)¶
指示羣臣上悦拜著作郎(隋志祕書省領太史著作/二曹著作曹置郎二人)劭¶