出就邸(巳考異曰梁書九月丙午帝即皇帝位十月己/  大赦改元按長歴丙午九月二十九日己巳)¶
(十月二十二日豈有即位二十四日始改元大赦乎葢/丙午復梁王位十月乃即帝位耳典略丁未廢貞陽侯)¶
(出就邸今/並從陳書)百僚上晉安王表勸進(上時/掌翻)冬十月己酉晉¶
安王即皇帝位大赦改元(改元/紹泰)中外文武賜位一等以¶
貞陽侯淵明為司徒封建安公告齊云僧辯隂圖簒逆¶
故誅之仍請稱臣於齊永為藩國齊遣行臺司馬恭與¶
梁人盟於歴陽　辛亥齊主如晉陽　壬子加陳霸先¶
尚書令都督中外諸軍事車騎將軍揚南徐二州刺史¶