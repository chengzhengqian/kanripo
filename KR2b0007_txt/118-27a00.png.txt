歸又命中書侍即朱超石慰勞河洛(勞力/到翻)十一月齡石¶
至長安義真將士貪縱大掠而東(將即/亮翻)多載寳貨子女¶
方軌徐行雍州别駕韋華犇夏(韋華本姚氏臣也/裕用為雍州别駕)赫連¶
璝帥衆三萬追義真建威將軍傅𢎞之曰公處分亟進¶
今多將輜重(帥讀曰率處昌吕翻/分扶問翻重直用翻)一日行不過十里虜¶
追騎且至(騎竒寄/翻下同)何以待之宜棄車輕行乃可以免義¶
真不従俄而夏兵大至傅𢎞之蒯恩㫁後(㫁丁/管翻)力戰連¶
日至青泥晉兵大敗𢎞之恩皆為王買徳所禽(買徳先/屯青泥)¶