罪狀三十餘條廷尉處以死刑(處昌/吕翻)秋八月己未詔免¶
死削除官爵以車騎将軍侯剛代領中尉(騎奇/寄翻)三公郎¶
中辛雄奏理匡(曹魏置尚/書三公郎)以為歴奉三朝骨鯁之迹朝¶
野具知(朝直/遥翻)故髙祖賜名曰匡先帝既已容之於前陛¶
下亦宜寛之於後若終貶黜恐杜忠臣之口未幾復除¶
匡平州刺史(幾居豈翻/復扶又翻)雄琛之族孫也(辛琛見一百四/十七卷天監六)¶
(年琛丑/林翻)　九月庚寅朔胡太后遊嵩髙癸巳還宫太后¶
從容謂兼中書舍人楊昱曰親姻在外不稱人心(從千/容翻)¶