(葢漢仍秦制也秦作畤於雍以/祀上帝今采其禮以為封禪禮)而封藏皆祕之世不得¶
而記也於是始皇遂東游海上行禮祠名山大川及八¶
神(封禪書八神一曰天主祠天齊淵水二曰地主祠太/山梁父三曰兵主祠蚩尤四曰隂主祠三山五曰陽)¶
(主祠之罘山六曰月主祠之萊山七曰日主祠成山/八曰四時主祠琅邪或曰八神齊自太公以來祠之)始皇¶
南登琅邪大樂之留三月作琅邪臺立石頌德明得意¶
(班志琅邪郡有琅邪縣山海經琅邪臺在渤海間琅邪/之東郭璞曰琅邪臨海邊有山曰琅邪臺越王句踐徙)¶
(琅邪作觀臺以望東海史記曰始皇徙三萬家於臺下/是其所作因越之舊也括地志琅邪山在密州諸城縣)¶
(東南百四十里始皇立層臺于山上謂之琅邪/臺邪音耶大樂之樂琅邪之風景也樂音洛)初燕人¶