兄河南尹豹越騎校尉康等曰末世貴戚食禄之家温¶
衣羡飯乘堅驅良(賢曰堅謂好車良謂善馬余按/此語出史記范蠡𫝊從才用翻)而靣¶
牆弗學不識臧否(尚書曰不學牆靣言正牆/靣而立無所見也否音鄙)斯故禍敗¶
之所從來也　豫章有芝草生太守劉祗欲上之(上時/掌翻)¶
以問郡人唐檀檀曰方今外戚豪盛君道微弱斯豈嘉¶
瑞乎祇乃止　益州刺史張喬遣從事楊竦將兵至楪¶
榆(楪榆縣武帝開置屬益州郡有葉榆澤正/縣東因名明帝分屬永昌郡楪與葉同)擊封離等¶
大破之斬首三萬餘級獲生口千五百人封離等惶怖¶