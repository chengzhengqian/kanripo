(門下省侍中等官/居之朝直遥翻)以肅宗幼未能親政宜使太保髙陽¶
王雍入居西柏堂省决庶政(省悉/景翻)以任城王澄為尚書¶
令總攝百揆奏皇后請即敕授(請即以手敕授二王倉/猝不及下詔慮有沮閣)¶
(者/也)王顯素有寵於世宗恃勢使威為衆所疾恐不為澄¶
等所容與中常侍孫伏連等密謀寢門下之奏矯皇后¶
令以髙肇録尚書事以顯與勃海公髙猛同為侍中于¶
忠等聞之託以侍療無效執顯於禁中(觀此則侍御師/王顯詹事王顯)¶
(又似/一人)下詔削爵任顯臨執呼寃直閤以刀鐶撞其掖下¶