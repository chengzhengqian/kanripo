(言若退師避援則闗中諸將必叛/雖欲歸司𨽻治所亦不得而至也)且援剛愎好勝必易¶
吾軍(易輕也愎平逼翻好/呼到翻易以䜴翻)若渡汾為營(水經注汾水南/過平陽縣東)¶
及其未濟擊之可大克也援至果徑前渡汾衆止之不¶
從濟水未半繇擊大破之戰罷衆人皆言援死而不得¶
其首援繇之甥也晚後馬超校尉南安龎徳於鞬中出¶
一頭(秦川記曰靈帝中平五年分漢陽置南安郡/領䝠道新興中陶三縣鞬居言翻盛弓矢器)繇見¶
之而哭徳謝繇繇曰援雖我甥乃國賊也卿何謝之有¶
南單于遂降(降户江翻及考異曰魏志張既/傳曰高幹  單于皆降非也)　劉表使¶