(郡未有汝南縣也無亦/史追書乎夏戸雅翻)略千餘家而去詔遣侍臣詰羊¶
祜不追討之意(詰去/吉翻)并欲移荆州祜曰江夏去襄陽八¶
百里比知賊問(比必/寐翻)賊已去經日歩軍安能追之勞師¶
以免責非臣志也昔魏武帝置都督類皆與州相近(如/揚)¶
(州刺史治夀春都督揚州諸軍/事亦治夀春之類近其靳翻)以兵埶好合惡離故也¶
(好呼到翻/惡烏路翻)疆埸之間一彼一此慎守而已(左傳魯桓公/曰疆埸之間)¶
(慎守其一而/備其不虞)若輙徙州賊出無常亦未知州之所宜據¶
也　是歳大司馬陳騫自揚州入朝(朝直/遙翻)以高平公罷¶