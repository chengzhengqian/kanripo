逺將謂二宫有不順之愆不審陛下何以解之吳主長¶
女魯班適左䕶軍全琮少女小虎適驃騎將軍朱據(二/女)¶
(步夫人/所生也)全公主與太子母王夫人有隙吳主欲立王夫¶
人為后公主阻之恐太子立怨已心不自安數譖毁太¶
子吳主寢疾遣太子禱於長沙桓王廟(孫策追諡長沙/桓王杜佑曰孫)¶
(權都建業立兄長沙/桓王廟於朱雀橋南)太子妃叔父張休居近廟邀太子¶
過所居全公主使人覘視(近其靳翻過工禾/翻覘丑廉翻窺也)因言太子¶
不在廟中専就妃家計議又言王夫人見上寢疾有喜¶