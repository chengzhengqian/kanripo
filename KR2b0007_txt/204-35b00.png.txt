内鉗口(鉗其/廉翻)　鸞臺侍郎同平章事傅遊藝夢登湛露¶
殿以語所親(語牛/倨翻)所親告之壬辰下獄自殺(下遐/嫁翻)　癸¶
巳以左羽林衛大將軍建昌王武攸寧為納言洛州司¶
馬狄仁傑為地官侍郎與冬官侍郎裴行本並同平章¶
事太后謂仁傑曰卿在汝南甚有善政(謂垂拱四年/刺豫州時也)卿¶
欲知譛卿者名乎仁傑謝曰陛下以臣為過臣請改之¶
知臣無過臣之幸也不願知譛者名太后深歎美之¶
先是鳯閣舍人脩武張嘉福(先悉薦翻修武漢山陽縣/地修武古地名也魏隋以)¶