(用/翻)沈攸之聞敬兒上(上時/掌翻)恐其見襲隂為之備敬兒既¶
至奉事攸之親敬甚至動輙咨禀信饋不絶攸之以為¶
誠然酬報欵厚累書欲因遊獵㑹境上敬兒報以為心¶
期有在影迹不宜過敦(謂動則有影行則有迹/人將窺見之也敦厚也)攸之益¶
信之敬兒得其事迹皆密白道成道成與攸之書問張¶
雍州遷代之日將欲誰擬攸之即以示敬兒欲以間之¶
(史言攸之墮敬兒術中而不悟/且為襲江陵張本問古莧翻)　夏五月丙午魏主使¶
員外散騎常侍許赤虎來聘　丁未魏主如武州山辛¶