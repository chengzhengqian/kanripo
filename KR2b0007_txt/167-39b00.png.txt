史吳明徹夜襲湓城(五代志寜越郡梁置安州/隋開皇十八年改曰欽州)琳遣巴¶
陵太守任忠擊明徹大破之明徹僅以身免琳因引兵¶
東下　齊以右丞相斛律金為左丞相常山王演為太¶
傅長廣王湛為太尉段韶為司徒平原王淹為司空髙¶
陽王湜為尚書左僕射河間王孝琬為司州牧侍中燕¶
子獻為右僕射　辛未齊顯祖之喪至鄴(自晉陽/至鄴)　十¶
二月戊戌齊徙上黨王紹仁為漁陽王廣陽王紹義為¶
范陽王長樂王紹廣為隴西王(樂音/洛)¶