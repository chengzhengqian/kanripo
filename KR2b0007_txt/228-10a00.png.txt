(又薄/報翻)就使克㨗與誰守之僕不憚歸國但已與諸鎮結¶
盟胡人性直不欲使曲在己天子誠能下詔赦諸鎮之¶
罪僕當首唱從化諸鎮有不從者請奉辭伐之如此則上¶
不負天子下不負同列不過五旬河朔定矣使林還報¶
抱眞隂相約結(為武俊與抱眞/破走朱滔張本)　庚戌初行税間架除¶
陌錢法時河東澤潞河陽朔方四軍屯魏縣神䇿永平¶
宣武淮南浙西荆南江泗沔鄂湖南黔中劒南嶺南諸¶
軍環淮寧之境(江謂江南西道泗當/作西黔音琴環音宦)舊制諸道軍出境¶