五年春正月上行幸甘泉郊泰畤(畤音/止)三月幸河東祠¶
后土　秋潁川水流殺人民　冬上幸長楊射熊舘(師/古)¶
(曰長楊宮名也在盩/厔縣其中有射熊舘)大獵　十二月乙酉毁太上皇孝¶
惠皇帝寝廟園用韋𤣥成等之議也(𤣥成等奏曰祖宗/之廟世世不毁繼)¶
(祖以下五廟而迭毁今高皇帝為太祖孝文皇帝為太/宗孝景皇帝為昭孝武皇帝為穆孝昭皇帝與孝宣皇)¶
(帝俱為昭皇考廟親未盡太/上皇孝惠廟皆親盡宜毁)　上好儒術文辭頗改宣¶
帝之政言事者多進見(好呼到翻/見賢遍翻)人人以為得上意又¶
傅昭儀及子濟陽王康愛幸(外戚傳曰元帝加昭儀之/號位視丞相爵比諸侯王)¶