以為屢更赦不許(更工/衡翻)王峻嘉台符之義白於帝癸卯¶
收延遇澄誅之　劉言表稱潭州殘破乞移使府治朗¶
州(使䟽/吏翻)且請貢獻賣茶悉如馬氏故事許之　唐江西¶
觀察使楚王馬希萼入朝唐主留之後數年卒於金陵¶
諡曰恭孝　初麟州土豪楊信自為刺史受命于周信¶
卒子重訓嗣(訓考異曰崇訓或作崇勲世宗實録作崇/  後葢避梁王崇訓改名也按考異則重)¶
(訓當作/崇訓)以州降北漢至是為羣羌所圍復歸欵(復扶/又翻)求¶
救於夏府二州(夏州李彛殷府州折徳扆九域志麟州/西北至夏州一百二十里東北至府州)¶