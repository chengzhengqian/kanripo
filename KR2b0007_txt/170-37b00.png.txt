(壬湝音皆/又戸皆翻)馮翊王潤為太師　己未齊平原忠武王段¶
韶卒韶有謀略得將士死力(卒子恤翻/將即亮翻)出摠軍旅入參¶
幃幄功髙望重而雅性温慎得宰相體事後母孝閨門¶
雍肅齊勲貴之家無能及者　齊祖珽説陸令萱出趙¶
彦深為兖州刺史齊主以珽為侍中陸令萱説帝曰人¶
稱琅邪王聰明雄勇當今無敵觀其相表(邪音耶説式/芮翻相息亮)¶
(翻/)殆非人臣自專殺以來常懐恐懼宜早為之計幸臣¶
何洪珍等亦請殺之帝未决以食轝密迎珽問之(食轝/載粱)¶