(慕容也種/章勇翻)一旦緩急當語誰堅笑而不納(語牛/倨翻)　九月¶
癸未皇后王氏崩　冬十月九真太守李遜據交州反¶
　秦王堅以左禁將軍揚壁為秦州刺史尚書趙遷為¶
洛州刺史南巴校尉姜宇為寧州刺史(苻秦于南中/置南巴校尉)¶
十一月乙酉𦵏定皇后于隆平陵　十二月秦以左將¶
軍都貴為荆州刺史鎮彭城(都貴鎮襄陽/彭城誤也)置東豫州以¶
毛當為刺史鎮許昌　是嵗秦王堅遣髙密太守毛璪¶
之等二百餘人來歸(毛璪之被禽/見上四年)¶