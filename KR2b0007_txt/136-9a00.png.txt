上於嶷友愛宫中曲宴聽依元嘉故事嶷固辭不敢唯¶
車駕至其第乃白服烏紗㡌以侍宴至於衣服器用制¶
度動皆陳啓事無専制務從減省上竝不許嶷常慮盛¶
滿求解揚州以授竟陵王子良上終不許曰畢汝一世¶
無所多言嶷長七尺八寸善修容範文物衛從禮冠百¶
僚(長直亮翻從才/用翻冠古玩翻)每出入殿省瞻望者無不肅然　交¶
州刺史李叔獻既受命(命叔獻為交州刺史見/上卷太祖建元元年)而斷割¶
外國貢獻上欲討之(斷丁/管翻)¶