(州占宜陽地今縣/治魏一泉塢城)恱等使許季常往告之摯驚倒于地¶
朝義引軍還摯叔冀來迎恱等勸朝義執摯殺之軍至¶
栁泉恱等恐衆心未壹遂縊殺思明(縊一計翻/又於賜翻)以氈裹¶
其尸槖駝負歸洛陽朝義即皇帝位改元顯聖密使人¶
至范陽勅散騎常侍張通儒等(散昔亶翻/騎奇計翻)殺朝清及朝¶
清母辛氏并不附己者數十人其黨自相攻擊戰城中¶
數月死者數千人范陽乃定(去年若果能使郭子儀自/朔方直擣范陽通值城中)¶
(自相攻擊可/馳檄而下也)朝義以其將栁城李懐仙為范陽尹燕京¶