言皇太后為天下齊民計所以安宗廟社稷甚深羣臣¶
頓首奉詔遂廢帝幽殺之五月丙辰立恒山王義為帝¶
更名曰𢎞(更工/衡翻)不稱元年以太后制天下事故也以軹¶
侯朝為恒山王(恒户/登翻)是嵗以平陽侯曹窋為御史大夫¶
(窋張/律翻)有司請禁南越闗市鐵器(漢於邉闗與蠻夷/通市謂之闗市)南越¶
王佗曰髙帝立我通使物今髙后聽讒臣别異蠻夷隔¶
絶器物此必長沙王計欲倚中國擊滅南越而并王之¶
自為功也(使疏吏翻别彼列/翻并王于况翻)¶