帥麾下數百人攻煥不克(帥讀/曰率)走出城西追擒之澄亦¶
尋至(尋繼/也)窮治黨與收陸叡等百餘人皆繫獄民間帖¶
然澄具狀表聞帝喜召公卿以表示之曰任城可謂社¶
稷臣也觀其獄辭正復皋陶何以過之(陶餘/招翻)顧謂咸陽¶
王禧等曰汝曹當此不能辦也　魏主謀入寇引見公¶
卿於清徽堂曰朕卜宅土中綱條粗舉(書說命曰若網/在綱有條而不)¶
(紊見賢遍翻/粗坐五翻)唯南寇未平安能效近世天子下帷於深¶
宮之中乎朕今南征决矣但未知早晩之期比來術者¶