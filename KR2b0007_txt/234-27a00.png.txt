則别置月庫以掌之(每月入物故/謂之月庫)詔從之欠負皆貧人¶
無可償徒存其數者抽貫錢給用隨盡呈様染練皆左¶
藏正物(藏徂/浪翻)延齡徒置别庫虛張名數以惑上上信之¶
以為能富國而寵之於實無所增也(於實者於/其實也)虛費吏¶
人簿書而已京城西汚濕地生蘆葦數畞延齡奏稱長¶
安咸陽有陂澤數百頃可牧廐馬上使有司閱視無之¶
亦不罪也左補闕權徳輿上奏(權本顓頊之後為楚武/王所滅子孫以國為氏)¶
(上時/掌翻)以為延齡取常賦支用未盡者充羡餘以為己功¶