温齊名(少詩/照翻)而心競不相下温常輕之浩既廢黜雖愁¶
怨不形辭色常書空作咄咄怪事字(咄當没翻咄/咄嗟咨語也)久之¶
温謂掾郗超曰(掾于絹翻/郗丑之翻)浩有德有言嚮為令僕足以¶
儀刑百揆朝廷用違其才耳將以浩爲尚書令以書告¶
之浩欣然許焉將答書慮有謬誤開閉者十數竟逹空¶
函温大怒由是遂絶卒於徙所以前會稽内史王述為¶
揚州刺史(卒子恤翻/㑹工外翻)　二月乙丑桓温統歩騎四萬𤼵¶
江陵水軍自襄陽入均口至南郷(水經注順陽郡筑陽/縣有渉都城沔水逕)¶