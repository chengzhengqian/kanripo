診之(診止尹翻/候脉也)延曰陛下無它疾食棗多耳生怒曰汝¶
非聖人安知吾食棗遂斬之　燕大司馬恪圍叚龕於¶
廣固諸將請急攻之恪曰用兵之勢有宜緩者有宜急¶
者不可不察若彼我勢敵外有强援恐有腹背之患則¶
攻之不可不急若我强彼弱無援於外力足制之者當¶
覊縻守之以待其斃兵法十圍五攻正謂此也(孫子曰/用兵之)¶
(法十則圍之/五則攻之)龕兵尚衆未有離心濟南之戰(即淄水之/戰曰濟南)¶
(者以濟水南/北大界言之)非不銳也但龕用之無術以取敗耳今憑¶