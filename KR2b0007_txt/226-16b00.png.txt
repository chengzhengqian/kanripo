(之後斯人既没後生安於所習難乎哉此恐沈既/濟之溢美且欲附楊炎復河隴之説耳今不取)代宗¶
之世毎元日冬至端午生日州府於常賦之外競為貢¶
獻貢獻多者則悦之武將姦吏縁此侵漁下民(自代宗/迄于五)¶
(代正至端午降誕州府皆有貢/獻謂之四節進奉將即亮翻)癸丑上生日(上生於天/寶元年四)¶
(月十九日/不置節名)四方貢獻皆不受李正已田悦各獻縑三萬¶
匹(縑并絲/繒也)上悉歸之度支以代租賦(度徒/洛翻)　五月戊辰¶
以韋倫為太常卿乙酉復遣倫使吐蕃(復扶/又翻)倫請上自¶
為載書(載書盟/誓之書)與吐蕃盟楊炎以為非敵請與郭子儀¶