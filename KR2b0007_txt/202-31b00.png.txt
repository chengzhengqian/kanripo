於險要以待之虜果至羸兵弃車散走虜驅車就水屮¶
解鞍牧馬欲取糧壯士自車中躍出擊之虜驚走復為¶
伏兵所邀殺獲殆盡自是糧運行者虜莫敢近(近其/靳翻)軍¶
至單于府比抵暮下營掘壍己周(掘其月翻/塹七艷翻)行儉遽命¶
移就髙岡諸將皆言士卒已安堵不可復動行儉不從¶
趣使移(趣讀/曰促)是夜風雨暴至前所營地水深丈餘(深式/禁翻)¶
諸將驚服問其故行儉笑曰自今但從我命不必問其¶
所由知也奉軄既就禽餘黨走保狼山(狼山歌邏禄右/廂部落所居也)¶