(雀臺髙八丈有屋百/九十間帥讀曰率)遵方與婦人彈碁(藝經曰彈碁兩/人對局白黑碁)¶
(各六枚先列碁相當更先彈也其局以石為之局形四/隤而中高魏文帝善彈碁能用手巾角時一書生又能)¶
(低頭以所冠葛巾撇碁劉貢父詩云漢皇初厭蹵鞠勞/侍臣始作彈碁戲彈碁葢始於漢也世說曰彈碁始自)¶
(魏内宮粧奩之戲此說誤也按西京雜記漢武帝好蹵/鞠言事者以為勞體非至尊所宜帝命擇似而不勞者)¶
(家君作彈碁/奏之帝大悦)問成曰反者誰也成曰義陽王鑒當立遵¶
曰我尚如是鑒能幾時遂殺之於琨華殿(載記曰遵在/位凡一百八)¶
(十三/日)并殺鄭太后張后太子衍孟準王鸞及上光祿張¶
裴(載記曰石虎置上中光祿大/夫位在左右光祿大夫上)鑒即位大赦以武興公¶