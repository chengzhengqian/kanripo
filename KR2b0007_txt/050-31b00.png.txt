　范曄論曰黄憲言論風㫖無所𫝊聞然士君子見之¶
　者靡不服深逺去玼吝(逺于願翻賢曰玼音此説文/曰鮮色也據此文當為疵作)¶
　(玼者古/字通也)將以道周性全無徳而稱乎(賢曰道周備性/全一無徳而稱)¶
　(言其徳大/無能名焉)余曾祖穆侯(賢曰晉書曰范汪字𤣥平安/北將軍汪生寗寗生泰泰生)¶
　(曄/)以為憲隤然其處順(賢曰易繫辭曰夫坤隤然示/人簡矣隤柔順貎音大回翻)¶
　(處昌/吕翻)淵乎其似道(賢曰老子曰道冲而用之或不盈/淵乎似萬物之宗言深而不可測)¶
　(也/)淺深莫臻其分(分扶/問翻)清濁未議其方(賢曰方/所也)若及¶
　門於孔氏其殆庶乎(賢曰易繫辭曰顔氏之/子其殆庶幾乎殆近也)¶