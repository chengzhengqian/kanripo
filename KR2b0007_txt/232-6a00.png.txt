而不任兵明矣羣帥之悖臣禮拒天誅圖活而不圖王¶
又明矣(帥所類翻下/同悖蒲内翻)是則好生以及物者乃自生之方¶
施安以及物者乃自安之術擠彼于死地(擠子細翻/又子西翻)而¶
求此之久生也措彼於危地而求此之久安也從古及¶
今未之有焉又曰一夫不率(率循也不率謂不/循上之教今也)闔境罹¶
殃一境不寜普天致擾又曰億兆汙人(汙烏瓜翻/汙下也)四三¶
叛帥感陛下自新之㫖悦陛下盛德之言革面易辭且¶
修臣禮其於深言宻議固亦未盡坦然必當聚心而謀¶