(徒左長史也/相息亮翻)蔡尚書今日可謂能負荷矣(左傳子産曰/其父析薪其)¶
(子不克負荷荷音/下可翻又如字)　壬寅魏主如隂山　六月戊辰以¶
秦郡太守劉德願為豫州刺史德願懷慎之子也上既¶
葬殷貴妃數與羣臣至其墓(數所/角翻)謂德願曰卿哭貴妃¶
悲者當厚賞德願應聲慟哭撫膺擗踊涕泗交流(膺胷/也擗)¶
(毘亦翻以手擊胷也詩注/曰自月曰涕自鼻曰泗)上甚悦故用豫州刺史以賞¶
之(用下當/有為字)上又令醫術人羊志哭貴妃志亦嗚咽極悲¶
他日有問志者曰卿那得此副急淚志曰我爾日自哭¶