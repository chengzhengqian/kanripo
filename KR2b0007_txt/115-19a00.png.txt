二月癸未朔遣將軍于栗磾將騎一萬討不従命者所¶
向皆平(史言魏有謀臣所以靖亂磾丁/奚翻將即亮翻騎竒寄翻下同)　南燕賀賴盧¶
公孫五樓為地道出擊晉兵不能却城久閉城中男女¶
病脚弱者大半出降者相繼(降户/江翻)超輦而登城尚書恱¶
夀說超曰(說輸/芮翻)今天助寇為虐戰士凋瘁(瘁秦/醉翻)獨守窮¶
城絶望外援天時人事亦可知矣苟厯數有終堯舜避¶
位陛下豈可不思變通之計乎超歎曰廢興命也吾寜¶
奮劒而死不能銜璧而生丁亥劉裕悉衆攻城或曰今¶