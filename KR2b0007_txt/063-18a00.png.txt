(驍堅/堯翻)夏四月曹操北救劉延荀攸曰今兵少不敵必分¶
其勢乃可公到延津(杜預曰陳留酸棗縣北有延津唐/衛州新鄉縣有延津關關葢在延)¶
(津北岸曹操所/向乃延津南岸)若將渡兵向其後者紹必西應之然後¶
輕兵襲白馬掩其不備顔良可禽也操從之紹聞兵渡¶
即分兵西邀之操乃引軍兼行趣白馬(趣七/喻翻)未至十餘¶
里良大驚來逆戰操使張遼關羽先登擊之羽望見良¶
麾葢(戎車大將所乘/者設幢麾張葢)策馬刺良於萬衆之中(刺七/亦翻)斬其¶
首而還(還從宣翻/又如字)紹軍莫能當者遂解白馬之圍徙其¶