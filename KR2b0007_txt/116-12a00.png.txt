郗僧施等恐毅死其黨危乃勸毅請從弟兖州刺史藩¶
以自副(從才用/翻下同)太尉裕偽許之藩自廣陵入朝(朝直/遙翻)己¶
邜裕以詔書罪狀毅云與藩及謝混共謀不軌收藩及¶
混賜死初混與劉毅欵昵(款尼/賢翻)混從兄澹常以為憂(澹/徒)¶
(覽/翻)漸與之疎謂弟璞及從子瞻曰益夀此性終當破家¶
(益夀混/小字也)澹安之孫也庚辰詔大赦以前㑹稽内史司馬¶
休之為都督荆雍梁秦寜益六州諸軍事荆州刺史(雍/於)¶
(用/翻)北徐州刺史劉道憐為兖青二州刺史鎮京口(北徐/州刺)¶