(赭城即赭陽城/也降户江翻)東道既未可以近力守西藩寧可以逺¶
兵固(李冲盖謂淮漢之地為/東道謂南鄭為西藩)若果欲置者臣恐終以資¶
敵也又建都土中(洛陽為/土中)地接寇壤方須大收死士平¶
蕩江㑹(建康為江南都㑹/之地故曰江㑹)若輕遣單寡弃令陷没恐後¶
舉之日衆以畱守致懼求其死効未易可獲(易以/豉翻)推此¶
而論不戍為上魏主從之　癸丑魏主如小沛己未如¶
瑕丘庚申如魯城(魏收地形志魯/郡魯縣之魯城)親祠孔子辛酉拜孔¶
氏四人顔氏二人官仍選諸孔宗子一人封崇聖侯奉¶