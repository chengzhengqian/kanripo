内兵馬使載寜共殺延嗣并屠其家三百餘人載義權¶
知留後九月數延嗣之罪以聞(數所/具翻)載義承乾之後也¶
(承乾太宗長/子以罪廢)　庚申魏博節度使史憲誠妄奏李同㨗¶
為軍士所逐走歸本道請束身歸朝尋奏同㨗復歸滄¶
州(史言史憲誠玩侮/朝廷公肆欺㒺)　壬申以中書侍郎同平章事李¶
程同平章事充河東節度使　冬十月乙亥以李載義¶
為盧龍節度使　十一月甲申以門下侍郎同平章事¶
李逢吉同平章事充山南東道節度使　上遊戲無度¶