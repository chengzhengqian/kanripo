(風俗通須姓太昊之後葢本/之須句使疏吏翻句音朐)齊襄王聞其辯口私賜之¶
金及牛酒須賈以為睢以國陰事告齊也歸而告其相¶
魏齊魏齊怒笞擊范睢折脅摺齒睢佯死巻以簀置厠¶
中使客醉者更溺之(索隱曰折脅摺齒謂擊折其脅又/拉折其齒也簀謂葦荻之薄用之)¶
(以巻其屍也余謂簀字從竹葢竹為之非葦荻之薄也/又謂竹東南之産北人貴之自江以北饒葦荻人率織)¶
(之以為薄寢或以為薦籍索隱以葦薄為簀習於所見/而從俗所呼者耳相息亮翻笞丑之翻摺力答翻巻讀)¶
(曰捲簀竹革翻更/工衡翻溺奴吊翻)以懲後令無妄言者(令力/丁翻)范睢謂守¶
者曰能出我我必有厚謝守者乃請棄簀中死人魏齊¶