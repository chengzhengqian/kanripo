憂必使汝有噉飯之所(噉徒/濫翻)帝心稍安上表謝恩契丹¶
以所獻傳國寳追琢非工又不與前史相應(追都回翻/其文不與)¶
(前史相/應也)疑其非真以詔書詰帝使獻真者(李心傳曰秦/璽者李斯之)¶
(蟲魚篆也其圍四寸按玉璽圖以此璽為趙璧所刻璧/本卞和所獻之璞藺相如所奪者是也余嘗以禮制考)¶
(之璧五寸而有好則不得復刻為璽此説謬矣秦璽至/漢謂之傳國璽自是迄于漢帝所寳用者秦璽也子嬰)¶
(所封元后所投王憲所得赤眉所上皆是物也董卓之/亂失之吳書謂孫堅得之洛陽甄官井中復為袁術所)¶
(奪徐璆得而上之殆不然也若然則魏氏何不實用而/自刻璽乎厥後歴世皆用其名永嘉之亂没于劉石永)¶
(和之世復歸江左者晉璽也魏氏有國刻傳國璽如秦/之文但秦璽讀自右魏璽讀自左耳晉有天下又自刻)¶