二月以尚書令司馬孚為司空　夏四月甲申以王昶¶
為征南大將軍(以破吳兵/進位也)　壬辰大赦太尉王凌聞吳¶
人塞涂水(即前所作堂邑塗塘也楊正衡曰涂音/滁據今滁河自滁州至真州塞悉則翻)欲因¶
此發兵大嚴諸軍表求討賊詔報不聽凌遣將軍楊𢎞¶
以廢立事告兖州刺史黃華華𢎞連名以白司馬懿懿¶
將中軍乗水道討凌先下赦赦凌罪又為書諭凌已而¶
大軍掩至百尺(水經注沙水東南過陳縣又東南流注/于潁謂之交口水次有大堰即古百尺)¶
(堰司馬宣王討王凌大軍掩至百尺即此地杜佑曰百/尺在陳州宛丘縣不意其至而至曰掩至掩者掩其不)¶