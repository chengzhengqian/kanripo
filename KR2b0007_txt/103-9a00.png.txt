會稽王昱并作令草呈之(先草定太后令而呈/之於太后會工外翻)太后方¶
在佛屋燒香(建屋於宫中以奉/佛故謂之佛屋)内侍啟云外有急奏太¶
后出倚户視奏數行(行户剛翻下/數十行同)乃曰我本自疑此至¶
半便止索筆益之曰(索山/客翻)未亡人不幸罹此百憂感念¶
存沒心焉如割(杜預曰婦人既/寡自稱未亡人)己酉温集百官于朝堂¶
(朝直遥/翻下同)廢立既曠代所無莫有識其故典者百官震慄¶
温亦色動不知所為尚書左僕射王彪之知事不可止¶
乃謂温曰公阿衡皇家(伊尹曰阿衡放太甲于桐喻温/廢立行伊尹之事也孔安國曰)¶