太原四面兵馬都部署以義武節度使楊光逺為副部¶
署(為楊光逺殺張/敬逹降晉張本)丁未又以張敬逹知太原行府事以¶
前彰武節度使高行周為太原四面招撫排陳等使光¶
逺既行定州軍亂牙將千乗方太討平之(漢置千乗國/後改樂安郡)¶
(至隋廢樂安郡置千乗縣唐屬青州九域/志千乗縣在青州北八十里乗繩證翻)張敬逹將兵¶
三萬營于晉安鄉(晉安鄉在晉陽城南薛/史晉安寨在晉祠南)戊申敬逹奏¶
西北先鋒馬軍都指揮使安審信叛奔晉陽審信金全¶
之弟子也敬瑭與之有舊(安氏羣從與石敬/瑭本皆代北人)先是雄義¶