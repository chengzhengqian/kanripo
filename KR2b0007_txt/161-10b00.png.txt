(驍堅/堯切)岳兵敗走岳更築土山晝夜攻之思政随方拒守¶
奪其土山置樓堞以助防守(堞徒協翻/守式又翻)　五月魏以丞¶
相泰為太師廣陵王欣為太傅李弼為大宗伯趙貴為¶
大司寇于謹為大司空(宇文相魏倣成/周之制建官)太師泰奉太子¶
巡撫西境登隴至原州歴北長城(此盖秦所/築長城也)東趣五原¶
至蒲州(自五原還至蒲州也五代志河東郡後魏置秦/州後周改曰蒲州因蒲坂為名也趣七喻翻)¶
聞魏主不豫而還(還從宣翻/又如字)及至已愈泰還華州(華户/化翻)¶
　上遣建康令謝挺散騎常侍徐陵等聘于東魏(按梁/官制)¶