之大將軍掾潁川陳述卒(掾于/絹翻)璞哭之極哀曰嗣祖焉¶
知非福也(陳述字嗣祖亦敦/府僚也焉於䖍翻)敦既與朝廷乖離乃羇録¶
朝士有時望者置已幕府(朝直/遥翻)以羊曼及陳國謝鯤為¶
長史曼祜之兄孫也曼鯤終日酣醉故敦不委以事(敦/收)¶
(時望不過用西都諸王/之故智耳酣戸甘翻)敦將作亂謂鯤曰劉隗姦邪將¶
危社稷吾欲除君側之惡何如鯤曰隗誠始禍然城狐¶
社䑕(後漢虞延曰城狐社䑕不畏熏燒謂有所憑托也/又中山王勝曰社鼷不灌屋䑕不熏所託者然也)¶
(爾雅翼曰管仲稱社束木而塗之鼠因往託焉燻之則/恐燒其木灌之則恐敗其塗此䑕之所以不可得而殺)¶