(州東一百八十里顔師/古曰虹音貢今音絳)且奏其狀彦曾戒元宻無傷敕¶
使(時張敬思尚/在勛等軍中)戊辰元宻𤼵彭城軍容甚盛諸將至任¶
山北數里(任山在彭城/西南三十里)頓兵不進共思所以奪敕使之¶
計欲俟賊入舘乃縱兵擊之遣人變服負薪以詗賊(詗/翾)¶
(正翻又/火迥翻)日暮賊至任山舘中空無人又無供給疑之見¶
負薪者執而榜之(榜音/彭)果得其情乃為偶人列於山下¶
而潜遁比夜官軍始覺之(比必利翻及也下比/官軍比追及皆同音)恐賊潜¶
伏山谷及間道來襲(間古/莧翻)復引兵退宿於城南明旦乃¶