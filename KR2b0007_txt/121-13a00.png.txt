至今未已(號户/髙翻)況義隆今日君臣非裕時之比主上英¶
武士馬精彊彼若果來譬如以駒犢鬬虎狼也(馬子曰/駒牛子)¶
(曰/犢)何懼之有蠕蠕恃其絶逺謂國家力不能制自寛日¶
久故夏則散衆放畜秋肥乃聚背寒向溫(背蒲/妹翻)南來寇¶
鈔(鈔楚/交翻)今掩其不備必望塵駭散牡馬護牝牝馬戀駒¶
驅馳難制不得水草不過數日必聚而困弊可一舉而¶
滅也蹔勞永逸時不可失(蹔與/暫同)患在上無此意今上意¶
已決奈何止之寇謙之謂浩曰蠕蠕果可克乎浩曰必¶