以委之　漢中山王曜司𨽻校尉喬智明冦長安平西¶
將軍趙染帥衆赴之(帥讀曰/率下同)詔麴允屯黄白城以拒之¶
　石勒使石虎攻鄴鄴潰劉演犇廩丘(廩丘縣前漢屬/東郡後漢屬濟)¶
(隂郡晉屬濮陽國賢曰廩丘/故城在今濮州雷澤縣北)三臺流民皆降於勒(降户/江翻)¶
勒以桃豹為魏郡太守以撫之久之以石虎代豹鎮鄴¶
初劉琨用陳留太守焦求為兖州刺史荀藩又用李述¶
為兖州刺史述欲攻求琨召求還及鄴城失守琨復以¶
劉演為兖州刺史鎮廩丘前中書侍郎郗鑒少以清節¶