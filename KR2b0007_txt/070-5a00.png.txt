元益無所憚益州治中從事楊洪啟太子遣將軍陳曶¶
鄭綽討元(曶呼/骨翻)衆議以為元若不能圍成都當由越嶲¶
據南中(南中漢益州永/昌二郡之地)洪曰元素性凶暴無他恩信何¶
能辦此不過乗水東下冀主上平安面縛歸死如其有¶
異奔吳求活耳但勑曶綽於南安峽口邀遮即便得矣¶
元軍敗果順江東下曶綽生獲斬之(此順蜀青衣水東/下也水經注青衣)¶
(水出青衣縣西䝉山東至蜀郡臨卭縣與沫水合/又東至犍為南安縣入于江所謂南安峽口也)　漢¶
主病篤命丞相亮輔太子以尚書令李嚴為副漢主謂¶