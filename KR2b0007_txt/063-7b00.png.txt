治書侍御史河東衛覬鎭撫關中(治直之翻/覬音冀)時四方大有¶
還民關中諸將多引為部曲覬書與荀彧曰關中膏腴¶
之地頃遭荒亂人民流入荆州者十萬餘家聞本土安¶
寧皆企望思歸(企去智翻/舉踵也)而歸者無以自業諸將各競¶
招懷以為部曲郡縣貧弱不能與爭兵家遂彊一旦變¶
動必有後憂夫鹽國之大寶也亂來放散宜如舊置使¶
者監賣(監古衘/翻下同)以其直益市犂牛若有歸民以供給之¶
勤耕積粟以豐殖關中遠民聞之必日夜競還又使司¶