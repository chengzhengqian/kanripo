朝寀為邠寧節度使是日寧州告變者至上追還制書¶
復遣薛盈珍往詗軍情(復扶又翻下同詗/火迴翻又翾正翻)壬寅至軍軍¶
中以髙固為請盈珍即以上㫖命固知軍事或傳戊戌¶
制書至邠州邠軍惑不知所從(薛盈珍已命髙固知寧/州軍事而又有傳李朝)¶
(寀制書至邠者故留邠/之軍惑而不知所適從)姦人乗之且為變留後孟子周¶
悉内精甲於府廷日饗士卒内以悦衆心外以威姦黨¶
邠軍無變子周之謀也　李錡既執天下利權(十五年/李錡為)¶
(諸道鹽鐵轉運/使事見上卷)以貢獻固主恩以饋遺結權貴(遺唯/季翻)恃¶