決不敢退上曰大理其為朕特赦摩訶也因命左右釋¶
之(為于/偽翻)刑部侍郎辛亶嘗衣緋褌(衣於既翻褌古/渾翻褻衣也)俗云¶
利官上以為厭蠱(厭一叶翻/又於琰翻)將斬之綽曰法不當死臣¶
不敢奉詔上怒甚曰卿惜辛亶而不自惜也命引綽斬¶
之綽曰陛下寜殺臣不可殺辛亶至朝堂解衣當斬上¶
使人謂綽曰竟何如對曰執法一心不敢惜死上拂衣¶
而入良久乃釋之明日謝綽勞勉之賜物三百叚(勞力/到翻)¶
時上禁行惡錢有二人在市以惡錢易好者武候執以¶