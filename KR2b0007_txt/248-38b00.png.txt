不往省視乃觀戲乎(自晉以來嫂謂叔/為小郎省悉景翻)遣歸鄭氏由是¶
終上之世貴戚皆兢兢守禮法如山東衣冠之族　壬¶
午葬懿安皇后於景陵之側(非禮也憲宗不為正其始/以致宣宗不為正其終)¶
　以中書侍郎同平章事韋琮為太子賔客分司　十¶
二月鳯翔節度使崔珙奏破吐蕃克清水清水先𨽻秦¶
州(宋白曰清水漢舊縣其地即秦仲始所封九域志清/水縣在秦州九十里宋白曰長興中移清水縣于上)¶
(邽鎮九域志之清/水長興所移也)詔以本州未復權𨽻鳯翔　上見憲¶
宗朝公卿子孫多擢用之刑部貟外郎杜勝次對上問¶