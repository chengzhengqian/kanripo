後秦主萇曰太子仁厚之稱(緯于貴翻稱尺/證翻名稱也)著於逺近¶
而英略未著請使擊苻登以著之萇從之太子興將兵¶
攻胡空堡登解衝圍以赴之興因襲平凉大獲而歸(苻/登)¶
(自大界之敗以/平凉為根本)萇使興還鎮長安　魏王珪以薛干太¶
悉伏不送劉勃勃(事見上卷/十六年)八月襲其城屠之太悉伏¶
犇秦　氐帥楊佛嵩叛犇後秦(帥所/類翻)楊佺期趙睦追之¶
(佺且/縁翻)九月丙戌敗佛嵩於潼闗後秦將姚崇救佛嵩敗¶
晉兵(敗補/邁翻)趙睦死　冬十月後秦王萇疾甚還長安¶