(翻又/如字)徐温大怒杖信使者信子英彦典親兵温授英彦¶
兵三千曰汝父居上游之地將十倍之衆(劉信本鎮洪/州南江自洪)¶
(州至湖口馬當而㑹于大江廣陵當江之下流是信/所居者上游之地也時淮南攻虔之兵十倍于虔人)不¶
能下一城是反也汝可以此兵往與父同反又使昇州¶
牙内指揮使朱景瑜與之俱曰全播守卒皆農夫飢窘踰¶
年妻子在外重圍旣解(重直/龍翻)相賀而去聞大兵再往必¶
皆逃遁全播所守者空城耳往必克之(史言徐温旣能/御將又能料敵)¶
　冬十一月壬申蜀葬神武聖文孝德明惠皇帝于永¶