謝絶賔客閉門自守由是得免　初鄧后之立也(見四/十八)¶
(卷和帝永/元十四年)太尉張禹司徒徐防欲與司空陳寵共奏追¶
封后父訓寵以先世無奏請故事争之連日不能奪及¶
訓追加封諡禹防復約寵俱遣子奉禮於虎賁中郎將¶
隲寵不從故寵子忠不得志於鄧氏隲等敗忠為尚書¶
數上疏䧟成其惡(寵之所守是也忠之所為/非也復扶又翻數所角翻)大司農京¶
兆朱寵痛隲無罪遇禍乃肉袒輿櫬(櫬初覲翻賢/曰襯親身棺)上疏¶
曰伏惟和熹皇后聖善之徳為漢文母(賢曰詩凱風曰/母氏聖善文母)¶