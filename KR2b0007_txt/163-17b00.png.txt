石與官軍相拒勢未得還遷仕在州無能爲也君若自¶
徃必有戰鬬宜遣使卑辭厚禮告之曰身未敢出欲遣¶
婦參彼聞之必憙而無備(憙與/喜同)我將千餘人歩擔雜物¶
唱言輸賧(擔都甘翻/賧吐濫翻)得至柵下破之必矣寳從之遷仕¶
果不設備洗氏襲擊大破之遷仕走保寧都(吳分漢贛/縣立陽都)¶
(縣晋武太康元年更名寧都五/代志南康䖍化縣舊曰寧都)文育亦擊走平虜據其¶
城洗氏與霸先㑹于灨石還謂寳曰陳都督非常人也¶
甚得衆心必能平賊君宜厚資之湘東王繹以霸先爲¶