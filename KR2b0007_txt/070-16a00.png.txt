蓋以吳蜀唇齒相依憑阻山水有難拔之勢故也往年¶
龍舟飄蕩隔在南㟁(事見/上)聖躬蹈危臣下破膽此時宗¶
廟幾至傾覆(幾居/希翻)為百世之戒今又勞兵襲逺日費千¶
金(兵法曰興師十/萬日費千金)中國虚耗令黠虜玩威(國語祭公謀/父曰先王耀)¶
(德不觀兵夫兵戢而時動動則/威觀則玩玩則無震黠下八翻)臣竊以為不可帝怒左¶
遷勛為治書執法勛信之子也(鮑信從武/帝戰死)夏五月戊申¶
帝如譙　吳丞相北海孫劭卒初吳當置丞相衆議歸¶
張昭吳王曰方今多事職大者責重非所以優之也及¶