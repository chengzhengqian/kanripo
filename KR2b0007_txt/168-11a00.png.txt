江致書於上辭甚不遜上不懌召侯安都從容謂曰(從/千)¶
(容/翻)太子將至須别求一藩為歸老之地安都曰自古豈¶
有被代天子(被皮/義翻)臣愚不敢奉詔因請自迎昌於是羣¶
臣上表請加昌爵命庚戌以昌為驃騎將軍湘州牧(驃/匹)¶
(妙翻騎/奇寄翻)封衡陽王　齊大丞相演如晉陽既至謂王晞¶
曰(演從少帝還鄴晞為/并州長史留晉陽)不用卿言幾至傾覆今君側雖¶
清終當何以處我(幾居依翻處昌/吕翻下出處同)晞曰殿下往時位地¶
猶可以名教出處今日事勢遂關天時非復人理所及¶