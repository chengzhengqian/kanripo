諸葛孔明龎士元也(諸葛亮字孔明龎統/字士元龎皮江翻)徐庶見備於¶
新野備器之(物之有用者謂之器器之者器/重之也重其才之足以用世也)庶謂備曰¶
諸葛孔明臥龍也將軍豈願見之乎備曰君與俱來庶¶
曰此人可就見不可屈致也將軍宜枉駕顧之備由是¶
詣亮(備以梟雄之才聞徐庶一言三枉駕以見孔明此/必庶之材器有以取重于備備遂信之也庶自辭)¶
(備歸操之後寂無所聞今觀其捨舊從新/之言質天地而無愧則其人從可知矣)凡三往乃見¶
因屏人曰漢室傾頽姦臣竊命孤不度徳量力欲信大¶
義于天下(屏必郢翻度徒洛翻/量音良信讀曰申)而智術淺短遂用猖蹶¶