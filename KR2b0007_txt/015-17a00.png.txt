于斷獄四百(師古曰謂普天之下/重罪者也斷丁亂翻)有刑錯之風焉(應劭/曰錯)¶
(置也民不犯法無/所刑也錯千故翻)　六月詔曰農天下之本務莫大焉¶
今勤身從事而有租税之賦是為本末者無以異也(李/竒)¶
(曰本農也末賈也言農與賈/俱出租無異也故除田租)其於勸農之道未備其除¶
田之租税¶
十四年冬匈奴老上單于十四萬騎入朝那蕭闗(班志/朝那)¶
(縣屬安定郡應劭曰史記故戎郡邑也蕭闗在朝那界/唐屬原州之境後置蕭闗縣為武州治所史記正義曰)¶
(蕭闗今古隴山闗/在原州平凉縣界)殺北地都尉卬(徐廣曰卬姓段師古/曰非也姓孫卬五郎)¶