驅駕而用之取天下如反掌耳太原百姓皆避盗入城¶
文靜為令數年知其豪傑一旦收拾可得十萬人尊公¶
所將之兵復且數萬(將即亮翻/復扶又翻)一言出口誰敢不從以¶
此乘虚入關號令天下不過半年帝業成矣世民笑曰¶
君言正合吾意乃隂部署賔客淵不之知也世民恐淵¶
不從猶豫乆之不敢言淵與裴寂有舊每相與宴語或¶
連日夜文靜欲因寂關説(關白也説輸/芮翻下同)乃引寂與世民¶
交世民出私錢數百萬使龍山令髙斌亷與寂博稍以¶