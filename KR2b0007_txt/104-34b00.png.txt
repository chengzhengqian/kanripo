紛紛徒亂人意吾當與汝決之對曰今伐晉有三難天¶
道不順一也晉國無釁二也我數戰兵疲(數所/角翻)民有畏¶
敵之心三也羣臣言晉不可伐者皆忠臣也願陛下聽¶
之堅作色曰汝亦如此吾復何望(復扶/又翻)吾彊兵百萬資¶
仗如山吾雖未為令主亦非闇劣(劣弱/也)乗累捷之勢擊¶
垂亡之國何患不克豈可復留此殘寇使長為國家之¶
憂哉(漢魏相有言恃國家之大矜人民之衆欲見威于/敵者謂之驕兵兵驕者滅其苻堅之謂歟復扶又)¶
(翻下復/留同)融泣曰晉未可滅昭然甚明今勞師大舉恐無¶