(皆備所置/將軍號也)廣漢長黄權為偏將軍(長知/兩翻)汝南許靖為左¶
將軍長史龎羲為司馬(龎皮/江翻)李嚴為犍為太守(犍居/言翻)費¶
觀為巴郡太守(費父/沸翻)山陽伊籍為從事中郎零陵劉巴¶
為西曹掾(掾俞/絹翻)廣漢彭羕為益州治中從事(羕餘/亮翻)初董¶
和在郡清儉公直為民夷所愛信蜀中推為循吏故備¶
舉而用之備之自新野犇江南也(事見六十五/卷十三年)荆楚羣¶
士從之如雲而劉巴獨北詣魏公操操辟為掾遣招納¶
長沙零陵桂陽㑹備畧有三郡巴事不成欲由交州道¶