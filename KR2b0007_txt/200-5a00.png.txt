老人曰願賜一國之飢者賜之衣曰願賜一國之寒者¶
公曰寡人之廩府安足以周一國之飢寒老人曰君不¶
奪農時則國人皆有餘食矣不奪蠶桑則國人皆有餘¶
衣矣故人君之養人在省其征役而已今山東役丁歲¶
别數萬役之則人大勞取庸則人大費臣願陛下量公¶
家所須外餘悉免之(量音/良)上從之　六月辛亥禮官奏¶
停太祖世祖配祀(髙祖受禪追尊祖虎曰景皇帝廟/號太祖考昺曰元皇帝廟號世祖)以¶
高祖配昊天於圓丘太宗配五帝於明堂(武德初立圓/丘壇於明德)¶