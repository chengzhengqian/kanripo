衆數萬遮之霽雲直衝其衆左右馳射賊衆披靡(披普/彼翻)¶
止亡兩騎既至臨淮見進明進明曰今日睢陽不知存¶
亡兵去何益霽雲曰睢陽若䧟霽雲請以死謝大夫且¶
睢陽既拔即及臨淮譬如皮毛相依安得不救進明愛¶
霽雲勇壯不聽其語强留之(强其/兩翻)具食與樂延霽雲坐¶
霽雲慷慨泣且語曰霽雲來睢陽之人不食月餘矣霽¶
雲雖欲獨食且不下咽(咽烏前/翻喉也)大夫坐擁彊兵觀睢陽¶
䧟没曾無分災救患之意豈忠臣義士之所為乎因齧¶