制作者知人情之易揺恐失禮之將漸别其同異輕重¶
相懸(易以䜴翻/别彼列翻)欲使後來之人永不相雜㣲㫖斯在豈¶
徒然哉茍可加也亦可減也往聖可得而非則禮經可¶
得而隳矣先王之制謂之彛倫(彛常也倫/道理次叙)奉以周旋猶¶
恐失墜一紊其叙庸可止乎請依議禮䘮服為定(紊音/問)¶
禮部員外郎楊仲昌議曰(唐禮部郎掌五禮舉/其儀制而辯其名數)鄭文貞¶
公魏徵始加舅服至小功五月雖文貞賢也而周孔聖¶
也以賢改聖後學何從竊恐内外乖序親疎奪倫情之¶