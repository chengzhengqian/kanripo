交構東宫指斥乗輿(乗䋲/證翻)林甫令京兆士曹吉温與御¶
史鞫之(士曹司士參軍事掌/津梁舟車舍宅工藝)乃勣首謀也温令勣連引¶
曾等入臺十二月甲戌有鄰勣及曾等皆杖死積尸大¶
理(與考異曰舊紀唐厯皆作辛未今從實錄實錄云勣/  其黨並伏法詔書則曰猶寛極刑俾從杖罪其王)¶
(曾等各決重杖一百杜有鄰柳勣念以微親特寛殊死/決一頓貶嶺南新興尉吉温傳則云勣等杖死積尸於)¶
(大理寺葢詔雖與杖/其實皆死杖下也)妻子流遠方中外震慄嗣虢王巨¶
貶義陽司馬(義陽郡申州舊志申州至/京師一千七百九十六里)巨邕之子也(高/祖)¶
(之子虢王鳳鳳嫡/孫曰嗣虢王邕)别遣監察御史羅希奭往按李邕(監/古)¶