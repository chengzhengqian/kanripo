紇提之子曷多汗(汗音/寒)兄子社崘斛律等宗黨數百人¶
(崘盧/昆翻)緼紇提将奔劉衛辰珪追及之緼紇提亦降珪悉¶
徙其部衆於雲中(為社崘復叛去/而建國張本)　翟遼卒子釗代立¶
改元定鼎攻燕鄴城燕遼西王農擊却之(為燕滅翟/釗張本)¶
三河王光遣兵乗虚伐金城王乾歸(乗其伐沒奕/干之虚也)乾歸¶
聞之引兵還光兵亦退　劉衛辰遣子直力鞮帥衆八¶
九萬攻魏南部(鞮田黎翻又丁/奚翻帥讀曰率)十一月己夘魏王珪引¶
兵五六千人拒之壬午大破直力鞮於鐵岐山南直力¶