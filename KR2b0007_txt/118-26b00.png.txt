乞等殺脩脩既死人情離駭莫相統壹義真悉召外軍¶
入長安(外軍謂屯蒲阪以捍魏/屯渭北以捍夏之軍也)閉門拒守闗中郡縣悉¶
降於夏赫連璝夜襲長安不克(降戸江翻/璝古回翻)夏王勃勃進¶
據咸陽長安樵采路絶宋公裕聞之使輔國將軍蒯恩¶
如長安召義真東歸(蒯苦/怪翻)以相國右司馬朱齡石為都¶
督闗中諸軍事右將軍雍州刺史代鎮長安(晉先置雍/州於㐮陽)¶
(此為北雍州/雍於用翻)裕謂齡石曰卿至可勅義真輕裝速發既¶
出闗然可徐行(然下當/有後字)若闗右必不可守可與義真俱¶