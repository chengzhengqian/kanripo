(門/也)諸宦者自度不免互相尤怨蘓檢數為韓偓經營入¶
相(度徒洛翻數所/角翻為于偽翻)言於茂貞及中尉樞密且遣親吏告¶
偓偓怒曰公與韋公自貶所召歸旬月致位宰相訖不能¶
有所為今朝夕不濟乃欲以此相汚邪(汚烏/路翻)　田頵急¶
攻杭州仍具舟將自西陵渡江錢鏐遣其將盛造朱郁¶
拒破之　十二月李茂勲遣使請降於朱全忠更名周¶
彞(更工/衡翻)於是茂貞山南州鎮皆入王建關中州鎮皆入¶
全忠坐守孤城乃密謀誅宦官以自贖遺全忠書曰(遺/唯)¶