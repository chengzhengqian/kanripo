十二年秦晉戰于武城(此非魯之武城左傳晉陰飴甥/會秦伯盟于王城杜預曰馮翊)¶
(臨晉縣東有王城今名武鄉括地志故武/城一名武平城在華州鄭縣東北十三里)　齊伐魏取¶
襄陽(陽當作陵徐廣曰今之南平陽也余據晉志南平/陽縣屬山陽郡班志陳留郡有襄邑縣師古曰圏)¶
(稱云襄邑宋地木承匡襄陵鄉也宋襄公所葬故/曰襄陵秦始皇以承匡卑濕徙縣襄陵因曰襄邑)　魯¶
敗齊師于平陸(班志東平國有東平陸縣戰國時之平/陸也史記正義曰平陸兖州縣即古厥)¶
(國宋白曰鄆州中都縣漢為平陸縣史/記魯敗齊師于平陸是也敗補邁翻)¶
十三年秦侵晉　齊田和㑹魏文侯楚人衞人于濁澤¶
(康曰濁水名漢志濁水出齊郡廣縣媯山余謂康説誤/矣徐廣史記註曰長社有濁澤水經注曰皇陂水出胡)¶