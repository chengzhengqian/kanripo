(卷漢武帝/元朔二年)自是之後遂以陵夷子孫微弱衣食租稅不¶
預政事至于哀平王氏秉權假周公之事而為田常之¶
亂宗室諸侯或乃為之符命頌莽恩德(事見三十六卷/王莽初始元年)¶
豈不哀哉由斯言之非宗子獨忠孝於恵文之間而叛¶
逆於哀平之際也徒權輕埶弱不能有定耳賴光武皇¶
帝挺不世之姿擒王莽於己成紹漢嗣於既絶斯豈非¶
宗子之力也(嗣祥/使翻)而曽不監秦之失策襲周之舊制至¶
於桓靈閹䆠用事君孤立於上臣弄權於下由是天下¶