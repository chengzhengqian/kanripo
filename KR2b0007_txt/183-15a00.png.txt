滅張金稱而來其鋒不可當請引兵避之使其欲戰不¶
得坐費嵗月將士疲倦然後乘間擊之(間古/莧翻)乃可破也¶
不然恐非公之敵士達不從留建徳守營自帥精兵逆¶
擊義臣(帥讀/曰率)戰小勝因縱酒髙宴建徳聞之曰東海公¶
未能破敵遽自矜大禍至不乆矣後五日義臣大破士¶
達於陳斬之乘勝逐北趣其營(陳讀曰陣/趣七喻翻)營中守兵皆¶
潰建徳與百餘騎亡去至饒陽(隋志饒陽縣屬河/間郡騎竒寄翻)乘其¶
無備攻陷之收兵得三千餘人義臣既殺士達以為建¶