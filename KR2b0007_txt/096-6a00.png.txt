五月縊而卒(載記期死於三年年二十/五縊於賜翻又於計翻)壽諡曰幽公𦵏¶
以王禮　趙王虎以燕王皝不㑹趙兵攻段遼而自專¶
其利(以皝掠段氏人民畜産/不待趙師至而北歸也)欲伐之太史令趙攬諫曰¶
歳星守燕分師必無功(天文志嵗星贏縮以其舍命國/其所居久其國有徳厚五穀豐)¶
(昌不可伐也/分扶問翻)虎怒鞭之皝聞之嚴兵設備罷六卿納言¶
常伯冗騎常侍官(去年皝置六卿/等官冗而隴翻)趙戎卒數十萬燕人¶
震恐皝謂内史高詡曰將若之何(内史燕國/内史也)對曰趙兵¶
雖彊然不足憂但堅守以拒之無能為也虎遣使四出¶