酖殺何太后公卿以下不布服㑹葬素衣而已卓又發¶
何苖棺出其尸支解節斷棄於道邊殺苖母舞陽君棄¶
尸於苑枳落中(落籬落也枳似棘多刺江南/為橘江北為枳人以栫籬)　詔除公¶
卿以下子弟為郎以補宦官之職侍於殿上　乙酉以¶
太尉劉虞為大司馬封襄賁侯(襄賁縣屬東海郡/應劭曰賁音肥)董卓¶
自為太尉領前將軍事加節𫝊斧鉞虎賁更封郿侯(傳/知)¶
(戀翻郿縣屬扶風賢曰今/岐州縣師古曰郿音媚)　丙戌以太中大夫楊彪為¶
司空　甲午以豫州牧黄琬為司徒　董卓率諸公上¶