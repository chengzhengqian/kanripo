(和元年户五十餘萬三國虎爭人衆之損萬有一存景/元四年與蜀通計民户九十四萬三千二百四十三耳)¶
(當此之時謂不過漢文/景時一大郡非虚語也)加以邊境有事將士勞苦(將即/亮翻)¶
若有水旱之患國家之深憂也昔劉備自成都至白水¶
多作𫝊舍(典略曰備鎮成都拔魏延督漢中於是起館/舍築亭障從成都至白水闗四百餘區𫝊株)¶
(戀/翻)興費人役太祖知其疲民也今中國勞力亦吳蜀之¶
所願此安危之機也惟陛下慮之帝荅曰王業宫室亦¶
宜並立滅賊之後但當罷守禦耳豈可復興役邪(復扶/又翻)¶
(下/同)是固君之職蕭何之大略也(此指蕭何治未/央宫事為言)羣曰昔¶