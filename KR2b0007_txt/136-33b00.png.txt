(㣲有不/同者)　壬戌臨川獻王映卒　初上為鎮西長史主¶
簿王晏以傾諂為上所親(宋蒼梧王元徽四年帝為鎮/西長史行郢州事收晏為主)¶
(簿/)自是常在上府上為太子晏為中庶子上之得罪於¶
太祖也(事見上/卷元年)晏稱疾自踈及即位為丹陽尹意任如¶
舊朝夕一見(見賢/遍翻)議論朝事自豫章王嶷及王儉皆降¶
意接之(論朝直遥翻/嶷魚力翻)二月壬寅出為江州刺史晏不願¶
外出復留為吏部尚書(復扶/又翻)　三月甲寅立皇子子岳¶
為臨賀王子峻為廣漢王子琳為宣城王子珉為義安¶