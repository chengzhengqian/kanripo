死生一决封侯之業於此在矣士卒皆踴躍鼔譟執短¶
兵奮擊秦兵大敗(沈田子以千餘人敗姚泓數萬/之衆者置兵死地人自為戰也)斬馘¶
萬餘級得其乘輿服御物(乘繩/證翻)秦主泓犇還灞上初裕¶
以田子等衆少(少詩/沼翻)遣沈林子將兵自秦嶺往助之(秦/嶺)¶
(在長安南班固西都賦所謂前乘秦嶺自此出/藍田關裕葢遣林子自陽華循山西南至秦嶺)至則秦¶
兵已敗乃相與追之關中郡縣多潛送欵於田子辛丑¶
太尉裕至潼闗以朱超石為河東太守使與振武將軍¶
徐猗之㑹薛帛於河北共攻蒲阪秦平原公璞與姚和¶