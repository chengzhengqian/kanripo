歸國膠西王徒跣席藁飲水謝太后王太子徳曰漢兵¶
還臣觀之已罷(罷與/疲同)可襲願收王餘兵擊之不勝而逃¶
入海未晚也王曰吾士卒皆已壊不可用弓髙侯韓頺¶
當遺膠西王書曰奉詔誅不義降者赦除其罪復故不¶
降者滅之(遺于季翻/降户江翻)王何處須以從事(謂膠西王於降/與不降之間欲)¶
(以何自處吾待以/行事處昌吕翻)王肉袒叩頭詣漢軍壁謁曰臣卬奉¶
法不謹驚駭百姓乃苦將軍逺道至于窮國敢請菹醢¶
之罪弓髙侯執金鼓見之曰王苦軍事願聞王發兵狀¶