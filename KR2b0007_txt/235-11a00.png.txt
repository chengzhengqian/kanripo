印自定遠始　秋七月丙寅朔陽城改國子司業坐言¶
裴延齡故也　王定遠自恃有功於李說專河東軍政¶
易置諸將説不能盡從由是有隙定遠以私怒拉殺大¶
將彭令茵(拉盧/合翻)埋馬矢中將士皆憤怒説奏其狀定遠¶
聞之直詣説拔刀刺之(刺七/亦翻)説走免定逺召諸將以箱¶
貯敕及告身二十餘通(箱竹笥也/貯丁吕翻)示之曰有敕令説詣¶
京師以行軍司馬李景略為留後(李景略為李説/所忌蓋起於此)諸君¶
皆遷官衆皆拜大將馬良輔竊視箱中皆定遠告身及¶