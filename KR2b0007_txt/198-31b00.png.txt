改除緯洛州刺史(改考異曰唐厯云居無何/  緯太子詹事今從舊𫝊)　秋七月¶
牛進逹李海岸入髙麗境凡百餘戰無不㨗攻石城㧞¶
之進至積利城下髙麗兵萬餘人出戰海岸擊破之斬¶
首二千級　上以翠㣲宫險隘不能容百官庚子詔更¶
營玉華宫於宜春之鳯皇谷(玉華宫在宜春/縣西四十里)庚戌車駕¶
還宫(還從宣翻/又音如字)　八月壬戌詔以薛延陀新降土功屢¶
興(降户江翻屢力/句翻又音如字)加以河北水災停明年封襌　辛未¶
骨利幹遣使入貢丙戍以骨利幹為𤣥闕州拜其俟斤¶