賜敬徳(唐制親王國有國司置國尉/國丞掌判國司勾稽監印事)初洗馬魏徴常勸¶
太子建成早除秦王及建成敗世民召徴謂曰汝何為¶
離間我兄弟衆為之危懼(問古莧翻/為於偽翻)徴舉止自若對曰¶
先太子早從徴言必無今日之禍世民素重其才改容¶
禮之引為詹事主簿(詹事主簿從七品上/掌印檢勾稽府事)亦召王珪韋¶
挺於巂州(去年六月王珪等/流巂州巂音髓)皆以為諫議大夫世民命¶
縱禁苑鷹犬罷四方貢獻聴百官各陳治道(治直/吏翻)政令¶
簡肅中外大悦以屈突通為陜東道行臺左僕射鎮洛¶