顯徳二年春正月庚辰上以漕運自晉漢以來不給斗¶
耗綱吏多以虧欠抵死詔自今每斛給耗一斗　定難¶
節度使李彛興(李彛興即彛殷也避宋朝宣祖廟諱始/改名彛興史以後來所更名書之難乃)¶
(旦/翻)以折徳扆亦爲節度使與已並列恥之(夏州自唐以/來爲縁邊大)¶
(鎭李氏又世襲節度使府州漢氏方置/節鎭折氏父子又晚出故恥與並列)塞路不通周使¶
(塞悉/則翻)癸未上謀於宰相對曰夏州邊鎭朝廷向來每加¶
優借府州褊小得失不繫重輕且宜撫諭彛興庻全大¶
體上曰徳扆數年以來盡忠戮力以拒劉氏奈何一旦¶