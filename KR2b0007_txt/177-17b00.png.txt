元諧進曰陛下威徳逺被(被皮/義翻)臣前請以突厥可汗為¶
候正(厥九勿翻可從/刋入聲汗音寒)陳叔寶為令史今可用臣言矣帝¶
曰朕平陳國本以除逆非欲誇誕公之所奏殊非朕心¶
突厥不知山川何能警候叔寶昏醉寧堪驅使諧黙然¶
而退辛酉進楊素爵為越公(按隋書楊素自清河郡公/進封郢國公素言逆人王)¶
(誼前封於郢不願/與之同改封越公)以其子𤣥感為儀同三司𤣥奬為清¶
河郡公賜物萬段粟萬石命賀若弼登御坐(坐徂/卧翻)賜物¶
八千段加位上柱國進爵宋公仍各加賜金寶及陳叔¶