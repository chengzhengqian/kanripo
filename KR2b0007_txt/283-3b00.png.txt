留中受益從讜之兄子也(鄭從讜見唐僖/宗紀讜音黨)庚申刑部郎¶
中李濤等伏閤極論彦澤之罪語甚切至(伏閤者伏閤/門下奏事閤)¶
(門使/以聞)辛酉敕張彦澤削一階降爵一級(階武散階爵/級封爵之級)張¶
式父及子弟皆拜官涇州民復業者減其徭賦癸亥李¶
濤復與兩省及御史臺官伏閤(復扶又翻兩省官/中書門下省官也)奏彦¶
澤罰太輕請論如法帝召濤面諭之濤端笏前迫殿陛¶
聲色俱厲帝怒連叱之濤不退帝曰朕已許彦澤不死¶
濤曰陛下許彦澤不死不可負不知范延光鐡劵安在¶