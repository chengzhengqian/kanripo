兵將戰宻分兵千餘人伏於大海寺北林間須陁素輕¶
讓方陳而前讓與戰不利須陁乘之逐北十餘里密發¶
伏掩之須陁兵敗密與讓及徐世勣王伯當合軍圍之¶
須陁潰圍出左右不能盡出須陁躍馬復入救之來往¶
數四遂戰死所部兵晝夜號哭數日不止(史言張須陁/得士卒心號)¶
(户刀/翻)河南郡縣為之䘮氣(為于偽翻/䘮息浪翻)鷹揚郎將河東賈¶
務本為須陀之副亦被傷帥餘衆五千餘人奔梁郡務¶
本尋卒(將即亮翻被皮義翻/帥讀曰率卒子恤翻)詔以光祿大夫裴仁基為¶