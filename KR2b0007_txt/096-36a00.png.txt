假節安北將軍東夷校尉左賢王賜軍資器械以千萬¶
計又封諸功臣百餘人以劉翔為代郡太守封臨泉鄉¶
侯加員外散騎常侍(晉志曰員外散/騎常侍魏末置)翔固辭不受翔疾¶
江南士大夫以驕奢酣縱相尚嘗因朝貴宴集(酣戸甘/翻朝直)¶
(遥/翻)謂何充等曰四海板蕩奄踰三紀(板蕩刺周厲王之/詩也板板反也言)¶
(厲王為政反先王與天之道天下之民盡病也蕩蕩法/度廢壞之貌言天下蕩蕩無綱紀文章也惠帝永興元)¶
(年劉淵肇亂至/是三十六年矣)宗社為墟黎民塗炭斯乃廟堂焦慮之¶
時忠臣畢命之秋也而諸君宴安江沱(沱徒河翻江/水别為沱)肆¶