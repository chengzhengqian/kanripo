除移鎮定㑹燕王守光發兵屯淶水欲侵定州上遣供¶
奉官杜廷隱丁廷徽監魏博兵三千分屯深冀(唐末置/東頭供)¶
(奉官西頭供奉官/後皆為西班寄祿)聲言恐燕兵南冦助趙守禦又云分¶
兵就食趙將石公立戍深州白趙王鎔請拒之鎔遽命¶
開門移公立於外以避之公立出門(出深州/城門)指城而泣¶
曰朱氏滅唐社稷三尺童子知其為人而我王猶恃姻¶
好以長者期之(鎔子昭祚娶梁女見二百六十二卷唐/昭宗光化三年好呼到翻長知兩翻)¶
此所謂開門揖盜者也惜乎此城之人今為虜矣梁人¶