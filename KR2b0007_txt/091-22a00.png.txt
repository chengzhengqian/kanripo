邊境之間稍得休息(逖聽河上諸塢兩屬此用間之智/也然石勒為逖修祖父墓斬童建)¶
(而送其首亦所以懈/逖摧鋒越河之心)　八月辛未梁州刺史周訪卒訪¶
善於撫士衆皆為致死(為于/偽翻)知王敦有不臣之心私常¶
切齒(切齒上下齒/相磨切也)敦由是終訪之世未敢為逆敦遣從¶
事中郎郭舒監襄陽軍(監工/銜翻)帝以湘州刺史甘卓為梁¶
州刺史督沔北諸軍事鎮襄陽(王敦憚周訪而不敢為/逆至其舉兵也不以甘)¶
(卓為虞亦可/謂奸雄矣)舒既還帝徴為右丞敦留不遣　後趙王¶
勒遣中山公虎帥步騎四萬擊徐龕(帥讀曰/率下同)龕送妻子¶