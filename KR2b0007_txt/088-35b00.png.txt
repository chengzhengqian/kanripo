接納士民欲以諷浚浚怒殺之浚始者唯恃鮮卑烏桓¶
以為彊既而皆叛之加以蝗旱連年兵勢益弱石勒欲¶
襲之未知虚實將遣使覘之(使疏吏翻覘癡/亷翻又曰艶翻)參佐請用¶
羊祜陸抗故事致書於浚(欲用敵國/交鄰之禮)勒以問張賔賔曰¶
浚名為晉臣實欲廢晉自立但患四海英雄莫之從耳¶
其欲得將軍猶項羽之欲得韓信也將軍威振天下今¶
卑辭厚禮折節事之猶懼不信况為羊陸之亢敵乎(折/而)¶
(設翻亢/口浪翻)夫謀人而使人覺其情難以得志矣勒曰善十¶