(似貍蒼黑無/前足善捕䑕)又出宫女數百人於是中外皆悦淄青軍¶
士至投兵相顧曰明主出矣吾屬猶反乎(淄莊/持翻)　戊子¶
以淮西留後李希烈為節度使(使疏/吏翻)　辛卯以河陽鎮¶
遏使馬燧為河東節度使河東承百井之敗(謂去年鮑/防之敗也)¶
(按東都事略張齊賢傳柏井在并州城/北四十里宋朝徙并州城於陽曲縣)騎士單弱燧悉¶
召牧馬厮役得數千人教之數月皆為精騎(騎竒/寄翻)造甲¶
必為長短三等稱其所衣(稱尺證翻/衣於既翻)以便進趨又造戰¶
車行則載兵甲止則為營陳或塞險以遏奔衝(陳讀曰/陣塞悉)¶