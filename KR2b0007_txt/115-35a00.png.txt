陽追召不及人情大震或傳循已平京邑遣道覆来為¶
刺史江漢士民感劉道規焚書之恩無復貳志(復扶/又翻)道¶
規使劉遵别為遊軍自拒道覆於豫章口前驅失利遵¶
自外横擊大破之斬首萬餘級赴水死者殆盡道覆單¶
舸走還湓口(湓蒲/奔翻)初道規使遵為遊軍衆咸以為彊敵¶
在前唯患衆少不應分割見力置無用之地(見賢/遍翻)及破¶
道覆卒得遊軍之力(卒子/恤翻)衆心乃服　鮮卑僕渾羌句¶
豈輸報鄧若等帥户二萬降于西秦(鮮卑有僕渾部句/豈輸報鄧若則羌)¶