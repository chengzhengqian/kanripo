寳自候震(候見/也)薦中常侍李閏兄於震曰李常侍國家¶
所重欲令公辟其兄寳唯𫝊上意耳(賢曰言非己本/心𫝊在上之意)震¶
曰如朝廷欲令三府辟召故宜有尚書敇寳大恨而去¶
執金吾閻顯亦薦所親於震震又不從司空劉授聞之¶
即辟此二人由是震益見怨時詔遣使者大為王聖修¶
第中常侍樊豐及侍中周廣謝惲等更相扇動傾揺朝¶
廷(為于偽翻惲於/粉翻更工衡翻)震上疏曰臣伏念方今災害滋甚百¶
姓空虚三邊震擾(三邊東/西北也)帑藏匱乏(帑它朗翻/臧狙浪翻)殆非社¶