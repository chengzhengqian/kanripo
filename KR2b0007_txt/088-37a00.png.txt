下又何怪乎浚大悅封子春肇皆為列矦遣使報聘以¶
厚幣酬之游綸兄綂為浚司馬鎮范陽遣使私附於勒¶
(游綸保據苑鄉偽降/於勒勒已襲禽之)勒斬其使以送浚浚雖不罪綂益¶
信勒為忠誠無復疑矣　是嵗左丞相睿遣世子紹鎮¶
廣陵以丞相掾蔡謨為參軍謨克之子也　漢中山王¶
曜圍河南尹魏浚於石梁(石梁塢在/洛水北)兖州刺史劉演河¶
内太守郭黙遣兵救之曜分兵逆戰於河北敗之(河平/大河)¶
(之北即富平津之/北也敗補邁翻)浚夜走獲而殺之代公猗盧城盛樂¶