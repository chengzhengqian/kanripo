吐蕃種類本殊(種章/勇翻)今請罷唐兵豈非有兼并之志乎¶
欽陵曰吐蕃茍貪土地欲為邊患則東侵甘凉豈肯規¶
利於萬里之外邪乃遣使者隨元振入請之朝廷疑未¶
决元振上疏(使疏吏翻朝直/遥翻上時掌翻)以為欽陵求罷兵割地此¶
乃利害之機誠不可輕舉措也今若直拒其善意則為¶
邊患必深四鎮之利逺甘凉之害近不可不深圖也宜¶
以計緩之使其和望未絶則善矣彼四鎮十姓吐蕃之¶
所甚欲也而青海吐谷渾亦國家之要地也(吐從瞰入/聲谷音浴)¶