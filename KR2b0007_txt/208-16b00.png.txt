幽𤣥動衆加功恐多驚黷况合𦵏非古漢時諸陵皇后¶
多不合𦵏魏晉已降始有合者望於乾陵之傍更擇吉¶
地為陵若神道有知幽塗自當通㑹若其無知合之何¶
益不從　是嵗戸部奏天下戸六百一十五萬口三千¶
七百一十四萬有畸¶
二年春正月戊戌以吏部尚書李嶠同中書門下三品¶
中書侍郎于惟謙同平章事　閏月丙午制太平長寧¶
安樂宜城新都定安金城公主並開府置官屬(自長寧/以下皆)¶