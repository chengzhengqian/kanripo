尚書到仲舉為尚書右僕射丹陽尹仲舉溉之弟子也¶
(到溉彥之之曽孫梁初/以文學顯以亷白稱)　吳明徹至臨川攻周廸不能¶
克丁亥詔安成王頊代之(廸考異曰陳書帝紀云丁亥/  請降詔安成王諱督衆軍)¶
(以招納之今/從南史廸傳)　冬十月戊戌詔以軍旅費廣百姓空虛¶
凡供乗輿飲食衣服及宫中調度悉從減削(乘繩證翻/調徒釣翻)¶
至於百司宜亦思省約　十一月丁卯周以趙國公招¶
為益州總管　丁丑齊遣兼散騎常侍封孝琰来聘¶
十二月丙辰齊主還鄴(自晉陽/還鄴)齊主逼通昭信李后(文/宣)¶