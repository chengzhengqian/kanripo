今實無辠象先終不敢從公主怒而去上既誅懷貞等¶
召象先謂曰嵗寒知松柏信哉(論語孔子曰嵗寒然/後知松柏之後凋也)時¶
窮治公主枝黨當坐者衆象先宻為申理所全甚多(治/直)¶
(之翻為/于偽翻)然未嘗自言當時無知者百官素為公主所善¶
及惡之者(惡烏/路翻)或黜或陟終嵗不盡丁卯上御承天門¶
樓赦天下己巳賞功臣郭元振等官爵第舍金帛有差¶
以髙力士為右監門將軍知内侍省事(監古/銜翻)初太宗定¶
制内侍省不置三品官(内侍省内侍四人以乆次/一人知省事從四品上)黄衣¶