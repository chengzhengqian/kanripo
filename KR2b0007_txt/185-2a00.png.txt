(解而後升複下曰舄單下曰履諸非侍臣皆脱履升殿/舄唯冕服及具服箸之履則諸服皆用凡朝會賛拜則)¶
(曰某官某不名亦殊禮/也上時掌翻鏢紕招翻)唐王既克長安以書諭諸郡縣於¶
是東自商洛(隋志商洛縣屬上洛郡/取商山洛水以名縣也)南盡巴蜀郡縣長吏¶
及盜賊渠帥氐羌酋長爭遣子弟入見請降有司復書日¶
以百數(長知兩翻帥所類翻酋才/由翻見賢遍翻降戸江翻)王世充既得東都兵進擊¶
李密於洛北敗之(敗補/邁翻)遂屯鞏北(鞏縣/之北)辛酉世充命諸軍¶
各造浮橋度洛擊密橋先成者先進前後不一虎賁郎將¶
王辯破密外柵(賁音奔將/即亮翻)密營中驚擾將潰世充不知鳴¶