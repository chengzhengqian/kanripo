人而察其心神無乆留之意使張遼以其情問之羽嘆¶
曰吾極知曹公待我厚然吾受劉將軍恩誓以共死不¶
可背之(背蒲/妹翻)吾終不留要當立効以報曹公乃去耳遼¶
以羽言報操操義之及羽殺顔良操知其必去重加賞¶
賜羽盡封其所賜拜書告辭而犇劉備於袁軍(袁紹/軍也)左¶
右欲追之操曰彼各為其主(為于/偽翻)勿追也操還軍官渡¶
閻柔遣使詣操操以柔為烏桓校尉鮮于輔身見操於¶
官渡操以輔為右度遼將軍還鎭幽土(當是時幽州為/紹所統與許隔)¶