五載入長安市井不勝其弊(先悉薦翻/勝音升)故李林甫奏請¶
禁之官為易取期一月不輸官者罪之于是商賈囂然¶
不以為便(賈音古囂許驕/翻又五刀翻)衆共遮楊國忠馬自言國忠¶
為之言於上乃更命非鈆錫所鑄及穿穴者皆聽用之¶
如故(為于偽翻/更工衡翻)　三月安祿山發蕃漢歩騎二十萬擊¶
契丹欲以雪去秋之恥初突厥阿布思來降(事見上卷/元年降戸)¶
(江/翻)上厚禮之賜姓名李獻忠累遷朔方節度副使賜¶
爵奉信王獻忠有才略不為安祿山下祿山恨之至是¶