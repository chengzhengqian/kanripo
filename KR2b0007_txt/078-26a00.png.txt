漢太子璿及姜維妻子軍衆鈔略死䘮狼籍(璿從宣翻/鈔楚交翻)¶
衛瓘部分諸将數日乃定(分扶/問翻)鄧艾本營将士追出艾¶
於檻車迎還衛瓘自以與㑹共䧟艾恐其為變乃遣䕶¶
軍田續等将兵襲艾遇於緜竹西斬艾父子艾之入江¶
油也田續不進艾欲斬續既而捨之及瓘遣續謂曰可¶
以報江油之辱矣鎮西長史杜預言於衆曰伯玉其不¶
免乎(衛瓘行鎮西軍司而杜預為鎮西長史則/為同僚而軍事則瓘任之也瓘字伯玉)身為名¶
士位望已高既無徳音又不御下以正(謂激田續使報/鄧艾而行其私)¶