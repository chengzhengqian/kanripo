遼東相(龎皮/江翻)　叚遼遣兵襲徒河不克復遣其弟蘭與¶
慕容翰共攻栁城(栁城縣漢屬遼西郡晉省/唐為營州治所復扶又翻)栁城都尉¶
石琮城大慕輿埿并力拒守(城大猶城主也一城之/長故曰城大埿與泥同)蘭¶
等不克而退遼怒切責蘭等必令㧞之休息二旬復益¶
兵來攻(復扶/又翻)士皆重袍䝉楯(重直龍翻/楯食尹翻)作飛梯(飛梯即/雲梯)¶
四面俱進晝夜不息琮埿拒守彌固殺傷千餘人卒不¶
能㧞(卒子/恤翻)慕容皝遣慕容汗及司馬封奕等共救之皝¶
戒汗曰賊氣銳勿與争鋒汗性驍果以千餘騎為前鋒¶