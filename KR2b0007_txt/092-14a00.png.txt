戴若思為僕射(戴淵字/若思)是日又問鯤近來人情何如鯤¶
曰明公之舉雖欲大存社稷然悠悠之言實未逹髙義¶
(言衆人議敦舉兵/向闕非義舉也)若果能舉用周戴則羣情帖然矣敦¶
怒曰君麤疎邪二子不相當吾已收之矣鯤愕然自失¶
參軍王嶠曰濟濟多士文王以寜(詩大雅文王之/詩濟子禮翻)柰何¶
戮諸名士敦大怒欲斬嶠衆莫敢言鯤曰明公舉大事¶
不戮一人嶠以獻替忤㫖便以釁鼓(君所謂可而有否/焉臣獻其否以成)¶
(其可君所謂否而有可焉臣獻其可以替/其否釁鼓殺人以血塗鼓也忤五故翻)不亦過乎敦¶