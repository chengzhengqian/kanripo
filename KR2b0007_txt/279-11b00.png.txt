瓊使詣魏州為先置(先置者先/路置頓也)漢瓊不應召單騎奔陜¶
初帝在藩鎮愛信牙將慕容遷及即位以為控鶴指揮¶
使帝將北度河密與之謀使帥部兵守𤣥武門(𤣥武門/洛陽宫)¶
(城北門帥/讀曰率)是夕帝以五十騎出𤣥武門謂遷曰朕且幸¶
魏州徐圖興復汝帥有馬控鶴從我遷曰生死從大家¶
乃陽為團結帝既出即闔門不行(史言自古以來衆叛/親離未有甚於此時)¶
己巳馮道等入朝及端門聞朱馮死帝已北走道及劉¶
昫欲歸(昫香句翻/又許羽翻)李愚曰天子之出吾輩不預謀今太¶