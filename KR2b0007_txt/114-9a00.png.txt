　桓𤣥餘黨桓亮苻宏等擁衆冦亂郡縣者以十數劉¶
毅劉道規檀祗等分兵討滅之荆湘江豫皆平詔以毅¶
為都督淮南等五郡軍事豫州刺史(淮南廬江歴陽晉/熙安豐凡五郡)¶
何無忌為都督江東五郡軍事會稽内史(會工/外翻)　北青¶
州刺史劉該反引魏為援(隆安五年劉該固嘗降魏矣/沈約曰江左青州治廣陵)¶
清河陽平二郡太守孫全聚衆應之六月魏豫州刺史¶
索度真大將斛斯蘭(斛斯亦/虜姓也)冦徐州圍彭城劉裕遣其¶
弟南彭城内史道憐東海太守孟龍符將兵救之(將即/亮翻)¶