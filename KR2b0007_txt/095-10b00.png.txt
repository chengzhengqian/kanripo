屯汧隴(汧苦/堅翻)遣將軍麻秋討蒲洪(風俗通麻齊大/夫麻嬰之後)洪帥¶
戸二萬降于虎(帥讀曰率/降戸江翻)虎迎拜洪光烈將軍(前此未/有光烈)¶
(將軍號石/虎創置也)䕶氐校尉(漢有䕶羌校尉虎以此/官授洪使之監䕶羣氐)洪至長安¶
說虎徙闗中豪桀及氐羌以實東方(說輸/芮翻)曰諸氐皆洪¶
家部曲洪帥以從誰敢違者虎從之徙秦雍民及氐羌¶
十餘萬戸于闗東(雍於/用翻)以洪為龍驤將軍流民都督使¶
居枋頭(為苻洪子健自枋頭入闗/中張本驤思將翻枋音方)以羌帥姚弋仲為奮¶
武將軍西羌大都督使帥其衆數萬徙居清河之灄頭¶