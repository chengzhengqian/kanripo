從者曰(從才/用翻)化及庸愚如此忽欲圖為帝王吾當折杖¶
驅之耳化及盛修攻具以逼倉城世勣於城外掘深溝¶
以固守化及阻塹不得至城下世勣於塹中為地道出¶
兵撃之(塹七/艶翻)化及大敗焚其攻具時密與東都相持日¶
久又東拒化及常畏東都議其後見盖琮至大喜遂上¶
表乞降(盖古盍翻上時/掌翻降戸江翻)請討滅化及以贖罪送所獲雄¶
武郎將于洪建(煬帝募驍果置左右雄武府雄/武郎將以領之也將即亮翻)遣元帥¶
府記室參軍李儉上開府徐師譽等入見皇泰主命戮¶