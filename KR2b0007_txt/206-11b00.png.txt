唐兵相持軍中聞之忷懼(忷許/勇翻)奚人叛萬榮神兵道總¶
管楊𤣥基撃其前奚兵擊其後獲其將何阿小萬榮軍¶
大潰(阿烏葛翻考異曰朝野僉載突厥破萬榮新城郡/賊聞之失色衆皆潰散不云為𤣥基所破實録但)¶
(云為𤣥基及奚所破不云突厥取新城要之契丹聞/新城破衆心己離唐與奚人撃之遂潰耳今兩存之)帥¶
輕騎數千東走(帥讀/曰率)前軍總管張九節遣兵邀之於道¶
萬榮窮蹙與其奴逃至潞水東(鮑丘水從塞外來南過/幽州潞縣謂之潞水)¶
息於林下嘆曰今欲歸唐罪已大歸突厥亦死歸新羅¶
亦死將安之乎奴斬其首以降(降戸江/翻下同)梟之四方舘門¶