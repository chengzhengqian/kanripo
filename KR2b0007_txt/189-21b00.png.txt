矯稱敕呼鄭王世充與兄世惲趨出修徳等殺之(武徳/二年)¶
(正月獨孤機兄弟為世充所殺故修徳報仇惲/於粉翻  考異曰舊傳作獨孤修今從河洛記)詔免修¶
徳官其餘兄弟子姪等於道亦以謀反誅　隋末錢弊¶
濫薄(言錢之/弊也)至裁皮糊紙為之民間不勝其弊(勝音/升)至¶
是初行開元通寶錢重二銖四參(按漢書律厯志權輕/重者不失黍絫應劭)¶
(註曰十黍為絫十絫為銖師古曰絫孟音來戈翻此字/讀亦音纍紲之纍二銖四絫二百四十黍也參當作絫)¶
(盖筆/誤也)積十錢重一兩輕重大小最為折𠂻(𠂻竹/仲翻)逺近便¶
之命給事中歐陽詢撰其文并書廻環可讀(六典漢書/百官表云)¶