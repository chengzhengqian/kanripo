(景雲遣信使告琬宋略曰帝使道遇賫/敕至潯陽琬謂道遇云云今從琬傳)琬曰身南土寒¶
士(鄧琬南昌人/起於寒素)䝉先帝殊恩以愛子見託豈得惜門户¶
百口期當以死報効幼主昏暴社稷危殆雖曰天子事¶
猶獨夫(猶若也/似也)今便指帥文武直造京邑(帥讀曰率/造七到翻)與¶
羣公卿士廢昏立眀耳戊申琬稱子勛教令所部戒嚴¶
子勛戎服岀聽事集僚佐使潘欣之口宣㫖諭之四座¶
未對録事叅軍陶亮首請效死前驅衆皆奉㫖乃以亮¶
為諮議叅軍領中兵摠綂軍士功曹張沈為諮議叅軍¶