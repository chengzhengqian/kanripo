臣聞月者衆隂之長(長知/兩翻)妃后大臣諸侯之象也閒者¶
月數為變此為母后與政亂朝(與讀曰豫朝/直遥翻下同)隂陽俱傷¶
兩不相便外臣不知朝事竊信天文即如此近臣已不¶
足杖矣(師古曰杖/謂倚任也)唯陛下親求賢士無彊所惡(師古曰/邪佞之)¶
(人誠可賤惡勿得寵而異/之令其盛彊也惡烏路翻)以崇社稷尊彊本朝臣聞五¶
行以水為本(五行一曰水水/者天一所生)水為準平王道公正修明¶
則百川理落脉通(師古曰落/謂經絡也)偏黨失綱則湧溢為敗今¶
汝潁漂涌(地理志潁川郡陽城縣陽乾山潁水所出東/至沛郡下蔡縣入淮過郡三行千五百里汝)¶