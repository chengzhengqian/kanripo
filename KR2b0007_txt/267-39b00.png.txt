以户部尚書李振為天雄節度副使命杜廷隱將兵千¶
人衛之(先是帝以羅紹威之請撫/案動容至此心術露矣)自楊劉濟河間道夜¶
入魏州助周翰城守(間古莧翻/守手又翻)癸亥晉王觀河於黎陽¶
梁兵萬餘將度河聞晉王至皆弃舟而去(史言梁兵懼/晉王之甚)¶
　帝召蔡州刺史張慎思至洛陽久未除代蔡州右廂¶
指揮使劉行琮作亂縱兵焚掠將奔淮南順化指揮使¶
王存儼誅行琮撫遏其衆自領州事以衆情馳奏時東¶
京留守博王友文不先請遽發兵討之兵至鄢陵(九域/志鄢)¶