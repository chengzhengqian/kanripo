刺史屢徴不至又南通吐谷渾(吐谷渾立國在敦煌之/南隔大河吐從暾入聲)¶
(谷音/浴)丞相泰以道逺難於動衆欲以計取之以給事黄¶
門侍郎申徽為河西大使宻令圖彦徽以五十騎行既¶
至止於賔館彦見徽單使(兵從不多故曰單使文選李/陵荅蘇武書所謂單車之使)¶
(者也使疏吏/翻騎竒寄翻)不以為疑徽遣人㣲勸彦歸朝(朝直/遥翻)彦不¶
從徽又使賛成其留計(賛其留敦/煌之計)彦信之遂來至舘徽¶
先與州主簿敦煌令狐整等宻謀(令狐整𤓰州之望也/姓譜令狐本自畢萬)¶
(之後晉大夫令狐文子即/魏顆也敦徒門翻令音零)執彦於坐(坐徂/卧翻)責而縛之因¶