為天尊有爭乎曰有爭矣頊頓首曰宗室外戚各當其¶
分則天下安(分扶/問翻)今太子已立而外戚猶為王此陛下¶
驅之使它日必爭兩不得安也太后曰朕亦知之然業¶
已如是不可何如(觀太后使二子與諸武立誓則誠/知勢有所必至而出此下䇿耳)¶
臘月辛巳立故太孫重潤為邵王其弟重茂為北海王¶
　太后問鸞臺侍郎陸元方以外事對曰臣備位宰相¶
有大事不敢以不聞人間細事不足煩聖聽由是忤㫖¶
(忤五/故翻)庚寅罷為司禮卿(光宅改太常/卿為司禮卿)元方為人清謹再¶