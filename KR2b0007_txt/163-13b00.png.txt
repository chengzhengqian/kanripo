曰朕自畏天順人何物奴敢逼人如此道徳猶不下出¶
雲龍門王公百僚拜辭髙隆之灑泣遂入北城居司馬¶
子如南宅(司馬子如有宅在太原/故謂鄴城之宅爲南宅)遣太尉彭城王韶等¶
奉璽綬禪位于齊(璽斯氏翻綬音受東魏十六年而亡/  考異曰北齊書北史髙徳政𫝊云)¶
(五月六日留咸陽王坦等七日司馬子如等至鄴九日/文宣至城南頓案後魏書北史帝紀皆云辛亥王如鄴)¶
(甲寅加九錫丙辰魏主遜位戊午王即帝位典略辛亥/王還鄴以長歴推之此月己酉朔皆不與德政傳曰相)¶
(應盖辛亥始自晋陽/如鄴非到鄴之日也)戊午齊王即皇帝位于南郊(帝/諱)¶
(洋字子進勃海王髙歡第二子澄之母弟也歡以勃海/王贈齊王洋又進爵齊王且髙氏本勃海人勃海故齊)¶