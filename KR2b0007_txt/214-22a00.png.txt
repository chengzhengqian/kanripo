宜公主常伺三子過失以告恵妃(咸宜公主武恵妃之/女故楊洄黨於恵妃)¶
惠妃泣訴於上曰太子隂結黨與將害妾母子亦指斥¶
至尊上大怒以語宰相欲皆廢之(語牛/倨翻)九齡曰陛下踐¶
阼垂三十年太子諸王不離深宫(離力/智翻)日受聖訓天下¶
之人皆慶陛下享國久長子孫蕃昌(蕃音/煩)今三子皆已¶
成人不聞大過陛下奈何一旦以無根之語喜怒之際¶
盡廢之乎且太子天下本不可輕揺昔晉獻公聽驪姬¶
之讒殺申生三世大亂(左傳晉獻公殺其世子申生立/驪姬之子里克殺之公子夷吾)¶