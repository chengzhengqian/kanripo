内地非用兵之所况以偏隅一郡何能為役自承麾斾¶
届止莫不膝袒軍門(膝袒謂膝/行肉袒也)唯僕一人敢後至者政¶
以内揆庸素文武無施雖欲獻心不增大師之勇置其¶
愚黙寧沮衆軍之威(沮在/呂翻)幸藉將軍含𢎞之大可得從¶
容以禮竊以一餐微施尚復投殞(從千容翻施式豉翻/投殞言投命殞身也)¶
(復扶/又翻)况食人之禄而頓忘一旦非唯物議不可亦恐明¶
公鄙之所以躊躇未遑薦璧(薦璧謂銜璧而/降也薦進也)昂問時事¶
於武康令北地傅暎(吳分烏程餘杭立永安縣晉武帝/太康元年更名武康屬吳興郡)¶