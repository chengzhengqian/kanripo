(乃曰度支使或曰判度支或曰知度支事或曰/勾當度支使雖名稱不同其事一也度徒洛翻)琦作𣙜¶
鹽法用以饒(琦變鹽法盡𣙜天下鹽就山海井竈置鹽/院使吏出糶舊業鹽戸併游民願業者為)¶
(亭戸免其雜徭盜煑私市者論以法百姓除租庸/外無得横賦人不益税而上用以饒𣙜古岳翻)　房¶
琯喜賔客(喜許/記翻)好談論(好呼/到翻)多引拔知名之士而輕鄙¶
庸俗人多怨之北海太守賀蘭進明詣行在上命琯以¶
為南海太守兼御史大夫充嶺南節度使(南海郡廣州/是時兵興方)¶
(鎮重任必兼臺省長官以至外府僚佐亦帶朝衘迄于/五季遂為永制其帶臺衘自監察御史至御史大夫為)¶
(憲衘守/手又翻)琯以為攝御史大夫進明入謝上怪之進明因¶