嵗限使百姓更迭為之(更工/衡翻)　夏四月丙午遣使賜烏¶
長王骨咄王俱位王冊命三國皆在大食之西(烏長即/烏萇又)¶
(曰烏荼骨咄在鑊沙之東或曰阿咄羅治思助建城俱/位或曰商瀰治阿賖䫻師多城在大雪山勃律河北地)¶
(寒冬窟室/咄當沒翻)大食欲誘之叛唐(誘音/酉)三國不從故褒之¶
五月辛酉復置十道按察使(罷按察見/上卷五年)　丁夘以源乾¶
曜為侍中張嘉貞為中書令乾曜上言形要之家多任¶
京官使俊乂之士沈廢于外(沈持/林翻)臣三子皆在京請出¶
其二人上從之因下制稱乾曜之公命文武官効之於¶