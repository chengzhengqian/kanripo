號葛勒可汗二月己酉以朔方節度使王忠嗣兼河東¶
節度使忠嗣少以勇敢自負(少詩/照翻)及鎮方靣專以持重¶
安邊為務常曰太平之將但當撫循訓練士卒而已不¶
可疲國中之力以邀功名(將即/亮翻)有漆弓百五十斤常貯¶
之櫜中以示不用(貯丁/吕翻)軍中日夜思戰忠嗣多遣諜人¶
伺其間隙(諜達協翻伺相/吏翻間古莧翻)見可勝然後興師故出必有¶
功既兼兩道節制自朔方至雲中邊陲數千里(陲音/垂)要¶
害之地悉列置城堡斥地各數百里邊人以為自張仁¶