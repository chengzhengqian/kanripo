臺以候玉女勞費其廣河右飢人相食軌傾家財以賑¶
之不足欲發倉粟(賑津/忍翻)召羣臣議之曹珍等皆曰國以¶
民為本豈可愛倉粟而坐視其死乎謝統師等皆故隋¶
官心終不服(謝統師等為軌所執見一百/八十四卷義寧元年七月)密與羣胡為¶
黨排軌故人乃詬珍曰(詬苦/候翻)百姓餓者自是羸弱勇壯¶
之士終不至此國家倉粟以備不虞豈可散之以飼羸¶
弱(羸倫為翻/伺祥吏翻)僕射茍悅人情不為國計非忠臣也軌以¶
為然由是士民離怨(為李軌敗/亡張本)¶