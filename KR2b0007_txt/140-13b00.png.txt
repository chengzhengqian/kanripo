率垣歴生救之諸將以衆寡不敵欲退佐獨帥騎二千¶
逆戰而敗(將即亮翻帥所律翻/帥讀曰率騎竒寄翻)盧淵等引去歴生追擊¶
大破之歴生榮祖之從弟也(垣榮祖著名於宋泰始/之間從才用翻下同)南¶
陽太守房伯玉等又敗薛真度於沙堨(敗蒲邁翻魏考/異曰齊書  虜)¶
(傳真度敗在建武元年下魏帝紀城陽王鸞/以敗軍獲罪在太和十九年五月今從之)鸞等見魏¶
主於瑕丘(見賢/遍翻)魏主責之曰卿等沮辱威靈罪當大辟¶
(沮在吕翻/辟毗亦翻)朕以新遷洛邑特從寛典五月己巳降封鸞¶
為定襄縣王削户五百盧淵李佐韋珍皆削官爵為民¶