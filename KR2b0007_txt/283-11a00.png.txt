無人侍陛下劇飲者乃捨之　帝之初即位也大臣議奉¶
表稱臣告哀於契丹景延廣請致書稱孫而不稱臣(景延/廣之)¶
(議因三年契丹主令髙祖稱/兒皇帝用家人之禮致書也)李崧曰屈身以為社稷何恥¶
之有(為于/偽翻)陛下如此他日必躬擐甲胄(擐音/宦)與契丹戰於¶
時悔無益矣(於時者於/其時也)延廣固争馮道依違其間帝卒從¶
延廣議(卒子/恤翻)契丹大怒遣使來責讓且言何得不先承禀¶
遽即帝位延廣復以不遜語荅之契丹盧龍節度使趙延¶
壽欲代晉帝中國(趙延壽父子欲帝中國之/心已見於屯圑柏之時)屢説契丹擊¶