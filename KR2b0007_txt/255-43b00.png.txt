(人而借使殺之不能併其軍奪其地也葢克用恃功語/或輕慢全忠出於一時之忿耳今從薛史梁紀)¶
克用妻劉氏多智略左右先脱歸者以汴人為變告劉¶
氏神色不動立斬之隂召大将約束謀保軍以還比明¶
克用至(還從宣翻比/必利翻及也)欲勒兵攻全忠劉氏曰公比為國¶
討賊救東諸侯之急(比毗至翻近也為于偽翻東/諸侯用左傳語謂東方諸鎮)今汴¶
人不道乃謀害公自當訴之朝廷若擅舉兵相攻則天¶
下孰能辯其曲直且彼得以有辭矣克用從之引兵去¶
但移書責全忠全忠復書曰前夕之變僕不之知朝廷¶