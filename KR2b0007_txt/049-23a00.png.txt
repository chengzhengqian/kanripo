冀之民流亡萬數賊不知開倉招衆刼庫兵守成臯斷¶
天下右臂(賢曰右臂喻要便也余謂右臂之説祖/張儀見三巻周赧王四年㫁丁管翻)此不¶
足憂也今其衆新盛難與争鋒兵不厭權願寛假轡䇿¶
勿令有所拘閡而已(詡欲用度外之人以制羣盗恐郡/家循常襲故以文法繩之故先以)¶
(此言於稜賢/曰閡與礙同)及到官設三科以募求壯士自掾史以下¶
各舉所知(百官志縣有廷掾猶郡之五官掾也監鄉部/春夏為勸農掾秋冬為制度掾史則有獄史)¶
(佐史斗食令史/掾史幹小史)其攻刼者為上傷人偷盗者次之不事¶
家業者為下收得百餘人詡為饗㑹悉貰其罪(此三等/人皆惡)¶