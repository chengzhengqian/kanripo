深加禮敬使合長生藥(太宗令娑婆寐於金飊/門合延年藥合音閤)發使四¶
方求奇藥異石又發使詣婆羅門諸國采藥(使疏/吏翻)其言¶
率皆迂誕無實茍欲以延歲月藥竟不就乃放還上即¶
位復詣長安(復扶/又翻)又遣歸𤣥策時爲道王友(道王元慶/高祖之子)¶
(唐諸王府置友一人從/五品下掌陪侍規諷)辛亥奏言此婆羅門實能合長¶
年藥自謂必成今遣歸可惜失之𤣥策退上謂侍臣曰¶
自古安有神仙秦始皇漢武帝求之疲弊生民卒無所¶
成(卒子/恤翻)果有不死之人今皆安在李勣對曰誠如聖言¶