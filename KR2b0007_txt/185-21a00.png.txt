(辰在五行以上剋下之日也又尚書曰門旗二口色紅/八幅大將牙門之旗出引將軍前列又黄帝出軍决曰)¶
(牙旗者將軍之精金枝者將軍之氣周禮司常職云軍/旅㑹同置旌門夫以旌為門即旗門也後世軍中遂置)¶
(牙門將又有牙兵典總此名者以押牙為名至於官府/早晚軍吏兩謁亦名為衙呼謂既熟雖天子正殿受朝)¶
(謁亦名/正衙)以少主浩付尚書省令衛士十餘人守之(少始/照翻)¶
遣令史取其畫敕(隋門下省有録事/通事令史各六人)百官不復朝參至¶
彭城水路不通復奪民車牛得二千兩(復扶又翻朝直/遥翻兩力譲翻)¶
並載宫人珍寳其戈甲戎器悉令軍士負之道逺疲劇¶
軍士始怨司馬徳戡竊謂趙行樞曰君大謬誤我(行樞/建言)¶