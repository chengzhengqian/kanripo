殿下親則叔父位為上公不能帥先羣后以匡帝室而¶
幸本根之傾為趙王倫之事(事見八十九卷惠帝永寧/元年言趙王倫以宗室而)¶
(簒晉德所為類之倫於惠帝叔/祖也德於寳叔父也帥讀曰率)思雖不能如申包胥之¶
存楚(吳破楚入郢申包胥乞師於/秦遂破吳師楚昭王復國)猶慕龔君賔不偷生¶
於莽世也(龔勝字君賔事見三十/七卷王莽始建國三年)德斬之寳遣扶風忠¶
公慕輿騰與長樂王盛收兵冀州盛以騰素暴横為民¶
所怨乃殺之行至鉅鹿長樂説諸豪傑(横戸孟翻樂音/洛説輸芮翻)¶
皆願起兵奉寳寳以蘭汗祀燕宗廟所為似順意欲還¶