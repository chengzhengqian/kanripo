為東北聲援至是衍遣使曉諭皆帥其衆來降(史言東/昏唯孤)¶
(城自守使疏吏/翻帥讀曰率)衍遣弟輔國將軍秀鎮京口輔國將軍¶
恢鎮破墩從弟寧朔將軍景鎮廣陵(景本名昺李延壽/作南史避唐廟諱)¶
(改昺為景/通鑑因之)　十一月丙申魏以驃騎大將軍穆亮為司¶
空(驃匹妙翻/騎奇寄翻)丁酉以北海王詳為太傅領司徒初詳欲¶
奪彭城王勰司徒(勰音/協)故譛而黜之既而畏人議已故¶
但為大將軍至是乃居之詳貴盛翕赫將作大匠王遇¶
多隨詳所欲私以官物給之(李延壽曰王遇本馮翊李/潤鎮𦍑其先為𦍑中強族)¶