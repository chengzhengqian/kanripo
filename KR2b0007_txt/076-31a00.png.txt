峻不從功卒不成(卒子/恤翻)　漢姜維復議出軍(復扶又/翻下同)征¶
西大将軍張翼廷爭(爭讀/曰諍)以為國小民勞不宜黷武維¶
不聼率車騎将軍夏侯霸及翼同進八月維将數萬人¶
至枹罕(枹罕縣前漢屬金城郡後漢/屬隴西郡魏時廢省枹音膚)趨狄道(趨七/喻翻)征西¶
将軍陳泰敕雍州刺史王經進屯狄道須泰軍到東西¶
合埶乃進泰軍陳倉經所統諸軍於故關與漢人戰不¶
利(故關謂漢時故邊/關也在洮水西)經輒渡洮水泰以經不堅據狄道¶
必有他變率諸軍以繼之經已與維戰於洮西大敗(洮/土)¶