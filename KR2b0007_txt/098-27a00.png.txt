午留其將王佗以數千人守薊(佗徒/河翻)與鄧恒走保魯口¶
(魏收地形志博陵郡饒陽縣/有魯口城博陵郡唐為定州)乙巳雋㧞薊執王佗斬之¶
雋欲悉阬其士卒千餘人慕容霸諫曰趙為暴虐王興¶
師伐之將以拯民於塗炭而撫有中州也今始得薊而¶
阬其士卒恐不可以為王師之先聲也雋入都于薊中¶
州士女降者相繼(降戸/江翻)燕兵至范陽范陽太守李産欲¶
為石氏拒燕(為于/偽翻)衆莫為用乃帥八城令長出降(范陽/郡統)¶
(涿良鄉方城長鄉道故安/范陽容城八縣帥讀曰率)雋復以産為太守産子績為¶