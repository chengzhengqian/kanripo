(足/信)　庚寅中書侍郎同平章事趙光𦙍卒　太后自與¶
太妃别(二年正月太/后離晉陽)常忽忽不樂(樂音/洛)雖娛玩盈前未¶
嘗解顔太妃既别太后亦邑邑成疾太后遣中使醫藥¶
相繼於道聞疾稍加輒不食又謂帝曰吾與太妃恩如¶
兄弟欲自往省之(省悉/景翻)帝以天暑道逺苦諫久之乃止¶
但遣皇弟存渥等往迎侍五月丁酉北都奏太妃薨太¶
后悲哀不食者累日帝寛譬不離左右太后自是得疾¶
又欲自往㑹太妃葬帝力諫而止(離力智翻太后之悲/慕以太妃有以得其)¶