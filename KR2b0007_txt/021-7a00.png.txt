鮮王右渠發兵距險樓船將軍將齊兵七千人先至王¶
險右渠城守窺知樓船軍少(守式又翻/少詩沼翻)即出城擊樓船¶
樓船軍敗散遁山中十餘日稍求退散卒復聚左將軍¶
擊朝鮮浿水西軍未能破天子為兩將未有利(為于/偽翻)乃¶
使衛山因兵威徃諭右渠右渠見使者頓首謝願降恐¶
兩將詐殺臣今見信節請復降(復扶又翻降/户江翻下同)遣太子入¶
謝獻馬五千匹及饋軍糧人衆萬餘持兵方渡浿水使¶
者及左將軍疑其為變謂太子已服降宜令人毋持兵¶