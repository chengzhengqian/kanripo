南郡(比必/寐翻)而琮已降備南走肅徑迎之與備㑹于當陽¶
長坂肅宣權㫖論天下事勢致殷勤之意且問備曰豫¶
州今欲何至(備先為豫州/牧故以稱之)備曰與蒼梧太守吳巨有舊¶
欲往投之肅曰孫討虜聰明仁惠敬賢禮士江表英豪¶
咸歸附之(曹操表權為討/虜將軍故稱之)已據有六郡兵精糧多足以¶
立事今為君計莫若遣腹心自結於東以共濟世業(荆/州)¶
(在西吳在東世/業猶言世事也)而欲投吳巨巨是凡人偏在逺郡行將¶
為人所併豈足託乎備甚悦肅又謂諸葛亮曰我子瑜¶