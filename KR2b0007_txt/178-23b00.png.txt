通諫曰人命至重陛下奈何以畜産之故殺千有餘人¶
臣敢以死請帝瞋目叱之(瞋昌/真翻)通又頓首曰臣一身分¶
死(分扶/問翻)就陛下匄千餘人命帝感寤曰朕之不明以至¶
於此賴有卿忠言耳于是悉逹等皆減死論擢通為左¶
武候將軍(隋志左右武候掌車駕出先驅後殿晝夜巡/察執捕奸非烽候道路水屮所置巡狩師田)¶
(則掌其/營禁也)　上柱國劉昶與帝有舊帝甚親之其子居士¶
任俠不遵法度數有罪(數所/角翻)上以昶故每原之居士轉¶
驕恣取公卿子弟雄健者輒將至家以車輪括其頸而¶