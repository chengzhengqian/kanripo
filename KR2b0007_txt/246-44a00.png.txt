(補國史疑文宗實錄闊畧故它書皆因而誤彛泰以元/和十一年立至此二十七年然開成三年已卒達磨立)¶
(至此五年而實錄云僅三十/年亦是誤以達磨為彛泰也)命將作少監李璟為弔祭¶
使　劉沔奏移軍雲州　李忠順奏擊回鶻破之　丙¶
戌立皇子嶧為徳王嵯為昌王(嶧音亦嵯/才何翻)　初吐蕃達¶
磨贊普有佞幸之臣以為相達磨卒無子佞相立其妃¶
綝氏兄尚延力之子乞離胡為贊普(綝丑/林翻)纔三嵗佞相¶
與妃共制國事吐蕃老臣數十人皆不得預政事首相¶
結都那見乞離胡不拜曰贊普宗族甚多而立綝氏子¶