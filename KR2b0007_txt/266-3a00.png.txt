朱思勍范思從陳璠將親兵三千(勍渠京翻/璠音畨)及嗣位召¶
歸廣陵顥温使三將從秦裴擊江西因戍洪州誣以謀¶
叛命别將陳祐往誅之(史言張顥徐温又/翦去渥之爪牙)祐間道兼行¶
(間古/莧翻)六日至洪州微服懐短兵徑入秦裴帳中裴大驚¶
祐告之故(告之以所以/徑入之故)乃召思勍等飲酒祐數思勍等¶
罪(數所具翻下因數/同俗從所主翻)執而斬之渥聞三將死益忌顥温¶
欲誅之丙戍渥晨視事顥温帥牙兵二百露刃直入庭¶
中(帥讀/曰率)渥曰爾果欲殺我邪對曰非敢然也欲誅王左¶