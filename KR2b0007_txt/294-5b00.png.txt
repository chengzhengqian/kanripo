(地即東晉/之南沙也)唐主復遣劉承遇奉表稱唐國主請獻江北¶
四州嵗輸貢物十萬於是江北悉平得州十四縣六十¶
(光夀廬舒蘄黄滁和濠/泗楚揚泰通十四州)庚子上賜唐主書諭以縁江諸¶
軍及兩浙湖南荆南兵並當罷歸其廬蘄黄三道亦令¶
歛兵近外(謂周所遣進攻廬蘄黄之/軍也近外謂近郊之外)俟彼將士及家屬¶
就道可遣人召將校以城邑付之(將即亮翻/校户教翻)江中舟艦¶
有須往來者並令就北岸引之(凡唐舟艦在北岸者/皆許令引就南岸)辛¶
丑陳覺辭行又賜唐主書諭以不必傳位於子壬寅上¶