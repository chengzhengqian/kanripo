軍吕據左将軍㑹稽留贊襲壽春(驃匹妙翻/㑹工外翻)司馬師命¶
諸軍皆深壁髙壘以待東軍之集(東軍青徐/兖之軍也)諸将請進¶
軍攻項師曰諸軍知其一未知其二(諸軍當/作諸君)淮南将士本無¶
反志儉欽説誘與之舉事(説輸/芮翻)謂遠近必應而事起之¶
日淮北不從(淮北謂/豫兖也)史招李續前後瓦解内乖外叛自¶
知必敗困獸思鬬(左傳吳夫槩王/曰困獸猶鬬)速戰更合其志雖云¶
必克傷人亦多且儉等欺誑将士詭變萬端小與持乆¶
詐情自露此不戰而克之術也乃遣諸葛誕督豫州諸¶