(下/同)昝堅至犍為(犍居/言翻)乃知與温異道還自沙頭津濟比¶
至(比必/寐翻)温已軍於成都之十里陌堅衆自潰勢悉衆出¶
戰于成都之笮橋(水經注萬里橋西上曰夷/橋亦曰笮橋笮疾各翻)温前鋒不¶
利叅軍龔䕶戰死矢及温馬首衆懼欲退而鼓吏誤鳴¶
進鼓(雷鼔以進/衆曰進鼔)袁喬㧞劒督士卒力戰遂大破之温乘¶
勝長驅至成都縱火燒其城門漢人惶懼無復鬬志(復/扶)¶
(又/翻)勢夜開東門走至葭萌(葭音/家)使散騎常侍王幼送降¶
文於温(散悉亶翻/騎奇寄翻)自稱畧陽李勢叩頭死罪(李氏其先/自巴西遷)¶