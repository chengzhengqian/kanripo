感天不旋日(易稽覽圖中孚傳曰陽感天不旋日諸侯/不旋時大夫不過朞鄭𤣥注云陽者天子)¶
(為善一日天立應以善為惡一日天立應以/惡一説不旋時立應之重直龍翻傳直戀翻)惟陛下留¶
神裁察帝復召舉面問得失舉對以宜慎官人去貪汙¶
逺佞邪(復扶又翻去羌/吕翻逺于願翻)帝曰官貪汙佞邪者為誰乎對¶
曰臣從下州超備機宻(舉自冀州刺/史徴拜尚書)不足以别羣臣然¶
公卿大臣數有直言者忠貞也(别彼列翻/數所角翻)阿䛕茍容者¶
佞邪也太史令張衡亦上疏言前年京師地震土裂裂¶
者威分震者民擾也竊懼聖思厭倦制不專己恩不忍¶