罕之留其子頎事克用(頎渠/希翻)身還澤州専以㓂鈔為事¶
(鈔楚/交翻)自懷孟晉絳數百里間州無刺史縣無令長田無¶
麥禾邑無煙火者殆將十年(令力正翻/長知兩翻)河中絳州之間¶
有摩雲山絶高民保聚其上㓂盜莫能近(近其/靳翻)罕之攻¶
拔之時人謂之李摩雲　樂從訓移軍洹水羅𢎞信遣¶
其將程公信撃從訓斬之與父彦禎皆梟首軍門癸巳¶
遣使以厚幣犒全忠軍請修好(好呼/到翻)全忠乃召軍還詔¶
以羅𢎞信權知魏博留後　歸州刺史郭禹撃荆南逐¶