河池(下辨河池二縣皆屬武都郡師古曰辨皮莧翻劉/昫曰辨步莧翻下辨唐為成州同谷縣河池唐為)¶
(武州盤/隄縣)　河南王吐谷渾卒(吐谷渾史家傳讀吐/從暾入聲谷音欲)吐谷¶
渾者慕容廆之庶兄也父涉歸分户一千七百以𨽻之¶
及廆嗣位二部馬鬬廆遣使讓吐谷渾曰先公分建有¶
别(廆户罪翻/别彼列翻)奈何不相逺異(逺異者言逺/去以相别異)而令馬有鬭¶
傷吐谷渾怒曰馬是六畜(六畜馬牛羊犬/豕雞畜許六翻)鬬乃其常何¶
至怒及於人欲逺别甚易恐後㑹為難耳今當去汝萬¶
里之外遂帥其衆西徙(易以豉翻/帥讀曰率)廆悔之遣其長史乙¶