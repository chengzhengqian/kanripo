(於賢/翻)諸將恐其為後患欲攻之虎曰裕儒生矜惜名節¶
恥於迎降耳(降户江/翻下同)無能為也遂過之至徐無(徐無縣/屬北平)¶
(郡其地在唐薊/州玉田縣界)段遼以其弟蘭既敗不敢復戰帥妻子¶
宗族豪大千餘家(豪大猶言豪帥也是時東北夷率謂/主帥為大部帥曰部大城主曰城大)¶
(是/也)棄令支奔密雲山(水經注密雲戍在禦夷鎮東南九/十里鮑邱水逕其西唐檀州治密)¶
(雲縣西南去范陽二百里又據晉紀云遼奔于平岡葢/密雲山在漢平岡縣界宋白曰檀州密雲縣本漢虒奚)¶
(縣西南至幽州百九十里西至媯州二百五十里東/北至長城障塞百一十里東南至薊州百九十里)將¶
行執慕容翰手泣曰不用卿言自取敗亡我固甘心令¶