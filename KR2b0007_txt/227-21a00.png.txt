人武俊令曰大夫叛逆將士歸順敢違拒者族衆莫敢¶
動遂執惟岳收鄭詵畢華王它奴等皆殺之(令力定翻/將即亮翻)¶
(詵踈/臻翻)武俊以惟岳舊使之子(李寳臣已死故曰/舊使使疏吏翻)欲生送¶
之長安常寧曰彼見天子將復以叛逆之罪歸咎於中¶
丞(復扶又翻下復𣙜同又/音如字中丞謂王武俊)乃縊殺之(縊於賜翻/又於計翻)傳首京¶
師(卒如谷從政之言代宗廣徳元年李/寶臣帥成徳凡二世十九年而滅)深州刺史楊榮¶
國惟岳姊夫也降於朱滔滔使復其位(姊蔣兕翻/降户江翻)　復¶
𣙜天下酒惟西京不𣙜(罷𣙜酒見二百二十五卷大/厯十四年七月𣙜古岳翻)¶