中書門下機要之司詔敕有不便者皆應論執比來唯¶
睹順從不聞違異若但行文書則誰不可為何必擇才¶
也房𤣥齡等皆頓首謝故事凡軍國大事則中書舍人¶
各執所見雜署其名謂之五花判事中書侍郎中書令¶
省審之給事中黄門侍郎駮正之上始申明舊制由是¶
鮮有敗事(省悉景翻駮北/角翻鮮息善翻)　茌平人馬周(茌平縣漢屬/東郡應劭曰)¶
(在茌山之平地者也後魏屬東平原郡後齊廢隋開皇/初復置屬貝州唐屬博州賢曰漢茌平故城在博州之)¶
(聊城縣東北/茌仕疑翻)客遊長安舍於中郎將常何之家(唐諸衞/中郎將)¶