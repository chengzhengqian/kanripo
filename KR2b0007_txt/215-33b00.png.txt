汚濁聖聽乃令郡縣長官精加試練灼然超絶者具名¶
送省委尚書覆試御史中丞監之(監古/銜翻)取名實相副者¶
聞奏既而至者皆試以詩賦論遂無一人及第者林甫¶
乃上表賀野無遺賢戊寅以范陽平盧節度使安祿¶
山兼御史大夫祿山體充肥腹垂過膝嘗自稱腹重三百¶
斤外若癡直内實狡黠常令其將劉駱谷留京師詗朝¶
廷指趣動靜皆報之(黠下八翻詗翾正/翻有所候伺也)或應有牋表者¶
駱谷即為代作通之歲獻俘虜雜畜奇禽異獸珍玩之¶