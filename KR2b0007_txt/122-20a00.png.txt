繼䝉遜者必此人也然比之於父皆云不及此殆天之¶
所以資聖明也(遜考異曰後魏書順初奉冊拜沮渠䝉/  為涼州牧即有䝉遜不拜及順使還)¶
(論牧犍事南史順冊拜䝉遜還拜都督四州長安鎮都/大將徵為四部尚書加常侍延和初使涼始有不拜等)¶
(事今據順云不復周矣明年䝉遜死/帝曰卿言䝉遜死騐矣故從南史)魏主曰朕方有事¶
東方(謂方圖/燕也)未暇西略如卿所言不過數年之外不為¶
晩也初罽賓沙門曇無䜟自云能使鬼治病且有袐術¶
(北史曰曇無䜟自云能使鬼療病令婦人多/子罽音計曇徒含翻䜟楚譛翻治直之翻)涼王䝉遜¶
甚重之謂之聖人諸女及子婦皆往受術魏主聞之使¶