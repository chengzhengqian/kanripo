唐(使出兵常州以擊之則唐有反顧/之憂為吳越兵為唐所敗張本)¶
三年春正月丙午以王環為右驍衛大將軍賞其不降¶
也(以王環堅守鳯州/城陷而後就擒也)　丁酉李榖奏敗唐兵千餘人於¶
上窑(窑餘招翻/又作窯)　戊戌發開封府曹滑鄭州之民十餘¶
萬築大梁外城(曹滑鄭皆近京之州九域志開封府西/至鄭州界一百一十五里北至滑州界)¶
(一百里東北至曹州界一百四十五里陳許亦/近郡而不發者以方征淮南道上供億故也)　庚子¶
帝下詔親征淮南以宣徽南院使鎭安節度使向訓權¶
東京留守端明殿學士王朴副之彰信節度使韓通權¶