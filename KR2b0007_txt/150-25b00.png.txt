卧人别占之(占口/占也)造次俱成(造七/到翻)不失事理(人必小有/才也然後)¶
(能迎世取寵以竊一時/之權朱异徐紇是也)然無經國大體専好小數見人¶
矯為恭謹逺近輻湊附之(為爾朱榮討徐鄭/張本好呼到翻)給事黄門¶
侍郎袁飜李神軌皆領中書舍人為太后所信任時人¶
云神軌亦得幸於太后衆莫能明也神軌求婚於散騎¶
常侍盧義僖義僖不許黄門侍郎王誦謂義僖曰昔人¶
不以一女易衆男(引樂廣事事見八十五/卷晉惠帝太安二年)卿豈易之邪¶
義僖曰所以不從者正為此耳(為于/偽翻)從之恐禍大而速¶