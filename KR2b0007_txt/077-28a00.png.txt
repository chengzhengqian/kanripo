(遵前年之命/也復扶又翻)　帝見威權日去不勝其忿(勝音/升)五月己¶
丑召侍中王沈(沈持林/翻下同)尚書王經散騎常侍王業謂曰¶
司馬昭之心路人所知也(言路人亦/知其将簒)吾不能坐受廢辱¶
今日當與卿自出討之(卿下當/有等字)王經曰昔魯昭公不忍¶
季氏敗走失國為天下笑(魯季氏世執魯國之政至昭/公時伐之不勝公孫于齊次)¶
(于陽州死于乾/侯事見左傳)今權在其門為日乆矣朝廷四方皆為¶
之致死(為于/偽翻)不顧逆順之理非一日也且宿衛空闕兵¶
甲寡弱陛下何所資用而一旦如此毋乃欲除疾而更¶