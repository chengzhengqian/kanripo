來迷失道夜行無復部分(分扶/問翻)亮聞乃悔之朝士以京¶
邑危逼(朝直/遥翻)多遣家人入東避難(建康以呉㑹稽/為東難乃旦翻)左衛¶
將軍劉超獨遷妻孥入居宮内(孥音奴/子也)詔以卞壼都督¶
大桁東諸軍事(壼苦本翻桁/讀與航同)與侍中鍾雅帥郭黙趙𦙍¶
等軍及峻戰于西陵(據壼傳峻至東陵口壼與/戰于陵西成帝紀作西陵)壼等大¶
敗死傷以千數丙辰峻攻青溪柵卞壼率諸軍拒擊不¶
能禁峻因風縱火燒臺省及諸營寺署一時蕩盡(杜佑/曰宋)¶
(齊有三臺五省之號三臺盖兩漢舊名/五省謂尚書中書門下祕書集書省也)壼背癰新愈創¶