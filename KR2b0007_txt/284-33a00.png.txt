然則汝何故欲為漢主曰石氏負恩不可容太后曰汝¶
今雖得漢地不能居也(後卒如舒/嚕后之言)萬一蹉跌(蹉七何翻/跌徒結翻)¶
悔何所及又謂其羣下曰漢兒何得一向眠(人寢不安/席則輾轉)¶
(反側而不成寐一/向眠則其眠安矣)自古但聞漢和蕃未聞蕃和漢漢兒¶
果能回意我亦何惜與和桑維翰屢勸帝復請和於契¶
丹以紓國患(復扶又翻紓/音舒緩也)帝假開封軍將張暉供奉官¶
(開封軍將開封/府之軍將也)使奉表稱臣詣契丹卑辭謝過契丹主¶
曰使景延廣桑維翰自來仍割鎮定兩道𨽻我則可和¶