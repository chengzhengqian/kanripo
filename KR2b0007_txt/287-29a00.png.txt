詔左衛大將軍王景崇將軍齊藏珍將禁軍數千赴之¶
因使之經略關西(因應接回鶻使者之名/以出師實則經畧關右)晉昌節度判¶
官李恕久在趙延壽幕下延壽使之佐匡賛匡賛將入¶
蜀恕諌曰燕王入朝豈所願哉(言趙延夀受囚鎖/於契丹而入北)今漢¶
家新得天下方務招懐若謝罪歸朝必保富貴入蜀非¶
全計也蹄涔不容尺鯉(劉曜之言岑耡針翻蹄涔謂牛/馬所踐之跡因而渟水處也非)¶
(盈尺之鯉所可容身以喻/蜀小國勢不能容趙匡賛)公必悔之匡賛乃遣恕奉表¶
請入朝景崇等未行而恕至帝問恕匡賛何為附蜀對¶