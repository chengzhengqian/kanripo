不泄露劭等敬事之號曰天師其後遂與道育鸚鵡及¶
東陽主奴陳天與黄門陳慶國共為巫蠱琢玉為上形¶
像埋於含章殿前劭補天與為隊主東陽主卒(卒子/恤翻)鸚¶
鵡應出嫁劭濬恐語泄(慮巫蠱之/語泄也)濬府佐吳興沈懐逺¶
素為濬所厚以鸚鵡嫁之為妾上聞天與領隊以讓劭¶
曰汝所用隊主副並是奴邪劭懼以書告濬濬復書曰¶
彼人若所為不已正可促其餘命或是大慶之漸耳(據/此)¶
(則弑逆之謀濬實啓之劭在都濬在京口故以書徃來/詳察書意則劭濬逆謀豈一朝一夕之故哉其所由來)¶