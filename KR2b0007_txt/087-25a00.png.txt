(翻下/同)大敗晉兵縱騎圍而射之(敗補邁翻/射而亦翻)將士十餘萬¶
人相踐如山無一人得免者執太尉衍襄陽王範任城¶
王濟武陵莊王澹(任音壬澹徒覽/翻又徒濫翻)西河王喜梁懐王禧¶
齊王超(西河王喜宣帝弟西河繆/王斌之後超齊王冏之子)吏部尚書劉望廷尉¶
諸葛銓豫州刺史劉喬太𫝊長史庾敳等(敳魚/開翻)坐之幕¶
下問以晉故衍具陳禍敗之由云計不在己且自言少¶
無宦情不豫世事因勸勒稱尊號冀以自免勒曰君少¶
壯登朝名葢四海身居重任何得言無宦情邪破壊天¶