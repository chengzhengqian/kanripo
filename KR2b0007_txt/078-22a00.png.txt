㑹與人意同今遣㑹伐蜀蜀必可滅滅蜀之後就如卿慮何¶
憂其不能辦邪(言㑹若為亂/自能辦之也)夫蜀已破亡遺民震恐不¶
足與共圖事中國将士各自思歸不肯與同也㑹若作¶
惡(作為也惡不善也作惡/作亂也所為不善也)秪自滅族耳卿不須憂此慎¶
勿使人聞也及晉公将之長安悌復曰鍾㑹所統兵五¶
六倍於鄧艾但可敕㑹取艾不須自行晉公曰卿忘前¶
言邪(忘巫/放翻)而云不須行乎雖然所言不可宣也我要自¶
當以信意待人但人不當負我耳我豈可先人生心哉¶