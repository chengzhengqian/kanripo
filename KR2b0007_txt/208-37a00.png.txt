朝朔望(朝直/遥翻)　九月丁夘以吏部侍郎蕭至忠為黄門¶
侍郎兵部尚書宗楚客為左衛將軍兼太府卿紀處訥¶
為太府卿並同中書門下三品中書侍郎同中書門下¶
三品于惟謙罷為國子祭酒　庚子赦天下改元(改元/景龍)¶
宗楚客等引右衛郎將姚廷筠為御史中丞使劾奏魏¶
元忠(劾户槩翻/又户得翻)以為侯君集社稷元勛及其謀反太宗¶
就羣臣乞其命而不得竟流涕斬之(見一百九十七卷/太宗貞觀十七年)其¶
後房遺愛薛萬徹齊王祐等為逆雖復懿親皆從國法¶