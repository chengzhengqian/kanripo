言霍氏且有變宜防絶之郷使福說得行(數所角翻/郷讀曰嚮)則¶
國無裂土出爵之費臣無逆亂誅滅之敗徃事既已而¶
福獨不䝉其功唯陛下察之貴徙薪曲突之䇿使居焦¶
髪灼爛之右上乃賜福帛十匹後以為郎帝初立謁見¶
髙廟(見賢/遍翻)大將軍光驂乗(漢制大駕大將軍驂/乗乗䋲證翻下同)上内嚴¶
憚之若有芒刺在背後車騎將軍張安世代光驂乗天¶
子從容肆體甚安近焉(從千容翻師古曰肆/放也展也近其靳翻)及光身死¶
而宗族竟誅故俗傳霍氏之禍萌于驂乗(師古曰萌/謂始生也)後¶