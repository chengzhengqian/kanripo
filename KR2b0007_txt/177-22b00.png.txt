上命左右引突厥詣韓擒虎前曰此是執得陳國天子¶
者擒虎厲色顧之突厥惶恐不敢仰視左衛將軍龎晃¶
等短高熲於上上怒皆黜之(龎晃自結納於潜躍之辰/與上情契甚密而與高熲)¶
(有隙與廣平王雄挾舊屢言/熲之短故皆被黜熲居永翻)親禮逾密因謂熲曰獨孤¶
公猶鏡也每被磨瑩皎然益明初熲父賓為獨孤信僚¶
佐賜姓獨孤氏故上常呼獨孤而不名(按獨孤信之誅/妻子徙蜀獨孤)¶
(后以賓父之故吏每往來其家熲之遭遇豈專以才略/哉外得君而内䝉君母親禮也及夫外則見忌於君内)¶
(則失愛於君母隨見踈/弃君臣之際可無謹乎)　樂安公元諧性豪俠有氣調¶