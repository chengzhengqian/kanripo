(諸夏初置軍師/祭酒参掌戎律)操以山陽滿寵為許令操從弟洪有賔¶
客在許界數犯法寵収治之洪書報寵(報告也前書霍/顯曰少夫幸報)¶
(我以事數所角/翻治直之翻)寵不聼洪以白操操召許主者(主者許/縣主吏)¶
(也/)寵知將欲原客乃速殺之操喜曰當事不當爾邪¶
北海太守孔融負其髙氣志在靖難而才踈意廣訖無¶
成功(訖竟也終也/難乃旦翻)髙談清教盈溢官曹辭氣清雅可玩¶
而誦論事考實難可悉行但能張磔網羅(磔陟格/翻開也)而目¶
理甚踈造次能得人心(造七/到翻)乆乆亦不願附也其所任¶