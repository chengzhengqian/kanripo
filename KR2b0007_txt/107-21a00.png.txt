(部祠部五兵左民度支五/尚書二僕射一令為八坐)䕶軍将軍南平車𦙍曰(沈約/曰秦)¶
(時有䕶軍都尉漢陳平為䕶軍中尉盡䕶諸将李廣為/驍騎将軍屬䕶軍将軍盖䕶軍䕶諸将軍魏武以韓浩)¶
(為䕶軍資重為護軍将軍/資輕為中䕶軍車尺遮翻)此乃成王所以尊周公也今¶
主上當陽(人主南面鄉眀而立/以治天下故曰當陽)非成王之比相王在位¶
豈得為周公乎乃稱疾不署(不署/名也)疏奏帝大怒而嘉𦙍¶
有守中書侍郎范甯徐邈為帝所親信數進忠言(數所/角翻)¶
補正闕失指斥姦黨王國寳甯之甥也甯尤疾其阿諛¶
勸帝黜之陳郡袁恱之有寵於道子國寳使恱之因尼¶