(妙翻騎奇寄翻/將即亮翻下同)梁士卒皆恐慶之解鞍秣馬諭將士曰¶
吾至此以來屠城略地實為不少(少詩/沼翻)君等殺人父兄¶
掠人子女亦無筭矣天穆之衆皆是仇讐我輩衆纔七¶
千虜衆三十餘萬今日之事唯有必死乃可得生耳虜¶
騎多不可與之野戰當及其未盡至急攻取其城而據¶
之諸君勿或狐疑自取屠膾乃鼓之使登城將士即相¶
帥蟻附而入(帥讀/曰率)癸酉㧞滎陽執楊昱(楊昱輕慶之兵/少不料其肉薄)¶
(急攻故城陷𫝊曰敵無小不可/輕也又曰不偹不虞不可以師)諸將三百餘人伏顥帳¶