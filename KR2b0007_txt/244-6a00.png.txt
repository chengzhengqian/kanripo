宜兼金榖𤨏碎之務如楊國忠元載皇甫鎛皆奸臣所¶
為不足法也上以為然於是裴度辭度支上許之　十¶
一月甲午上祀圓丘赦天下四方毋得獻竒巧之物其¶
纎麗布帛皆禁之焚其機杼　丙申西川節度使杜元¶
頴奏南詔入寇元頴以舊相文雅自髙(杜元頴長慶/初相穆宗)不¶
曉軍事專務蓄積减削士卒衣糧西南戍邊之卒衣食¶
不足皆入蠻境鈔盗以自給(鈔楚/交翻)蠻人反以衣食資之¶
由是蜀中虚實動静蠻皆知之南詔自嵯顚謀大舉入¶