聞者愧之　癸亥以尚書僕射江總為尚書令吏部尚¶
書謝伷為僕射(伷直/祐翻)　十一月己卯大赦　吐谷渾可¶
汗夸呂在位百年(夸呂隋書吐谷/渾𫝊作呂夸)屢因喜怒廢殺太子¶
後太子懼謀執夸呂而降(降戸江/翻下同)請兵於隋邊吏秦州¶
總管河間王𢎞請以兵應之(秦州天水郡河間/王𢎞隋主從祖弟)隋主不¶
許太子謀洩為夸呂所殺復立其少子嵬王訶為太子¶
(復扶又翻下同少/詩照翻嵬五灰翻)疊州刺史杜粲(五代志臨洮郡疊川/縣後周置疊州宋白)¶
(曰以其地山/多重疊也)請因其舋而討之(舋許/覲翻)隋主又不許是歲¶