(短/)賊至水尚淺可渉比官軍至已深矣壬申元宻引兵¶
渡水將圍城㑹大風賊以火箭射城外茅屋(射而/亦翻)延及¶
官軍營士卒進則冒矢石退則限水火賊急擊之死者¶
近三百人(近其/靳翻)元宻等以為賊必固守但為攻取之計¶
賊夜使婦人持更(夜有五更使人各直一更撃鼓以警/衆謂之持更顔之推曰一更二更三)¶
(更四更皆以五為節西都賦云衛以嚴更之署所以爾/者假令正月建寅斗柄夕則指寅晝則指午自寅至午)¶
(凡厯五辰冬夏之月雖復長短然辰間遼闊盈不至六/縮不至四進退常在五者之間更厯也經也故曰五更)¶
(更工/衡翻)掠城中大船三百艘備載資糧順流而下欲入江¶