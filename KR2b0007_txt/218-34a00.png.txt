後軍欲舉城降賊衆心不從身首異處大將軍兵精氣¶
肅遠近莫敵若以家國為念移據常山與大夫首尾相¶
應則洪勲盛烈孰與為比若疑而不行又不設備常山¶
既陷信都豈能獨全承恩不從仙運又曰將軍不納鄙¶
夫之言必懼兵少故也今人不聊生咸思報國競相結¶
聚屯據鄉村若懸賞招之不旬日十萬可致與朔方甲¶
士三千餘人相參用之足成王事若捨要害以授人居¶
四通而自安(言信都之地夷庚四/逹非可居之以自安)譬如倒持劒㦸取敗¶