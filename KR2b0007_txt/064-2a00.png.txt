生日月如流老將至矣而功業不建是以悲耳(史言備/志氣不)¶
(衰所以能成三分/之業復扶又翻)　曹操遣夏侯淵張遼圍昌豨於東¶
海(豨叛操事見上巻三/年豨許豈翻又音希)數月糧盡議引軍還遼謂淵曰¶
數日以來每行諸圍豨輒屬目視遼(行下孟翻/屬之欲翻)又其射¶
矢更希此必豨計猶豫故不力戰遼欲挑與語(射而亦/翻挑徒)¶
(了/翻)儻可誘也(儻或然之/辭誘音酉)乃使謂豨曰公有命使遼傳之¶
豨果下與遼語遼為説操神武方以徳懐四方先附者¶
受大賞(為于/偽翻)豨乃許降(降户/江翻)遼遂單身上三公山(上時/掌翻)¶