安開府儀同三司李弼車騎大将軍達奚武帥千騎為¶
前驅八月庚寅丞相泰至糓城(漢志河南郡有榖成縣/師古注曰即今新安水)¶
(經注曰穀城縣城西臨/穀水騎竒寄翻下同)侯景等欲整陳以待其至(陳讀/曰陣)¶
儀同三司太安莫多婁貸文請帥所部擊其前鋒(莫多/婁虜)¶
(三字/姓)景等固止之貸文勇而専不受命與可朱渾道元¶
以千騎前進夜遇李弼達奚武於孝水(五代志新安縣/有孝水水經注)¶
(孝水出廆山之隂北流注/于穀在河南城西四十里)弼命軍士皷譟曵柴揚塵貸¶
文走弼追斬之道元單騎獲免悉俘其衆送恒農(恒户/登翻)¶