南燕主超惡之問於李宣對曰澠水無氷良由逼帶京¶
城近日月也(惡烏路翻/近其靳翻)超大悦賜朝服一具(朝直/遙翻)　十¶
二月乞伏熾磐攻彭奚念於枹罕為奚念所敗而還(枹/音)¶
(膚敗補邁翻還/從宣翻又如字)　是嵗魏主珪殺髙邑公莫題初拓跋¶
窟咄之伐珪也(見一百六卷孝/武大元十一年)題以珪年少(少詩/沼翻)潛以¶
箭遺窟咄曰三嵗犢豈能勝重載邪(遺干季翻勝音/升載才再翻)珪¶
心銜之至是或告題居處倨傲擬則人主者珪使人以¶
箭示題而謂之曰三嵗犢果如何題父子對泣詰朝收¶