下離心速進兵攻討不過旬朔必内自生變上從之右¶
拾遺崔碣上疏請受其降(碣渠/列翻)上怒貶碣鄧城令　初¶
劉沔破回鶻留兵三千戍横水柵河東行營都知兵馬¶
使王逢奏乞益榆社兵(王逢時以河/東兵屯榆社)詔河東以兵二千¶
赴之時河東無兵守倉庫者及工匠皆出從軍李石召¶
横水戍卒千五百人使都將楊弁將之詣逢壬午戍卒¶
至太原先是軍士出征人給絹二匹(先悉/薦翻)劉沔之去竭¶
府庫自隨石初至軍用乏以已絹益之人纔得一匹時¶