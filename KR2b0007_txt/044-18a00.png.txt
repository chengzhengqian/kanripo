(偽/翻)帝稱善曰欲置傅者以輔太子也今博士不難正朕¶
況太子乎即拜佚為太子太傅以博士桓榮為少傅賜¶
以輜車乗馬(乗䋲/證翻)榮大㑹諸生陳其車馬印綬曰今日¶
所䝉稽古之力也可不勉哉　北匈奴遣使貢馬及裘¶
更乞和親并請音樂又求率西域諸國胡客俱獻見帝¶
下三府議酬荅之宜(三府太尉司徒司空府/也見賢遍翻下遐稼翻)司徒掾班¶
彪曰臣聞孝宣皇帝敕邊守尉曰匈奴大國多變詐交¶
接得其情則却敵折衝應對入其數則反為輕欺(數術/數也)¶