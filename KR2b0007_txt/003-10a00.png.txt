也陳賈曰周公使管叔監商(古殷商通稱商者以始封為國/號殷者以都亳為國號按孟子)¶
(陳賈只云監殷今通鑑云監/商避宋廟諱也監古衘翻)管叔以商畔也周公知其将畔¶
而使之與(畔與叛同與/讀曰歟下同)曰不知也陳賈曰然則聖人亦¶
有過與曰周公弟也管叔兄也周公之過不亦宜乎且¶
古之君子過則改之今之君子過則順之古之君子其¶
過也如日月之食民皆見之及其更也(更工衡/翻更改)民皆仰¶
之今之君子豈徒順之又從為之辭　是嵗齊宣王薨¶
子湣王地立(湣讀/曰閔)¶