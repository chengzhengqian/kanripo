者白使人𠂻甲(使䟽吏/翻下同)馬有汗宜閉城門羡曰敕使豈¶
可疑拒(敕使謂使者奉敕而來/至唐時率以稱宦者)出見之伏㤙執而殺之¶
初羡常以盛滿為懼表解所職不許臨刑歎曰富貴如¶
此女為皇后公主滿家常使三百兵何得不敗及其五¶
子伏䕶世逹世遷世辨世酋皆死(酋慈/由翻)周主聞光死為¶
之大赦(幸其死也/為于偽翻)祖珽與侍中髙元海共執齊政元海¶
妻陸令萱之甥也元海數以令萱宻語告珽(數所/角翻)珽求¶
為領軍齊主許之元海宻言於帝曰孝徴漢人(祖珽字/孝徴)¶