能起聰怒囚之允自殺聰以帝為光禄大夫封懷安矦¶
以大司馬曜為假黄鉞大都督督陜西諸軍事太宰封¶
秦王大赦改元麟嘉以麴允忠烈贈車騎將軍諡節愍¶
矦(允則忠矣然猶/在吉朗之後乎)以索綝不忠斬于都市(平陽都/市也)尚書¶
梁允侍中梁濬等及諸郡守皆為曜所殺華輯犇南山¶
　干寶論曰昔高祖宣皇帝以雄才碩量應時而起性¶
　深阻有若城府而能寛綽以容納行數術以御物而¶
　知人善采抜(言胷中有城府者多不能寛容任數/用術者多不能用人而宣帝能之也)於¶