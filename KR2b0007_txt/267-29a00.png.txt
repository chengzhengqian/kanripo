有亡奔真定以其謀告鎔者鎔大懼又不敢先自絶但¶
遣使詣洛陽訴稱燕兵已還與定州講和如故(定州謂/義武節)¶
(度使王/處直也)深冀民見魏博兵入奔走驚駭乞召兵還上遣¶
使詣真定慰諭之未幾廷隱等閉門盡殺趙戍兵乘城¶
拒守(幾居/豈翻)鎔始命石公立攻之不克乃遣使求援於燕¶
晉鎔使者至晉陽義武節度使王處直使者亦至欲共¶
推晉王為盟主合兵攻梁晉王㑹將佐謀之皆曰鎔久¶
臣朱温(唐昭宗光化三年王鎔服於/朱全忠及其受禪遂臣事之)嵗輸重賂(輸舂/遇翻)結¶