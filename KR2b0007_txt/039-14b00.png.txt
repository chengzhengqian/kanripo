逃邑叱之令還父子共守莽軍人入殿中聞莽在漸臺¶
衆共圍之數百重(重直/龍翻)臺上猶與相射(射而/亦翻)矢盡短兵¶
接王邑父子䠠惲王巡戰死莽入室下餔時衆兵上臺¶
(晡後謂之下晡按前書天文志旦至食時食/時至日昳日昳至晡晡至下晡下晡至日入)苖訢唐尊¶
王盛等皆死(訢音/欣)商人杜吳殺莽校尉東海公賓就斬¶
莽首(師古曰公賓姓就名也風俗通曰魯大夫公賔庚之/後王莽五十一居攝五十四即真六十八誅死)¶
軍人分莽身節解臠分爭相殺者數十人公賓就持莽¶
首詣王憲憲自稱漢大將軍城中兵數十萬皆屬焉舍¶