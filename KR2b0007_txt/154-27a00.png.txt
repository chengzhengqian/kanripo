(汾蜀絳蜀/之類也)安定給謨弱馬令軍前慰勞(勞力/到翻)諸賊見謨¶
莫不遙拜謨先所乗馬安定别給將士(將即/亮翻)戰敗蜀人¶
得之謂謨遇害莫不悲泣善養其馬不聽人乗之兒童¶
婦女競投草粟皆言此房公馬也爾朱世隆聞之捨其¶
罪以為其府長史北道大行臺楊津以衆少留鄴召募¶
欲自滏口入并州㑹爾朱兆入洛津乃散衆輕騎還朝¶
(少詩沼翻滏音釜騎/奇計翻朝直遙翻)爾朱世隆與兄弟宻謀慮長廣王¶
母衛氏干預朝政伺其出行遣數十騎如刼盜者於京¶