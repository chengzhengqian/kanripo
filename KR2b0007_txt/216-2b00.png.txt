(使院使/疏吏翻)使召德詮每過一門輙闔之既至常清離席謂¶
曰常清本出寒微郎將所知今日中丞命為留後(離力/智翻)¶
(中丞謂高仙芝唐邉鎮諸帥或帶御/史中丞大夫時隨其所帶官稱之)郎將何得於衆中¶
相陵突因叱之曰郎將須蹔死以肅軍政(蹔與/暫同)遂杖之¶
六十面仆地曳出仙芝妻及乳母於門外號哭救之不¶
及因以狀白仙芝仙芝覽之驚曰已死邪及見常清遂¶
不復言(號戸高翻/復扶又翻)常清亦不之謝軍中畏之惕息(史言/封常)¶
(清能治軍政亦縁高仙芝/不以私親橈法惕他歴翻)自唐興以來邊帥皆用忠厚¶