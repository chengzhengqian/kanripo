(音/干)自古無不亡之國不掘之墓故聖王之儉𦵏乃深逺¶
之慮也陛下奈何於中興之日(曜平靳氏之難而自/立故其臣謂之中興)而¶
踵亡國之事乎曜下詔曰二侍中懇懇有古人之風可¶
謂社稷之臣矣其悉罷宫室諸役夀陵制度一遵霸陵¶
之法封豫安昌子苞平輿子(輿音/豫)並領諫議大夫仍布¶
告天下使知區區之朝欲聞其過也(朝直/遥翻)又省酆水囿¶
以與貧民(豐水出京兆南山東北流注/于渭曜立囿於豐水左右)　祖逖將韓潛¶
與後趙將桃豹分據陳川故城豹居西臺潛居東臺豹¶