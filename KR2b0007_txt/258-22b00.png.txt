(太祖紀九月壬寅帝至河陽遣李讜引軍趨澤潞行至/馬牢川為晉人所敗帝又遣朱友裕張全義率精兵至)¶
(澤州北以為應援既而崇節從周棄潞來歸戊申帝廷/責諸將敗軍之罪斬李重𦙍以徇遂班師焉實録九月)¶
(甲申朔康君立急攻潞州朱全忠駐河陽遣李讜引軍/趨澤潞至馬牢山川與并師大戰不利鄧季筠被執復)¶
(遣朱友裕張全義至澤州北應援葛從周朱崇節率衆/棄潞州歸按六月李存孝若已破李讜追至懷州懷州)¶
(去河陽止一程豈得九月方到河陽讜之敗必在九月/戊申前一兩日也葢紀年録因從周據潞州事終言之)¶
(九月甲申朔十九日壬寅二十五日戊申若全忠至河/陽始遣讜等趣澤潞既敗而從周等棄潞來歸七日之)¶
(間豈容許事葢薛史因讜敗追本前事耳若九月二日/從周已棄潞州何得十九日後攻澤州者猶云葛司空)¶
(入潞府乎葢實録承紀年録而誤也今/全忠徃來月曰從薛史事則兼采諸書)李克用以康君¶