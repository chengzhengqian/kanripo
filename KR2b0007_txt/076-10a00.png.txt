置酒請恪恪将入之夜精爽擾動(左傳鄭子産曰人生/始化曰魄既生魄陽)¶
(曰魂用物精多則魂魄强是以有精爽至/於神明杜預曰爽明也擾動言不安也)通夕不寐(死/期)¶
(将至/故然)又家數有妖怪(數所/角翻)恪疑之旦日駐車宫門峻已¶
伏兵於帷中恐恪不時入事泄乃自出見恪曰使君若¶
尊體不安自可須後(須待/也)峻當具白主上欲以嘗知恪¶
意(嘗試/也)恪曰當自力入(言當自力疾而/入見吳主也)散騎常侍張約¶
朱恩等宻書與恪曰今日張設非常(張竹/亮翻)疑有他故恪¶
以書示滕𦙍𦙍勸恪還恪曰兒軰何能為正恐因酒食¶