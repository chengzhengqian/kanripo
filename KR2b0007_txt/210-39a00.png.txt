元之為相張說疾之使御史大夫趙彦昭彈之(彈徒/丹翻)上¶
不納又使殿中監姜皎言於上曰陛下常欲擇河東總¶
管而難其人臣今得之矣上問為誰皎曰姚元之文武¶
全才真其人也上曰此張説之意也汝何得面欺罪當¶
死皎叩頭首服(首式/又翻)上即遣中使召元之詣行在(使疏/吏翻)¶
既至上方獵引見(見賢/遍翻)即拜兵部尚書同中書門下三¶
品(拒考異曰世𫝊升平源以為吴兢所撰云姚元崇初/  太平得罪上頗徳之既誅太平方任元崇以相進)¶
(拜同州刺史張説素不叶命趙彦昭驟彈之不許居無/何上将獵于渭濵宻召元崇㑹於行所初元崇聞上講)¶