千家於平城　六月魏西征諸將(西征謂討蓋吳之/將也將即亮翻)扶¶
風公處真等八人(處昌/吕翻)坐盜没軍資及虜掠贓各千萬¶
計並斬之　初上以貨重物輕改鑄四銖錢(元嘉七年/鑄四銖錢)¶
(見一百二/十一卷)民多翦鑿古錢取銅盜鑄上患之録尚書事¶
江夏王義恭建議請以大錢一當兩(夏戸/雅翻)右僕射何尚¶
之議曰夫泉貝之興以估貨為本(估音/古)事存交易豈假¶
多鑄數少則幣重(少詩沼/翻下同)數多則物重多少雖異濟用¶
不殊况復以一當兩徒崇虛價者邪(復扶/又翻)若今制遂行¶