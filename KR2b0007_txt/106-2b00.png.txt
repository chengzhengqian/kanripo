帥數千騎至承營(帥讀曰/率下同)觀察形勢翟真望見陳兵而¶
出諸將欲退農曰丁零非不勁勇而翟真懦弱今簡精¶
鋭望真所在而衝之真走衆必散矣乃邀門而蹙之可¶
盡殺也使驍騎將軍慕容國帥百餘騎衝之(驍堅堯翻/騎竒寄翻)¶
真走其衆争門自相蹈藉(藉慈/夜翻)死者太半遂拔承營外¶
郭　癸未秦王堅與西燕主冲戰於城西(長安城/西也)大破¶
之追奔至阿城(阿城即阿房宫/城冲之巢穴也)諸將請乘勝入城堅恐¶
為冲所掩引兵還(萬乘之主固不可乘危徼幸然秦喪/敗若此乘諸将之勝氣以圖萬一之)¶