(十一年書作温泉/宫與元和志合)　戸部尚書裴寛素為上所重李林¶
甫恐其入相忌之(相息/亮翻)刑部尚書裴敦復擊海賊還受¶
請託廣序軍功寛微奏其事林甫以告敦復敦復言寛¶
亦嘗以親故屬敦復(屬之/欲翻)林甫曰君速奏之勿後於人¶
敦復乃以五百金賂女官楊太眞之姊使言於上甲午¶
寛坐貶睢陽太守(睢陽郡宋州本梁郡天/寶元年更郡名睢音雖)初武惠妃薨¶
(開元二十五/年惠妃薨)上悼念不已後宫數千無當意者或言夀¶
王妃楊氏之美絶世無雙上見而悦之乃令妃自以其¶