正有斫營伎(伎渠/綺翻)彼募人以來不過行五十里天已明¶
矣彼募人之首豈得不為我有哉彼公時舊臣雖老猶¶
有智䇿知今已殺盡(謂謝晦檀/道濟輩)豈非天資我邪取彼亦¶
不須我兵刃此有善呪婆羅門(天竺國有婆/羅門善呪術)當使鬼縛¶
以來耳　侍中左衛將軍江湛遷吏部尚書湛性公㢘¶
與僕射徐湛之並為主上所寵信時稱江徐　魏司徒¶
崔浩自恃才略及魏主所寵任專制朝權嘗薦冀定相¶
幽并五州之士數十人皆起家為郡守(朝直遥翻相息/亮翻守式又翻)¶