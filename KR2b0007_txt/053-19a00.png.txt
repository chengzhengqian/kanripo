元　梁不疑好經書喜待士(好呼到翻/喜許記翻)梁冀疾之轉不¶
疑為光禄勲以其子&KR1015;為河南尹&KR1015;年十六容貌甚陋¶
不勝冠帶(勝音/升)道路見者莫不蚩笑不疑自恥兄弟有¶
隙遂讓位歸第與弟䝉閉門自守冀不欲令與賔客交¶
通隂使人變服至門記徃來者南郡太守馬融江夏太¶
守田明初除過謁不疑(言過其門因而謁之/禮不專也夏户雅翻)冀諷有司¶
奏融在郡貪濁及以他事陷明皆髠笞徙朔方融自刺¶
不殊(刺七/亦翻)明遂死於路　夏四月己丑上微行幸河南¶