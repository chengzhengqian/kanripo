弟力田無實狀及童子科皆僥倖悉罷之(孝弟力田之/科始於漢)¶
　郭子儀以安史昔據洛陽故諸道置節度使以制其¶
要衝今大盗已平而所在聚兵耗蠧百姓表請罷之仍¶
自河中為始(子儀時鎮河中表光罷河中節度以示諸/鎮君子惜其有安國家尊朝廷之心而時)¶
(君不能盡/用之也)六月勑罷河中節度及耀徳軍(乾元二年置/耀徳軍於河)¶
(中/)子儀復請罷闗内副元帥(復扶又翻/下衆復同)不許　僕固懐¶
恩至靈武收合散亡其衆復振上厚撫其家癸未下詔¶
稱其勲勞著於帝室及於天下疑隙之端起自羣小察¶