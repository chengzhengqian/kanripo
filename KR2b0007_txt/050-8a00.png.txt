諸國及至永平再攻敦煌(敦徒/門翻)河西諸郡城門晝閉孝¶
明皇帝深惟廟䇿(惟思也賢曰古者謀事必就祖故言/廟䇿也余謂古者遣將必於廟先定)¶
(制勝之䇿故/謂之廟䇿)乃命虎臣出征西域(虎臣謂其/父超也)故匈奴逺¶
遁邉境得安及至永元莫不内屬㑹閒者羌亂西域復¶
絶(復扶/又翻)北虜遂遣責諸國備其逋租髙其價直嚴以期¶
㑹(備償也西域屬漢之後不復以馬畜旃罽輸匈奴/及與漢絶匈奴復遣使責其積年所逋逋欠也)鄯¶
善車師皆懐憤怨思樂事漢(樂音/洛)其路無從前所以時¶
有叛者皆由牧飬失宜還為其害故也今曹宗徒耻于¶