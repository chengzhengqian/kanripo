其衆曰(紿蕩/亥翻)此李孝逸也將斬之三朗大呼曰(呼火/故翻)我¶
果毅成三朗非李將軍也官軍今大至矣爾曹破在朝¶
夕我死妻子受榮爾死妻子籍没爾終不及我也遂斬¶
之孝逸等諸軍繼至戰數不利孝逸懼欲引退魏元忠¶
與行軍管記劉知柔言於孝逸曰風順荻乾(數所角翻/乾音干)¶
此火攻之利固請决戰敬業置陳既乆士卒多疲倦顧¶
望陳不能整孝逸進擊之因風縱火敬業大敗斬首七¶
千級溺死者不可勝紀(陳讀曰陣/勝音升)敬業等輕騎走入江¶