計立雕陶莫臯(卒子/恤翻)約令𫝊國與弟呼韓邪死雕陶莫¶
臯立為復株累若鞮單于(師古曰復音服累力追翻賢/曰匈奴謂孝為若鞮自呼韓)¶
(邪降後與漢親宻見漢帝諡常為孝慕/之至其子復株累單于以下皆稱若鞮)復株累若鞮單¶
于以且麋胥為左賢王且莫車為左谷蠡王(谷音鹿蠡/盧奚翻)¶
囊知牙斯為右賢王復株累單于復妻王昭君生二女¶
長女云為須卜居次小女為當于居次(文頴曰須卜氏/匈奴貴族也當)¶
(于亦匈奴大族也師古曰/須卜當于皆其夫家氏族)¶
三年春三月赦天下徒　秋關内大雨四十餘日京師¶