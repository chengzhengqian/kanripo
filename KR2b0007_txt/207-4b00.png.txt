仁傑對曰文學緼藉(緼於問翻/藉慈夜翻)則蘇味道李嶠固其選¶
矣必欲取卓犖竒才(犖吕/角翻)則有荆州長史張柬之其人¶
雖老宰相才也太后擢柬之為洛州司馬(自大州長史/進神州司馬)¶
(故曰/擢)數日又問仁傑對曰前薦柬之尚未用也太后曰¶
已遷矣對曰臣所薦者可為宰相非司馬也乃遷秋官¶
侍郎久之卒用為相(卒子/恤翻)仁傑又嘗薦夏官侍郎姚元¶
崇監察御史曲阿桓彦範太州刺史敬暉等數十人(監/古)¶
(衘翻武徳三年以并州之太谷祈縣置太州六年州廢/當是此時復置也  考異曰梁公傳云張柬之桓彦範)¶