不負國為叛臣作降表(為于偽翻史言/李延鄒忠壯)廷謂斬之舉濠¶
州降得兵萬人糧數萬斛唐主賞李延鄒之子以官壬¶
戌帝濟淮至楚州營于城西北乙丑唐雄武軍使知漣¶
水縣事崔萬迪降丙寅以郭廷謂為亳州防禦使戊辰¶
帝攻楚州克其月城庚午郭廷謂見於行宫(見賢/遍翻)帝曰¶
朕南征以來江南諸將敗亡相繼獨卿能斷渦口浮梁¶
破定逺寨(事見上/五月)所以報國足矣濠州小城使李璟自¶
守能守之乎(璟居/永翻)使將濠州兵攻天長帝遣鐡騎左廂¶