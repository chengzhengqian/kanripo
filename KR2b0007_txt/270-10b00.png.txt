(于水道故舟行無礙/注詳見辯誤贑音紺)　蜀太子衍好酒色樂遊戯(好呼/到翻)¶
(樂五/教翻)蜀主嘗自夾城過聞太子與諸王鬭雞擊毬喧呼¶
之聲(蜀葢倣長安之制/附夾城為諸王宅)歎曰吾百戰以立基業此輩其¶
能守之乎由是惡張格而徐賢妃為之内主竟不能去¶
也(張格贊立宗衍見二百六十八卷/乾化二年惡烏路翻去羌吕翻)信王宗傑有才略¶
屢陳時政蜀主賢之有廢立意二月癸亥宗傑暴卒蜀¶
主深疑之　河陽節度使北面行營排陳使謝彦章將¶
兵數萬攻楊劉城甲子晉王自魏州輕騎詣河上彦章¶