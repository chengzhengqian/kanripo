王師存問風俗救其塗炭而校計甲兵唯此為先斯豈¶
鄙州士女所望於明公哉操改容謝之(此操之所以重/崔琰而亦不能)¶
(不害崔/琰也)許攸恃功驕嫚(烏巢之捷計出/于攸故恃其功)嘗於衆坐呼操¶
小字曰某甲(裴松之曰操一名吉利小字阿瞞/曰某甲者史隱其辭坐徂卧翻)卿非我¶
不得冀州也操笑曰汝言是也然内不樂(樂音/洛)後竟殺¶
之　冬十月有星孛于東井(晉天文志南方東井八星/天之南門黄道所經天之)¶
(亭候主水衡事法令/所取平也孛蒲内翻)　高幹以并州降操復以幹為并¶
州刺史(為幹復叛張本降/户江翻復扶又翻)　曹操之圍鄴也袁譚復背¶