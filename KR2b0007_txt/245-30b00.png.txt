君賞帥其衆立望仙門下(大明宫城南面五門望仙門/在丹鳳門之左帥讀曰率)¶
謂敕使曰賊至閉門未晩請徐觀其變不宜示弱至晡¶
後乃定是日坊市惡少年皆衣緋皂(衣於既翻/皂在早翻)持弓刀¶
北望見皇城門閉即欲剽掠非石與君賞鎮之京城㡬¶
再亂矣(剽匹妙翻/㡬居衣翻)時兩省官應入直者皆與其家人辭¶
訣　甲申敕罷修曲江亭館(以鄭注之言而/修之注誅乃罷)　丁亥詔¶
逆人親黨自非前已就戮及指名收捕者餘一切不問¶
諸司官雖為所脅從渉於詿誤(詿古賣翻/又户卦翻)皆赦之他人¶