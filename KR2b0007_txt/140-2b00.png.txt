(君含垢杜預注/曰含垢忍垢恥)魏主曰齊主何故廢立慶逺曰廢昏立¶
明古今非一未審何疑魏主曰武帝子孫今皆安在慶¶
逺曰七王同惡已伏管蔡之誅(子隆子懋子敬子真子/倫并鬱林海陵為七王)¶
其餘二十餘王或内列清要或外典方牧魏主曰卿主¶
若不忘忠義何以不立近親如周公之輔成王而自取¶
之乎慶逺曰成王有亞聖之徳故周公得而相之(相息/亮翻)¶
今近親皆非成王之比故不可立且霍光亦捨武帝近¶
親而立宣帝唯其賢也魏主曰霍光何以不自立慶逺¶