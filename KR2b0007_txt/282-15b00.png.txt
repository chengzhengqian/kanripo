諸酋長納溪錦奬三州印請降于楚(為彭師暠盡節于/馬氏張本帥讀曰)¶
(率/)　二月庚戌北都留守同平章事安彦威入朝(北都/自後)¶
(唐以來建/于太原)上曰吾所重者信與義昔契丹以義救我我¶
今以信報之聞其徴求不已公能屈節奉之深稱朕意¶
(稱尺/證翻)對曰陛下以蒼生之故猶卑辭厚幣以事之臣何¶
屈節之有上悦　劉勍引兵還長沙楚王希範徙溪州¶
于便地(便地者徙近楚/境便於制令)表彭士愁為溪州刺史以劉勍¶
為錦州刺史自是羣蠻服於楚希範自謂伏波之後(漢/馬)¶