(皆須和以錫鑞錫鑞既賤求利者多私鑄之錢不可禁/約乃詔禁出錫鑞之處不得私採立榜置様錢不中様)¶
(者不入於市大業之季王綱弛紊私鑄益多錢轉薄惡/初焉每千猶重二斤漸輕至一斤或剪鐵鍱裁皮糊紙)¶
(以為錢相雜用之錢鐶/固冝多矣鐶户關翻)其細如線米斛直錢八九萬¶
初李密嘗受業於儒生徐文遠文遠為皇泰主國子祭¶
酒自出樵采為密軍所執密令文遠南面坐備弟子禮¶
北面拜之文遠曰老夫既荷厚禮(荷下/可翻)敢不盡言未審¶
將軍之志欲為伊霍以繼絶扶傾乎則老夫雖遲暮猶¶
願盡力若為莾卓乘危邀利則無所用老夫矣密頓首¶