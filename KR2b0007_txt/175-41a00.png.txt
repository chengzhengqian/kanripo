願宣明詔責之於九泉之下帝乃赦之免官而已(因叔/堅之)¶
(言始念其擁䕶之功此豈/少恩而已哉不明故爾)　隋以上柱國竇榮定為右¶
武衛大將軍榮定妻隋主姊安成公主也隋主欲以榮¶
定為三公辭曰衛霍梁鄧若少自貶損不至覆宗帝乃¶
止(四姓皆漢外戚也衛氏夷於武帝之末霍族赤於宣/帝之時桓帝怒而梁宗誅滅安帝長而鄧門衰廢事)¶
(並見漢紀/少詩紹翻)帝以李穆功大詔曰法備小人不防君子太¶
師申公自今雖有辠但非謀逆縱有百死終不推問禮¶
部尚書牛𢎞請立明堂帝以時事草創不許帝覽刑部¶