(追之懼出境/而遇伏也)初休之等求救於秦魏秦征虜將軍姚成¶
王及司馬國璠引兵至南陽(璠孚/袁翻)魏長孫嵩至河東聞¶
休之等敗皆引還休之至長安秦王興以為揚州刺史¶
使侵擾襄陽侍御史唐盛言於興曰據符䜟之文司馬¶
氏當復得河洛(䜟楚/譛翻)今使休之擅兵於外猶縱魚於淵¶
也不如以高爵厚禮留之京師興曰昔文王卒免羑里¶
(紂囚文王於羑里既而釋/之復扶又翻卒子恤翻)高祖不斃鴻門(見九卷漢/髙祖元年)茍¶
天命所在誰能違之脱如符䜟之言留之適足為害遂¶