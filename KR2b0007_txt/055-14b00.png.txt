(年矣宦者傳韓縯奏具瑗瑗坐奪國為鄉侯與秉傳所/云削瑗國共是一時事明矣而袁紀載在去年春與范)¶
(不同今/從范書)子弟分封者悉奪爵土劉普等貶為闗内矦尹¶
勲等亦皆奪爵　帝多内寵宫女至五六千人及驅役¶
從使復兼倍於此(驅役者嬖倖挾勢驅掠良人以供掖/庭私役者也從使者趨勢附力樂從)¶
(而為之使者/也復扶又翻)而鄧后恃尊驕忌與帝所幸郭貴人更相¶
譖訴(更工/衡翻)癸亥廢皇后鄧氏送暴室以憂死(漢官儀曰/暴室在掖)¶
(庭内丞一人主宮中婦人疾病者/其皇后貴人有罪者亦就此室)河南尹鄧萬世虎賁¶
中郎將鄧會皆下獄誅(下遐/稼翻)　護羌校尉段熲擊罕姐¶