(賈后親/黨連坐)且以晉室衰亂隂有據蜀之志乃傾倉廩賑流¶
民以收衆心以李特兄弟材武其黨類皆巴西人與廞¶
同郡(李特黨類本巴氐/趙廞亦巴西人也)厚遇之以為爪牙特等憑恃廞¶
埶專聚衆為盜蜀人患之(特等入蜀事始/上卷元康八年)滕數宻表流¶
民剛剽蜀人愞弱(數所角翻剽匹/妙翻愞奴亂翻)主不能制客必為亂¶
階宐使還本居若留之險地(蜀地/阻險)恐秦雍之禍更移于¶
梁益矣(流民本居秦/雍雍於用翻)廞聞而惡之(惡烏/路翻)州被詔書遣文¶
武千餘人迎滕是時成都治少城益州治太城(二城皆/秦張儀)¶