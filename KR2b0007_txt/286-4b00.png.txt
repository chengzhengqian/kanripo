戰馬輕賦省役天下太平矣(談何容易斯言甫脫口而/打草榖繼之矣天下果太)¶
(平/乎)廢東京降開封府為汴州尹為防禦使乙未契丹主¶
改服中國衣冠百官起居皆如舊制(史言契丹主猶/知用夏變夷)趙¶
延夀張礪共薦李崧之才㑹威勝節度使馮道自鄧州¶
入朝契丹主素聞二人名皆禮重之(二人歴唐晉位極/人臣國亡不能死)¶
(視其君如路/人何足重哉)未幾以崧為太子太師充樞密使道守太¶
傅於樞密院祗候以備顧問契丹主分遣使者以詔書¶
賜晉之藩鎮晉之藩鎮爭上表稱臣被召者無不奔馳¶