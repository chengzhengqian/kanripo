四年春吳主使將軍衛温諸葛直將甲士萬人浮海求¶
夷洲亶洲(後漢書東夷傳曰㑹稽海外有夷洲及亶洲/傳言秦始皇使徐福將童男女數千人入海)¶
(求蓬萊神仙不得福懼誅不敢還遂止此洲世世相承/有數萬家人民時至㑹稽市㑹稽東冶縣人有入海行)¶
(遭風流移至亶洲者所在絶逺不可往來沈瑩臨海水/土志曰夷洲在臨海東去郡二千里土地無霜雪草木)¶
(不死四面是山谿地有銅鐡唯用鹿骼為矛以戰鬬摩/厲青石以作弓矢取生魚肉雜貯大瓦器中以鹽鹵之)¶
(歴月餘日仍啖食之以為上肴也今人相傳倭/人即徐福止王之地其國中至今廟祀徐福)欲俘其¶
民以益衆陸遜全琮皆諫以為桓王創基兵不一旅今¶
江東見衆(見賢/遍翻)自足圖事不當逺涉不毛萬里襲人風¶