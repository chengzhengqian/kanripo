禍此萬全之策也願大人勿疑淵乃嘆曰吾一夕思汝¶
言亦大有理今日破家亡軀亦由汝化家為國亦由汝¶
矣先是裴寂私以晉陽宫人侍淵(先悉/薦翻)淵從寂飲酒酣¶
寂從容言曰二郎隂養士馬欲舉大事正為寂以宫人¶
侍公(世民第二從千/容翻為于偽翻)恐事覺并誅為此急計耳衆情已¶
恊公意如何淵曰吾兒誠有此謀事已如此當復奈何¶
正須從之耳(復扶又/翻下同)帝以淵與王仁恭不能禦冦遣使¶
者執詣江都(此帝謂煬帝/使疏吏翻)淵大懼世民與寂等復説淵¶