議曰吾欲盡殺百姓可乎吏曰如此租賦何從出當擇¶
可殺者殺之耳時灃糾民為兵有言其咨怨者灃悉集¶
民兵於開元寺(開元寺今諸州間亦有/之葢唐開元中所置也)紿云犒享入則¶
殺之死者踰半在外者覺之縱火作亂灃閉門大索(索/山)¶
(客/翻)凡殺三千人吳越王鏐欲誅之戊辰灃以州叛附於¶
淮南(高灃父子以一州之地介居錢楊之間率兩附/以自存為日久矣今專附淮南錢氏之兵至矣)舉¶
兵焚義和臨平鎮(九域志杭州仁和縣有臨平鎮按仁/和縣本錢塘縣宋朝太平興國初改)¶
(錢塘縣曰仁和葢亦先有義和地名/又避太宗藩邸舊名遂改曰仁和也)鏐命指揮使錢鏢¶