卿迭起為夀逮夜而罷突厥既亡(厥九/勿翻)其部落或北附¶
薛延陁或西奔西域其降唐者尚十萬口詔羣臣議區¶
處之宜(降戸江翻下/同處昌吕翻)朝士多言北狄自古為中國患今¶
幸而破亡宜悉徙之河南兖豫之間(此兖豫言禹迹九/州大界也朝直遥)¶
(翻/)分其種落(種章勇翻/下種類同)散居州縣教之耕織可以化胡¶
虜為農民永空塞北之地中書侍郎顔師古以為突厥¶
鐡勒皆上古所不能臣陛下既得而臣之請皆寘之河¶
北(河北謂北/河之北)分立酋長領其部落則永永無患矣(酋慈/由翻)¶