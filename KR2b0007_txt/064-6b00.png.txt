幹郭援合攻河東曹公雖有萬全之計不能禁河東之¶
不危也將軍誠能引兵討援内外擊之(謂河東之兵擊/之於内而馬騰)¶
(之兵擊之/於外也)其埶必舉是將軍一舉斷袁氏之臂(斷丁/管翻)解¶
一方之急曹公必重徳將軍將軍功名無與比矣騰乃¶
遣子超將兵萬餘人與繇㑹初諸將以郭援衆盛欲釋¶
平陽去鍾繇曰袁氏方彊援之來闗中隂與之通所以¶
未悉叛者顧吾威名故耳若弃而去示之以弱所在之¶
民誰非寇讐縱吾欲歸其得至乎此為未戰先自敗也¶