河中泣訴於朱全忠恐李茂貞刼天子幸蜀宜以時迎¶
奉勢不可緩全忠與之宴𦙍親執板為全忠歌以侑酒¶
(板拍板也古樂無之𤣥宗時教坊散樂用横笛一拍板/一腰鼓三後人因之歌舞率以板為節以木若象凡八)¶
(片以韋貫之兩手各執其/外一片而拍之為于偽翻)　辛丑回鶻遣使入貢請發¶
兵赴難(難乃/旦翻)上命翰林學士承㫖韓偓答書許之乙巳¶
偓上言戎狄獸心不可倚信彼見國家人物華靡而城¶
邑荒殘甲兵彫弊必有輕中國之心啓其貪婪(婪盧/含翻)且¶
自㑹昌以來回鶻為中國所破(事見二百四十七/卷武宗㑹昌三年)恐其¶