者　壬申盧明月帥衆十萬冦陳汝(陳州淮揚郡汝州/襄城郡帥讀曰率)¶
　東海李子通有勇力先依長白山賊帥左才相(帥所/類翻)¶
(相息/亮翻)羣盗皆殘忍而子通獨寛仁由是人多歸之未半¶
嵗有衆萬人才相忌之子通引去度淮與杜伏威合伏¶
威選軍中壯士養為假子凡三十餘人濟隂王雄誕臨¶
濟闞稜為之冠(隋志濟隂郡後魏置西兖州後周改曰/曹州帝改濟隂郡闞姓也左傳齊有大)¶
(夫闞止濟子禮/翻冠古玩翻)既而李子通謀殺伏威遣兵襲之伏威¶
被重創墜馬(被皮義翻/創初良翻)雄誕負之逃葭葦中收散兵復¶