萬歲之安陛下有三朝之樂(記曰文王之為世子也朝/於王季日三朝直遙翻)¶
庸何傷乎上不聽興慶宫先有馬三百匹輔國矯勑取¶
之(矯勑猶言/矯詔也)纔留十匹上皇謂高力士曰吾兒為輔國¶
所惑不得終孝矣輔國又令六軍將士號哭叩頭請迎¶
上皇居西内(唐以大明宫為東内太極宫為/西内興慶宫為南内號户刀翻)上泣不應¶
輔國懼㑹上不豫秋七月丁未輔國矯稱上語迎上皇¶
逰西内至睿武門輔國將射生五百騎露刃遮道奏曰¶
皇帝以興慶宫湫隘(湫下也隘小也狹也陸德/明音義湫子小翻徐音秋)迎上皇¶