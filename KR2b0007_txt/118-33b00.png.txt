發乃出匕首於席下以狀告之曰將軍深為劉裕所忌¶
願勿輕率以自保全遂委身事之為之防衛王鎮惡之¶
死也沈田子殺其兄弟七人唯弟康得免逃就宋公裕¶
于彭城裕以為相國行參軍(晉制諸公府置諸曹參軍/又有正参軍行参軍長兼)¶
(行参軍/等貟)康求還洛陽視母㑹長安不守康糾合闗中徙¶
民得百許人驅帥僑戸七百餘家共保金墉城(帥讀曰/率下同)¶
時宗室多逃亡在河南有司馬文榮者帥乞活千餘戸¶
屯金墉城南(惠帝時并州饑荒其吏民隨東燕王騰東/下號曰乞活是後流徙逐糧者亦曰乞活)¶