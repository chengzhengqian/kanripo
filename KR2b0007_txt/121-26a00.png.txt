兵滅魏遥分河北自恒山以東屬宋以西屬夏(恒戸/登翻)魏¶
主聞之治兵將伐夏(治直/之翻)羣臣咸曰劉義隆兵猶在河¶
中(言在河/之中流)捨之西行前寇未必可克而義隆乘虚濟河¶
則失山東矣(此山東謂太行恒山/以東即河北之地)魏主以問崔浩對曰¶
義隆與赫連定遥相招引以虚聲唱和(和户/卧翻)共窺大國¶
義隆望定進定待義隆前皆莫敢先入譬如連雞不得¶
俱飛無能為害也臣始謂義隆軍來當屯止河中兩道¶
北上(上時/掌翻)東道向冀州西道衝鄴如此則陛下當自討¶