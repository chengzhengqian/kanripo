下相王太平公主加實封皆滿萬户(相息/亮翻)　己丑上御¶
洛城南樓(洛陽皇城之西南曰洛/城門門内即洛城殿)觀潑寒胡戯(潑寒胡/戯即乞)¶
(寒胡戯本出於胡中西域康國十一月鼓舞乞/寒以水交潑為樂武后末年始以季冬為之)清源尉¶
吕元泰上疏以為謀時寒若(清源縣屬并州隋於古梗/陽城置以水為名書洪範)¶
(曰謀時寒若注云君能謀則時寒/順之若順也上時掌翻疏所去翻)何必祼身揮水鼓舞¶
衢路以索之(祼郎果翻/索山客翻)疏奏不納　壬寅則天崩於上¶
陽宫年八十二遺制去帝號(去羌/吕翻)稱則天大聖皇后王¶
蕭二族及禇遂良韓瑗栁奭親屬皆赦之(武后之立也/王皇后蕭淑)¶