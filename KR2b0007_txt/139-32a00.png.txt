(河陽牧埸即宇文福/所規牧地畜許六翻)每嵗自河西徙牧并州稍復南徙¶
(復扶/又翻)欲其漸習水土不至死傷而河西之牧愈更蕃滋¶
及正光以後皆為寇盜所掠無孑遺矣(梁武帝普通元/年魏改元正光)¶
(史厯言魏/之馬政)　永明中御史中丞沈淵表百官年七十皆¶
令致仕(用古者七十/而致事之說)並窮困私門庚子詔依舊銓叙上¶
輔政所誅諸王皆復屬籍封其子為侯　上詐稱海陵¶
恭王有疾數遣御師瞻視(數所角翻御師醫師也以其/供御故謂之御師至于隋世)¶
(尚藥局有侍御/醫又有醫師)因而殞之葬禮並依漢東海恭王故事¶