上(漢官儀諸郡置五郡督郵以監屬縣河/南尹置四部督郵中部為掾掾俞絹翻)貢厲聲質責¶
讓等且曰今不速死吾將殺汝因手劍斬數人(手式/又翻)讓¶
等惶怖(怖普布/翻下同)叉手再拜叩頭向帝辭曰臣等死陛下¶
自愛遂投河而死貢扶帝與陳留王夜步逐螢光南行¶
欲還宫行數里得民家露車(露車者上無巾蓋四旁無/帷裳蓋民家以載物者耳)¶
共乘之至雒舎止(雒舎地名在/北芒之北)辛未帝獨乘一馬陳留¶
王與貢共乘一馬從雒舎南行公卿稍有至者董卓至¶
顯陽苑(顯陽苑桓帝延熹二/年所造作雒陽西)遠見火起知有變引兵急¶