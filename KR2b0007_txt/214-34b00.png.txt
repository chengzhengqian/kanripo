亂(將即亮翻嗣祥吏翻/帥讀曰率陳讀曰陣)希望縱兵乘之虜遂大敗置鎮¶
西軍於鹽泉(鎮西軍在河州/西百八十里)忠嗣以功遷左金吾將軍¶
　八月辛巳勃海王武藝卒子欽茂立　九月丙申朔¶
日有食之　初儀鳯中吐蕃陷安戎城而據之(初劒南/度茂州)¶
(之西築安戎城戌之以迮吐蕃南鄙生羌導吐蕃/取之因守之遂并西洱河諸蠻東與松茂嶲接)其地¶
險要唐屢攻之不克劒南節度使王昱築兩城於其側¶
頓軍蒲婆嶺下(新舊作蓬婆嶺其地在雪山外杜/甫詩所謂次取蓬婆雪外城是也)運資¶
糧以逼之吐蕃大發兵救安戎城昱衆大敗死者數千¶