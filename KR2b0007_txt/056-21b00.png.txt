臣又聞開國承家小人勿用(易師卦上/六爻辭)今功臣久外未¶
䝉爵秩阿母寵私乃享大封大風雨雹亦由於兹(雨于/具翻)¶
又故太傅陳蕃勤身王室而見陷羣邪一旦誅滅其為¶
酷濫駭動天下而門生故吏並離徙錮(離遭/也)蕃身已往¶
人百何贖(詩國風黄鳥曰如/可贖兮人百其身)宜還其家屬解除禁網夫¶
台宰重器國命所繫今之四公唯司空劉寵斷斷守善¶
餘皆素餐致冦之人必有折足覆餗之凶(賢曰四公謂/劉矩為太尉)¶
(許訓為司徒胡廣為太傅及寵也書曰如有一个臣斷/斷猗無他技孔安國註云斷斷猗然專一之臣也素空)¶