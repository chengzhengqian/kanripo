勸帝除之帝皆不從(為李嗣源疑懼張本郭崇韜/其亦自知為伶宦所忌乎)　己¶
酉帝發興唐自德勝濟河歴楊村戚城觀昔時戰處指¶
示羣臣以為樂(此即帝自言我於十指上/得天下之故態也樂音洛)　洛陽宫殿¶
宏邃宦者欲上増廣嬪御詐言宫中夜見鬼物上欲使¶
符呪者攘之(符水厭祝巫覡挾術以/欺世者為之攘却也)宦者曰臣昔逮事¶
咸通乾符天子(逮及也咸通唐懿宗/年號乾符僖宗年號)當是時六宫貴賤¶
不減萬人今掖庭太半空虛故鬼物遊之耳上乃命宦¶
者王允平伶人景進采擇民間女子逺至太原幽鎮以¶