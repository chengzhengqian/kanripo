并其衆遂南冦襄陽攻抜江西壘壁三十餘所(勒既南/冦襄陽)¶
(循漢而下/攻掠江西)還趣襄城王如遣弟璃襲勒勒迎擊滅之復¶
屯江西(復扶又翻江西大江/之西也趣七喻翻)　太傅越既殺王延等(見/上)¶
(永嘉/三年)大失衆望又以胡冦益盛内不自安乃戎服入見¶
(見賢/遍翻)請討石勒且鎮集兖豫帝曰今胡虜侵逼郊畿人¶
無固志朝廷社稷倚賴於公豈可逺出以孤根本對曰¶
臣出幸而破賊則國威可振猶愈於坐待困窮也十一¶
月甲戌越帥甲士四萬向許昌留妃裴氏世子毗及龍¶