太僕卿楊椿别討陳瞻瞻據險拒守諸将或請伏兵山¶
蹊斷其出入(斷丁/管翻)待糧盡而攻之或欲斬木焚山然後¶
進討椿曰皆非計也自官軍之至所向輒克賊所以深¶
竄正避死耳今約勒諸軍勿更侵掠賊必謂我見險不¶
前待其無備然後奮擊可一舉平也乃止屯不進賊果¶
出抄掠椿復以馬畜餌之(抄楚交翻/復扶又翻)不加討逐久之隂¶
簡精卒銜枚夜襲之斬瞻𫝊首秦涇二州皆平　戊子¶
徐州刺史王伯敖與魏中山王英戰於隂陵(隂陵縣漢/屬九江郡)¶