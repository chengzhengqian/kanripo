欽定四庫全書¶
　資治通鑑卷二百四十七　宋　司馬光　撰¶
　　　　　　　　　　　　　　胡三省　音註¶
　唐紀六十三(起昭陽大淵獻盡閼逢/困敦七月凡一年有竒)¶
　　武宗至道昭肅孝皇帝中¶
㑹昌三年春正月回鶻烏介可汗帥衆侵逼振武劉沔¶
遣麟州刺史石雄都知兵馬使王逢帥沙陀朱邪赤心¶
三部及契苾拓跋三千騎襲其牙帳(拓跋即党項部落/也帥讀曰率契欺)¶