士曰太子仁孝可奉宗廟汝曹善輔佐之(將即/亮翻)又諭太¶
子曰汝勉之勿以吾為念西北諸胡吾撫之素厚汝必¶
得其用太子南向號泣而已(上已南邁而太子留在後/故南向號泣號戸刀翻)¶
又使送東宫内人於太子(張良姊在軍中自/此搆建寜之禍)且宣㫖欲¶
傳位太子不受俶倓皆太子之子也　己亥上至岐山¶
(岐山縣在扶風郡東北後周天和四年割涇州鶉觚縣/之南界置三龍縣隋開皇十六年移於岐山南十里改)¶
(為岐山縣大業九年移于今縣東北八里唐武德元年/移于岐陽縣界張堡壘七年移理龍尾驛城貞觀八年)¶
(又移理/石猪驛)或言賊前鋒且至上遽過宿扶風郡士卒濳懐¶