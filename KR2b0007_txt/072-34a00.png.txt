謂吾怖(怖普/布翻)仍來相蹙必敗之勢也乃宻與瑾立計令¶
瑾督舟船遜悉上兵馬以向襄陽城(上時/掌翻)魏人素憚遜¶
名遽還赴城瑾便引船出遜徐整部伍張拓聲埶步趣¶
船(趣七/喻翻)魏人不敢逼行到白圍(蓋立圍屯於白/河口因以為名)託言住¶
獵潛遣將軍周峻張梁等擊江夏新市安陸石陽(新市/安陸)¶
(二縣皆屬江夏郡魏初以文聘為江夏太守屯石陽舟/車湊焉頗為繁富沈約曰江夏曲陵縣本名石陽晉武)¶
(帝太康元年改曰曲陵宋明帝/泰始六年併曲陵入安陸縣)斬獲千餘人而還羣臣¶
以為司馬懿方與諸葛亮相守未解車駕可西幸長安¶