美時政王者采之以觀風俗耳不聞王者為詩也後代¶
辭人之詩華而不實無補於事陳後主隋煬帝皆工於¶
詩不免亡國陛下何取焉(史言鄭覃能守/經學以輔其君)覃篤於經術¶
上甚重之　己酉上御紫宸殿宰相因奏事拜謝外間¶
因訛言天子欲令宰相掌禁兵已拜恩矣由是中外復¶
有猜阻(復扶/又翻)人情恟忷士民不敢解衣寢者數日乙丑¶
李石奏請召仇士良等面釋其疑上為召士良等出(為/于)¶
(偽/翻)上及石等共諭釋之使無疑懼然後事解　閏月乙¶