悉以澤潞兵授判官任圜(任音壬/姓也)使督諸軍攻鎮州號¶
令如一鎮人不知嗣昭之死圜三原人也(史言任/圜之才)晉王¶
以天䧺馬歩都指揮使振武節度使李存進為北面招討¶
使命嗣昭諸子護䘮歸葬晉陽其子繼能不受命帥父¶
牙兵數千自行營擁䘮歸潞州(帥讀/曰率)晉王遣母弟存渥¶
馳騎追諭之兄弟俱忿欲殺存渥(李嗣昭死守以全潞/州撫養創殘葺理軍)¶
(府備有勲勞身死行陳之間晉王使其護䘮歸葬晉陽/曽無褒死䘏存之命此其所以兄弟俱忿也存渥晉王)¶
(同母/之弟)存渥逃歸嗣昭七子繼儔繼韜繼達繼忠繼能繼¶