許逺謀以為睢陽江淮之保障若棄之去賊必乘勝長¶
驅是無江淮也(考異曰唐人皆以全江淮為廵逺功按/睢陽雖當江淮之路城既被圍賊若欲)¶
(取江淮繞出其外睢陽豈能障之哉蓋廵善用/兵賊畏廵為後患不滅廵則不敢越過其南耳)且我衆¶
饑羸走必不達古者戰國諸侯尚相救恤(謂春秋列國/同盟有急則)¶
(相救/恤也)况密邇羣帥乎(羣帥謂張鎬尚衡許/叔冀等帥所類翻)不如堅守以¶
待之茶紙既盡遂食馬馬盡羅雀掘䑕雀䑕又盡廵出¶
愛妾殺以食士(食祥/史翻)逺亦殺其奴然後括城中婦人食¶
之繼以男子老弱人知必死莫有叛者所餘纔四百人¶