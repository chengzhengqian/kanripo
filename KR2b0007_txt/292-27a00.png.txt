太祖皇帝遣百餘騎薄其營而偽遁伏兵邀之¶
大敗唐兵於渦口(敗補邁翻/渦音戈)斬其都監何延錫¶
等奪戰艦五十餘艘(艘蘇/遭翻)　詔以武平節度使¶
兼中書令王逵為南面行營都統使攻唐之鄂¶
州逵引兵過岳州岳州團練使潘叔嗣厚具燕¶
犒奉事甚謹逵左右求取無厭(犒苦到翻/厭於鹽翻)不滿¶
望者譖叔嗣於逵云其謀叛逵怒形於詞色叔¶
嗣由是懼而不自安(為潘叔嗣殺/王逵張本)唐主聞湖南¶