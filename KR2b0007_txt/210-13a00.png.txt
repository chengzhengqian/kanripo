為太子賔客以韋安石為中書令　上召羣臣三品以¶
上謂曰朕素懷澹泊不以萬乘為貴(澹徒覽翻/乘繩證翻)曩為皇¶
嗣又為太弟皆辭不處(為皇嗣見二百四卷天授元年/辭太弟見二百八卷神龍元年)¶
(嗣祥吏翻/處昌吕翻)今欲𫝊位太子何如羣臣莫對太子使右庶¶
子李景伯固辭不許殿中侍御史和逢堯附太平公主¶
言於上曰陛下春秋未髙方為四海所依仰豈得遽爾¶
上乃止戊子制凡政事皆取太子處分(處昌吕翻/分扶問翻)其軍¶
旅死刑及五品已上除授皆先與太子議之然後以聞¶