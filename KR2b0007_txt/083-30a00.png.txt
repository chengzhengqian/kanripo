不從是日帥衆入州(帥讀曰/率下同)廞遣兵逆之戰于西門滕¶
敗死(按考異曰華陽國志曰戰于廣漢宣化亭殺傳詔/  州郡俱治成都不容戰于廣漢又趙廞若已與)¶
(滕戰不應欲直/入州今從載記)郡吏皆竄走惟陳恂面縛詣廞請滕死¶
(請其屍而𦵏/之死讀曰屍)廞義而許之廞又遣兵逆西夷校尉陳摠¶
摠至江陽(江陽縣漢屬犍為郡劉璋分江陽郡唐/瀘州瀘川綿水二縣漢江陽之地也)聞廞¶
有異志主簿蜀郡趙模曰今州郡不協必生大變當速¶
行赴之府是兵要助順討逆(言西夷府摠蜀兵之要順/謂耿滕逆謂趙廞使摠助)¶
(滕討/廞也)誰敢動者摠更縁道停留比至南安魚涪津(南安/縣屬)¶