赦　司𨽻校尉上黨李憙(憙許記翻/又讀曰憙)劾故立進令劉友¶
前尚書山濤中山王睦尚書僕射武陔各占官稻田(劾/戶)¶
(槩翻又戶得翻陔/柯開翻占之贍翻)請免濤睦等官陔已亡請貶其謚詔¶
曰友侵剥百姓以繆惑朝士其考竟以懲邪佞濤等不¶
貳其過皆勿有所問憙亢志在公當官而行(憙與喜同/又音憙亢)¶
(與抗同/口浪翻)可謂邦之司直矣(詩鄭國風/羔裘之辭)光武有云貴戚且¶
歛手以避二鮑(事見四十二卷/建武十一年)其申敕羣僚各慎所司¶
寛宥之恩不可數遇也(數所/角翻)睦宣帝之弟子也¶