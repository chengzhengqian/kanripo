如同州十一月甲戍還長安　十二月戊戍以吏部尚¶
書王瑒為右僕射度支尚書孔奐為吏部尚書瑒冲之¶
子也(瑒雉杏翻又音/暢度徒洛翻)時新復淮泗攻戰降附功賞紛紜¶
(攻戰叙其功降附/叙其賞降戸江翻)奐識鑒精敏不受請託事無凝滯人¶
皆悦服湘州刺史始興王叔陵屢諷有司求為三公奐¶
曰衮章之職本以徳舉(三公一命衮命/服身之章也)未必皇枝因以¶
白帝帝曰始興那忽望公且朕兒為公須在鄱陽王後¶
(言世祖之子/當先為公)奐曰臣之所見亦如聖㫖　齊定州刺史¶