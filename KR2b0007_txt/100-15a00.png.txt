願敕三軍小却當拜伏道左温曰我自開復中原展敬¶
山陵無豫君事欲来者便前相見在近無煩使人(使䟽/吏翻)¶
襄拒水而戰温結陳而前(陳讀/曰陣)親被甲督戰(被皮/義翻)襄衆¶
大敗死者數千人襄帥麾下數千騎奔于洛陽北山(洛/陽)¶
(北山北芒山/也騎竒寄翻)其夜民弃妻子隨襄者五千餘人襄勇而¶
愛人雖戰屢敗民知襄所在輙扶老携㓜奔馳而赴之¶
温軍中傳言襄病創已死(創初/良翻)許洛士民為温所得者¶
無不北望而泣(史言姚襄/得人心)襄西走温追之不及𢎞農楊¶