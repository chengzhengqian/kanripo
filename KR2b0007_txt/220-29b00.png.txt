　太子少師房琯既失職(謂罷/相也)頗怏怏多稱疾不朝(怏/於)¶
(兩翻朝/直遥翻)而賔客朝夕盈門其黨為之揚言於朝云琯有¶
文武才宜大用上聞而惡之下制數琯罪貶豳州刺史¶
(為于偽翻惡烏路翻/數所具翻又所主翻)前祭酒劉秩貶閬州刺史京兆尹¶
嚴武貶巴州刺史皆琯黨也(閬州閬中郡巴州清化郡/漢巴郡宕渠縣地閬音浪)¶
　初史思明以列將事平盧軍使烏知義(傳考異曰舊/  知義為節)¶
(度使按安禄山始為平/盧節度使舊傳誤也)知義善待之知義子承恩為信¶
都太守以郡降思明(事見上卷/至德元載)思明思舊恩而全之及¶