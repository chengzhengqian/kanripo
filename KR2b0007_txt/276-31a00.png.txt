發芻糧饋峽路(先悉/薦翻)孟知祥辭以本道兵自多難以奉¶
它鎮(峽路時别為寧/江軍故云然)詔不許屢督之甲寅知祥奏稱財¶
力乏不奉詔　吳諸道副都綂鎮海寧國節度使兼侍¶
中徐知詢自以握兵據上流(金陵在廣/陵上流)意輕徐知誥數¶
與知誥爭權内相猜忌(數所/角翻)知誥患之内樞密使王令¶
謀曰公輔政日久挾天子以令境内誰敢不從知詢年¶
少恩信未洽於人無能為也(少詩/照翻)知詢待諸弟薄諸弟¶
皆怨之徐玠知知詢不可輔反持其短以附知誥(徐玠/本勸)¶