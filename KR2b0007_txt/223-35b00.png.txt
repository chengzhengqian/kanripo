希逸與巫宿於城外軍士閉門不納奉懐玉為帥希逸¶
奔滑州上表待罪(帥所/類翻)詔赦之召還京師(還從宣翻/又音如字)秋¶
七月壬辰以鄭王邈為平盧淄青節度大使(邈皇/子也)以懐¶
玉知留後賜名正已時承徳節度使李寳臣魏博節度使¶
田承嗣相衛節度使薛嵩盧龍節度使李懐仙收安史¶
餘黨各擁勁卒數萬治兵完城(相昔亮翻嗣祥/史翻治直之翻)自署文¶
武將吏不供貢賦與山南東道節度使梁崇義及正已¶
皆結為昏姻互相表裏朝廷專事姑息不能復制雖名¶