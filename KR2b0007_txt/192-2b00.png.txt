弱逐奔不過數十百步吾乗其弱必出其陳後反擊之¶
無不潰敗所以取勝多在此也　己酉上面定勲臣長¶
孫無忌等爵邑(長知/兩翻)命陳叔達於殿下唱名示之且曰¶
朕叙卿等勲賞或未當宜各自言(當丁/浪翻)於是諸將爭功¶
紛紜不已(將即/亮翻)淮安王神通曰臣舉兵闗西首應義旗¶
(事見一百八十四巻/隋恭帝義寧元年)今房𤣥齡杜如晦等專弄刀筆功¶
居臣上臣竊不服上曰義旗初起叔父雖首唱舉兵蓋¶
亦自營脱禍及竇建徳吞噬山東叔父全軍覆没(事見/一百)¶