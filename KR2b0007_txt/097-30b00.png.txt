(曰□葢南蠻之别種卭笮川洞之間散居山谷種類甚/多畧無氏族之别又無名字所生男女唯以長幼次第)¶
(呼之其丈夫稱阿謩阿叚婦人阿/夷阿等之類皆語之次第稱謂也)至是始從山出自巴¶
西至犍為梓潼(犍居/言翻)布滿山谷十餘萬落不可禁制大¶
為民患加以饑饉四境之内遂至蕭條　安西將軍桓¶
温將伐漢將佐皆以為不可江夏相袁喬勸之曰夫經¶
畧大事固非常情所及智者了於胷中不必待衆言皆¶
合也今為天下之患者胡蜀二冦而已蜀雖險固比胡¶
為弱將欲除之宜先其易者(易以/䜴翻)李勢無道臣民不附¶