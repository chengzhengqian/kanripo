(戸剛翻市列為行市列造金銀器販賣率殽它物以求/贏俗謂之行作濫惡也開元八年頒租庸調法於天下)¶
(好不過精惡不過濫/濫者惡之極者也)我與使者緋紫皆奪之三也繒帛¶
皆踈惡四也我可汗女當嫁天子兒武氏小姓門戸不¶
敵罔冒為昏五也我為此起兵欲取河北耳(為于/偽翻)監察¶
御史裴懐古從閻知㣲入突厥黙啜欲官之不受囚將¶
殺之逃歸抵晉陽形容羸悴(監古衘翻羸倫/為翻悴秦醉翻)突騎譟聚¶
以為間諜欲取其首以求功有果毅嘗為人所枉懐古¶
按直之大呼曰裴御史也救之得全至都引見遷祠部¶