為廣州刺史若在内舋成不得不加鈇鉞鈇鉞亟行(舋/許)¶
(覲翻亟/區記翻)非國家之美也帝曰始誅劉湛復遷范曄(復扶/又翻)¶
(下復/稱同)人將謂卿等不能容才朕信受䜛言但共知其如¶
此無能為害也　是嵗魏寧南將軍王慧龍卒吕𤣥伯¶
留守其墓終身不去(慧龍不殺𤣥伯/見上卷八年)　魏主欲以伊馛¶
為尚書封郡公馛辭曰尚書務殷公爵至重非臣年少¶
愚近所宜膺受(馛蒲撥翻/少詩照翻)帝問其所欲對曰中袐二省¶
多諸文士(中袐謂中書/省袐書省也)若恩矜不已請參其次帝善之¶