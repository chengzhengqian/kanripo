(所稱/美也)與故姚襄參軍薛讃權翼善讃翼密說堅曰(說輸/芮翻)¶
主上猜忍暴虐中外離心方今宜主秦祀者非殿下而¶
誰願早為計勿使他姓得之堅以問尚書吕婆樓婆樓¶
曰僕刀鐶上人耳(魏晋之間率以刀鐶築殺人言將為/生所殺也或曰刀以鋒刃為用刀環)¶
(以上無所用之婆樓/以自喻鐶户闔翻)不足以辦大事僕里舎有王猛其¶
人謀略不世出(不世出者言世/間不常生此人)殿下宜請而咨之堅因¶
婆樓以招猛一見如舊友語及時事堅大恱自謂如劉¶
𤣥徳之遇諸葛孔明也(見六十五卷漢獻/帝建安十二年)六月太史令¶