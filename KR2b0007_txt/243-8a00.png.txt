(又翻/下同)今朝野之人紛紜竊議但畏忤㫖莫敢進言臣生¶
長蓬艾(長知/丈翻)麋鹿與遊無所邀求但粗知忠義欲裨萬¶
一耳上甚善其言使求之不獲　丁夘嶺南奏黄洞蠻¶
寇欽州殺將吏(舊制欽州至京師五/千二百五十一里)　庚午上疾復作¶
壬申大漸命太子監國宦官欲請郭太后臨朝稱制太¶
后曰昔武后稱制㡬危社稷(事見武后紀/㡬居依翻)我家世守忠¶
義非武氏之比也太子雖少(少詩/照翻)但得賢宰相輔之卿¶
輩勿預朝政何患國家不安自古豈有女子為天下主¶