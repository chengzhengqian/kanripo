(今治在彭水之陽隋所置也屬趙州宋白曰趙州栢鄉/縣春秋時晉鄗邑地漢置鄗縣光武改曰髙邑北齊天)¶
(保六年移髙邑縣於漢房子縣東界今髙邑縣是也隋/開皇十六年於漢縣故城南十八里置栢鄉縣遥取漢)¶
(栢鄉之名宋省栢鄉/為鎮屬髙邑環音宦)　庚申𦵏莊憲皇后于豐陵(從順/宗也)¶
九月乙亥右拾遺獨孤朗坐請罷兵貶興元府倉曹朗¶
及之子也(獨孤及事代宗/為文長於議論)　饒州大水漂失四千七百¶
户　丙子以韋貫之為湖南觀察使猶坐前事也(前事/謂請)¶
(罷用/兵也)辛巳以吏部侍郎韋顗考功員外郎韋處厚等皆¶
為逺州刺史張宿䜛之以為貫之之黨也覬見素之孫¶