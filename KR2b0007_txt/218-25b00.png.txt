散不可復集願殿下勉狥衆心為社稷計牋五上(將即/亮翻)¶
(復扶又翻/上時掌翻)太子乃許之是日肅宗即位於靈武城南樓¶
群臣舞蹈上流涕歔欷(自此以後凡書上者皆謂肅宗/也歔音虚欷許既翻又音希)¶
尊𤣥宗為上皇天帝赦天下改元(至是方改天寶十/四載為至徳元載)以¶
杜鴻漸崔漪並知中書舍人事裴冕為中書侍郎同平¶
章事改闗内采訪使為節度使徙治安化以前蒲闗防¶
禦使吕崇賁為之(闗内采訪使以京官領無治所今改/為節鎮治安化領京兆同岐金啇五)¶
(州安化縣本隋之𢎞化縣天寶元年連名併更慶/州𢎞化郡為安化郡蒲闗即蒲津闗使疏吏翻)以陳¶