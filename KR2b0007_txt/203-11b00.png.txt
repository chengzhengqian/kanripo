愈怒曰此可斬也乃欲於天子頭刺血鳴鶴叩頭請命¶
上曰但刺之未必不佳乃刺百㑹腦户二穴(鍼炙經百/㑹一名三)¶
(陽五㑹在前頂後寸半頂中央旋毛中可容豆鍼二分/得氣即瀉腦戶一名合顱在枕骨上强後寸半禁鍼鍼)¶
(令人瘂舊傳鳴鶴鍼/微出血頭疼立止)上曰吾目似明矣后舉手加額曰¶
天賜也自負綵百匹以賜鳴鶴　戊戌以右武衛將軍¶
程務挺為單于道安撫大使招討阿史那骨篤禄等¶
詔太子監國(監古/衘翻)以裴炎劉景先郭正一同東宫平章¶
事　上自奉天宫疾甚宰相皆不得見丁未還東都百¶