而西(疵疾移翻帥/讀曰率下同)桑引其衆東奔青州固遣兵追殺之¶
於曲梁(曲梁縣屬廣平郡曹魏置廣平郡始曲梁/城劉昫曰唐洺州永年縣漢曲梁縣地也)桑將¶
張鳳帥其餘衆歸演聰以固為荆州刺史領河南太守¶
鎮洛陽　石勒自葛陂北行所過皆堅壁清野虜掠無¶
所獲軍中饑甚士卒相食至東燕(據水經東燕城在酸/棗縣東河水自酸棗)¶
(東北過延津又逕東燕縣故城北余攷兩漢志東郡有/燕縣無東燕縣其即是歟魏收地形志東燕縣晉屬濮)¶
(陽國賢曰東燕故城今/滑州胙城縣燕於賢翻)聞汲郡向冰聚衆數千壁枋頭¶
(水經淇水至黎陽入河在遮害亭西十八里漢建安九/年魏武於水口下大枋木以成堰遏淇水東入白溝以)¶