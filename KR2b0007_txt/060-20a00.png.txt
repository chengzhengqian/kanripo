主簿田儀及卓蒼頭前赴其尸布又殺之凡所殺三人¶
布即出懷中詔版以令吏士曰詔討卓耳餘皆不問吏¶
士皆正立不動大稱萬嵗百姓歌舞於道長安中士女¶
賣其珠玉衣裝市酒肉相慶者塡滿街肆弟旻璜等及¶
宗族老弱在郿皆為其羣下斫射死(射而/亦翻)暴卓尸於市¶
(暴薄木翻/又薄報翻)天時始熱卓素充肥脂流於地守尸吏為大¶
炷(炷燈也燼/所著者)置卓臍中然之光明逹曙如是積日諸袁¶
門生聚董氏之尸焚灰揚之於路塢中有金二三萬斤¶