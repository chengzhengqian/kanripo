脅主師索舊欠糧鹽(帥所類翻/索山客翻)留止四日闔境震驚秋¶
七月還至許州節度使崔安潜悉按誅之　庚申王仙¶
芝黄巢攻宋州三道兵與戰不利(三道兵平盧/宣武忠武也)賊遂圍¶
宋威於宋州甲寅左威衛上將軍張自勉將忠武兵七¶
千救宋州殺賊二千餘人賊解圍遁去王鐸盧攜欲使¶
張自勉以所將兵受宋威節度鄭畋以為威與自勉已¶
有疑忿若在麾下必為所殺不肯署奏八月辛未鐸攜¶
訴於上求罷免庚辰畋請歸滻川養疾(滻川在長安/東滻音産)上¶