(不利先/悉薦翻)慶之曰去嵗蠻田大稔積穀重巖(重直/龍翻)不可與¶
之曠日相守也不若出其不意衝其腹心破之必矣乃¶
命諸軍斬木登山鼓譟而前羣蠻震恐因其恐而擊之¶
所向奔潰(斬木登山八道並進蠻救首救尾之不暇故/震恐而奔潰若一道而進蠻聚兵據險拒戰)¶
(雖欲斬木而登/山庸可得乎)¶
二十七年春正月乙酉魏主如洛陽　沈慶之自冬至¶
春屢破雍州蠻因蠻所聚穀以充軍食前後斬首三千¶
級虜二萬八千餘口降者二萬五千餘戸(降下/江翻)幸諸山¶