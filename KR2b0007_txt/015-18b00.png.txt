(數所角翻/為于偽翻)今吾每飯意未嘗不在鉅鹿也(每食時念髙/袪所言其心)¶
(未嘗不/在鉅鹿)父知之乎唐對曰尚不如㢘頗李牧之為將也¶
上摶髀曰(搏拊也左傳曰摶/膺而踊髀音陛)嗟乎吾獨不得㢘頗李牧¶
為將吾豈憂匈奴哉唐曰陛下雖得㢘頗李牧弗能用¶
也上怒起入禁中良久召唐讓曰公奈何衆辱我獨無¶
間處乎(師古曰何不於/隙間之處而言)唐謝曰鄙人不知忌諱上方以¶
胡寇為意乃卒復問唐曰(卒子/恤翻)公何以知吾不能用㢘¶
頗李牧也唐對曰臣聞上古王者之遣將也跪而推轂¶