文季為䕶軍(史言遺詔本無此叚除/授當時稱遺詔行之)癸未以竟陵王子¶
良為太傅蠲除三調及衆逋(三調謂調粟調帛及/雜調也逋欠負也)省御¶
府及無用池田邸治(治據蕭子顯齊書當/作冶謂冶鑄之所也)減闗市征稅¶
先是蠲原之詔多無事實督責如故(所謂黄放白催/也先悉荐翻)是¶
時西昌侯鸞知政恩信兩行衆皆悦之(史為西昌侯/鸞簒國張本)¶
魏山陽景桓公尉元卒(尉紆/勿翻)　魏主使錄尚書事廣陵¶
王羽持節安撫六鎮發其突騎(騎竒寄/翻下同)丁亥魏主辭永¶
固陵己丑𤼵平城南伐步騎三千餘萬使太尉丕與廣¶