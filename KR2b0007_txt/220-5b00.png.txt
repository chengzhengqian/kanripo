不可留願陛下聽臣去免臣於死上曰何謂也對曰臣¶
遇陛下太早陛下任臣太重寵臣太深臣功太髙迹太¶
奇此其所以不可留也上曰且眠矣異日議之對曰陛¶
下今就臣榻卧猶不得請况異日香案之前乎(唐制凡/朝日殿)¶
(上設黼扆躡席熏爐香按皇帝/升御座宰執當香案前奏事)陛下不聽臣去是殺臣¶
也上曰不意卿疑朕如此豈有如朕而辦殺卿邪是直¶
以朕為句踐也(邪音耶范蠡既與越王句踐報吳之恥/蠡乃扁舟五湖遺大夫文種書以為句)¶
(踐長頸烏喙可與同患難不可與同安樂/文種見書遂稱疾句踐賜文種死句音鉤)對曰陛下不¶