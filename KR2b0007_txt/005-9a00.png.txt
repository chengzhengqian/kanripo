(之入風俗通曰有秩則田間大夫言其官裁有秩/耳大吏謂左右中更以上為吏者也秩直乙翻)下及¶
王左右無非相國之人者見王獨立於朝臣竊為王恐¶
萬世之後有秦國者非王子孫也(相息亮翻朝直/遥翻為干偽翻)王以¶
為然於是廢太后逐穰侯高陵華陽涇陽君於關外以¶
范睢為丞相封為應侯(應於陵翻國名周武王之子/封於應其地在唐安州界)魏¶
王使須賈聘於秦應侯敝衣間歩而往見之(間歩投間/隙徒歩而)¶
(行也間/古莧翻)須賈驚曰范叔固無恙乎(范睢字叔恙憂也病/也又噬蟲善食人心)¶
(者也古人相問率曰無恙朱熹曰古者草居多被/噬蟲之毒故相問曰無恙乎恙餘亮翻噬時制翻)畱坐¶