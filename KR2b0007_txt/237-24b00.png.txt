然絪必不至此非卿言朕幾誤處分(幾居希翻處昌/吕翻分扶問翻)上¶
又嘗從容問絳曰(從千/容翻)諫官多謗訕朝政皆無事實朕¶
欲謫其尤者一二人以儆其餘何如對曰此殆非陛下¶
之意必有邪臣欲壅蔽陛下之聰明者人臣死生繫人¶
主喜怒敢發口諫者有幾就有諫者皆晝度夜思朝刪¶
暮減比得上逹什無二三(度徒洛翻比/必利翻及也)故人主孜孜求¶
諫猶懼不至况罪之乎如此杜天下之口非社稷之福¶
也上善其言而止　羣臣請上尊號曰睿聖文武皇帝¶