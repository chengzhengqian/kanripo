仰視者男女七八千人相枕而死(枕職/任翻)莫有離叛者城¶
陷生執洪紹大㑹諸將見洪謂曰臧洪何相負若此今¶
日服未洪據地瞋目曰諸袁事漢四世五公(自袁安至/袁隗四世)¶
(安為司徒子敞為司空孫湯為司空曽孫/逢為司空隗為太𫝊凡五公瞋昌眞翻)可謂受恩今¶
王室衰弱無扶翼之意欲因際㑹希冀非望多殺忠良¶
以立姦威洪親見呼張陳留為兄(張陳留為/超兄邈也)則洪府君¶
亦宜為弟同共戮力為國除害(為于偽翻下刃/為欲為舉為同)奈何擁¶
衆觀人屠滅洪惜力劣(劣弱/也)不能推刃為天下報仇(公羊/傳曰)¶