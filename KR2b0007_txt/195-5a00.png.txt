(以為言杜預注曰昧旦早起也丕大也/言夙興以務大顯後世猶懈怠夫音扶)陛下少居民間¶
知民疾苦尚復如此况皇太子生長深宫不更外事(少/詩)¶
(照翻復扶又翻長/竹两翻更工衡翻)萬歳之後固聖慮所當憂也臣觀自¶
古以來百姓愁怨聚為盗賊其國未有不亡者人主雖¶
欲追改不能復全(復扶又翻下不/復同又音如字)故當修於可修之時¶
不可悔之於己失之後也盖幽厲嘗笑桀紂矣煬帝亦¶
笑周齊矣不可使後之笑今如今之笑煬帝也貞觀之¶
初天下饑歉(觀古玩翻歉苦簟翻穀/梁傳曰一穀不升曰歉)斗米直匹絹而百¶