問伍被曰(復扶/又翻)公以為吳興兵是邪非邪被曰非也臣¶
聞吳王悔之甚願王無為吳王之所悔王曰吳何知反¶
漢将一日過成臯者四十餘人今我絶成臯之口據三¶
川之險(漢河南秦三川郡也其/地當伊洛河三川之㑹)招山東之兵舉事如此¶
左吳趙賢朱驕如皆以為什事九成公獨以為有禍無¶
福何也必如公言不可儌幸邪(師古曰徼要也幸非/妄之福也徼一堯翻)被¶
曰必不得已被有愚計當今諸侯無異心百姓無怨氣¶
可偽為丞相御史請書(言偽為丞相御史/奏請于天子之書)徙郡國豪傑¶