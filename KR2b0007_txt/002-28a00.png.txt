事鬼谷先生(蓋居於鬼谷因以稱之隋志馮翊郡韓城/縣有鬼谷風俗通義曰鬼谷先生六國時)¶
(縱横家索隱曰扶風池陽潁川陽城並有鬼谷蓋是其/人所居因以為號又樂壹注鬼谷子書云蘇秦欲神祕)¶
(其道故假/名鬼谷)學縱横之術(縱與從同/音子容翻)蘇秦自以為不及也¶
儀游諸侯無所遇困於楚蘇秦故召而辱之儀恐(恐史/記作)¶
(怒/)念諸侯獨秦能苦趙遂入秦蘇秦隂遣其舍人齎金¶
幣資儀(文頴曰舍人主廐内小吏官名也師古曰舍人/親近左右之通稱也後遂為司屬官號齎則兮)¶
(翻/)儀得見秦王秦王悦之(説讀/曰悦)以為客卿(秦有客卿之/官以待自諸)¶
(侯來者其位為卿/而以客禮待之也)舍人辭去曰蘇君憂秦伐趙敗從約¶