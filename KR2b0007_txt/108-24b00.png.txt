黎太守彛太史郎晁崇等留之(晁直/遥翻)其餘欲悉給衣糧¶
遣還以招懐中州之人中部大人王建曰燕衆彊盛今¶
傾國而來我幸而大捷不如悉殺之則其國空虚取之¶
為易(易以/䜴翻)且獲冦而縱之無乃不可乎乃盡阬之十二¶
月珪還雲中之盛樂(通鑑於惠帝元康五年書定襄之/盛樂故城此書雲中之盛樂葢歴)¶
(代郡縣廢徙無常前漢成樂縣屬定襄後漢成樂縣屬/雲中前書定襄之盛樂此前漢之故城也此書雲中之)¶
(盛樂此後漢/之故城也)燕太子寳恥於參合之敗請更擊魏司徒¶
德言於燕主垂曰虜以參合之捷有輕太子之心宜及¶