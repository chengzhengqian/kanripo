錢及米麥　初唐太傅兼中書令楚公宋齊丘多樹朋¶
黨欲以専固朝權(朝直/遥翻)躁進之士爭附之推奬以為國¶
之元老樞密使陳覺副使李徴古恃齊丘之勢尤驕慢¶
及許文稹等敗於紫金山覺與齊丘景達自濠州遁歸¶
(事見上/卷上年)國人忷懼(忷許/拱翻)唐主嘗歎曰吾國家一朝至此¶
因泣下徴古曰陛下當治兵以扞敵(治直/之翻)涕泣何為豈¶
飲酒過量邪將乳母不至邪唐主色變而徴古舉止自¶
若會司天奏天文有變人主宜避位禳災唐主乃曰禍¶