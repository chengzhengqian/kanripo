捍送於岐殺之知俊遣使請兵於岐亦遣使請晉人出¶
兵攻晉絳遺晉王書曰不過旬日可取兩京復唐社稷¶
(遺唯季翻長安可以言/取梁都洛陽未易取也)　丁未朔方節度使韓遜奏克¶
鹽州斬岐所署刺史李繼直(唐末鹽州奏事專達朝廷/不𨽻靈夏至是靈鹽遂復)¶
(合為/一鎮)帝遣近臣諭劉知俊曰朕待卿甚厚何忽相負對¶
曰臣不背德(背蒲/妹翻)但畏族滅如王重師耳帝復使謂之曰¶
(復扶/又翻)劉捍言重師隂結邠岐朕今悔之無及捍死不足¶
塞責(塞悉/則翻)知俊不報庚戌詔削知俊官爵以山南東道¶