其文藝由是情好欵洽熙先乃從容説曄曰大將軍英¶
斷聰敏(好呼到翻從于容翻斷/丁亂翻大將軍謂義康)人神攸屬(屬之/欲翻)失職南¶
垂(謂遷豫/章也)天下憤怨小人受先君遺命以死報大將軍¶
之徳頃人情騷動天文舛錯此所謂時運之至不可推¶
移者也若順天人之心結英豪之士表裏相應𤼵於肘¶
腋(腋音/亦)然後誅除異我崇奉明聖號令天下誰敢不從¶
小人請以七尺之軀三寸之舌立功立事而歸諸君子¶
丈人以為何如曄甚愕然熙先曰昔毛玠竭節於魏武¶