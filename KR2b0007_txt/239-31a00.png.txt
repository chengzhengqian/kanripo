(厚/非)　甲申盗斷建陵門㦸四十七枝(斷音/短)　二月西川¶
奏吐蕃贊普卒新贊普可黎可足立　乙巳以中書舍¶
人李逢吉為門下侍郎同平章事逢吉𤣥道之曾孫也¶
(李𤣥道事太宗/為文學館學士)　乙邜昭義節度使郗士美奏破成德¶
兵(郗丑/之翻)斬首千餘級　南詔勸龍晟淫虐不道上下怨¶
疾弄棟節度王嵯巔弑之立其弟勸利勸利德嵯巔賜¶
姓䝉氏謂之大容容蠻言兄也(南詔置弄棟節度於唐/姚州之地程大昌曰南)¶
(詔有六節度曰弄棟永昌銀生劍川拓東/麗水南詔王姓䝉氏嵯昨何翻巔音顛)　己未劉緫¶