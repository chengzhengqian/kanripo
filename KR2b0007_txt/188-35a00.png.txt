之後不敢復出矣(復扶又/翻下同)命屈突通帥步卒五千度水¶
擊之(屈居/勿翻)戒通曰兵交則縱煙煙作世民引騎南下身¶
先士卒(先悉/薦翻)與通合勢力戰世民欲知世充陳厚薄與¶
精騎數十衝之直出其背衆皆披靡(披普/彼翻)殺傷甚衆既¶
而限以長堤與諸騎相失將軍丘行恭獨從世民世充¶
數騎追及之世民馬中流矢而斃行恭回騎射追者發¶
無不中(中竹仲翻/射而亦翻)追者不敢前乃下馬以授世民行恭¶
於馬前步執長刀距躍大呼(距躍超距而跳躍也杜預/曰距躍超越也呼火故翻)¶