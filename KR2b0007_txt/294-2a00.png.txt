遣左諫議大夫長安尹日就等使呉越語之曰卿今去¶
雖汎海比還淮南已平當陸歸耳(自靜海軍東南至江/口於狼山之西度江)¶
(登陸抵福山鎮則蘇州常熟縣界呉越/之境也先悉薦翻語牛倨翻比必利翻)已而果然　甲¶
辰蜀右補闕章九齡見蜀主言政事不治由奸佞在朝¶
(朝直/遥翻)蜀主問奸佞為誰指李昊王昭逺以對蜀主怒以¶
九齡為毁斥大臣貶維州録事參軍(臨亂之君各賢其/臣卒之亡蜀者昊)¶
(昭逺/也)　周兵攻楚州踰四旬唐楚州防禦使張彦卿固¶
守不下乙巳帝自督諸將攻之宿於城下丁未克之彦¶