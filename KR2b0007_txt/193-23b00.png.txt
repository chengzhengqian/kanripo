縱之使還故土不可留之中國夫戎狄人面獸心弱則¶
請服彊則叛亂固其常性(降戸/江翻)今降者衆近十萬數年¶
之後蕃息倍多(近其靳翻/蕃扶元翻)必為腹心之疾不可悔也晉¶
初諸胡與民雜居中國郭欽江統皆勸武帝驅出塞外¶
以絶亂階(郭欽論見八十一卷晉武帝太康元年/江統論見八十三卷惠帝永熈九年)武帝¶
不從後二十餘年伊洛之間遂為氊裘之域此前事之¶
明鑑也彦博曰王者之於萬物天覆地載靡有所遺(覆/敷)¶
(救/翻)今突厥窮來歸我柰何棄之而不受乎孔子曰有教¶