過所聞諸侯削地罪不至此(師古曰言其罪/皆不至于削地)此恐不止¶
削地而已王曰有之子將奈何髙曰吳王自以為與大¶
王同憂願因時循理棄軀以除患於天下意亦可乎膠¶
西王瞿然駭曰(瞿居具翻説文瞿逺視貌/師古曰瞿然無守之貌)寡人何敢如¶
是主上雖急固有死耳安得不事髙曰御史大夫鼂錯¶
營惑天子(師古曰營謂/囘繞之也)侵奪諸侯諸侯皆有背叛之意¶
人事極矣彗星出(背蒲妹翻彗祥嵗翻/又徐醉翻又旋芮翻)蝗蟲起此萬世¶
一時而愁勞聖人所以起也(索隱曰所謂殷/憂以啟明聖也)吳王内以¶