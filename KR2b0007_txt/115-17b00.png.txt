言李先(先慕容永之謀主也永滅徙中/山魏伐燕先歸魏道武親信之)嗣召問先卿以¶
何才何功為先帝所知對曰臣不才無功但以忠直為¶
先帝所知耳詔以先為安東將軍常宿於内以備顧問¶
朱提王悦䖍之子也(拓䟦䖍見二百八卷孝武太/元二十一年朱提音銖時)有罪¶
自疑懼閏十一月丁亥悅懐匕首入侍將作亂叔孫俊¶
覺其舉止有異引手掣之索懷中得匕首(掣昌列翻/索山客翻)遂¶
殺之　十二月乙巳太白犯虚危(虚二星危三星晉天/文志自須女八度至)¶
(危十五度為𤣥枵/齊之分野屬青州)南燕靈臺令張光勸南燕主超出降¶