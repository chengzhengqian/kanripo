身何其痛也與其聚而同死不若分而或全樊尼吾長¶
兄之子(樊尼蓋烏孤之/子也長知兩翻)宗部所寄吾衆在北者戸垂一¶
萬蒙遜方招懐士民存亡繼絶汝其從之紇勃洛肱亦¶
與尼俱行(紇戸/骨翻)吾年老矣所適不容寧見妻子而死遂¶
歸于熾磐唯隂利鹿隨之傉檀謂利鹿曰吾親屬皆散¶
卿何獨留利鹿曰臣老母在家非不思歸然委質為臣¶
忠孝之道難以兩全臣不才不能為陛下泣血求救於¶
鄰國(為于/偽翻)敢離左右乎(離力/智翻)傉檀歎曰知人固未易(易/以)¶