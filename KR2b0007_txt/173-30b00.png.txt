突厥佗鉢可汗請和於周(厥九勿翻可從/刋入聲汗音寒)周主以趙王¶
招女為千金公主妻之(妻七/細翻)且命執送髙紹義佗鉢不¶
從　辛巳周宣帝𫝊位於太子闡大赦改元大象自稱¶
天元皇帝所居稱天臺冕二十四旒車服旂鼓皆倍於¶
前王之數皇帝稱正陽宫置納言御正諸衛等官(保定/四年)¶
(改宗伯為納言此納言似隋官之納言為門下省長官/諸衛等宫左右宫伯小宫伯左右中侍左右侍左右前)¶
(侍左右後侍左右騎侍左右宗侍左右庶侍左右勲侍/左右武伯小武伯左右武賁左右旅賁左右射聲左右)¶
(驍騎左右羽林/左右游擊也)皆準天臺尊皇太后為天元皇太后天¶