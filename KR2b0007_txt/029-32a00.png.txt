　毁泉臺則惡之舎中軍則善之(春秋公羊傳文公十/六年毁泉臺何以書)¶
　(譏何譏爾先祖為之已毁之不如勿居而已矣昭五/年舎中軍舎中軍者何復古也穀梁之義略同惡烏)¶
　(路/翻)各由其宜也夫矯制之事先王之所慎也不得已¶
　而行之若矯大而功小者罪之可也矯小而功大者¶
　賞之可也功過相敵如斯而已可也權其輕重而為¶
　之制宜焉(為于/偽翻)¶
初太子少好經書(少詩照翻好/呼到翻下同)寛博謹慎其後幸酒樂¶
燕樂(晉灼曰幸酒好酒也師古曰樂燕樂若論語稱孔/子云損者三樂樂驕樂樂逸遊樂宴樂損矣燕樂)¶