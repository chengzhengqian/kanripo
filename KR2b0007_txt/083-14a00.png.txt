(娠升人/翻孕也)内藁物産具取妹夫韓壽子慰祖養之欲以代¶
太子於是朝野咸知賈后有害太子之意中䕶軍趙俊¶
請太子廢后太子不聽左衛率東平劉卞以賈后之謀¶
問張華(帝在東宫置衛率初曰中衛率泰始五年分為/左右各領一軍愍懷在東宫又加前後二率謂)¶
(之四率率/所律翻)華曰不聞卞曰卞自須昌小吏受公成抜以¶
至今日(須昌縣屬東平國卞自縣小/吏從令入洛歴官至左衛率)士感知己是以盡¶
言而公更有疑於卞邪華曰假令有此君欲如何卞曰¶
東宫俊乂如林(時江統潘滔王敦等皆為東宫官屬/馬融曰才過千人曰俊百人曰乂)四¶