(從才/用翻)羲之以為内外恊和然後國家可安勸浩不宜與¶
温搆隙浩不從　燕王皝有疾召世子雋屬之曰(屬之/欲翻)¶
今中原未平方資賢傑以經世務恪知勇兼濟才堪任¶
重汝其委之以成吾志又曰陽士秋士行高潔忠幹貞¶
固(陽騖字士秋/行卜孟翻)可託大事汝善待之九月丙申薨(年五/十二)¶
　趙王虎議立太子太尉張舉曰燕公斌有武畧(斌音/彬)¶
彭城公遵有文徳惟陛下所擇虎曰卿言正起吾意戎¶
昭將軍張犲曰(載記曰虎置左右戎昭曜/武將軍位在左右衛上)燕公母賤又¶