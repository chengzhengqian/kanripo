王以問王翦王翦曰非六十萬人不可王曰王將軍老¶
矣何怯也遂使李信䝉恬將二十萬人伐楚王翦因謝¶
病歸頻陽(王翦頻陽人也班志頻陽縣屬京兆秦厲公/所置應劭注曰縣在頻水之陽杜佑曰美陽)¶
(本漢頻陽縣故城在縣西南三十/里宋白曰因界内頻陽山而名)¶
二十二年王賁伐魏引河溝以灌大梁(班志陳留郡浚/儀縣故大梁狼)¶
(湯水所經也水經渠水出滎陽北河東南流至浚儀縣/注云始皇使王賁攻魏斷故渠引水東南出以灌大梁)¶
(因謂之/梁溝)三月城壞魏王假降殺之遂滅魏(降户/江翻)王使人¶
謂安陵君曰寡人欲以五百里地易安陵安陵君曰大¶