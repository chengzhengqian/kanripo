餘業帝聞之特賜錢百萬米千斛　魏主治兵于南郊¶
謀伐燕(治直/之翻)　帝遣使者趙道生聘于魏　六月戊寅¶
司徒南徐州刺史彭城王義康改領揚州刺史(王𢎞卒/義康始)¶
(領揚/州)　詔分青州置冀州(宋冀州領廣川平原清河樂/陵魏郡河間頓丘髙陽勃海)¶
(九郡皆僑置/於河濟間)治厯城　吐谷渾王慕璝遣其司馬趙叙¶
入貢且來告捷(告擒赫連定之/捷也璝古囬翻)　庚寅魏主伐燕命太¶
子晃錄尚書事時晃纔五嵗又遣左僕射安原建寧王¶
崇等屯漠南以備柔然　辛夘魏主遣㪚騎常侍鄧穎¶