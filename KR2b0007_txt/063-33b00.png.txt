祀天地居處服用僣擬乘輿焉(處昌/吕翻)　張魯以劉璋闇¶
懦不復承順襲别部司馬張修殺之而幷其衆(魯初與/修取漢)¶
(中事見六十/巻初平二年)璋怒殺魯母及弟魯遂據漢中與璋為敵¶
璋遣中郎將龎羲擊之不克璋以羲為巴郡太守屯䦘¶
中以禦魯(閬中縣/屬巴郡)羲輙召漢昌賨民為兵(譙周巴記曰/和帝永元中)¶
(分宕渠之地置漢昌縣屬巴郡夷人歲/入賨錢口四十謂之賨民賨徂宗翻)或構羲於璋璋¶
疑之趙韙數諌不從亦恚恨(數所/角翻)初南陽三輔民流入¶
益州者數萬家劉焉悉収以為兵名曰東州兵璋性寛¶