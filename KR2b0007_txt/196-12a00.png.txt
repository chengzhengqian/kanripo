𤣥齡等而𤣥齡等亦何所謝𤣥齡等為陛下股肱耳目¶
於中外事豈有不應知者使所營為是當助陛下成之¶
為非當請陛下罷之問於有司理則宜然不知何罪而¶
責亦何罪而謝也上甚愧之　上嘗臨朝謂侍臣曰朕¶
為人主常兼將相之事給事中張行成退而上書以為¶
禹不矜伐而天下莫與之爭(書舜謂禹曰汝惟不矜天/下莫與汝爭能汝惟不伐)¶
(天下莫與汝爭功朝直遥翻下同/將即亮翻相息亮翻而上時掌翻)陛下撥亂反正羣臣¶
誠不足望清光然不必臨朝言之以萬乘之尊乃與羣¶