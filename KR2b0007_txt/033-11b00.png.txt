(如説固非顔説亦未若/余説之為簡易明白也)除任子令及誹謗詆欺灋(應劭/曰任)¶
(子令者漢儀注吏二千石以上視事滿三年得任同産/若子一人為郎不以徳選故除之師古曰任保也詆誣)¶
(也/)掖庭宫人年三十以下出嫁之(重絶人/道也)官奴婢五十¶
以上免為庶人益吏三百石以下俸　上置酒未央宫¶
内者令為傅太后張幄坐於太皇太后坐旁(百官志内/者令屬少)¶
(府以宦者為之掌中布張諸衣物為/于偽翻師古曰坐音杜卧翻下同)大司馬莽按行(行/下)¶
(孟/翻)責内者令曰定陶太后藩妾何以得與至尊並徹去¶
更設坐(去𦍑吕翻/更工衡翻)傅太后聞之大怒不肯㑹重怨恚莽¶