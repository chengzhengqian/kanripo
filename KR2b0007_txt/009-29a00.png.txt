(馮翊括地志重泉故城在同州蒲城縣東南四十五里/姓譜齊太公之後有公子駱子孫以為氏史記惡來革)¶
(之𤣥孫/曰大駱)漢王欲拜之必甲曰臣故秦民恐軍不信臣願¶
得大王左右善騎者傅之(如淳曰傅音附/猶言隨従者)乃拜灌嬰為¶
中大夫令李必駱甲為左右校尉將騎兵擊楚騎於滎¶
陽東大破之楚以故不能過滎陽而西漢王軍滎陽築¶
甬道屬之河以取敖倉粟(括地志敖倉在鄭州滎陽西/北十五里縣門之東北臨汴)¶
(水南帶三皇/山屬之欲翻)　周勃灌嬰等言于漢王曰陳平雖美如¶
冠玉(孟康曰飾冠以玉光/好外見中無所有也)其中未必有也臣聞平居家¶