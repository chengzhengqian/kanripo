(而自經鳥飛空而伸足爾雅翼曰熊類大豕人足黑色/好縁髙木見人自投而下亦以革厚而筋駑用此自快)¶
(故稱/熊經)葢為國之法有似理身平則致養疾則攻焉夫刑¶
罰者治亂之藥石也徳教者興平之粱肉也夫以徳教¶
除殘是以粱肉養疾也以刑罰治平是以藥石供養也¶
(供音恭養/余兩翻)方今承百王之敝值戹運之㑹自數世以來¶
政多恩貸馭委其轡馬駘其銜(説文曰駘馬鈍也音達/來翻毛晃曰駘脱也)¶
四牡横犇皇路險傾(賢曰皇路/天路也)方將柑勒鞬輈以救之¶
豈暇鳴和鑾調節奏哉(賢曰何休注公羊傳曰柑以木/銜其口也柑音巨炎翻勒馬轡)¶