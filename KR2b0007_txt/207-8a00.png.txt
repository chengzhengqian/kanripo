漏泄禁中語贓滿數萬當斬臨刑釋之流循州(舊志循/州至東)¶
(都四千八百/里選須絹翻)時蘇味道亦坐事與錫俱下司刑獄(下遐/嫁翻)¶
錫乘馬意氣自若舍於三品院(先是制獄既繁司刑寺/别置三品院以處三品)¶
(以上官之/下獄者)帷屏食飲無異平居味道歩至繫所席地而¶
臥蔬食而已太后聞之赦味道復其位　是月大雪蘇¶
味道以為瑞帥百官入賀(帥讀/曰率)殿中侍御史王求禮止¶
之曰三月雪為瑞雪臘月雷為瑞雷乎味道不從既入¶
求禮獨不賀進言曰今陽和布氣草木發榮而寒雪為¶