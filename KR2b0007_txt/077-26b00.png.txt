軍旁出以伺其虚敵攻關不克野無散榖千里運糧自¶
然疲乏引退之日然後諸城並出與游軍并力傳之此¶
殄敵之術也於是漢主令督漢中胡濟却住漢夀監軍¶
王含守樂城(樂城在沔陽東山上周三十里甚險固諸/葛亮所築沔水逕其北又北逕西樂城東)¶
(而北流/注于漢)䕶軍蒋斌守漢城(姜維自弃險要以開狡焉啓/疆之心書此為亡蜀張本斌)¶
(音/彬)¶
四年春正月黄龍二見寧陵井中(見賢遍/翻下同)先是頓丘冠¶
軍陽夏井中屢有龍見(陳夀志曰去年青龍仍見頓丘/冠軍陽夏縣界井中寧陵縣前)¶