李徳林為内史令乙丑追尊皇考為武元皇帝(相息亮/翻相國)¶
(内郎相國府從事中郎避諱改/為内郎皇考周隨國桓公楊忠)廟號太祖皇妣呂氏為¶
元明皇后丙寅修廟社(時自高祖以下置四親廟同殿/異室而已無受命之祧社稷並)¶
(列于含光/門内之右)立王后獨孤為皇后(獨孤之下/逸氏字)王太子勇為¶
皇太子丁卯以太尉趙煚為尚書右僕射己巳封周靜¶
帝為介公(煚居永翻周主雖禪死乃有謚/通鑑先以謚書之介古國名)周氏諸王皆¶
降爵為公初劉鄭矯詔以隋主輔政(劉鄭劉昉鄭譯也矯/詔事見上卷上年)¶
楊后雖不預謀然以嗣子幼冲恐權在它族聞之甚喜¶