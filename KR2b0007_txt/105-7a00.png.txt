(踐枕藉而死也藉/慈夜翻塞悉則翻)其走者聞風聲鶴唳皆以為晉兵且¶
至晝夜不敢息草行露宿(草行者涉草而行不敢由路/露宿者宿於野次不敢入人)¶
(家皆懼/追兵也)重以饑凍(重直/用翻)死者什七八初秦兵少却朱序¶
在陳後呼曰(呼火/故翻)秦兵敗矣衆遂大奔序因與張天錫¶
徐元喜皆来奔獲秦王堅所乗雲母車(晉制雲母車以/雲母飾犢車臣)¶
(下不得乗以賜王公耳趙彦絟續古今注石/虎皇后乗輦以純雲母代紗四望皆通徹)復取夀陽¶
執其淮南太守郭褒(晉復取夀陽故秦/所置太守見執)堅中流矢(中竹/仲翻)¶
單騎走至淮北饑甚民有進壺飱豚髀者(飱蘇昆翻熟/食曰飱字林)¶