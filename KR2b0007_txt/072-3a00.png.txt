懿不從故尋亮(有意為之曰故尋/者隨而躡其後)既至又登山掘營不¶
肯戰賈栩魏平數請戰(數所/角翻)因曰公畏蜀如虎奈天下¶
笑何懿病之(懿實畏亮又以張郃嘗再拒亮名著闗右/不欲從其計及進而不敢戰情見勢屈為)¶
(諸將所笑/栩况羽翻)諸將咸請戰夏五月辛巳懿乃使張郃攻無¶
當監何平於南圍(無當蓋蜀軍部之號言其軍精勇敵/人無能當者使平監䕶之故名官曰)¶
(無當監南圍蜀兵圍祁/山之南屯監古暫翻)自案中道向亮(案據也懿分道/進兵欲以解祁)¶
(山之圍自據中道/與亮旗鼓相向也)亮使魏延髙翔吳班逆戰魏兵大敗¶
漢人獲甲首三千懿還保營六月亮以糧盡退軍司馬¶