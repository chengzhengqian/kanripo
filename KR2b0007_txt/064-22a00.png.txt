從椒丘還(椒丘在/豫章)至丹陽悉族誅覽員餘黨擢髙嬰為¶
牙門(牙門/將也)其餘賞賜有差河子韶年十七收河餘衆屯¶
京城權引軍歸吳夜至京城下營試攻驚之兵皆乗城¶
傳檄備警讙聲動地(讙許/元翻)頗射外人權使曉喻乃止明¶
日見韶拜承烈校尉統河部曲(史言孫權能用人以/保江東射而亦翻)¶
十年春正月曹操攻南皮袁譚出戰士卒多死操欲緩¶
之議郎曹純曰今縣師深入(純仁之弟也/縣讀作懸)難以持久若¶
進不能克退必喪威(喪息/浪翻)乃自執桴鼓以率攻者(桴音/膚)¶