州司户(濰音維唐武徳二年分青州北海縣置濰州八/年州廢以北海還屬青州此時葢復置濰州也)¶
自餘或門胄髙華或科第自進居三省臺閣以名檢自¶
處(處昌/吕翻)聲迹稍著者皆指為浮薄貶逐無虛日搢紳為¶
之一空(為于/偽翻)辛巳再貶裴樞為瀧州司户(劉昫曰瀧州/治瀧水縣本)¶
(漢端溪縣地晉分端溪立龍鄉縣隋改龍鄉為平/原縣又改為瀧水唐平蕭銑置瀧州瀧閭江翻)獨孤¶
損為瓊州司户崔逺為白州司户　甲申忠義節度使¶
趙匡凝遣使修好於王建(趙匡凝東結淮南西通巴蜀/欲交隣以抗朱全忠也適以)¶
(動朱全忠之/兵好呼到翻)　六月戊子朔敕裴樞獨孤損崔逺陸扆王¶