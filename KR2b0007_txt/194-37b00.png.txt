亂返正宜思隋之所以失我之所以得撤其峻宇安於¶
卑宮若因基而增廣襲舊而加飾此則以亂易亂殃咎¶
必至難得易失可不念哉(易以/䜴翻)　房𤣥齡等先受詔定¶
律令(先悉/薦翻)以為舊法兄弟異居蔭不相及而謀反連坐¶
皆死祖孫有蔭而止應配流據禮論情深為未愜今定¶
律祖孫與兄弟緣坐者俱配没從之自是比古死刑除¶
其大半天下稱賴焉𤣥齡等定律五百條立刑名二十¶
等(笞刑五自十至於五十杖刑五自六十至於百徒刑/五自一年至於三年流刑三自千里至於三千里死)¶