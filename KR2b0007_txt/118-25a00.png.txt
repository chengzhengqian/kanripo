為奉常行參軍殷景仁為祕書郎其餘百官悉依天朝¶
之制(朝直遙/翻下同)靖辭不受亮咸之孫(傳咸仕于武帝/之間以直顯)廓謨之¶
曾孫(蔡謨歴事成康穆三朝/出藩入輔皆有聲績)鮮之渾之𤣥孫(鄭渾見六/十六卷漢)¶
(獻帝建安/十七年)景仁融之曾孫也(殷融見九十四卷/成帝咸和三年)景仁學¶
不為文敏有思致(思相/吏翻)口不談義深達理體至於國典¶
朝儀舊章記注莫不撰録(撰士/免翻)識者知其有當世之志¶
　魏天部大人白馬文貞公崔宏疾篤(去年魏置天地/四方六部大人)¶
魏主遣侍臣問病一夜數返及卒詔羣臣及附國渠帥¶