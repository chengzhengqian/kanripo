妾并小兒暠大懼以板藉地一夕九徙又掘暠父冡斷¶
取其頭(斷丁/管翻)標之于市暠求捕不獲憤恚嘔血死(恚于/避翻)¶
不韋遇赦還家乃葬父行喪張奐素睦於蘇氏而段熲¶
與暠善熲辟不韋為司𨽻從事不韋懼稱病不詣熲怒¶
使從事張賢就家殺之先以鴆與賢父曰若賢不得不¶
韋便可飲此賢遂收不韋并其一門六十餘人盡誅之¶
　勃海王悝之貶癭陶也(悝苦回翻/癭於郢翻)因中常侍王甫求¶
復國許謝錢五千萬既而桓帝遺詔復悝國(悝復國事/見上卷永)¶