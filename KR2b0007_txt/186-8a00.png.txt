裴仁基鄭頲祖君彦等數十人世充於是整兵向洛口¶
得邴元真妻子鄭䖍象母及密諸將子弟皆撫慰之令¶
濳呼其父兄(令力/丁翻)初邴元真為縣吏坐贓亡命從翟讓¶
於瓦岡(翟萇/伯翻)讓以其嘗為吏使掌書記及密開幕府妙¶
選時英讓薦元真為長史密不得已用之(此義寜元年/春二月事長)¶
(知兩/翻)行軍謀畫未嘗參預密西拒世充留元真守洛口¶
倉元真性貪鄙宇文温謂密曰不殺元真必為公患密¶
不應元真知之隂謀叛密楊慶聞之以告密密固疑焉¶