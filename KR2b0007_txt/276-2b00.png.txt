之今姧人所言乃如此欲斬之重誨請嚴戒而已(安重/誨非)¶
(儒也故寛言者之罪獨不/思矯宣上言國有常刑邪)　北都留守李彦超請復姓¶
符從之(彦超李存審子/存審本姓符)　丙寅以樞密使孔循兼東都¶
留守(帝欲東巡使孔循留守洛陽莊/宗同光三年復以洛陽為東都)　壬申契丹來請¶
修好(好呼/到翻)遣使報之　冬十月乙酉帝發洛陽將如汴¶
州丁亥至滎陽(九域志滎陽縣在鄭州西六/十里東至大梁一百四十里)民間譌言¶
帝欲自擊吳又云欲制置東方諸侯宣武節度使檢校¶
侍中朱守殷疑懼判官髙密孫晟勸守殷反(髙密漢古/縣隋亂廢)¶