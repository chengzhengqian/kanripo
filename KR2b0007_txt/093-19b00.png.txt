使附於趙趙主曜使中山王岳將兵萬五千人趣孟津¶
(數所角翻/趣七喻翻)鎮東將軍呼延謨帥荆司之衆自崤澠而東¶
(時荆州仍屬晉司州之地多入後趙劉曜得其民處之/關中者使謨帥而東耳或曰劉聰以洛陽為荆州此所)¶
(謂荆司皆晉司州之/衆也帥讀曰率下同)欲㑹矩黙共攻石生岳克孟津石¶
梁二戍(此孟津戍葢置於河/隂石梁戍在洛北)斬獲五千餘級進圍石生¶
於金墉後趙中山公虎帥歩騎四萬入自成臯闗與岳¶
戰於洛西岳兵敗中流矢(中竹/仲翻)退保石梁虎作塹柵環¶
之(環音/宦)遏絶内外岳衆飢甚殺馬食之虎又擊呼延謨¶