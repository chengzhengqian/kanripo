　刑賞壅蔽聰明視天子如委裘(賈誼曰臥赤子天下/之上而安植遺腹朝)¶
　(委裘而天下不亂孟康注云委裘若容衣天/子未坐朝事天子裘衣也朝直遥翻下同)陵宰相¶
　如奴虜是以來瑱入朝遇䜛賜死吐蕃深侵郊甸匿¶
　不以聞致狼狽幸陜(陜失/冉翻)李光弼危疑憤鬰以隕其¶
　生郭子儀擯廢家居不保丘壟僕固懐恩寃抑無訴¶
　遂弃勲庸更為叛亂(更工衡/翻改也)徳宗初立頗振綱紀宦¶
　官稍絀(絀讀/曰黜)而返自興元猜忌諸將以李晟渾瑊為¶
　不可信悉奪其兵而以竇文場霍仙鳴為中尉使典¶