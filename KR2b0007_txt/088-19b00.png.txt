(三年珉雋與/帝俱没于虜)懷帝亦遇害(年三/十)大赦復以㑹稽劉夫人¶
為貴人(永嘉六年聰以夫人妻帝聰封帝為/㑹稽公故曰㑹稽劉夫人㑹工外翻)¶
　荀崧曰懐帝天資清劭(劭高/也)少著英猷(少詩/照翻)若遇承¶
　平足為守文佳主而繼惠帝擾亂之後東海專政故¶
　無幽厲之釁而有流亡之禍矣¶
乙亥漢太后張氏卒諡曰光獻張后不勝哀丁丑亦卒¶
諡曰武孝(張后張太后之/姪女勝音升)　己卯漢定襄忠穆公王彰¶
卒　三月漢主聰立貴嬪劉娥為皇后為之起䳨儀殿¶