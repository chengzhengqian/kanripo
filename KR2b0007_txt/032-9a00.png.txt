(以班書考之自建始三年十二月至河平元年四月則/一年五月而食至四年三月癸丑朔則纔一年而食又)¶
(至陽朔元年二月丁未晦則又期年而食永始元年九/月丁巳晦志書食而紀不書至二年二月乙酉晦則凡)¶
(九期而志所書永始元年九月丁巳晦不計也又至永/始三年正月己卯晦則未及一期而食又至四年七月)¶
(辛未晦則一年六月而食向所謂率二嵗六月而一發/亦通二十嵗而約言之耳自建始三年至今年以紀考)¶
(之則九食以志考之則十食/此其差異又未有所折衷也)　紅陽侯立舉陳咸方正¶
對䇿拜為光禄大夫給事中丞相方進復奏咸前為九¶
卿坐為貪邪免(咸免見上卷永始/二年復扶又翻)不當䝉方正舉備内¶
朝臣(孟康曰内朝中朝也大司馬前後左右将軍侍中/常侍散騎諸吏給事中為中朝官丞相以下至六)¶