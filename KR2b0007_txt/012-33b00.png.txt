　而隨之(見記曲禮/號户髙翻)安有守髙祖之業為天下之主不¶
　忍母之殘酷遂棄國家而不恤縱酒色以傷生若孝¶
　惠者可謂篤於小仁而未知大誼也¶
徙淮陽王友為趙王(髙祖十一年/封友於淮陽)　春正月始作長安¶
城西北方(漢都長安蕭何雖治宫室未暇築城帝始築/之至五年乃畢故書以始事杜佑曰恵帝所)¶
(築長安城在今大/興城西北苑中)¶
二年冬十月齊悼惠王來朝(髙祖庶長子肥/也朝直遥翻)飲於太后¶
前帝以齊王兄也置之上坐(盖於宫中以兄弟齒列為/序非外朝君臣之禮坐徂)¶