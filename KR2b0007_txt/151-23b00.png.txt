(梃為盜因謂之白賊或/曰白賊謂白地之冦也)又上表自理稱為楊椿父子所¶
譖寶寅行臺郎中武功蘇湛卧病在家寶寅令湛從母¶
弟開府屬天水姜儉説湛(魏以寳寅為開府故有掾/有屬從才用翻説式芮翻)曰¶
元略受蕭衍㫖欲見𠞰除(略自梁還魏大見寵任故/寶寅託以為言𠞰子小翻)道¶
元之來事不可測吾不能坐受死亡今須為身計不復¶
作魏臣矣死生榮辱與卿共之湛聞之舉聲大哭儉遽¶
止之曰何得便爾湛曰我百口今屠滅云何不哭哭數¶
十聲徐謂儉曰為我白齊王(寶寅歸魏封為齊王故稱/之為于偽翻下口為同)¶