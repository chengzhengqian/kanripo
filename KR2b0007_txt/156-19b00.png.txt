自將伐梁(將即亮/翻下同)𤼵河南諸州兵大閲於洛陽南臨洛¶
水北際邙山帝戎服與斛斯椿臨觀之六月丁巳魏主¶
宻詔丞相歡稱宇文黑獺賀㧞勝頗有異志(宇文泰/字黒獺)故¶
假稱南伐潛為之備王亦宜共為形援讀訖燔之歡表¶
以為荆雍將有逆謀(荆謂賀㧞勝雍謂/宇文泰雍於用翻)臣今潛勒兵馬¶
三萬自河東渡又遣恒州刺史庫狄干等將兵四萬自¶
来違津渡(恒戸登翻自恒州渡来違津其地當在平城/之西河津之要也自此渡河至夏州  考異)¶
(曰丘悦三國典畧作朱違/津今從北齊書及北史)領軍將軍婁昭等將兵五萬¶