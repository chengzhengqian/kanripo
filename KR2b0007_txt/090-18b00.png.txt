與劉雅生收餘衆攻之漢主聰使太尉范隆帥騎助之¶
(少詩沼翻帥讀/曰率騎奇寄翻)與稚等相持苦戰二十餘日不能下李¶
矩進兵救之漢兵臨河拒守矩兵不得濟稚等殺其所¶
獲牛馬焚其軍資突圍犇虎牢(河南成臯縣鄭之虎牢/也穆天子傳曰七萃之)¶
(士生捕虎即獻天子天子畜之東虢號曰虎牢/其後劉裕復中原置河南四鎮虎牢其一也)詔以矩¶
都督河南三郡諸軍事(三郡河南滎/陽𢎞農也)　漢螽斯則百堂¶
災(螽斯則百堂取螽斯子孫/衆多思齊則百斯男之義)燒殺漢主聰之子㑹稽王¶
康等二十一人(㑹工/外翻)　聰以其子濟南王驥為大將軍¶