降承肇宗侃之子也自餘城鎮皆望風欵附天雄節度¶
使王承休與副使安重霸謀掩擊唐軍(欲自秦州掩/撃唐軍之後)重¶
霸曰擊之不勝則大事去矣蜀中精兵十萬天下險固¶
唐兵雖勇安能直度劍門邪然公受國恩聞難不可不¶
赴(難乃/旦翻)願與公俱西(言自秦州/西赴成都)承休素親信之以為然¶
重霸請賂羌人買文扶州路以歸承休從之使重霸將¶
龍武軍及所募兵萬二千人以從將行州人餞於城外¶
承休上道(以從才用翻/上時掌翻)重霸拜於馬前曰國家竭力以¶