兖豫四州所過攻陷郡縣多殺守令有衆數萬茍晞與¶
之連戰不能克夏四月丁亥彌入許昌太傅越遣司馬¶
王斌帥甲士五千人入衛京師張軌亦遣督䕶北宫純¶
將兵衛京師五月彌入自轘轅(轘音/環)敗官軍于伊北(伊/水)¶
(之北也敗必/邁翻下同)京師大震宫城門晝閉壬戌彌至洛陽屯¶
于津陽門(津陽門洛陽城南/面東頭第二門)詔以王衍都督征討諸軍¶
事北宫純募勇士百餘人突陳(陳讀/曰陣)彌兵大敗乙丑彌¶
燒建春門而東衍遣左衛將軍王秉追之戰于七里澗¶