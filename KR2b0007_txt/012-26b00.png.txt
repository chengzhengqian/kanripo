地棄願令民得入田毋收槀為禽獸食(師古曰槀禾稈/也言恣人田之)¶
(不收其槀税也索隱曰苗子還/種田人收槀入官槀工老翻)上大怒曰相國多受賈¶
人財物乃為請吾苑下相國廷尉械繫之(賈音古為于/偽翻下遐嫁)¶
(翻/)數日王衛尉侍前問曰(師古曰前問/謂進而請也)相國何大罪陛¶
下繫之暴也上曰吾聞李斯相秦皇帝有善歸主有惡¶
自與今相國多受賈豎金而為之請吾苑以自媚於民¶
(師古曰媚愛/也求愛于民)故繫治之王衛尉曰夫職事茍有便於民¶
而請之真宰相事陛下奈何乃疑相國受賈人錢乎且¶