多頗自矜伐公祏誣稜與己通謀㑹趙郡王孝恭籍没¶
賊黨田宅(籍没者舉籍賊黨所/有田宅没而入官)稜及杜伏威王雄誕田¶
宅在賊境者孝恭并籍没之稜自訴理忤孝恭(忤五/故翻)孝¶
恭怒以謀反誅之　夏四月庚子朔赦天下是日頒新¶
律令比開皇舊制増新格五十三條　初定均田租庸¶
調法(調徒/釣翻)丁中之民給田一頃篤疾減什之六寡妻妾¶
減七皆以什之二為世業八為口分(分扶/問翻)每丁嵗入租¶
粟二石調隨土地所宜綾絹絁布嵗役二旬不役則收¶