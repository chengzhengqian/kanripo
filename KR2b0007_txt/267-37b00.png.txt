也王乃止(梁晉爭天下周徳威以勇聞是難能也/然觀其制勝以計不以勇是又難能矣)時魏¶
滑之兵陳於東宋汴之兵陳於西至晡梁軍未食士無¶
鬬志景仁等引兵稍却周德威疾呼曰(呼火/故翻)梁兵走矣¶
晉兵大譟爭進魏滑兵先退李嗣源帥衆譟於西陳之¶
前曰東陳已走爾何久留梁兵互相驚怖遂大潰(置陳/延亘)¶
(東西不相知為敵所譟故驚/怖而潰帥讀曰率怖普布翻)李存璋引步兵乘之呼曰¶
梁人亦吾人也父兄子弟餉軍者勿殺於是戰士悉解¶
甲投兵而弃之囂聲動天地趙人以深冀之憾不顧剽¶