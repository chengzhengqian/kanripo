自解紅玉帶并所乘馬以賜憲　冬十月辛夘上幸驪¶
山温湯癸夘還宫(驪力知翻還從/宣翻又音如字)　壬子冊拜突騎施¶
蘇禄為忠順可汗(可從刊入/聲汗音寒)　十一月壬申上以岐山¶
令王仁琛(岐山縣隋置屬/岐州琛丑林翻)藩邸故吏墨敕令與五品官¶
宋璟奏故舊恩私則有大例除官資厯非無公道仁琛¶
曏緣舊恩已獲優改今若再䝉超奬遂于諸人不類又¶
是后族(王仁琛蓋/仁皎羣從)須杜輿言(輿衆/也)乞下吏部檢勘茍無¶
負犯於格應留請依資稍優注擬從之選人宋元超于¶