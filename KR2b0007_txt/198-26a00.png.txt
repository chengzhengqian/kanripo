(城東南隅地髙不便故闕此地不為居人坊巷而鑿之/為池以厭勝之又㑹黄渠水自城外南来入城為芙蓉)¶
(池且為芙蓉園也劉餗小説曰園本古曲江文/帝惡其名曲改曰芙蓉為其水盛而芙蓉富也)𤣥齡勑¶
子弟汛掃門庭曰乘輿且至(乗繩/證翻)有頃上果幸其第因¶
載𤣥齡還宫¶
二十一年春正月開府儀同三司申文獻公髙士亷疾¶
篤辛卯上幸其第流涕與訣壬辰薨上將徃哭之房𤣥¶
齡以上疾新愈固諌上曰髙公非徒君臣兼以故舊姻¶
戚(髙士亷長孫后之母舅也士亷/識帝於龍濳因以甥女妻帝)豈得聞其䘮不徃哭¶