祠禁孔林樵採(孔子廟在曲阜城西南隅闕里孔子墓/在曲阜城北泗水上去城一里𦵏地葢)¶
(一頃墳南北十步東西十三步髙一丈二尺前有瓴甋/為祠壇方六尺與地平塋中異木以百數皆諸弟子自)¶
(四方致之植於塋/中魯人莫之識也)訪孔子顔淵之後以為曲阜令及主¶
簿丙戌帝發兖州　乙未呉越順徳太夫人呉氏卒¶
丁酉蜀大水入成都(秦時蜀守季氷穿二江成都中皆/可行舟郡縣志曰李氷鑿離澤又)¶
(開二渠由永康過新繁入成都謂之外江又一渠由永/康過郫入成都謂之内江髙駢未築羅城内外江皆從)¶
(城西入自駢築城遂從西北作糜棗堰外江遶城北而/東注於合江内江循城南而與外水俱注江江自西來)¶
(其地勢髙所/以有水患)漂沒千餘家溺死五千餘人壞太廟四室¶