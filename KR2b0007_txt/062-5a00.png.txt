(京京生湯湯生逄逄生/術凡五代被皮義翻)為漢宰輔榮寵之盛莫與為比¶
宜效忠守節以報王室則旦奭之美率土所望也時人¶
多惑圖緯之言妄牽非類之文茍以悦主為美不顧成¶
敗之計古今所慎可不孰慮(孰與/熟通)忠言逆耳(前書張良/曰忠言逆)¶
(耳利/於行)駁議致憎(賢曰駁雜也議不同也言以/持異議致憎疾也駁北角翻)茍有益於¶
尊明無所敢辭術始自以為有淮南之衆料䇿必與己¶
合及得其書愁沮發疾(沮在/吕翻)既不納其言䇿遂與之絶¶
　曹操在許(郡國志許縣屬潁川郡帝既徙都改曰許/昌杜佑曰漢許昌故城在今縣南三十里)¶