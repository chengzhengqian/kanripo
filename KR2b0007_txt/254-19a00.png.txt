(㨿西夏/張本)　黄巢以其將王玫為邠寧節度使邠州通塞¶
鎮將朱玫起兵討之(玫莫/杯翻)讓别將李重古為節度使自¶
將兵討巢是時唐𢎞夫屯渭北王重榮屯沙苑王處存¶
屯渭橋拓䟦思恭屯武功鄭畋屯盩厔𢎞夫乗龍尾之¶
捷進薄長安壬午黄巢帥衆東走程宗楚先自延秋門¶
入(長安苑城有門西/出謂之延秋門)𢎞夫繼至處存帥銳卒五千夜入¶
城(帥讀曰/率下同)坊市民喜爭讙呼出迎官軍(讙讀/曰喧)或以瓦礫¶
擊賊(礫狼/狄翻)或拾箭以供官軍宗楚等恐諸將分其功不¶