遂良謂曰我三子一弟所為如是(三子謂齊王祐太子/承乾魏王泰一弟謂)¶
(漢王/元昌)我心誠無聊賴因自投于牀無忌等爭前扶抱上¶
又抽佩刀欲自刺(刺七/亦翻)遂良奪刀以授晉王治無忌等¶
請上所欲上曰我欲立晉王無忌曰謹奉詔有異議者¶
臣請斬之上謂治曰汝舅許汝矣宜拜謝治因拜之上¶
謂無忌等曰公等已同我意未知外議何如對曰晉王¶
仁孝天下属心乆矣(屬之/欲翻)乞陛下試召問百官有不同¶
者臣負陛下萬死上乃御太極殿(西内正門曰承天門/正殿曰太極太極之)¶