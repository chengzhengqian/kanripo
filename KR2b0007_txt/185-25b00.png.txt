(武/徳)罷郡置州以太守為刺史(大業三年/改州為郡)推五運為土徳¶
色尚黄　隋煬帝凶問至東都戊辰留守官奉越王即¶
皇帝位(越王侗亦元/徳太子昭子)大赦改元皇泰是時於朝堂宣㫖¶
以時鐘金革(朝直遥翻説/文曰鐘當也)公私皆即日大祥(大祥/而禫)追諡¶
大行曰明皇帝廟號世祖追尊元徳太子曰成皇帝廟¶
號世宗尊母劉良娣為皇太后以段達為納言陳國公¶
王世充為納言鄭國公(隋制門下省/納言二人)元文都為内史令¶
魯國公皇甫無逸為兵部尚書杞國公又以盧楚為内¶