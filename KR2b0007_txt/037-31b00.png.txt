是歲瀕河郡蝗生　河决魏郡泛清河以東數郡先是¶
莽恐河决為元城冢墓害(莽曽祖賀以下冢墓在/魏郡元城先悉薦翻)及决¶
東去元城不憂水故遂不堤塞(塞悉/則翻)¶
四年春二月赦天下　厭難將軍陳欽震狄將軍王巡¶
上言捕得虜生口驗問言虜犯邊者皆孝單于咸子角¶
所為莽乃㑹諸夷斬咸子登於長安市　大司馬甄邯¶
死(甄之人翻/邯户甘翻)　莽至明堂下書以洛陽為東都常安為¶
西都邦畿連體各有采任(男食邑於畿内曰采女食邑/於畿内曰任師古曰采采服)¶