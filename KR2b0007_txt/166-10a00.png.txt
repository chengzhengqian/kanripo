俱下就執霸先曰我有何辜公欲與齊師賜討且曰何¶
意全無備僧辯曰委公北門何謂無備(京口為建/康北門)是夜¶
霸先縊殺僧辯父子既而竟無齊兵亦非霸先之譎也¶
(譎古/宂翻)前青州刺史新安程靈洗帥所領救僧辯力戰於¶
石頭西門軍敗霸先遣使招諭久之乃降(使疏吏翻/降戶江翻)霸¶
先深義之以為蘭陵太守使助防京口(守式/又翻)乙巳霸先¶
為檄布告中外列僧辯罪狀且曰資斧所指唯王僧辯¶
父子兄弟其餘親黨一無所問丙午貞陽侯淵明遜位¶