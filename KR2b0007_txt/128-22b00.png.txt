光禄大夫顔延之卒延之子竣貴重凡所資供(供居/用翻)延¶
之一無所受布衣茅屋蕭然如故常乗羸牛笨車(笨部/本翻)¶
(竹裏也一/曰不精也)逢竣鹵簿即屏住道側(導從之次第曰/鹵簿屛必郢翻)常語¶
竣曰吾平生不憙見要人(語牛倨翻/憙許記翻)今不幸見汝竣起¶
宅延之謂曰善為之無令後人笑汝拙也延之嘗早詣¶
竣見賓客盈門竣尚未起延之怒曰汝出糞土之中升¶
雲霞之上遽驕傲如此其能久乎(物忌盛滿顔竣之/禍其父知之矣)竣¶
丁父憂(丁當也郭/璞曰值也)裁踰月起為右將軍丹陽尹如故竣¶