喉(秦兵謂西魏之兵西魏/據有闗西故曰秦兵)胡騎迫其背(胡騎謂柔/然之兵)故甘¶
辭厚幣取安大國臣聞一日縱敵數世之患(晉先軫/之言)何¶
惜髙澄一豎以弃億兆之心竊以北魏安彊莫過天監¶
之始鍾離之役匹馬不歸(鍾離之戰見一百四/十六卷天監六年)當其彊¶
也陛下尚伐而取之及其弱也反慮而和之舎已成之¶
功縱垂死之虜使其假命彊梁以遺後世(舎讀曰捨/遺于季翻)¶
非直愚臣扼腕實亦志士痛心昔伍相奔吳楚邦卒滅¶
(左傳楚殺伍奢其子奔吳吳王闔閭用之/破楚入郢腕烏貫翻相息亮翻卒子恤翻)陳平去項劉¶