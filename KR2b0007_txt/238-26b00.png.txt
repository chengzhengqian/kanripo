盧坦曰陛下既使有司驗之又使品官繼往豈大臣不¶
足信於品官乎臣請先就黜免上召泰昕還(還音旋/又如字)¶
五月前行營糧料使于臯謩董溪(行營謂前討/恒州行營)坐贓數¶
千緡敕貸其死臯謨流春州溪流封州行至潭州並追¶
遣中使賜死(春州漢合浦郡髙凉縣地隋為髙凉郡之/陽春縣唐置春州京師東南六千四百四)¶
(十八里封州至京師水陸四千五百一十里潭州古長/沙郡晉置湘州隋改潭州京師南二千四百四十五里)¶
權德輿上言以為臯謨等罪當死陛下肆諸市朝(何晏/曰已)¶
(刑而陳其尸曰/肆朝直遥翻)誰不懼法不當已赦而殺之溪晉之子¶