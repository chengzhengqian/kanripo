成都王頴新野王歆范陽王虓共㑹洛陽請長沙王乂¶
廢冏還第以頴代冏輔政顒遂舉兵以李含為都督帥¶
張方等趨洛陽復遣使邀頴(帥讀曰率趨七/喻翻復扶又翻)頴將應之¶
盧志諫不聽十二月丁卯顒表至冏大懼㑹百官議之¶
曰孤首唱義兵臣子之節信著神明今二王信讒作難¶
將若之何(二王謂河間王顒成/都王頴難乃旦翻)尚書令王戎曰公勲業¶
誠大然賞不及勞故人懷貳心今二王兵盛不可當也¶
若以王就第委權崇讓庶可求安冏從事中郎葛旟怒¶