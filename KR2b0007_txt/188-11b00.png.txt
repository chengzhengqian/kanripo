二萬出西門背城布陳(背蒲妹翻/陳讀曰陣)向北七里世民遣摠¶
管李世勣與戰小却為賊所乘世民帥精騎撃之(帥讀/曰率)¶
(騎竒/寄翻)出其陳後金剛大敗斬首三千級金剛輕騎走世¶
民追之數十里至張難堡(張難蓋人姓名築/堡自守因以名之)浩州行軍¶
摠管樊伯通張徳政據堡自守世民免胄示之堡中喜¶
譟且泣左右告以王不食獻濁酒脫粟飯尉遲敬徳收¶
餘衆守介休(尉紆/勿翻)世民遣任城王道宗宇文士及徃諭¶
之(任音/壬)敬徳與尋相舉介休及永安降(永安漢中陽縣/也後魏更名時)¶