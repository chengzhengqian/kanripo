(虢史嚚/之言)今將帥立功而陛下褒賞白起臣恐邉臣解體¶
矣若立廟京城盛為祈禱流聞四方將長巫風(長知兩翻/言巫祝之)¶
(風將由/此盛)今杜郵有舊祠(白起死于杜郵/故有舊祠在焉)請敇府縣葺之¶
則不至驚人耳目矣且白起列國之將贈三公太重(唐/以)¶
(大尉司徒司/空為三公)請贈兵部尚書可矣上笑曰卿于白起亦¶
惜官乎對曰人神一也陛下儻不之惜則神亦不以為¶
榮矣上從之泌自陳衰老獨任宰相精力耗竭既未聽¶
其去乞更除一相上曰朕深知卿勞苦但未得其人耳¶