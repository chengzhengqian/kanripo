越王楚王祐為燕王(燕因/肩翻)　上問魏徴曰人主何為而¶
明何為而暗對曰兼聴則明偏信則暗昔堯清問下民¶
故有苗之惡得以上聞(書吕刑曰皇帝清問下民/鰥寡有辭於苗上時掌翻)舜明¶
四目達四聰故共鯀驩兜不能蔽也(舜明目達聰而難/任人故四凶不能)¶
(逃其罪也/共音恭)秦二世偏信趙髙以成望夷之禍(事見/秦紀)梁武¶
帝偏信朱异以取臺城之辱(事見/梁紀)隋煬帝偏信虞世基¶
以致彭城閣之變(事見隋煬帝紀及/髙祖武徳元年)是故人君兼聴廣¶
納則貴臣不得擁蔽而下情得以上通也上曰善上謂¶