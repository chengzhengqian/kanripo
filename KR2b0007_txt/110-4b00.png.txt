留盛統後事已夘燕軍發龍城慕輿騰為前軍司空農¶
為中軍寳為後軍相去各一頓(觀下文連營百里/葢三十里為一頓)連營¶
百里壬午寳至乙連長上叚速骨宋赤眉等因衆心之¶
憚征役遂作亂(凡衛兵皆更畨迭上長上者不畨代也/唐官制懐化執㦸長上歸德執㦸長上)¶
(皆武散階九品長上/之官尚矣上時掌翻)速骨等皆髙陽王隆舊隊共逼隆¶
子髙陽王崇為主殺樂浪威王宙中牟熙公叚誼及宗¶
室諸王(樂浪音/洛琅)河間王熙素與崇善崇擁佑之故獨得¶
免燕主寳將十餘騎奔司空農營農將出迎左右抱其¶