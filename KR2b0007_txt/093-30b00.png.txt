也(漢鼂錯議削吳楚曰今削之亦反不削亦反削之/反疾禍小不削反遲禍大亮以為比復扶又翻)朝¶
臣無敢難者獨光禄大夫卞壼爭之曰峻擁彊兵逼近¶
京邑路不終朝(歴陽之與建康一江之隔/耳難乃旦翻近其靳翻)一旦有變易¶
為蹉跌(易以豉翻蹉七/何翻跌徒結翻)宜深思之亮不從壼知必敗與¶
温嶠書曰元規召峻意定(庾亮字/元規)此國之大事峻已出¶
狂意而召之是更速其禍也必縱毒蠚以向朝廷朝廷¶
威力雖盛不知果可擒不(蠚呼各翻螫/也不讀曰否)王公亦同此情¶
吾與之爭甚懇切不能如之何本出足下以為外援(謂/以)¶