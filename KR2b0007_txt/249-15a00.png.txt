也令為誰曰李行言為政何如曰性執有强盜數人匿軍¶
家索之(軍家謂北司諸軍也唐人謂諸道節度支觀察/為使家諸州為州家諸縣為縣家索山客翻)¶
竟不與盡殺之上歸帖其名于寢殿之柱冬十月行言¶
除海州刺史入謝上賜之金紫問曰卿知所以衣紫乎¶
(衣於既翻下至/衣紫衣黄並同)對曰不知上命取殿柱之帖示之　上¶
以甘露之變(見二百四十五卷/文宗太和八年)惟李訓鄭注當死自餘¶
王涯賈餗等無罪詔皆雪其寃上召翰林學士韋澳託¶
以論詩屏左右與之語曰近日外間謂内侍權勢何如¶