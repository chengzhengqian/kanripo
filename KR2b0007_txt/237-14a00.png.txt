乃得免從融之曽孫也(崔融事武后/以文華著)韋臯參佐房式韋¶
乾度獨孤宻符載郗士羙叚文昌等素服麻屨銜土請¶
罪崇文皆釋而禮之草表薦式等厚贐而遣之(以貨財/送行曰)¶
(贐/)目叚文昌曰君必為將相未敢奉薦載廬山人(盧山/在江)¶
(州尋陽未嘗/置縣恐誤)式琯之從子(房琯相/肅宗)文昌志𤣥之𤣥孫也¶
(叚志𤣥唐初/開國功臣)闢有二妾皆殊色監軍請獻之崇文曰天¶
子命我討平凶豎當以撫百姓為先遽獻婦人以求媚¶
豈天子之意邪崇文義不為此乃以配將吏之無妻者¶