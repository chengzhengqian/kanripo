則臣下勸凡此八者治之本也故民者業之則不争理¶
得則不怨有禮則不暴愛之則親上(師古曰各得其業/則無争心各申其)¶
(理則無所怨使之有禮則無/暴慢子而受之則知親上也)此有天下之急者也禮義¶
者民之所服也而賞罸順之則民不犯禁矣臣聞之氣¶
同則從聲比則應(比頻寐翻又/音毗和也)今人主和德于上百姓¶
和合于下故心和則氣和氣和則形和形和則聲和聲¶
和則天地之和應矣故隂陽和風雨時甘露降五榖登¶
六畜蕃(畜許救翻/蕃扶元翻)嘉禾興朱草生山不童澤不涸此和¶