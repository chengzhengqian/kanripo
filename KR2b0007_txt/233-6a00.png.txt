自審思勿露此意于左右露之則彼皆欲樹功于舒王¶
太子危矣上曰具曉卿意泌歸謂子弟曰吾本不樂富¶
貴而命與願違今累汝曹矣(樂音洛累/力瑞翻)太子遣人謝泌¶
曰若必不可救欲先自仰藥何如(言欲飲藥/而死也)泌曰必無¶
此慮願太子起敬起孝(起敬起孝/禮記之言)茍泌身不存則事不¶
可知耳閒一日(按經典釋文間/音間厠之間)上開延英殿獨召泌(宋/白)¶
(曰唐制内中有公事商量即降宣頭付閤門開延英閤/門翻宣申中書并牓正衙門如中書有公事敷奏即宰)¶
(臣入牓子奏請開延/英只是宰臣赴對)流涕闌干(泣涕縱横為闌干一/曰闌干淚不斷貌)撫¶