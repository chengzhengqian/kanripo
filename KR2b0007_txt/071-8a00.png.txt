可盡休可生虜臣請將所部以斷之(斷丁/管翻)若䝉天威得¶
以休自效便可乘勝長驅進取夀春割有淮南以規許¶
洛(漢末都許有許昌宫魏時都洛魏略曰文帝改長安/譙許昌鄴洛陽為五都立石表西界宜陽北循太行)¶
(東北界陽平南循魯陽/東界郯為中都之地)此萬世一時不可失也(言歴萬/世惟有)¶
(此一時機/㑹可乗耳)權以問陸遜遜以為不可乃止尚書蔣濟上¶
疏曰休深入虜地與權精兵對而朱然等在上流乘休¶
後臣未見其利也前將軍滿寵上疏曰曹休雖明果而¶
希用兵今所從道背湖旁江易進難退(背蒲妹翻旁步/浪翻易以豉翻)¶