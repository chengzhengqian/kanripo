城西黁兵勢漸衰遣使請救于秃髪烏孤(使疏/吏翻)九月烏¶
孤使其弟驃騎將軍利鹿孤帥騎五千赴之(帥讀曰率/騎竒寄翻)¶
　秦太后虵氏卒(虵以者翻虜姓也/又食遮翻又音他)秦主興哀毁過禮¶
不親庶政羣臣請依漢魏故事既葬即吉尚書郎李嵩¶
上疏曰孝治天下先王之高事也(治直/之翻)宜遵聖性以光¶
道訓既葬之後素服臨朝(朝直/遥翻)尹緯駁曰嵩矯常越禮¶
(尹緯習於聞見反謂李嵩為矯常越禮嗚呼自/短喪之制行人之不知禮也久矣駁北角翻)請付有¶
司論罪興曰嵩忠臣孝子有何罪乎其一從嵩議　鮮¶