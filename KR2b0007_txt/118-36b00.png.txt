臣雖學不稽古行年五十有九請為殿下畧言耳目之¶
所聞見不復能逺論書傳之事也(塞悉則翻上時掌翻/為于偽翻不復扶又)¶
(翻傳直/戀翻)乃者咸安之初西平地裂狐入謙光殿前俄而¶
秦師奄至城都不守(咸安簡文帝年號涼土以姑臧為/都城孝武太元元年秦入姑臧葢)¶
(地裂狐入在咸安之初/而其應在太元之初也)梁熈既為涼州不撫百姓專為¶
聚斂(斂力/贍翻)建元十九年姑臧南門崩隕石於閑豫堂明¶
年為吕光所殺(大元元年秦主堅建元之十二年也堅/以梁熈鎮涼州建元十九年堅敗於淮)¶
(南晉太元之八年也/明年吕光殺梁熈)段業稱制此方三年之中地震五¶