(神茂實為之其死晚矣大剉碓者為大/剉刀𫝊機如碓使人踏之碓都内翻)留異外同神茂¶
而濳通於景故得免禍　丁亥王僧辯進軍招提寺北¶
(招提寺在/石頭城北)侯景帥衆萬餘人鐡騎八百餘匹陳於西州¶
之西(陳讀曰陣下志/陳衝陳陳不同)陳霸先曰我衆賊寡應分其兵勢¶
以彊制弱何故聚其鋒銳令致死於我乃命諸將分處¶
置兵景衝將軍王僧志陳僧志小縮霸先遣將軍安陸¶
徐度將弩手二千横截其後(弩矢之力可以及遠横截/其後箭鋒所到敵必驚却)¶
景兵乃却霸先與王琳杜龕等以鐵騎乘之僧辯以大¶