陛下雖聖性得之猶復加聖心焉(師古曰言天性已自/然矣又當加意也復)¶
(扶又/翻)詩云焭焭在疚(師古曰周頌閔予小子之詩焭焭/憂貌也疚病也焭與煢同渠營翻)¶
言成王喪畢思慕意氣未能平也蓋所以就文武之業¶
崇大化之本也臣又聞之師曰妃匹之際生民之始萬¶
福之原婚姻之禮正然後品物遂而天命全(師古曰/遂成也)孔¶
子論詩以關雎為始此綱紀之首王化之端也自上世¶
以來三代興廢未有不由此者也願陛下詳覽得失盛¶
衰之效以定大基采有德戒聲色近嚴敬逺技能(師古/曰無)¶