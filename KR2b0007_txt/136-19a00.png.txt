顧謂衆賓曰刈此亦殊可觀衆皆曰唯唯(唯于/癸翻)雲獨曰¶
三時之務實為長勤(三時之務謂春/耕夏耘秋穫也)伏願殿下知稼穡¶
之艱難無徇一朝之宴逸　荒人桓天生自稱桓𤣥宗¶
族與雍司二州蠻相扇動(雍於/用翻)據南陽故城請兵於魏¶
將入冦丁酉詔假丹楊尹蕭景先節總帥步騎直指義¶
陽司州諸軍皆受節度(帥讀曰率/騎竒寄翻)又假䕶軍將軍陳顯¶
逹節帥征虜將軍戴僧静等水軍向宛葉(宛於元翻/葉式涉翻)雍¶
司諸軍皆受顯逹節度以討之　魏光祿大夫咸陽文¶