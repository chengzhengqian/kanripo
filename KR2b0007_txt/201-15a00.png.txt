(右庶子為/左右中䕶)西臺侍郎孫處約並同東西臺三品¶
二年春正月丁卯吐蕃遣使入見請復與吐谷渾和親¶
(見賢遍翻/復扶又翻)仍求赤水地畜牧(即河源之赤水也本/吐谷渾地畜吁玉翻)上不¶
許　二月壬午車駕發京師丁酉至合璧宫　上語及¶
隋煬帝謂侍臣曰煬帝拒諫而亡朕常以為戒虛心求¶
諫而竟無諫者何也李勣對曰陛下所為盡善羣臣無¶
得而諫(禇遂良韓瑗之死不唯拒諫且殺諫者矣羣臣/誰敢復諫乎李勣獻諛以茍利禄而不知凶于)¶
(其/家)　三月甲寅以兼司戎太常伯姜恪同東西臺三品¶