時朝廷憂懼將遣侍中止温揚州刺史王述曰温欲以¶
虛聲威朝廷耳非事實也但從之自無所至乃詔温曰¶
在昔喪亂忽涉五紀(孔頴達曰言在昔者自下本上之/辭言昔在者從上自下爲稱喪息)¶
(浪翻自惠帝永興元年劉淵始亂距是嵗五十/九年自懷帝永嘉五年洛陽䧟距是嵗五十年)戎狄肆¶
暴繼襲凶迹眷言西顧慨歎盈懷知欲躬帥三軍蕩滌¶
氛穢廓清中畿(中畿王畿也周禮九畿王畿方千里其/外侯甸男采衞蠻夷鎮蕃皆以五百里)¶
(言之王畿在九畿之中/故此曰中畿帥讀曰率)光復舊京非夫外身徇國孰能¶
若此諸所處分(處昌吕翻/分扶問翻)委之高筭但河洛丘墟所營¶