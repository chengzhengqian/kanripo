(三年淮南陷蘇州今果/如顧全武之言而復之)追敗周本等于望亭(九域志常/州無錫縣)¶
(有望亭鎮在蘇州北四十五里/又四十五里至無錫敗補邁翻)獨秦裴守崑山不下全¶
武帥萬餘人攻之(帥讀/曰率)裴屢出戰使病者被甲執矛壯¶
者彀弓弩全武每為之却(見其弓弩之力及逺故為/之却彀居侯翻為于偽翻)全¶
武檄裴令降(降户江/翻下同)全武嘗為僧裴封函納款全武喜¶
召諸將發函乃佛經一卷全武大慙曰裴不憂死何暇¶
戲予益兵攻城引水灌之城壊食盡裴乃降錢鏐設千¶
人饌以待之(饌雛晥翻/又雛戀翻)乃出(乃當/作及)羸兵不滿百人(觀通/鑑上)¶