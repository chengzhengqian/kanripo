倍道襲取東都以號令四方但恐唐禕告之先已固守¶
(禕許/韋翻)若引兵攻之百日不克天下之兵四面而至非僕¶
所知也𤣥感曰不然今百官家口並在東都若先取之¶
足以動其心且經城不拔何以示威(其後𤣥感攻𢎞農/自速敗亡其識度)¶
(已見/於此)公之下計乃上䇿也遂引兵向洛陽遣楊𤣥挺將¶
驍勇千人為前鋒(將即亮翻下/同驍堅堯翻)先取河内唐禕㨿城拒¶
守𤣥挺無所獲禕又使人告東都越王侗與樊子葢等¶
勒兵為備(果如李密所/料侗他紅翻)修武民相帥守臨清關(修武縣/屬河内)¶