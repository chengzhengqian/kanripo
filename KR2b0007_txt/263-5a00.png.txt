嗣源數將敢死士夜入氏叔琮營(數所角翻將/即亮翻下同)斬首捕¶
虜汴軍驚擾備禦不暇㑹大疫丁卯叔琮引兵還嗣昭¶
與周徳威將兵追之及石㑹關叔琮留數馬及旌旗於¶
髙岡之巔嗣昭等以為有伏兵乃引去復取慈隰汾三¶
州自是克用不敢與全忠爭者累年(兵少力疲故閉/境養晦以俟時)克¶
用以使引咨幕府(使引節度府所行文引謀事曰咨今/北人以文書達於上曰咨使疏吏翻)¶
曰不貯軍食何以聚衆不置兵甲何以克敵不修城池¶
何以扞禦利害之間請垂議度(貯丁吕翻/度徒洛翻)掌書記李襲¶