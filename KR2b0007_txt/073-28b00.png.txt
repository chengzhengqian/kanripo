則輟録授能(録圖/録也)由此觀之天下乃天下之天下非獨¶
陛下之天下也帝手詔深慰勞之未幾而卒(勞力到翻/幾居豈翻)¶
　陳夀評曰髙堂隆學業脩明志存匡君因變陳戒發¶
　於懇誠忠矣哉及至必改正朔俾魏祖虞所謂意過¶
　其通者歟(謂是年黄龍見之議也意過其通謂意料/之說執之甚堅反過其學之所通習者也)¶
帝深疾浮華之士詔吏部尚書盧毓曰(毓余/六翻)選舉莫取¶
有名名如畫地作餅不可啖也(啖徒覽翻噍也/食也又徒濫翻)毓對曰¶
名不足以致異人而可以得常士常士畏教慕善然後¶