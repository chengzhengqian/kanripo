(城屬滄州睃私/潤翻又音俊)復奏申理元忠(復扶又翻/下子復同)宋璟謂之曰¶
魏公幸已得全今子復冒威怒得無狼狽乎睃曰魏公¶
以忠獲罪睃為義所激顛沛無恨璟嘆曰璟不能申魏¶
公之枉深負朝廷矣太子僕崔貞慎等八人餞元忠於¶
郊外(唐制太子僕從四品下掌太/子車輿乘騎儀仗之政令)易之詐為告宻人柴¶
明狀稱貞慎等與元忠謀反太后使監察御史丹徒馬¶
懐素鞫之(丹徒春秋時吴之朱方也漢為丹徒縣屬㑹/稽郡吴為京口戍晉以下為南徐州隋為延)¶
(陵縣屬江都郡唐為丹/徒縣帶潤州監古衘翻)謂懷素曰兹事皆實略問速以¶