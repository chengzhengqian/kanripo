成單于忠孝之義漢秉威信總率萬國日月所照皆為¶
臣妾殊俗百蠻義無親踈服順者褒賞畔逆者誅罰善¶
惡之效呼韓郅支是也今單于欲修和親欵誠已達何¶
嫌而欲率西域諸國俱來獻見西域國屬匈奴與屬漢¶
何異單于數連兵亂國内虚耗貢物裁以通禮何必獻¶
馬裘今齎雜繒五百匹弓鞬韥丸一(賢曰鞬音居言翻/方言曰藏弓為鞬)¶
(藏箭為韥丸即箭箙/也韥與韣同徒谷翻)矢四發遺單于(遺于/季翻)又賜獻馬左¶
骨都矦右谷蠡王(谷音鹿/蠡音黎)雜繒各四百匹斬馬劍各一¶