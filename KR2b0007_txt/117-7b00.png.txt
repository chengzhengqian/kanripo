遣之(史言姚/興知命)　詔加太尉裕太傅揚州牧劒履上殿入¶
朝不趨贊拜不名(朝直/遙翻)以兖青二州刺史劉道憐為都¶
督荆湘益秦寜梁雍七州諸軍事驃騎將軍荆州刺史¶
(雍於用翻驃匹/妙翻騎竒寄翻)道憐貪鄙無才能裕以中軍長史晉陵¶
太守謝方明為驃騎長史南郡相道憐府中衆事皆諮¶
決於方明方明冲之子也(謝冲奕之從子方/明裕之從祖弟也)　益州刺¶
史朱齡石遣使詣河西王蒙遜(使疏/吏翻)諭以朝廷威徳蒙¶
遜遣舎人黄迅詣齡石且上表言伏聞車騎將軍裕欲¶