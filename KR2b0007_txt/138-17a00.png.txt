尊文惠太子為文皇帝廟號世宗　世祖梓宫下渚(渚/在)¶
(東府前秦/淮之渚也)帝於端門内奉辭輼輬車未出端門亟稱疾¶
還内(端門宮之正南門内大/内也輼音温輬音凉)裁入閤即於内奏胡伎鞞¶
鐸之聲響震内外(伎渠綺翻/鞞頻迷翻)丙寅葬武皇帝於景安陵¶
廟號世祖(景安陵亦在武進帝遺詔所命陵名也在休/安陵東所卜第三處休安陵葢帝祖宋大常)¶
(樂子所葬髙帝受/禪尊為休安陵)　戊辰魏主濟河庚午至洛陽壬申¶
詣故太學觀石經(故太學漢/魏所營者)　乙亥鄧至王像舒彭遣¶
其子舊朝于魏(朝直/遥翻)且請𫝊位於舊魏主許之　魏主¶