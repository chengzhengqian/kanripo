(所謂骲箭者必非骨鏃/中竹仲翻齊與臍同)投弓大笑曰此手何如帝忌道¶
成威名嘗自磨鋋曰明日殺蕭道成陳太妃罵之曰蕭¶
道成有功於國若害之誰復爲汝盡力邪(爲于/僞翻)帝乃止¶
道成憂懼密與袁粲褚淵謀廢立粲曰主上㓜年微過¶
易改(易以/䜴翻)伊霍之事非季世所行縱使功成亦終無全¶
地淵黙然(淵於此時已/心歸道成矣)領軍功曹丹陽紀僧眞言於道¶
成曰今朝廷猖狂人不自保天下之望不在袁褚明公¶
豈得坐受夷滅存亡之機仰希熟慮道成然之(道成時/爲中領)¶