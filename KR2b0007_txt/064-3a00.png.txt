怒使人謂畿曰不從太守禍將及家畿曰樂羊食子非¶
無父子之恩大義然也(樂羊注見四十三巻/光武建武十二年)今雖羮祁¶
以賜畿畿啜之矣羲乃厚謝於璋璋擢畿為江陽太守¶
(劉璋分犍為為江陽郡宋白曰/瀘州之瀘川江安縣本江陽地)朝廷聞益州亂以五官¶
中郎將牛亶為益州刺史徵璋為卿不至(卿九/卿也)張魯以¶
鬼道教民使病者自首其過(首拭/救翻)為之請禱實無益於¶
治病然小人昏愚競共事之犯法者三原然後乃行刑¶
(治直之翻/原赦也)不置長吏皆以祭酒為治(魯以鬼道教民其/來學者初名為鬼)¶