可任非其人我死之後以親疎言之當在汝及冲汝曹¶
雖才識明敏然年少未堪多難(少詩照翻/難乃旦翻)呉王天資英¶
傑智略超世汝曹若能推大司馬以授之必能混壹四¶
海况外寇不足憚也慎無冒利而忘害不以國家爲意¶
也(冒利而忘害者謂利在於得兵權而冒/當大司馬之任而忘亡國敗家之害也)又以語太傅¶
評(語牛/倨翻)及恪卒評不用其言二月以車騎將軍中山王¶
冲爲大司馬冲暐之弟也以荆州刺史呉王垂爲侍中¶
車騎大將軍儀同三司(爲評垂有隙張/本騎竒寄翻)　秦魏公廋以¶