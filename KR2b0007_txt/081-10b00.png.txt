望隨才擢叙孫氏將吏渡江者復十年百姓復二十年¶
(將即亮翻/復方目翻)庚寅帝臨軒大㑹文武有位及四方使者國¶
子學生皆預焉引見歸命矦皓及呉降人皓登殿稽顙¶
(見賢遍翻稽顙周之䘮拜顙額/也稽顙額觸地無容稽音啟)帝謂皓曰朕設此座以¶
待卿久矣皓曰臣於南方亦設此座以待陛下賈充謂¶
皓曰聞君在南方鑿人目剥人面皮此何等刑也皓曰¶
人臣有弑其君及姦回不忠者則加此刑耳(斥充世受/魏恩而姦)¶
(回附晉弑高/貴鄉公也)充黙然甚愧而皓顔色無怍(怍疾各/翻慙也)帝從¶