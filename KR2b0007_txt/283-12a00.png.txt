景逹剛毅開爽烈祖愛之屢欲以為嗣(烈祖即謂唐主唐/主崩廟號烈祖通)¶
(鑑因其國史/成文書之)宋齊丘亟稱其才(亟去/吏翻)唐主以齊王璟年長¶
而止(長知/兩翻)璟以是怨齊丘(既以賛奪嫡之謀怨之又以争/權誤國怒之宋齊丘于是不得)¶
(免/矣)唐主幼子景逷母种氏有寵齊王璟母宋皇后稀得進¶
見唐主如璟宫遇璟親調樂器大怒誚讓者數日种氏乗¶
間言景逷雖幼而慧可以為嗣(逷他歴翻种直中翻見賢/遍翻誚才笑翻間古莧翻)¶
唐主怒曰子有過父訓之常事也國家大計女子何得預¶
知即命嫁之(史言唐主明斷/不牽于女寵)唐主嘗夢吞靈丹旦而方士¶