(社師古曰/長讀如字)鎮撫吏民受納餘降(降户/江翻)東郡濟隂盜賊亦¶
起(郡國志東郡去雒陽八百餘里濟/隂郡在雒陽東八百里濟子禮翻)帝遣李通王常擊¶
之以東光侯耿純嘗為東郡太守(東光縣屬渤海郡/賢曰今滄州縣)威¶
信著於衛地(東郡衛/地也)遣使拜太中大夫使與大兵㑹東¶
郡東郡聞純入界盜賊九千餘人皆詣純降大兵不戰¶
而還璽書復以純為東郡太守(璽斯/氏翻)戊寅車駕還自潁¶
川　安丘侯張歩將妻子逃犇臨淮與弟𢎞藍欲招其¶
故衆乗船入海琅邪太守陳俊追討斬之　冬十月丙¶