(郢翻易/以䜴翻)但國家興自朔土徙居平城此乃用武之地非¶
可文治今將移風易俗其道誠難朕欲因此遷宅中原¶
卿以為何如(魏主始與任城/王澄言其情)澄曰陛下欲卜宅中土以¶
經畧四海此周漢所以興隆也(比之周成康/漢光明也)帝曰北人¶
習常戀故必將驚擾奈何(後穆泰等之謀/卒如帝所慮)澄曰非常之¶
事故非常人之所及陛下斷自聖心(斷丁/亂翻)彼亦何所能¶
為帝曰任城吾之子房也(張良賛漢髙帝遷/都長安故以為比)六月丙戌¶
命作河橋欲以濟師祕書監盧淵上表以為前代承平¶