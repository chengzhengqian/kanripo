臣按淮南浙西浙東奏狀皆云水旱人多流亡求設法¶
招撫(設為法制以招/撫流亡之民)其意似恐朝廷罪之者豈肯無災¶
而妄言有災邪此蓋御史欲為姦謏以悦上意耳願得¶
其主名按致其法上曰卿言是也國以人為本聞有災¶
當亟救之豈可尚復疑之邪(復扶/又翻)朕適者不思失言耳¶
命速蠲其租賦上嘗與宰相論治道於延英殿(治直/吏翻)日¶
旰暑甚汗透御服宰相恐上體倦求退上留之曰朕入¶
禁中所與處者獨宫人宦官耳故樂與卿等且共談為¶