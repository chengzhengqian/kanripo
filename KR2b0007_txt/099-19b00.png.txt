止幹使者求傳國璽(璽斯/氏翻)劉猗使繆嵩還鄴白幹幹疑¶
尚不能救沈吟未决(沈持/林翻)六月施帥壮士百餘人入鄴¶
助守三臺紿之曰今燕寇在外道路不通璽未敢送也¶
卿且岀以付我我當馳白天子天子聞璽在吾所信卿¶
至誠必多發兵糧以相救餉幹以爲然岀璽付之施宣¶
言使督䕶何融迎糧隂令懐璽送于枋頭(江南之未得/璽也中原謂)¶
(之白板天子傳國璽至此歸晉藺相如全璧歸趙趙王/擢之自繆賢舍人為上大夫戴施能復致累代傳國之)¶
(寳未聞晉朝以顯/賞甄之也何居)甲子蔣幹帥銳卒五千及晉兵岀戰¶