伊吾北山會髙昌王麴嘉求内徙于魏時孟威為龍驤¶
将軍(驤思/将翻)魏主遣威發凉州兵三千人迎之至伊吾佗¶
汗見威軍怖而遁去(怖普/布翻)彌俄突聞其離駭追擊大破¶
之殺佗汗于蒲類海北割其髮送于威且遣使入貢于¶
魏(使疏/吏翻)魏主使東城子于亮報之賜遺甚厚(遺于/季翻)髙昌¶
王嘉失期不至威引兵還沱汗可汗子醜奴立號豆羅¶
伏跋豆伐可汗(魏収曰魏/言彰制也)改元建昌　宋齊舊儀祀天¶
皆服衮冕兼著作郎髙陽許懋請造大裘從之(周禮天/官司裘)¶