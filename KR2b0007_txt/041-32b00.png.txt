弇為將凡所平郡四十六屠城三百未嘗挫折焉　初¶
起太學車駕還宫幸太學(陸機洛陽記曰太學在洛陽/城故開陽門外去宫八里講)¶
(堂長十丈/廣三丈)稽式古典修明禮樂煥然文物可觀矣　十¶
一月大司徒伏湛免以矦霸為大司徒霸聞太原閔仲¶
叔之名而辟之旣至霸不及政事徒勞苦而已(賢曰勞/其勤苦)¶
(也勞音/力到翻)仲叔恨曰始蒙嘉命且喜且懼今見明公喜懼¶
皆去以仲叔為不足問邪不當辟也辟而不問是失人¶
也遂辭出投劾而去(賢曰案罪曰劾自投其劾狀而去/也投猶下也今冇投辭投牒之言)¶