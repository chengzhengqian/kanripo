文思將休之兵四萬臨峭岸置陳(峭七笑翻/陳讀曰陣)軍士無能¶
登者裕自被甲欲登(被皮/義翻)諸將諫不從怒愈甚太尉主¶
簿謝晦前抱持裕裕抽劒指晦曰我斬卿晦曰天下可¶
無晦不可無公(此裕所謂晦頗/識機變者也)建武將軍胡藩領逰兵¶
在江津裕呼藩使登藩有疑色裕命左右録來欲斬之¶
(録敢/也)藩顧曰正欲擊賊不得奉教乃以刀頭穿岸劣容¶
足指騰之而上(劣少也上/時掌翻)隨之者稍多既登岸直前力¶
戰休之兵不能當稍引却(當胡藩之初登也精騎數十/可以制之休之之兵不動故)¶