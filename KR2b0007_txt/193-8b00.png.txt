也俄聞寂率家僮破賊上思其佐命之功徵入朝㑹卒¶
(帥讀曰率朝直遥/翻下同卒子恤翻)　二月戊寅以房𤣥齡為左僕射杜¶
如晦為右僕射以尚書右丞魏徵守祕書監參預朝政¶
　三月己酉上錄繫囚有劉恭者頸有勝文自云當勝¶
天下坐是繫獄上曰若天將興之非朕所能除若無天¶
命勝文何為乃釋之　丁巳上謂房𤣥齡杜如晦曰公¶
為僕射當廣求賢人隨才授任此宰相之職也(唐六典/左右僕)¶
(射左右丞相之職也掌/總領六官紀綱百揆)比聞聽受辭訟(比毗至翻下/比見比來同)日¶