(劉世明有焉劉/氏世居彭城)¶
四年春正月丙寅以南平王偉為大司馬元灋僧為太¶
尉袁昻為司空　立西豐侯正德為臨賀王正德自結¶
於朱异上既封昭明諸子异言正德失職(言帝嘗養正/德為子既而)¶
(還本爵秩不得與諸/子齒也异音羊至翻)故王之　以太子右衛率薛灋䕶¶
為司州牧衛送魏王悦入洛　庚午立太子綱之長子¶
大器為宣城王(長知/兩翻)　魏髙歡攻鄴為地道施柱而焚¶
之城䧟入地(宂城下為地道而未成恐其土頺落而不/得䆒功故施柱地道既成乃焚其柱故城)¶