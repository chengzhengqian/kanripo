創制立事各有其時樂為此者詎有㡬人宜加三思(樂/音)¶
(洛三息/暫翻)浩不從由是得罪于衆　初魏昭成帝始制法¶
令(什翼犍諡/昭成帝)反逆者族其餘當死者聽入金馬贖罪殺¶
人者聽與死家牛馬塟具以平之盜官物一備五私物¶
一備十(備陪償也今/人多云陪備)四部大人共坐王庭決辭訟無繫¶
訊連逮之苦境内安之太祖入中原(道武帝廟/號太祖)患前代¶
律令峻宻命三公郎王徳刪定務崇簡易(事見一百十/卷晉安帝隆)¶
(安二年易/以䜴翻)季年被疾刑罰濫酷(事見一百十一卷晉安/帝隆安四年被皮義翻)¶