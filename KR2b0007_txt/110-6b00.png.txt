(昆翻傉/奴沃翻)軌至姑臧營于城北　燕尚書頓丘王蘭汗隂¶
與叚速骨等通謀引兵營龍城之東城中留守兵至少¶
(汗音寒少/詩沼翻)長樂王盛徙内近城之民得丁夫萬餘乘城¶
以禦之速骨等同謀纔百餘人餘皆為所驅脅莫有鬬¶
志三月甲午速骨等將攻城遼西桓烈王農恐不能守¶
且為蘭汗所誘夜潜出赴之冀以自全(農號為有智略/乃欲投叚速骨)¶
(以自全不知適以速/死殆天奪之鑒也)明旦速骨等攻城城上拒戰甚力¶
速骨之衆死者以百數速骨乃將農循城(將如字引/也挾也)農¶