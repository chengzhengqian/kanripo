(改安州後/周改泗州)文表華艷付所司治罪治書侍御史趙郡李¶
諤亦以當時屬文體尚輕薄(治直之翻/屬之欲翻)上書曰魏之三¶
祖(上時掌翻三祖謂曹魏父子孫太祖/武皇帝高祖文皇帝烈祖明皇帝)崇尚文詞忽君¶
人之大道好雕蟲之小藝(揚子曰童子雕蟲/篆刻好呼到翻)下之從上¶
遂成風俗江左齊梁其弊彌甚競一韻之竒爭一字之¶
巧連篇累牘不出月露之形積案盈箱唯是風雲之狀¶
世俗以此相高朝廷據兹擢士禄利之路既開愛尚之¶
情愈篤於是閭里童昏貴遊總丱(童昏言童幼昏䝉未/有知識也鄭𤣥曰貴)¶