此則磐石之宗願王勿疑(事見十三巻/漢髙后八年)臣伏惟陛下逺¶
覧姬文二虢之援(虢仲虢叔文王之母弟文/王咨于二虢以成王業)中慮周成¶
召畢之輔(召公畢公周同姓也二伯分治輔成/王以成太平之功召讀曰邵下同)下存宋¶
昌磐石之固臣聞羊質虎皮見草則恱見豺則戰忘其¶
皮之虎也(揚子/之言)今置將不良有似於此(將即/亮翻)故語曰患¶
為之者不知知之者不得為也昔管蔡放誅周召作弼¶
(成王幼管叔蔡叔以武庚畔成王誅管叔/放蔡叔以周公為師召公為保而相左右)叔魚陷刑叔¶
向贊國(左傳晉邢侯與雍子爭田久而無成韓宣子使/叔魚斷舊獄罪在雍子雍子納其女於叔魚叔)¶