　辭自以蔬食之儉為盛徳日昃之勤為至治(昃徂力翻/治直吏翻)¶
　君道已備無復可加(復扶/又翻)羣臣箴規舉不足聴如此¶
　則自餘切直之言過於琛者誰敢進哉由是姦佞居前¶
　而不見(謂朱异周/石珍輩也)大謀顛錯而不知(謂納侯景復/與東魏和也)名¶
　辱身危覆邦絶祀為千古所閔笑豈不哀哉¶
上敦尚文雅疎簡刑法自公卿大臣咸不以鞫獄為意¶
姦吏招權㺯法貨賂成市枉濫者多大率二嵗刑已上¶
嵗至五千人徒居作者具五任(任謂其人巧力所任也/五任謂任攻木者則役)¶