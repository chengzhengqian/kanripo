靣重澗(重直/龍翻)皆無走路唯慮東南一道耳賊必從此出¶
宜簡精兵專守之此必成禽長恭乃令壯士千餘人伏¶
於東南澗口城中粮盡齊公憲摠兵救之憚韶不敢進¶
敷帥見兵突圍夜走(帥讀曰率/見賢遍翻)伏兵擊擒之盡俘其衆¶
(光考異曰周書齊王憲傳屢破齊師北齊書斛律/  段韶傳屢破周師要之周失汾州齊師勝耳)乙巳¶
齊取周汾州及姚襄城唯郭榮所築城獨存敷愔之族¶
子也(楊愔以死殉齊而敷為周死於城/郭各盡忠於其所事也愔於今翻)敷子素少多才¶
藝(少詩/沼翻)有大志不拘小節以其父守節䧟齊未䝉贈謚¶