(戛紇/黠翻)即古之堅昆唐初結骨也後更號黠戛斯(結骨入/貢見二)¶
(百九十八卷太宗貞觀二十二年今考異曰李徳裕㑹/昌一品集安撫回鶻制作紇吃斯  從㑹昌伐叛記杜)¶
(牧集新舊/傳實錄)乾元中為回鶻所破自是隔閡不通中國(閡/牛)¶
(代/翻)其君長曰阿熱建牙青山去回鶻牙槖駞行四十日¶
(青山在/劒河西)其人悍勇(悍户罕翻/又侯旰翻)吐蕃回鶻常賂遺之(遺唯/季翻)¶
假以官號回鶻既衰阿熱始自稱可汗回鶻遣相國將¶
兵擊之連兵二十餘年數為黠戛斯所敗(數所角翻/敗補邁翻)詈¶
回鶻曰(詈力/智翻)汝運盡矣我必取汝金帳金帳者回鶻可¶