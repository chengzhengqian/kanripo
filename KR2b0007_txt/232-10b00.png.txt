希烈將杜文朝㓂襄州二月癸亥山南東道節度使樊¶
澤擊擒之(將即亮翻朝直遥翻山/南東道節度治裴州)　崔造與元琇善故¶
使判鹽鐵韓滉奏論鹽鐵過失(為崔造元琇得罪/張本滉呼廣翻)甲戍¶
以琇為尚書右丞陜州水陸運使李泌奏自集津至三¶
門(泌薄必翻集津倉在三/門東三門倉在三門西)鑿山開車道十八里以避底¶
柱之險(底柱兩山屹立河中河水分流包山而過世/謂之三門車道者陸運之道舍舟而車運也)是¶
月道成　三月李希烈别將冦鄭州義成節度使李澄¶
擊破之(代宗大厯七年賜滑亳節度為永平節度貞元/元年永平軍節度更號義成軍節度興元元年)¶