侍張融言於利鹿孤曰(散悉亶翻/騎奇寄翻)焦朗兄弟據魏安潛¶
通姚氏數為反覆(數所/角翻)今不取後必為朝廷憂利鹿孤¶
遣傉檀討之朗面縛出降(焦朗以魏安招秦軍事見/去年五月降户江翻下同)傉¶
檀送於西平徙其民於樂都(樂音/洛)　桓𤣥發江陵慮事¶
不捷常為西還之計及過尋陽不見官軍意甚喜將士¶
之氣亦振(史言桓𤣥畏怯劉牢之等不/能仗順取之将即亮翻下同)庾楷謀泄𤣥囚¶
之丁巳詔遣齊王柔之以騶虞幡宣告荆江二州使罷¶
兵(騶則/尤翻)𤣥前鋒殺之柔之宗之子也(孝武太元十年以/柔之襲封齊王紹)¶