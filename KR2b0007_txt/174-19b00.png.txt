其弟衍為葉王(大建五年六月周皇孫衍生武帝建德/二年也大建九年周封皇子衍為道王)¶
(武帝建德之六年也今静帝又封其弟衍為葉王李延/夀又謂静帝本名衍改名闡互有背馳當考葉式渉翻)¶
術為郢王　周豫荆襄三州蠻反(豫州汝南郡荆州南/郡襄州襄陽郡此蠻)¶
(即所謂山蠻自荆襄/至于汝漢皆有之)攻破郡縣　周韋孝寛軍至永橋¶
城諸將請先攻之孝寛曰城小而固若攻而不㧞損我¶
兵威今破其大軍此何能為於是引軍壁於武陟(武陟/地名)¶
(按五代志在河内郡修武縣界/至隋析置武陟縣將即亮翻)尉遲迥遣其子魏安公¶
惇帥衆十萬入武德軍於沁東(魏安縣公五代志宕渠/郡墊江縣後周為魏安)¶