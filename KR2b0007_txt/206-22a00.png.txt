我突厥世受李氏恩聞李氏盡滅唯兩兒在我今將兵¶
輔立之(將即/亮翻)乃拘延秀於别所以知㣲為南面可汗言¶
欲使之主唐民也遂發兵襲静難平狄清夷等軍(垂拱/中置)¶
(清夷軍於媯州界杜佑曰在城内/南去范陽二百十里難乃旦翻)静難軍使慕容𤣥崱¶
以兵五千降之(使疏吏翻崱士/力翻降戸江翻)虜埶大振進寇媯檀等¶
州(媯居/為翻)前從閻知㣲入突厥者黙啜皆賜之五品三品¶
之服太后悉奪之黙啜移書數朝廷曰(數所/具翻)與我蒸榖¶
種種之不生一也金銀器皆行濫非真物二也(榖種章/勇翻行)¶