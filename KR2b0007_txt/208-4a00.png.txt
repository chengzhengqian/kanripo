(制執左道以/亂政者殺)上皆不聽　初武后誅唐宗室有才徳者¶
先死惟吴王恪之子鬰林侯千里𥚹躁無才(躁則/到翻)又數獻¶
符瑞故獨得免上即位立為成王拜左金吾大將軍武¶
后所誅唐諸王妃主駙馬等皆無人𦵏埋子孫或流竄¶
嶺表或拘囚歴年或逃匿民間為人傭保至是制州縣¶
求訪其柩以禮改𦵏(柩音/舊)追復官爵召其子孫使之承¶
襲無子孫者為擇後置之既而宗室子孫相繼而至皆¶
召見(為于偽翻/見賢遍翻)涕泣舞蹈各以親疎襲爵拜官有差¶