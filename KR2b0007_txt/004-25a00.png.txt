(我者因而利之導而舍之故/反間可得而用也間古莧翻)宣言曰齊王已死城之不¶
拔者二耳樂毅與燕新王有隙畏誅而不敢歸以伐齊¶
為名實欲連兵南面王齊(王于况翻/又音如字)齊人未附故且緩¶
攻即墨以待其事齊人所懼唯恐他將之來即墨殘矣¶
燕王固已疑樂毅得齊反間乃使騎劫代將而召樂毅¶
(將即亮翻燕因肩翻下同騎竒寄翻康曰姓也余/謂騎劫時以能而將騎以官稱非姓也毅魚器翻)樂毅¶
知王不善代之(知王遣代其意/不善將誅之也)遂犇趙燕將士由是憤¶
惋不和(燕因肩翻將即/亮翻惋烏貫翻)田單令城中人食必祭其先祖¶