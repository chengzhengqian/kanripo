豪布橋等五萬餘人共寇隴西漢陽(本天水郡明帝永/平十七年改名漢)¶
(陽/)秋八月遣行車騎將軍馬防長水校尉耿恭將北軍¶
五校兵(武帝置北軍八校中壘屯騎越騎長水胡騎射/聲歩兵虎賁也中興省中壘胡騎虎賁惟越騎)¶
(屯騎歩兵長水射聲五校屯騎越騎歩兵射聲各領士/七百人長水領烏桓胡騎七百三十六人皆宿衞兵也)¶
及諸郡射士三萬人擊之(馬防傳云/積射士)第五倫上疏曰臣¶
愚以為貴戚可封矦以富之不當任以職事何者繩以¶
法則傷恩私以親則違憲伏聞馬防今當西征臣以太¶
后恩仁陛下至孝恐卒有纎介難為意愛(賢曰恐卒然/有小過愛而)¶