(鹽/翻)遂拒不與大軍之征蜀也繼麟閲兵遣其子令德¶
將之以從景進與宦官譖之曰繼麟聞大軍起以為¶
討已故驚懼閲兵自衞又曰崇韜所以敢倔彊於蜀¶
者(從才用翻倔其/勿翻彊其兩翻)與河中隂謀内外相應故也繼麟¶
聞之懼欲身入朝以自明其所親止之繼麟曰郭侍¶
中功髙於我今事勢將危吾得見主上面陳至誠則¶
讒人獲罪矣(郭侍中謂崇韜功髙以其有滅梁蜀之/功非已之所能及也讒人指伶宦也)¶
癸亥繼麟入朝(為繼麟得/禍張本)　魏王繼岌將發成都令¶