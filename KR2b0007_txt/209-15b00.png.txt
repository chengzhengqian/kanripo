(二品翟八等花釵八樹三品至五品皆降殺以一禮衣/者内命婦常參外命婦朝參辭見禮㑹之服也制同翟)¶
(衣加雙佩小綬去舃/加履人衣於既翻)令與從一對坐上命從一誦却扇¶
詩數首(唐人成昏之夕有催粧詩却扇詩李商隠代董/秀才却扇詩云莫将畫扇出帷來遮掩春山滯)¶
(上才若道團圓是明/月此中湏放桂花開)扇却去花易服而出(去羗/吕翻)徐視之¶
乃皇后老乳母王氏本蠻婢也上與侍臣大笑詔封莒¶
國夫人嫁為從一妻俗謂乳母之壻曰阿㸙從一每謁¶
見及進表狀自稱翊聖皇后阿㸙時人謂之國㸙(阿烏/葛翻)¶
(㸙正奢翻/見賢遍翻)從一欣然有自負之色¶