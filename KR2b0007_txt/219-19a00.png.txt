希德等圍太原　慶緒以尹子奇為汴州刺史河南節¶
度使甲戍子奇以歸檀及同羅奚兵十三萬趣睢陽(歸/當)¶
(作媯媯州也唐人雜史多有作歸/檀者葢誤也趣七喻翻睢音雖)許逺告急于張巡巡¶
自寜陵引兵入睢陽(自寜陵東至睢/陽四十五里)巡有兵三千人與¶
逺兵合六千八百人賊悉衆逼城巡督勵將士晝夜苦¶
戰或一日至二十合凡十六日擒賊將六十餘人殺士¶
卒二萬餘衆氣自倍逺謂巡曰逺懦不習兵(將即亮翻/懦奴過翻)¶
(乂奴/亂翻)公智勇兼濟逺請為公守公請為逺戰自是之後¶