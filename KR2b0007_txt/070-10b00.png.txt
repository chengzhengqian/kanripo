而進如此江南之地非復大王之有也吳王黙然良久¶
曰君言是也遂絶魏専與漢連和　是嵗漢主立妃張¶
氏為皇后(后張飛/之女也)¶
五年春二月帝自許昌還洛陽　初平以來學道廢墜¶
夏四月初立太學置博士依漢制設五經課試之法(博/士)¶
(課試之法始於漢武帝事見十九卷元朔五年平帝時/嵗課甲科四十人為郎中乙科二十人為太子舍人丙)¶
(科四十人補文學掌故東都五經立十四博士皆以家/法教授古文尚書毛詩穀梁左氏春秋雖不立學官然)¶
(皆擢髙第為講郎給事近署/順帝増甲乙之科員各十人)　吳王使輔義中郎將吳¶