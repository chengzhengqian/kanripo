　不咎誕衆使揚土懐愧功高而人樂其成業廣而敵¶
　懐其德(樂音/洛)武昭既敷文算又洽推是道也天下其¶
　孰能當之哉(鑿齒晉人其辭/盖有溢羙者)¶
司馬昭之克壽春鍾㑹謀畫居多昭親待日隆委以腹¶
心之任時人比之子房(比之張/良也)　漢姜維聞諸葛誕死¶
復還成都復拜大将軍(維以叚谷之敗/貶行大将軍事)　夏五月詔以¶
司馬昭為相國(漢書百官表曰相國丞相皆秦官又按/蕭何傳何自丞相拜相國則相國尊於)¶
(丞/相)封晉公食邑八郡(晉書帝記曰以并州之太原上黨/西河樂平新興雁門司州之河東)¶