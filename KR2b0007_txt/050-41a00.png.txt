曰固宜如明詔歴怫然(賢曰字林怫欝也音扶勿翻/余謂怫然憤欝之見於色者)廷¶
詰皓曰屬通諫何言而今復背之(賢曰屬近也通猶共/也近者共諫何乃相)¶
(背也屬之欲翻復/扶又翻背蒲妹翻)大臣乘朝車處國事固得輾轉若此¶
乎(賢曰輾轉不定也詩曰輾/轉反側處昌吕翻輾音展)乃各稍自引起歴獨守闕¶
連日不肯去帝大怒尚書令陳忠與諸尚書遂共劾奏¶
歴等帝乃免歴兄弟官削國租(削其征羌國租也劾/户槩翻又户得翻)黜¶
歴母武安公主不得㑹見(武安公主顯宗女也武/安縣屬魏郡見賢遍翻)　隴¶
西郡始還狄道(永初五年隴/西徙襄武)　燒當羌豪麻奴死弟犀¶