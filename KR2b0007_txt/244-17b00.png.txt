楊志誠為幽州節度使　五月辛丑上以太廟兩室破¶
漏踰年不葺罰將作監支度判官宗正卿俸(將作監掌/土木工匠)¶
(度支掌支調宗正卿掌太廟齋郎/宗廟不修故皆罰俸俸扶用翻)亟命中使帥工徒輟¶
禁中營繕之材以葺之(帥讀/曰率)左補闕韋温諫以為國家¶
置百官各有所司茍為墮曠(墮讀/曰隳)宜黜其人更擇能者¶
代之(更工/衡翻)今曠官者止於罰俸而憂軫所切即委内臣¶
是以宗廟為陛下所私而百官皆為虚設也上善其言¶
即追止中使命有司葺之　丙辰西川節度使李德裕¶