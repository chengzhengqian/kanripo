帝復召之(復扶/又翻)彦澤微笑不應或勸桑維翰逃去維翰¶
曰吾大臣逃將安之坐而俟命彦澤以帝命召維翰維¶
翰至天街(宫城正南門外之都/街謂之天街經涂也)遇李崧駐馬語未畢有¶
軍吏於馬前揖維翰赴侍衛司(揖赴侍衛司示将囚繫/之也一曰時張彦澤處)¶
(侍衛司/署舍)維翰知不免顧謂松曰侍中當國(李崧官/侍中)今日¶
國亡反令維翰死之何也崧有愧色彦澤踞坐見維翰¶
維翰責之曰去年拔公於罪人之中復領大鎮授以兵¶
權(謂髙祖時朝野皆請誅張彦澤自涇州罷歸宿衞去/年桑維翰拔使同禦契丹復領彰國節度使帥兵戍)¶