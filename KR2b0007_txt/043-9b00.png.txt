奉詔帝歎息曰卿言是也¶
十三年春正月庚申大司徒矦霸薨　戊子詔曰郡國¶
獻異味其令太官勿復受(百官志太官令一人秩六百/石掌御膳飲食復扶又翻)¶
遠方口實所以薦宗廟自如舊制(漢官儀曰口實/膳羞之事也)時異¶
國有獻名馬者日行千里又進寳劒價直百金詔以劒¶
賜騎士馬駕鼔車(輿服志乗輿法駕後有/金鉦黄鉞黄門鼔車)上雅不喜聽¶
音樂(喜許/旣翻)手不持珠玉嘗出獵車駕夜還上東門候汝¶
南郅惲拒關不開(賢曰上東門洛陽城東/面北頭門也惲於粉翻)上令從者見¶