(惡大夫有名惡君臣同名春秋不非按昭七年衛候惡/卒榖梁𫝊云昭元年有衛齊惡今衛候惡所謂君臣同)¶
(名也君子不奪/人親所名也)　癸未以長孫無忌為太尉兼檢校中¶
書令知尚書門下二省事無忌固辭知尚書省事帝許¶
之仍令以太尉同中書門下三品(唐制三公正一品無/忌既為太尉而令同)¶
(中書門下三品當/時朝議之失也)　癸巳以李勣為開府儀同三司同¶
中書門下三品　阿史那社爾之破龜茲也行軍長史¶
薛萬備請因兵威説于闐王伏闍信入朝(説輪芮翻闍/視遮翻朝直)¶
(遥/翻)社爾從之秋七月己酉伏闍信隨萬備入朝詔入謁¶