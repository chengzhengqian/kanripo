(六鎮交河田地髙寧白刄横截/等餘不具載白力當作白刄)遣使請降於魏(使疏/吏翻)¶
甲戌上以疾愈大赦　五月裴方明等至漢中與劉真¶
道等分兵攻武興下辯白水皆取之(下辯漢書作下/辨並音皮莧翻)楊¶
難當遣建節將軍符𢎞祖守蘭臯(元豐九域志階州將/利縣有蘭臯鎮按五)¶
(代志將利縣後魏武興郡之石門縣也蕭子顯曰武興/西北有蘭臯戍去仇池二百里符恐當作苻楊氏苻氏)¶
(皆氐/種也)使其子撫軍大將軍和將重兵為後繼方明與𢎞¶
祖戰于濁水(濁水城在上禄縣東南武街城西北酈道/元曰濁水即白水也武街城故下辨縣治)¶
大破之斬𢎞祖和退走追至赤亭又破之難當奔上邽¶