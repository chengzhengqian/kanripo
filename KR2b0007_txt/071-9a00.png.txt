(西陽在皖之西而東闗又在皖之/東今與休合蓋使合兵向東闗也)逵曰賊無東闗之備¶
必并軍於皖休深入與賊戰必敗乃部署諸將水陸並¶
進行二百里獲吳人言休戰敗吳遣兵斷夾石(斷丁管/翻下同)¶
諸將不知所出或欲待後軍逵曰休兵敗於外路絶於¶
内進不能戰退不得還安危之機不及終日賊以軍無¶
後繼故至此今疾進出其不意此所謂先人以奪其心¶
也(左傳軍志曰先人有/奪人之心先悉薦翻)賊見吾兵必走若待後軍賊已¶
斷險兵雖多何益乃兼道進軍多設旗鼓為疑兵吳人¶