曰足下置之李園弱人也僕又善之且何至此朱英知¶
言不用懼而亡去後十七日楚王薨李園果先入伏死¶
士於棘門之内(史記正義曰棘/門壽春城門名)春申君入死士俠刺之¶
(俠讀曰夾葢夾而刺之魏晉儀衛/有俠轂隊亦曰夾轂隊刺七亦翻)投其首於棘門之外¶
于是使吏盡捕誅春申君之家太子立是為幽王¶
　揚子法言曰或問信陵平原孟嘗春申益乎曰上失¶
　其政姦臣竊國命何其益乎¶
王以文信矦奉先王功大(事見上卷周赧/王五十八年)不忍誅¶