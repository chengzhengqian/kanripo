散示諸寨及鄉村於是淮南士民震恐徃徃避地江左¶
令狐綯畏其侵軼(軼徒/結翻)遣使詣勛説諭(説式/芮翻)許為奏請¶
節鉞(為于/偽翻)勛乃息兵俟命由是淮南稍得收散卒修守¶
備時汴路既絶江淮徃來者皆出壽州(自壽州泝淮/即入穎汴路)賊¶
既破戴可師乘勝圍壽州掠諸道貢獻及商人貨其路¶
復絶(復扶又/翻下同)勛益自驕日事遊宴周重諫曰自古驕滿¶
奢逸得而復失成而復敗多矣况未得未成而為之者¶
乎諸道兵大集於宋州徐州始懼應募者益少而諸寨¶