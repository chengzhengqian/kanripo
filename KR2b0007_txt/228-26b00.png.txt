(言之復/扶又翻)上聞秀實死恨委用不至涕泗久之　壬子以¶
少府監李昌巙為京畿渭南節度使(巙奴/刀翻)　鳯翔節度¶
使同平章事張鎰性儒緩好修飾邊幅(好呼/到翻)不習軍事¶
聞上在奉天欲迎大駕具服用貨財獻于行在後營將¶
李楚琳為人剽悍(將即亮翻/剽匹妙翻)軍中畏之嘗事朱泚為泚¶
所厚行軍司馬齊映與同幕齊抗言於鎰曰不去楚琳¶
必為亂首(去羌/吕翻)鎰命楚琳出戍隴州(九域志鳯翔府西/至隴州一百五十)¶
(里/)楚琳託事不時發鎰方以迎駕為憂謂楚琳已去矣¶