(年不附義宣時/為尚書右僕射)衆共推行府州事繼考以兵脅恭之使¶
作啓事言繼考立義自乘驛還都上以為北中郎諮議¶
參軍賜爵冠軍侯(冠古/玩翻)事尋泄伏誅以𤣥慶為射聲校¶
尉(校尸/教翻)上自即位以來抑黜諸弟既克廣陵欲更峻其¶
科沈懷文曰漢明不使其子比光武之子前史以為美¶
談(見四十五卷漢明/帝永平十五年)陛下既明管蔡之誅願崇唐衞之¶
寄(周成王既誅管叔囚蔡叔封叔虞/於唐封康叔於衞以藩屛周室)及襄陽平太宰義¶
恭探知上指請裁抑諸王不使任邊州及悉輸器甲禁¶