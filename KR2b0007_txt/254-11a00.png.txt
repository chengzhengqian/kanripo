能言㑹巢使者以赦書至監軍袁敬柔與將佐序立宣¶
示代畋草表署名以謝巢監軍與巢使者宴樂奏將佐¶
以下皆哭使者怪之幕客孫儲曰以相公風痺不能來¶
故悲耳(痺必/至翻)民間聞者無不泣畋聞之曰吾固知人心¶
尚未厭唐賊授首無日矣乃刺指血為表遣所親間道¶
詣行在(刺七亦翻下/同間古莧翻)召將佐諭以逆順皆聽命復刺血¶
與盟(復扶/又翻)然後完城塹繕噐械訓士卒密約鄰道合兵¶
討賊鄰道皆許諾𤼵兵㑹於鳯翔時禁兵分鎮闗中者¶