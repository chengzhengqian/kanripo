今軌在謀中乃天命也遂相與拜軌奉以為主丙辰軌¶
令修仁集諸胡(令力丁翻安氏凉州豪望世/為民夷所附故使之集諸胡)軌結民間¶
豪傑共起兵執虎賁郎將謝統師郡丞韋士政(賁音奔/將即亮)¶
(翻統他/綜翻)軌自稱河西大涼王置官屬並擬開皇故事關¶
謹等欲盡殺隋官分其家貲軌曰諸人既逼以為主當¶
禀其號令今興義兵以救生民乃殺人取貨此羣盜耳¶
將何以濟於是以統師為太僕卿士政為太府卿西突¶
厥闕度設據㑹寧川(大業八年分闕度設/居㑹寧厥九勿翻)自稱闕可汗¶