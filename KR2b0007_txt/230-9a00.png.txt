它人何益哉(言懷光反是自取族滅它人平其亂/以為功而得富貴是富貴它人也)我今¶
日必以死爭之懷光聞之謂曰我不反以賊方彊故須¶
蓄鋭俟時耳懷光又言天子所居必有城隍(有水曰池/無水曰隍)¶
乃𤼵卒城咸陽未幾移軍據之(幾居/豈翻)張名振曰乃者言¶
不反(乃者猶言/昨者也)今日拔軍此來何也何不攻長安殺朱¶
泚取富貴引軍還邠邪(泚且禮翻又音此還從宣翻又/音如字邠卑旻翻懷光所統朔)¶
(方軍本/屯邠州)懷光曰名振病心矣命左右引去拉殺之(拉落/合翻)¶
右武鋒兵馬使石演芬本西域胡人懷光養以為子懷¶