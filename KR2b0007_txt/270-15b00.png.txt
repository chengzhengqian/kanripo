之然外事知訓愈謹瑾有所愛馬冬貯于幄夏貯于幬¶
(貯丁吕翻幬徒到翻今之葛罩紗罩是也又直由翻唐/韻曰單帳也冬貯于幄欲其煖也夏貯于幬旣欲其涼)¶
(且隔蚊蝱以養人者/養畜可謂愛之過矣)寵妓有絶色知訓過别瑾(過音戈/過瑾而)¶
(言/别)瑾置酒自捧觴出寵妓使歌以所愛馬為壽知訓大¶
喜瑾因延之中堂伏壯士于户内出妻陶氏拜之(路振/九國)¶
(志瑾妻陶氏/雅之女也)知訓答拜瑾以笏自後擊之踣地(踣蒲/北翻)呼¶
壯士出斬之瑾先繫二悍馬於廡下將圖知訓密令人¶
解縱之馬相蹄齧(廡罔甫翻蹄大/計翻齧魚結翻)聲甚厲以是外人莫¶