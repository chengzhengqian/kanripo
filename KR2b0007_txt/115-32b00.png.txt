(帥讀曰/率下同)廣武將軍彭城到彦之入援建康道濟祗之弟¶
也鎮之至尋陽為茍林所破盧循聞之以林為南蠻校¶
尉分兵配之使乗勝伐江陵聲言徐道覆已破建康桓¶
謙於道召募義舊(桓氏世居荆楚舊恩所/結義不相忘謂之義舊)民投之者二¶
萬人謙屯枝江(枝江縣自漢以来屬南郡春秋之羅國/也江水於縣西别出為沱而東復合於)¶
(江故曰枝江我朝熙寜六/年省枝江為鎮入松滋縣)林屯江津二寇交逼江陵士¶
民多懐異心道規乃會將士告之曰桓謙今在近道聞¶
諸長者頗有去就之計(長知/兩翻)吾東来文武足以濟事(東/來)¶