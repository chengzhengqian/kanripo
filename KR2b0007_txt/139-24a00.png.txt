失君以一介之使來何容即以相付邪(使疏/吏翻)若朝廷必¶
湏殿下當自啓聞更聽後㫖昭秀由是得還建康(異考/  曰)¶
(南史明帝使裴叔業賫㫖詔昌㝢令以便宜從事昌㝢/拒之曰臨海王未有失寜得從君單詔邪即時自有啓)¶
(聞湏反更議叔業曰若爾便是拒詔拒詔軍法行事答/曰能見殺者君也能拒詔者僕也叔業不敢逼而退昭)¶
(秀由此得還/都今從齊書)昌㝢尚之之弟子也(何昌㝢於此有/周昌之節矣)鸞以¶
吳興太守孔琇之行郢州事欲使之殺晉熈王銶(琇音/秀銶)¶
(音/求)琇之辭不許遂不食而死琇之靖之孫也(孔靖見一/百二十三)¶
(卷晉安帝/元興二年)裴叔業自尋陽仍進向湘州欲殺湘州刺史¶