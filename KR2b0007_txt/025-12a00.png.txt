矦王交通辭語及霍氏有詔雲山不宜宿衛免就第山¶
陽太守張敞上封事曰臣聞公子季友有功于魯趙衰¶
有功于晉田完有功于齊皆疇其庸延及子孫終後田¶
氏簒齊趙氏分晉季氏顓魯(魯公子季友殺慶父立僖/公以安魯國遂世為上卿)¶
(專魯國之政晉公子重耳出亡趙衰從及其反國伯諸/矦衰皆有功遂世為晉卿有軍行至趙鞅遂與智韓魏)¶
(分晉國田完自陳奔齊桓公禮而用之桓公之伯完與/有功其後陳成子得齊國之政至田和遂簒齊而有之)¶
故仲尼作春秋迹盛衰譏世卿最甚乃者大將軍决大¶
計安宗廟定天下功亦不細矣夫周公七年耳(周公輔/成王七)¶