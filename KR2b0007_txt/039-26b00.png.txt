(而恱/翻)秀對竈燎衣(賢曰燎/炙也)馮異復進麥飯(復扶/又翻)進至下¶
慱城西(賢曰下博縣屬信都國在博水之下/故曰下博故城在今冀州下博縣南)惶惑不知¶
所之有白衣老父在道旁(賢曰蓋神人也今/下博縣西有祠堂)指曰努力¶
信都郡為長安城守(賢曰信都郡今/冀州為于偽翻)去此八十里秀即¶
馳赴之是時郡國皆已降王郎獨信都太守南陽任光¶
和戎太守信都邳肜不肻從(東觀記曰王莽分信都為/和戎居下曲陽邳肜𫝊作)¶
(和成成字為是風俗通奚仲為夏車/正封於邳其後以為氏肜余中翻)光自以孤城獨守¶
恐不能全(賢曰獨守/無援故恐)聞秀至大喜吏民皆稱萬歲邳肜¶