史大夫馮翊王事無大小皆取決焉厚加諸將官爵以¶
恱其心(將即/亮翻)　上從容謂李泌曰廣平為元帥踰年今¶
欲命建寜專征又恐勢分立廣平為太子何如對曰臣¶
固嘗言之矣戎事交切須即區處(從千容翻泌毗必翻/帥所類翻處昌吕翻)¶
至於家事當俟上皇不然後代何以辨陛下靈武即位¶
之意邪此必有人欲令臣與廣平有隙耳臣請以語廣¶
平(邪音耶語/牛倨翻)廣平亦必未敢當泌出以告廣平王俶俶¶
曰此先生深知其心欲曲成其美也乃入固辭曰陛下¶