周主宴從官將士於齊太極殿頒賞有差(從才用翻將/即亮翻下同)¶
丁未高緯至鄴(已為俘囚不復書/齊主緯于貴翻)周主降階以賔禮見¶
之齊廣寧王孝珩至滄州以五千人㑹任城王湝於信¶
都(冀州治信都湝自河間進兵至/信都珩音行任音壬湝古皆翻)共謀匡復召募得四¶
萬餘人周主使齊王憲柱國楊堅擊之令髙緯為手書¶
招湝湝不從憲軍至趙州(魏孝昌二年分定相二州置/殷州治廣阿後改為趙州)¶
湝遣二諜覘之(諜徒協翻覘丑/亷翻又丑艶翻)候騎執以白憲憲集齊¶
舊將遍示之(齊舊將從憲軍者集以示諜/以攜湝軍之心騎竒寄翻)謂曰吾所争¶