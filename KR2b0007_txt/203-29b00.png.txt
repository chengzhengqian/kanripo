　陳嶽論曰敬業茍能用魏思温之策直指河洛專以¶
　匡復為事縱軍敗身戮亦忠義在焉而妄希金陵王¶
　氣是真為叛逆不敗何待¶
敬業之起也使敬猷將兵五千循江西上(將即亮翻/上時掌翻)略¶
地和州前𢎞文館學士歴陽髙子貢帥鄉里數百人拒¶
之敬猷不能西以功拜朝散大夫成均助教(歴陽縣漢/属九江郡)¶
(晉置歴陽郡暨至北齊與梁通和置和州隋唐因之后/改國子監為成均監按唐六典𢎞文館以五品以上為)¶
(學士國子助教則從六品上耳掌佐博士分經以教授/朝散大夫從五品下帥讀曰率朝直遥翻散悉亶翻)¶