斬數人突陳而出得入大軍世充亦帥衆殊死戰散而¶
復合者數四自辰至午世充兵始退世民縱兵乘之直¶
抵城下俘斬七千人遂圍之驃騎將軍段志𤣥與世充¶
兵力戰深入馬倒為世充兵所擒兩騎夾持其髻(驃匹/妙翻)¶
(騎竒寄翻/髻古詣翻)將渡洛水志𤣥踴身而奮二人俱墜馬志𤣥¶
馳歸追者數百騎不敢逼初驃騎將軍王懷文為唐軍¶
斥候為世充所獲世充欲慰悦之引置左右壬寅世充¶
出右門(東都城南面三門中曰端門左曰左掖門右曰/右掖門洛水逕其前有天津永濟中橋三橋)¶