及於渒水(水經注渒水出廬江潛縣西南霍山東北又/東北過六縣東又西北過安豐縣故城西北)¶
(入于淮類篇渒必至切水名在弋陽按今渒河在來/逺鎮西十里來逺鎮即東正陽也東至夀州二百里)從¶
周半濟淮南兵擊之殺溺殆盡從周走免遏後都指揮¶
使牛存節弃馬步鬭諸軍稍得濟淮凡四日不食㑹大¶
雪汴卒緣道凍餒死還者不滿千人全忠聞敗亦奔還¶
行密遺全忠書曰龎師古葛從周非敵也公宜自來淮¶
上决戰(遺于/季翻)行密大㑹諸將謂行軍副使李承嗣曰始¶
吾欲先趣夀州(趣七/喻翻)副使云不如先向清口師古敗從¶