救灌夫上令與武安東朝廷辨之(東朝謂太后居長樂/宮在未央宫之東也)¶
(令于長樂宫見太后廷辨/其是非也朝直遥翻下同)魏其武安因互相詆訐(訐居/謁翻)¶
上問朝臣兩人孰是唯汲黯是魏其韓安國兩以為是¶
鄭當時是魏其後不敢堅上怒當時曰吾并斬若屬矣¶
(若屬猶言/汝輩也)即罷起入上食太后(上時/掌翻)太后怒不食曰今¶
我在也而人皆藉吾弟(晉灼曰藉蹈/也藉慈夜翻)令我百嵗後皆魚¶
肉之乎(師古曰以比魚/肉而食啖也)上不得已遂族灌夫使有司案¶
治魏其得棄市罪¶