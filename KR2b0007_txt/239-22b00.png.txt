賊斷義臂而去(傔苦念翻傔從也/呼火故翻斷音短)京城大駭於是詔宰¶
相出入加金吾騎士張弦露刃以衛之所過坊門呵索¶
甚嚴(呵叱也索搜也索/山客翻下大索同)朝士未曉不敢出門上或御殿¶
久之班猶未齊賊遺紙於金吾及府縣(遺弃也左右金/吾掌邏捕姦非)¶
(府縣京兆府/及兩赤縣)曰毋急捕我我先殺汝故捕賊者不敢甚¶
急兵部侍郎許孟容見上言自古未有宰相横尸路隅¶
而盗不獲者此朝廷之辱也因涕泣又詣中書揮涕言¶
請奏起裴中丞為相大索賊黨窮其姦源戊申詔中外¶