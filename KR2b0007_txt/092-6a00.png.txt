而將軍見衆既倍之矣(見賢/遍翻)以將軍之威名帥此府之¶
精銳杖節鳴鼓以順討逆豈王含所能禦哉(帥讀/曰率)遡流¶
之衆勢不自救(謂敦兵以東下若欲遡流/西上以自救勢不相及也)將軍之舉武¶
昌若摧枯拉朽尚何顧慮耶(拉盧/合翻)武昌既定據其軍實¶
鎮撫二州(二州謂/荆江也)以恩意招懷士卒使還者如歸此吕¶
䝉所以克關羽也(事見六十八卷漢獻/帝建安二十四年)今釋必勝之䇿¶
安坐以待危亡不可以言智矣敦恐卓於後為變又遣¶
參軍丹楊樂道融往邀之必欲與之俱東道融雖事敦¶