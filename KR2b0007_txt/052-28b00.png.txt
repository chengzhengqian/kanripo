(近習謂佞幸/親近小人也)受賂賣爵賔客交錯天下擾擾從亂如歸¶
官民並竭上下窮虚陛下體兼乾坤(以坤母臨朝以君/天下行乾之徳故)¶
(曰體兼/乾坤)聰哲純茂攝政之初拔用忠貞其餘維綱多所¶
改正逺近翕然望見太平而災異不息冦賊縱横(縱子/容翻)¶
殆以姦臣權重之所致也其常侍尤無狀者(賢曰無狀/謂無善狀)¶
宜亟黜遣披埽凶黨(披開也/埽除也)收入財賄以塞痛怨(塞悉/則翻)¶
以答天誡大將軍冀河南尹不疑亦宜增修謙節輔以¶
儒術省去遊娛不急之務(去羌/吕翻)割減廬第無益之飾夫¶