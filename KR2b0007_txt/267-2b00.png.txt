水軍擊之至沙頭(沙頭即今江陵/城南沙頭市)季昌懼而請和殷又¶
遣步軍都指揮使吕師周將兵擊嶺南(吕師周降馬殷/見上卷元年)¶
與清海節度使劉隱十餘戰取昭賀梧䝉龔富六州(䝉/州)¶
(隋始安郡之隋化縣唐武德四年置南恭州貞觀二年/更名䝉州龔州本漢猛陵縣地隋為永平郡武林縣唐)¶
(貞觀三年置鷰州七年移鷰州於今州東仍於鷰州舊/所置龔州又武德四年以始安郡之龍平豪靜及蒼梧)¶
(郡之蒼梧置富州九域志昭州東至賀州三百二十五/里南至梧州四百九十里南稍斜至龔州五百五十里)¶
(宋開寶廢富州以龍平縣𨽻昭州在州東南百六十二/里熙寧五年廢䝉州以立山縣𨽻昭州在州南二百十)¶
(二/里)殷土字旣廣乃養士息民湖南遂安　冬十月蜀主立¶