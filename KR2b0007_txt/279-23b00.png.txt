曰爾等皆何物輒據雄藩二王大懼太后叱之曰帝醉¶
矣爾曹速去　蜀置永平軍于雅州以孫漢韶為節度¶
使復以張䖍釗為山南西道節度使同平章事䖍釗固¶
辭不行(孫漢韶張䖍釗同以梁洋降蜀蜀以節鎮授之/孫漢韶赴雅州而張䖍釗固辭不赴梁州者無)¶
(面目以見梁州人士也唐末置永平軍於卭州後/徙雅州葢莊宗滅蜀而廢之今後蜀復置之也)　蜀¶
主得風疾踰年至是増劇甲子立子東川節度使同平¶
章事親衛馬歩都指揮使仁賛為太子仍監國(監古/銜翻)召¶
司空同平章事趙季良武信節度使李仁罕保寧節度¶