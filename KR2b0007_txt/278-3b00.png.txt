州東十里之外人不敢樵牧德鈞於州東五十里城潞¶
縣而戍之(潞漢古縣唐屬幽州匈奴須知潞縣東/二里有潞河自潞縣西至燕六十里)近州¶
之民始得稼穡至是又於州東北百餘里城三河縣以¶
通薊州運路(唐開元四年分潞縣置三河縣屬薊州匈/奴須知三河縣西至燕一百七十里薊州)¶
(西至三河/縣七十里)虜騎來爭德鈞擊却之九月庚辰朔奏城三¶
河畢邊人賴之　壬午以鎮南節度使馬希範為武安¶
節度使兼侍中(馬希範以領鎮南節自朗州入嗣今/使為武安節度使嗣封楚王之漸也)¶
孟知祥命其子仁賛攝行軍司馬兼都總轄兩川牙内¶