明公言之乖也禮雖不德豈以官位往事為意邪本謂¶
明公齊蹤伊吕匡輔魏室上報明帝之託下建萬世之¶
勲今社稷將危天下兇兇(兇許/拱翻)此禮之所以不恱也因¶
涕泣橫流懿曰且止忍不可忍(至此禮入/懿數中矣)冬河南尹李¶
勝出為荆州刺史過辭太傅懿懿令兩婢侍持衣衣落¶
指口言渇婢進粥懿不持杯而飲粥皆流出霑胸勝曰¶
衆情謂明公舊風發動(魏武之辟懿也懿辭以風/庳故勝以為舊風發動)何意¶
尊體乃爾懿使聲氣纔屬(詐為羸惙之狀/也屬之欲翻)說年老枕疾¶