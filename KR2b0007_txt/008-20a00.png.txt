(地居其中故謂之/闗中注已見前)當是時秦兵彊常乗勝逐北諸將莫¶
利先入闗(言莫有以入闗為/利者葢畏秦也)獨項羽怨秦之殺項梁奮¶
願與沛公西入闗懷王諸老將皆曰項羽為人慓悍猾¶
賊(慓疾也悍勇也猾狡也賊殘害也慓頻/妙翻又匹妙翻悍下旦翻又下罕翻)嘗攻襄城襄¶
城無遺類皆阬之諸所過無不殘滅且楚數進取前陳¶
王項梁皆敗不如更遣長者扶義而西(師古曰扶助也/以義自助也余)¶
(謂扶義猶/言仗義也)告諭秦父兄秦父兄苦其主久矣今誠得長¶
者往無侵㬥宜可下項羽不可遣獨沛公素寛大長者¶