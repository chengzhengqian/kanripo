(之由横/户孟翻)琬遣孫冲之帥龍驤將軍薛常寳陳紹宗焦度¶
等兵一萬為前鋒據赭坼(劉昫曰池州南陵縣漢春穀/縣地梁置南陵縣治赭坼城)¶
(唐長安四年移治青陽城/帥讀曰率赭音者坼音畿)冲之於道與晉安王子勛書¶
曰舟檝已辦糧仗亦整(檝與/楫同)三軍踴躍人爭効命便欲¶
㳂流挂帆直取白下(白下在江寧/縣界臨江津)願速遣陶亮衆軍兼¶
行相接分據新亭南洲則一麾定矣子勛加冲之左衛¶
將軍以陶亮為右衛將軍統郢荆湘梁雍五州兵(雍於/用翻)¶
合二萬人一時俱下陶亮本無幹畧聞建安王休仁自¶