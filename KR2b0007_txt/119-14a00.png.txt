使送絹萬匹且漕荆雍之穀以賑之(秦雍之雍古雍州/也關中之地荆雍)¶
(之雍晉末所置南雍州也治/襄陽使疏吏翻賑之忍翻)　刁逵之誅也(事見一百/十三卷晉)¶
(安帝元/興三年)其子彌亡命辛酉彌帥數十人入京口(帥讀/曰率)太¶
尉留府司馬陸仲元撃斬之(時長沙王道憐以太尉鎮/京口入侍醫藥故有留府)¶
　乙丑魏河南王曜卒　夏四月甲戌魏立皇子燾為¶
太平王拜相國加大將軍丕為樂平王彌為安定王範¶
為樂安王健為永昌王崇為建寧王俊為新興王　乙¶
亥詔封仇池公楊盛為武都王　秦王熾磐以折衝將¶