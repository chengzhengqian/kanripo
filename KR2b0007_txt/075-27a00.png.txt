(征南府並屯宛/時已徙屯新野)昶向江陵引竹絙為橋渡水擊之(絙居/登翻)¶
(大索也吳引沮漳之水浸江陵以北/之地以限魏兵故昶為橋以渡之)吳大將施績夜遁¶
入江陵(績朱然之子也然本施氏朱治以/為子魏人本其所自出之姓稱之)昶欲引致平¶
地與戰乃先遣五軍案大道發還使吳望見而喜又以¶
所獲鎧馬甲首環城以怒之(鎧可亥翻/環音宦)設伏兵以待之¶
績果來追昶與戰大破之斬其將鍾離茂許旻　漢姜¶
維復冦西平不克(復扶/又翻)¶
三年春正月王基州泰擊吳兵皆破之降者數千口¶