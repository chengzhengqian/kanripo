(觀中四夷君長謂太宗為天可汗是後/夷人率謂天子為天可汗上都長安也)令公復摠兵於¶
此懐恩又為天所殺我曹豈肯與令公戰乎子儀因說¶
之曰吐蕃無道乗我國有亂不顧舅甥之親(吐蕃尚唐/公主為舅)¶
(甥之國復扶又/翻說式芮翻)吞噬我邊鄙焚蕩我畿甸其所掠之財¶
不可勝載(勝音/升)馬牛雜畜長數百里(畜許救翻/長直亮翻)彌漫在¶
野此天以賜汝也全師而繼好(漫音萬又莫官/翻好呼到翻)破敵以¶
取富為汝計孰便於此不可失也藥葛羅曰吾為懐恩¶
所誤負公誠深今請為公盡力擊吐蕃以謝過(為于/偽翻)然¶