賣與民賤減平者聽民自相與市又民有乏絶欲賖貸¶
者錢府予之(予讀/曰與)毎月百錢收息三錢又以周官稅民¶
凡田不耕為不殖出三夫之稅城郭中宅不樹蓺者為¶
不毛(師古曰樹蓺謂種/樹果木及菜蔬)出三夫之布民浮游無事出夫¶
布一疋其不能出布者宂作縣官衣食之(師古曰宂散/也音人勇翻)¶
(衣音於既翻/食讀曰飤)諸取金銀連錫鳥獸魚鱉於山林水澤(孟/康)¶
(曰連錫之别名也李竒曰鉛錫應劭曰連似銅師古曰/孟李二說皆非也許慎曰鏈銅屬也一曰丱也鏈抽延)¶
(翻又陵/延翻)及畜牧者(畜許/六翻)嬪婦桑蠶織紝紡績補縫(師古/曰機)¶