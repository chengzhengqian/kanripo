珪馳詣廣州見節度使李勉請兵以復容州(嶺南節度/使治廣州)¶
(兼統五管故詣之/請兵帥所類翻)勉以為難翃曰大夫如未暇出兵但¶
乞移牒諸州揚言出千兵為援冀藉聲勢亦可成功勉¶
從之翃乃與義州刺史陳仁璀(宋白曰義州即漢蒼梧/郡猛陵縣地隋為永熙)¶
(郡永業縣唐武徳四年於此置南義州天/寳改為連城郡乾元後為義州璀七罪翻)藤州刺史李¶
曉庭等結盟討賊(藤州治鐔津縣/漢之猛陵縣也)翃募得三千餘人破¶
賊數萬衆攻容州㧞之擒梁崇牽前後大小百餘戰盡¶
復容州故地分命諸將襲西原蠻(新書西原蠻居廣/容之南邕桂之西)¶