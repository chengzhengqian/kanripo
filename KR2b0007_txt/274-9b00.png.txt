谷　有白龍見于漢宫漢主改元白龍更名曰龔(見賢/遍翻)¶
(更工/衡翻)　長和驃信鄭旻遣其布燮鄭昭淳求昏於漢漢¶
主以女増城公主妻之長和即唐之南詔也(唐末南詔/改曰大禮)¶
(至是又改曰長和五代㑹要曰郭崇韜平蜀之後得王/衍所得蠻俘數十以天子命令使人入其部被止于界)¶
(上惟國信蠻俘得往續有轉牒稱督爽大長和國宰相/布燮等上大唐皇帝舅奏疏一封差人轉送黎州其紙)¶
(厚硬如皮筆力遒健有詔體後有督爽陀酋忍爽王寶/督彌勒忍爽董德義督爽長垣緯忍爽楊希燮等所署)¶
(有采牋一軸轉韻詩一章章三韻共十聯有/類擊筑詞頗有本朝姻親之意語亦不遜)　成德節¶
度使李嗣源入朝　閏月己丑朔孟知祥至洛陽帝寵¶