因自求擊匈奴以贖死冬十月乙亥以憲為車騎將軍¶
伐北匈奴以執金吾耿秉為副發北軍五校黎陽雍營¶
縁邊十二郡騎士及羗胡兵出塞(北軍五校屯騎越騎/歩兵長水射聲五校)¶
(尉所掌宿衞兵也黎陽營注見前扶風校尉部在雍縣/以凉州近羗數犯三輔將兵衞䕶園陵故俗稱雍營縁)¶
(邊十二郡上郡西河五原雲中定襄鴈門朔方代/郡上谷漁陽安定北地也校戸教翻雍於用翻)　公¶
卿舉故張掖太守鄧訓代張紆為䕶羗校尉迷唐率兵¶
萬騎来至塞下未敢攻訓先欲脅小月氏胡(匈奴破月/氏月氏西)¶
(徙其餘衆保南山不得/去者號小月氏氏音支)訓擁衞小月氏胡令不得戰議¶