以小舟載甲士濟河救之不及彦章進攻潘張麻家口¶
景店諸寨皆拔之(潘張二姓同居一村因以為名店都/念翻崔豹古今註曰店所以置貨鬻)¶
(物也有姓景者先嘗設店於其地因以/為名凡此皆河津之要晉人立寨守之)聲勢大振帝遣¶
宦者焦彦賔急趨楊劉(趨七/喻翻)與鎮使李周固守命守殷¶
弃德勝北城撤屋為栰(栰音伐大曰/栰小曰桴)載兵械浮河東下¶
助楊劉守備徙其芻糧薪炭于澶州所耗失殆半王彦¶
章亦撤南城屋材浮河而下各行一岸每遇灣曲輒於¶
中流交鬭飛矢雨集或全舟覆沒一日百戰互有勝負¶