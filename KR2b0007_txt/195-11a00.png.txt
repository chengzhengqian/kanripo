從朕經營天下𤣥齡之功也貞觀以來繩愆紏繆魏徴¶
之功也(觀古/玩翻)皆賜之佩刀上謂徴曰朕政事何如往年¶
對曰威徳所加比貞觀之初則逺矣人恱服則不逮也¶
上曰逺方畏威慕徳故來服若其不逮何以致之對曰¶
陛下往以未治為憂故徳義日新今以既治為安故不¶
逮(治直/吏翻)上曰今所為猶往年也何以異對曰陛下貞觀¶
之初恐人不諌常導之使言中間恱而從之今則不然¶
雖勉從之猶有難色所以異也上曰其事可聞歟對曰¶