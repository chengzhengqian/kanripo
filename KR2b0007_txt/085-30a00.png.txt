魏武呼韓邪何足効哉宣等稽首曰非所及也(稽音/啟)¶
荆州兵擒斬張昌同黨皆夷三族(去年昌逃于下雋/山至是方禽滅)¶
李雄以范長生有名徳為蜀人所重欲迎以為君而臣¶
之長生不可諸將固請雄即尊位冬十月雄即成都王¶
位大赦改元建興除晉灋約灋七章以其叔父驤為太¶
傅兄始為太保李離為太尉李雲為司徒李璜為司空¶
李國為太宰閻式為尚書令楊褒為僕射尊母羅氏為¶
王太后追尊父特為成都景王雄以李國李離有智謀¶