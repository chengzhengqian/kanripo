(王謂慕/容垂)必不設備可以計取之衆請治列人城(治直之/翻下同)¶
農曰善用兵者結士以心不以異物(異物猶言/别物也)今起義¶
兵唯敵是求當以山河為城池何列人之足治也辛夘¶
越至列人西農使趙秋及參軍綦母滕撃越前鋒破之¶
(越之氣/已挫矣)參軍太原趙謙言於農曰越甲仗雖精人心危¶
駭易破也(易以/豉翻)宜急撃之農曰彼甲在人我甲在心(士/心)¶
(欲鬬則雖無甲胄而勇/于赴戰故曰甲在心)晝戰則士卒見其外貌而憚之¶
不如待暮撃之可以必克令軍士嚴備以待毋得妄動¶