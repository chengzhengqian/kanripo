臘月辛未以僧懐義為右衛大將軍賜爵鄂國公　春¶
一月戊子武承嗣遷文昌左相岑長倩遷文昌右相同¶
鳯閣鸞臺三品鳯閣侍郎武攸寧為納言邢文偉守内¶
史左肅政大夫同鳯閣鸞臺三品王本立罷為地官尚¶
書攸寧士彠之兄孫也(彠一/虢翻)時武承嗣三思用事宰相¶
皆下之(下遐/嫁翻)地官尚書同鳯閣鸞臺三品韋方質有疾¶
承嗣三思往問之方質據牀不為禮或諫之方質曰死¶
生有命大丈夫安能曲事近戚以求茍免乎尋為周興¶