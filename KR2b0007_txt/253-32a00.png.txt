圖大事巢從之自桂州編大栰數十乘暴水㳂湘江而¶
下厯衡永州癸未抵潭州城下李係嬰城不敢出戰巢¶
急攻一日陷之係奔朗州(九域志自潭州至朗/州三百八十餘里)巢盡殺¶
戍兵流尸蔽江而下尚讓乘勝進逼江陵衆號五十萬¶
時諸道兵未集江陵兵不滿萬人王鐸留其將劉漢宏¶
守江陵自帥衆趣襄陽(九域志自江陵至襄陽四百/四十里帥讀曰率趣七喻翻)云¶
欲㑹劉巨容之師鐸既去漢宏大掠江陵(紀考異曰舊/  廣明元年)¶
(二月巢陷潭州王鐸弃江陵奔襄陽漢宏大掠寶録閏/月湖南奏黄巢賊衆自衡永州下十月二十七日攻陷)¶