(豈翻保靜隋之𢎞靜縣也唐神龍元年改曰安靜至德/元載改曰保靜縣屬靈州宋白保靜鎮在黄河北岸)¶
朔方不安冬十月丁酉韓澄遣使齎絹表乞朝廷命帥¶
(帥所/類類)前磁州刺史康福善胡語上退朝多召入便殿訪¶
以時事福以胡語對安重誨惡之(惡其以胡語奏事在/左右者莫之曉也惡)¶
(烏路/翻)常戒之曰康福汝但妄奏事㑹當斬汝福懼求外¶
補重誨以靈州深入胡境為帥者多遇害戊戌以福為¶
朔方河西節度使(唐之盛時河西節度使治凉州與朔/方隴西並為縁邊大鎮肅代以後淪)¶
(陷宣宗大中間收復然隔以吐蕃党項朝廷懸屬而已/至于唐末以朔方兼節度河西然亦聲勢不接趙珣聚)¶