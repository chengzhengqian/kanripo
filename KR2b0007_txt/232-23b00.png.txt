(卷/)獲西瀘令鄭回(西瀘縣屬嶲州本漢卬都縣地江左/置宣化郡隋廢郡置可泉縣天寶元)¶
(年改曰/西瀘)回相州人通經術閤羅鳳愛重之其子鳳迦異¶
(迦求/加翻)及孫異牟尋曾孫尋夢湊皆師事之每授學回¶
得撻之及異牟尋為王(大厯十四年異牟尋/立見二百二十六卷)以回為清¶
平官清平官者蠻相也(南詔官曰坦綽曰布燮曰久賛/謂之清平官所以决國事輕重)¶
(猶唐宰/相也)凡有六人而國事專决於回五人者事回甚卑¶
謹有過則回撻之雲南有衆數十萬吐蕃每入冦常以¶
雲南為前鋒賦斂重數(歛力贍翻重/數所角翻)又奪其險要立城¶