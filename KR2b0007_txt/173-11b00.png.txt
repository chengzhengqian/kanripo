臣不能竭忠為子不能盡孝人所讎疾願速斬之以令¶
天下周主自鄴還至晉州遣髙阿那肱等百餘人臨汾¶
水召伏伏出軍隔水見之(汾水逕晉絳二州之間東/雍州在絳州界故隔水)問¶
至尊今何在阿那肱曰已被擒矣(被皮/義翻)伏仰天大哭帥¶
衆入城於聽事前北面哀號良久然後降(帥讀曰率聽/與㕔同毛晃)¶
(曰聽事治官處漢晉皆作聽事六朝以來/乃始加广音他經翻號戸刀翻降戸江翻)周主見之曰¶
何不早下伏流涕對曰臣三世為齊臣食齊禄不能自¶
死羞見天地周主執其手曰為臣當如此乃以所食羊¶