以文之至於成康之隆囹圄空虚四十餘年(爾雅釋名/囹領也圄)¶
(禦也領録囚徒禁禦也禮記正義崇精問曰獄周曰園/土殷曰羑里夏曰均臺囹圄何代之獄焦氏答曰月令)¶
(秦書則獄名也漢曰/若盧魏曰司空是也)此亦教化之漸而仁誼之流非獨¶
傷肌膚之效也(漸子/㢘翻)至秦則不然師申商之法(申不害/商鞅也)¶
行韓非之説憎帝王之道以貪狼為俗(師古曰狼性皆/貪故謂貪者為)¶
(貪狼/也)誅名而不察實(師古曰/誅責也)為善者不必免而犯惡者¶
未必刑也是以百官皆飾虚辭而不顧實外有事君之¶
禮内有背上之心造偽飾詐趨利無恥(背蒲妹翻/趨七喻翻)是以¶