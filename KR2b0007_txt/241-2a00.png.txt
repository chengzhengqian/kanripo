知兵馬使劉悟正臣之孫也(劉正臣見二百一十/七卷肅宗至徳元載)師道¶
使之將兵萬餘人屯陽榖以拒官軍悟務為寛惠使士¶
卒人人自便軍中號曰劉父及田𢎞正度河悟軍無備¶
戰又數敗(數所/角翻)或謂師道曰劉悟不修軍法專收衆心¶
恐有他志宜早圖之師道召悟計事欲殺之或諫曰今¶
官軍四合悟無逆狀用一人言殺之諸將誰肯為用是¶
自脱其爪牙也師道留悟旬日復遣之厚贈金帛以安¶
其意悟知之還營隂為之備師道以悟將兵在外署悟¶