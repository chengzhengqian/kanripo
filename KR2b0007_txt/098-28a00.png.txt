曰卿不識天命弃職邀名今日乃始來邪對曰臣眷戀¶
舊主志存徵節官身所在何事非君(績謂其身為官身/言委質事君身非)¶
(我有/也)殿下方以義取天下臣未謂得見之晩也雋恱善¶
待之雋以弟宜為代郡城郎(此秦漢以來之代郡非後/魏之代都此代郡治代後)¶
(魏代都乃秦漢之平城也城郎城大/皆鮮卑所置付以城郭之任郎主也)孫泳為廣寗太守¶
悉置幽州郡縣守宰甲子雋使中部俟釐慕輿句督薊¶
中留事(俟釐葢亦鮮卑部/帥之稱俟渠之翻)自將擊鄧恒於魯口軍至清¶
梁(魏收地形志髙陽蠡吾縣有清凉城/水經注中山蒲陰縣東南有清梁亭)恒將鹿勃早將¶