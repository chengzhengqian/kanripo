臣之未解三也曹操五攻昌霸不下四越巢湖不成任¶
用李服而李服圖之委夏侯而夏侯敗亡(昌霸昌絺也/操累攻不下)¶
(後命于禁擊斬之四越巢湖不成謂攻孫權也李服蓋/王服也與董承謀殺操被誅夏侯謂夏侯淵守漢中為)¶
(先主所/敗也)先帝毎稱操為能猶有此失况臣駑下何能必¶
勝此臣之未解四也(駑下者自謙以馬為/喻若駑駘下乗也)自臣到漢中¶
中間期年耳然喪趙雲陽羣馬玉閻芝丁立白夀劉郃¶
鄧銅等及曲長屯將七十餘人(喪息浪翻郃古合翻又/曷閤翻曲長一曲之長)¶
(也軍行有部部下有曲曲各有長長/丁丈翻屯將將屯者也將即亮翻)突將無前(將即/亮翻)賨¶