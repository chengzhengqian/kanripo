子祖惠求募不能得有巫地萬言祖惠今在天上我能¶
呼之乃於大澤中施帳幄祀天神祖惠忽在帳中自云¶
恒在天上(恒户/登翻)伏跋大喜號地萬為聖女納為可賀敦¶
(柔然之主曰可汗/其正室曰可賀敦)地萬既挾左道復有姿色伏跋敬而¶
愛之信用其言干亂國政如是積嵗祖惠浸長語其母¶
曰我常在地萬家未嘗上天上天者地萬教我也(長知/兩翻)¶
(語牛倨翻/上時掌翻)其母具以狀告伏跋伏跋曰地萬能前知未¶
然勿為讒也既而地萬懼譖祖惠於伏跋而殺之侯吕¶