狀(陳其功狀也/數所角翻)上未之悟上廢太子方窮東宫黨與上¶
問萬歳所在萬歳實在朝堂(朝直/遙翻)楊素曰萬歳謁東宫¶
矣以激怒上上謂為信然令召萬歳時所將將士在朝¶
堂稱寃者數百人(令刀丁翻/將即亮翻)萬歳謂之曰吾今日為汝¶
極言於上事當決矣(為于/偽翻)既見上言將士有功為朝廷¶
所抑詞氣憤厲上大怒令左右㩧殺之(㩧弼角翻又/匹角翻擊也)既¶
而追之不及因下詔陳其罪狀天下共寃惜之十一月¶
戊子立晉王廣為皇太子天下地震(廣始正位儲宫而/天下地震其示戒)¶