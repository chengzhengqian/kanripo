　葉之庇本根然後能上下相保而國家治安(治直/吏翻)故¶
　曰天子之職莫大於禮也文王序易以乾坤為首孔¶
　子繫之曰天尊地卑乾坤定矣卑高以陳貴賤位矣¶
　(繫户/計翻)言君臣之位猶天地之不可易也春秋抑諸侯¶
　尊王室王人雖微序於諸侯之上以是見聖人於君¶
　臣之際未嘗不惓惓也(惓逵貟翻漢劉向傳忠臣畎/畝猶不忘君惓惓之義也惓)¶
　(惓猶言/勤勤也)非有桀紂之暴湯武之仁人歸之天命之君¶
　臣之分當守節伏死而已矣是故以微子而代紂則¶