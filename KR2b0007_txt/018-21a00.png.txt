匈奴數盗邊(數所/角翻)漁陽尤甚以衛尉韓安國為材官将¶
軍屯漁陽¶
元朔元年(應劭曰朔蘇也孟軻曰后來其蘇蘇息也言/萬民品物大繁息也師古曰朔猶始也言更)¶
(為初始也蘇息之息/非息生義應説失之)冬十一月詔曰朕深詔執事興亷¶
舉孝庶幾成風紹休聖緒(師古曰休美也緒業也言紹/先聖之休緒也幾居衣翻)¶
夫十室之邑必有忠信三人並行厥有我師(論語曰十/室之邑必)¶
(有忠信如丘者焉又曰/三人行必有我師焉)今或至闔郡而不薦一人(師古/曰闔)¶
(閉也摠一郡/之中故曰闔)是化不下究而積行之君子壅于上聞也¶