(穢貊莫/白翻)西及破落那(新唐書西域傳曰寜逺者本拔汗/那或曰潑汗元魏時謂之破落那)¶
(去長安八千里居西/鞬城在真珠河之北)南距陰山北盡沙漠率皆歸服有¶
衆數十萬人(史言代/復彊)　十二月段遼自密雲山遣使求¶
迎於趙(使疏吏/翻下同)既而中悔復遣使求迎於燕(復扶/又翻)趙王¶
虎遣征東將軍麻秋帥衆三萬迎之(帥讀曰/率下同)敕秋曰受¶
降如受敵不可輕也(降戸/江翻)以尚書左丞陽裕遼之故臣¶
使為秋司馬燕王皝自帥諸軍迎遼(帥讀/曰率)遼密與燕謀¶
覆趙軍皝遣慕容恪伏精兵七千於密雲山大敗麻秋¶