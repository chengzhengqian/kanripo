沐曰琦溢曰環沔曰理泚曰玼漼曰珪澄曰珙潓曰瑱¶
(瑱他/甸翻)漎曰璿(璿從/宣翻)滔曰璥(璥居/影翻)　舊制考功貟外郎掌¶
試貢舉人有進士李權陵侮貟外李昻議者以員外郎¶
位卑不能服衆三月壬辰敕自今委禮部侍郎試貢舉¶
人　張守珪使平盧討擊使左騎衛將軍安禄山討奚¶
契丹叛者(擊使疏吏翻驍/堅堯翻下同)禄山恃勇輕進為虜所敗夏¶
四月辛亥守珪奏請斬之禄山臨刑呼曰(敗蒲邁翻/呼火故翻)大¶
夫不欲滅奚契丹邪奈何殺禄山守珪亦惜其驍勇乃¶