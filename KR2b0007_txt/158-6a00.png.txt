以報深恩及邙山之戰諸軍北度橋(北度河/橋也)洛獨勒兵¶
不動謂魏人曰万俟受洛干在此能來可來也魏人畏¶
之而去歡名其所營地為囘洛(唐志河陽闗南/有囘洛故城)是日東¶
西魏置陳既大首尾懸逺從旦至未戰數十合(史言兩/軍確鬭)¶
氛霧四塞(塞悉/則翻)莫能相知魏獨孤信李逺居右趙貴怡¶
峯居左戰並不利又未知魏主及丞相泰所在皆棄其¶
卒先歸開府儀同三司李虎念賢等為後軍見信等退¶
即與俱去泰由是燒營而歸留儀同三司長孫子彦守¶