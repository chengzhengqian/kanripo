渾奴刺之衆自西道趣盩厔回紇繼吐蕃之後懐恩又¶
以朔方兵繼之郭子儀使行軍司馬趙復入奏曰虜皆¶
騎兵其來如飛不可易也(易以䜴/翻輕也)請使諸道節度使鳯¶
翔李抱玉滑濮李光庭邠寜白孝徳(李光庭恐當/作李光進)鎮西¶
馬璘河南郝庭玉淮西李忠臣各出兵以扼其衝要(此/時)¶
(李光庭郝庭玉李忠臣各/在本道餘皆分屯京西)上從之諸道多不時出兵李¶
忠臣方與諸將擊毬得詔亟命治行(治直/之翻)諸將及監軍¶
皆曰師行必擇日忠臣怒曰父母有急豈可擇日而後¶