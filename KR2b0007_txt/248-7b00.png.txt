相入賀李徳裕奏今不須復置邢洺磁留後(復扶又/翻下同)但¶
遣盧𢎞止宣慰三州及成徳魏博兩道上曰郭誼宜如¶
何處之徳裕曰劉稹騃孺子耳(處昌呂翻騃/五駭翻癡也)阻兵拒命¶
皆誼為之謀主及勢孤力屈又賣稹以求賞此而不誅¶
何以懲惡宜及諸軍在境并誼等誅之上曰朕意亦以¶
為然乃詔石雄將七千人入潞州以應謡言(謡言見上/卷三年)¶
杜悰以饋運不給謂誼等可赦上熟視不應徳裕曰今¶
春澤潞未平太原復擾自非聖斷堅定(斷丁/亂翻)二寇何由¶