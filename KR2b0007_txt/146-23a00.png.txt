令嚴明所至獨克軍于下邳(前已言張惠紹棄宿預遁/還矣宿預在下邳東南百)¶
(餘里此言軍于下邳是未棄宿預之前事李延夀/以此事載之臨川王宏𫝊通鑑因亦連而書之)下邳¶
人多欲降者惠紹諭之曰我若得城諸卿皆是國人(國/人)¶
(猶言王民也降/户江翻下同)若不能克徒使諸卿失鄉里非朝廷弔¶
民之意也今且安堵復業勿妄自辛苦降人咸悦己丑¶
夜洛口暴風雨軍中驚臨川王宏與數騎逃去将士求¶
宏不得皆散歸(有考異曰梁書宏𫝊云㑹征役久/  詔班師殊為不實今從南史)棄甲¶
投戈填滿水陸捐棄病者及羸老死者近五萬人(羸倫/為翻)¶