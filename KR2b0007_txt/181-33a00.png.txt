甲四萬直造城下(造七/到翻)髙麗伏兵於羅郭内空寺中出¶
兵與䕶兒戰而偽敗䕶兒逐之入城縱兵俘掠無復部¶
伍伏兵發䕶兒大敗僅而獲免士卒還者不過數千人¶
髙麗追至船所周法尚整陳待之髙麗乃退䕶兒引兵¶
還屯海浦不敢復留應接諸軍(陳讀曰陣復扶又翻髙/考異曰北史云䕶破)¶
(麗斬髙元弟建武因破其郛營於城/外以待諸軍今從隋書及革命記)左翊衛大將軍宇¶
文述出扶餘道右翊衛大將軍于仲文出樂浪道(隋制/十三)¶
(衛各置大將軍一人來䕶兒于仲文並書右翊衛大將/軍何也攷二人本傳于仲文帝即位之初為右翊衛大)¶