上(見賢/遍翻)勉等退復獨留言於上曰陳少遊任兼將相首¶
敗臣節(敗補邁翻陳少逰事見二/百二十九卷建中四年)韋臯幕府下僚獨建¶
忠義(韋臯事見二百二/十八卷建中四年)請以臯代少逰鎮淮南上然之¶
尋遣中使馬欽緒揖劉從一附耳語而去諸相還閤(諸/相)¶
(在省中坐政事堂/既退各居閤子)從一詣復曰欽緒宣㫖令從一與公¶
議朝來所言事即奏行之(朝如字下/朝來同)勿令李盧知敢問何¶
事也復曰唐虞黜陟岳牧僉諧(事見堯/典舜典)爵人於朝與士共¶
之(記王制/之言)使李盧不堪為相則罷之既在相位朝廷政¶