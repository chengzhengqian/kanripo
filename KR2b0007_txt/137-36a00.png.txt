室(𤣥室北史作𤣥堂鄭/𤣥曰𤣥堂北堂也)辛未魏主以文明太后再朞哭¶
於永固陵左終日不輟聲凡二日不食甲戌辭陵還永¶
樂宫　武興氐王楊集始寇漢中至白馬梁州刺史隂¶
智伯遣軍主桓盧奴隂冲昌等擊破之俘斬數千人集¶
始走還武興請降于魏辛巳入朝于魏(降户江翻/朝直遥翻)魏以¶
集始為南秦州刺史漢中郡侯武興王　冬十月甲午¶
上殷祭太廟(殷祭大/祭也)　庚戌魏以安定王休為大司馬¶
特進馮誕為司徒誕熈之子也(馮熈見一百三十二卷/宋順帝昇明元年熈文)¶