(獻帝建安十九年得蜀魏文帝黄初/二年即帝位傳二世四十三年而亡)　吳人聞蜀已亡¶
乃罷丁奉等兵吳中書丞吳郡華覈(魏有中書監令無/中書丞此官盖吳)¶
(置也華戶化/翻覈戶革翻)詣宫門上表曰伏聞成都不守臣主播越¶
社稷傾覆失委附之土棄貢獻之國臣以草芥竊懐不¶
寧陛下聖仁恩澤逺撫卒聞如此必垂哀悼臣不勝忡¶
悵之情(卒讀曰猝勝音升/忡丑中翻憂也)謹拜表以聞(左傳楚人滅江/秦伯為之降服)¶
(出次不舉過數大夫諫公曰同盟滅敢不矜乎吾自懼/也蜀吳之與國蜀亡岌岌乎為吳矣吳之君臣不知懼)¶
(故華覈拜/表以儆之)魏之伐蜀也吳人或謂襄陽張悌曰司馬氏¶