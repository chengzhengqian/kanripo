政常侍黄門競作譎詐妄爵非人伏尋西京佞臣執¶
政終喪天下(譎古穴翻/喪息浪翻)今不慮前事之失復循覆車¶
之軌臣恐二世之難(難乃/旦翻)必將復及趙髙之變不朝¶
則夕(謂望夷宫/之事也)近者姦臣牢脩造設黨議遂收前司¶
隷校尉李膺等逮考連及數百人曠年拘録事無效¶
驗(謂自去年興獄至今年事/終無其實也校户教翻)臣惟膺等忠心抗節志¶
經王室此誠陛下稷卨伊吕之佐(卨古契字/音息列翻)而虚為¶
姦臣賊子之所誣枉天下寒心四海失望惟陛下留¶