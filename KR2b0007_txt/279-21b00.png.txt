戌入廟謝罪帝優禮之知温貢獻甚厚　呉鎮南節度¶
使守中書令東海康王徐知詢卒　蜀人取成州　六¶
月甲戌以皇子左衛上將軍重美為成徳節度使同平¶
章兼河南尹判六軍諸衛事　文州都指揮使成延龜¶
舉州附蜀(周文王第五子郕叔武封於郕或言成王封/季載於郕其後以國為氏或去邑為成氏)¶
　呉徐知誥將受禪忌昭武節度使兼中書令臨川王¶
濛(昭武軍利州時屬/蜀呉使濛遥領耳)遣人告濛藏匿亡命擅造兵器丙¶
子降封歴陽公幽于和州命控鶴軍使王宏將兵二百¶