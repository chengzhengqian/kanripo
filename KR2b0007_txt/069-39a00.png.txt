初呉王遣于禁䕶軍浩周(浩姓也姓譜漢有/青州刺史浩賞)軍司馬東¶
里衮(東里之先以/居里為氏)詣帝自陳誠欵辭甚恭慤帝問周等¶
權可信乎周以為權必臣服而衮謂其不可必服帝悅¶
周言以為有以知之故立為呉王復使周至呉(復扶/又翻)周¶
謂呉王曰陛下未信王遣子入侍周以闔門百口明之¶
呉王為之流涕霑襟(為于/偽翻)指天為誓周還而侍子不至¶
但多設虛辭帝欲遣侍中辛毗尚書桓階徃與盟誓并¶
責任子呉王辭讓不受帝怒欲伐之劉曄曰彼新得志¶