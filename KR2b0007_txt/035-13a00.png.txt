侯董賢父子亂朝而不能退(惡烏路翻/朝直遥翻)罪當死死無所¶
恨嘉繫獄二十餘日不食歐血而死已而上覽其對思¶
嘉言會御史大夫賈延免夏五月乙卯以孔光為御史¶
大夫秋七月丙午以光為丞相復故國博山侯又以汜¶
鄉侯何武為御史大夫上乃知孔光前免非其罪以過¶
近臣毁短光者(光免事見上卷建平二/年過督過也咎之也)曰傅嘉前為侍¶
中毁譛仁賢誣愬大臣令俊艾者乆失其位(師古曰艾/讀曰乂)¶
其免嘉為庶人歸故郡(傅氏本河/内溫人)　八月何武徙為前¶