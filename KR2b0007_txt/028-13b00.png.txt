至嫁妻賣子法不能禁義不能止此社稷之憂也今陛¶
下不忍悁悁之忿(悁縈年翻又吉掾翻忿也憂/也詩中心悁悁又急躁貌)欲驅士¶
衆擠之大海之中(師古曰擠墜也音子詣翻又/子奚翻余謂擠排也推也)快心幽¶
㝠之地非所以救助饑饉保全元元也詩云蠢爾蠻荆¶
大邦為讐(師古曰詩小雅采芑之詩也蠢動貌也蠻/荆荆州之蠻也言敢與大國為讐敵也)言¶
聖人起則後服中國衰則先畔自古而患之何况乃復¶
其南方萬里之蠻乎(言珠厓又在蠻荆之南/去京師萬里復扶又翻)駱越之人¶
(南越王尉佗以兵威役屬西甌駱師古曰西甌即駱越/也言西者以别束甌也余謂今安南之地古之駱越也)¶