刻印先生因行佩之矣(言將使食其行使六國授之以/印而使佩之趣讀曰促下同)¶
食其未行張良從外來謁漢王方食曰子房前(子房張/良字)¶
客有為我計橈楚權者具以酈生語告良曰何如良曰¶
誰為陛下畫此計者陛下事去矣漢王曰何哉對曰臣¶
請借前箸為大王籌之(時漢王方食故良言願借食前/之箸就用指畫鄭玄曰今人或)¶
(謂箸為/挾提)㫺湯武封桀紂之後者度能制其死生之命也¶
(度徒/洛翻)今陛下能制項籍之死命乎其不可一也武王入¶
殷表商容之閭釋箕子之囚封比干之墓(商容殷賢人/里門曰閭表)¶