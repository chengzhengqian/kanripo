(斛斯椿傳云椿懼已不免復啟出帝假説遊聲以刧脅/帝帝信之遂入闗按齊髙祖舉兵向洛而云椿刼脅帝)¶
(不亦誣乎此乃魏收欲媚齊人重椿之/罪耳今從齊書髙祖紀及北史椿𫝊)丁未帝遣使召¶
椿還遂帥南陽王寶炬清河王亶廣陽王湛以五千騎¶
宿於瀍西南陽王别舍沙門惠臻負璽持千牛刀以從¶
(帥讀曰率璽斯/氏翻從才用翻)衆知帝將西出其夜亡者過半亶湛亦¶
逃歸湛深之子也(廣陽王深為/葛榮所殺)武衛將軍雲中獨孤信¶
單騎追帝(令孤徳棻曰獨孤部與魏/俱起三十六大姓之一也)帝歎曰將軍辭父¶
母捐妻子而来世亂識忠臣豈虛言也戊申帝西奔長¶