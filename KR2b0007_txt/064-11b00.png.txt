(後犬兎俱疲各死其處田父見而獲之無勞苦而擅其/功今齊魏相持頓兵敝衆恐秦楚乗其後而有田父之)¶
(功/也)譚尚皆不從辛毗至西平見曹操致譚意羣下多以¶
為劉表彊宜先平之譚尚不足憂也荀攸曰天下方有¶
事而劉表坐保江漢之間其無四方之志可知矣袁氏¶
據四州之地帶甲數十萬紹以寬厚得衆心使二子和¶
睦以守其成業則天下之難未息也(謂能為曹操患/也難乃旦翻)今¶
兄弟遘惡(遘當作搆或曰遘遇/也謂以惡相遇也)其埶不兩全若有所并¶
則力專力專則難圖也(謂譚尚若并於一則能/專力以禦操其埶難圖)及其亂¶