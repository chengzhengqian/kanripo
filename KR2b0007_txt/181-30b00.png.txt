為大陳(陣讀/曰陣)髙麗兵阻水拒守隋兵不得濟左屯衛大¶
將軍麥鐵杖謂人曰丈夫性命自有所在豈能然艾灸¶
頞𤓰蔕歕鼻治黄不差而臥死兒女手中乎(黄熱病也/熱則頭痛)¶
(故燃艾以灸頞熱則上壅𤓰蔕味苦寒故噴鼻以通闗/鬲差愈也然與燃同灸居又翻頞烏葛翻鼻頞説文曰)¶
(頞鼻莖蔕音帝歕蒲悶/翻差楚懈翻治直之翻)乃自請為前鋒謂其三子曰吾¶
荷國恩(荷下/可翻)今為死日我得良殺汝當富貴帝命工部¶
尚書宇文愷造浮橋三道於遼水西岸既成引橋趨東¶
岸(趨七/喻翻)橋短不及岸丈餘髙麗兵大至隋兵驍勇者爭¶