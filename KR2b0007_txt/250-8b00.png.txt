中罷去延訪碩徳以資聰明己酉貶譜為陽翟令譜珪¶
之六世孫也(王珪事太宗以/直聞譜博古翻)五月庚戌朔給事中鄭公¶
輿封還貶譜敕書上令宰相議之宰相以為譜侵敏中¶
竟貶之　辛亥浙東東路軍破賊將孫馬騎於寧海戊¶
午南路軍大破賊將劉暀毛應天於唐興南谷斬應天¶
先是王式以兵少奏更發忠武義成軍及請昭義軍詔¶
從之(先悉/薦翻)三道兵至越州式命忠武將張茵將三百人¶
屯唐興斷賊南出之道(斷音短/下同)義成將高羅鋭將三百¶