晦之走也左右皆棄之唯延陵蓋追隨不捨帝以蓋為¶
鎮軍功曹督䕶(延陵複姓蓋呉延陵季子之後蓋其名/也為鎮軍府功曹又兼督護之官也晉)¶
(氏渡江有叅軍督䕶功曹叅軍兼督䕶即叅軍督護之/任也洪适曰叅軍督䕶江左置皆有部曲宋則無矣)¶
晦之起兵引魏南蠻校尉王慧龍為援(魏以王慧龍為/南蠻校尉以擾)¶
(汝潁/之間)慧龍帥衆一萬拔思陵戍(思陵戍在/陳郡西北)進圍項城聞¶
晦敗乃退益州刺史張茂度受詔襲江陵晦敗茂度軍¶
始至白帝議者疑茂度有二心帝以茂度弟邵有誠節¶
赦不問代還三月辛巳帝還建康徵謝靈運為祕書監¶