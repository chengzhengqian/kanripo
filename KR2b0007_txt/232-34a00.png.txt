使自良固辭曰臣事燧日久(馬燧初鎮河東/即親任李自良)不欲代之¶
為帥(帥所/類翻)乃以為右龍武大將軍明日自良入謝上謂¶
之曰卿於馬燧存軍中事分(分扶/問翻)誠為得禮然北門之¶
任非卿不可卒以自良為河東節度使(卒于/恤翻)　吐蕃之¶
戍鹽夏者饋運不繼人多病疫思歸尚結賛遣三千騎¶
逆之悉焚其廬舍毁其城驅其民而去靈鹽節度使杜¶
希全遣兵分守之　韋臯以雲南頗知書壬辰自以書¶
招諭之令趣遣使入見(趣讀曰促見/賢遍翻下同)　李泌初視事(入/政)¶