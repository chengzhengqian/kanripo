産貴其能賑施也(施式/䜴翻)否則守錢虜耳乃盡散於親舊¶
聞隗囂好士往從之囂甚敬重與決籌䇿班彪稺之子¶
也(班稺見三十六卷/平帝元始元年)　初平陵竇融累世仕宦河西知¶
其土俗與更始右大司馬趙萌善私謂兄弟曰天下安¶
危未可知河西殷富帶河為固張掖屬國精兵萬騎(漢/邊)¶
(郡皆置屬國有/都尉以領之)一旦緩急杜絶河津足以自守此遺種¶
處也(賢曰遺留也可以保全/不畏絶滅種章勇翻)乃因萌求往河西萌薦融¶
於更始以為張掖屬國都尉融旣到撫結雄桀懷輯羌¶