州諸軍事兖州刺史鎮廣陵　閏月以尚書左僕射荀¶
崧為光禄大夫録尚書事尚書鄧攸為左僕射　右衛¶
將軍虞𦙍元敬皇后之弟也(元帝為琅邪王虞為妃即/位追諡曰敬皇后祔廟從)¶
(元帝諡/曰元敬)與左衛將軍南頓王宗(宗汝南王/亮之子也)俱為帝所親¶
任典禁兵直殿内多聚勇士以為羽翼王導庾亮皆忌¶
之頗以為言帝待之愈厚宫門管鑰皆以委之(管鍵也/鑰關牡)¶
(也今謂/之鎖匙)帝寢疾亮夜有所表從宗求鑰宗不與叱亮使¶
曰此汝家門戸邪亮益忿之(為下亮殺宗張/本使疏吏翻)及帝疾篤¶