(於辰在午周之分野時姚秦兼有關洛之/地故云皆主於秦庚辛西方也故為西夷)今姚興據長¶
安熒惑必入秦矣衆皆怒曰天上失星人間安知所詣¶
浩笑而不應後八十餘日熒惑出東井留守句已久之¶
乃去(新唐書天文志曰去而復來是謂句已晉書天文/志曰熒惑為亂為賊為疾為喪為飢為兵所居國)¶
(受殃環繞鉤已芒角動搖變色乍前乍後乍左乍右其/殃愈甚句讀曰鉤鉤已謂環繞而行如鉤又成已字也)¶
秦大旱昆明池竭童謠訛言(徒歌謂/之謠)國人不安間一歳¶
而秦亡衆乃服浩之精妙　冬十月壬子秦王興使散¶
騎常侍姚敞等送其女西平公主於魏(散悉亶翻騎/竒寄翻下同)魏¶