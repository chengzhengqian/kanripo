察得互相彈奏率以險詖相傾覆(詖皮/義翻)及宋璟為相欲¶
復貞觀之政戊申制自今事非的須秘宻者皆令對仗¶
奏聞史官自依故事(唐制天子御正殿則左右俯陛而/聽有命則退而書之若仗在紫宸)¶
(内閤則夾香案分立殿下自永徽之後唯/得對仗承㫖仗下之後謀議皆不得預聞)　冬十月癸¶
酉伊闕人孫平子上言春秋譏魯躋僖公(春秋文二年/大事于太廟)¶
(躋僖公傳曰逆祀也君子以為失禮禮無不順祀國之/大事也而逆之可謂禮乎子雖齊聖不先父食久矣故)¶
(禹不先鯀湯不先契文武不先不窋宋祖/帝乙鄭祖厲王猶上祖也上音時掌翻)今遷中宗於¶
别廟而祀睿宗正與魯同兄臣於弟猶不可躋(謂魯僖/公嘗臣)¶