曰本能飲酒但以荒思廢業故斷之耳(思相吏翻/斷音短)今當¶
遠别可一飲燕於是共坐飲酒終日不醉寧原俱以操¶
尚稱度虛館以候之(操七到翻候/者伺其至也)寧既見度乃廬於山¶
谷時避難者多居郡南(難乃/旦翻)而寧獨居北示無還志後¶
漸來從之旬月而成邑寧毎見度語唯經典不及世事¶
還山專講詩書習爼豆非學者無見也由是度安其賢¶
民化其德邴原性剛直清議以格物(格正/也)度以下心不¶
安之寧謂原曰濳龍以不見成德(乾初九濳龍勿用孔/子曰君子以成德為)¶