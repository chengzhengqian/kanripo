(常山為限幷肆在山西餘州皆在山東歡欲引衆就/食山東正欲逺兆得以從容收衆心因之以起兵也)待¶
溫飽更受處分兆從其議長史慕容紹宗諫曰不可方¶
今四方紛擾人懐異望髙公雄才盖世復使握大兵於¶
外(復扶/又翻)譬如借蛟龍以雲雨將不可制矣兆曰有香火¶
重誓何慮邪(重誓謂與歡/誓為兄弟)紹宗曰親兄弟尚不可信何¶
論香火(時爾朱兆與其羣從已搆/嫌隙故紹宗以此言諷之)時兆左右已受歡金¶
因稱紹宗與歡有舊隙兆怒囚紹宗趣歡發(趣讀/曰促)歡自¶
晉陽出滏口道逢北鄉長公主自洛陽来有馬三百匹¶