大將軍光與羣臣議所立咸持廣陵王王本以行失道¶
先帝所不用光内不自安郎有上書言周太王廢太伯¶
立王季文王舍伯邑考立武王(師古曰太伯者王季之/兄伯邑考文王長子也)¶
(舍讀/曰捨)唯在所宜雖廢長立少可也(長知兩翻/少時照翻)廣陵王不¶
可以承宗廟言合光意光以其書示丞相敞等擢郎為¶
九江太守(九江郡屬揚州唐濠夀/廬滁和州地守式又翻)即日承皇后詔遣行¶
大鴻臚事少府樂成宗正徳光禄大夫吉中郎將利漢¶
(樂成史樂成徳劉徳吉/丙吉利漢不知其姓)迎昌邑王賀乗七乗傳(文帝之/入立也)¶