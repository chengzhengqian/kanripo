克宏(謂者告/語之也)君但前戰吾當論奏乃表克宏才略可以¶
成功常州危在旦莫(莫讀/曰暮)不宜中易主將克宏引兵徑¶
趣常州(趣七/喻翻)徴古復遣使召之(復扶/又翻)克宏曰吾計日破¶
賊汝來召吾必奸人也命斬之使者曰受李樞密命而¶
來克宏曰李樞密來吾亦斬之(柴克宏前日之怡然乃/養成今日之勇决也)¶
初鮑修讓羅晟在福州與呉程有隙(漢天福十二年呉/越使鮑修讓戍福)¶
(州是年以呉/程鎮福州)至是程抑挫之二人皆怨先是唐主遣中¶
書舎人喬匡舜使於呉越(先悉/薦翻)壬子柴克宏至常州䝉¶