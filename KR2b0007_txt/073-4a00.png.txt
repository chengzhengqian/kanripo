得成此殿也夫王者豈憚一人蓋為百姓也(為于偽/翻下同)今¶
臣曽不能少凝聖聽(凝定也停也言帝/不為之留聽也)不及意逺矣帝¶
乃為之少有減省帝耽于内寵婦官秩石擬百官之數¶
(西漢婦官十四等秩石視内外百官之數魏武建國始/命王后其下五等曰夫人昭儀倢伃容華美人文帝増)¶
(貴嬪淑媛脩容順成良人明帝増淑妃昭華脩儀除順/成官太和中始復命夫人登其位於淑妃之上自夫人)¶
(以下爵凡十二等貴嬪夫人位次皇后爵無所視淑妃/位視相國爵比諸侯王淑媛位視御史大夫爵比縣公)¶
(昭儀比縣侯昭華比鄉侯脩容比亭侯脩儀比闗内侯/倢伃比中二千石容華視真二千石美人視比二千石)¶
(良人視/千石)自貴人以下至掖庭灑掃凡數千人(灑所賣翻/掃素報翻)¶