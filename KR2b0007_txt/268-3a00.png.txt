(劉陟衆説不同未知孰是今以/其首尾名巖故但稱劉巖云)巖多延中國士人置於¶
幕府出為刺史刺史無武人　蜀主如利州命太子監¶
國(監古/銜翻)六月癸丑朔至利州(欲親總兵以/繼伐岐之師)　燕王守光¶
嘗衣赭袍(衣於旣翻赭音者/葢唐世天子之服)顧謂將吏曰今天下大亂¶
英雄角逐吾兵彊地險亦欲自帝何如孫鶴曰今内難¶
新平(謂新平滄德斯言不當/發于孫鶴難乃旦翻)公私困竭太原窺吾西契¶
丹伺吾北(伺相/利翻)遽謀自帝未見其可大王但養士愛民¶
訓兵積榖德政旣脩四方自服矣守光不悅又使人諷¶