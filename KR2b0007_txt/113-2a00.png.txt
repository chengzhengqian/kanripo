主備徳故吏趙融自長安來始得母兄凶問備徳號慟吐血¶
(號户刀翻/吐土故翻)因而寢疾司𨽻校尉慕容達謀反遣牙門皇璆¶
攻端門(璆渠/尤翻)殿中帥侯赤眉開門應之(殿中帥猶晉之殿中/三部督也帥所類翻)中¶
黄門孫進扶備徳踰城匿於進舍段宏等聞宫中有變勒兵¶
屯四門(廣固城/四門也)備徳入宫誅赤眉等達出奔魏備徳優遷徙¶
之民使之長復不役(復方目翻/復除也)民緣此迭相䕃冒或百室¶
合户或千丁共籍以避課役尚書韓&KR1202;請加隠覈(合音閤/&KR1202;竹角)¶
(翻隠度也覈實也/隠覈度其實也)備徳従之使&KR1202;巡行郡縣(行下/孟翻)得䕃户¶