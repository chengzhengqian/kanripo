(監古暫翻/强其兩翻)引弓射牢殺之(射而/亦翻)羣臣懼莫敢不醉偃仆¶
失冠生乃恱匈奴大人劉務桓卒弟閼頭立將貳於代¶
二月代王什翼犍引兵西巡臨河閼頭懼請降(犍居言/翻閼於)¶
(葛翻降戸/江翻下同)燕太原王恪招撫叚龕諸城(恪圉廣固未下/故先招撫其統)¶
(内諸/城)己丑龕所署徐州刺史陽都公王騰舉衆降恪命¶
騰以故職還屯陽都(叚龕置徐州於琅邪陽都縣杜佑/曰漢陽都縣故城在沂州沂水縣)¶
(南/)　秦征東大將軍晉王桞遣參軍閻負梁殊使於凉¶
以書說凉王𤣥靚(使䟽吏翻下/同說輸芮翻)負殊至姑臧張瓘見之¶