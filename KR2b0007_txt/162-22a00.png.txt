(雷翻塞/悉則翻)　辛巳發髙祖䘮(帝殂二十六/日而後發䘮)升梓宫於太極¶
殿是日太子即皇帝位大赦侯景出屯朝堂分兵守衞¶
(景自昭陽殿出屯朝堂朝堂/盖在太極殿左右朝直遥翻)　壬午詔北人在南為奴¶
婢者皆免之所免萬計景或更加超擢冀收其力髙祖¶
之末建康士民服食器用争尚豪華糧無半年之儲常¶
資四方委輸(毛晃曰漢有三輔委輸官掌委輸者也凡/以物送之曰輸則音平聲指所送之物曰)¶
(輸則音去聲委輸/之委亦音去聲)自景作亂道路斷絶數月之間人至¶
相食猶不免餓死存者百無一二(金陵記曰梁都之時/户二十八萬西石頭)¶