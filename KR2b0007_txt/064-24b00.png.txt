等斬之乃渡潞水救獷平烏垣走出塞　冬十月髙幹¶
聞操討烏桓復以并州叛(復扶/又翻)執上黨太守舉兵守壺¶
闗口(賢曰潞州上黨縣有壺山口因其險/而置闗焉二漢志壺闗縣屬上黨郡)操遣其將樂¶
進李典擊之河内張晟衆萬餘人寇崤澠間(晟成正翻/澠彌兖翻)¶
𢎞農張琰起兵以應之河東太守王邑被徵(被皮/義翻)郡掾¶
衛固及中郎將范先等詣司𨽻校尉鍾繇請留之(掾俞/絹翻)¶
繇不許固等外以請邑為名而内實與髙幹通謀曹操¶
謂荀彧曰闗西諸將外服内貳張晟寇亂崤澠南通劉¶