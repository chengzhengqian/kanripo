城西大破之帛純出走王矦降者三十餘國(降戸/江翻)光入¶
其城城如長安市邑宮室甚盛光撫寧西域威恩甚著¶
逺方諸國前世所不能服者皆来歸附上漢所賜節傳¶
(上時掌翻/傳張戀翻)光皆表而易之立帛純弟震為龜兹王　八¶
月翟真自邯鄲北走燕王垂遣太原王楷驃騎大將軍¶
農帥騎追之及於下邑楷欲戰農曰士卒饑倦且視賊¶
營不見丁壯殆有他伏楷不従進戰燕兵大敗真北趨¶
中山屯於承營(羸師示弱者必有伏兵衆所通知也然/而往往堕其中而不自覺以致覆軍者)¶