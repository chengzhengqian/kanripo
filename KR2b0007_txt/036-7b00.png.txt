新息二縣及黄郵聚新野田(新息召陵二縣屬汝南郡/續漢志南陽郡新野縣有)¶
(東鄉故新都王莽所封也/又有黄郵聚聚才諭翻)采伊尹周公稱號加公為宰¶
衡(伊尹曰阿衡周公/位冡宰稱尺證翻)位上公三公言事稱敢言之賜公¶
太夫人號曰功顯君(莽母/也)封公子男二人安為褒新侯¶
臨為賞都侯(莽封新都侯析其國名二/字加褒賞以封其二子)加后聘三千七¶
百萬合為一萬萬以明大禮太后臨前殿親封拜安漢¶
公拜前二子拜後如周公故事(成王之侯伯禽于魯也/周公拜前魯公拜後)¶
莽稽首辭讓(稽音/啓)出奏封事願獨受母號還安臨印韍¶