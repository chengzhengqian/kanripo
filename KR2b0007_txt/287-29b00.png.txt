曰匡賛自以身受虜官(謂先受契丹主耶律/徳光之命鎮河中府)父在虜庭¶
(父謂趙/延夀)恐陛下未之察故附蜀求茍免耳臣以為國家¶
必應存撫故遣臣來祈哀帝曰匡賛父子本吾人也不¶
幸陷虜今延壽方墜檻穽(趙延壽為契丹所/鎖事見去年五月)吾何忍更¶
害匡賛乎即聴其入朝矦益亦請赴二月四日聖壽節¶
上壽(五代㑹要帝生於唐/乾寧二年二月四日)景崇等將行帝召入臥内敕¶
之曰匡賛益之心皆未可知汝至彼彼已入朝則勿問¶
若尚遷延顧望當以便宜從事　己未帝更名暠(更工/衡翻)¶