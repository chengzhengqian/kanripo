發兵擊之既降(降户/江翻)又請築城列置州縣重稅之黄門¶
侍郎徐堅以為不可(句/斷)不從知古發劒南兵築城因欲¶
誅其豪傑掠子女為奴婢羣蠻怨怒蠻酋傍名引吐蕃¶
攻知古殺之以其尸祭天由是姚嶲路絶連年不通(酋/慈)¶
(由翻嶲/音髓)安西都䕶張𤣥表侵掠吐蕃北境吐蕃雖怨而¶
未絶和親乃賂鄯州都督楊矩請河西九曲之地以為¶
公主湯沐邑矩奏與之(九曲者去積石軍三百里水甘/草良宜畜牧盖即漢大小榆谷)¶
(之地吐蕃置洪濟大漠門等城以守之史為/楊矩後悔愳自殺張本鄯時戰翻又音善)¶