賊其父母也彼必將來告夫又何可詐也故仁人用國¶
日明諸矦先順者安後順者危敵之者削反之者亡詩¶
曰武王載發有度秉鉞如火烈烈則莫我敢遏此之謂¶
也(商頌之辭武王湯也發依商頌/讀為斾古者軍將戰則建斾)孝成王臨武君曰善¶
請問王者之兵設何道何行而可(楊倞曰設謂制置道/謂論説教令也行謂)¶
(動用/也)荀卿曰凡君賢者其國治君不能者其國亂隆禮¶
貴義者其國治簡禮賤義者其國亂治者彊亂者弱是¶
彊弱之本也(冶直/吏翻)上足卬則下可用也上不足卬則下¶