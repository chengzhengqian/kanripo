國人誰服其令鬼神誰饗其祀國必亡矣比年災異之¶
多乃為此也(比毗至翻/為于偽翻)老夫無權不得正其亂以報先¶
贊普之徳有死而已拔刀𠢐面慟哭而出佞相殺之滅¶
其族國人憤怒又不遣使詣唐求冊立洛門川討擊使¶
論恐熱(洛門川在渭州隴西縣東南漢來歙破隗純于/落門即此  考異曰補國史曰恐熱姓末名農)¶
(力吐蕃國法不呼本姓但王族則曰論官族則曰/尚其中字即蕃號也熱者例皆言之如中華呼郎)性悍¶
忍多詐謀乃屬其徒告之曰(屬之欲翻聚/㑹其徒也)賊捨國族立¶
綝氏專害忠良以脅衆臣且無大唐冊命何名贊普吾¶