無多少皆死(枉法謂受賕枉法而出入人罪者義贓謂/人私情相饋遺雖非乞取亦計所受論贓)¶
仍分命使者糾按守宰之貪者秦益二州刺史恒農李¶
洪之以外戚貴顯(魏顯祖髙祖皆李氏出魏/避顯祖諱改𢎞農為恒農)為治貪暴¶
(治直/吏翻)班祿之後洪之首以贓敗魏主命鎖赴平城集百¶
官親臨數之(數所具翻/數其罪也)猶以其大臣聽在家自裁自餘¶
守宰坐贓死者四十餘人受祿者無不跼蹐(跼音局/蹐音脊)賕¶
賂殆絶然吏民犯它罪者魏主率寛之疑罪奏讞多減¶
死徙邊嵗以千計都下決大辟嵗不過五六人州鎮亦¶