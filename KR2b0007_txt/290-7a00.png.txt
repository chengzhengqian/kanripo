(之禍矣處/昌吕翻)　初契丹主北歸(見二百八十七卷漢/髙祖天福十二年)横海¶
節度使潘實納棄鎮隨之契丹主以實納為西南路¶
招討使及北漢主立契丹主使實納遺劉承鈞書北¶
漢主使承鈞復書稱本朝淪亡紹襲帝位欲循晉室故¶
事求援北朝(遺唯季翻晉室故事謂晉祖事契/丹以求援故事也朝直遥翻下同)契丹主¶
大喜北漢主發兵屯隂地黄澤團柏(屯隂地者欲窺晉/隰屯黄澤者欲窺)¶
(邢趙屯團柏/者欲窺鎮定)丁亥以承鈞為招討使與副招討使白從¶
暉都監李存瓌將步騎萬人冦晉州從暉吐谷渾人也¶