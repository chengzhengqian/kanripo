乃𤼵其事癸酉帝自帥羽林兵討義恭殺之并其四子¶
斷絶義恭支體分裂腸胃挑取眼睛以蜜漬之謂之鬼¶
目粽(宋人以蜜漬物曰粽盧循以益智粽遺文帝即蜜/漬益智也帥讀曰率斷丁管翻睛七真翻眼珠子)¶
(漬疾智翻/粽子宋翻)别遣使者稱詔召柳元景以兵隨之(使疏吏/翻下同)¶
左右奔告兵刃非常(非常言異/於常時也)元景知禍至入辭其母¶
整朝服乗車應召弟車騎司馬叔仁戎服帥左右壯士¶
欲拒命元景苦禁之既出巷軍士大至元景下車受戮¶
容色恬然并其八子六弟及諸姪獲顔師伯於道殺之¶