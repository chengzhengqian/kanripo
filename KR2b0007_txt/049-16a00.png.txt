節度遣使迎拜隲為大將軍既至使大鴻臚親迎中常¶
侍郊勞(臚陵如翻/勞力到翻)王主以下候望於道寵靈顯赫光震¶
都鄙(王主諸王及諸公主也鄧隲西征無功而還當引/罪求自貶以天下據埶持權冐受榮寵於心安乎)¶
(君子是以知/其不終也)　滇零自稱天子於北地招集武都參狼¶
(𦍑居武都者為参/狼種参所簮翻)上郡西河諸雜種羌斷隴道冦鈔三¶
輔(斷丁管翻/鈔楚交翻)南入益州殺漢中太守董炳梁慬受詔當¶
屯金城聞羌冦三輔即引兵赴擊轉戰武功羙陽間(武/功)¶
(羙陽二縣/屬扶風)連破走之𦍑稍退散　十二月廣漢塞外參¶