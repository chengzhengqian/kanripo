徃修來則億兆幸甚聰大怒命斬之王夫人叩頭乞哀¶
乃囚之(王夫人/彰女也)太后張氏以聰刑罰過差三日不食太¶
弟义單于粲輿櫬切諫聰怒曰吾豈桀紂而汝輩生來¶
哭人太宰延年太保殷等公卿列矦百餘人皆免冠涕¶
泣曰陛下功高徳厚曠世少比(少詩/沼翻)徃也唐虞今則陛¶
下而頃來以小小不供亟斬王公直言忤㫖遽囚大將¶
(王公謂劉攄靳陵大將謂/王彰亟欺冀翻忤五故翻)此臣等竊所未解(解户買/翻曉也)故¶
相與憂之忘寢與食聰慨然曰朕昨大醉非其本心微¶