田悦王武俊李納等咸以勲舊各守藩維朕撫御乖方¶
致其疑懼皆由上失其道而下罹其災朕實不君人則¶
何罪(此等言語强藩悍將/聞之宜其感服易心)宜并所管將吏等一切待之¶
如初朱滔雖縁朱泚連坐路逺必不同謀念其舊勲務¶
在𢎞貸(𢎞大/也)如能效順亦與惟新朱泚反易天常(君臣/上下)¶
(天秩有典/之常也)盗竊名器暴犯陵寢所不忍言獲罪祖宗朕¶
不敢赦(此等言語可與/誥誓相表裏)其脅從將吏百姓等但官軍未¶
到京城以前去逆效順并散歸本道本軍者並從赦例¶