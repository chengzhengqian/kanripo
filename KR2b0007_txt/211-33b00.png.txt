(愿相與訪焉懐慎常器重二人持一人手謂曰公出入/為藩輔主上求治甚切然享國嵗久近者稍倦于勤必)¶
(有人乘此而進矣君其志之按懷慎初為吏部時璟貶/睦州及卒璟猶未歸從愿未嘗入相又四年未為享國)¶
(嵗久今/不取)家無餘蓄惟一老蒼頭請自鬻以辦䘮事(史言/盧懷)¶
(慎之奴異/乎人奴)　丙申以尚書左丞源乹曜為黄門侍郎同¶
平章事姚崇無居第寓居罔極寺以病痁謁告(唐㑹要/神龍元)¶
(年太平公主為天后立罔極寺於大寧坊開/元二十年改為興唐寺痁失亷翻瘧疾也)上遣使問¶
飲食起居狀日數十輩(使疏/吏翻)源乾曜奏事或稱㫖上輙¶
曰此必姚崇之謀也或不稱㫖輙曰何不與姚崇議之¶