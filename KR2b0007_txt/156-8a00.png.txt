勳義(勳義謂自信都從起義/討爾朱有功勳者也)從之　冬十月庚申以尚¶
書右僕射何敬容為左僕射吏部尚書謝舉為右僕射¶
　十一月癸巳魏以殷州刺史中山邸珍為徐州大都¶
督東道行臺僕射以討下邳(邸姓也風俗通漢有上/郡太守邸杜討王早也)¶
十二月丁巳魏主狩於嵩髙己巳幸温湯(歴嵩髙而南/唯汝州梁縣)¶
(有温/湯耳)丁丑還宫　魏荆州刺史賀㧞勝冦雍州(此梁之/雍州治)¶
(襄/陽)㧞下迮戍(迮側百翻/亦作笮)扇動諸蠻雍州刺史廬陵王續¶
遣軍擊之屢為所敗(敗蒲/賣翻)漢南震駭勝又遣軍攻馮翊¶