(晨省奉上時掌翻比/毗至翻省悉景翻)上以韋見素本附楊國忠(事見上/卷天寶)¶
(十三載/十四載)意薄之素聞房琯名虚心待之琯見上言時事¶
辭情慷慨上為之改容(為于/偽翻)由是軍國事多謀於琯琯¶
亦以天下為己任知無不為諸相拱手避之　上皇賜¶
張良娣七寶鞍李泌言於上曰今四海分崩當以儉約¶
示人良娣不宜乗此請撤其珠玉付庫吏以俟有戰功¶
者賞之良娣自閤中言曰鄉里之舊何至於是(良娣母/家新豐)¶
(泌居京兆/故云然)上曰先生為社稷計也遽命撤之建寜王倓¶