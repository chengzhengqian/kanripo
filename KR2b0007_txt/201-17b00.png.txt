騎從(騎奇寄翻/從才用翻)上問濮陽謂之帝丘何也德𤣥不能對¶
許敬宗自後躍馬而前曰昔顓頊居此故謂之帝丘上¶
稱善敬宗退謂人曰大臣不可以無學吾見德𤣥不能¶
對心實羞之德𤣥聞之曰人各有能有不能吾不強對¶
以所不知此吾所能也(強其/兩翻)李勣曰敬宗多聞信美矣¶
德𤣥之言亦善也夀張人張公藝九世同居(夀張縣前/漢曰夀良)¶
(屬東郡光武改夀張屬東/平國隋屬濟州唐屬鄆州)齊隋唐皆旌表其門上過夀¶
張幸其宅問所以能共居之故公藝書忍字百餘以進¶