用皆清正之士雖於時有盛名而行不由本者終莫得¶
進拔敦實斥華偽進冲遜抑阿黨(行下孟翻冲/謙虚也和也)由是天¶
下之士莫不以亷節自勵雖貴寵之臣輿服不敢過度¶
至乃長吏還者垢面羸衣獨乗柴車軍吏入府朝服徒¶
行(長知兩翻/朝直遙翻)吏潔於上俗移於下操聞之歎曰用人如¶
此使天下人自治吾復何為哉(復扶/又翻)司馬懿少聰達多¶
大略(少詩/沼翻)崔琰謂其兄朗曰君弟聰亮明允剛斷英特¶
(斷丁/亂翻)非子所及也操聞而辟之懿辭以風痺(痺必至翻/濕病也)¶