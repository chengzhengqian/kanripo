(翻/)欲收取璽(師古曰恐有變/難欲收取璽)郎不肯授光欲奪之郎按¶
劒曰臣頭可得璽不可得也光甚誼之明日詔增此郎¶
秩二等衆庶莫不多光(多猶重也以此/事為多足重也)　三月甲辰𦵏¶
孝武皇帝于茂陵　夏六月赦天下　秋七月有星孛¶
于東方(孛蒲/内翻)濟北王寛坐禽獸行自殺(淮南厲王子勃/徙封濟北王寛)¶
(其孫也漢法内亂者為禽/獸行濟子禮翻行下孟翻)　冬匈奴入朔方殺畧吏民¶
發軍屯西河左將軍桀行北邊(行下/孟翻)¶
　資治通鑑巻二十二¶