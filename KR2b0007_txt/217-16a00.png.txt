然大臣相顧失色上遣特進畢思琛詣東京(琛丑/林翻)金吾¶
將軍程千里詣河東各簡募數萬人隨便團結以拒之¶
辛未安西節度使封常清入朝(朝直/遥翻)上問以討賊方略¶
常清大言曰今太平積乆故人望風憚賊然事有逆順¶
勢有奇變臣請走馬詣東京開府庫募驍勇挑馬箠度¶
河(驍堅堯翻挑徒/刁翻箠止橤翻)計日取逆胡之首獻闕下上恱壬申¶
以常清為范陽平盧節度使常清即日乗驛詣東京募¶
兵旬日得六萬人乃斷河陽橋為守禦之備(斷音/短)甲戌¶