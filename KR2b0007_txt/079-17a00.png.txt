主者固當凖量輕重㣲加降殺(量音良殺/所戒翻)不足曲以法¶
盡也其有優劣徇情不叶公論者當委監司隨而彈之¶
(監古銜翻監司御史司𨽻及諸/州刺史也彈唐干翻劾也抨也)若令上下公相容過此¶
為清議大頽雖有考課之法亦無益也事竟不行　丁¶
亥帝耕籍田於洛水之北　戊子大赦　二月吳主以¶
左御史大夫丁固為司徒右御史大夫孟仁為司空(吳/錄)¶
(曰孟仁本名宗/避皓字易焉)　三月戊子皇太后王氏殂帝居䘮之¶
制一遵古禮　夏四月戊戍睢陵元公王祥卒門無雜¶