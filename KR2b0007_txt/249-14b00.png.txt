不用其一故當時以緋紫為榮上重翰林學士至于遷¶
官必校嵗月以為不可以官爵私近臣也　秋九月丙¶
戌以右散騎常侍髙少逸為陜虢觀察使有敕使過硤¶
石(硤石隋之崤縣貞觀十四年移治硤/石塢改名硤石屬陜州陜失冉翻)怒餅黒鞭驛吏¶
見血少逸封其餅以進敕使還(還音旋/又如字)上責之曰深山¶
中如此食豈易得(易以/䜴翻)讁配恭陵　立皇子洽為懷王¶
汭為昭王汶為康王(汶音問戌考異曰唐年補録五年/正月甲  朔封三王今從實録新)¶
(紀/)　上獵于苑北(此又出苑/城而北獵)遇樵夫問其縣曰涇陽人¶