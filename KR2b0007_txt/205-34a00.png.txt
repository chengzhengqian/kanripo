檀州(檀州本漢漁陽郡傂奚縣地舊置安州/後周改為𤣥州隋開皇十六年置檀州)清邊前軍¶
副總管張九節擊却之八月丁酉曹仁師張𤣥遇麻仁¶
節與契丹戰於硤石谷(平州有西硤石/東硤石二戍)唐兵大敗先是¶
契丹破營州(先悉/薦翻)獲唐俘數百囚之地牢聞唐兵將至¶
使守牢霫紿之曰(使霫守唐俘於地牢故曰守/牢霫霫而立翻紿蕩亥翻)吾軰家¶
屬饑寒不能自存唯俟官軍至即降耳(降户江/翻下同)既而契¶
丹引出其俘飼以糠粥慰勞之曰(飼祥吏翻/勞力到翻)吾養汝則¶
無食殺汝又不忍今縱汝去遂釋之俘至幽州具言其¶