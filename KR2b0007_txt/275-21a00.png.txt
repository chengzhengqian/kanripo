州刺史公儼不時之官託云軍情所留帝乃徙天平節¶
度使霍彦威為平盧節度使聚兵淄州以圖攻取(九域/志淄)¶
(州東北至青州/一百二十里)公儼懼乙未始之官丁酉彦威至青州¶
追擒之并其族黨悉斬之支使北海韓叔嗣預焉其子¶
熈載將奔吳密告其友汝隂進士李榖榖送至正陽(九/域)¶
(志潁州潁上縣有正陽鎮在淮津之/西淮之東津曰東正陽則吳境也)痛飲而别熈載謂¶
榖曰吳若用我為相當長驅以定中原榖笑曰中原若¶
用吾為相取吳如囊中物耳(其後周世宗以李榖為相/用其謀以取淮南而韓熈)¶