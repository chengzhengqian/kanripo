税之外復又並存望稍行均减以救凋殘其二請二税¶
以布帛為額不計錢數其略曰凡國之賦税必量人之¶
力(量音/良)任土之宜故所入者惟布麻繒纊(繒疾陵翻/纊苦謗翻)與¶
百糓而已先王懼物之貴賤失平而人之交易難凖又¶
定泉布之法以節輕重之宜(班固曰太公為周立九府/圜法貨寳於金利於刀流)¶
(於泉布於布束於帛又鄭氏周禮注曰其藏/曰泉其行曰布取名於水泉其流行無不徧)歛散弛張¶
必由於是蓋御財之大柄為國之利權守之在官不以¶
任下然則糓帛者人之所為也錢貨者官之所為也是¶