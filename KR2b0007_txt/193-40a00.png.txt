常恐因喜怒妄行賞罰故欲公等極諫公等亦宜受人¶
諫不可以己之所欲惡人違之(惡烏/路翻)茍自不能受諫安¶
能諫人　康國求内附(康國即漢康居國一曰薩末鞬/亦曰颯末鞬元魏謂之悉萬斤)¶
(其王姓温本月氐人始居祁連北昭武城為突厥所/破稍南依葱嶺即有其地以昭武為姓示不忘本也)上¶
曰前代帝王好招來絶域以求服逺之名無益於用而¶
糜弊百姓今康國内附儻有急難於義不得不救師行¶
萬里豈不疲勞勞百姓以取虚名朕不為也遂不受謂¶
侍臣曰治國如治病病雖愈猶宜將䕶儻遽自放縱病¶