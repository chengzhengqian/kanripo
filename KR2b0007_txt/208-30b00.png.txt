品以下子為齋郎今崇恩廟取五品子未知太廟當如¶
何上命太廟亦凖崇恩廟孚曰以臣凖君猶為僣逆况¶
以君凖臣乎上乃止庚寅敕改諸州中興寺觀為龍興¶
(唐㑹要神龍元年敕天下諸州/各置大唐中興寺觀觀古玩翻)自今奏事不得言中興¶
(示襲武氏後/不改其政也)右補闕權若訥上疏以為天地日月等字¶
(改制字見二百四/卷武后天授元年)皆則天能事賊臣敬暉等輕紊前規¶
今削之無益於淳化存之有光於孝理又神龍元年制¶
書一事以上並依貞觀故事豈可近捨母儀遠尊祖徳¶