漢廢趙太后為孝成后故事(事見三十五卷漢/哀帝元壽元年)貶皇太¶
后之號還稱武皇后居異宫以全始終之恩左僕射荀¶
愷與太子少師下邳王晃等議曰皇太后謀危社稷不¶
可復配先帝宐貶尊號廢詣金墉城於是有司奏從晃¶
等議廢太后為庶人詔可又奏楊駿造亂家屬應誅詔¶
原其妻龎命以尉太后之心今太后廢為庶人請以龎¶
付廷尉行刑詔不許有司復固請乃從之龐臨刑太后¶
抱持號呌截髪稽顙上表詣賈后稱妾請全母命不見¶