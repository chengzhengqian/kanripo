授晉王廣至是帝賞其功授柱國封郡公賞物三千段¶
已宣勑訖或説高熲曰今歸功於李徳林諸將必當憤¶
惋(説輸芮翻/惋烏貫翻)且後世觀公有若虚行熲入言之乃止以¶
秦王俊為揚州摠管四十四州諸軍事鎭廣陵晉王廣¶
還并州晉王廣之戮陳五佞也(五佞謂施文慶沈客卿/陽慧朗徐析暨慧景)¶
未知都官尚書孔範散騎常侍王瑳王儀御史中丞沈¶
瓘之罪故得免及至長安事並露乙未帝暴其過惡投¶
之邊裔以謝呉越之人瑳刻薄貪鄙忌害才能儀傾巧¶