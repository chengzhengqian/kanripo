安郡公姜恪薨　夏四月庚午上幸合璧宫　吐蕃遣¶
其大臣仲琮入貢上問以吐蕃風俗對曰吐蕃地薄氣¶
寒風俗朴魯然法令嚴整上下一心議事常自下而起¶
因人所利而行之斯所以能持久也上詰以吞滅吐谷¶
渾(見上巻龍朔三/年誥去吉翻)敗薛仁貴(見上巻咸亨元/年敗蒲邁翻)冦逼凉州¶
事(吐蕃既滅吐谷渾又破/西域則冦逼凉州矣)對曰臣受命貢獻而已軍旅¶
之事非所聞也上厚賜而遣之癸未遣都水使者黄仁¶
素使于吐蕃(使䟽/吏翻)　秋八月壬午特進髙陽郡公許敬¶