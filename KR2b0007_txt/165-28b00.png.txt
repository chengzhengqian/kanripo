(業為/參軍)諫曰此民望也殺之則荆州不可下矣乃釋之政¶
之禮之子(裴之禮邃/之子也)大業大寳之弟也時徴兵四方皆¶
未至甲寅魏人百道攻城(卯考異曰梁紀作辛/  誤也今從典畧)城中負¶
戸䝉楯(楯食/尹翻)胡僧祐親當矢石晝夜督戰奬勵將士明¶
行賞罰衆咸致死所向摧殄魏不得前俄而僧祐中流¶
矢死(中竹/仲翻)内外大駭魏悉衆攻栅反者開西門納魏師¶
帝與太子王褒謝答仁朱買臣退保金城令汝南王大¶
封晉熙王大圓質於于謹以請和(大封大圓皆簡文帝/之子質音致下同)¶