侯之皆先賜爵關内侯頃之上欲封賢等而心憚王嘉¶
乃先使孔鄉侯晏持詔書示丞相御史於是嘉與御史¶
大夫賈延上封事言竊見董賢等三人始賜爵衆庶匈¶
匈咸曰賢貴其餘并䝉恩(師古曰言董賢以貴寵故/妄得封而躬寵等遂䝉恩)至¶
今流言未解陛下仁恩於賢等不已宜暴賢等本奏語¶
言(師古曰暴/謂章露也)延問公卿大夫博士議郎考合古今明正¶
其義然後乃加爵土不然恐大失衆心海内引領而議¶
(引領猶言引頸/也項背曰領)暴評其事必有言當封者在陛下所従¶