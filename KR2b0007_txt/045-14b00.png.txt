州郡豪桀及考案吏阿附坐死徙者以千數而繫獄者¶
尚數千人初樊鯈弟鮪(鯈直留翻/鮪于軌翻)為其子賞求楚王英¶
女(為于/偽翻)鯈聞而止之曰建武中吾家並受榮寵一宗五¶
矦(謂宏封長羅矦弟丹射陽矦兄子尋𤣥/鄉矦族兄忠更父矦宏又封夀張矦也)時特進一言¶
女可以配王男可以尚主(賢曰宏/為特進)但以貴寵過盛即為¶
禍患故不為也且爾一子柰何棄之於楚乎鮪不從及¶
楚事覺鯈已卒上追念鯈謹恪故其諸子皆得不坐英¶
隂䟽天下名士上得其錄有吳郡太守尹興名(吳郡在/雒陽東)¶