乾等開門納之髙敖曹時在外略地聞之以乾為婦人¶
遺以布裙(裙渠云翻婦人下/裳也遺於季翻)歡使世子澄以子孫禮見¶
之敖曹乃與俱来(敖曹以歡叙羣從子侄/之禮乃来孰謂其麤也)　癸酉魏封¶
長廣王曄為東海王以青州刺史魯郡王肅為太師淮¶
陽王欣為太傅爾朱世隆為太保長孫稚為太尉趙郡¶
王諶為司空(諶氏/壬翻)徐州刺史爾朱仲逺雍州刺史爾朱¶
天光竝為大將軍幷州刺史爾朱兆為天柱大將軍賜¶
髙歡爵渤海王徴使入朝(髙歡之先本渤海人爾朱氏/爵之為本郡王欲以誘致之)¶