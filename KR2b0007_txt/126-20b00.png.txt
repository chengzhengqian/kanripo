河沙三州刺史河南王魏以拾寅為鎮西大將軍沙州¶
刺史西平王　庚寅魯爽與魏豫州刺史拓㧞僕蘭戰¶
于大索破之(杜預曰成臯東有大索城京相璠曰京縣/有大索亭小索亭大小索氏兄弟居之故)¶
(有大小之號括地志曰滎陽即大/索城小索故城在滎陽縣北四里)進攻虎牢聞碻磝敗¶
退與栁元景皆引兵還蕭道成馬汪等聞魏救兵將至¶
還趣仇池(趣七/喻翻)己丑詔解蕭思話徐州更領冀州刺史¶
鎮歴城(更工/衡翻)上以諸將屢出無功不可專責張永等賜¶
思話詔曰虜既乗利方向盛冬若脱敢送死兄弟父子¶