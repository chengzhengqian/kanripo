章事充西川節度使謩為相議事於上前它相或委曲¶
規諷謩獨正言無所避上毎歎曰謩綽有祖風(謂有魏/徴之風)¶
我心重之然竟以剛直為令狐綯所忌而出之　嶺南¶
溪洞蠻屢為侵盜夏四月壬申以右千牛大將軍宋涯¶
為安南邕管宣慰使五月乙巳以涯為安南經畧使容¶
州軍亂逐經畧使王球六月癸巳以涯為容管經畧使¶
　甲午立皇子灌為衛王澭為廣王(澭紆容翻/又紆用翻)　秋七¶
月庚子以兵部侍郎判度支蕭鄴同平章事仍判度支¶