復生(復扶又翻/下不復同)誰敢居王上者讓之愈久則得之愈堅¶
矣老奴之志無它但以受先王大恩欲為王立萬年之¶
基耳(為于偽翻/下本為同)王曰此非余所願奈羣下意何承業知¶
不可止慟哭曰諸侯血戰本為唐家(此張承業所謂從/來征伐之意也)¶
今王自取之誤老奴矣即歸晉陽邑邑成疾不復起(張/承)¶
(業唐之純臣也烏可以宦者待之哉承考異曰莊宗實/錄上初獲玉璽諸將勸上復唐正朔  業自太原急趣)¶
(謁上曰殿下父子血戰三十餘年葢緣報國復仇為唐/宗社今元凶未殄軍賦不充河朔數州弊於供億遽先)¶
(大號費養兵之事力困凋弊之生靈臣以為一未可也/殿下旣化家為國新創廟朝典禮制度須取太常準的)¶