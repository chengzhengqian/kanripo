周宗謂廷望曰人言侍中有不臣七事(徐知詢之代父/鎮金陵也加侍)¶
(中故以/稱之)宜亟入謝(誘之入朝徐/知誥之計也)廷望還以告知詢十一¶
月知詢入朝知誥留知詢為綂軍領鎮海節度使遣右¶
雄武都指揮使柯厚徴金陵兵還江都(姓譜柯姓吳公/子柯盧之後又)¶
(拓拔興諸姓有柯/拔氏改為柯氏)知誥自是始專吳政(史言徐知誥之/篡事至此方成)¶
知詢責知誥曰先王違世(先王謂/徐温也)兄為人子初不臨喪¶
可乎知誥曰爾挺劍待我(挺待鼎/翻拔也)我何敢往爾為人臣¶
畜乗輿服御物亦可乎(畜敕六翻乗繩證翻謂知詢用/錢鏐所遺龍鳳飾鞍勒器皿也)¶