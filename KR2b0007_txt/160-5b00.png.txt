食應接侯景　魏大赦　東魏髙澄慮諸州有變乃自¶
出巡撫留段韶守晉陽委以軍事以丞相功曹趙彦深¶
為大行臺都官郎中使陳元康豫作丞相歡條教數十¶
紙付韶及彦深在後以次行之臨發握彦深手泣曰以¶
母弟相託幸明此心夏四月壬申澄入朝于鄴(朝直/遥翻)東¶
魏主與之宴澄起舞識者知其不終(昔周景王䘮太子/及后以䘮賔宴晉)¶
(叔向曰王其不終乎吾聞之所樂必卒焉今王樂憂若/卒以憂不可謂終景王之䘮伉儷及冢適也既𦵏而宴)¶
(賢者非之髙澄則喪父也袐喪不發死肉未寒忘雞斯/徒跣之哀縱蹮蹮僛僛之樂尚為有人心乎是故榮錡)¶