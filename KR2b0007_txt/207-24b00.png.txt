(遥翻忤/五故翻)致陛下不知百姓失業傷陛下之仁陛下誠能¶
以勞人為辭發制罷之則天下皆知陛下苦已而愛人¶
也不從藏用承慶之弟孫也(盧承慶見二百/卷顕慶二年)　壬子以¶
天官侍郎韋嗣立為鳯閣侍郎同平章事(天官吏部/嗣祥吏翻)¶
夏官侍郎同鳯閣鸞臺三品李迥秀頗受賄賂監察御¶
史馬懷素劾奏之(夏官兵部鳯閣鸞臺中書門下迥户/頃翻監古衘翻劾户槩翻又戸得翻)¶
二月癸亥迥秀貶廬州刺史(隋改梁周之合州為廬州/唐因之舊志廬州京師東)¶
(南二千三百八十七里至/東都一千五百六十九里)　壬申正諫大夫同平章事¶