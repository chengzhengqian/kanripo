還過潁川謂左右曰吾與寇恂並列將帥而為其所䧟¶
今見恂必手劒之恂知其謀不欲與相見姊子谷崇曰¶
崇將也得帶劒侍側卒有變足以相當(卒讀/曰猝)恂曰不然¶
昔藺相如不畏秦王而屈於亷頗者為國也(事見四卷/周赧王三)¶
(十六年為/于偽翻)乃敕屬縣盛供具儲酒醪(説文曰醪/兼汁滓酒)執金吾¶
軍入界一人皆兼二人之饌(賢曰饌具也雛晥/翻又音雛戀翻)恂出迎¶
於道稱疾而還復勒兵欲追之而吏士皆醉遂過去恂¶
遣谷崇以狀聞帝乃徴恂恂至引見時賈復先在坐(坐/徂)¶