極則平請以身先遂裝還鄉里(顒魚容翻顒從畤游積/五年乃歸先悉荐翻)¶
疇曰邢顒天民之先覺者也(伊尹曰予天民之先覺者/也此以道自任者也若邢)¶
(顒之先覺/特幾見耳)操以顒為冀州從事疇忿烏桓多殺其本郡¶
冠盖(謂郡中名/勝之士)意欲討之而力未能操遣使辟疇疇戒¶
其門下趣治嚴(趣讀曰促嚴即裝也自東都避/明帝諱改裝曰嚴後遂因之)門人皆¶
曰袁公慕君禮命五至君義不屈今曹公使一來而君¶
若恐弗及者何也(使疏吏/翻下同)疇笑曰此非君所識也遂隨¶
使者到軍拜為蓚令(蓚縣前漢屬信都後漢屬/勃海顔師古曰蓚音條)隨軍次¶