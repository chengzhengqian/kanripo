人並即遣還侯景家屬亦當同遣淵明乃遣省事夏侯¶
僧辯奉啟於上稱勃海王𢎞厚長者若更通好當聴淵¶
明還上得啟流涕(此所謂婦人之仁也帝/於是堕髙澄數中矣)與朝臣議之¶
右衞将軍朱异御史中丞張綰等皆曰静冦息民和實¶
為便司農卿𫝊岐獨曰髙澄何事須和必是設間(异羊/至翻)¶
(間古/莧翻)故命貞陽遣使欲令侯景自疑景意不安必圖禍¶
亂若許通好正堕其計中(侯景之反覆何敬容蕭介知/之髙澄之姦詐傅岐知之梁)¶
(朝非果無人也武帝/不能决擇而用之耳)异等固執宜和上亦厭用兵乃從¶