月癸亥日有食之　詔又取良家及小将吏女五千人¶
入宫選之母子號哭於宫中聲聞於外(将即亮翻號户/刀翻聞音問)¶
　夏四月己未臨淮康公荀顗卒(諡法温柔好樂/曰康顗魚豈翻)　吳¶
左夫人王氏卒吳主哀念數月不出葬送甚盛時何氏¶
以太后故宗族驕横(横戸/孟翻)吳主舅子何都貌類吳主民¶
間訛言吳主已死立者何都也會稽又訛言章安侯奮¶
當為天子奮母仲姬墓在豫章豫章太守張俊為之掃¶
除(掃糞掃也除芟除荆棘/㑹古外翻為于偽翻)臨海太守奚熈(吳主休永安/三年分㑹稽)¶