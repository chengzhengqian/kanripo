(陜東道行臺左僕射從/秦王東征屈區勿翻)上謂通曰今欲使卿東征如卿¶
二子何通曰臣昔為俘囚分當就死陛下釋縛加以恩¶
禮(事見一百八十四巻義寧/元年十二月分扶問翻)當是之時臣心口相誓期¶
以更生餘年為陛下盡節(為于/偽翻)但恐不獲死所耳今得¶
備先驅二兒何足顧乎上歎曰徇義之士一至此乎¶
癸亥突厥遣使濳詣王世充潞州摠管李襲譽邀擊敗¶
之(使疏史翻/敗補邁翻)虜牛羊萬計　驃騎大將軍可朱渾定逺¶
(可朱渾虜三字姓驃/匹妙翻騎竒寄翻)告并州總管李仲文與突厥通謀¶