號(征鎮四征四鎮將軍號也銀青將軍加/將軍號而假以銀印青綬帥音所類翻)然恩不及下¶
故諸將驕恣而士卒離怨關中危亂允告急於焦嵩嵩¶
素侮允曰須允困當救之曜進至涇陽渭北諸城悉潰¶
(涇陽縣前漢屬安定郡班志曰开頭山在縣西禹貢涇/水所出東北至陽陵入渭過郡三行于六十里此言曜)¶
(至涇陽渭北諸城悉潰則其兵已在池陽陽陵/二縣間言在涇水之陽非安定之涇陽縣也)曜獲建¶
威將軍魯充散騎常侍梁緯少府皇甫陽曜素聞充賢¶
募生致之既見賜之酒曰吾得子天下不足定也充曰¶
身為晉將國家䘮敗不敢求生(緯于貴翻將子/亮翻䘮息浪翻)若䝉公¶