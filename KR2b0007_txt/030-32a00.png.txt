災異災異之發為大臣専政者也(為于/偽翻)今聞大将軍猥¶
歸日食之咎於定陶王(師古曰猥/猶曲也)建遣之國(師古曰建/立其議也)¶
茍欲使天子孤立於上顓擅朝事以便其私非忠臣也¶
(朝直/遥翻)且日食隂侵陽臣顓君之咎今政事大小皆自鳳¶
出天子曽不壹舉手鳳不内省責(省悉/井翻)反歸咎善人推¶
逺定陶王(推吐雷翻/逺于願翻)且鳳誣罔不忠非一事也前丞相¶
樂昌侯商本以先帝外屬(商宣帝舅/王武之子)内行篤(行下/孟翻)有威¶
重位歴将相國家柱石臣也其人守正不肯屈節隨鳳¶