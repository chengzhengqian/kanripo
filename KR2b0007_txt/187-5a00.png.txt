唯取内庫綵物大造幡花又出諸服玩令僧散施貧乏¶
以求福(施式/智翻)世充使其黨張績董濬守章善顯福二門¶
(東都皇城南面三門中曰應天左曰興教右曰光政興/教之内曰㑹昌其北曰章善光政之内曰廣運其北曰)¶
(顯/福)宫内雜物毫釐不得出是月世充使人獻印及劒又¶
言河水清欲以耀衆為已符瑞云　上遣金紫光祿大¶
夫武功靳孝謨安集邊郡(靳居/焮翻)為梁師都所獲孝謨罵¶
之極口師都殺之二月詔追賜爵武昌縣公謚曰忠¶
初定租庸調法每丁租二石絹二匹綿三兩(租庸調之/法以人丁)¶