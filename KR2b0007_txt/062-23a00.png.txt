暹楊奉連埶歩騎數萬趣下邳(趣七/喻翻)七道攻布布時有¶
兵三千馬四百匹懼其不敵謂陳珪曰今致術軍卿之¶
由也為之奈何珪曰暹奉與術卒合之師耳(卒讀/曰猝)謀無¶
素定不能相維子登䇿之比於連雞埶不俱棲(戰國䇿/秦惠王)¶
(曰諸侯之不可一猶連/鷄之不能俱上於棲)立可離也布用珪䇿與暹奉書¶
曰二將軍親㧞大駕而布手殺董卓俱立功名今奈何¶
與袁術同為賊乎不如相與并力破術為國除害(為于/偽翻)¶
且許悉以術軍資與之暹奉大喜即回計從布布進軍¶