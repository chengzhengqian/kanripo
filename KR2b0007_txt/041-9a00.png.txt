乙未帝還自舂陵　是嵗李憲稱帝置百官擁九城衆¶
十餘萬(廬江十二城憲/所得者九城耳)　帝謂太中大夫來歙曰(姓譜/郲子)¶
(姓商之支孫食采於郲因以為氏後避難/去邑漢功臣表有[車*犬]矦來蒼歙許及翻)今西州未附¶
(西州謂/隗囂也)子陽稱帝(子陽公/孫述字)道里阻逺諸將方務關東思¶
西州方畧未知所在歙曰臣嘗與隗囂相遇長安其人¶
始起以漢為名(事見三十九/卷更始元年)臣願得奉威命開以丹青¶
之信(揚子曰聖人之/言炳若丹青)囂必束手自歸則述自亡之埶不¶
足圗也帝然之始令歙使於囂(使疏吏/翻下同)囂旣有功於漢¶