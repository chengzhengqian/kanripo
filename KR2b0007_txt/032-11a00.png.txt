民所言王氏事示禹禹自見年老子孫弱又與曲陽侯¶
不平恐為所怨則謂上曰春秋日食地震或為諸侯相¶
殺夷狄侵中國(為于/偽翻)災變之意深逺難見故聖人罕言¶
命不語怪神(師古曰罕稀也論語云子罕言利/與命與仁又曰子不語怪力亂神)性與天¶
道自子貢之屬不得聞(師古曰論語稱子貢曰夫子之/言性與天道不可得而聞也謂)¶
(孔子未嘗言/性命及天道)何况淺見鄙儒之所言陛下宜修政事以¶
善應之與下同其福喜(漢書張禹/傳喜作善)此經義意也新學小¶
生亂道誤人宜無信用以經術斷之(斷丁/亂翻)上雅信愛禹¶