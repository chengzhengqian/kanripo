(有功宗慤有平林邑之功又/有討蠻之功故斌皆憚之)形勢如此實非小敵唯宜¶
及人情未離尚可决力一戰端坐臺城何由得久今主¶
相咸無戰意豈非天也(弑逆事起蕭斌以宫僚之舊逼/於兇威遂為同惡其心慙負天)¶
(地無所自容唯欲幸一戰之勝相與茍活今/劭不背逆戰斌知必敗故歸之天相息亮翻)劭不聽或¶
勸劭保石頭城劭曰昔人所以固石頭城者俟諸侯勤¶
王耳我若守此誰當見救唯應力戰决之不然不克日¶
日自出行軍慰勞將士(行下孟翻/勞力到翻)親督都水治船艦(都/水)¶
(漢官處處有之前漢屬水衡都尉後漢屬少/府其後分屬郡國晉屬大司農治直之翻)壬子焚淮¶