子用絶天下之疑九月丁巳以魏徴為太子太師徴疾¶
少愈詣朝堂表辭(少詩沼翻/朝直遥翻)上手詔諭以周幽晉獻廢¶
嫡立庶危國亡家(周幽王廢太子而立褒姒之子為犬/戎所殺周室遂㣲晉獻公廢世子立)¶
(驪姬之子/晉國大亂)漢髙袓㡬廢太子賴四皓然後安(見漢髙紀/及考異㡬)¶
(居希/翻)我今賴公即其義也知公疾病(説文病/疾加也)可臥䕶之¶
徴乃受詔　癸亥薛延陀真珠可汗遣其叔父沙鉢羅¶
泥熟俟斤來請婚(俟渠/之翻)獻馬三千貂皮三萬八千馬腦¶
鏡一　癸酉以凉州都督郭孝恪行安西都䕶西州刺¶