而復徙𤣥於交趾竟殺之乆之何定姦穢發聞亦伏誅¶
(聞音/問)　羊祜歸自江陵務修徳信以懷吳人每交兵刻¶
日方戰不為掩襲之計将帥有欲進譎計者輙飲以醇¶
酒使不得言(譎古宂翻/飲於鴆翻)祜出軍行吳境刈榖為糧皆計¶
所侵送絹償之每㑹衆江沔遊獵常止晉地若禽獸先¶
為吳人所傷而為晉兵所得者皆送還之于是吳邉人¶
皆悦服(成伐吳之計者祜也凡其所為皆豢吳也正以/陸抗對境無間可乘故為是耳若曰務修德信)¶
(則吾不/知也)祜與陸抗對境使命常通抗遺祜酒祜飲之不¶