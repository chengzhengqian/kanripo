邊未服皆還其侍子(史所謂量/時度力也)厚賞賜之諸國聞都䕶¶
不出而侍子皆還大憂恐乃與敦煌太守檄(敦徒/門翻)願留¶
侍子以示莎車言侍子見留都䕶尋出冀且息其兵裴¶
遵以狀聞帝許之¶
二十二年春閏正月丙戌上幸長安二月己巳還雒陽¶
　夏五月乙未晦日有食之　秋九月戊辰地震　冬¶
十月壬子大司空朱浮免　癸丑以光禄勲杜林為大¶
司空　初陳留劉昆為江陵令縣有火災昆向火叩頭¶