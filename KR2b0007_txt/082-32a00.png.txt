長㓜之序混貴賤之級甚者至于裸裎䙝慢無所不至¶
(裸裎露體也祼郎/果翻裎馳成翻)士行又虧矣(行下/孟翻)夫萬物之有形者¶
雖生于無然生以有為己分(物之未生則有無未分既/生而有則與無為己分矣)¶
則無是有之所遺者也(遺棄/也)故養既化之有非無用之¶
所能全也治既有之衆非無為之所能脩也(治直/之翻)心非¶
事也而制事必由於心然不可謂心為無也匠非器也¶
而制器必須於匠然不可謂匠非有也是以欲收重淵¶
之鱗非偃息之所能獲也(重直/龍翻)隕高墉之禽非靜拱之¶