命漆之函送契丹(重直/龍翻)　癸亥改鎮州為恒州成徳軍¶
為順國軍(鎮州本恒州唐避穆宗名改焉今以安重/榮反改州名從舊又改軍號恒胡登翻)¶
丙寅以門下侍郎同平章事趙瑩為侍中以杜重威為¶
順國節度使兼侍中安重榮私財及恒州府庫重威盡¶
有之帝知而不問又表衛尉少卿范陽王瑜為副使瑜¶
為之重斂於民恒人不勝其苦(少詩照翻為之于偽/翻歛力贍翻勝音升)¶
張式父鐸詣闕訟寃(張彦澤殺張式/事見上卷上年)壬午以河陽節度¶
使王周為彰義節度使代張彦澤　閩主曦立皇后李¶