(於三門東置集/津倉西置鹽倉)至者貯納(貯丁/吕翻)水險則止水通則下或¶
開山路車運而過(時於三門旁側鑿山路十八/里以陸運以避底柱之險)則無復¶
留滯省費鉅萬矣河渭之濵皆有漢隋舊倉葺之非難¶
也上深然其言　冬十月庚戌上幸驪山温泉己未還¶
宫　戊子左丞相宋璟致仕歸東都　韓休數與蕭嵩¶
爭論於上前面折嵩短(數所角翻/折之舌翻)上頗不悦嵩因乞骸¶
骨上曰朕未厭卿卿何為遽去對曰臣䝉厚恩待罪宰¶
相富貴已極及陛下未厭臣故臣得從容引去(從千/容翻)若¶