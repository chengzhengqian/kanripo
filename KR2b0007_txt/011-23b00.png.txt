雍齒尚為侯我屬無患矣¶
　臣光曰張良為髙帝謀臣委以心腹宜其知無不言¶
　安有聞諸將謀反必待高帝目見偶語然後乃言之¶
　邪盖以髙帝初得天下數用愛憎行誅賞(數所/角翻)或時¶
　害至公羣臣往往有觖望自危之心(觖古穴翻師古/曰音决觖謂相)¶
　(觖也望怨望也韋昭曰觖/猶冀也音冀索隠音企)故良因事納忠以變移帝¶
　意使上無阿私之失下無猜懼之謀國家無虞利及¶
　後世若良者可謂善諫矣¶