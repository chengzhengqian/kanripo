(南出曰延慶門又南曰韶暉門西/南曰洛城南門其内曰洛城殿)觀屯營新教之舞謂¶
之一戎大定樂(取一戎衣天下大定之義舞者百四十/人被五采甲持槊而舞劉昫曰大定樂)¶
(出自破陳樂自破陳舞以下皆雷大鼓雜以龜兹之樂/聲振百里動蕩山谷大定樂加金鉦象平遼東而邊隅)¶
(大定也杜佑曰大定/樂歌云八紘同軌樂)時上欲親征高麗以象用武之勢¶
也　初蘇定方既平百濟留郎將劉仁願鎮守百濟府¶
城又以左衞中郎將王文度爲熊津都督撫其餘衆文¶
度濟海而卒(卒子/恤翻)百濟僧道琛故將福信聚衆據周留¶
城(將即/亮翻)迎故王子豐於倭國而立之(倭烏/禾翻)引兵圍仁願¶