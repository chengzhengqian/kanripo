副使簡為留後　南詔冦西川作浮梁濟大度河防河¶
都知兵馬使黎州刺史黄景復俟其半濟擊之蠻敗走¶
斷其浮梁(斷丁/管翻)蠻以中軍多張旗幟當其前而分兵濳¶
出上下流各二十里夜作浮梁詰朝俱濟(詰其吉翻朝/陟遥翻旦也)¶
襲破諸城栅夾攻景復力戰三日景復陽敗走蠻盡銳¶
追之景復設三伏以待之蠻過三分之二乃𤼵伏擊之¶
蠻兵大敗殺二千餘人追至大度河南而還(還從宣翻/又如字)¶
復修完城栅而守之蠻歸至之羅谷遇國中𤼵兵繼至¶