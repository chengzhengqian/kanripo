之誅軍國謀議皆出孝伯寵眷亞於浩　初車師大帥¶
車伊洛世服於魏(帥所/類翻)魏拜伊洛平西將軍封前部王¶
伊洛將入朝沮渠無諱斷其路(沮渠無諱時屯髙昌/朝直遙翻斷丁管翻)伊¶
洛屢與無諱戰破之無諱卒(卒於元嘉/二十一年)弟安周奪其子¶
乾壽兵伊洛遣人説乾壽乾壽遂帥其民五百餘家奔¶
魏(帥讀/曰率)伊洛又説李寳弟欽等五十餘人下之皆送于¶
魏(説輸/芮翻)伊洛西擊焉耆留其子歇守城沮渠安周引柔¶
然兵間道襲之(間古/莧翻)攻㧞其城歇走就伊洛共收餘衆¶