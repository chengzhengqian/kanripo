(北地之境趙地西至上郡膚施或者其時併/有杜陽歟沮七余翻枸須倫翻豳彼貧翻)¶
二十八年秦攻趙拔新垣曲陽(史記正義曰年表及括/地志曲陽故城在懷州)¶
(濟源縣西四十里新垣近曲陽未詳端的之處余按班/志王屋山在河東垣縣沇水所出東流為濟水經濟水)¶
(出河東垣縣王屋山為沇水注云濟水重源出温西北/平地水有二源東源出原城東北晉文公以信降原即)¶
(此城也俗以濟水重源所發因復謂之濟源城如此則/濟源去垣不逺矣蓋新垣即河東之垣縣也以縣有遷)¶
(徙謂其新邑為新垣也垣干元翻濟子禮翻/沇以轉翻降戸江翻重直龍翻復扶又翻)¶
二十九年秦司馬錯擊魏河内(漢河内郡即魏河内之/地秦并屬河東郡孟子)¶
(記梁惠王曰河内凶則移其民於河東移其粟於河内/蓋魏之有國河東河内自為二郡也錯七各翻又千故)¶