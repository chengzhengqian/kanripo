大夫秩中二千石給事中領尚書事禹與王鳳並領尚¶
書内不自安數病上書乞骸骨(數所角/翻下同)欲退避鳳上不¶
許撫待愈厚六月丙戌以禹為丞相封安昌侯(恩澤侯/表安昌)¶
(侯食邑/於汝南)　庚戌楚孝王囂薨　初武帝通西域罽賔自¶
以絶逺漢兵不能至獨不服(罽賔國治循鮮城去長安/萬二千二百里不屬都䕶)¶
(罽音/計)數剽殺漢使(數所角翻師古曰/剽刼也音頻妙翻)乆之漢使者文忠¶
與容屈王子隂末赴合謀攻殺其王(王曰烏頭勞即/數殺漢使者也)立¶
隂末赴為罽賔王後軍候趙徳使罽賔與隂末赴相失¶