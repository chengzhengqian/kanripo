梁主召問王彦章以破敵之期彦章對曰三日左右皆¶
失笑(自大梁出師拒晉三日/不能至河上故笑其言)彦章出兩日馳至滑州(九/域)¶
(志大梁北至滑/州二百一十里)辛酉置酒大㑹隂遣人具舟於楊村夜¶
命甲士六百皆持巨斧載冶者具鞲炭乘流而下(楊村/順流)¶
(趣德勝水程十八里耳鞲/蒲拜翻韋囊也鼓以吹火)㑹飲尚未散彦章陽起更衣¶
引精兵數千循河南岸趨徳勝(更工衡翻/趣七喻翻)天微雨朱守殷¶
不為備舟中兵舉鏁燒斷之因以巨斧斬浮橋而彦章引¶
兵急擊南城浮橋斷南城遂破時受命適三日矣守殷¶