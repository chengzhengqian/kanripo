密院峽上有堰或勸蜀主乘夏秋江漲決之以灌江陵¶
毛文錫諫曰高季昌不服其民何罪陛下方以德懷天¶
下忍以鄰國之民為魚鼈食乎蜀主乃止　帝以福王¶
友璋為武寧節度使前節度使王殷友珪所置也懼不¶
受代叛附於吳九月命淮南西北靣招討應接使牛存¶
節及開封尹劉鄩將兵討之冬十月存節等軍于宿州¶
(九域志徐州南至宿州一百四十五里牛存節不徑攻/徐州而南屯宿州據埇橋之要所以絶淮南之援也)¶
吳平盧節度使朱瑾等將兵救徐州存節等逆擊破之¶