沱水環之(環音宦按薛史寶攻真定結營西南隅/掘塹柵環之決大悲寺漕渠以浸其郛)内外¶
斷絶城中食盡丙午遣五百餘人出求食寶縱其出欲¶
伏兵取之其人遂攻長圍(其人總言鎮兵/五百餘人也)寶輕之不為¶
備俄數千人繼至諸軍未集鎮人遂壞長圍而出(壞音/怪)¶
縱火攻寶營寶不能拒退保趙州(九域志鎮州南至/趙州一百九十里)鎮¶
人悉毁晉之營壘取其芻粟數日不盡晉王聞之以昭¶
義節度使兼中書令李嗣昭為北面招討使以代寶¶
夏四月蜀軍使王承綱女將嫁蜀主取之入宫承綱請¶