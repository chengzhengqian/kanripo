城中衆纔三千人昌義之督帥将士随方抗禦魏人以¶
車載土填塹使其衆負土随之嚴騎蹙其後人有未及¶
回者因以土迮之(帥讀曰率将即亮翻塹七艷/翻騎奇寄翻迮側百翻迫也)俄而塹¶
滿衝車所撞(撞𫝊/江翻)城土輒頽義之用泥補之衝車雖入¶
而不能壊魏人晝夜苦攻分畨相代墜而復升(復扶又/翻下同)¶
莫有退者一日戰數十合前後殺傷萬計魏人死者與¶
城平二月魏主召英使還英表稱臣志殄逋冦而月初¶
已來(已以/字通)霖雨不止若三月晴霽城必克願少賜寛假¶