(山當是首山衍陽字首山在蒲州河/東縣界與湖城縣之荆山隔河相對)闗外先為三塹皆¶
廣二丈深丈(廣古曠翻/深式浸翻)人馬墜其中須臾而滿餘衆踐¶
之以度(踐息/淺翻)士卒得入闗者纔八千餘人辛夘乾祐進¶
攻潼闗克之翰至闗西驛揭牓收散卒欲復守潼闗(復/扶)¶
(又/翻)蕃將火拔歸仁等以百餘騎圍驛入謂翰曰賊至矣¶
請公上馬翰上馬出驛歸仁帥衆叩頭曰公以二十萬¶
衆一戰棄之何靣目復見天子(帥讀曰率/復扶又翻)且公不見髙¶
仙芝封常清乎(謂軍敗必誅也/事見上卷上年)請公東行翰不可欲下¶