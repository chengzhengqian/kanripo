二樞密皆以為然白上行之自禦回鶻至澤潞罷兵皆¶
守此制自非中書進詔意更無它詔自中出者號令既¶
簡將帥得以施其謀略故所向有功(史因李徳裕之事/而敘之以見唐中)¶
(世之所以敗武/宗之所以勝)自用兵以來河北三鎮每遣使者至京¶
師李徳裕常面諭之曰河朔兵力雖彊不能自立須藉¶
朝廷官爵威命以安軍情歸語汝使(語牛倨翻/使疏吏翻)與其使¶
大將邀宣慰敕使以求官爵何如自奮忠義立功立事¶
結知明主使恩出朝廷不亦榮乎且以耳目所及者言¶