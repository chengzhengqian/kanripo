其背曰非卿切言朕今日悔無及矣皆如卿言太子仁¶
孝實無它也自今軍國及朕家事皆當謀于卿矣泌拜¶
賀因曰陛下聖明察太子無罪臣報國畢矣臣前日驚¶
悸亡魂(悸其季翻/心動也)不可復用(復扶/又翻)願乞骸骨上曰朕父¶
子賴卿得全方屬子孫(屬之/欲翻)使卿代代富貴以報德何¶
為出此言乎甲午詔李萬不知避宗宜杖死(左傳齊盧/蒲癸臣于)¶
(慶舍有寵妻之以女慶舍之士謂盧蒲癸曰男女/辨姓子不避宗何也癸曰宗不避余余獨安避之)李昇¶
等及公主五子皆流嶺南及逺州　戊申吐蕃帥𦍑渾¶