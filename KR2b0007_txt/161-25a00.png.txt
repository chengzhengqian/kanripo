(衞社稷悲夫古人所以重折/衝千里之外者也塹七艶翻)景初至建康謂朝夕可拔¶
號令嚴整士卒不敢侵暴及屢攻不克人心離沮景恐¶
援兵四集一旦潰去又食石頭常平諸倉既盡軍中乏¶
食乃縱士卒掠奪民米及金帛子女是後米一升至七¶
八萬錢人相食餓死者什五六乙丑景於城東西起土¶
山驅迫士民不限貴賤亂加敺捶疲羸者因殺以填山¶
號哭動地(敺烏口翻捶止蘂翻/羸倫為翻號户刀翻)民不敢竄匿並出從之¶
旬日間衆至數萬城中亦築土山以應之太子宣城王¶