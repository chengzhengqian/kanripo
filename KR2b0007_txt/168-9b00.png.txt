后又為太后誓言演無異志但欲去逼而已(逼謂楊愔/等以疏踰)¶
(戚故欲去之為於偽翻/下敢為同去羌吕翻)演叩頭不止太后謂帝何不安¶
慰爾叔帝乃曰天子亦不敢為叔惜况此漢軰但匄兒¶
命兒自下殿去此屬任叔父處分(處昌吕翻/分扶問翻)遂皆斬之¶
(楊愔受託孤之寄不能尊主庇身者/鮮卑之勢素盛華人不足以制之也)長廣王湛以鄭頥¶
昔嘗讒已(楊愔傳云湛以頥/昔讒已作詔書)先㧞其舌截其手而殺之¶
演令平秦王歸彥引侍衞之士向華林園(鄴都華林園/魏武之舊也)¶
以京畿軍士入守門閤(髙歡遷魏主於鄴而身居晉陽/以其子為京畿大都督防遏内)¶