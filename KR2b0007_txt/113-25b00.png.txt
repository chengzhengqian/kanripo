薄之破賊必矣(沮在/呂翻)道規曰善遂徃攻而得之因傳呼¶
曰已得何澹之矣澹之軍中驚擾無忌之衆亦以為然¶
乘勝進攻澹之等大破之無忌等克湓口進據尋陽遣¶
使奉送宗廟主祏還京師(祏音石廟中藏木主石室也/既克尋陽宗廟主祏乃得還)¶
加劉裕都督江州諸軍事桑落之戰胡藩所乘艦為官¶
軍所燒藩全鎧入水潛行三十許步乃得登岸(艦户黯/翻鎧苦)¶
(亥/翻)時江陵路已絶(官軍既克尋陽/故江陵之路絶)乃還豫章劉裕素聞¶
藩為人忠直引參領軍軍事　桓𤣥收集荆州兵曾未¶