　埶偪事危而言不失道追景升之顧則情感三軍戀¶
　赴義之士則甘與同敗終濟大業不亦宜乎¶
劉琮將王威説琮曰(説輸/芮翻)曹操聞將軍既降劉備已走¶
必懈弛無備輕行單進若給威奇兵數千徼之於險操¶
可獲也(徼一/遙翻)獲操即威震四海非徒保守今日而已琮¶
不納(使琮用威言/操其殆哉)操以江陵有軍實(軍實糧儲/器械之類)恐劉備¶
據之乃釋輜重(重直/用翻)輕軍到襄陽聞備已過操將精騎¶
五千急追之一日一夜行三百餘里及於當陽之長坂¶