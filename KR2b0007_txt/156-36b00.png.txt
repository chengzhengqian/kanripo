不如意大挫威名人情一去州城難保纂曰豈可縱賊¶
不討廣曰今所憂在心腹何暇治疥癬(治直/之翻)聞臺軍不¶
乆應至(臺軍謂東魏/所遣軍也)公但約勒屬城使完壘撫民以討¶
之雖失淅陽不足惜也纂不從遣兵攻之兵敗諸將因¶
亡不返城民宻召獨孤信信至武陶(武陶疑當/作武關)東魏遣¶
恒農太守田八能(恒農即𢎞農後魏避顯/祖諱改𢎞曰恒戸登翻)帥羣蠻拒信¶
於淅陽(帥讀/曰率)又遣都督張齊民以步騎三千出信之後¶
信謂其衆曰今士卒不滿千人首尾受敵(謂田八能拒/其前張齊民)¶