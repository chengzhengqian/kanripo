夏四月鮮卑寇漁陽漁陽太守張顯率數百人出塞追¶
之兵馬掾嚴授諫曰前道險阻賊執難量(掾俞絹翻/量音良)宜¶
且結營先令輕騎偵視之顯意甚鋭怒欲斬之遂進兵¶
遇虜伏發士卒悉走唯授力戰身被十創手殺數人而¶
死(縁邉郡曹有兵馬掾掌兵/馬偵丑鄭翻創初良翻)主簿衛福功曹徐咸皆自¶
投赴顯俱沒於陳(陳讀/曰陣)　丙寅以虎賁中郎將鄧隲為¶
車騎將軍儀同三司(三司三公也晉職官志曰儀/同三司之名始此隲職日翻)隲弟¶
黄門侍郎悝為虎賁中郎將宏閶皆侍中(悝苦回翻/閶齒良翻)¶