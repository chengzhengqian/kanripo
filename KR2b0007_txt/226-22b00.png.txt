之使俸給多少遷次緩速皆如其志然無得親職事其¶
場院要劇之官(俸扶用翻少始紹翻場/謂交場船場院為廵院)必盡一時之選¶
故晏没之後掌財賦有聲者多晏之故吏也晏又以為¶
户口滋多則賦税自廣故其理財以愛民為先諸道各¶
置知院官(知院官掌諸/道廵院者也)毎旬月具州縣雨雪豐歉之狀¶
白使司豐則貴糴歉則賤糶或以榖易雜貨供官用及¶
於豐處賣之知院官始見不稔之端先申至某月須如¶
干蠲免某月須如干救助(使疏吏翻如干猶言若干也/程大昌曰若干者設數之言)¶