輕帝善之　壬辰大赦　秋七月以賈充為司空侍中¶
尚書令領兵如故(充自文帝時/統城外諸軍)充與侍中任愷皆為帝¶
所寵任充欲専名埶而忌愷於是朝士各有所附(朝直/遥翻)¶
朋黨紛然帝知之召充愷宴于式乾殿而謂之曰朝廷¶
宜壹大臣當和充愷等各拜謝既而充愷以帝已知而¶
不責愈無所憚外相崇重内怨益深充乃薦愷為吏部¶
尚書愷侍覲轉希(既不為侍中/則侍覲希矣)充因與荀勗馮紞承間¶
共譖之(間古/莧翻)愷由是得罪廢於家　八月吳主徴昭武¶