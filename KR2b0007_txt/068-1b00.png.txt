濡須二月操進攻之(孫權所保者十七/年所築濡須塢也)初右䕶軍蔣欽¶
屯宣城(宣城縣屬丹陽郡賢曰故/城在今宣州南陵縣東)蕪湖令徐盛收欽屯¶
吏表斬之(蕪湖縣屬丹陽郡春秋呉鳩兹之地宋白曰/以其地卑畜水非深而生蕪藻故曰蕪湖)¶
及權在濡須欽與吕蒙持諸軍節度欽每稱徐盛之善¶
權問之欽曰盛忠而勤彊有膽略器用好萬人督也今¶
大事未定臣當助國求才豈敢挾私恨以蔽賢乎權善¶
之三月操引軍還留伏波將軍夏侯惇都督曹仁張遼¶
等二十六軍屯居巢(晉志曰光武建武初征伐四方始/置督軍御史事竟罷建安中魏武)¶