𢎞是真以本來自左軍故𢎞為臺司所抑(蕭本事見上/卷元年蕭𢎞)¶
(事見二年臺司謂御史/臺官吏主案驗蕭𢎞者)今𢎞詣臣求臣上聞(上時/掌翻)乞追¶
𢎞赴闕與本對推以正真偽詔三司鞫之　冬十月乙¶
夘上就起居舍人魏謩取記注觀之(記注即起居注貞/觀初以給事中諫)¶
(議大夫兼知起居注或知起居事每仗下議記事起居/郎一人執筆記錄于前史官隨之其後復置起居舍人)¶
(分侍左右秉筆隨宰相入殿若仗在紫宸内閤則夾香/案分立殿下直第二螭首和墨濡筆皆即坳處時號螭)¶
(頭髙宗臨朝不决事有所奏惟辭見而已許敬宗李義/府為相奏請多畏人之知也命起居郎舍人對仗承㫖)¶
(仗下與百官皆出不敢聞機務矣長夀中宰相姚璹建/議仗下後宰相一人錄軍國政要為時政記月送史館)¶