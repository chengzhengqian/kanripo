(開皇三年罷昌樂郡貴鄉縣屬魏州遂為州治所此時/與興唐縣並置於鄴下興唐本元城莊宗以魏州為鄴)¶
(都特以漢魏郡治鄴曹操以魏王都鄴而名之耳然相/州自隋以來治安陽而鄴為屬縣魏州相州治所皆非)¶
(古鄴/也)　夏四月癸亥朔日有食之　初五臺僧誠惠以¶
妖妄惑人自言能降伏天龍(降戸/江翻)命風召雨帝尊信之¶
親師后妃及皇弟皇子拜之(帥讀/曰率)誠惠安坐不起羣臣¶
莫敢不拜時大旱帝自鄴都迎誠惠至洛陽使祈雨士¶
民朝夕瞻仰數旬不雨或謂誠惠(謂者告/語之也)官以師祈雨¶
無驗將焚之(官謂莊宗/師謂誠惠)誠惠逃去慙懼而卒(史言異端/率妖妄不)¶