詣建康其母崔氏固止之嶠絶裾而去既至屢求返命¶
朝廷不許㑹琨死除散騎侍郎嶠聞母亡阻亂不得犇¶
䘮臨𦵏固讓不拜苦請北歸詔曰凡行禮者當使理可¶
經通(經常/也)今桀逆未梟(梟堅/堯翻)諸軍奉迎梓宫猶未得進¶
嶠以一身於何濟其私難(難乃/旦翻)而不從王命邪嶠不得¶
已受拜　初曹嶷既據青州乃叛漢來降(謂遣使詣建/康奉表勸進)¶
(也嶷魚/力翻)又以建康懸逺勢援不接復與石勒相結勒授¶
嶷東州大將軍青州牧封琅邪公(曹嶷反側二國之間/終為人禽而已矣復)¶