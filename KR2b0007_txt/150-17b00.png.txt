望之失色延伯自為後殿(殿丁/練翻)不與之戰使其衆先渡¶
部伍嚴整天生兵不敢擊須臾渡畢延伯徐渡天生之¶
衆亦引還寶寅喜曰崔君之勇闗張不如(闗張謂闗/羽張飛也)延¶
伯曰此賊非老奴敵也明公但安坐觀老奴破之癸亥¶
延伯勒兵出寶寅舉軍繼其後天生悉衆逆戰延伯身¶
先士卒(先悉/薦翻)陷其前鋒将士盡鋭競進大破之俘斬十¶
餘萬追奔至小隴(隴山有大隴山小隴山大隴山在清/水縣東北小隴山在岐州武都郡南)¶
(田縣西北五代志南田作南由/南由唐隴州之吳山縣即其地)岐雍及隴東皆平将士¶