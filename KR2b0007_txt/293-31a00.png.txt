除平章事未髙則稍更遷官權知如故若有不稱則罷¶
其政事責其舉者又班行之中(行户/剛翻)有員無職者太半¶
(如諸衛將軍東宮/官屬内諸使之類)乞量其才器(量音/良)授以外任試之於¶
事還以舊官登叙考其治狀(治直/吏翻)能者進之否者黜之¶
又請令盗賊自相糾告以其所告貲産之半賞之或親¶
戚為之首則論其徒侣而赦其所首者如此則盗不能¶
聚矣(言或親戚相與為盗其中有能自首者/則赦之其徒侣則論其罪也首式又翻)又新鄭鄉¶
村團為義營各立將佐一户為盗累其一村(將即亮翻/下同累力)¶