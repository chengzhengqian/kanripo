殿中都司空法曹參軍劉顯兼吏部都太學博士孔䖍¶
孫兼金部都司空法曹參軍蕭軌兼左右户都宣毅墨¶
曹參軍王顒兼中兵都(宣毅将軍府之墨/曹參軍顒魚容翻)並以才地兼¶
美首膺其選　六月宣城郡吏吳承伯挾妖術聚衆(妖/於)¶
(驕/翻)癸丑攻郡殺太守朱僧勇轉屠旁縣閏月己丑承伯¶
踰山奄至吳興東土人素不習兵吏民恇擾奔散或勸¶
太守蔡撙避之撙不可(恇去王翻/撙慈損翻)募勇敢閉門拒守承¶
伯盡鋭攻之撙帥衆出戰大破之臨陳斬承伯(帥讀曰/率陳讀)¶