　楚王殷遣中軍使史光憲入貢帝賜之駿馬十美女¶
二過江陵髙季興執光憲而奪之且請舉鎮自附於吳¶
徐温曰為國者當務實效而去虛名(去羌/吕翻)髙氏事唐久¶
矣(自唐滅梁髙/氏即事之)洛陽去江陵不逺(舊唐書地理志洛陽/至江陵一千三百一)¶
(十五/里)唐人步騎襲之甚易(易以/䜴翻)我以舟師沂流救之甚¶
難夫臣人而弗能救使之危亡能無愧乎乃受其貢物¶
辭其稱臣聽其自附於唐(史言徐温能自保/其國不務逺畧)　任圜性¶
剛直且恃與帝有舊(任圜與帝同事莊宗且/全征蜀之兵以歸帝)勇於敢為¶