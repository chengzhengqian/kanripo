遊幸即行不待供置有司常具音樂飲食幄帟(帟羊益/翻小幕)¶
(曰/帟)諸王立馬以備陪從(從才用/翻下同)毎行幸内外諸司扈從¶
者十餘萬人所費不可勝紀(勝音/升)¶
八年春正月以魏博留後何全皥為節度使　二月歸¶
義節度使張義潮入朝(宣宗大中五年張義潮以沙州/降尋授以歸義節至是入朝)¶
以為右神武統軍命其族子惟深守歸義　自安南至¶
邕廣海路多潜石覆舟靜海節度使高駢募工鑿之漕¶
運無滯　西川近邊六姓蠻(六姓蠻一曰蒙蠻二曰夷/蠻三曰訛蠻四曰狼蠻五)¶