類祿山虜爭擊殺之以為已得祿山勇氣增倍奚復叛¶
與契丹合夾擊唐兵殺傷殆盡射祿山中鞍折冠簮失¶
屨獨與麾下二十騎走㑹夜追騎解得入師州(貞觀三/年以室)¶
(韋部落置師州治營州之廢陽師鎮復/扶又翻射而亦翻中竹仲翻折而設翻)歸罪於左賢王¶
哥解(哥解葢自突厥来/降者解戸買翻)河東兵馬使魚承仙而斬之平¶
盧兵馬使史思明懼逃入山谷近二旬(近其/靳翻)收散卒得¶
七百人平盧守将史定方將精兵二千救祿山契丹引¶
去祿山乃得免至平盧麾下皆亡不知所出史思明出¶