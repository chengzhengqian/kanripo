(禮是為三尚書事民部之外安得復有户部哉唐/六典貞觀二十三年始改民部為户部洎其冀翻)上將¶
行謂洎曰我今逺征爾輔太子安危所寄宜深識我意¶
對曰願陛下無憂大臣有罪者臣謹即行誅上以其言¶
妄發頗怪之戒曰卿性踈而太徤必以此敗深宜慎之¶
及上不豫洎從内出色甚悲懼謂同列曰疾勢如此聖¶
躬可憂或譛於上曰洎言國家事不足憂但當輔幼主¶
行伊霍故事大臣有異志者誅之自定矣上以為然(因/洎)¶
(於上前先有誅有罪大臣/之言遂信譛者之言為然)庚申下詔稱洎與人竊議窺¶