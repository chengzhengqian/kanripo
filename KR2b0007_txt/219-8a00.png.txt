天下節制(事見上/卷七月)諫議大夫高適諫以為不可上皇不¶
聽璘領四道節度都使鎮江陵時江淮租賦山積於江¶
陵璘召募勇士數萬人日費巨萬璘生長深宫不更人¶
事子襄城王瑒有勇力好兵有薛鏐等為之謀主(長知/兩翻)¶
(更工衡翻瑒徒杏翻又音/暢好呼到翻鏐力求翻)以為今天下大亂惟南方完¶
富璘握四道兵封疆數千里宜據金陵(康曰楚威王埋/金以鎮王氣故)¶
(曰金/陵)保有江表如東晉故事上聞之敕璘歸覲于蜀璘¶
不從江陵長史李峴辭疾赴行在(璘將稱兵峴不/欲預其禍也)上召¶