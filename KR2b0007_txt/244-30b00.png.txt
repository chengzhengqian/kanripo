奏章曰天下力彊矣請搏四夷於是府兵内剷(字書無/剷字今)¶
(以類求之/音楚浪翻)邉兵外作戎臣兵伍湍奔矢徃内無一人矣¶
尾大中乾(乾音/干)成燕偏重(謂成安祿山偏重/之勢也燕於賢翻)而天下掀¶
然根萌燼然七聖旰食(七聖謂肅代/德順憲穆敬)求欲除之且不能¶
也由此觀之戎臣兵伍豈可一日使出落鈐鍵哉然為¶
國者不能無兵居外則叛居内則簒使外不叛内不簒¶
古今以還法術最長其置府立衛乎近代以來於其將¶
也弊復為甚(將即亮翻復/扶又翻下同)率皆市兒輩多齎金玉負倚¶