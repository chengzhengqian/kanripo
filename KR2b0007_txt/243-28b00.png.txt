(今坊市公人謂之所由呫叱渉翻囁/而渉翻呫囁細語口動而聲不逺聞)度笑而飲之栖楚¶
不自安趨出二月辛未以度為司空同平章事度在中¶
書左右忽白失印聞者失色度飲酒自如頃之左右白¶
復於故處得印度不應或問其故度曰此必吏人盗之¶
以印書劵耳急之則投諸水火緩之則復還故處(或問/當左)¶
(右白得印之時豈不可就詰其人以得印/所自邪答曰晉公處此必有說請自詳度)人服其識量¶
　上自即位以來欲幸東都宰相及朝臣諫者甚衆上¶
皆不聽决意必行己令度支員外郎盧貞按視修東都¶