　不吝傅説戒髙宗曰無恥過作非由是觀之則為人¶
　君者固不以無過為賢而以改過為美也今叔孫通¶
　諫孝恵乃云人主無過舉是教人君以文過遂非也¶
　豈不繆哉¶
長樂宫鴻臺灾(三輔黄圗鴻臺在長樂宫中秦始皇二/十七年築髙四十丈上起觀宇帝嘗射)¶
(飛鴻于臺上/故曰鴻臺)　秋七月乙亥未央宫凌室灾丙子織室¶
灾(凌室蔵冰之室織室掌織作繒帛之處班/表少府有東織西織凌力證翻又音陵)¶
五年冬雷(洪範論曰陽用事百八十三日而終隂用事/百八十三日而終雷出地百八十三日而入)¶