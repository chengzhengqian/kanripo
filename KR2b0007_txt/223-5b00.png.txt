(李寳臣李/懐仙等)皆握強兵臣撫綏以安反側五也臣說諭回¶
紇使赴急難天下既平送之歸國六也(說式芮翻/難乃旦翻)臣既¶
負六罪誠合萬誅惟當吞恨九泉銜寃千古復何訴哉¶
臣受恩深重夙夜思奉天顔(言欲入/朝也)但以來瑱受誅(瑱/它)¶
(甸翻事見/上卷正月)朝廷不示其罪諸道節度誰不疑懼近聞詔¶
追數人(唐人率謂召為追觀考/異所引諸家雜史可見)盡皆不至實畏中官讒¶
口虚受陛下誅夷豈惟羣臣不忠正為回邪在側(當時/君臣)¶
(情事誠如/懐恩之言)且臣前後所奏駱奉仙詞情非不摭實(摭之/實翻)¶