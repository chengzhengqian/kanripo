陵容棺而已　甲子上行幸洛陽宫　上至顯仁宫(隋/志)¶
(河南夀安縣有顯仁宫/煬帝大業元年所起)官吏以缺儲偫有被譴者(偫直/里翻)¶
(被皮/義翻)魏徵諫曰陛下以儲偫譴官吏臣恐承風相扇異¶
日民不聊生殆非行幸之本意也昔煬帝諷郡縣獻食¶
視其豐儉以為賞罰(見一百八十三/卷大業十二年)故海内叛之此陛¶
下所親見奈何欲效之乎上驚曰非公不聞此言因謂¶
長孫無忌等曰朕昔過此買飯而食僦舍而宿(僦子/就翻)今¶
供頓如此豈得嫌不足乎　三月丙戌朔日有食之¶