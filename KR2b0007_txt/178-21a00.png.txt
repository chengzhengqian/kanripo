曠自有佗事未及奏聞帝命引入閣綽再拜請曰臣有¶
死辠三臣為大理少卿不能制御掌固使曠觸挂天刑¶
一也囚不合死而臣不能死爭二也臣本無佗事而妄¶
言求入三也帝解顔會獨孤后在坐(坐徂/卧翻)命賜綽二金¶
盃酒并盃賜之曠因免死徙廣州蕭摩訶子世略在江¶
南作亂摩訶當從坐上曰世略年未二十亦何能為以¶
其名將之子為人所逼耳(將即/亮翻)因赦摩訶綽固諌不可¶
上不能奪欲綽去而赦之因命綽退食綽曰臣奏獄未¶