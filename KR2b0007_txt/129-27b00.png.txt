吏部尚書蔡興宗親奉璽綬(璽斯氏翻/綬音受)太子受之傲惰¶
無戚容興宗出告人曰昔魯昭不戚叔孫知其不終(左/傳)¶
(魯襄公薨立昭公叔孫穆子曰是人也居喪而不哀在/感而有嘉容是謂不度比葬三易衰衰衽如故衰於是)¶
(昭公十九年矣猶有童心/君子是以知其不終也)家國之禍其在此乎(為明年/帝以狂)¶
(暴見弑/張本)　甲子詔復以太宰義恭録尚書事柳元景如¶
開府儀同三司領丹陽尹解南兖州　六月丁亥魏主¶
如隂山　秋七月己亥以晉安王子勛為江州刺史(為/明)¶
(年子勛起兵張/本勛古勲字)　柔然處羅可汗卒子予成立號受羅¶