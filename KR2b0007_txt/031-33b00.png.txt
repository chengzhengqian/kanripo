故南昌尉九江梅福上書曰(地理志南昌縣屬豫章郡/後漢志尉主盗賊凡有賊)¶
(發主名不立則推索行/尋案察姦宄以起端緒)昔髙祖納善若不及従諌如轉¶
圜(師古曰不及恐失之也/轉圜者言其順易也)聴言不求其能舉功不考其¶
素(師古曰直取其功不論/其舊行及所従來也)陳平起於亡命而為謀主韓¶
信拔於行陳而建上将(事並見髙帝紀行/户剛翻陳讀曰陣)故天下之士¶
雲合歸漢(師古曰言/四面而至)争進竒異知者竭其䇿(知讀曰/智下同)愚¶
者盡其慮勇士極其節怯夫勉其死合天下之知并天¶
下之威是以舉秦如鴻毛取楚若拾遺(師古曰鴻毛諭/輕拾遺言其易)¶