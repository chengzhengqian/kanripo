尉後四年禹以老貶為燕相是時吏治皆以慘刻相尚¶
(治直/吏翻)獨左内史兒寛勸農業緩刑罰理獄訟務在得人¶
心擇用仁厚士推情與下不求名聲吏民大信愛之收¶
租税時裁濶狹與民相假貸(師古曰謂有貧弱及農要/之時不即徵収也予謂濶)¶
(謂征斂稍寛禁防䟽潤之時狹謂督促迫急/之時濶時不急征收假貸與民使營生業)以故租多¶
不入後有軍發左内史以負租課殿當免(殿丁練翻課/下下曰殿)¶
民聞當免皆恐失之大家牛車小家擔負輸租繦屬不¶
絶(師古曰繦索也言輸者接連不絶於道若/繩索之相屬也猶今言續索矣屬之欲翻)課更以最¶