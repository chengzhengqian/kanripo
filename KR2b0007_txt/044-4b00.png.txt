祭肜招降之(降户/江翻)肜又以財利撫約鮮卑大都䕶偏何¶
使招致異種駱驛欵塞(種章勇翻駱驛相/繼也欵叩也至也)肜曰審欲立¶
功當歸撃匈奴斬送頭首乃信耳偏何等即撃匈奴斬¶
首二千餘級持頭詣郡其後嵗嵗相攻輙送首級受賞¶
賜自是匈奴衰弱邊無㓂警鮮卑烏桓並入朝貢(朝直/遥翻)¶
肜為人質厚重毅撫夷狄以恩信故皆畏而愛之得其¶
死力　南單于遣其弟左賢王莫(莫者左賢/王之名)將兵萬餘¶
人擊北單于弟薁鞬左賢王生獲之北單于震怖(怖普/布翻)¶