迎操欲安所歸乎願早定大計莫用衆人之議也權歎¶
息曰諸人持議甚失孤望今卿廓開大計正與孤同時¶
周瑜受使至番陽肅勸權召瑜還(瑜已受命出使盖行/未逺也使疏吏翻番)¶
(蒲何/翻)瑜至謂權曰操雖託名漢相其實漢賊也(相息/亮翻)將¶
軍以神武雄才兼仗父兄之烈割據江東地方數千里¶
兵精足用英雄樂業(英雄之事猶樂其業/言無它志也樂音洛)當横行天下¶
為漢家除殘去穢(為于偽翻/去羌吕翻)况操自送死而可迎之邪¶
請為將軍籌之(為于偽翻/下保為同)今北土未平馬超韓遂尚在¶