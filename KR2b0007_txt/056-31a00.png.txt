(殺/)及黨事起閎欲投迹深林以母老不宜逺遁乃築土¶
室四周於庭不為户自牖納飲食母思閎時往就視母¶
去便自掩閉兄弟妻子莫得見也潛身十八年卒於土¶
室初范滂等非訐朝政(賢曰訐謂横議是非也/訐居謁翻朝直遥翻)自公卿¶
以下皆折節下之(折而設翻/下遐稼翻)太學生爭慕其風以為文¶
學將興處士復用申屠蟠獨歎曰昔戰國之世處士横¶
議列國之王至為擁篲先驅(史記鄒衍如燕昭王擁篲/先驅請列弟子之座而受)¶
(業築碣石宫身親往師之處昌吕翻復/扶又翻横戸孟翻為于偽翻篲祥歲翻)卒有坑儒燒書¶