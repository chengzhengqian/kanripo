以一謬棄其餘勲(胡后以于忠擁䕶為功若/忠之専横其謬固非一也)復封忠為¶
靈夀縣公(復扶/又翻)亦封崔光為平恩縣侯　魏元法僧遣¶
其子景隆将兵拒張齊(将即亮/翻下同)齊與戰於葭萌大破之¶
屠十餘城遂圍武興法僧嬰城自守境内皆叛法僧遣¶
使間道告急於魏(使疏吏翻/間古莧翻)魏驛召鎮南軍司傅豎眼¶
於淮南以為益州刺史西征都督将兵騎三千以赴之¶
(豎而庾翻/騎奇寄翻)豎眼入境轉戰三日行二百餘里九遇皆捷¶
五月豎眼擊殺梁州刺史任太洪民獠聞豎眼至皆喜¶