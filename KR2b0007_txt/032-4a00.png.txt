(也師古曰郵與/尤同尤過也)妖孽並見(洪範五行傳説曰凡草木之/類謂之妖妖猶夭胎言尚㣲)¶
(也蟲豸之類謂之孽孽/則芽孽矣見賢遍翻)饑饉薦臻終不改寤惡洽變備¶
不復譴告更命有徳(如魯哀禍大天不降譴是/也復扶又翻更工衡翻)此天地¶
之常經百王之所同也加以功徳有厚薄期質有修短¶
時世有中季(師古曰中/讀曰仲)天道有盛衰陛下承八世之功¶
業(八世髙恵文/景武昭宣元)當陽數之標季(孟康曰陽九之末紀也/師古曰標音必遥翻)¶
渉三七之節紀(孟康曰至平帝乃三七二百一/十嵗之厄今已渉向其節紀)遭無妄¶
之卦運(應劭曰天必先雲而後雷雷而後雨而今無雲/而雷無妄者無所望也萬物無所望于天災異)¶