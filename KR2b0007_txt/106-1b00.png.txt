志賞罸任情慕容盛年十三謂慕容柔曰夫十人之長¶
(長知/兩翻)亦須才過九人然後得安今中山王才不逮人功¶
未有成而驕汰已甚殆難濟乎(冲在前燕時封中山王/汰侈也溢也史言慕容)¶
(盛㓜而有識畧所以能自奮而/有國盛柔歸冲見上卷上年)　後秦王萇留諸將攻¶
新平自引兵撃安定擒秦安西將軍勃海公珍嶺北諸¶
城悉降之(降户/江翻)　甲寅秦王堅與西燕主冲戰于仇班¶
渠大破之(慕容垂復興于山東而冲稱/號于闗中故書西燕以别之)乙卯戰于雀桑¶
又破之甲子戰于白渠(白渠即漢時白/公所鑿者也)秦兵大敗西燕¶