幸太原(自鄜州濟河道汾隰至太原路甚回逺以韓建/在華州李茂貞養子繼塘在同州不敢由同州)¶
(出河中也/鄜音夫)臣請先徃告之辛夘詔幸鄜州壬辰上出至¶
渭北韓建遣其子從允奉表請幸華州上不許(華戸/化翻)以¶
建為京畿都指揮安撫制置及開通四面道路催促諸¶
道綱運等使而建奉表相繼上及從官亦憚逺去(從才/用翻)¶
癸巳至富平遣宣徽使元公訊召建面議去留甲午建¶
詣富平見上頓首涕泣言方今藩臣跋扈者非止茂貞¶
陛下若去宗廟園陵逺巡邊鄙臣恐車駕濟河無復還¶