至周舉朝稱慶周主為之大赦凡所資奉窮極華盛每¶
四時伏臘周主帥諸親戚行家人之禮稱觴上夀(朝直/遙翻)¶
(帥讀曰率下/同上時掌翻)　突厥自幽州還(還從宣翻/又如字)留屯塞北更¶
集諸部兵遣使告周欲與共擊齊如前約閏月乙巳突¶
厥㓂齊幽州晉公䕶新得其母未欲伐齊恐負突厥約¶
更生邉患不得已徵二十四軍及左右廂散𨽻秦隴巴¶
蜀之兵(二十四軍六柱國及十二大將軍所統關中諸/府兵也安定公泰相魏左右各十二軍並屬相)¶
(府左右廂禁衞兵也兼有秦隴巴蜀/之兵散𨽻於左右廂者散悉亶翻)并羌胡内附者凡¶