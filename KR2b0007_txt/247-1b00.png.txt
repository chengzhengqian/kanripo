(訖翻錄考異曰舊回鶻傳云豐州刺史石雄後唐獻祖/紀年  云石州刺史石雄按是時田牟為豐州刺史今)¶
(從實/録)沔自以大軍繼之雄至振武登城望回鶻之衆寡¶
見氊車數十乘(氊車以氊為車/屋乘繩證翻)從者皆衣朱碧類華人¶
(從才用翻下侍從同衣於/既翻華人謂中國人也)使諜問之曰公主帳也雄使¶
諜告之曰(諜達協/翻間也)公主至此家也當求歸路今將出兵¶
擊可汗請公主潛與侍從相保駐車勿動雄乃鑿城為¶
十餘穴引兵夜出直攻可汗牙帳至其帳下虜乃覺之¶
可汗大驚不知所為棄輜重走(重直/用翻)雄追擊之庚子大¶