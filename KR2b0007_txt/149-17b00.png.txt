(令丞陸徳明染而/艷翻劉音而險翻)懌坐禁止案驗無反狀得釋維當反¶
坐(反坐誣告失實者以/其所告之罪坐之)乂言於太后曰今誅維後有真¶
反者人莫敢告乃黜維為昌平郡守(昌平縣漢屬上谷/郡後魏置昌平郡)¶
(屬燕州隋復廢/郡為縣屬幽州)乂恐懌終為己害乃與劉騰密謀使主¶
食中黄門胡定自列(主食主御食/者也列陳也)云懌貨定使毒魏主¶
若已得為帝許定以富貴帝時年十一信之秋七月丙¶
子太后在嘉福殿未御前殿乂奉帝御顯陽殿騰閉永¶
巷門太后不得出懌入遇乂於含章殿後乂厲聲不聴¶