左右皆笑襄州人胡慶以丹漆書龜腹曰天子萬萬年¶
詣闕獻之昭徳以刀刮盡奏請付法太后曰此心亦無¶
惡命釋之太后習猫使與鸚鵡共處(處昌/吕翻)出示百官傳¶
觀未遍猫饑摶鸚鵡食之太后甚慙　太后自垂拱以¶
來任用酷吏先誅唐宗室貴戚數百人次及大臣數百¶
家其刺史郎將以下不可勝數(將即亮翻/勝音升)每除一官户¶
婢竊相謂曰(户婢官婢之直/宫中門户者)鬼朴又來矣不旬月輙遭¶
掩捕族誅監察御史朝邑嚴善思(後魏分馮翊置澄/城郡仍置南五泉)¶