已來刑法疏緩世族陵駕寒門平陳之後牧民者盡更¶
變之(更工/衡翻)蘇威復作五教使民無長幼悉誦之士民嗟¶
怨民間復訛言隋欲徙之入闗(復扶/又翻)逺近驚駭於是婺¶
州汪文進越州高智慧蘇州沈𤣥懀皆舉兵反(隋志東/陽郡平)¶
(陳置婺州㑹稽郡梁置東陽州陳改呉州平陳改呉/州後改越州呉郡陳置呉州平陳改蘇州懀烏外翻)自¶
稱天子署置百官樂安蔡道人蔣山李㥄饒州呉世華¶
温州沈孝徹泉州王國慶杭州楊寶英交州李春等皆¶
自稱大都督(攷隋志無樂安下曰陳之故境則當於陳/境求之沈約志鄱陽太守有樂安縣呉立)¶