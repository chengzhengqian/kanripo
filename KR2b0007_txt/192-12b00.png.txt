自今中書門下及三品以上入閤議事皆命諫官隨之¶
有失輒諫(程大昌曰唐西内太極殿即朔望受朝之所/蓋正殿也太極之北有兩儀殿即常日視朝)¶
(之所太極殿兩廡有東西二上閤則是兩閤皆有門可/入已又可轉北而入兩儀也此太宗時入閤之制也至)¶
(髙宗以後多居東内御宣政前殿則謂之衙衙有仗御/紫宸便殿則謂之入閤其不御宣政前殿而御紫宸也)¶
(乃自正衙喚仗由閤門而入百官候/朝于衙者因隨而入見謂之入閤)　上命吏部尚書¶
長孫無忌等與學士法官更議定律令(長知/兩翻)寛絞刑五¶
十條為斷右趾(斷丁/管翻)上猶嫌其慘曰肉刑廢已久宜有¶
以易之蜀王法曹參軍裴𢎞獻(唐制諸王有功倉户兵/騎法士等七曹參軍正)¶