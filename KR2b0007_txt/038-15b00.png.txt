須卜單于欲出大兵以輔立之兵調度亦不合(調徒/弔翻)而¶
匈奴愈怒並入北邊為㓂¶
六年春莽見盜賊多乃令太史推三萬六千歲歴紀六¶
歲一改元布天下下書自言己當如黄帝僊升天欲以¶
誑燿百姓銷解盜賊衆皆笑之　初獻新樂於明堂太¶
廟(新樂莽/所作也)更始將軍㢘丹擊益州不能克(丹蓋自寧始/將軍遷更始)¶
(將軍更/工衡翻)益州夷棟蠶若豆等起兵殺郡守越嶲夷人大¶
牟亦叛殺略吏人(按後漢書棟蠶若豆益州夷兩種/也大牟越嶲姑復縣夷人嶲音髓)莽¶