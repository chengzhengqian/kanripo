府庫之帛數十萬叚置萬春宫東街(萬春宫竇/建徳所築)以散將¶
卒凡三晝夜乃畢(將即/亮翻)仍布兵守坊巷得物者即出無¶
得更入人家士卒散盡然後與僕射裴矩行臺曹旦帥¶
其百官奉建徳妻曹氏及傳國八璽并破宇文化及所¶
得珍寶請降于唐(武徳二年建徳破化及得八璽及珍/寳帥讀曰率璽斯氏翻降户江翻)¶
上以善行為秦王左二䕶軍(秦王所綂置左三府右/三府命為統軍䕶軍)仍¶
厚賜之初竇建徳之誅宇文化及也隋南陽公主有子¶
曰禪師建徳虎賁郎將於士澄問之曰(何承天姓苑有/於姓今浙間有)¶