以收忠賢惡其順以去佞邪(忤五故翻去羌/吕翻下除去同)則太宗太¶
平之業將何逺哉又曰夫法貴簡而能禁罸貴輕而必¶
行陛下方興崇至徳大布新政請一切除去碎宻不察¶
小過小過不察則無煩苛大罪不漏則止姧慝使簡而¶
難犯寛而能制則善矣上覽而善之　先是修大明宫¶
未畢(先悉/薦翻)夏五月庚寅敕以農務方勤罷之以待閑月¶
(閑月謂農功/畢入之後)　六月丙辰以兵部尚書郭元振同中書¶
門下三品(舊考異曰六月辛丑郭元振同三品下注曰/  紀在丙辰今從睿宗實録余據考異則通)¶