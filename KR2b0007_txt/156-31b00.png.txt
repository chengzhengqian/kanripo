兵逼穰城(謂攻元/穎時也)東荆州民楊祖歡等起兵以其衆邀¶
景昭於路景昭戰敗剛沒蠻中(魏東荆州本蠻/左所據之地)冬十月¶
丞相歡至洛陽(至考異曰齊書北史皆云九月庚寅還/  洛陽按歡九月己酉克潼闗己酉九)¶
(月二十九日也不容庚寅已還/至洛陽庚寅乃九月十日也)又遣僧道榮奉表於孝¶
武帝曰陛下若逺賜一制許還京洛臣當帥勒文武式¶
清宫禁若返正無日則七廟不可無主萬國須有所歸¶
臣寧負陛下不負社稷帝亦不答歡乃集百官耆老議¶
所立時清河王亶出入已稱警蹕歡醜之乃託以孝昌¶