炅以禄位所至炅曰明公勲格宇宙(據孔安國尚/書注格至也)位極¶
人臣温不悦(其志願不止/于此故不悦)温欲先立功河朔以收時望¶
還受九錫及枋頭之敗威名頓挫(枋頭之敗事見/上卷太和四年)既克¶
壽春謂參軍郗超曰(郗丑/之翻)足以雪枋頭之恥乎超曰未¶
也久之超就温宿中夜謂温曰明公都無所慮乎温曰¶
卿欲有言邪超曰明公當天下重任今以六十之年敗¶
于大舉不建不世之勲不足以鎮愜民望(愜苦/叶翻)温曰然¶
則奈何超曰明公不為伊霍之舉者無以立大威權鎮¶