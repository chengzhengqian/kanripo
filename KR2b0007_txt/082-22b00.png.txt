泰嚴兵將助瑋(泰宣帝/弟子)祭酒丁綏諫曰公為宰相(泰時/為司)¶
(空晉公府有/西東閣祭酒)不可輕動且夜中倉猝宐遣人參審定問¶
(問音問也定問/猶言實音問也)泰乃止衛瓘女與國臣書曰先公名謚¶
未顯每怪一國蔑然無言春秋之失其咎安在(春秋公/羊傳曰)¶
(春秋君弑賊不討以為無臣子也子沈子曰君弑/臣不討賊非臣也子不復讐非子也謚神至翻)於是¶
太保主簿劉繇等執黄幡撾登聞鼓(古者設諫鼓立謗/木所以通下情也)¶
(周禮太僕建路鼓於大寢之門外以待達窮者鄭司農/注云窮謂窮寃失職者來擊此鼔以達於王若今時上)¶
(變事擊鼓矣此則登聞鼔之始也登聞鼓/之名蓋始於魏晉之間撾陟加翻擊也)上言曰初矯¶