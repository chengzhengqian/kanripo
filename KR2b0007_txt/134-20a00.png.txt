朝堂命侍中蕭嶷代鎭東府(嶷魚/力翻)撫軍行參軍蕭映鎭¶
京口映嶷之弟也戊辰内外纂嚴己巳以郢州刺史武¶
陵王贊爲荆州刺史庚午以右衛將軍黄回爲郢州刺¶
史督前鋒諸軍以討攸之初道成以世子賾爲晉熈王¶
爕長史行郢州事修治器械以備攸之(道成平桂陽之/難進爵縣公以)¶
(賾爲世子賾士/革翻治直之翻)及徵爕爲揚州以賾爲左衛將軍與爕¶
俱下劉懷珍言於道成曰夏口衝要宜得其人道成與¶
賾書曰汝既入朝當湏文武兼資與汝意合者委以後¶