貴速緩則彼為之備不可圖也言乃以逵行逢及牙將¶
何敬真張倣蒲公益朱全琇(琇音/秀)宇文瓊彭萬和潘叔¶
嗣張文表十人皆為指揮使部分發兵(分扶/問翻)叔嗣文表¶
皆朗州人也行逢能謀文表善戰叔嗣果敢三人多相¶
須成功情欵甚昵(昵尼/質翻)諸將欲召溆州酋長苻彦通為¶
援(溆音叙苻讀曰蒲酋慈由翻長/知兩翻苻彦通自謂苻秦苗裔)行逢曰蠻貪而無義¶
前年從馬希萼入潭州焚掠無遺(見二百八十九卷/漢隱帝乾祐二年)吾¶
兵以義舉往無不克烏用此物使暴殄百姓哉乃止然¶