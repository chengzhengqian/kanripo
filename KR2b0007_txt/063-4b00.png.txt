船繕修器械分遣精騎抄其邊鄙令彼不得安我取其¶
逸如此可坐定也(使紹能用授言曹/其殆乎抄楚交翻)郭圖審配曰以明¶
公之神武引河朔之彊衆以伐曹操易如覆手(易以/䜴翻)何¶
必乃爾授曰夫救亂誅暴謂之義兵恃衆憑彊謂之驕¶
兵義者無敵驕者先滅(前漢魏相上書曰兵/義者王兵驕者滅)曹操奉天¶
子以令天下今舉師南向於義則違且廟勝之䇿不在¶
彊弱曹操法令既行士卒精練非公孫瓚坐而受攻者¶
也今弃萬安之術而興無名之師(前漢董公曰兵出/無名事故不成)竊¶