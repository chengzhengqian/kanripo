顯祖所寵任參豫機密出納詔命其後訢出為相州刺¶
史(相息/亮翻)受納貨賂為人所告敷掩蔽之顯祖聞之檻車¶
徵訢案驗服罪當死是時敷弟奕得幸於馮太后帝意¶
已踈之有司以中㫖諷訢告敷兄弟隂事可以得免訢¶
謂其壻裴攸曰吾與敷族世雖遠恩踰同生今在事勸¶
吾為此(在事謂有司也言在/官而止案敷之事)吾情所不忍每引簮自刺¶
(刺七/亦翻)解帶自絞終不得死且吾安能知其隂事將若之¶
何攸曰何為為人死也(為為上如字/下于偽翻)有馮闡者先為敷¶