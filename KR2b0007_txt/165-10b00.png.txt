百數已滿(盛𢎞之荆州記曰自枝江縣西至上明東及/江津其中有九十九洲楚諺云洲不百故不)¶
(出王/者)陛下龍飛是其應也上令朝臣議之(朝直/遥翻)黄門侍¶
郎周𢎞正尚書右僕射王褒曰今百姓未見輿駕入建¶
康謂是列國諸王願陛下從四海之望時羣臣多荆州¶
人皆曰𢎞正等東人也(周覬王𨗳自南渡以來/世居建康故謂為東人)志願東¶
下恐非良計𢎞正面折之曰(折之/舌翻)東人勸東謂非良計¶
西人欲西豈成長策上笑又議於後堂會者五百人上¶
問之曰吾欲還建康諸卿以為如何衆莫敢先對上曰¶