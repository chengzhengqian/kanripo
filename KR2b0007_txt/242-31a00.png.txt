軍于千塔(千塔當在/汴州北)武寧節度使王智興與髙承簡共¶
破宣武兵斬首千餘級餘衆遁去壬申韓充敗宣武兵¶
於郭橋(九域志汴州祥/符縣有郭橋鎮)斬首千餘級進軍萬勝(九域志/汴州中)¶
(牟縣有/萬勝鎮)初李㝏既為留後以都知兵馬使李質為腹心¶
及㝏除將軍不奉詔質屢諫不聴㑹㝏疽𤼵於首遣李¶
臣則等將兵拒李光顔於尉氏既而官軍四集兵屢敗¶
㝏疾甚悉以軍事屬李質(屬之/欲翻)臥於家丙子質與監軍¶
姚文壽擒㝏殺之詐為㝏牒追臣則等至皆斬之執㝏¶