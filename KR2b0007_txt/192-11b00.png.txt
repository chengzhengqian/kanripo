　新羅百濟髙麗三國有宿仇(北史曰新羅本辰韓種/在髙麗東南亦曰秦韓)¶
(相傳秦世亡人避役來適馬韓割東界居之故名秦韓/始有六國稍分為十二新羅其一也或稱魏母丘儉破)¶
(髙麗奔沃沮後復國其留者為新羅兼有沃沮不耐韓/濊之地其王本百濟人自海逃入新羅遂王其國附庸)¶
(百濟後致彊盛因與百濟為敵百濟伐髙麗來請救悉/兵往破之自是相攻不置後獲百濟王殺之滋結怨麗)¶
(力知/翻)迭相攻擊上遣國子助教朱子奢往諭指(晉武帝/咸寧四)¶
(年立國子學置祭酒博士各一人助教十五人以教生/徒孝武太元十年損助教為十人唐助教五人從六品)¶
(上掌佐博士/分經教授)三國皆上表謝罪(上時/掌翻)¶
　　太宗文武大聖大廣孝皇帝上之上(諱世民髙祖/次子也帝初)¶