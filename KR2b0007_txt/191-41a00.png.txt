(一無遺焉今據實録紀傳結盟/而退未嘗掩襲小説所載為誤)蕭瑀請於上曰突厥未¶
和之時諸將爭請戰陛下不許(瑀音禹厥九勿/翻將即亮翻)臣等亦¶
以為疑既而虜自退其策安在上曰吾觀突厥之衆雖¶
多而不整君臣之志唯賄是求當其請和之時可汗獨¶
在水西(謂渭水之西可從/刋入聲汗音寒)達官皆來謁我(突厥言達官/猶中國言顯)¶
(官/也)我若醉而縛之因襲擊其衆勢如拉朽(拉盧/合翻)又命長¶
孫無忌李靖伏兵於幽州以待之(幽州當作豳州自渭/北北歸歸路正經豳)¶
(州此史書傳寫誤耳開元十三年以豳/字類幽改曰邠州則當時亦病此矣)虜若奔歸伏兵¶