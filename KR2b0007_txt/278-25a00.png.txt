戾太子乎(春秋晉獻公殺其世子而非其罪後諡曰恭/戾太子事見二十二巻漢武帝征和二年)¶
從榮怒出為涇州判官及從榮敗逺以是知名逺字上¶
交(趙逺後事漢髙祖避髙祖/名以字行故史著其名)幽州人也　戊戌帝殂(年/六)¶
(十七按下文云登極之年已/踰六十則是年年六十八)帝性不猜忌與物無競登¶
極之年已踰六十每夕於宫中焚香祝天曰某胡人因¶
亂為衆所推(事見二百七十/四巻天成元年)願天早生聖人為生民主¶
(范仲淹曰我太祖/皇帝應期而生)在位年榖屢豐(屢力/住翻)兵革罕用校於¶
五代粗為小康(校比也小康小/安也粗坐五翻)辛丑宋王至洛陽(自魏/州至)¶