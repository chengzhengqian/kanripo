以収衆心恬之南攻鹿鳴城(黎陽在河北鹿鳴城在河/南酈道元曰案竹書紀年)¶
(梁恵成王十三年取鄭鹿即是城也今城/内有臺尚謂之鹿鳴臺又謂之鹿鳴城)遼于後閉門¶
拒之恬之東奔鄄城(鄄吉/掾翻)遼追執之遂據黎陽豫州刺¶
史朱序遣將軍秦膺童斌與淮泗諸郡共討之(斌音/彬)¶
秦益州牧王廣自隴右引兵攻河州牧毛興於枹罕興¶
遣建節將軍衛平帥其宗人一千七百夜襲廣大破之¶
(帥讀/曰率)二月秦州牧王統遣兵助廣攻興興嬰城自守(去/年)¶
(王廣自成/都依統)　燕大赦改元建興置公卿尚書百官繕宗¶