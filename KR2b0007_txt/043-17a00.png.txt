縯功業不就(事見三十九/卷更始元年)撫育二子章興恩愛甚篤以¶
其少貴(少詩/照翻)欲令親吏事使章試守平隂令興緱氏令¶
(平隂緱氏二縣皆屬/河南尹緱工矦翻)其後章遷梁郡太守(梁郡在雒陽/東南八百五)¶
(十/里)興遷𢎞農太守(郡國志𢎞農郡在雒/陽西南四百五十里)　帝以天下墾¶
田多不以實自占(占之/贍翻)又户口年紀互有増減乃詔下¶
州郡檢覈(覈者考其實/也下户稼翻)於是刺史太守多為詐巧茍以¶
度田為名聚民田中并度廬屋里落民遮道啼呼(度徒/洛翻)¶
(呼火/故翻)或優饒豪右侵刻羸弱(羸倫/為翻)時諸郡各遣使奏事¶