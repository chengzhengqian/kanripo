(賢曰䤈/火奚翻)¶
三年春二月甲寅太尉趙憙司徒李訢免　丙辰以左¶
馮翊郭丹為司徒　己未以南陽太守虞延為太尉¶
甲子立貴人馬氏為皇后皇子炟為太子(賢曰炟音/丁達翻)后¶
援之女也光武時以選入太子宫能奉承隂后傍接同¶
列禮則脩備上下安之遂見寵異及帝即位為貴人時¶
后前母姊女賈氏亦以選入生皇子炟帝以后無子命¶
養之謂曰人未必當自生子但患愛養不至耳后於是¶