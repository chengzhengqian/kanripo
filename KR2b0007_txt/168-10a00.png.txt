(外故有京/畿軍士)斬娥永樂於園太皇太后臨愔喪哭曰楊郎¶
忠而獲罪(婁后此言出於人/心是非之真也)以御金為之一眼(御金御/府之金)¶
(也/)親内之曰以表我意演亦悔殺之於是下詔罪狀愔¶
等且曰罪止一身家屬不問頃之復簿錄五家(楊愔可/朱渾天)¶
(和燕子獻宋欽道鄭/頥凡五家復扶又翻)王晞固諫乃各没一房孩㓜盡死¶
兄弟皆除名以中書令趙彥深代楊愔總機務鴻臚少¶
卿陽休之私謂人曰將渉千里殺騏驎而䇿蹇驢可悲¶
之甚也(馬黑脊曰騏驎毛晃曰馬青驪色曰騏驎東方/朔傳騏驎騄駬蜚鳴驊騮天下良馬也驎力珍)¶