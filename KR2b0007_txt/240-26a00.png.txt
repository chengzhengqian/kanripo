州刺史詔以河陽兵送至滳河(滳河漢千乘濕沃縣地/隋開皇十六年置滴河)¶
(縣廢濕沷入焉唐屬棣州九域志在州西南八十里漢/都尉許商鑿此通海故以商河為名後人加水焉宋白)¶
(曰縣南有滳/河因以為名)㑹縣為平盧兵所陷(平盧兵李師/道之兵也)華擊却¶
之殺二千餘人復其縣以聞詔加横海節度副使　六¶
月癸丑朔日有食之　丁丑復以烏重𦙍領懐州刺史¶
鎮河陽(淮西已平故烏重𦙍/自汝州復還鎮河陽)　秋七月癸未朔徙李愬¶
為武寧節度使乙酉下制罪狀李師道令宣武魏博義¶
成武寧横海兵共討之以宣歙觀察使王遂為供軍使¶