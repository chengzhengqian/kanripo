(注洛澗上承苑馬塘水北厯秦墟/下注淮謂之洛口帥讀曰率下同)謝石謝𤣥等去洛澗¶
二十五里而軍憚成不敢進胡彬糧盡潜遣使告石等¶
曰今賊盛糧盡恐不復見大軍(復扶/又翻)秦人獲之送於陽¶
平公融融馳使白秦王堅曰賊少易擒但恐逃去宜速¶
赴之(使疏吏翻下同融持議以為晉不可伐今臨敵乃/輕脱如此亦天奪其鍳也少詩沼翻易以䜴翻)¶
堅乃留大軍於項城引輕騎八千兼道就融於夀陽遣¶
尚書朱序来説謝石等以為彊弱異勢不如速降(三年/堅執)¶
(朱序于襄陽拜為度支尚/書説輸芮翻降戸江翻)序私謂石等曰若秦百萬之¶