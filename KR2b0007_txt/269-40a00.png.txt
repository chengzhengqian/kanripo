其去選驍勇據隘邀之(幽州盧龍節度治薊縣繒慈/陵翻纊苦謗翻隘烏懈翻)契¶
丹常失利走土兵皆自為田園力戰有功則賜勲加賞¶
(勲勲/級也)由是契丹不敢輕入冦及周德威為盧龍節度使¶
恃勇不脩邊備遂失渝關之險契丹每芻牧於營平之¶
間(金虜節要曰燕山之地易州西北乃金坡關昌平縣/之西乃居庸關順州之地乃古北口景州之東北乃)¶
(松亭關平州之東乃渝關渝關之東即金人來路也此/數關皆天造地設以分蕃漢之限一夫守之可以當百)¶
(本朝復燕之役若得諸關則燕山之境可保然關内之/地平欒營三州自後唐陷於安巴堅改平州為遼興府)¶
(以營欒二州𨽻之號為平州路至石晉之初耶律德光/又得燕山檀順景薊涿易諸州建燕山為燕京以轄六)¶