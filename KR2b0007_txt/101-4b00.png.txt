四月雲中護軍賈雍遣司馬徐贇帥騎襲之(贇於/倫翻)大獲¶
而還堅怒曰朕方以恩信懐戎狄而汝貪小利以敗之¶
何也(敗補/邁翻)黜雍以白衣領職遣使還其所獲慰撫之衞¶
辰於是入居塞内貢獻相尋　夏六月代王什翼犍妃¶
慕容氏卒(犍居/言翻)　秋七月劉衞辰如代會𦵏因求婚什¶
翼犍以女妻之(妻七/細翻)　八月辛丑朔日有食之既　謝¶
安少有重名(少詩/照翻)前後徵辟皆不就寓居會稽(會工/外翻)以¶
山水文籍自娯雖爲布衣時人皆以公輔期之士大夫¶