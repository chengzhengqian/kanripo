陜州總管大軍東討仁𢎞轉餉不絶(謂討王世充時/也陜失冉翻)厯¶
南寧戎廣州都督(梁以犍為郡置戎州隋廢/州為郡唐復改郡為州)仁𢎞有材¶
略所至著聲迹上甚器之然性貪罷廣州為人所訟贓¶
百餘萬罪當死上謂侍臣曰吾昨見大理五奏誅仁𢎞¶
(五年制令死罪/囚三日五覆奏)哀其白首就戮方晡食遂命撤案然為¶
之求生理(為于/偽翻)終不可得今欲曲法就公等乞之十二¶
月壬午朔上復召五品已上集太極殿前(復扶/又翻)謂曰法¶
者人君所受於天不可以私而失信今朕私党仁𢎞而¶