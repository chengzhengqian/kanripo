不得復論今日形勢貴在将和若人心不同大事去矣¶
裴公朝之舊徳豈應復挟私情以沮大計粲請為諸軍¶
解之(語牛倨翻少詩沼翻復扶/又翻沮在侣翻為于偽翻)乃單舸至之髙營切讓¶
之曰(舸古/我翻)今二宫危逼猾冦滔天臣子當戮力同心豈¶
可自相矛楯(韓非子有鬻矛楯者曰吾矛之利物無不/陥也又曰吾楯之堅物莫能陷也或問之)¶
(曰以子之矛陷子之楯可乎鬻/者不能對後世矛楯之説祖此)豫州必欲立異鋒鏑便¶
有所歸(言将攻/之髙也)之髙垂泣致謝遂推仲禮為大都督宣¶
城内史楊白華遣其子雄将郡兵繼至(華讀曰花将/即亮翻下同)援¶