守進迺止之迺又殺伊婁説張丕(説讀/曰悦)都虞候□城鄧¶
惟恭與萬榮鄉里相善萬榮常委以腹心迺亦倚之至¶
是惟恭與監軍俱文珍謀執迺送京師秋七月乙未以¶
東都留守董晉同平章事兼宣武節度使以萬榮為太¶
子少保貶迺䖍州司馬丙申萬榮薨鄧惟恭既執李迺¶
遂權軍事自謂當代萬榮不遣人迎董晉晉既受詔即¶
與傔從十餘人赴鎮(傔苦念翻/從才用翻)不用兵衛至鄭州迎者¶
不至(九域志鄭州東至/汴州一百五十里)鄭州人為晉懼(為于/偽翻)或勸晉且¶