謂胡演曰善果雖復有罪(復扶/又翻)官品不卑豈可使與諸¶
囚為伍自今三品已上犯罪不須引過聴於朝堂俟進¶
止(太極宫承天門左右有東/西朝堂朝直遙翻下同)　闗内旱饑民多賣子以¶
接衣食己巳詔出御府金帛為贖之歸其父母(為于/偽翻)庚¶
午詔以去嵗霖雨今茲旱蝗赦天下詔書畧曰若使年¶
穀豐稔天下乂安移災朕身以存萬國是所願也甘心¶
無吝㑹所在有雨民大悦　夏四月己卯詔以隋末亂¶
離因之饑饉暴骸滿野傷人心目宜令所在官司收瘞¶