(赴京兆府/初治事也)有神䇿小將躍馬横衝前導公綽駐馬杖殺¶
之明日入對延英上色甚怒詰其專殺之狀對曰陛下¶
不以臣無似(無似猶言/不肖也)使待罪京兆京兆為輦轂師表¶
今視事之初而小將敢爾唐突此乃輕陛下詔命非獨¶
慢臣也臣知杖無禮之人不知其為神䇿將軍也上曰¶
何不奏對曰臣職當杖之不當奏上曰誰當奏者對曰¶
本軍當奏若死於街衢金吾街使當奏(金吾左右街使/各一人掌分察)¶
(六街徼廵凡城内坊角有武候鋪衛士彍騎分守大城/門百人大鋪三十人小城門二十人小鋪五人日暮鼓)¶