二人臣愚以為此非小變也今左右不憂此(師古曰左/右謂近臣)¶
(在天子/左右者)乃欲發兵報纎介之忿於逺夷殆孔子所謂吾¶
恐季孫之憂不在顓㬰而在蕭墻之内也(師古曰論語/季氏將伐顓)¶
(臾孔子謂冉有季路曰云云故相引/之顓臾魯附庸國蕭牆者屏牆也)上從相言止遣長¶
羅矦常惠將張掖酒泉騎徃車師迎鄭吉及其吏士還¶
渠犂召故車師太子軍宿在焉耆者立以為王盡徙車¶
師國民令居渠犂遂以車師故地與匈奴以鄭吉為衛¶
司馬使護鄯善以西南道　魏相好觀漢故事及便宜¶