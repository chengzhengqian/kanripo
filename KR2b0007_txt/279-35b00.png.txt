託它事將兵三百沿流遁去防禦使馬全節罄私財以¶
給軍出竒死戰蜀兵乃退戊寅詔斬知隱　初閩主有¶
幸臣曰歸守明出入卧内閩主晩年得風疾陳后與守¶
明及百工院使李可殷私通國人皆惡之莫敢言(惡烏/路翻)¶
可殷嘗譛皇城使李倣於閩主后族陳匡勝無禮於福¶
王繼鵬倣及繼鵬皆恨之閩主疾甚繼鵬有喜色倣以¶
閩主為必不起冬十月己卯使壯士數人持白梃擊李¶
可殷殺之(梃待/鼎翻)中外震驚庚辰閩主疾少間(間如/字)陳后¶