心志之所樂(好呼到翻/樂音洛)以終吾年壽可乎髙曰此賢主¶
之所能行而昏亂主之所禁也雖然有所未可臣請言¶
之夫沙丘之謀諸公子及大臣皆疑焉而諸公子盡帝¶
兄大臣又先帝之所置也今陛下初立此其屬意怏怏¶
皆不服恐為變臣戰戰栗栗惟恐不終陛下安得為此¶
樂乎二世曰為之奈何趙髙曰陛下嚴法而刻刑令有¶
罪者相坐誅滅大臣及宗室然後收舉遺民貧者富之¶
賤者貴之盡除先帝之故臣更置陛下之所親信者此¶