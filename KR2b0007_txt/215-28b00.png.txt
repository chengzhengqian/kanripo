(為之領兩京𤣥/元宫及道院)希烈宋州人以講老莊得進專用神仙¶
符瑞取媚於上李林甫以希烈為上所愛且柔佞易制¶
(易以/䜴翻)故引以為相凡政事一決於林甫希烈但給唯諾¶
(唯于/偽翻)故事宰相午後六刻乃出林甫奏今太平無事巳¶
時即還第軍國機務皆決于私家主書抱成案詣希烈¶
書名而已　五月壬子朔日有食之　乙亥以劒南節¶
度使章仇兼瓊為戸部尚書諸楊引之也　秋七月丙¶
辰敕流貶人多在道逗留自今左降官日馳十驛以上¶