(祐祭遵景丹盖延銚期耿純臧宫馬武劉隆為一列馬/成王梁陳俊杜茂傅俊堅鐔王霸任光李忠萬修邳肜)¶
(劉植王常李通竇融卓茂為一列此序其次不與前/史合鐔音覃又音尋祭則介翻盖古盍翻銚音姚)馬¶
援以椒房之親獨不與焉(與讀/曰預)　夏四月辛酉封皇子¶
建為千乗王羡為廣平王(郡國志髙帝以西平昌置千/乗郡在雒陽東千五百三十)¶
(里地理志武帝征和元年置為平于國宣帝五鳯二年/復為廣平國郡國志光武建武十三年省廣平國以其)¶
(縣屬鉅鹿郡賢曰廣平縣故城在今洛州永年縣北/千乗今青州縣故城在今淄州髙苑縣北乗䋲證翻)¶
六月丁卯有星孛於天船北(晉天文志大陵八星在胃/北又北九星曰天船一曰)¶
(舟星所以濟不通也天漢西南行絡/大陵天船巻舌而南行孛蒲内翻)　帝大起北宫時¶