律令(處昌/吕翻)競作新意臨事立制朝作夕改至於主者不¶
敢任灋毎輒闗諮(闗白/也)非為政之體也愚謂凡為駁議¶
者皆當引律令經𫝊(駁北角翻/𫝊直戀翻)不得直以情言無所依¶
凖以虧舊典若開塞隨宜(塞悉/則翻)權道制物此是人君之¶
所得行非臣子所宜專用也睿以時方多事不能從初¶
范陽祖逖少有大志(漢涿郡魏文帝更名/曰范陽郡少詩照翻)與劉琨俱為¶
司州主簿同寢中夜聞鷄鳴蹵琨覺曰(蹵子六翻蹋也/覺居效翻寤也)¶
此非惡聲也因起舞及渡江左丞相睿以為軍諮祭酒¶