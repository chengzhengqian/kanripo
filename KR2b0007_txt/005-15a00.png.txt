而受上黨也韓氏所以不入於秦者欲嫁其禍於趙也¶
(毛晃曰推惡與人曰/嫁怨嫁禍推吐雷翻)秦服其勞而趙受其利雖強大不¶
能得之於弱小弱小固能得之於彊大乎豈得謂之非¶
無故哉不如勿受王以告平原君平原君請受之王乃¶
使平原君往受地(秦有吞天下之心使趙不受上黨而/秦得之亦必據上黨而攻趙故趙之)¶
(禍不在於受上黨/而在於用趙括)以萬戸都三封其太守為華陽君(守/式)¶
(又/翻)以千戸都三封其縣令為矦吏民皆益爵三級馮亭¶
垂涕不見使者曰吾不忍賣主地而食之也(使疏/吏翻)¶