　癸夘司馬昭固讓相國晉公九錫之命太后詔許之¶
　戊申昭上言成濟兄弟大逆不道夷其族六月癸丑¶
太后詔常道鄉公更名奐(更工/衡翻)甲寅常道鄉公入洛陽¶
是日即皇帝位年十五大赦改元　丙辰詔進司馬昭¶
爵位九錫如前昭固讓乃止　癸亥以尚書右僕射王¶
觀為司空　吳都尉嚴密建議作浦里塘(據范書方術/傳浦里塘在)¶
(丹陽郡宛陵縣界陳志濮陽興傳/亦云嚴密建丹陽湖田作浦里塘)羣臣皆以為難唯衛¶
将軍陳留濮陽興以為可成(濮陽以邑為姓陳留風俗/傳漢有長沙太守濮陽逸)¶