聞國亡不慼而喜以求媚於朕不忠於李軌肯為朕用¶
乎遂廢之終身(是年二月李軌/遣鄧曉入見)軌至長安并其子弟皆¶
伏誅以安興貴為右武候大將軍上柱國凉國公賜帛¶
萬段安修仁為左武候大將軍申國公　隋末離石胡¶
劉龍兒(舊志云離石漢縣後周改名昌化郡隋為離/石郡唐為石州離石胡匈奴種也即稽胡)擁¶
兵數萬自號劉王以其子季真為太子虎賁郎將梁徳¶
擊斬龍兒(賁音奔將/即亮翻)至是季真與弟六兒復舉兵為亂¶
(復扶/又翻)引劉武周之衆攻陷石州殺刺史王儉季真自稱¶