(或紀表二/者誤也)是時李陵子復立烏籍都尉為單于(復扶/又翻)呼¶
韓邪單于捕斬之遂復都單于庭然衆裁數萬人屠耆¶
單于從弟休旬王自立為閏振單于在西邊(從才/用翻)呼韓¶
邪單于兄左賢王呼屠吾斯亦自立為郅支骨都侯單¶
于在東邊光禄勲平通侯楊惲(功臣侯表平通侯食/邑於汝南之博陽)¶
廉潔無私然伐其行能(伐矜也行身所行也能/才所堪也行下孟翻)又性刻¶
害好發人隂伏(好呼/到翻)由是多怨於朝廷與太僕戴長樂¶
相失(樂音/洛)人有上書告長樂罪長樂疑惲敎人告之亦¶