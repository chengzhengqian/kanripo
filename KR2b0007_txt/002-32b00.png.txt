王之所用之故從親則諸侯割地以事楚衡合則楚割¶
地以事秦(從子容翻/衡讀曰横)此兩策者相去逺矣大王何居焉¶
楚王亦許之於是蘇秦為從約長(長知/丈翻)并相六國(相息/亮翻)¶
北報趙車騎輜重擬於王者(康曰輜重載物車也行者/之車總曰輜重韻書曰輜)¶
(荘持翻庫車也重直用翻考異曰史記蘇秦傳秦兵不/敢闚函谷闗十五年又云秦使犀首欺齊魏與共伐趙)¶
(蘇秦去趙而從約皆解齊魏伐趙敗從約止在明年耳/秦本紀惠文王十年公子卭與魏戰虜其将龍賈後二)¶
(年事耳烏在其不闚函谷十五年乎此出/於㳺談之士誇大蘇秦而云爾今不取)　齊威王薨¶
子宣王辟彊立知成侯賣田忌(事見上二/十八年)乃召而復之¶