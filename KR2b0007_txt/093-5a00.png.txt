爾相讒嶠至建康盡以敦逆謀告帝請先為之備又與¶
庾亮共畫討敦之謀敦聞之大怒曰吾乃為小物所欺¶
與司徒導書曰太真别來幾日作如此事當募人生致¶
之自㧞其舌(王敦遥制朝權其所甚害者如郗鑒温嶠/終不得以肆其毒以此知建康綱紀尚能)¶
(自立/也)帝將討敦以問光禄勲應詹詹勸成之帝意遂决¶
丁夘加司徒導大都督領揚州刺史以温嶠都督東安¶
北部諸軍事(以下文應詹都督橋南諸軍觀之/則東安北部謂秦淮水北諸軍也)與右將¶
軍卞敦守石頭(都考異曰敦傳云王敦表為征虜將軍/  督石頭軍事明帝討敦以為鎮南將)¶