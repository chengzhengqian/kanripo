(寧縣西北東南流注于延水又東逕小寗縣/故城南地理志寧縣也師古曰且子如翻)　南燕主¶
超尊其母段氏為皇太后妻呼延氏為皇后超祀南郊¶
有獸如䑕而赤大如馬來至壇側須㬰大風晝晦羽儀¶
帷幄皆毁裂(賈公彦曰在旁曰帷/四合象宫室曰幄)超懼以問太史令成¶
公綏對曰陛下信用姧佞誅戮賢良賦斂繁多事役殷¶
重之所致也(斂力/贍翻)超乃大赦黜公孫五樓等俄而復用¶
之(復扶/又翻)　北燕主雲立妻李氏為皇后子彭城為太子¶
　三月庚申葬燕王熙及苻后于徽平陵諡熙曰昭文¶