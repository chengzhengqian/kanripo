城尉齊郡房𤣥藻自負其才(隋志宋城縣帶梁郡舊曰/睢陽開皇十八年更名)¶
恨不為時用預於楊𤣥感之謀變姓名亡命遇密於梁¶
宋之間遂與之俱遊漢沔(沔彌/兖翻)徧入諸賊説其豪傑還¶
日從者數百人(説式芮翻/從才用翻)仍為遊客處於讓營(處昌/吕翻)讓¶
見密為豪傑所歸欲從其計猶豫未决有賈雄者曉隂¶
陽占候為讓軍師言無不用密深結於雄使之託術數¶
以説讓雄許諾懐之未發㑹讓召雄告以密所言問其¶
可否對曰吉不可言又曰公自立恐未必成若立斯人¶