越忠獻王𢎞佐卒(年二/十)遺令以丞相𢎞倧為鎮海鎮東¶
節度使兼侍中(倧徂/冬翻)　丙辰帝至洛陽入居宫中汴州¶
百官奉表來迎詔諭以受契丹補署者皆勿自疑聚其¶
告牒而焚之趙逺更名上交(避帝名也/更工衡翻)命鄭州防禦使¶
郭從義先入大梁清宫密令殺李從益及王淑妃淑妃¶
且死曰吾兒為契丹所立何罪而死何不留之使每歲¶
寒食以一盂麥飯洒明宗陵乎(五代㑹要曰人君奉先/之道無寒食野祭近代)¶
(莊宗每年寒食出祭謂之破散故襲而行之歐陽修曰/寒食野祭而焚紙錢中國幾何其不為夷狄矣按唐開)¶