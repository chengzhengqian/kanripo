時盜其嫂事魏不客亡歸楚不中(中竹/仲翻)又亡歸漢今日¶
大王尊官之令䕶軍臣聞平受諸將金金多者得善處¶
金少者得惡處平反覆亂臣也願王察之漢王疑之召¶
讓魏無知無知曰臣所言者能也陛下所問者行也今¶
有尾生孝已之行(尾生古之信士或曰即微生髙孝已/商髙宗之子以孝行著行下孟翻)¶
而無益勝負之數陛下何暇用之乎楚漢相距臣進竒¶
謀之士顧其計誠足以利國家不耳(不讀/曰否)盜嫂受金又¶
何足疑乎漢王召讓平曰先生事魏不中事楚而去今¶