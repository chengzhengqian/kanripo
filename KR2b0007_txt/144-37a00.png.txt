城不守號泣謂將士曰我受人任寄義不容降君等皆¶
有父母我為忠臣君為孝子不亦可乎乃悉遣城内兵¶
出降餘壯士數十閉門獨守俄而兵入圍之數十重(號/户)¶
(刀翻重/直用翻)仙琕令士皆持滿兵不敢近(近其/靳翻)日暮仙琕乃¶
投弓曰諸君但來見取我義不降乃檻送石頭衍釋之¶
使待袁昂至俱入曰令天下見二義士衍謂仙琕曰射¶
鉤斬袪昔人所美卿勿以殺使斷運自嫌(斷音/短)仙琕謝¶
曰小人如失主犬後主飼之則復為用矣(飼祥吏翻復/扶又翻又如)¶