降者皆言大梁無兵(根本内虚為敵所窺所謂重戰輕/防未有不敗亡者也降戸江翻下)¶
(同/)陛下若留兵守魏固保楊劉自以精兵與鄆州合勢¶
長驅入汴彼城中旣空虛必望風自潰茍偽主授首則¶
諸將自降矣不然今秋榖不登軍糧將盡若非陛下決¶
志大功何由可成諺曰當道築室三年不成帝王應運¶
必有天命在陛下勿疑耳帝曰此正合朕志丈夫得則¶
為王失則為虜吾行決矣司天奏今嵗天道不利深入¶
必無功帝不聽王彦章引兵踰汶水將攻鄆州(汶水過/鄆城南)¶