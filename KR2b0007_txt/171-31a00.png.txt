為大駕向并州畏避南冦若不啓諫恐人情駭動遂與¶
從駕文官連名進諌(從才/用翻)時貴臣趙彦深唐邕段孝言¶
等意有異同季舒與争未决長鸞遽言於帝曰諸漢官¶
連名總署聲云諌幸并州其實未必不反宜加誅勠辛¶
丑齊主悉召已署名者集含章殿斬季舒雕孝琰及散¶
騎常侍劉逖黄門侍郎裴澤郭遵於殿庭家屬皆徙北¶
邉婦女配奚官㓜男下蠶室(下戸/嫁翻)沒入貲産癸卯遂如¶
晉陽　吳明徹攻壽陽堰肥水以灌城(按水經注肥水/過壽陽城而入)¶