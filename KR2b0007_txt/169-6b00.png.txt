　丙戌齊以兼尚書右僕射趙彦深為左僕射(左僕射/當作右)¶
(僕射盖先是兼官/今正除右僕射也)　夏四月乙未周以柱國達奚武為¶
太保　周主將視學以太傅燕國公于謹為三老(燕因/肩翻)¶
謹上表固辭不許仍賜以延年杖戊午帝幸太學謹入¶
門帝迎拜於門屏之間謹答拜有司設三老席於中楹¶
南向太師䕶升階設几謹升席南面憑几而坐大司馬¶
豆盧寜升階正舄帝升階立於斧扆之前西面(扆屏風/也斧扆)¶
(畫文為斧形/扆於豈翻)有司進饌帝跪設醬豆(醬食味之主古之/養老執醬而饋今)¶