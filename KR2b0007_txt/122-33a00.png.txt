今眷元勲未錄而臣獨奕世受賞心實愧之魏主悦求¶
眷後得其孫賜爵郡公夀觀之子也(穆觀見一百十九/卷武帝永初三年)¶
　龜兹疏勒烏孫悦般渇槃陁鄯善焉耆車師粟持九¶
國入貢于魏(龜兹疏勒烏孫鄯善焉耆車師漢時舊國/也悦般國在烏孫西北去代一萬九百三)¶
(十里其先北匈奴之部落為竇憲所破北單于度金微/山西走康居其羸弱不能去住龜兹北地為悦般國涼)¶
(州人猶謂之單于王渴槃陁國在蔥嶺東朱駒波西粟/持當從魏書隋書作粟特粟特國在蔥嶺之西當康居)¶
(西北去代一萬六千里漢之奄蔡國也龜兹音丘慈般/釋典音鉢槃薄官翻陁徒河翻鄯上扇翻  考異曰後)¶
(魏書皆作烏耆云漢時舊國/也按漢書作焉耆今從之)魏主以漢世雖通西域有¶