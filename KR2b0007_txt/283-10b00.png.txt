以仁遇為左僕射兼中書侍郎翰林學士吏部侍郎李光¶
準為中書侍郎兼户部尚書並同平章事曦荒淫無度嘗¶
夜宴光準醉忤㫖(忤五/故翻)命執送都市斬之吏不敢殺繫獄¶
中明日視朝(朝直/遥翻)召復其位是夕又宴收翰林學士周維¶
岳下獄(下户/嫁翻)吏拂榻待之曰相公昨夜宿此尚書勿憂醒¶
而釋之他日又宴侍臣皆以醉去獨維岳在曦曰維岳身¶
甚小何飲酒之多左右或曰酒有别腸(此俚俗/之常語)不必長大¶
曦欣然命捽維岳下殿(捽昨/沒翻)欲剖視其酒腸或曰殺維岳¶