(不得已撫膺慟哭久之乃引師出闗國忠又令杜乾運/領所募兵於馮翊境上濳備哥舒公公曰令軍出闗勢)¶
(十全矣更置乾運於側以為疑軍人心憂疑即不俟見/賊吾軍潰矣必當併之以除内憂遂令衙前總管叱萬)¶
(進追軍誡之曰若不受追即便斬頭來乾運果不肯赴/進詐詞如欲叛哥舒竊請見乾運遂喜遽見之與語進)¶
(忽抽佩刀曰奉處分取公頭乾運驚懼其左右悉新招/募者悉投仗散走進遂斬乾運攜首至於軍門衆皆攝)¶
(氣乃統其軍赴闗按翰若擅殺乾運而奪其軍則是己/反也朝廷安能趣之出闗乎葢奏乞以其軍𨽻潼闗朝)¶
(廷已許之翰召乾運受處分或有所違拒因託軍法以/斬之耳凌準邠志云郭子儀李光弼將進軍聞朝廷議)¶
(出潼闗圖復陜洛二公議曰哥舒公老疾昏耄賊素知/請軍烏合不足以戰今祿山悉鋭南馳宛洛賊之餘衆)¶
(盡委思明我且破之便覆其巢質叛徒之族取禄山之/首其勢必矣若潼闗出師有戰必敗闗城不守京室有)¶