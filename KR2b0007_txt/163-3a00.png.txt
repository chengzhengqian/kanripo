曰此僕所願也乃相與紏合勇士得百餘人癸酉襲廣¶
陵斬南兖州刺史董紹先據城馳檄遠近推前太子舍¶
人蕭勔爲刺史(勔彌/兖翻)仍結東魏爲援皓暅之子(祖暅見/一百四)¶
(十七卷武帝天監十二年諸本作/暅之之子者衍一之字暅古鄧翻)勔勃之兄也乙亥景¶
遣郭元建帥衆奄至皓嬰城固守　二月魏楊忠乘勝¶
至石頭(五代志竟陵郡長壽/縣後周置石頭郡)欲進逼江陵湘東王繹遣¶
舍人庾恪説忠曰詧來伐叔(説式芮翻來伐/事見上卷上年)而魏助之¶
何以使天下歸心忠遂停湕北(湕水之北也/湕紀偃翻)繹遣舎人¶