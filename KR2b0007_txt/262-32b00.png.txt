返正恐出䜛人之口願陛下察之上乃止韓全誨等懼¶
誅謀以兵制上乃與李繼昭李繼誨李彦弼李繼筠深¶
相結繼昭獨不肻從它日上問韓偓外間何所聞對曰¶
惟聞敕使憂愳與功臣及繼筠交結(功臣謂李繼昭李/繼誨李彦弼也)¶
將致不安亦未知其果然不耳(然不讀/曰否)上曰是不虛矣¶
比日繼誨彦弼輩語漸倔强(比毗至翻倔其/勿翻强其兩翻)令人難耐¶
令狐渙欲令朕召崔𦙍及全誨等於内殿置酒和解之¶
何如對曰如此則彼凶悖益甚(悖蒲昧翻/又蒲没翻)上曰為之奈¶