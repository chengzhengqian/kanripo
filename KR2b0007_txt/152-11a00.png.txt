(也為侃與紇/南歸張本)鄭儼亦走還鄉里(鄭儼滎陽/開封人)太后盡召肅¶
宗後宫皆令出家太后亦自落髪榮召百官迎車駕己¶
亥百官奉璽綬備法駕迎敬宗於河橋(璽斯氏翻綬音/受  考異曰伽)¶
(藍記云十二日爾朱榮軍于邙山之北河隂之野十三/日召百官迎駕至者盡誅之長厯是月戊子朔十二日)¶
(己亥也今/從魏書)庚子榮遣騎執太后及㓜主送至河隂(騎奇/寄翻)¶
太后對榮多所陳説榮拂衣而起沈太后及㓜主於河¶
費穆宻説榮曰公士馬不出萬人今長驅向洛前無横¶
陳既無戰勝之威羣情素不厭服(沈持林翻説式芮翻/陳讀曰陣厭於葉翻)¶