詔解魏王泰雍州牧相州都督左武候大將軍降爵為¶
東萊郡王(雍於用翻/相息亮翻)泰府僚屬為泰所親狎者皆遷嶺¶
表以杜楚客兄如晦有功免死廢為庶人給事中崔仁¶
師嘗宻請立魏王泰為太子左遷鴻臚少卿(臚陵/如翻)庚子¶
定太子見三師儀迎于殿門外(殿門東宫/之殿門也)先拜三師答¶
拜每門讓于三師三師坐太子乃坐其與三師書前後¶
稱名惶恐　五月癸酉太子上表(上時/掌翻)以承乾泰衣服¶
不過隨身飲食不能適口幽憂可愍乞勑有司優加供¶