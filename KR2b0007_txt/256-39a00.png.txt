顧彦朗為東川節度使金商節度使楊守亮為山南西¶
道節度使彦朗豐縣人也　辛巳以董昌為浙東觀察¶
使錢鏐為杭州刺史　秦宗權自以兵力十倍於朱全¶
忠而數為所敗恥之(數所角翻/敗補邁翻)欲悉力以攻汴州全忠¶
患兵少二月以諸軍都指揮使朱珍為淄州刺史募兵¶
於東道(淄州本平廬巡屬全忠欲募/兵於東方輒以刺史授珍)期以初夏而還(薛/居)¶
(正五代史曰使朱珍募兵於東道/懼蔡人暴其麥期以夏首迴歸)　戊辰削奪三川都¶
監田令孜官爵長流端州然令孜依陳敬瑄竟不行(考/)¶