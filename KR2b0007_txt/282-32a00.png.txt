于泉州初繼業為汀州刺史司徒兼門下侍郎同平章¶
事楊沂豐為士曹參軍與之親善或告沂豐與繼業同¶
謀沂豐方侍宴即収下獄(下戸/嫁翻)明日斬之夷其族沂豐¶
渉之從弟也(楊涉為相於唐梁禪/代之際從才用翻)時年八十餘國人哀¶
之自是宗族勲舊相繼被誅人不自保諫議大夫黃峻¶
舁櫬詣朝堂極諌曦曰老物狂發矣貶章州司戸(被皮/義翻)¶
(舁音余又羊茹翻櫬初/覲翻章州當作漳州)曦淫侈無度資用不給謀于國¶
計使南安陳匡範(南安縣隋置唐屬泉州九/域志在州北四十七里)匡範請日¶