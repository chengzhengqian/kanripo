上悦命左右録其詩常諷誦之　鄜州兵戍東川者歸¶
本道(鄜音/夫)董璋擅留其壯者選羸老歸之(羸倫/為翻)仍收其¶
甲兵　癸巳西川右都押牙孟容弟為資州税官坐自¶
盜抵死(律監臨自盜贓重/者至死抵至也)觀察判官馮瑑中門副使王¶
處回為之請(瑑柱兖翻/為于偽翻)孟知祥曰雖吾弟犯法亦不可¶
貸况它人乎　吳越王鏐居其國好自大朝廷使者曲¶
意奉之則贈遺豐厚不然則禮遇疎薄(好呼到翻遺/惟季翻下同)嘗¶
遺安重誨書辭禮頗倨(薛史曰錢鏐致書安重誨云吳/越國王致書干某官執事不叙)¶