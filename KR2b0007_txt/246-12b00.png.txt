作樂有童子緣橦(橦職容翻字様曰本音同今借為/木橦字漢有都盧緣橦即此伎也)一¶
夫來往走其下如狂上怪之左右曰其父也上泫然流¶
涕曰朕貴為天子不能全一子(泫胡犬翻以太子/永死于非命也)召教¶
坊劉楚材等四人宫人張十十等十人責之曰構㑹太¶
子皆爾曹也今更立太子(更工/衡翻)復欲爾邪(復扶/又翻)執以付¶
吏己巳皆殺之上因是感傷舊疾遂増　十一月三司¶
按蕭本蕭𢎞皆非真太后弟本除名流愛州𢎞流儋州¶
(愛州漢九真郡梁置愛/州至京師八千八百里)而太后真弟在閩中終不能自¶