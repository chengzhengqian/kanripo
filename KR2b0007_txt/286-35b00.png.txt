承天軍　冀州人殺契丹刺史何行通推牢城指揮使¶
張廷翰知州事廷翰冀州人符習之甥也(符習成徳將/歴事唐莊宗)¶
(及明/宗)　或說趙延夀曰(說式/芮翻)契丹諸大人數日聚謀此¶
必有變今漢兵不下萬人不若先事圗之(先悉/薦翻)延夀猶¶
豫不決壬午延夀下令以來月朔日於待賢館上事(上/事)¶
(者言欲禮上以領權知/南朝軍國事上時掌翻)受文武官賀其儀宰相樞密使¶
拜於階上節度使以下拜於階下李崧以虜意不同事¶
理難測固請趙延夀未行此禮乃止¶