子也上問計於中常侍吕強對曰黨錮久積人情怨憤¶
若不赦宥輕與張角合謀為變滋大悔之無救今請先¶
誅左右貪濁者大赦黨人料簡刺史二千石能否(料音/聊量)¶
(也度/也)則盜無不平矣帝懼而從之壬子赦天下黨人還¶
諸徙者(謂黨人妻子/徙邊者也)唯張角不赦發天下精兵遣北中¶
郎將盧植討張角(漢有三署中郎將五官及左右署又/有使匈奴中郎将北中郎将則創置)¶
(於此時盖以討/河北黄巾也)左中郎將皇甫嵩右中郎將朱儁討潁¶
川黄巾是時中常侍趙忠張讓夏惲郭勝叚珪宋典等¶