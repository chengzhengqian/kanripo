(姓紇奚氏/改為嵇氏)輔國大將軍建寧王崇將二萬人屯漠南以¶
備柔然(王將即/亮翻)命公卿為書以讓河西王牧犍數其十¶
二罪且曰若親帥羣臣委贄逺迎(數所具翻帥讀曰率/古者執贄以見拜贄)¶
(首則委之於地起則取/而進之此之謂委贄)謁拜馬首上䇿也六軍既臨面¶
縛輿櫬其次也若守迷窮城不時悛悟(櫬初覲翻/悛丑縁翻)身死¶
族滅為世大戮宜思厥中自求多福　己酉改封隴西¶
王吐谷渾慕利延為河南王　魏主自雲中濟河秋七¶
月己巳至上郡屬國城(漢置屬國於邉郡以處降胡此/屬國城漢舊城也班書地理志)¶