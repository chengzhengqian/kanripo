事未㡬薨　孫秀議加相國倫九錫百官莫敢異議吏¶
部尚書劉頌曰昔漢之錫魏魏之錫晉皆一時之用非¶
可通行(謂禪代然後有/九錫非常典也)周勃霍光其功至大皆不聞有¶
九錫之命也(謂周勃霍光定䇿以安漢室且不聞/有九錫之命所以折倫秀之姦謀也)張林¶
積忿不已以頌為張華之黨將殺之孫秀曰殺張裴已¶
傷時望不可復殺頌林乃止(復扶又/翻下同)以頌為光禄大夫¶
(晉志光禄大夫與卿同秩中二千石著進賢兩梁冠黒/介幘五時朝服佩水蒼玊  考異曰三十國春秋云倫)¶
(黨大怒謀害頌頌懼自殺頌傳/云頌為光禄尋病卒今從傳)遂下詔加倫九錫復加¶