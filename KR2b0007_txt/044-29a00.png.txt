(鈆街音皆屬金城郡故城在今涼州/昌松縣東南城臨麗水一名麗水城)於是守塞諸羌皆¶
叛詔謁者張鴻領諸郡兵撃之戰於允吾(賢曰允吾縣/名屬金城郡)¶
(故城在今蘭州廣武縣西南允音鈆吾音牙杜佑/曰西平郡龍支縣漢允吾縣地後漢為龍耆縣)鴻軍¶
敗沒冬十一月復遣中郎將竇固監捕虜將軍馬武等¶
二將軍四萬人討之(監古/銜翻)　是嵗南單于莫死弟汗立¶
為伊伐於慮鞮單于(鞮丁/奚翻)¶
　　顯宗孝明皇帝上(㓜名陽後改名莊伏矦古今註/曰莊之字曰嚴諡法照臨四方)¶
　　　(曰明光武/第四子也)¶