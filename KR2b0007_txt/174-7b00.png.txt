(川縣後周置仍立西疆郡仲考異曰北史鄭譯𫝊之儀/與宦者謀引大將軍宇文  輔政仲已至御坐譯知之)¶
(遽率開府楊惠及劉昉皇甫績栁裘俱入仲與之儀見/譯等愕然逡廵欲出隋文因執之於是矯詔復以譯為)¶
(内史上大夫明日隋文為丞相拜譯柱國府/長史按之儀若爾豈復得全今従之儀𫝊)丁未𤼵䘮¶
靜帝入居天臺罷正陽宫(置正陽宫見/上巻上年)大赦停洛陽宫¶
作(治洛陽宫見上/巻上年二月)庚戌尊阿史那太后為太皇太后李¶
太后為太帝太后(靜帝祖/母也)楊后為皇太后朱后為帝太¶
后(靜帝嫡母/生母也)其陳后元后尉遲后並為尼(皆不以德選/以色進者也)¶
(尼女/夷翻)以漢王贊為上柱國右大丞相(贊静帝叔父也周/人上右相息亮翻)¶