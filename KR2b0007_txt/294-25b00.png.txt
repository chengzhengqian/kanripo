　其不服撫其微弱行其號令壹其法度敦明信義以¶
　兼愛兆民者也莊宗既滅梁海内震動湖南馬氏遣¶
　子希範入貢(見二百七十二卷/唐莊宗同光元年)莊宗曰比聞馬氏之¶
　業終為髙郁所奪(比毗/至翻)今有兒如此郁豈能得之哉¶
　郁馬氏之良佐也希範兄希聲聞莊宗言卒矯其父¶
　命而殺之(見二百七十六卷唐明/宗天成四年卒子恤翻)此乃市道商賈之¶
　所為(賈音/古)豈帝王之體哉葢莊宗善戰者也故能以¶
　弱晉勝彊梁既得之曾不數年外内離叛置身無所¶