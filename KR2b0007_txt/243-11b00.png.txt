有穆宗所封文書一篋𤼵之得裴度杜元頴李紳䟽請¶
立上為太子上乃嗟歎悉焚人所上譖紳書(所上時/掌翻)雖¶
未即召還後有言者不復聽矣　己亥尊郭太后為太¶
皇太后　乙巳尊上母王妃為皇太后太后越州人也¶
　丁未上幸中和殿擊毬自是數遊宴擊毬奏樂(數所/角翻)¶
賞賜宦官樂人不可悉紀　三月壬子赦天下諸道常¶
貢之外毋得進奉　甲寅上始對宰相於延英殿　初¶
牛元翼在襄陽(牛元翼出深州鎭/襄陽見上卷二年)數賂王庭湊以請其¶