(給宗廟今使女徒出錢雇薪故曰雇山也師古曰如説/近之謂女徒論罪已定並放歸家不親役之但令出錢)¶
(月三百以雇人也為此恩者所以/行太皇太后之徳施惠於婦人)復貞婦鄉一人(師古/曰復)¶
(方目翻鄉一人/取其尤最者)大司農部丞十三人人部一州勸農桑¶
(武帝時桑𢎞羊置大司農部丞數十人分部/郡國主均輸鹽鐵今以十三人部十三州)　秋九月¶
赦天下徒¶
二年春黄支國獻犀牛黄支在南海中去京師三萬里¶
(應劭曰黄支國/在日南之南)王莽欲燿威徳故厚遺其王(遺于/季翻)令遣¶
使貢獻　越巂郡上黄龍游江中(上時/掌翻)太師光大司徒¶