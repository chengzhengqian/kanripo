狀諸軍聞之爭欲先入至黄麞谷(據舊書黄麞/谷在西硤石)虜又遣¶
老弱迎降故遺老牛瘦馬於道側仁師等三軍弃歩卒¶
將騎兵先進契丹設伏横撃之飛索以䌈𤣥遇仁節生¶
獲之(將即亮翻騎竒寄翻索昔各翻字書無/䌈字今讀與榻同徳盍翻或曰吐合翻)將卒死者¶
填山谷鮮有脱者(鮮息/淺翻)契丹得軍印詐為牒令𤣥遇等¶
署之牒總管燕匪石宗懐昌等云官軍已破賊若至營¶
州軍將皆斬兵不叙勲(燕因肩翻/将即亮翻)匪石等得牒晝夜兼¶
行不遑寢食以赴之士馬疲弊契丹伏兵於中道邀之¶