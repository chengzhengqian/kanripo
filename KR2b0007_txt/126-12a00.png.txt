青冀二州刺史蕭斌遣振武將軍劉武之等擊司馬順¶
則司馬百年皆斬之(斌音/彬)癸亥梁鄒平　蕭斌王𤣥謨¶
皆坐退敗免官上問沈慶之曰斌欲斬𤣥謨而卿止之¶
何也對曰諸將奔退莫不懼罪(將即/亮翻)自歸而死將至逃¶
散故止之(慶之諫斬𤣥謨/事見上卷上年)　九月癸巳魏主還平城冬¶
十月庚申復如隂山(復扶/又翻)　上遣使至魏魏遣殿中將¶
軍郎法祐來修好(好呼/到翻)　己巳魏上黨靖王長孫道生¶
卒　十二月丁丑魏主封景穆太子之子濬為髙陽王¶