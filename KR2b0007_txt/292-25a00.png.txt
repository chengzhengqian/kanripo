賊艦可禦浮梁可完立具奏聞(度徒洛翻先為不可勝/以待敵之可勝李榖之)¶
(退未為/失計也)但若厲兵秣馬春去冬來足使賊中疲弊取之¶
未晩帝覧奏不悦劉彦貞素驕貴無才畧不習兵所歴¶
藩鎭專為貪暴積財巨億以賂權要(萬萬為億億億為/巨億詩所謂萬億)¶
(及秭孔頴達/所謂大數也)由是魏岑等爭譽之(譽音/余)以為治民如龔¶
黄用兵如韓彭(龔遂黄覇漢之良吏韓信/彭越漢之良將治直之翻)故周師至唐¶
主首用之其禆將咸師朗等皆勇而無謀聞李榖退喜¶
引兵直抵正陽旌旗輜重數百里(重直/用翻)劉仁贍及池州¶