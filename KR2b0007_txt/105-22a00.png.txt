何罪禮而歸之遺丕書及上秦王堅表陳述利害請送¶
丕歸長安堅及丕怒復書切責之(為于偽翻遺于/季翻上時掌翻)　鷹¶
揚將軍劉牢之攻秦譙城拔之桓冲遣上庸太守郭寳¶
攻秦魏興上庸新城三郡拔之將軍楊佺期進據成固¶
撃秦梁州刺史潘猛走之佺期亮之子也(楊亮見上卷/太元二年)¶
　壬子燕王垂攻鄴拔其外郭長樂公丕退守中城闗¶
東六州郡縣多送任請降於燕(降戸/江翻)癸丑垂以陳留王¶
紹行冀州刺史屯廣阿(廣阿縣前漢屬鉅鹿郡後漢併/入鉅鹿縣有廣阿澤在鉅鹿縣)¶