親者疎當尊者卑則佞巧之姦乘機而動矣昔漢竇太¶
后寵梁孝王卒以憂死(見漢景帝紀塞悉/則翻卒于恤翻)宣帝寵淮陽¶
憲王亦幾至於敗(見宣帝元帝紀/幾居希翻下同)今魏王新出閤宜示¶
以禮則訓以謙儉乃為良器此所謂聖人之教不肅而¶
成者也(孝經載孔/子之言)上從之上又令泰徙居武徳殿魏徴¶
上書以為陛下愛魏王常欲使之安全宜毎抑其驕奢¶
不處嫌疑之地(處昌/吕翻)今移居此殿乃在東宫之西海陵¶
昔嘗居之(元吉追封/海陵刺王)時人不以為可雖時異事異然亦¶