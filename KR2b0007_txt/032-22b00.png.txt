庚戌中山孝王興薨　匈奴車牙單于死弟囊知牙斯¶
立為烏珠留若鞮單于烏珠留單于立以弟樂為左賢¶
王輿為右賢王(樂呼韓邪單于大閼氏/之子輿弟五閼氏之子)漢遣中郎将夏¶
侯藩副校尉韓容使匈奴或説王根曰(説輸/芮翻)匈奴有斗¶
入漢地直張掖郡(師古曰斗絶也地之斗/曲入漢界者也直當也)生竒材箭竿¶
鷲羽(師古曰鷲大鵰也黄頭赤目其羽可為箭竿音工/旱翻鷲音就余按鷲羽可為箭翎也山海經曰景)¶
(山多鷲黑色多力/所謂皂鵰是也)如得之於邉甚饒國家有廣地之實¶
将軍顯功垂於無窮根為上言其利(言得此地為中國/利也為于偽翻下)¶