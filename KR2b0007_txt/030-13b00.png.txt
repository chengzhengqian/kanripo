官屬曰絶域事不覆校(言外域之事漢朝務/存寛大必不考覆也)雖在赦前¶
(言其事在竟寧元/年七月赦前也)不宜處位(處昌/呂翻)湯坐免後湯上言康¶
居王侍子非王子按驗實王子也湯下獄當死(下遐/稼翻)太¶
中大夫谷永(按是年夏谷永方擢為光禄大夫河平二/年議受伊邪莫演降永猶為光禄大夫此)¶
(書太中大夫谷/永據陳湯傳也)上疏訟湯曰臣聞楚有子玉得臣文公¶
為之仄席而坐(師古曰子玉楚大夫也得臣其名也春/秋僖十八年子玉帥師與晉文公戰於)¶
(城濮楚師敗績晉師三月館穀而文公猶有憂色曰得/臣猶在憂未歇也及楚殺子玉公喜而後可知也禮記)¶
(口有憂者仄席而坐盖自/貶也為于偽翻仄古側翻)趙有亷頗馬服彊秦不敢窺¶