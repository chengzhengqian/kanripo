聚騎造舟治械包藏禍心於今十年(明帝泰始五年沈/攸之刺郢州已懷)¶
(異志至是適十/年治直之翻)性既險躁才非持重(躁則/到翻)而起逆累旬¶
遲廻不進一則暗於兵機二則人情離怨三則有掣肘¶
之患(掣昌/列翻)四則天奪其魄本慮其剽勇輕速(剽匹/妙翻)掩襲¶
未備决於一戰今六師齊奮諸侯同舉此籠中之鳥耳¶
蕭賾問攸之於周山圖山圖曰攸之相與鄰鄉(攸之吳/興人而)¶
(山圖義興人/故曰鄰鄉)數共征伐(數所/角翻)頗悉其人性度險刻士心¶
不附今頓兵堅城之下適所以爲離散之漸耳¶