(之莊宗同光元年置威塞軍於新州/以媯儒武三州𨽻之四軍皆節鎮也)加兼侍中(為石敬/瑭以河)¶
(東倚契丹之援/而得中國張本)　己丑加樞密使趙延壽同平章事¶
吳以諸道都統徐知誥為大丞相太師加領得勝節度¶
使(得勝當作德勝吳之先王楊行密起於廬州/故因置德勝節度於廬州言以德而勝也)知誥辭¶
丞相太師　大同節度使張敬達聚兵要害契丹竟不¶
敢南下而還(按薛史時契丹帥族帳自黒榆林納喇泊/至黙音泊云借漢界水草張敬達聚兵遏)¶
(其衝要虜竟不敢南/牧還從宣翻又如字)敬達代州人也　蔚州刺史張彦¶
超本沙陁人嘗為帝養子與石敬瑭有隙聞敬瑭為總¶