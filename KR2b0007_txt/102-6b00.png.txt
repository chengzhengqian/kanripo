以毛虎生督東燕等四郡諸軍事領東燕太守(沈約曰/東燕郡)¶
(江左分濮陽所立也余按石虎分東燕郡屬洛/州則是郡葢祖逖在豫州時所置也燕於賢翻)温自東¶
燕出倉垣鑿井而飲(汴水濟瀆皆自北而南恐追/兵毒其上流故鑿井而飲)行七¶
百餘里燕之諸將爭欲追之呉王垂曰不可温初退惶¶
恐必嚴設警備簡精鋭為後拒擊之未必得志不如緩¶
之彼幸吾未至必晝夜疾趨俟其士衆力盡氣衰然後¶
擊之無不克矣乃帥八千騎徐行躡其後温果兼道而¶
進數日垂告諸將曰温可擊矣乃急追之及温於襄邑¶