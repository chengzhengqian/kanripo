丁二十萬三千新附口六十四萬一千五百帝臨朝覽¶
狀(朝直/遙翻)謂百官曰前代無賢才致此罔冐今户口皆實¶
全由裴藴由是漸見親委未幾擢授御史大夫與裴矩¶
虞世基參掌機密藴善候伺人主㣲意(幾居豈翻/伺相吏翻)所欲¶
罪者則曲法鍜成其罪所欲宥者則附從輕典因而釋¶
之是後大小之獄皆以付藴刑部大理莫敢與爭必稟¶
承進止然後决斷(斷丁/亂翻)藴有機辯言若懸河或重或輕¶
皆由其口剖析明敏時人不能致詰(書曰知人則哲能/官人史言知人善)¶