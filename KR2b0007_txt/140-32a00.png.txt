畜以萬數(畜許/救翻)詔以彬為汾州刺史胡去居等六百餘¶
人保險不服彬請兵二萬以討之有司奏許之魏主大¶
怒曰小冦何有發兵之理可隨宜討治(治直/之翻)若不能克¶
必須大兵者則先斬刺史然後發兵彬大懼督帥州兵¶
身先將士(身先悉/薦翻)討去居平之　魏主引見羣臣於清¶
徽堂(見賢/遍翻)議廢太子恂太子太傅穆亮少保李冲免冠¶
頓首謝帝曰卿所謝者私也我所議者國也大義㓕親¶
古人所貴(左傳以是/語美石碏)今恂欲違父逃叛跨據恒朔(魏太/祖天)¶