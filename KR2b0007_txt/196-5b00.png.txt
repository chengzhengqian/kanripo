　丙子百濟來告其王扶餘璋之䘮遣使冊命其嗣子¶
義慈(使疏吏翻/嗣祥吏翻)　己酉有星孛于太微太史令薛頥上¶
言未可東封(孛蒲内翻/上時掌翻)辛亥起居郎褚遂良亦言之丙¶
辰詔罷封襌　太子詹事于志寧遭母䘮尋起復就職¶
(按㑹要武徳年制文官遭父母䘮聼去職起復者/起之於苫塊之中而復其官職也亦謂之奪情)太子¶
治宫室妨農功又好鄭衛之樂(治直之翻/好呼到翻)志寧諌不聼¶
又寵昵宦官常在左右(昵尼/質翻)志寧上書以為自易牙以¶
來宦官覆亡國家者非一今殿下親寵此属使陵易衣¶