於湯武以戰伐定天下乃改正朔孔子曰行夏之時左¶
氏傳曰夏數為得天正何必期於相反帝善而從之(自/是)¶
(之後遂皆以建寅/為正傳直戀翻)時羣臣並頌魏德多抑損前朝(朝直/遙翻)¶
散騎常侍衛臻獨明禪授之義稱揚漢美帝數目臻曰¶
(數所/角翻)天下之珍當與山陽共之帝欲追封太后父母尚¶
書陳羣奏曰陛下以聖德應運受命創業革制當永為¶
後式案典籍之文無婦人分土命爵之制在禮典婦因¶
夫爵(禮記婦人無/爵從夫之爵)秦違古灋漢氏因之非先王之令典¶