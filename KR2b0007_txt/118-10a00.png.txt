而歸必簒其主關中華戎雜錯風俗勁悍(悍侯旰翻/又下罕翻)裕¶
欲以荆揚之化施之函秦此無異解衣包火張羅捕虎¶
雖留兵守之人情未洽趨尚不同適足為寇敵之資耳¶
(赫連之得關中/崔浩固料之矣)願陛下按兵息民以觀其變秦地終為¶
國家之有可坐而守也嗣笑曰卿料之審矣浩曰臣嘗¶
私論近世將相之臣若王猛之治國苻堅之管仲也(治/直)¶
(之/翻)慕容恪之輔幼主慕容暐之霍光也劉裕之平禍亂¶
司馬徳宗之曹操也嗣曰屈丏何如浩曰屈丏國破家¶