(志徐水過北平縣界而/東流又東逕清苑城)乗勝輕進反為所敗(敗補/邁翻)王自¶
投髙岸突騎王豐下馬授王(騎奇寄/翻下同)王僅而得免散兵¶
歸保范陽(賢曰縣名在范水之陽屬涿郡/范陽故城在今易州易縣東南)軍中不見王¶
或云已歿諸將不知所為呉漢曰卿曹努力王兄子在¶
南陽何憂無主(兄子謂伯升/子章及興也)衆恐懼數日乃定賊雖戰¶
勝而憚王威名夜遂引去大軍復進至安次連戰破之¶
(復扶又翻賢曰安次縣名屬渤海郡今幽州縣也故/城在縣東按我宋朝霸州文安縣本漢安次縣地)賊¶
退入漁陽所過虜掠彊弩將軍陳俊言於王曰賊無輜¶