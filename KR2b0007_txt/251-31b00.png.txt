之斬獲數千平其寨　曹翔之退屯兖州也留滄州卒¶
四千人戍魯橋(滄州卒横海之兵也九域/志濟州任城縣有魯橋鎮)卒擅還翔曰¶
以龎勛作亂故討之今滄卒不從約束是自亂也勒兵¶
迎之圍於兖州城外擇違命者二千人悉誅之朝廷聞¶
魏博軍敗以將軍宋威為徐州西北面招討使將兵三¶
萬屯於豐蕭之間翔復引兵㑹之(復扶/又翻)秋七月康承訓¶
克臨渙殺獲萬人遂拔襄城留武小睢等寨曹翔拔滕¶
縣進擊豐沛賊諸寨戍兵多相帥逃匿保據山林(帥讀/曰率)¶