士卒可得九十七萬吾欲自將以討之(將即/亮翻)何如祕書¶
監朱肜曰陛下恭行天罰必有征無戰晉主不銜璧軍¶
門則走死江海陛下返中國士民使復其桑梓(謂永嘉/之末避)¶
(亂南渡之/子孫也)然後囘輿東巡告成岱宗(杜佑曰岱宗東岳/也特謂太山為岱)¶
(宗者以其處東北居寅丑之間萬物終始之/地陰陽交代之所為衆山之宗故曰岱宗)此千載一¶
時也(載子/亥翻)堅喜曰是吾志也尚書左僕射權翼曰昔紂¶
為無道三仁在朝武王猶為之旋師(論語㣲子去之箕/子為之奴比干諫)¶
(而死孔子曰殷有三仁焉史記武王即位九年東觀兵/至于盟津諸矦不期而會者八百皆曰紂可伐矣武王)¶