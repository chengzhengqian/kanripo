漢軍正任文將兵屯玉門闗捕得生口知狀以聞上詔¶
文便道引兵捕樓蘭王將詣闕簿責王對曰小國在大¶
國間不兩屬無以自安願徙國入居漢地上直其言(師/古)¶
(曰以其/言為直)遣歸國亦因使候司匈奴(司讀/曰伺)匈奴自是不甚¶
親信樓蘭自大宛破後西域震懼漢使入西域者益得¶
職(師古曰賞其勤勞皆得拜職也余謂顔説非也此言/漢使入西域諸國不敢輕辱為得其職耳得職者不)¶
(失其/職也)於是自燉煌西至鹽澤往往起亭而輪臺渠犂(渠/犂)¶
(在輔臺東東南與且/末接南與精紀接)皆有田卒數百人置使者校尉領¶