(也令朱友裕/擊岐邠耳)命保大節度使劉鄩弃鄜州引兵屯同州¶
(劉鄩在鄜州逼近李茂貞繼徽聲援不接故/使弃鄜還屯同州與朱友裕合埶鄜音夫)癸丑全忠¶
引兵自大梁西討茂貞等秋七月甲子過東都入見(見/賢)¶
(遍/翻)壬申至河中　西川諸將勸王建乗李茂貞之衰攻¶
取鳯翔建以問節度判官馮涓(涓圭/淵翻)涓曰兵者凶器殘¶
民耗財不可窮也(言不可窮兵極其兵力/好戰不休是窮兵也)今梁晉虎爭¶
勢不兩立(梁朱全忠/晉李克用)若併而為一舉兵向蜀雖諸葛亮¶
復生不能敵矣(復扶/又翻)鳯翔蜀之藩蔽不若與之和親結¶