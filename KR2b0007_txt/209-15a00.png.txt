(之焰起數丈香聞數十里一夜之間用沉香二百餘乗/甲煎過二百餘石歐陽修詩隋宫守夜沉香火謂此也)¶
(帝之為此亡/隋之續耳)酒酣上謂御史大夫竇從一曰聞卿久無¶
伉儷(酣户甘翻伉苦/浪翻儷力計翻)朕甚憂之今夕嵗除為卿成禮從¶
一但唯唯拜謝(為于偽翻/唯于癸翻)俄而内侍引燭籠歩障金縷¶
羅扇自西廊而上(内侍之官唐從四品上掌在内侍奉/出入宮掖宣傳之事後魏曰長秋卿)¶
(北齊曰中侍中後周曰司内上士隋曰内侍唐因之中/官之貴極於此矣若有殊勲懋績則有拜大將軍者仍)¶
(兼内侍之官/上時掌翻)扇後有人衣禮衣花釵(唐制命婦之服有/翟衣内命婦受冊)¶
(從蠶朝㑹外命婦嫁及受冊從蠶大朝㑹之服也青質/繡翟編次於衣及裳重為九等一品翟九等花釵九樹)¶