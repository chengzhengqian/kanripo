回鶻使者入中國禮容驕慢(先悉/薦翻)刺史皆與之鈞禮梅¶
錄至豐州刺史李景略欲以氣加之謂梅錄曰聞可汗¶
新没欲申弔禮景略先據高壟而坐(壟即/隴字)梅錄俯僂前¶
哭(俯低頭也僂曲/背也僂力主翻)景略撫之曰可汗棄代助爾哀慕梅¶
錄驕容猛氣索然俱盡(索蘇/各翻)自是回鶻使至皆拜景略¶
于庭威名聞塞外(聞音/問)冬十月辛亥郭鋒始自回鶻還¶
　十一月庚午上祀圓丘　上屢詔李納以棣州歸王¶
武俊納百方遷延請以海州易之於朝廷上不許乃請¶