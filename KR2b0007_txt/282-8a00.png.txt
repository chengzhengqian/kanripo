瓊不受代當别除汝一鎮勿以力取恐爲患滋深重榮¶
由是以帝爲怯謂人曰祕瓊匹夫耳天子尚畏之況我¶
以將相之重士馬之衆乎毎所奏請多踰分(分扶/問翻)爲執¶
政所可否(可者則從之/否者不從也)意憤憤不快乃聚亡命市戰馬¶
有飛揚之志帝知之義武節度使皇甫遇與重榮姻家¶
甲辰徙遇爲昭義節度使(鎮定接境恐其合而爲/變徙令稍逺以離析之)　乙¶
巳閩北宫火焚宫殿殆盡　戊申薛融等上所定編敇¶
行之(三年令薛融等詳定編敕/今始上而行之上時掌翻)　丙辰敕先令天下公¶