更封(更工/衡翻)凡三百六十五人其外戚恩澤封者四十五¶
人定封鄧禹為髙宻侯食四縣(禹食昌安夷安淳于髙/宻四縣賢曰髙宻國名)¶
(今宻州縣余據西漢以髙宻為王國東/漢為矦國屬北海國賢所云盖矦國也)李通為固始矦¶
賈復為膠東矦食六縣(固始矦國屬汝南郡故寢縣也/帝更名史記正義曰孫叔敖以)¶
(寢丘土寢薄取為封邑李通又慕叔敖受邑光武嘉之/改名固始膠東西漢以為王國帝以為矦國併屬北海)¶
(食郁秋壯武下宻即/墨挺胡觀陽凡六縣)餘各有差已歿者益封其子孫或¶
更封支庶帝在兵間乆厭武事且知天下疲耗思樂息¶
肩自隴蜀平後非警急未嘗復言軍旅(樂音洛復/扶又翻)皇太¶