将軍而王譚位特進領城門兵(長安十二城/門皆有屯兵)安定太守¶
谷永以譚失職勸譚辭讓不受城門職由是譚音相與¶
不平　冬十一月丁卯光禄勲于永為御史大夫永定¶
國之子也¶
四年春二月赦天下　夏四月雨雪(雨于/具翻)　秋九月壬¶
申東平思王宇薨(宇宣帝/之子)　少府王駿為京兆尹駿吉¶
之子也先是京兆有趙廣漢張敞王尊王章至駿皆有¶
能名故京師稱曰前有趙張後有三王(趙廣漢張敞宣/帝時尹京三王)¶