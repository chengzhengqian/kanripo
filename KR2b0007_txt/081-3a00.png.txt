預等各分兵以益濬彬太尉充移屯項(以荆州已定不/復使賈充南屯)¶
(襄陽移屯項/為諸軍節度)王戎遣參軍襄陽羅尚南陽劉喬將兵與¶
王濬合攻武昌吴江夏太守劉朗督武昌諸軍虞昺皆¶
降(夏户雅翻/降户江翻)昺翻之子也杜預與衆軍㑹議或曰百年¶
之寇未可盡克方春水生難於久駐(曰考異曰杜預傳/  今向暑水潦方)¶
(降疾疫將起按時未/暑今依三十國春秋)冝俟來冬更為大舉預曰昔樂毅¶
藉濟西一戰以并彊齊(事見四卷周赧/王三十一年)今兵威已振譬¶
如破竹數節之後皆迎刃而解無復著手處也(復扶又/翻下可)¶