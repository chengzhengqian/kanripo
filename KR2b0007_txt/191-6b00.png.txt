之陛下以聖武龍興光宅中夏(夏户/雅翻)精兵百萬所征無¶
敵奈何以胡寇擾邊遽遷都以避之貽四海之羞為百¶
世之笑乎彼霍去病漢廷一將猶志滅匈奴(霍去病曰/匈奴未滅)¶
(無以家為/將即亮翻)况臣忝備藩維願假數年之期請係頡利之¶
頸致之闕下(頡奚/結翻)若其不効遷都未晚上曰善建成曰¶
昔樊噲欲以十萬衆横行匈奴中(事見十二巻/漢惠帝三年)秦王之¶
言得無似之世民曰形勢各異用兵不同樊噲小豎何足¶
道乎不出十年必定漠北非虛言也(為太宗滅/突厥張本)上乃止¶