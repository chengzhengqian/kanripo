(度使故云然渾戶昆翻/又戸本翻瑊古咸翻)土宇不安何以奬勵二也陛下¶
連兵一年討除小醜兵力未窮遽赦其反逆之罪今西¶
有吐蕃北有回紇南有淮西(吐從暾入聲紇下沒翻李/希烈時據淮西僣號故以)¶
(之與二/虜並言)皆觀我彊弱不謂施德澤愛黎元乃謂兵屈於¶
人而自罷耳必競起窺覦之心三也(覦音/俞)懷光既赦則¶
朔方將士皆應叙勲行賞(謂解奉天圍勲/賞也將即亮翻)今府庫方虛¶
賞不滿望是愈激之使叛四也既解河中罷諸道兵賞¶
典不舉怨言必起五也今河中斗米五百芻藁且盡牆¶