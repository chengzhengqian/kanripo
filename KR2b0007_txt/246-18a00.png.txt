其悛改(悛丑/緣翻)大罪則加之誅譴如此君臣之際無疑間¶
矣上嘉納之初徳裕在淮南敕召監軍楊欽義人皆言¶
必知樞密徳裕待之無加禮欽義心銜之一旦獨延欽¶
義置酒中堂情禮極厚陳珍玩數牀罷酒皆以贈之欽¶
義大喜過望行至汴州敕復還淮南(復扶/又翻)欽義盡以所¶
餉歸之徳裕曰此何直(言此物所直/能幾何也)卒以與之(卒子/恤翻)其¶
後欽義竟知樞密徳裕柄用欽義頗有力焉(史言李徳/裕亦不免)¶
(由宦官/以入相)　初伊吾之西焉耆之北有黠戛斯部落(黠下/八翻)¶