(政之失乃罷維翰等樞密使以處讓為之楊光逺傳云/范延光降光逺面奏維翰擅權髙祖以光逺方有功于)¶
(國乃出維翰領安陽光逺為西京留守今按晉髙祖實/録天福三年十月壬辰維翰崧罷樞密使庚子光逺始)¶
(入朝對于便殿十一月戊申光逺為西京留守天福四/年閏七月壬申維翰出為相州節度使蓋處讓光逺傳)¶
(之誤晉少帝實録及薛史桑維翰傳叙/光逺鎮洛陽後疏維翰出相州是也)以處讓為樞密¶
使　太常奏今建東京而宗廟社稷皆在西京請遷置¶
大梁敕㫖且仍舊　戊戌大赦　楊延藝故將吳權自¶
愛州舉兵攻皎公羨于交州(延藝當作廷藝皎公羨殺/楊廷藝見本卷之上年劉)¶
(昫曰愛州東至小黃江口/四百六十里入交州界)羨遣使以賂求救于漢(以下/文考)¶