(山之説既無異同之可考今/而引之疑非考異本指也)頗厭用兵崔鉉建議宜遣¶
大臣鎮撫三月以白敏中為司空同平章事充招討党¶
項行營都統制置等使(職源曰制/置使始此)南北兩路供軍使兼¶
邠寧節度使敏中請用裴度故事擇廷臣為將佐許之¶
(裴度故事見二百四十/卷憲宗元和十二年)夏四月以左諫議大夫孫景商¶
為左庶子充邠寧行軍司馬知制誥蔣伸為右庶子充¶
節度副使伸係之弟也(蔣係見二百四十四/卷文宗太和五年)初上令白¶
敏中為萬夀公主選佳壻(為于/偽翻)敏中薦鄭顥時顥已昏¶