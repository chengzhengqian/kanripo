(置兵地領軍宜屯宣陽門為諸/軍節度則中堂當在宣陽門外)司徒導聞敦疾篤帥子¶
弟為敦發哀(帥讀曰率/為于偽翻)衆以為敦信死咸有奮志於是¶
尚書騰詔下敦府(下遐/嫁翻)列敦罪惡曰敦輒立兄息以自¶
承代未有宰相繼體而不由王命者也(息子也謂以兄/含子應為嗣也)¶
頑凶相奬無所顧忌志騁凶醜以窺神器天不長姦(聘/丑)¶
(郢翻長/丁丈翻)敦以隕斃鳳承凶宄彌復煽逆(復扶/又翻)今遣司徒¶
導等虎旅三萬十道並進平西將軍邃等精鋭三萬水¶
陸齊勢朕親統諸軍討鳳之罪有能殺鳳送首封五千¶