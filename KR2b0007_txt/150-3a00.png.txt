(陵恒户登翻/近其靳翻)計将安出吏部尚書元修義請遣重臣督¶
軍鎮恒朔以捍冦帝曰去嵗阿那瓌叛亂遣李崇北征¶
崇上表求改鎮為州朕以舊章難革不從其請尋崇此¶
表開鎮户非冀之心致有今日之患但既往難追聊復¶
略論耳然崇貴戚重望(李崇文成皇后兄誕/之子歴方面有時望)器識英敏¶
意欲遣崇行何如僕射蕭寳寅等皆曰如此實合羣望¶
崇曰臣以六鎮遐僻密邇冦戎(杜佑曰六鎮並在今/馬邑雲中單于界)欲¶
以慰悦彼心豈敢導之為亂臣罪當就死陛下赦之今¶