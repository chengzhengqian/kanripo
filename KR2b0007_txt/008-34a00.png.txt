王弗許又曰願為萬户侯弗許曰願與妻子為黔首比¶
諸公子閻樂曰臣受命於丞相為天下誅足下(為于/偽翻)足¶
下雖多言臣不敢報麾其兵進二世自殺閻樂歸報趙¶
高趙高乃悉召諸大臣公子告以誅二世之狀曰秦故¶
王國始皇君天下故稱帝今六國復自立秦地益小乃¶
以空名為帝不可宜如故便乃立子嬰為秦王以黔首¶
葬二世杜南宜春苑中(宜春苑在杜縣南漢/起宜春觀於此地)九月趙髙¶
令子嬰齋戒當廟見受玉璽(玉璽即以卞和玉所/刻傳國璽見賢遍翻)齋五¶