寺六月丁未朔晏以外繼不至俘掠而去帝具舟於洛¶
水將東走晏盡焚之庚寅荀藩及弟光禄大夫組奔轘¶
轅(轘音/環)辛夘王彌至宣陽門(宣陽門洛城南面東來/第四門亦謂之謻門)壬¶
辰始安王曜至西明門丁酉王彌呼延晏克宣陽門入¶
南宫升太極前殿縱兵大掠悉收宫人珍寶帝出華林¶
園門欲奔長安漢兵追執之幽於端門曜自西明門入¶
屯武庫戊戌曜殺太子詮呉孝王晏竟陵王楙右僕射¶
曹馥尚書閭丘冲河南尹劉黙等士民死者三萬餘人¶