西羌叛亂積年費用八十餘億諸將多斷盜牢禀(前書/音義)¶
(曰牢價直也稟給也賢曰牢稟食也古者宅/廩為牢斷割也減割牢廩而盜之斷丁管翻)私自潤入¶
皆以珍寳貨賂左右上下放縱不恤軍事士卒不得其¶
死者白骨相望於野左馮翊梁並以恩信招誘叛羌離¶
湳狐奴等五萬餘户皆詣並降(誘音酉湳乃感/翻降户江翻)隴右復¶
平　太后以徐揚盜賊益熾博求將帥三公舉涿令北¶
海滕撫有文武才(姓譜滕侯之/後以國為氏)詔拜撫九江都尉與中¶
郎將趙序助馮緄合州郡兵數萬人共討之(緄古/本翻)又廣¶