今日唯知准敕(准與凖同本朝㓂凖為相省吏避其名/凡文書準字皆去十後遂因而不改)¶
豈敢擅有所為仁軌曰人臣茍利於國知無不為豈恤¶
其私乃上表陳便宜(上時/掌翻)自請留鎮海東上從之仍以¶
扶餘隆為熊津都尉(考異曰實録作熊津都督按時劉/仁軌檢校熊津都督豈可復以隆)¶
(為之明年實録稱熊津都尉/扶餘隆與金法敏盟今從之)使招輯其餘衆　初武后¶
能屈身忍辱奉順上意故上排羣議而立之及得志專¶
作威福上欲有所為動為后所制上不勝其忿有道士¶
郭行眞出入禁中嘗為厭勝之術(勝音升厭於協/翻又於琰翻)宦者¶