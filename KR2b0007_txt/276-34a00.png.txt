以李仁矩鎮閬州使與綿州刺史武䖍裕皆將兵赴治¶
(赴治者赴/治所也)䖍裕帝之故吏重誨之外兄也重誨使仁矩¶
詗董璋反狀(詗火迥翻/又翾正翻)仁矩増飾而奏之朝廷又使武¶
信節度使夏魯竒治遂州城隍(治直/之翻)繕甲兵益兵戍之¶
璋大懼時道路傳言又將割綿龍為節鎮孟知祥亦懼¶
(分閬遂為節鎮欲以制東川也故董璋懼綿州逼近成/都而前州又鄧艾入蜀之道也武䖍裕既刺綿州是亦)¶
(有分鎮之漸矣重以/傳聞故孟知祥亦懼)璋素與知祥有隙未嘗通問至是¶
璋遣使詣成都請為其子娶知祥女(為于/偽翻)知祥許之謀¶