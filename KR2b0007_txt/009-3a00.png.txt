　(六國與秦俱稱王是/為同列朝直遥翻)百有餘年然後以六合為家(六/合)¶
　(謂天地東/西南北)殽函為宫一夫作難而七廟墮(墮讀曰隳/記天子七)¶
　(廟三昭三穆與/太祖之廟而七)身死人手為天下笑者何也仁誼不¶
　施而攻守之勢異也¶
沛公西入咸陽諸將皆争走金帛財物之府分之(走音/奏)¶
蕭何獨先入收秦丞相府圖藉藏之以此沛公得具知¶
天下阨塞(阨乙革翻/塞悉則翻)户口多少彊弱之處沛公見秦宫¶
室帷帳狗馬重寳婦女以千數意欲留居之樊噲諫曰¶