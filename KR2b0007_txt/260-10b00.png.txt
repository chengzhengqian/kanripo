昌(復扶/又翻)　辛夘以前均州刺史孔緯繡州司户張濬並¶
為太子賔客壬辰以緯為吏部尚書復其階爵癸巳拜¶
司空兼門下侍郎同平章事以張濬為兵部尚書諸道¶
租庸使(孔緯張濬貶見二百五十八/卷大順元年今欲復用之)時緯居華州濬居¶
長水上以崔昭緯等外交藩鎮朋黨相傾思得骨鯁之¶
士故驟用緯濬緯以有疾扶輿至京師見上涕泣固辭¶
上不許　李克用大舉蕃漢兵南下上表稱王行瑜李¶
茂貞韓建稱兵犯闕賊害大臣請討之(李克用實黨王/珂聲三帥之罪)¶