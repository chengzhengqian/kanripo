　　恭皇帝(諱侑封代王元徳太子昭之子煬/帝之孫也諡法尊賢讓善曰恭)¶
義寧元年(是年十一月李淵克長安方奉/代王即位改元通鑑因以繫年)春正月右禦¶
衛將軍陳稜討杜伏威伏威帥衆拒之稜閉壁不戰伏¶
威遺以婦人之服謂之陳姥(遺于季翻/姥莫補翻)稜怒出戰伏威¶
奮擊大破之稜僅以身免(克考異曰隋陳稜傳云往往/  捷唐杜伏威傳云稜僅以)¶
(身免葢稜先破李子通等後/為伏威所敗也今從唐書)伏威乘勝破髙郵(隋志髙/郵縣屬)¶
(江都/郡)引兵據歴陽自稱總管以輔公祏為長史(祏音石/長知兩)¶
(翻/)分遣諸將徇屬縣所至輙下(將即/亮翻)江淮間小盗爭附¶