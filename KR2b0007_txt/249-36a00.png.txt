精兵數百人别置營訓練號捕盜將及湖南逐帥(事見/上五)¶
(月將即亮翻/帥所類翻)詔商討之商遣捕盜將二百人討平之¶
崔鉉奏克宣州斬康全泰及其黨四百餘人　上以光¶
祿卿韋宙父丹有惠政于江西(事見/三年)以宙為江西觀察¶
使𤼵鄰道兵以討毛鶴　崔鉉以宣州已平辭宣歙觀¶
察使十一月戊寅以温璋為宣歙觀察使　兵部侍郎¶
判户部蔣伸從容言于上曰近日官頗易得人思徼幸¶
(從千容翻易以/䜴翻徼堅堯翻)上警曰如此則亂矣對曰亂則未亂但¶