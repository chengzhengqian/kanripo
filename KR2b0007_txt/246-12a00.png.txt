(然率推美讓善事非其實未幾亦罷而起居郎因制勑/稍稍筆削以廣國史之闕起居舍人本記言之職惟編)¶
(詔書不及它事開元初復詔修史官非供奏者皆隨仗/而入位于起居郎舍人之次及李林甫專權又廢太和)¶
(九年詔起居郎舍人凡入閣日/具紙筆立螭頭下復貞觀故事)謩不可曰記注兼書善¶
惡所以儆戒人君陛下但力為善不必觀史上曰朕曏¶
甞觀之對曰此曏日史官之罪也若陛下自觀史則史¶
官必有所諱避何以取信于後上乃止　楊妃請立皇¶
弟安王溶為嗣上謀于宰相李珏非之丙寅立敬宗少¶
子陳王成美為皇太子(為楊妃及成/美見殺張本)丁夘上幸㑹寧殿¶