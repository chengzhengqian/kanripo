况於亂朝何以自免(朝直遥/翻下同)若賊滅之後仍勒兵入宫¶
行伊霍故事(使之廢/立也)此萬世一時若不欲爾便放表還¶
歷陽託以外拒為事則威振内外誰敢不從一朝放兵¶
受其厚爵高而無民必生後悔(謂官爵雖高而兵權/去已必將束手就死)長¶
史徐矅甫苦勸之懿並不從崔慧景死懿為尚書令有¶
弟九人敷衍暢融宏偉秀憺恢(憺徒敢翻/又徒濫翻)懿以元勲居¶
朝右暢為衛尉掌管籥時帝出入無度或勸懿因其出¶
門(謂出臺城門/而遊走也)舉兵廢之懿不聽嬖臣茹法珍王喧之¶