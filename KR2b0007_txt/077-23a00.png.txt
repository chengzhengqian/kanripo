衡不聽琅邪王上書乞徙它郡詔徙㑹稽及琅邪王即¶
位李衡憂懼謂妻曰不用卿言以至於此吾欲奔魏何¶
如妻曰不可君本庶民耳先帝相㧞過重既數作無禮¶
而復逆自猜嫌(復扶/又翻)逃叛求活以此北歸何靣目見中¶
國人乎琅邪王素好善慕名(好呼/到翻)方欲自顯於天下終¶
不以私嫌殺君明矣可自囚詣獄表列前失顯求受罪¶
如此乃當逆見優饒(逆迎也言将優加/其官以饒益之)非但直活而已¶
衡從之吳主詔曰丹陽太守李衡以徃事之嫌自拘司¶