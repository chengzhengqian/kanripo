當與汝屬舉義兵入誅綝妃及用事者以正國家天道¶
助順功無不成遂說三部落得萬騎(三部落蕃種落之/分居河隴者或云)¶
(吐渾党項嗢/末說式芮翻)是嵗與青海節度使同盟舉兵自稱國相¶
至渭州遇國相尚思羅屯薄寒山恐熱擊之思羅弃輜¶
重西奔松州(王涯曰從龍州青川鎮入吐蕃界直抵/故松州之城是吐蕃舊置節度之所)恐¶
熱遂屠渭州思羅𤼵蘓毗吐谷渾羊同等兵合八萬保¶
洮水焚橋拒之(洮土/刀翻)恐熱至隔水語蘓毗等曰(語牛/倨翻)賊¶
臣亂國天遣我來誅之汝曹奈何助逆我今已為宰相¶