引孚得入(不先經操營前則守圍者必疑不可得而收/縳圍亦不可開矣孚之來也其定計固指從)¶
(章門入也復/扶又翻下同)配等見孚悲喜鼓譟稱萬歳守圍者以狀¶
聞操笑曰此非徒得入也方且復出(操知其復出非不/欲嚴為之防也審)¶
(孚所以得入之由服其多/智有不可得而防之也)孚知外圍益急不可復冒乃¶
請配悉出城中老弱以省榖夜間别數千人皆使持白¶
幡從三門並出降(鄴城南面三門曰鳳陽門中陽門廣/陽門簡别彼列翻降戸江翻下同)¶
孚復將三騎作降人服隨輩夜出突圍得去尚兵既至¶
諸將皆以為此歸師人自為戰不如避之(兵法曰歸/師勿遏)操¶