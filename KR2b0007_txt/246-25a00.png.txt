塞奈何乗其困而擊之宜遣使者鎮撫運糧食以賜之¶
此漢宣帝所以服呼韓邪也(呼韓邪事見二十七卷/漢宣帝之甘露三年)陳¶
夷行曰此所謂借冦兵資盜糧也(史記秦李/斯之言)不如擊之¶
徳裕曰彼吐谷渾等各有部落見利則鋭敏爭進不利¶
則鳥驚魚散各走巢穴(走音/奏)安肯守死為國家用今天¶
徳城兵纔千餘若戰不利城陷必矣不若以恩義撫而¶
安之必不為患縱使侵暴邊境亦須徴諸道大兵討之¶
豈可獨使天徳擊之乎時詔以鴻臚卿張賈為巡邊使¶