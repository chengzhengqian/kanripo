使者隴西彭和正恐長安不守召集西州人(晉書職官/志都水長)¶
(屬大司農沈約志都水使者掌舟航/及運部李辯李儼之子亦隴西人也)屯於韮園堅召之¶
不至(為後堅襲韮園/張本韮舉有翻)　西燕主冲攻秦髙陽愍公方于¶
驪山殺之(苻方戍驪山見/上卷上年七月)執秦尚書韋鍾以其子謙為¶
馮翊太守使招集三輔之民馮翊壘主邵安民等責謙¶
曰君雍州望族(七相五公雍州之望族鍾/葢韋賢後也雍于用翻)今乃從賊與¶
之為不忠不義何面目以行於世乎謙以告鍾鍾自殺¶
謙來奔秦左將軍茍池右將軍俱石子與西燕主冲戰¶