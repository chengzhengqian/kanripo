者十八九遂進攻成都費逺李苾及軍祭酒張微夜斬¶
關走文武盡散廞獨與妻乗小船走至廣都為從者所¶
殺(從才/用翻)特入成都縱兵大掠遣使詣洛陽陳廞罪狀初¶
梁州刺史羅尚聞趙廞反表廞非雄才蜀人不附敗亡¶
可計日而待詔拜尚平西將軍益州刺史督牙門將王¶
敦(此别一/王敦)蜀郡太守徐儉廣漢太守辛冉等七千餘人¶
入蜀特等聞尚來甚懼使其弟驤於道奉迎并獻珍玩¶
尚悦以驤為騎督(驤斯將翻騎奇寄/翻騎督督騎兵)特流復以牛酒勞¶