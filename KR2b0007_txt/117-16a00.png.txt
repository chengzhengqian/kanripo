北地太守毛雍據趙氏塢以叛(趙氏塢孝武太元九年/秦主堅撃後秦所屯之)¶
(地/)東平公紹討禽之時姚宣鎮李閏叅軍韋宗聞毛雍¶
叛説宣曰主上新立威徳未著國家之難未可量也(難/乃)¶
(旦/翻)殿下不可不為深慮邢望險要宜徙據之此霸王之¶
資也宣従之帥户三萬八千棄李閏南保邢望(帥讀/曰率)諸¶
羌據李閏以叛東平公紹進討破之宣詣紹歸罪紹殺¶
之　二月加太尉裕中外大都督裕戒嚴將伐秦詔加¶
裕領司豫二州刺史以其世子義符為徐兖二州刺史¶