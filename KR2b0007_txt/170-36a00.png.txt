帝又使韓長鸞召儼儼將入劉辟彊牽衣諌曰若不斬¶
穆提婆母子殿下無由得入廣寧王孝珩安徳王延宗¶
自西來(珩音/行)曰何不入辟彊曰兵少(少詩沼翻/下謂少同)延宗顧¶
衆而言曰孝昭帝殺楊遵彥(殺楊愔事見百六十/八巻文帝天嘉元年)止八¶
十人今有數千何謂少帝泣啓太后曰有緣復見家家¶
(復扶/又翻)無緣永别乃急召斛律光儼亦召之光聞儼殺士¶
開撫掌大笑曰龍子所為固自不似凡人(以儼帝子故/謂之龍子)¶
入見帝於永巷(見賢/遍翻)帝帥宿衛者歩騎四百授甲將出¶