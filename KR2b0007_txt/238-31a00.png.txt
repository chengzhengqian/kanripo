之故擢絳為相吉甫善逢迎上意而絳鯁直數爭論於¶
上前(數所/角翻)上多直絳而從其言由是二人有隙　閏月¶
辛夘朔黔州奏辰溆賊帥張伯靖冦播州費州(溆音/叙)¶
試太子通事舍人李渉(唐太子通事舍人屬右春坊員/八人正七品下掌導宫臣辭見)¶
(承令勞問此職事官/也若李渉則試官)知上於吐突承璀恩顧未衰乃投¶
匭上疏稱承璀有功希光無罪承璀久委心腹不宜遽¶
弃知匭使諫議大夫孔戣見其副章詰責不受渉乃行¶
賂詣光順門通之(戣渠龜翻武后垂拱四年置匭四枚/共為一室列於朝堂東方木位主春)¶