前請曰陛下渡江三千里無遺鏃之費昨滎陽城下一¶
朝殺傷五百餘人願乞楊昱以快衆意顥曰我在江東¶
聞梁主言初舉兵下都袁昻為吳郡不降每稱其忠節¶
(事見一百四十四卷齊和/帝中興元年降户江翻)楊昱忠臣奈何殺之此外唯¶
卿等所取於是斬昱所部統帥三十七人皆刳其心而¶
食之(帥所/類翻)俄而天穆等引兵圍城慶之帥騎三千背城¶
力戰大破之(帥讀曰率/背蒲妹翻)天穆吐沒兒皆走慶之進擊虎¶
牢爾朱世隆弃城走獲魏東中郎將辛纂(魏東中郎/府在虎牢)魏¶