也孔子曰奚取於三家之堂(師古曰論語云三家者以/雍徹孔子曰相維辟公天)¶
(子穆穆奚取於三家之堂言以雍徹食乃天子之禮何/為在三家之堂也三家謂魯叔孫仲孫季孫也余謂隆)¶
(引孔子之言以謂武庫兵器不當以共/婦妾之家猶歌雍不當在三家之堂也)臣請收還武庫¶
上不説(説讀/曰悦)頃之傅太后使謁者賤買執金吾官婢八¶
人隆奏言買賤請更平直(漢書作賈賤賈/讀曰價下同)上於是制詔¶
丞相御史隆位九卿既無以匡朝廷之不逮而反奏請¶
與永信宫争貴賤之賈(傅太后稱/永信宫)傷化失俗以隆前有¶
安國之言左遷為沛郡都尉初成帝末隆為諫大夫甞¶