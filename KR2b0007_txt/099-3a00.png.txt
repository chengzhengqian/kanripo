欲救趙遣大司馬從事中郎廣寗常煒使於燕雋使封¶
裕詰之曰冉閔石氏養息(息子也詰/去吉翻)負恩作逆何敢輙¶
稱大號煒曰湯放桀武王伐紂以興商周之業曹孟德¶
養於宦官莫知所岀卒立魏氏之基(曹操事見六十八/卷漢靈帝中平元)¶
(年操字孟德/卒子恤翻)苟非天命安能成功推此而言何必致問¶
裕曰人言冉閔初立鑄金爲已像以卜成敗而像不成¶
信乎煒曰不聞裕曰南來者皆云如是何故隱之煒曰¶
姦僞之人欲矯天命以惑人者乃假符瑞託蓍龜以自¶