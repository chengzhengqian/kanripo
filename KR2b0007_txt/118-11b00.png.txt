等將攻嶢栁秦主泓欲自將以禦裕軍(將即/亮翻)恐田子等¶
襲其後欲先擊滅田子等然後傾國東出乃帥步騎數¶
萬奄至青泥(帥讀曰率/騎奇寄翻)田子本為疑兵所領裁千餘人¶
聞泓至欲擊之傅𢎞之以衆寡不敵止之田子曰兵貴¶
用竒不必在衆且今衆寡相懸勢不兩立若彼結圍既¶
固則我無所逃矣不如乗其始至營陳未立先薄之可¶
以有功遂帥所領先進𢎞之繼之秦兵合圍數重(陳讀/曰陣)¶
(重直/龍翻)田子撫慰士卒曰諸君冒險逺來正求今日之戰¶