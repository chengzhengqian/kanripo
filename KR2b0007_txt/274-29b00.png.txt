知祥擇亷吏使治州縣蠲除横賦安集流散下寛大之¶
令與民更始(孟知祥已有據蜀規摹治直/之翻横戸孟翻更工衡翻)遣左廂都指¶
揮使趙廷隠右廂都指揮使張業將兵分討羣盜悉誅¶
之　李嗣源之為亂兵所逼也李紹榮有衆萬人營於¶
城南嗣源遣牙將張䖍釗髙行周等七人相繼召之欲¶
與共誅亂者紹榮疑嗣源之詐留使者閉壁不應及嗣¶
源入鄴都遂引兵去嗣源在魏縣衆不滿百又無兵仗¶
李紹真所將鎮兵五千聞嗣源得出相帥歸之(鎮兵葢/鎮州兵)¶