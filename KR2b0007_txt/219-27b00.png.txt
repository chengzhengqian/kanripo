職任相統攝不復計官爵高下及清渠之敗復以官爵¶
收散卒(恐其潰散畏罪而歸賊復/以官爵收之復扶又翻)由是官爵輕而貨重¶
大將軍告身一通纔易一醉凡應募入軍者一切衣金¶
紫至有朝士僮僕衣金紫稱大官而執賤役者(衣於/既翻)名¶
器之濫至是而極焉　房琯性高簡時國家多難(難乃/旦翻)¶
而琯多稱病不朝謁(朝直/遥翻)不以職事為意日與庶子劉¶
秩諫議大夫李揖高談釋老或聽門客董庭蘭鼓琴庭¶
蘭以是大招權利御史奏庭蘭贓賄丁巳罷琯為太子¶