(祖約退屯淮南後鎮襄陽陶侃以其淮南部曲置義成/郡於榖城蓋有揚州之民而又置揚州僑縣於榖城榖)¶
(城荆州統内之地也故曰荆州揚州之義成曰義成者/言以義成軍因而名郡後人又於成字旁添土失其初)¶
(立郡之㫖矣京兆郡屬雍州/時亦僑立於襄陽雍於用翻)加江州刺史桓沖監江州¶
及荆豫八郡諸軍事(初沖刺江州領西陽譙二郡太守/今加監荆州之江夏随郡豫州之)¶
(汝南西陽新蔡潁川凡六郡通所鎮尋陽爲八郡監工/銜翻  考異曰帝紀云沖領南蠻校尉按江左唯荆州)¶
(領南蠻沖傳亦無蓋紀/因桓豁重出今不取)並假節司徒昱聞陳祐棄洛陽¶
會大司馬温于冽洲(今姑孰江中有/冽山卽其地)共議征討丙申帝¶
崩于西堂(年二十五西堂太極殿西堂也建康太極殿/有東西堂東堂以見羣臣西堂爲卽安之地)¶