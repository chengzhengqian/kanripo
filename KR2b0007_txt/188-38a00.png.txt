請班師世民曰今大舉而來當一勞永逸東方諸州已¶
望風欵服唯洛陽孤城勢不能乆功在垂成柰何棄之¶
而去乃下令軍中曰洛陽未破師必不還(還從/宣翻)敢言班¶
師者斬衆乃不敢復言(復扶/又翻)上聞之亦密勑世民使還¶
世民表稱洛陽必可克又遣參謀軍事封徳彞入朝面¶
論形勢(參謀之官蓋始/於此朝直遥翻)徳彞言於上曰世充得地雖多¶
率皆覊屬(言覊靡屬/之而已)號令所行唯洛陽一城而已智盡¶
力窮克在朝夕今若旋師賊勢復振(復扶又翻/又音如字)更相連¶