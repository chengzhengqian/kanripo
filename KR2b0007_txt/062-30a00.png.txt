(常審知其變則/因敗而為勝)繡素信詡言遂收散卒更追合戰果以¶
勝還(此亦小/勝耳)乃問詡曰繡以精兵追退軍而公曰必敗¶
以敗卒擊勝兵而公曰必克悉如公言何也詡曰此易¶
知耳(易以/䜴翻)將軍雖善用兵非曹公敵也曹公軍新退必¶
自斷後(斷丁管/翻下同)故知必敗曹公攻將軍既無失策力未¶
盡而一朝引退必國内有故也(有故謂/有變也)已破將軍必輕¶
軍速進留諸將斷後諸將雖勇非將軍敵故雖用敗兵¶
而戰必勝也繡乃服　吕布復與袁術通遣其中郎將¶