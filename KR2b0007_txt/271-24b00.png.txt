丹長驅而南圍涿州旬日拔之擒刺史李嗣弼進攻定¶
州(自幽州西南至涿州一百二十/里自涿州至定州二百八十里)王都告急於晉晉王¶
自鎮州將親軍五千救之遣神武都指揮使王思同將¶
兵戍狼山之南以拒之(狼山在定州西北二百/里東北至易州八十里)　高季¶
昌遣都指揮使倪可福以卒萬人脩江陵外郭季昌行¶
視(行下/孟翻)責功程之慢杖之季昌女為可福子知進婦季¶
昌謂其女曰歸語汝舅吾欲威衆辦事耳以白金數百¶
兩遺之(語牛倨翻/遺唯季翻)　是嵗漢以尚書左丞倪曙同平章事¶