朕方以至誠治天下見前世帝王好以權譎小數接其¶
臣下者常竊恥之(治直之翻好呼/到翻譎古穴翻)卿策雖善朕不取也¶
　六月辛巳右僕射宻明公封徳彝薨(諡法思慮果逺/曰明注云自任)¶
(近乎/專)　壬辰復以太子少師蕭瑀為左僕射(蕭瑀去年/免官復扶)¶
(又翻下第復同少/始照翻瑀音禹)　戊申上與侍臣論周秦修短蕭瑀¶
對曰紂為不道武王征之周及六國無罪始皇滅之得¶
天下雖同人心則異上曰公知其一未知其二周得天¶
下増修仁義秦得天下益尚詐力此修短之所以殊也¶