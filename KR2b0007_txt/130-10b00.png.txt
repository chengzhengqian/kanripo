(在東白下盖今之龍灣也按白下城合白/石壘唐武德中移江寧縣於此名白下縣)　沈慶之復¶
啓聽民私鑄錢(慶之始議見一百二十/八卷孝武帝孝建二年)由是錢貨亂敗¶
千錢長不盈三寸大小稱此謂之鵝眼錢(稱尺/證翻)劣於此¶
者謂之綖環錢(綖與線同/私箭翻)貫之以縷入水不沈(沈持/林翻)隨¶
手破碎市井不復料數(料音聊料量也料數/者料其多少之數也)十萬錢不¶
盈一掬(鄭𤣥曰兩/手曰掬)斗米一萬商貨不行　冬十月丙寅¶
帝還建康　帝舅東陽太守王藻尚世祖女臨川長公¶
主公主妬譖藻於帝己卯藻下獄死(王太后晉丞相導/之𤣥孫女藻后弟)¶