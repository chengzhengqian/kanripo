當以鳯皇為凡鳥麒麟為凡獸况鵁鶄鸂䳵曷足貴也¶
上手敕謝若水賜帛四十叚縱散其鳥　山東蝗復大¶
起(復扶/又翻)姚崇又命捕之倪若水謂蝗乃天災非人力所¶
及宜修徳以禳之(禳如/羊翻)劉聰時常捕埋之為害益甚拒¶
御史不從其命崇牒若水曰劉聰偽主徳不勝妖今日¶
聖朝妖不勝徳(妖於喬翻/朝直遥翻)古之良守(守手/又翻)蝗不入境若¶
其修徳可免彼豈無徳致然若水乃不敢違夏五月甲¶
辰勑委使者詳察州縣捕蝗勤惰者各以名聞由是連¶