士卒七萬餘人為舟師大閲於成都鼓譟盈江(秦時蜀/守李氷)¶
(穿二江成都/中皆可行舟)壽登城觀之有吞噬江南之志解思明諌¶
曰我國小兵弱吳㑹險逺圖之未易(易以/䜴翻)壽乃命羣臣¶
大議利害龔壯曰陛下與胡通孰若與晉通胡豺狼也¶
既滅晉不得不北靣事之若與之爭天下則彊弱不敵¶
危亡之勢也虞虢之事已然之戒(左傳晉獻公假道于/虞以伐虢既滅虢遂)¶
(滅/虞)願陛下熟慮之羣臣皆以壯言為然壽乃止士卒咸¶
稱萬嵗(士無樂戰之心驅之而赴死地未有不敗者使/李夀不用龔壯之言固不待李勢而蜀亡也)¶