常曰彗見東北高麗將滅之兆也上曰朕之不德謫見¶
于天豈可歸咎小夷且髙麗百姓亦朕之百姓也不許¶
戊辰彗星滅　辛巳西臺侍郎同東西臺三品楊𢎞武¶
薨　八月辛酉卑列道行軍摠管右威衞將軍劉仁願¶
坐征高麗逗留流姚州　癸酉車駕還京師　九月癸¶
巳李勣㧞平壤勣既克大行城諸軍出它道者皆與勣¶
會進至鴨綠柵髙麗發兵拒戰勣等奮擊大破之追奔¶
二百餘里㧞辱夷城諸城遁逃及降者相繼(降戶江/翻下同)契¶