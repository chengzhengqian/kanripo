十四年春三月樂成夏四月乙丑詔行新樂且曰民間¶
音樂流僻日久棄其舊體競造繁聲宜加禁約務存其¶
本萬寶常聽太常所奏樂泫然泣曰樂聲淫厲而哀天¶
下不久將盡時四海全盛聞者皆謂不然大業之末其¶
言卒驗(卒子/恤翻)寶常貧而無子久之竟餓死且死悉取其¶
書燒之(寳常撰樂譜六十四卷具論八音旋相為宫之/法改絃移柱之變為八十四調一百四十四律)¶
(終於千八百聲/為之應手成曲)曰用此何為　先是臺省府寺及諸州¶
皆置公廨錢(先悉薦翻/廨古隘翻)收息取給工部尚書蘇孝慈(唐/六)¶