(山陰縣屬㑹稽郡/郡城以北皆縣界)斬恩所署呉郡太守陸瓌(瓌工/回翻)呉興¶
太守丘尫餘姚令呉與沈穆夫(餘姚縣屬㑹稽郡在/郡城東二百餘里)東¶
土遭亂企望官軍之至(企去/智翻)既而牢之等縱軍士暴掠¶
士民失望郡縣城中無復人跡月餘乃稍有還者朝廷¶
憂恩復至以謝琰為會稽太守都督五郡軍事帥徐州¶
文武戍海浦(五郡㑹稽臨海東陽永嘉新安也今自龕/山而東至蘭風石堰鳴鶴松浦蟹浦定海)¶
(皆海浦也/帥讀曰率)以元顯録尚書事時人謂道子為東録元顯¶
為西録西府車騎填輳東第門可張羅矣元顯無良師¶