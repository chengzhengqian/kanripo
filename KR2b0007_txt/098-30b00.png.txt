今已誅之能共討者可遣軍來也朝廷不應　五月廬¶
江太守袁真攻魏合肥克之虜其居民而還(還從宣翻/又如字)¶
　六月趙汝陰王琨進據邯鄲(邯鄲音/寒丹)鎮南將軍劉國¶
自繁陽㑹之(繁陽縣漢屬魏郡晉屬頓丘/郡隋廢繁陽入相州内黄縣)魏衛將軍王¶
㤗擊琨大破之死者萬餘人劉國還繁陽　初叚蘭卒¶
於令支(叚蘭屯令支見上卷康帝建元/元年令音鈴又郎定翻支音祁)叚龕代領其衆¶
因石氏之亂擁部落南徙秋七月龕引兵東據廣固(龕/自)¶
(陳留而東/據廣固)自稱齊王　八月代郡人趙榼帥三百餘家¶