變是其所長若摠大衆未必能用今以此衆擊此賊必¶
能取之淵遂廣張軍聲多設供具親帥數百騎深入樓¶
境去薊百餘里值賊帥陳周馬步萬餘(親帥讀曰率/賊帥所類翻)淵¶
潜伏以乗其背大破之虜其卒五千餘人尋還其馬伏¶
縱令入城左右諫曰既獲賊衆何為復資遣之(馬仗馬/及兵仗)¶
(也復扶/又翻)淵曰我兵既少不可力戰須為奇計以離間之¶
乃可克也淵度其已至(間古莧翻/度徒洛翻)遂帥騎夜進昧旦叩¶
其城門韓樓果疑降卒為淵内應遂走追禽之幽州平¶