(屬南陽郡晉屬襄陽郡其地屬唐襄州穀城縣界杜/佑曰山都縣故城在襄州義清縣東南沈持林翻)更¶
其姓名曰劉尼詐云漢後奉以為天子曰此聖人也昌¶
自為相國詐作鳳皇玊璽之瑞(璽斯/氏翻)建元神鳳郊祀服¶
色悉依漢故事有不應募者族誅之士民莫敢不從又¶
流言江淮已南皆反官軍大起當悉誅之互相扇動人¶
情惶懼江沔間所在起兵以應昌(沔彌/兖翻)旬月間衆至三¶
萬皆著絳㡌(著陟/畧翻)以馬尾作髯詔遣監軍華宏討之敗¶
于障山(今安陸縣東四十里有障/山監工銜翻華户化翻)歆上言妖賊犬羊萬¶