輙賜杲卿金紫質其子弟使仍守常山(常山郡本恒州/恒山郡天寶元)¶
(年更郡名劉昫曰常山郡舊治元氏魏道武登常山郡/北望安樂壘美之遂移郡治於安樂城今州城是也魏)¶
(收志九門縣有/安樂壘質音致)又使其將李欽湊将兵數千人守井陘¶
口以備西來諸軍(西來之軍謂河東路兵/東出井陘口者陘音刑)杲卿歸途中¶
指其衣謂履謙曰何為著此(著陟/略翻)履謙悟其意乃陰與¶
杲卿謀起兵討祿山杲卿思魯之𤣥孫也(顔思魯/之推之)¶
(子師古/之父也)　丙子上還宫斬太僕卿安慶宗賜榮義郡主自¶
盡以朔方節度使安思順為戸部尚書思順弟元貞為¶