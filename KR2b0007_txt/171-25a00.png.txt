不對(憫黙憂而不/敢言之貎)三問乃下牀拜曰老婢應死(言其罪/應死也)¶
老婢始聞和士開言孝徴多才博學意謂善人故舉之¶
比來觀之(比毗/至翻)大是姧臣人寔難知老婢應死帝令韓¶
長鸞檢案(檢察也搜也校也舉/也案考騐也亦舉也)長鸞素惡珽(惡烏/路翻)得其¶
詐出勑受賜等十餘事帝以嘗與之重誓故不殺觧珽¶
侍中僕射出為北徐州刺史(五代志琅邪郡/舊置北徐州)珽求見帝¶
長鸞不許遣人推出柏閤(見賢遍翻/推吐雷翻)珽坐不肯行長鸞¶
令牽曵而出癸巳齊以領軍穆提婆為尚書左僕射侍¶