肯害公以求利乎端曰卿不忍見殺吾當自刎(刎式/粉翻)衆¶
抱持之乃復同進(復扶/又翻)潛行五日餒死及為賊所擊奔¶
潰相失者大半唯餘五十二人同走采䝁豆生食之(䝁/豆)¶
(野豆也音/勞魯刀翻)端持節未嘗離身屢遣從者散自求生(離力/智翻)¶
(從才/用翻)衆又不可時河南之地皆入世充唯杞州刺史李¶
公逸為唐堅守遣兵迎端館給之(為于偽翻/館古玩翻)世充遣使¶
召端解衣遺之(使疏吏翻/遺于季翻)仍送除書以端為淮南郡公¶
尚書少吏部(少始/照翻)端對使者焚書毁衣曰夏侯端天子¶