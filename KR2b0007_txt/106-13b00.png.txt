(元他羅結二人/也他唐何翻)向晨賀氏故驚廐中羣馬使顯起視之¶
賀氏哭曰吾子適在此今皆不見汝等誰殺之邪顯以¶
故不急追珪遂奔賀蘭部依其舅賀訥(賀訥本賀蘭訥/後魏孝文帝改)¶
(北方舊姓以賀蘭氏為賀氏史因簡便/而書之如上文穆崇奚牧之類皆是也)訥驚喜曰復國¶
之後當念老臣珪笑曰誠如舅言不敢忘也顯疑梁六¶
眷泄其謀將囚之穆崇宣言曰六眷不顧恩義助顯為¶
逆我掠得其妻馬足以解忿顯乃捨之賀氏從弟外朝¶
大人賀恱舉所部以奉珪(賀恱盖什翼犍時為外朝大/人魏書官氏志曰登國二年)¶