書左僕射禇湛之卒　吐谷渾王拾寅兩受宋魏爵命¶
(吐從暾入/聲谷音浴)居止出入擬於王者魏人忿之定陽侯曹安¶
表言拾寅今保白蘭若分軍出其左右必走保南山不¶
過十日人畜乏食可一舉而定六月甲午魏遣征西大¶
將軍陽平王新成等督統萬髙平諸軍出南道南郡公¶
中山李惠等督凉州諸軍出北道以擊吐谷渾　魏崔¶
浩之誅也(見一百二十五卷宋/文帝元嘉二十七年)史官遂廢至是復置(復/扶)¶
(又/翻)　河西叛胡詣長安首罪(樂安王良兵威臨之/故首罪首式又翻)魏遣¶