不可暫輟故也陛下升法座親講大覺凡在瞻聴塵蔽¶
俱開然五經治世之模楷應務之所先(治直/之翻)伏願經書¶
互覽孔釋兼存則内外俱周真俗斯暢矣時佛教盛于¶
洛陽沙門之外自西域來者三千餘人魏主别為之立¶
永明寺千餘間以處之處士南陽馮亮有巧思(為于偽/翻處昌)¶
(吕翻思/相吏翻)魏主使與河南尹甄琛沙門統僧暹擇嵩山形¶
勝之地立閒居寺極巖壑土木之美由是逺近承風無¶
不事佛比及延昌(甄之人翻琛丑/林翻比必利翻)州郡共有一萬三千¶