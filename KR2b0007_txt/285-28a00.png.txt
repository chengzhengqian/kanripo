契丹主入恒州遣兵襲代州刺史王暉以城降之(契丹/以勝)¶
(勢脅降代州而太原不為之動以劉知逺郭威/在也九域志恒州西北至代州三百四十里)先是契¶
丹屢攻易州刺史郭璘固守拒之(先悉薦翻/璘離珍翻)契丹主毎¶
過城下指而歎曰吾能吞併天下而為此人所扼及杜¶
威既降契丹主遣通事耿崇美至易州誘諭其衆(誘音/酉)¶
衆皆降璘不能制遂為崇美所殺(史言大厦之顛/非一木所能支)璘邢¶
州人也義武節度使李殷安國留後方太皆降於契丹¶
契丹主以孫方簡為義武節度滿達勒為安國節度使¶