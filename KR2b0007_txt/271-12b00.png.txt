怒且懼亟歸府是夕遣其長子副大使昭祚與王德明¶
將兵圍𢎞規及李藹之第族誅之連坐者數千家又殺¶
蘇漢衡收其黨與窮治反狀親軍大恐(為張文禮嗾軍/士殺王鎔張本)¶
(治直之/翻下同)　吳金陵城成陳彦謙上費用之籍徐温曰吾¶
旣任公不復㑹計(上時掌翻復扶/又翻㑹工外翻)悉焚之　初閩王審¶
知承制加其從子泉州刺史延彬領平盧節度使(從才/用翻)¶
延彬治泉州十七年吏民安之㑹得白鹿及紫芝僧浩¶
源以為王者之符延彬由是驕縱密遣使浮海入貢求¶