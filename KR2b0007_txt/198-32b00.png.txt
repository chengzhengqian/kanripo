冲欲以匹夫解位天子(言欲使天/子解位也)朕若有罪是其直也¶
若其無罪是其狂也譬如尺霧障天不虧於大寸雲㸃¶
日何損於明　丁酉立皇子明為曹王明母楊氏巢刺¶
王之妃也有寵於上(刺盧/逹翻)文徳皇后之崩也欲立為皇¶
后魏徵諌曰陛下方比徳唐虞奈何以辰嬴自累(左𫝊/晉太)¶
(子圉為質於秦秦穆公以女妻子圉將逃歸謂之曰與/子歸乎嬴氏不敢從圉遂逃歸及晉公子重耳入秦秦)¶
(穆公納女五人懐嬴與焉謂之辰嬴賈/季曰辰嬴嬖於二君是也累力瑞翻)乃止尋以明繼¶
元吉後　戊戍勅宋州刺史王波利等發江南十二州¶