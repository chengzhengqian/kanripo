盡節(為于/偽翻)恐發其姦狀故巧為誣陷陛下不察遽加極¶
刑痛徹天地(徹敕列/翻通也)賢愚傷懼今遺晉未殄巴蜀不賓¶
石勒謀據趙魏曹嶷欲王全齊(嶷魚力翻/王于况翻)陛下心腹四¶
支何處無患乃復以沈等助亂誅巫咸戮扁鵲臣恐遂¶
成膏肓之疾(馬螎曰巫咸殷巫也扁鵲古良醫也秦醫/緩視晉矦曰疾不可為也居膏之上肓之)¶
(下攻之不可達之不及藥不至焉杜預曰心下為膏/肓鬲也徐曰肓音荒說文曰心下鬲上也扁補典翻)後¶
雖救之不可及已請免沈等官付有司治罪(治直/之翻)聰以¶
表示沈等笑曰羣兒為元達所引遂成癡也沈等頓首¶