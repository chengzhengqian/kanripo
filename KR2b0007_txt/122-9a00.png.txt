太宗承之吏文亦深(明元帝廟/號太祖)冬十月戊寅世祖命崔¶
浩更定律令除五嵗四嵗刑增一年刑巫蠱者負羖羊¶
抱犬沈諸淵(羖果五翻説文夏羊壯曰羖/一説羖䍽羊也沈持林翻)初令官階九¶
品者得以官爵除刑(漢官以石秩為差魏/晉始定品秩之次)婦人當刑而¶
孕産後百日乃決闕左懸登聞鼔以達寃人(禹令有獄/訟者揺鞀)¶
(周禮左嘉石以平罷民皆所以達幽枉也登/聞鼓令負寃者得詣闕檛鼔登時上聞也)　魏主如¶
漠南十一月丙辰北部敇勒莫弗庫若干(髙車酋長謂/之莫弗  考)¶
(異曰後魏書北史本紀皆作敇勒鄧淵/傳皆作髙車按髙車即敇勒别名也)帥所部數萬騎¶