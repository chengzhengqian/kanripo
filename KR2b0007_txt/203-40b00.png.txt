將軍襲繼往絶可汗押五弩失畢部落　己巳雍州言¶
新豐縣東南有山踊出(雍於用翻實考異曰統紀在十/二月今從  録  程大昌曰武)¶
(后改新豐為慶山縣其説曰時因雷雨踊出一山故取/以為名而其何以輙湧也不言其以也此即在位小人)¶
(共加傳㑹也至兩京道里志則言其詳矣曰慶山踊出/初時六七尺漸高至三百尺則非一旦驟為三百尺也)¶
(自六七尺日日纍増至三百尺是積力為之非一夜/雷雨頓能突兀如許也此為人力所成大不難見)改¶
新豐為慶山縣(新豐自漢以/來屬京兆)四方畢賀江陵人俞文俊¶
上書(江陵縣/帯荆州)天氣不和而寒暑併人氣不和而疣贅生¶
地氣不和而塠阜出(疣音尤贅之芮/翻塠都回翻)今陛下以女主處¶