相國其實王也(相息/亮翻)王今病旦暮薨薨而君相幼主因¶
而當國王長而反政不即遂南面稱孤(長知兩翻/不讀曰否)此所¶
謂無望之福也何謂無望之禍曰李園不治國而君之¶
仇也(左傳曰怨耦曰仇葢/取此義治直之翻)不為兵而養死士之日久矣¶
王薨李園必先入據權而殺君以滅口此所謂無望之¶
禍也(薨呼/肱翻)何謂無望之人曰君置臣郎中(班書百官表/郎掌門户出)¶
(充車騎有議郎中郎侍郎郎中韓信曰吾事項/王官不過郎中位不過執㦸葢戰國時置此官)王薨李¶
園先入臣為君殺之此所謂無望之人也(為于/偽翻)春申君¶