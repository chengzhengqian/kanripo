其弟慎固辭不受東魏行晉州事封祖業棄城走儀同¶
三司薛脩義追至洪洞(杜佑曰洪洞故城在平陽北四/固重複控據要險劉昫曰晉州)¶
(洪洞縣古陽縣也隋義寧元年改曰洪洞取縣/北洪洞嶺以名縣孫恒曰洞音同又徒弄翻)説祖業¶
還守(説式芮翻守手/又翻下固守同)祖業不從脩義還據晉州安集固¶
守魏儀同三司長孫子彦引兵至城下脩義開門伏甲¶
以待之子彦不測虛實遂退走丞相歡以脩義為晉州¶
刺史(史言河東諸薛各行/其志為東西魏宣力)獨孤信至新安(新安縣漢屬/𢎞農郡晉屬)¶
(河南尹魏天平初/置新安郡屬洛州)髙敖曹引兵北度河信逼洛陽洛州¶