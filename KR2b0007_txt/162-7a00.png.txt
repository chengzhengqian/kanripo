俟得夀陽即奉還朝廷又云援軍既在南岸須於京口¶
度江太子並荅許之癸夘大赦庚戍景又啟曰永安侯¶
確直閤趙威方頻隔柵見詬云天子自與汝盟我終當¶
破汝乞召侯及威方入即當引路(言引兵就路還北詬/古候翻又許候翻)¶
上遣吏部尚書張綰召確辛亥以確為廣州刺史威方¶
為盱眙太守(盱眙音吁怡/守手又翻)確累啟固辭不入上不許確¶
先遣威方入城因欲南奔(確盖欲南奔/荆江二鎮)邵陵王綸泣謂¶
確曰圍城既久聖人憂危臣子之情切于湯火故欲且¶