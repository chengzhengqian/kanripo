四年梁改元廣運　甲子党項羌請降於隋(隋書党項/羌者三苖)¶
(之後也自稱獮猴種東接臨洮西平西拒葉䕶南/北數千里每姓别為部落党底朗翻降户江翻)　庚¶
午隋頒厯於突厥(頒厯則禀/受正朔矣)　二月隋始令刺史上佐¶
每歲暮更入朝上考課(上佐謂長史司馬更/工衡翻上時掌翻)　丁亥隋¶
復令崔仲方發丁十五萬於朔方以東縁邊險要築數¶
十城(朔方郡夏州/復扶又翻)　丙申立皇弟叔謨為巴東王叔顯¶
為臨江王叔坦為新㑹王叔隆為新寧王(五代志歷陽/郡烏江縣陳)¶
(為臨江郡南海郡新㑹縣舊置新/㑹郡信安郡新興縣梁置新寧郡)　庚子隋大赦　三¶