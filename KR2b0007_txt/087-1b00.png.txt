久安(﨑丘奇翻/嶇丘于翻)平陽氣象方昌請徙都之淵從之大赦¶
改元河瑞(時汾水得玉璽/淵因改元河瑞)　三月戊申高宻孝王略薨¶
以尚書左僕射山簡為征南將軍都督荆湘交廣四州¶
諸軍事鎮襄陽(代略/也)簡濤之子也嗜酒不恤政事表順¶
陽内史劉璠得衆心恐百姓劫璠為主詔徴璠為越騎¶
校尉(璠扶/元翻)南州由是遂亂父老莫不追思劉宏(史言劉/宏父子)¶
(得江漢/間民心)　丁巳太傅越自滎陽入京師(越自去年/徙屯滎陽)中書¶
監王敦謂所親曰太傅專執威權而選用表請尚書猶¶