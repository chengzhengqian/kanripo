(漢郡梁武陵王紀置新州隋為梓州舊志梓州至/京師二千九十里宋白曰梓州取梓潼江為名)欲以¶
同幕盧文若為東川節度使推官莆田林藴力諫闢舉¶
兵(武徳五年分南安置莆田縣時屬泉州風俗通曰林/姓林放之後孫湎曰周平王次子林開之後魯有林)¶
(放林雍齊/有林元)闢怒械繫於獄引出將斬之隂戒行刑者使¶
不殺但數礪刃於其頸(數所/角翻)欲使屈服而赦之藴叱之¶
曰豎子當斬即斬我頸豈汝砥石邪闢顧左右曰真忠¶
烈之士也乃黜為唐昌尉(儀鳯元年分九隴導江郫置/唐昌縣屬彭州九域志在州)¶
(西二十/八里)上欲討闢而重於用兵(謂以用兵為重/事不敢輕試也)公卿議¶