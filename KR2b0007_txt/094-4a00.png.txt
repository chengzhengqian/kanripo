土自覆哀號之聲震動内外(苫詩亷翻覆敷救/翻下同號户刀翻)初姑孰¶
既陷尚書左丞孔坦謂人曰觀峻之埶必破臺城自非¶
戰士不須戎服及臺城陷戎服者多死白衣者無他時¶
官有布二十萬匹金銀五千斤錢億萬絹數萬匹他物¶
稱是(言他物與布金銀錢/絹相稱也稱尺證翻)峻盡費之太官惟有燒餘米¶
數石以供御膳或謂鍾雅曰君性亮直必不容於㓂讐¶
盍早為之計雅曰國亂不能匡君危不能濟各遁逃以¶
求免何以為臣丁巳峻稱詔大赦惟庾亮兄弟不在原¶