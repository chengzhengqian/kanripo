黙復為石聰所敗棄妻子南奔建康李矩將士隂謀叛¶
降後趙矩不能討亦帥衆南歸(復扶又翻敗補/邁翻帥讀曰率)衆皆道¶
亡惟郭誦等百餘人隨之卒於魯陽(魯陽縣屬/南陽郡)矩長史¶
崔宣帥其餘衆三千降于後趙於是司豫徐兖之地率¶
皆入於後趙以淮為境矣　趙主曜以永安王𦙍為大¶
司馬大單于徙封南陽王置單于臺于渭城(單音/蟬)其左¶
右賢王以下皆以胡羯鮮卑氐羌豪桀為之(羯居/謁翻)　秋¶
七月辛未以尚書令郗鑒為車騎將軍都督徐兖青三¶