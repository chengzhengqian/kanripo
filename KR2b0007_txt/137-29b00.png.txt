(飼祥吏翻/著則略翻)承祖遣車迎之不肯起彊使人抱置車上則¶
大哭曰爾欲殺我由是苻氏内外號為癡姨及承祖敗¶
有司執其二姨至殿廷其一姨伏法帝見姚氏姨貧弊¶
特赦之　李惠之誅也(事見一百三十四卷/宋順帝昇明二年)思皇后之¶
昆弟皆死(魏孝文謚其母李/貴人曰思皇后)惠從弟鳳為安樂王長樂¶
主簿長樂坐不軌誅(事見一百三十五卷髙帝建/元元年從才用翻樂皆音洛)鳳亦¶
坐死鳳子安祖等四人逃匿獲免遇赦乃出既而魏主¶
訪舅氏存者得安祖等皆封侯加將軍既而引見謂曰¶