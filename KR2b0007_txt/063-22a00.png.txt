寓之士皆以安危去就為意未有君臣之固而張昭周¶
瑜等謂權可與共成大業遂委心而服事焉　秋七月¶
立皇子馮為南陽王壬午馮薨　汝南黄巾劉辟等叛¶
曹操應袁紹紹遣劉備將兵助辟郡縣多應之紹遣使¶
拜陽安都尉李通為征南將軍劉表亦陰招之通皆拒¶
焉或勸通從紹通按劍叱之曰曹公明哲必定天下紹¶
雖彊盛終為之虜耳吾以死不貳即斬紹使(使疏/吏翻)送印¶
綬詣操通急錄戸調(調徒釣翻下同戸出綿/絹謂之調錄収拾也)朗陵長趙¶