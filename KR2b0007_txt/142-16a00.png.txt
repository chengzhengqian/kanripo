(𤣥呼之為舅今按詩小序渭陽之事乃甥用情於舅後/世率以舅不能用情於甥者為無渭陽情誤矣恚於避)¶
(翻/)暄由是忌寶𤣥不同祏議更欲立建安王寶寅祏密¶
謀于始安王遥光遥光自以年長欲自取以微㫖動祏¶
祏弟祀亦以少主難保(長知兩翻少/詩照翻下同)勸祏立遥光祏意¶
回惑以問蕭坦之坦之時居母䘮起復為領軍將軍(起/復)¶
(者起之於苫塊之/中使復其位也)謂祏曰明帝立已非次天下至今不¶
服若復為此(復扶又翻下可復/復能不復生復同)恐四方瓦解我期不敢¶
言耳遂還宅行䘮(蕭坦之冐于榮勢豈能終䘮者直以/廢立大事不欲預其禍託此以引避)¶