都虞候吕鳴岳宻通欵於馬燧事泄懷光殺之屠其家¶
事連幕僚髙郢李鄘懷光集將士而責之郢鄘抗言逆¶
順無所慙隱懷光囚之鄘邕之姪孫也(李邕以讒死/于天寶之末)馬¶
燧軍寳鼎敗懷光兵於陶城(敗補邁翻唐書地理志河/中有陶城府酈道元曰陶)¶
(城在蒲坂城西北即舜所都也舜陶河濱盖即此地/與歴山相近按唐河中府治河東縣河東古蒲坂也)斬¶
首萬餘級分兵㑹渾瑊逼河中　夏四月丁丑以曹王¶
臯為荆南節度(節度之下/當有使字)李希烈將李思登以隨州降¶
之　壬午馬燧渾瑊破李懷光兵於長春宫南遂掘塹¶