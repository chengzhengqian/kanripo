彭城劉授為司空　己巳封河間孝王子徳為安平王¶
嗣樂成靖王後(自是樂成國改曰安平去年樂成王萇/以罪廢今以徳紹靖王後諡法柔徳安)¶
(衆曰靖恭已鮮言曰/靖寛樂令終曰靖)　六月郡國蝗　秋七月癸夘京¶
師及郡國十三地震　高句驪王遂成還漢生口詣𤣥¶
菟降(降户江/翻下同)其後濊貊率服東垂少事(濊音穢少/詩沼翻)　䖍¶
人羌與上郡胡反度遼將軍耿䕫擊破之　八月楊陵¶
園寢火(景帝陵/園寑也)　九月甲戌郡國二十七地震　鮮卑¶
既累殺郡守膽氣轉盛控弦數萬騎冬十月復冦鴈門¶