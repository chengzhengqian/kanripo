(立故不為耳若決意欲廢太子立如意不顧義理以留/矦之久故親信猶云非口舌所能爭豈山林四叟片言)¶
(遽能柅其事哉借使四叟實能柅其事不過汚髙祖數/寸之刃耳何至悲歌云羽翮已成繒繳安施乎若四叟)¶
(實能制髙祖使不敢廢太子是留矦為子立黨以制其/父也留矦豈為此哉此特辯士欲夸大四叟之事故云)¶
(然亦猶蘇秦約六國從秦兵不敢闚函谷闗十五年魯/仲連折新垣衍秦將聞之却軍五十里耳凡此之類皆)¶
(非事實司馬遷好竒多/愛而采之今皆不取)上曰吾惟豎子固不足遣(惟思/也)¶
而公自行耳於是上自將兵而東羣臣居守(守式/又翻)皆送¶
至霸上留矦病自彊起至曲郵(司馬彪曰長安縣東有/曲郵聚索隱曰今在新)¶
(豐西俗謂之郵頭漢書舊儀云五里一郵/郵人居間相去二里半按郵乃今之候也)見上曰臣宜¶