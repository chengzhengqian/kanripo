耳賢而多財則損其志愚而多財則益其過且夫富者¶
衆之怨也吾既無以教化子孫不欲益其過而生怨又¶
此金者聖主所以惠養老臣也故樂與郷黨宗族共饗¶
其賜以盡吾餘日不亦可乎於是族人悅服潁川太守¶
黄霸使郵亭郷官皆畜雞豚(師古曰郵亭書舍謂傳送/文書所止處亦如今之驛)¶
(館矣郷官者郷所治處也沈約曰漢制五家為伍伍長/主之二五為什什長主之十什為里里魁主之十里為)¶
(亭亭長主之十亭為郷有郷佐三老有秩嗇夫游徼各/一人郷佐有秩主賦稅三老主教化嗇夫主争訟游徼)¶
(主姦非畜吁/玉翻下同)以贍鰥寡窮者然後為條教置父老師帥¶