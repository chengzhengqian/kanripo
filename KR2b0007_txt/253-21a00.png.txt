(振武節度使盧簡方卒以太原府都押衙康傳圭為代/州刺史𤼵太原晉陽土團千人戍代州至城北卓隊不)¶
(𤼵索優賞馬歩都虞候鄧䖍安慰為其衆殺之節度使/竇澣自出撫慰乃定初太原府帑空竭毎有賞賚必科)¶
(民家至是尤窘迫乃牓借商人助軍錢五萬此皆約唐/末見聞録為之而後其月日以象奏到之時唐末見聞)¶
(録又云六月十一日左散騎常侍支謨奉勅到府充大/同軍制置使兼攝河東節度副使軍前同指揮使此謂)¶
(到府之日而實録云甲戍以謨為/制置使甲戍乃六月十日亦誤也)朝廷以澣為不才六¶
月以前昭義節度使曹翔為河東節度使　王仙芝餘¶
黨剽掠浙西(剽匹妙/翻下同)朝廷以荆南節度使髙駢先在天¶
平有威名(髙駢之威名以破蠻於交趾/而徙鎮天平鄆人遂畏之耳)仙芝黨多鄆人¶