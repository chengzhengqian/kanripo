王曇之子國璠叔璠奔南燕(河間王顒死無後元帝以彭/城王植子融為顒嗣薨又)¶
(無子帝復尋以彭城王釋子欽為融嗣欽薨曇之嗣曇/之薨國鎮嗣國璠盖國鎮兄弟劉裕興復簒意未彰國)¶
(璠宜如劉敬宣輩南歸可也乃攻擾晉邊者欽孫秀嗣/封章武國璠従兄弟也秀以桓振妹婿謀反誅故國璠)¶
(兄弟不敢南歸耳豈知裕之/必簒哉曇徒含翻璠孚袁翻)二月甲戌國璠等攻陷弋¶
陽　燕軍行三千餘里士馬疲凍死者屬路(屬之/欲翻)攻髙¶
句麗木底城不克而還(木底城在南蘇之東唐置木底/州句如字又音駒麗力知翻)¶
夕陽公雲傷於矢且畏燕王熙之虐遂以疾去官(為後/燕人)¶
(弑熙立/雲張本)　三月庚子魏主珪還平城夏四月庚申復如¶