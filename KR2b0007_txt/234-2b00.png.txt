使仍𨽻於宏以悦之　竇參隂狡而愎(狡古巧翻/愎弼力翻)恃權而¶
貪每遷除多與族子給事中申議之申招權受賂時人謂¶
之喜鵲(竇参每遷除朝士先與申議申因先報其人以/招權納賂時人謂之喜鵲者以人家有喜事鵲)¶
(必先噪於門/庭以報之也)上頗聞之謂參曰申必為卿累(累良/瑞翻)宜出¶
之以息物議參再三保其無他申亦不悛(悛丑/縁翻)左金吾¶
大將軍虢王則之巨之子也(虢王巨肅宗上元二/年為段子璋所殺)與申¶
善左諫議大夫知制誥吴通𤣥與陸贄不叶竇申恐贄¶
進用隂與通𤣥則之作謗書以傾贄上皆察知其狀夏¶