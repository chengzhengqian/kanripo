從洪進詣建州延政以繼勲為侍中泉州刺史從效忠¶
順思安洪進皆為都指揮使漳州將程謨聞之(按九域/志泉州)¶
(西南至漳州三百/六十里鄰郡也)亡殺刺史程文緯(亡當作立筆誤/也否則亦字)立¶
王繼成權州事繼勲繼成皆延政之從子也(從才/用翻)朱文¶
進之滅王氏(事見上/三月)二人以疎逺獲全汀州刺史許文¶
&KR0876;奉表請降於殷(&KR0876;上/忍翻)　十二月癸丑加朱文進同平¶
章事封閩國王(癸丑大梁出命之日也/命未逹而文進誅矣)　李守貞圍青¶
州經時(是年五月李/守貞圍青州)城中食盡餓死者大半契丹援兵¶