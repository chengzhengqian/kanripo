六鎮已盡叛道元不果行先是代人遷洛者多為選部¶
所抑不得仕進(先悉薦翻/選須絹翻)及六鎮叛元乂乃用代來人¶
為𫝊詔以慰悦之廷尉評代人山偉奏記稱乂徳美乂¶
擢偉為尚書二千石郎(廷尉評即漢之廷尉平魏晉以/來平旁加言今大理評事即其)¶
(職也後漢尚書有二千石曹魏置二千石郎/魏收官氏志内入諸姓土難氏後改為山氏)　秀容人¶
乞伏莫于聚衆攻郡殺太守(水經注魏立秀容䕶軍以/統胡人其治所去汾水六)¶
(十里地形志永興二/年置秀容郡屬肆州)丁酉南秀容牧子萬于乞真殺太¶
僕卿陸延秀容酋長爾朱榮討平之榮羽健之𤣥孫也¶