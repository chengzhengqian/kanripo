(將謀曰吾觀周師易與耳契丹之衆宜勿使但以本軍/决戰不唯破敵亦足使契丹見而心服諸將皆以爲然)¶
(乃使人謂契丹主將曰柴氏與吾主客之勢已見必不/煩足下餘刃敢請勒兵登髙觀之可也契丹不知其謀)¶
(從之洎世宗之入陳也三軍皆賈勇爭進莫不一當百/契丹望而畏之故不敢救而崇敗今從世宗實録薛史)¶
樊愛能何徽引數千騎南走控弦露刃剽掠輜重(剽匹/妙翻)¶
(重直/用翻)役徒驚走失亡甚多帝遣近臣及親軍校追諭止¶
之(校户/教翻)莫肯奉詔使者或爲軍士所殺揚言契丹大至¶
官軍敗績餘衆已降虜矣劉詞遇愛能等於塗愛能等¶
止之詞不從引兵而北時北漢主尚有餘衆萬餘人阻¶