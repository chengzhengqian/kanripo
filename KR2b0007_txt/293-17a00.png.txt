蔡唐將林仁肇以水陸軍援夀春永徳與之戰仁肇以¶
船實薪芻因風縱火欲焚下蔡浮梁俄而風回唐兵敗¶
退永徳為鐡綆千餘尺(綆若/杏翻)距浮梁十餘步横絶淮流¶
繫以巨木由是唐兵不能近(近其/靳翻)　九月丙午以端明¶
殿學士左散騎常侍權知開封府事王朴為户部侍郎¶
充樞密副使　冬十月癸酉李重進奏唐人冦盛唐鐡¶
騎都指揮使王彦昇等擊破之斬首三千餘級彦昇蜀¶
人也　丙子上謂侍臣近朝徴歛榖帛多不俟收穫紡¶