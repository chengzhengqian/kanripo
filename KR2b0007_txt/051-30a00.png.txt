　者四十而仕非謂彈冠之㑹必將是年也(師古曰彈/冠言入仕)¶
　(也/)以為可仕之時在於彊盛故舉其大限以為民衷¶
　且顔淵子竒曠代一有而欲以斯為格豈不偏乎¶
然雄公直精明能審覈真偽决志行之頃之胡廣出為¶
濟隂太守(濟子/禮翻)與諸郡守十餘人皆坐謬舉免黜唯汝¶
南陳䉒潁川李膺下邳陳球等三十餘人得拜郎中自¶
是牧守畏慄莫敢輕舉迄于永嘉察選清平多得其人¶
　閏月庚子恭陵百丈廡災(賢曰廡廊屋也説文堂/下周屋曰廡廡音武)¶