帝武宣皇后崩陛下皆不送葬所以重社稷備不虞也¶
何至孩抱之赤子而送葬也哉帝皆不聽三月癸酉行¶
東巡　吳主遣將軍周賀校尉裴潛乘海之遼東從公¶
孫淵求馬初虞翻性疎直數有酒失又好抵忤人(抵觸/也數)¶
(所角翻好呼到/翻忤五故翻)多見謗毁吳主嘗與張昭論及神仙翻¶
指昭曰彼皆死人而語神仙世豈有仙人也吳主積怒¶
非一遂徙翻交州及周賀等之遼東翻聞之以為五谿¶
宜討遼東絶逺聽使來屬尚不足取今去人財以求馬¶