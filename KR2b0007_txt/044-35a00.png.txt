甲申遣使者以中牢祠蕭何霍光帝過式其墓進幸河¶
東癸卯還宮　十二月䕶𦍑校尉竇林坐欺㒺及臧罪¶
下獄死(時𦍑滇吾叛滇岸來降林奏以滇岸為大豪後/滇吾復降林又奏其為第一豪帝怪其一種兩)¶
(豪以詰林窮驗知之怒而免林官涼州/刺史又奏林臧罪遂下獄死下遐稼翻)林者融之從兄¶
子也(從才/用翻)於是竇氏一公兩矦三公主四二千石相與¶
並時(賢曰一公大司空也兩侯安豐顯親也四二千石/衛尉城門校尉䕶𦍑校尉中郎將也余據融傳融)¶
(子穆尚内黄公主穆子勲尚東海王彊女/沘陽公主友子固尚光武女温陽公主)自祖及孫官¶
府邸第相望京邑於親戚功臣中莫與為比及林誅帝¶