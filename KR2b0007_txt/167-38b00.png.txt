越公達為代公通為冀公逌為滕公(逌音/由)　乙亥立太¶
子母吳興沈妃為皇后　周少保懷寜莊公蔡祐卒(五/代)¶
(志蜀郡成都縣舊/制懐寜等四郡)　齊顯祖嗜酒成疾不復能食(復扶/又翻)¶
自知不能乆謂李后曰人生必有死何足致惜但憐正¶
道尚㓜人將奪之耳(齊太子殷/字正道)又謂常山王演曰奪則¶
任汝慎勿殺也尚書令開封王楊愔領軍大將軍平秦¶
王歸彥侍中廣漢燕子獻(五代志滎陽郡浚儀縣舊置/開封郡扶風郡雍縣後魏置)¶
(平秦郡蜀郡雒/縣舊曰廣漢)黄門侍郎鄭頥皆受遺詔輔政冬十月¶