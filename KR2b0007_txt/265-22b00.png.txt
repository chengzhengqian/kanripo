忠九錫朝士多竊懐憤邑(朝直/遥翻)禮部尚書蘓循獨揚言¶
曰梁王功業顯大厯數有歸朝廷速宜揖讓朝士無敢¶
違者辛巳以全忠為相國總百揆以宣武宣義天平䕶¶
國天雄武順佑國河陽義武昭義保義戎昭武定泰寧¶
平盧忠武匡國鎮國武寧忠義荆南等二十一道為魏¶
國(宣武領汴宋亳單宣義領汝鄭滑天平領鄆曹濮濟/䕶國領河中晉絳慈隰天雄領魏博貝衞澶相武順)¶
(領鎮冀深趙佑國領京兆商華河陽領孟懐義武領定/祁易昭義軍領潞澤保義領邢洺磁戎昭領金均房武)¶
(定領洋泰寧領兖沂密平盧領青淄齊棣登萊忠武領/陳許匡國領同鎮國領陜虢武寧領徐宿忠義領襄鄧)¶