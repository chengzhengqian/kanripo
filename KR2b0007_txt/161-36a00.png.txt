于前慶辭色不撓(撓奴/教翻)曰慶聞君蔽於事為不明臣知¶
而不争為不忠慶既竭忠不敢愛死但懼公為不明耳¶
泰寤亟使赦茂不及乃賜茂家錢帛曰以旌吾過　丙¶
辰晦栁仲禮夜入韋粲營部分衆軍(分扶/問翻)旦日㑹戰諸¶
将各有據守令粲頓青塘粲以青塘當石頭中路(粲傳/曰青)¶
(塘迫近淮渚據陳霸先/之言青塘即青溪塘也)賊必争之頗憚之仲禮曰青塘¶
要地非兄不可若疑兵少當更遣軍相助乃使直閣将¶
軍劉叔𦙍助之(為下韋粲敗死/張本少詩沼翻)¶