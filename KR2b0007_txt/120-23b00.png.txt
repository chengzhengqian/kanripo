戍主光順之所執(戍主戍副宋齊以下至隋咸有/其官姓譜光姓也晉書有光逸)檻送¶
建康到彦之至馬頭何承天自歸彦之因監荆州府事¶
(監工/銜翻)以周超為叅軍劉粹以沙橋之敗告乃執之於是¶
誅晦㬭遯及其兄弟之子并同黨孔延秀周超等晦女¶
彭城王妃被髪徒跣與晦訣曰大丈夫當横尸戰場奈¶
何狼籍都市(被皮義翻/籍而亦翻)庾登之以無任免官禁錮何承¶
天及南蠻行叅軍新興王𤣥謨等皆見原(據南史王𤣥/謨太原祁縣)¶
(人漢建安二十年集塞下荒地置新興郡魏黄初初遷/于陘嶺之南𤣥謨蓋本新興人而居太原之祁縣界也)¶