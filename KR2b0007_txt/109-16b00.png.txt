桓𤣥以仕不得志欲假仲堪兵勢以作亂(𤣥仕不得志/事見孝武太)¶
(元十/七年)乃説仲堪曰國寳與君諸人素已為對(事始一百/七卷孝武)¶
(太元十五年對敵/也説輸芮翻下同)唯患相斃之不速耳今既執大權與¶
王緒相表裏其所廻易無不如志孝伯居元舅之地必¶
未敢害之(王恭字孝伯孝武/王皇后之兄弟也)君為先帝所㧞超居方任¶
人情皆以君為雖有思致非方伯才(亦見太元十五/年思相吏翻)彼¶
若發詔徵君為中書令用殷覬為荆州(南蠻校尉資次/可為荆州故云)¶
(覬音/冀)君何以處之(處昌/呂翻)仲堪曰憂之久矣計將安出𤣥¶