(實錄明年二月郭子儀入朝詔元載王縉/宴於其第然則雖守東都有時朝京師也)朝恩謂人曰¶
怒者常情笑者不可測也　杜鴻漸至蜀境聞張獻誠¶
敗而懼使人先達意於崔旰許以萬全旰卑辭重賂以¶
迎之鴻漸喜進至成都見旰但接以溫恭無一言責其干¶
紀州府事悉以委旰又數薦之於朝因請以節制譲旰¶
(數所/角翻)以柏茂琳楊子琳李昌巙各為本州刺史上不得¶
已從之(杜鴻漸習知朝廷之務/姑息故敢以崔旰等請)壬寅以旰為成都尹西¶
川節度行軍司馬(崔旰遂據/有西川)　甲辰以魚朝恩行内侍¶