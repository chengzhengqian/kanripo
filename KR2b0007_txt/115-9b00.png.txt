得綱使為攻具廣固必可㧞也會綱自長安還太山太¶
守申宣執之送於裕裕升綱於樓車(杜預曰樓車/車上望櫓)使周¶
城呼曰(呼火/故翻)劉勃勃大破秦軍無兵相救城中莫不失¶
色江南每發兵及遣使者至廣固裕輒潜遣兵夜迎之¶
明日張旗鳴鼓而至(董卓之入洛/計亦出此)北方之民執兵負糧¶
歸裕者日以千數圍城益急張華封愷皆為裕所獲超¶
請割大峴以南地為藩臣裕不許秦王興遣使謂裕曰¶
慕容氏相與鄰好(好呼/到翻)今晉攻之急秦已遣鐡騎十萬¶