𢎞與許善心姚察及通直郎虞世基參定雅樂(按煬帝/始置通)¶
(直郎從六品屬謁者臺虞世基𫝊云以通直/郎直内史省其通直散騎侍郎歟品從五)世基荔之¶
子也(虞荔見一百六十八卷陳/世祖天嘉二年荔力制翻)　己巳以黄州摠管周¶
法尚為永州摠管(隋志永安郡後齊置衡州開皇五年/改曰黄州零陵郡平陳初置永州摠)¶
(管/府)安集嶺南給黄州兵三千五百人為帳内陳桂州刺¶
史錢季卿等皆詣法尚降(始安郡梁置桂/州降户江翻)定州刺史呂¶
子廊(鬱林郡梁/置定州)據山洞不受命法尚擊斬之　以駕部¶
侍郎狄道辛公義為岷州刺史(隋志駕部侍郎屬兵部/尚書狄道縣屬金城郡)¶