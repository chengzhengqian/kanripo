任(會工外翻/茹音如)祏常裁折之法珍等切齒徐孝嗣謂祏曰¶
主上稍有異同詎可盡相乖反(立異為乖不/順指為反)祏曰但以¶
見付必無所憂帝失徳寖彰祏議廢帝立江夏王寶𤣥¶
(夏户/雅翻)劉暄嘗為寶𤣥郢州行事執事過刻有人獻馬寶¶
𤣥欲觀之暄曰馬何用觀妃索煮肫(肫之春翻鳥藏曰/肫又徒渾翻豕也)¶
帳下諮暄暄曰旦已煮鵝不煩復此(復扶又/翻又也)寶𤣥恚曰¶
舅殊無渭陽情(詩渭陽序曰秦康公之母晉獻公之女/文公遭驪姬之難未反而秦姬卒穆公)¶
(納文公康公時為太子贈送文公於渭之陽念母之不/見也我見舅氏如母存焉劉暄明帝劉皇后之弟故寳)¶