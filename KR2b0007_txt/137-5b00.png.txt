表請收葬子響不許(子響先嘗出繼嶷/故以舊恩請收葬)貶為魚復侯(魚/復)¶
(縣時屬巴東郡/應劭曰復音腹)子響之亂方鎮皆啓子響為逆兖州刺¶
史垣榮祖曰此非所宜言正應云劉寅等孤負恩奬逼¶
迫巴東使至於此上省之以榮祖為知言(省悉/景翻)臺軍焚¶
燒江陵府舎官曹文書一時蕩盡上以大司馬記室南¶
陽樂藹屢為本州僚佐引見問以西事(見賢/遍翻)藹應對詳¶
敏上悅用為荆州治中敕付以修復府州事藹繕修廨¶
舍數百區(廨古/隘翻)頃之咸畢而役不及民荆部稱之　九¶