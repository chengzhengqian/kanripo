在太原三月丁酉表衞州刺史李從珂為北京内牙馬¶
步都指揮使以便其家帝怒曰嗣源握兵權居大鎮軍¶
政在吾安得為其子奏請(得為于/偽翻)乃黜從珂為突騎指¶
揮使帥數百人戍石門鎮(石門鎮即唐之横/水柵帥讀曰率)嗣源憂恐¶
上章申理久之方解(上時掌翻申者/重也重自理説)辛丑嗣源乞至東¶
京朝覲不許郭崇韜以嗣源功髙位重亦忌之私謂人¶
曰總管令公非久為人下者(李嗣源為中書令蕃漢内/外馬步軍都總管故以稱)¶
(之/)皇家子弟皆不及也密勸帝召之宿衞罷其兵權又¶