(柘枝菩薩蠻八聲甘州皆唐季之餘聲又唐人多賦楊/栁枝皆是七言四絶相傳以為出於開元棃園樂章故)¶
(張祜有折楊栁詞云莫折宫/前楊栁枝𤣥宗曽向笛中吹)百官班辭於長樂驛崔𦙍¶
獨送至霸橋(以唐制驛程考之霸橋驛/當在長樂驛東三十里)自置餞席夜二¶
鼓𦙍始還入城上復召對(復扶/又翻)問以全忠安否置酒奏¶
樂至四鼓乃罷(史言帝徴召不/時宴飲無節)　以清海節度使裴樞¶
為門下侍郎同平章事(裴樞以朱全忠之薦而相以/忤朱全忠之意而死白馬之)¶
(禍皆自/取之也)　李克用使者還晉陽言崔𦙍之横(横户/孟翻)克用¶
曰𦙍為人臣外倚賊勢内脅其君既執朝政又握兵權¶