代之自然安靖但湏一詔而已不煩發兵自防使之懐¶
懼也魏朝從之崇遂輕將數十騎馳至上洛(朝直遥翻/將即亮翻)¶
(騎竒/寄翻)宣詔慰諭民夷帖然崇命邊戍掠得齊人者悉還¶
之由是齊人亦還其生口二百許人二境交和無復烽¶
燧之警(復扶/又翻)久之徙兖州刺史兖土舊多劫盜崇命村¶
置一樓樓皆懸鼓盜發之處亂擊之旁村始聞者以一¶
擊為節次二次三俄頃之間聲布百里皆發人守險要¶
由是盜發無不擒獲其後諸州皆效之自崇始也　辛¶