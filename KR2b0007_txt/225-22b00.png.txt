守捉使又令諸使非軍事要急無得擅召刺史及停其¶
職務差人權攝又定諸州兵皆有常數其召募給家糧¶
春冬衣者謂之官健差㸃土人春夏歸農秋冬追集給¶
身糧醬菜者謂之團結自兵興以來州縣官俸給不一¶
重以元載王縉隨情徇私(俸扶用翻重直用翻載祖/亥翻又音如字縉音晉)刺¶
史月給或至千緡或數十緡至是始定節度使以下至¶
主簿尉俸禄(緡眉巾翻使疏吏翻自是年定俸之後至/于㑹昌則又倍之節度使三十萬都防禦)¶
(使副使監軍十五萬觀察使十萬諸府尹大都督府長/史都團練使副使上州刺史八萬節度副使中下州刺)¶