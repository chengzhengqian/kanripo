韜也韜由是益驕造堂於太尉府號曰宣光殿梁長九¶
丈(長直/亮翻)宣見之大怒斬匠截梁而去(以犯其/名也)韜怒増之¶
至十丈宣聞之謂所幸楊杯牟成趙生曰凶豎傲愎敢¶
爾(愎弼/力翻)汝能殺之吾入西宮(虎居/西宮)當盡以韜之國邑分¶
封汝等韜死主上必臨䘮吾因行大事蔑不濟矣(左傳/潘崇)¶
(謂楚商臣曰能行大事乎/杜預注曰大事謂弑君)杯等許諾秋八月韜夜與僚¶
屬宴於東明觀(水經注石氏立東/明觀於鄴東城上)因宿於佛精舍(佛精/舍佛)¶
(寺也僧徒專精修行之地故謂之精舍事物紀原曰/漢明帝於東都門外立精舍以處攝摩騰竺法蘭)宣¶