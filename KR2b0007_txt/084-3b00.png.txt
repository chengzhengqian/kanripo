職者皆封侯(守式/又翻)郡綱紀並為孝亷縣綱紀並為亷吏¶
(郡綱紀功曹之屬縣綱紀主簿録事史之屬亷/吏亦選舉之一科史言倫秀欲以濫恩收衆心)府庫之¶
儲不足以供賜與應侯者多鑄印不給或以白板封之¶
初平南將軍孫旂之子弼弟子髦輔琰皆附㑹孫秀與¶
之合族旬月間致位通顯及倫稱帝四子皆為將軍封¶
郡侯以旂為車騎將軍開府旂以弼等受倫官爵過差¶
必為家禍遣㓜子回責之弼等不從旂不能制慟哭而¶
已(據晉書孫旂四子並以吏才稱於當世附麗非人至/於滅族擇交之難也然孫旂先與孫秀親善故諸子)¶