陵氏遣其大臣具列等絞殺地萬伏跋怒欲誅具列等¶
會阿至羅入冦(阿至羅虜之别種居北河之東/世附於魏一曰阿至羅髙車種)伏跋擊¶
之兵敗而還(還從宣翻/又如字)侯吕陵氏與大臣共殺伏跋立¶
其弟阿那瓌為可汗阿那瓌立十日其族兄示𤼵帥衆¶
數萬擊之(帥讀/曰率)阿那瓌戰敗與其弟乙居伐輕騎奔魏¶
(騎奇/寄翻)示發殺侯吕陵氏及阿那瓌二弟(史言柔/然亂)　魏清¶
河王懌死汝南王悦了無恨元乂之意以桑落酒候之¶
(水經注河東郡多徙民民有姓劉名墮者宿擅工釀採/挹河流醖成芳酎懸食同枯枝之年排于桑落之辰故)¶