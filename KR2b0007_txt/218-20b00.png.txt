(普安郡命頴王璬先入蜀今従𤣥宗實錄康駢劇談錄/上至駱谷山登高望遠嗚咽流涕謂高力士曰吾昔若)¶
(聴九齡語不到此命中使往韶州祭之按𤣥宗入蜀不/自駱谷康駢誤也舊張九齡傳曰上皇在蜀思張九齡)¶
(之先覺下詔贈司徒仍遣就韶州致祭案其詔乃德宗/贈九齡司徒詔也張九齡事迹云建中元年七月詔舊)¶
(傳誤/也)夀王瑁等分將六軍以次之(瑁莫報翻將同/上音又音如字)丙午¶
上至河池郡(河池郡/鳳州)崔圓奉表迎車駕具陳蜀土豐稔¶
甲兵全盛上大悦即日以圓為中書侍郎同平章事蜀¶
郡長史如故以隴西公瑀為漢中王梁州都督山南西¶
道采訪防禦使瑀璡之弟也(長知兩翻瑀音禹使疏吏/翻璡則鄰翻汝陽王璡寜)¶