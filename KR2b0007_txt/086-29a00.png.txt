帥諸胡冦掠(帥讀曰/率下同)所向無前諸胡畏服勒知衆心之¶
附已乃因㑹執伏利度謂諸胡曰今起大事我與伏利¶
度誰堪為主諸胡咸推勒勒於是釋伏利度帥其衆歸¶
漢淵加勒督山東征討諸軍事以伏利度之衆配之(史/言)¶
(石勒之/衆浸盛)　十一月戊申朔日有食之　甲寅以尚書右¶
僕射和郁為征北將軍鎮鄴　乙亥以王衍為司徒衍¶
說太傅越曰(說輸芮/翻下同)朝廷危亂當頼方伯宜得文武兼¶
資以任之乃以弟澄為荆州都督族弟敦為青州刺史¶