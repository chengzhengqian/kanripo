樞密使平盧節度使同平章事王峻晚節益狂躁奏請¶
以端明殿學士顔衎(衎苦旱翻/又苦旦翻)樞密直學士陳觀代范¶
質李榖為相帝曰進退宰輔不可倉猝俟朕更思之峻¶
力論列語浸不遜日向中帝尚未食峻爭之不已帝曰¶
今方寒食俟假開如卿所奏峻乃退(舊制寒食節休假/前後共五日假居)¶
(訝/翻)癸亥帝亟召宰相樞密使入幽峻於别所帝見馮道¶
等泣曰王峻陵朕太甚欲盡逐大臣翦朕羽翼朕惟一¶
子專務間阻暫令詣闕已懷怨望(間古莧翻令詣闕謂/聽皇子榮自澶州入)¶