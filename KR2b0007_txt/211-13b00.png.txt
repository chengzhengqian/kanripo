突厥可汗黙啜衰老昏虐愈甚壬子葛邏禄等部落詣¶
凉州降(邏邸佐翻/降户江翻)　冬十月吐蕃復冦渭源(復抉/又翻)丙辰¶
上下詔欲親征發兵十餘萬人馬四萬匹　戊午上還¶
宫　甲子薛訥與吐蕃戰于武街(水經注武街城在漢/狄道縣東白石山西)¶
(北唐為武街驛與大來谷皆屬臨洮渭/源縣界劉昫曰武街驛在渭州西界)大破之時太僕¶
少卿隴右羣牧使王晙帥所部二千人與訥㑹擊吐蕃¶
坌逹延將吐蕃兵十萬屯大來谷晙選勇士七百衣胡¶
服夜襲之(晙子峻翻帥讀曰率坌蒲/頓翻将即亮翻衣於既翻)多置鼔角於其後¶