(七月吏部奏當司西銓侍郎㕔舊以尚書之次為中銓/次為東銓乾元中侍郎崔器奏改中銓為西銓以久次)¶
(侍郎居左新除侍郎居右因循倒置議者非之請自今/久次侍郎居西銓新除侍郎居東銓勅㫖依又曰兵部)¶
(尚書為中銓并東/銓西銓為三銓)　五月丙辰朔以太子賔客鄭珏(珏/古)¶
(岳/翻)工部尚書任圜並為中書侍郎同平章事圜仍判三¶
司圜憂公如家簡拔賢俊杜絶僥倖期年之間(僥堅堯/翻期讀)¶
(曰/朞)府庫充實軍民皆足朝綱粗立(史言任圜輔相/有績粗坐五翻)圜每¶
以天下為己任由是安重誨忌之(為安重誨譖/殺任圜張本)武寧節¶
度使李紹真忠武節度使李紹瓊貝州刺史李紹英齊¶