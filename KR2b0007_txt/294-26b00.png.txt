　(之/言)又曰大邦畏其力小邦懷其徳(武成/之言)世宗近之矣¶
　(近其/靳翻)¶
辛巳建雄節度使楊廷璋奏擊北漢降堡寨一十三¶
癸未立皇后符氏宣懿皇后之女弟也(宣懿符后殂/見上卷三年)¶
立皇子宗訓為梁王領左衛上將軍宗讓為燕公領左¶
驍衛上將軍(宗讓後更名熙讓以恭帝/嗣位避宗字也燕於賢翻)　上欲相樞密¶
使魏仁浦議者以仁浦不由科第不可為相(魏仁浦以/樞密院吏)¶
(厯仕至/樞密使)上曰自古用文武才略者為輔佐豈盡由科第¶