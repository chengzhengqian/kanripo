宜毁橋㧞城從之以王海賔之子忠嗣為朝散大夫尚¶
輦奉御(朝直遥翻/散悉亶翻)養之宫中　己巳突厥可汗默啜又¶
遣使求昏上許以來嵗迎公主　突厥十姓胡禄屋等¶
諸部詣北庭請降(此西突厥也降/户江翻下同)命都䕶郭䖍瓘撫存¶
之　乙酉命左驍衛郎將尉遲瓌使于吐蕃宣慰金城¶
公主吐蕃遣其大臣宗俄因矛至洮水請和用敵國禮¶
(驍堅堯翻將即亮翻尉紆/勿翻使疏吏翻洮土刀翻)上不許自是連嵗犯邊(異考/  曰)¶
(唐厯四年七月丁丑吐蕃以去年之敗遣其大臣宗俄/因矛欵塞請和自恃兵彊求敵國之禮天子忿之按自)¶