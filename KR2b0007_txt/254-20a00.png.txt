退賊勢愈熾賊所署同州刺史王溥華州刺史喬謙商¶
州刺史宋巖聞巢弃長安皆率衆奔鄧州朱温斬溥謙¶
釋巖使還商州　庚寅拓㧞思恭李孝昌與賊戰於王¶
橋不利　詔以河中留後王重榮為節度使　賊衆上¶
黄巢尊號曰承天應運啓聖睿文宣武皇帝　有雙雉¶
集廣陵府舍占者以為野鳥來集城邑將空之兆髙駢¶
惡之(惡烏/路翻)乃移檄四方云將入討黄巢悉𤼵巡内兵八¶
萬舟二千艘旌旗甲兵甚盛五月乙未出屯東塘(東塘/在今)¶