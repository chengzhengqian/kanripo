行統制(盛字道運寳之庶/長子也樂音洛)諸王皆降稱公以東陽公根¶
為尚書左僕射衞倫陽璆魯恭王滕為尚書(璆渠/尤翻)悦真¶
為侍中陽哲為中書監張通為中領軍自餘文武各復¶
舊位改諡寳曰惠閔皇帝廟號烈宗初太原王竒舉兵¶
建安南北之人翕然從之(南人謂自中原來/者北人則鮮卑也)蘭汗遣其¶
兄子全討竒竒擊滅之匹馬不返進屯乙連盛既誅汗¶
命竒罷兵竒用丁零嚴生烏桓王龍之謀遂不受命甲¶
寅勒兵三萬餘人進至横溝去龍城十里盛出擊大破¶