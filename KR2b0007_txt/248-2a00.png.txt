為懼望詔諸將各使知之劉稹腹心將髙文端降言賊¶
中乏食令婦人挼穗舂之以給軍(挼奴禾翻兩/手相切摩也)徳裕訪¶
文端破賊之䇿文端以為官軍今直攻澤州恐多殺士¶
卒城未易得(易以/豉翻)澤州兵約萬五千人賊常分兵大半¶
潛伏山谷伺官軍攻城疲弊則四集救之官軍必失利¶
(伺相/吏翻)今請令陳許軍過乾河立寨(乾音/干)自寨城連延築¶
為夾城環繞澤州(環音/宦)日遣大軍布陳於外以扞救兵¶
(陳讀/曰陣)賊見圍城將合必出大戰待其敗北然後乗勢可¶