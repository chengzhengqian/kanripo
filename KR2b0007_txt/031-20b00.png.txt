章(吝靳也簡略也言既詔求其後復靳而不/封畧而不問若如此必布聞於天下也)非所以示¶
化勸後也雖難盡繼宜従尤功(言漢之功臣絶世者多/雖難盡繼宜取功尤重)¶
(者後紹其/國封也)上納其言癸夘封蕭何六世孫南䜌長喜為¶
鄼侯(地理志南䜌縣屬鉅鹿郡孟康曰䜌音力全翻百/官表縣令長皆秦官掌治其縣萬户以上為令秩)¶
(千石至六百石减萬户為長秩五百石至三百石長知/兩翻  考異曰成紀元延元年封蕭相國後喜為鄼侯)¶
(荀胡皆用之按功臣表永始元年釐侯喜紹封三年薨/永始四年質侯尊嗣五年薨質侯章嗣蓋本紀誤以永)¶
(始為元/延故也)　立城陽哀王弟俚為王(鴻嘉二年哀王雲薨/無後  考異曰漢紀)¶
(俚作悝今/従漢書)　八月丁丑太皇太后王氏崩(師古曰宣帝/王皇后也)¶