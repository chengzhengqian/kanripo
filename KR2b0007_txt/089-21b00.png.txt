征伐拜刺史將軍守宰封列矦嵗盡集上(上時掌翻集/其所授官爵)¶
(及其人之姓/名而上之)　漢大司馬曜冦北地詔以麴允為大都¶
督驃騎將軍以禦之(驃匹妙翻/騎奇寄翻)冬十月以索綝為尚書¶
僕射都督宫城諸軍事曜進㧞馮翊太守梁肅犇萬年¶
(秦櫟陽縣漢高祖改曰/萬年屬馮翊晉屬京兆)曜轉冦上郡麴允去黄白城軍¶
于靈武(漢北地郡之/靈武縣也)以兵弱不敢進帝屢徴兵於丞相¶
保保左右皆曰蝮虵螫手壯士斷腕(漢書齊王曰蝮蠚/手則斬手葢以為)¶
(不如此則流毒於一身至於死也/螫音釋斷丁管翻下同腕烏貫翻)今胡冦方盛且宜斷¶