之族子也　成丞相范長生卒成主雄以長生子侍中¶
賁為丞相長生博學多藝能年近百嵗蜀人奉之如神¶
(近其/靳翻)　漢中常侍王沈養女有美色(沈持/林翻)漢主聰立以¶
為左皇后尚書令王鑒中書監崔懿之中書令曹恂諫¶
曰臣聞王者立后比徳乾坤(乾父道也君比徳焉/坤母道也后比徳焉)生承¶
宗廟没配后土必擇世德名宗幽閑令淑(詩關雎窈窕/淑女毛註云)¶
(窈窕幽閑也淑/善也令亦善也)乃副四海之望稱神祇之心(稱尺/證翻)孝成¶
帝以趙飛鷰為后使繼嗣絶滅社稷為墟此前鑑也(事見/三十)¶