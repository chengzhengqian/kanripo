誕已據壽春乃引兵還以文欽為都䕶鎭北大将軍幽¶
州牧(漢置都䕶於西域於西域稱都䕶将軍然未嘗以/為将軍號至光武遂有都䕶将軍之官三國位從)¶
(公晉制在撫軍下鎭軍上吳置左右都䕶亦不以為/将軍號今以欽為都䕶蓋又在左右都䕶之上矣)¶
三月立皇后卞氏大赦后武宣皇后弟秉之曾孫女也¶
　秋七月吳将軍孫儀張怡林恂謀殺孫峻不克死者¶
數十人全公主譖朱公主於峻曰與儀同謀峻遂殺朱¶
公主(朱公主吳主權之/女適朱據者也)峻使衛尉馮朝城廣陵(魏之廣/陵郡治)¶
(淮隂漢之廣陵/故城廢棄不治)功費甚衆舉朝莫敢言唯滕𦙍諫止之¶