者甚衆(將即/亮翻)戊申詔加智光檢校左僕射遣中使余元¶
仙持告身授之智光慢罵曰智光有大功於天下國家¶
不與平章事而與僕射且同華地狹不足展材若益以¶
陜虢商鄜坊五州庶猶可耳因厯數大臣過失(數所/具翻)且¶
曰此去長安百八十里智光夜眠不敢舒足恐踏破長¶
安城至於挾天子令諸侯惟周智光能之元仙股慄郭¶
子儀屢請討智光上不許　郭子儀以河中軍食常乏¶
乃自耕百畝將校以是為差於是士卒皆不勸而耕是¶