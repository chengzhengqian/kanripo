(内等/兩廐)押左右廂萬騎(左右廂即前所謂/左萬騎右萬騎也)薛崇暕賜爵立¶
節王以鍾紹京守中書侍郎劉幽求守中書舍人並參¶
知機務麻嗣宗行右金吾衛中郎將武氏宗屬誅死流¶
竄殆盡(武氏宗屬至是時誅竄宜盡矣而史曰殆盡者/攸緒平一能避權遠勢而武惠妃者猶足以成)¶
(殺三子/之祸也)侍中紀處訥行至華州吏部尚書同平章事張¶
嘉福行至懷州皆収斬之(舊志華州京師東百八十里/懐州京師東九百六十九里)¶
(華户/化翻)壬寅劉幽求在太極殿有宫人與宦官令幽求作¶
制書立太后幽求曰國有大難(難乃/旦翻)人情不安山陵未¶