(奪己志而使之失爲子之道也而殺粲以傾/宋又失爲臣之節曰忠與孝二者淵胥失焉)及沈攸之¶
事起道成與淵議之淵曰西夏釁難事必無成(夏戸雅/翻釁許)¶
(覲翻難/乃旦翻)公當先備其内耳(謂備袁/粲等也)粲謀既定將以告淵¶
衆謂淵與道成素善不可告粲曰淵與彼雖善豈容大¶
作同異今若不告事定便應除之乃以謀告淵(袁粲猶/以故意)¶
(待禇/淵也)淵即以告道成道成亦先聞其謀遣軍主蘇烈薛¶
淵太原王天生將兵助粲守石頭薛淵固辭道成彊之¶
(將即亮翻/彊其兩翻)淵不得已涕泣拜辭道成曰卿近在石頭日¶