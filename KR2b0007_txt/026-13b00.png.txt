國乃引兵至先零在所虜久屯聚懈弛(師古曰/弛放也)望見大¶
軍棄車重欲度湟水(重直/用翻)道阨陿充國徐行驅之或曰¶
逐利行遲(師古曰逐利宜/速今行太遅)充國曰此窮冦不可廹也緩¶
之則走不顧急之則還致死(師古曰謂更廻/還盡力而死戰)諸校皆曰¶
善虜赴水溺死者數百降及斬首五百餘人(降戸/江翻)虜焉¶
牛羊十萬餘頭車四千餘兩(兩音/亮)兵至䍐地令軍毋燔¶
聚落芻牧田中(師古曰不得燔燒人居及/於田畝之中刈芻放牧也)䍐羌聞之喜¶
曰漢果不擊我矣豪靡忘使人來言願得還復故地(服/䖍)¶