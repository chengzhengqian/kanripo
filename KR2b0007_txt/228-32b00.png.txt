我生不有命在天武王數紂之罪曰乃曰吾有命罔懲¶
其侮(並見尚書/數所類翻)此又捨人事而推天命必不可之理也¶
易曰視履考祥(履卦上九爻辭王弼曰禍福之祥生於/所履處履之極履道成矣故可以視履)¶
(而考/祥)又曰吉凶者失得之象(易大傳/之辭)此乃天命由人其¶
義明矣然則聖哲之意六經㑹通皆謂禍福由人不言¶
盛衰有命盖人事理而天命降亂者未之有也人事亂¶
而天命降康者亦未之有也(鄭𤣥曰降康者/下平安之福)自頃征討¶
頗頻刑網稍宻物力耗竭人心驚疑如居風濤洶洶靡¶