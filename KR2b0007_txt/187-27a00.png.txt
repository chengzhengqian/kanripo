(州道為苑遊軍涇州道為/天紀軍宜州道為天節軍)以車騎府統之每軍將副各¶
一人取威名素重者為之(騎奇寄翻將/即亮翻下同)督以耕戰之務¶
由是士馬精彊所向無敵　海岱賊帥徐圓朗以數州¶
之地請降(言徐圓朗跨據數州東至海西/距岱帥所類翻降户江翻下同)拜兗州總管¶
(兗州隋之魯郡禹貢之兗州東南據濟西北距河封域/廣矣後漢以來兗州所治不常厥邑所部亦廣至是始)¶
(專以魯郡/為兗州)封魯國公　王世充遣其將羅士信冦穀州¶
士信帥其衆千餘人來降(帥讀曰/率下同)先是士信從李密擊¶
世充兵敗為世充所得(先悉/薦翻)世充厚禮之與同寢食既¶