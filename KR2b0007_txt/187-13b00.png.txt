(州置總管/及刺史)　隋吏部侍郎楊恭仁從宇文化及至河北¶
化及敗魏州總管元寶蔵獲之己巳送長安上與之有¶
舊拜黄門侍郎尋以為涼州總管恭仁素習邊事曉羌¶
胡情偽民夷悅服自葱嶺已東並入朝貢(按恭仁至長/安時李軌尚)¶
(據河西唐未得涼州也安能遠及葱嶺乎史終言恭仁/事耳是年五月安興貴執李軌方遣楊恭仁安撫河西)¶
(朝直/遥翻)　突厥始畢可汗將其衆度河至夏州(夏州漢朔/方之地赫)¶
(連所都統萬也魏滅赫連以為統萬鎮魏太和十一年/置夏州因赫連故國名以名州隋大業改州為朔方郡)¶
(今復以朔方郡為夏州厥九勿翻/可從刋入聲汗音寒夏戸雅翻)梁師都發兵㑹之以¶