(以備行從/才用翻)乙丑加李晟河中同絳節度使上猶以為薄¶
(徳宗當患難之時進人若將加諸膝當事定/之後退人若將墜諸淵晟成正翻使疏吏翻)丙寅又加¶
同平章事上將幸梁州(梁州古/漢中)山南節度使鹽亭嚴震¶
聞之(鹽亭漢廣漢縣地梁置鹽亭/縣唐屬梓州以産鹽名縣)遣使詣奉天奉迎又¶
遣大將張用誠將兵五千至盩厔以來迎衛(至盩厔以/來者言若)¶
(迎衛之兵至盩厔而乘輿未至則當㳂道漸進來前以/迎乗輿不指定一處也盩厔音舟窒將即亮翻誠將音)¶
(同上又/音如字)用誠為懷光所誘隂與之通謀(誘音/酉)上聞而患¶
之㑹震繼遣牙將馬勛奉表上語之故(勛許云翻/語牛倨翻)勛請¶