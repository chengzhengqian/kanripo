自稱武平武安留後告于朝廷(行逢欲兼/有潭朗也)以叔嗣為行¶
軍司馬叔嗣怒稱疾不至行逢曰行軍司馬吾嘗為之¶
(周行逢為武安行軍司馬/見上卷太祖廣順三年)權與節度使相埒耳(埒龍輟/翻等也)¶
叔嗣猶不滿望更欲圖我邪或説行逢授叔嗣武安節¶
鉞以誘之(説式芮翻/誘以九翻)令至都府受命此乃机上肉耳行¶
逢從之叔嗣將行其所親止之叔嗣自恃素以兄事行¶
逢相親善(行逢叔嗣親善事始見二百九/十一卷太祖廣順二年九月)遂行不疑行¶
逢遣使迎候道路相望既至自出郊勞(勞力/到翻)相見甚懽¶