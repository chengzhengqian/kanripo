(崇政院始命翔為院使蓋崇政院之名先已/有之至是始併樞密院職事悉歸崇政院耳)　禮部尚¶
書蘓循及其子起居郎楷自謂有功于梁(唐昭宣帝天/祐二年蘓循)¶
(鼓成禪代之事/故自以為有功)當不次擢用循朝夕望為相帝薄其為¶
人(舊唐書帝紀昭宣帝天祐二年蘓楷上議駮昭宗諡/全忠雄猜鑒物自楷駮諡後深鄙之既傳代之後父)¶
(子皆斥逐/不令在朝)敬翔及殿中監李振亦鄙之翔言於帝曰蘓¶
循唐之䲭梟賣國求利不可以立於惟新之朝(朝直/遥翻)戊¶
戍詔循及刑部尚書張禕等十五人並勒致仕楷斥歸¶
田里循父子乃之河中依朱友謙(為同光之初蘇循/謟唐荘宗張本)¶