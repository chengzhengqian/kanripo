好虚談而無實用(好呼/到翻)傾覆之士也主上采其名而用¶
之他日交亂天下必是人也濬聞而衘之上從容與濬¶
論古今治亂(從千/容翻)濬曰陛下英睿如此而中外制於彊¶
臣(言中則制於宦官/外則制於方鎮)此臣日夜所痛心疾首也上問以¶
當今所急對曰莫若彊兵以服天下上於是廣募兵於¶
京師至十萬人及全忠等請討克用上命三省御史臺¶
四品以上議之(三省尚書省門下省中書省也四品以/上尚書左右丞及六部侍郎門下中書)¶
(省自左右諫議以上御史/臺自中丞以上皆四品也)以為不可者什六七杜讓能¶