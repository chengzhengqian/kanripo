已罷外城(事見二十四卷/宣帝地節二年)省亭隧纔足以候望通烽火¶
而已古者安不忘危不可復罷二也(復扶/又翻)中國有禮義¶
之教刑罰之誅愚民猶尚犯禁又况單于能必其衆不¶
犯約哉三也(師古曰必極也極保之/也毛晃曰必定辭也)自中國尚建關梁¶
以制諸侯(闗梁設於水陸要㑹之處因山陿而設塞以/譏陸行者為闗或立石或架木或維舟絶水)¶
(以譏舟行/者為梁)所以絶臣下之覬欲也(師古曰/覬音冀)設塞徼置屯¶
戍非獨為匈奴而已亦為諸屬國降民本故匈奴之人¶
恐其思舊逃亡四也(為于/偽翻)近西𦍑保塞與漢人交通吏¶