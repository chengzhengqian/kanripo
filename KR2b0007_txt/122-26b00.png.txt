史(雍於/用翻)¶
十一年春正月戊戌燕王遣使請和於魏(使疏/吏翻)魏主不¶
許　楊難當以克漢中告捷于魏送雍州流民七千家¶
於長安(雍於/用翻)蕭思話至襄陽遣横野司馬蕭承之為前¶
驅(思話時以横野將軍鎮/梁州以承之為司馬)承之縁道收兵得千人進據¶
磝頭(水經註漢水逕黄金南東流厯/敖頭魏興安康縣治磝敖同音)楊難當焚掠漢中¶
引衆西還留趙溫守梁州又遣其魏興太守薛健據黄¶
金山思話遣隂平太守蕭坦攻鐵城戍拔之(黄金山註/見七十四)¶