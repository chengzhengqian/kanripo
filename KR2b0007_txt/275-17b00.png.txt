守西樓號元帥太子(為托雲來奔張本宋白曰耶律德/光本名耀屈之慕中國文字改焉)¶
帝遣供奉官姚坤告哀於契丹(作考異曰漢髙祖實録/  苗紳今從莊宗列傳)¶
契丹主聞莊宗為亂兵所害慟哭曰我楚徳爾也吾方¶
欲救之以勃海未下不果往致吾兒及此哭不已楚徳¶
爾者猶華言朋友也又謂坤曰今天子聞洛陽有急何¶
不救對曰地逺不能及曰何故自立坤為言帝所以即¶
位之由契丹主曰漢兒喜飾説毋多談(為于偽翻/喜許計翻)托雲¶
侍側曰牽牛以蹊人之田而奪之牛可乎(引左傳申叔/之言史言契)¶