旦日蘇茂周建出兵圍漢漢奮擊大破之茂走還湖陵¶
睢陽人反城迎劉永蓋延率諸將圍之(反音幡蓋/古盍翻)呉漢¶
留杜茂陳俊守廣樂自將兵助延圍睢陽(睢音/雖)車駕自¶
小長安引還令岑彭率傅俊臧宫劉宏等三萬餘人南¶
擊秦豐五月己酉車駕還宫　乙卯晦日有食之　六¶
月壬戌大赦　延岑攻南陽得數城建威大將軍耿弇¶
與戰于穰(地理志穰縣/屬南陽郡)大破之岑與數騎走東陽與秦¶
豐合豐以女妻之(走音奏妻/七細翻)建義大將軍朱祜率祭遵¶