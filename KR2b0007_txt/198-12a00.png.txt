丙辰上聞太子奉迎將至從飛騎三千人馳入臨渝闗¶
(漢遼西郡有臨渝縣唐志營州有渝闗守捉城杜佑曰/臨渝闗在平州盧龍縣城東百八十里騎竒寄翻師古)¶
(曰渝/音喻)道逢太子上之發定州也指所御褐袍謂太子曰¶
俟見汝乃易此袍耳在遼左雖盛暑流汗弗之易及秋¶
穿敗左右請易之上曰軍士衣多弊吾獨御新衣可乎¶
至是太子進新衣乃易之諸軍所虜髙麗民萬四千口¶
先集幽州將以賞軍士上愍其父子夫婦離散命有司¶
平其直悉以錢布贖為民讙呼之聲三日不息(讙許/爰翻)十¶