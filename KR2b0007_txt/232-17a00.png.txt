(十/里)吐蕃入據之(鹽考異曰邠志曰十二月三日吐蕃圍/  州刺史杜彦光請委城以其衆去吐)¶
(蕃許之分軍竊據/今據實錄在此月)劉𤣥佐在汴習鄰道故事(習淄青淮/西及河朔)¶
(故/事)久未入朝韓滉過汴𤣥佐重其才望以屬吏禮謁之¶
(汴皮變翻朝直遥翻滉呼廣翻過古禾翻又古卧翻韓/滉鎮二浙雖王室播遷而廵屬寜晏轉輸絡繹劉𤣥佐)¶
(以是重其才滉父休以剛直致位宰輔滉所歴任皆著/聲績劉𤣥佐以足重其望滉為江淮河南諸道轉運使)¶
(𤣥佐賜履之地乃漕運之所經以職分言之/則非屬吏也𤣥佐敬滉故以屬吏禮脩謁)滉相約為¶
兄弟請拜𤣥佐母其母喜置酒見之酒半滉曰弟何時¶
入朝𤣥佐曰久欲入朝但力未辦耳滉曰滉力可及弟¶