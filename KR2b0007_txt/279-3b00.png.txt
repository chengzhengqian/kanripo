(孫之言儒生守經學之言也是時勸潞王拒命者以其/言為不達時變故相與哂之哂矢忍翻笑不壊顔為哂)¶
王乃移檄鄰道言朱𢎞昭等乘先帝疾亟殺長立少(謂/殺)¶
(從榮而立帝也長/知兩翻少詩照翻)專制朝權别疎骨肉動揺藩垣(謂易/置石)¶
(敬瑭及己也朝直遥/翻下同别彼列翻)懼傾覆社稷今從珂將入朝以清¶
君側之惡而力不能獨辦願乞靈鄰藩以濟之潞王以¶
西都留守王思同當東出之道(自鳯翔趣洛/陽道出長安)尤欲與之¶
相結遣推官郝詡押牙朱廷乂等相繼詣長安說以利¶
害(說式/芮翻)餌以美妓(妓渠/綺翻)不從則令就圖之思同謂將吏¶