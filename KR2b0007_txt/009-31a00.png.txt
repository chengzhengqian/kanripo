陽命蕭何守關中侍太子為法令約束立宗廟社稷宫¶
室縣邑事有不及奏决者輙以便宜施行上來以聞計¶
關中户口轉漕調兵以給軍未嘗乏絶(調徒/弔翻)　漢王使¶
酈食其往說魏王豹且召之豹不聽曰漢王慢而侮人¶
罵詈諸侯羣臣如罵奴耳吾不忍復見也(復扶/又翻)於是漢¶
王以韓信為左丞相與灌嬰曹參俱擊魏漢王問食其¶
魏大將誰也對曰柏直(姓譜柏柏皇氏之後顓頊師柏/招帝嚳師柏景春秋柏國為楚)¶
(所/滅)王曰是口尚乳臭(言其少不經事弱不任/事若未離乳保之懐者)安能當韓¶