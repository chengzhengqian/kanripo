(也/)甲士凡八千勒陳以待之陳主通於蕭摩訶之妻故¶
摩訶初無戰意唯魯廣達以其徒力戰與弼相當隋師¶
退走者數四弼麾下死者二百七十三人弼縱烟以自¶
隠窘而復振(窘渠隕翻復/扶又翻下同)陳兵得人頭皆走獻陳主求¶
賞弼知其驕惰更引兵趣孔範(趣七喻翻/又讀曰趨)範兵暫交即¶
走陳諸軍顧之騎卒亂潰不可復止死者五千人員明¶
擒蕭摩訶送於弼弼命牽斬之摩訶顔色自若弼乃釋¶
而禮之任忠馳入臺見陳主言敗狀曰官好住(好宜也/住止也)¶