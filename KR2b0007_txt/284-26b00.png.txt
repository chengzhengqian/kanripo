(國為/氏)甲寅取滿城(按五代㑹要是年九月徙泰州治滿/城是時泰州猶治清苑宋白曰滿城)¶
(本漢北平縣後魏置永樂/縣天寳元年改滿城縣)獲契丹酋長黙喇(酋慈秋翻/長知兩翻)¶
(喇來/逹翻)及其兵二千人乙卯取遂城趙延夀部曲有降者¶
言契丹主還至虎北口(太原汾水之北亦有地名虎北/口時契丹兵自祁易北去非其)¶
(路也此乃幽檀以北之古北口宋人使遼行程記云自/檀州北行八十里又八十里至虎北口館則檀州之古)¶
(北口亦名/虎北口也)聞晉取泰州復擁衆南向(復扶/又翻)約八萬餘騎¶
計來夕當至宜速為備杜威等懼丙辰退保泰州戊午¶
契丹至泰州己未晉軍南行契丹踵之晉軍至陽城(續/漢)¶