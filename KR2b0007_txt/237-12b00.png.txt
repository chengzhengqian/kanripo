結宰相議事有與光𤦺異者令渙逹意常得所欲杜佑¶
鄭絪等皆低意善視之鄭餘慶與諸相議事渙從旁指¶
陳是非餘慶怒叱之未幾罷相四方賂遺無虛日(幾居/豈翻)¶
(遺唯/季翻)中書舍人李吉甫言其専恣請去之(去羌/吕翻)上命宰¶
相闔中書四門搜掩(去羌吕翻/闔轄臘翻)盡得其姦狀九月辛丑¶
貶渙雷州司户(宋白曰雷州漢合浦郡之徐聞縣地梁/分置合州大同末以合肥為合州以此)¶
(為南合州/唐改雷州)尋賜死籍沒家財凡數千萬　壬寅髙崇文¶
又敗劉闢之衆於鹿頭闗(敗補/邁翻)嚴秦敗劉闢之衆於神¶