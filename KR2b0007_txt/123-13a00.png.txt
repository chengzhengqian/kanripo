不減萬匹(羸倫/為翻)而逺方乗虛遽謂衰耗不能復振今出¶
其不意大軍猝至彼必駭擾不知所為擒之必矣魏主¶
曰善吾意亦以為然於是大集公卿議於西堂(魏平城/太極殿)¶
(有東/西堂)𢎞農王奚斤等三十餘人皆曰牧犍西垂下國雖¶
心不純臣然繼父位以來職貢不乏朝廷待以藩臣妻¶
以公主(妻七/細翻)今其罪惡未彰宜加恕宥國家新征蠕蠕¶
(蠕人/兖翻)士馬疲弊未可大舉且聞其土地鹵瘠(鹹地曰鹵/瘠地曰瘠)¶
難得水草大軍既至彼必嬰城固守攻之不㧞野無所¶