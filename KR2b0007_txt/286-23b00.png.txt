已陷虎口聴相公助賊攻城城不可得也賊知不可劫¶
乃相率羅拜於彦卿馬前乞赦其罪彦卿與之誓乃解¶
去　三月丙戌朔契丹主服赭袍坐崇元殿百官行入¶
閤禮(歐陽修曰唐故事天子日御殿見羣臣曰常參朔/朢薦食諸陵寢有思慕之心不能臨前殿則御便)¶
(殿見羣臣曰入閤宣政前殿也謂之衙衙有仗紫宸便/殿也謂之閤其不御前殿而御紫宸也乃自正衙喚仗)¶
(由閤門而入百官俟朝於衙者因隨而入見故謂之入/閤然衙朝也其禮尊閤宴見也其事殺自乾符以後因)¶
(亂禮缺天子不能日見羣臣而見朔朢故正衙常日廢/仗而朔朢入閤有仗其後習見遂以入閤為重至出御)¶
(前殿猶謂之入閤五代之時羣臣五日一入見中興殿/便殿也此入閤之遺制而謂之起居朔朢一出御文明)¶