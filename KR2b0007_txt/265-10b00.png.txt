(各當其分不/藉樂卿以榮)恐非元帥之㫖(朱全忠時為諸/道元帥故稱之)持之不下¶
(下户/嫁翻)全忠聞之謂賔佐曰吾常以裴十四器識真純不¶
入浮薄之黨(裴樞第/十四)觀此議論本態露矣(言其猶持/清議也)璨¶
因此并逺損譖於全忠故三人皆罷以吏部侍郎楊涉¶
同平章事渉收之孫也(楊收見懿宗紀/為相以罪貶死)為人和厚恭謹¶
聞當為相與家人相泣謂其子凝式曰此吾家之不幸¶
也必為汝累(累良/瑞翻)　加清海節度使劉隱同平章事¶
壬辰河東都押牙葢寓卒遺書勸李克用省營繕薄賦¶