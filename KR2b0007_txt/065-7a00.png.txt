無終時方夏水雨而濵海洿下(洿汪/胡翻)濘滯不通虜亦遮¶
守蹊要(蹊徑路也蹊要徑路/要處也濘乃定翻)軍不得進操患之以問田¶
疇疇曰此道秋夏每常有水淺不通車馬深不載舟船¶
為難久矣舊北平郡治在平岡道出盧龍達于栁城(前/漢)¶
(右北平郡治平岡縣後漢省平岡縣改治土垠縣垠音/銀賢曰土垠故城在今平州西南水經注曰自無終東)¶
(出盧龍塞又東越青陘至凡城二百許里自几城東北/出趣平岡可百八十里向黄龍則五百里故田疇引軍)¶
(出盧龍塞塹山堙谷五百餘里逕/白檀厯平岡登白狼山望栁城也)自建武以來陷壊斷¶
絶垂二百載(載子/亥翻)而尚有㣲逕可從今虜將以大軍當¶