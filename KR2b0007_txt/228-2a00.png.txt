須(須古字取象以彡類耏毛也後/人從而加髟為鬚字此俗書耳)見希烈恐懼便液汚¶
地(便毗連翻便液謂屎溺/也液音亦汚烏故翻)希烈罵之曰盲宰相以汝當¶
我何相輕也以判官周晃為汝州刺史又遣别將董待¶
名等四出抄掠取尉氏(尉氏縣屬汴州九域志在/州南九十里抄楚交翻)圍鄭¶
州官軍數為所敗邏騎西至彭婆(數所角翻敗補邁翻/邏郎佐翻騎竒寄翻)¶
(邏騎廵邏遊奕之騎九域志河南府河南縣/有彭婆鎮金人疆域圖洛陽縣有彭婆鎮)東都士民¶
震駭竄匿山谷留守鄭叔則入保西苑(東都西苑在東/都城西鄭叔則)¶
(盖備有急易於西/奔也守式又翻)上問計於盧把對曰希烈年少驍將¶