許之重誨即拜辭癸丑遂行日馳數百里西方藩鎮聞¶
之無不惶駭(陜州保義軍華州鎮國軍同州匡國軍耀/州順義軍鳳翔山南西道皆西方藩鎮也)¶
錢帛芻糧晝夜輦運赴利州人畜斃踣於山谷者不可¶
勝紀(踣蒲北翻/勝音升)時上已疎重誨石敬瑭本不欲西征及重¶
誨離上側(離力/智翻)乃敢累表奏論以為蜀不可伐上頗¶
然之　西川兵先戍夔州者千五百人上悉縱歸¶
二年春正月壬戌孟知祥奉表謝(表謝遣還戍兵而已/遂劍之兵未嘗解也)¶
　庚午李仁罕陷遂州夏魯竒自殺　癸酉石敬瑭復¶