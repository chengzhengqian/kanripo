(臣忤拂聖㫖僣黷大臣罪合萬死然愚者千慮或有一/中願陛下審察之自餘與實錄及事迹所述略同按祿)¶
(山方賂璆琳泯其反迹安肯對之遽出悖語又國忠平/日數言祿山欲反此際安得不與見素同心葢所謂天)¶
(下之惡皆歸焉者/也今取其可信者)循華原人也時為節度副使　隴右¶
河西節度使哥舒翰入朝道得風疾遂留京師家居不¶
出　三月辛巳命給事中裴士淹宣慰河北　夏四月¶
安祿山奏破奚契丹(契欺/訖翻)　癸巳以蘇毗王子悉諾邏¶
為懷義王賜姓名李忠信　安祿山歸至范陽朝廷每¶
遣使者至皆稱疾不出迎(朝直遥翻/使疏吏翻)盛陳武備然後見¶