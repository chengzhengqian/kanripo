使曰譬如貧家畜十客五客尚能得意(畜吁/玉翻)朕惟有一¶
客致有忿言亦朕之失也益加賞賜錦綵錢布信使相¶
望(史言帝養成侯景/之禍以敗國亡身)戊戌景反於夀陽以誅中領軍朱¶
异少府卿徐驎太子右衛率陸驗制局監周石珍為名¶
(驎離珍翻李延夀曰制局小司専典兵力雲陛天啟亘/設蘭錡羽林精卒重屯廣衞至於元戎啟轍武侯遮迾)¶
(清道晨行按轡督察往來馳驚輦轂驅投分部親承几/案領䕶所攝手總成規蕭子顯曰尚書外司領武官有)¶
(制局監内器仗兵役亦用/寒人被恩倖者率所律翻)异等皆以姦佞驕貪蔽主㺯¶
權為時人所疾故景託以興兵驎驗吳郡人石珍丹陽¶