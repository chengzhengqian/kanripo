竒兵數千潛岀其上因險而壁見利而動使其首尾周¶
遑進退疑阻中流既梗糧運自艱此制賊之竒也錢溪¶
江岸最狹(新唐書地理志宣州南陵縣有梅根監錢官/下云陳慶至錢溪軍於梅根盖今之梅根港)¶
(是也以有鑄錢/監故謂之錢溪)去大軍不逺下臨洄洑(旋流曰洄/伏流曰洑)船下¶
必來泊岸又有橫浦可以藏船千人守險萬夫不能過¶
衝要之地莫出於此沈攸之吳喜並贊其䇿㑹龎孟蚪¶
引兵來助殷琰(龎孟蚪自義/陽來援壽陽)劉勔遣使求援甚急(勔彌/兖翻)¶
(使疏/吏翻)建安王休仁欲遣興世救之沈攸之曰孟蚪蟻聚¶