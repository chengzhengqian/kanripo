君霸之少子也(霸見二十八卷/元帝永光元年)領尚書典樞機十餘年¶
守法度修故事上有所問據經灋以心所安而對不希¶
指茍合(師古曰希指希望/天子之意指也)如或不従不敢强諫争(争讀/曰諍)¶
以是乆而安時有所言輙削草藳(服䖍曰言己繕書/更削壊其草也)以¶
為章主之過以奸忠直人臣大罪也(師古曰奸求也奸/忠直之名也奸音)¶
(干/)有所薦舉惟恐其人之聞知沐日歸休兄弟妻子燕¶
語終不及朝省政事(朝直/遥翻)或問光温室省中樹皆何木¶
也光嘿不應更答以他語其不泄如是　上行幸雍祠¶