大駕駐蹕糧用頗窘上欲西幸成都嚴震言於上曰山¶
南地接京畿李晟方圖收復籍六軍以為聲援若幸西¶
川則晟未有收復之期也衆議未决㑹李晟表至言陛¶
下駐蹕漢中所以繫億兆之心成滅賊之勢若規小捨¶
大(規小謂欲幸成都以便資用捨大/謂捨興復之功而茍安於一隅)遷都岷峨則士庶¶
失望雖有猛將謀臣無所施矣上乃止嚴震百方以聚¶
財賦民不至困窮而供億無乏牙將嚴礪震之從祖弟¶
也震使掌轉餉事甚修辨(史言嚴震供奉車駕/無闕之功辨讀曰辦)　初奉¶