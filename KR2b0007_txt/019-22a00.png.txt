誅建自殺后成光等皆棄市國除　膠東康王寄薨(寄景/帝子)¶
(中二年/受封)　秋匈奴渾邪王降是時單于怒渾邪王休屠王¶
居西方為漢所殺虜數萬人欲召誅之渾邪王與休屠王¶
恐謀降漢先遣使向邊境要遮漢人(要一/遥翻)令報天子是時大¶
行李息将城河上得渾邪王使(使疏/吏翻)馳傳以聞(傳張戀/翻下同)天子¶
聞之恐其以詐降而襲邊乃令票騎将軍将兵往迎之休¶
屠王後悔渾邪王殺之并其衆票騎既渡河與渾邪王衆¶
相望渾邪王禆将見漢軍而多不欲降者(師古曰恐/被掩覆也)頗遁¶