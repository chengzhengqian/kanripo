發喪成禮節等欲别葬太后而以馮貴人配祔(賢曰祔/謂新死)¶
(之主祔于先死者之廟婦祔于其/夫所祔之妃妾祔于妾祖姑也)詔公卿大㑹朝堂(朝/直)¶
(遥/翻)令中常侍趙忠監議(監古/衘翻)太尉李咸時病扶輿而起¶
擣椒自隨(孔頴達曰釋木云檓大椒郭璞曰今椒樹叢/生實大者名為檓陸璣疏云椒樹如茱萸有)¶
(針刺葉堅而滑澤蜀人作茶吳人作茗皆合煑其葉以/為香今成臯山間有椒謂之竹葉椒其樹亦如蜀椒少)¶
(毒熱不中合藥也可著飲食中又用烝雞豚最佳香東/海諸鳥亦有椒樹枝葉皆相似子長而不圓甚香其味)¶
(似橘皮本草亦云椒大熱有毒按李咸擣椒自隨齊明/帝將殺髙武諸孫敇太官煑椒二斛盖其毒能殺人也)¶
謂妻子曰若皇太后不得配食桓帝吾不生還矣(欲以/死爭)¶