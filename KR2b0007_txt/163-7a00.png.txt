臣何得至此逮夜乃罷時江南連年旱蝗江揚尤甚百¶
姓流亡相與入山谷江湖采草根木葉菱芡而食之(菱/芰)¶
(也芡巨險翻説文曰鷄頭也方言曰南楚謂/之鷄頭北燕謂之䓈青徐淮泗之間謂之芡)所在皆盡¶
死者蔽野富室無食皆鳥面鵠形衣羅綺懐珠玉俯伏¶
牀帷待命聽終千里絶烟(衣於既翻/烟與煙同)人迹罕見白骨成¶
聚如丘隴焉景性殘酷於石頭立大碓(碓都/内翻)有犯法者¶
擣殺之常戒諸將曰破柵平城當浄殺之使天下知吾¶
威名故諸將每戰勝專以焚掠爲事斬刈人如草芥以¶