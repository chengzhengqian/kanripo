文欣等殺刺史元大賔據城反(魏孝昌昌年置/東徐州於下邳)魏遣都¶
官尚書平城樊子鵠討之二月甲寅斬文欣　万俟醜¶
奴侵擾闗中(万莫北翻/俟渠之翻)魏爾朱榮遣武衛將軍賀㧞岳¶
討之岳私謂其兄勝曰醜奴勍敵也(勍其/京翻)今攻之不勝¶
固有罪勝之讒嫉將生勝曰然則奈何岳曰願得爾朱¶
氏一人為帥而佐之(帥所/類翻)勝為之言於榮(為于/偽翻)榮悦以¶
爾朱天光為使持節都督二雍二岐諸軍事驃騎大將¶
軍雍州刺史(後魏雍州治長安北雍州治蕐原縣東雍/州治鄭縣岐州治扶風雍縣南岐州治河)¶