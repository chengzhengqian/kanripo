朝㑹(以有/疾也)　吐蕃論恐熱復糾合諸部擊尚婢婢婢婢¶
遣厖結藏將兵五千拒之恐熱大敗與數十騎遁去婢¶
婢傳檄河湟數恐熱殘虐之罪(數恐所/具翻)曰汝輩本唐人¶
吐蕃無主則相與歸唐毋為恐熱所獵如狐兔也於是¶
諸部從恐熱者稍稍引去　是時天下户四百九十五¶
萬五千一百五十一　朝廷雖為党項置使(帝以侍御/史為使分)¶
(三部招定党項以邠寧延屬崔彦曽/鹽夏長凙屬李鄠靈武麟勝屬鄭賀)党項侵盜不已攻¶
陷邠寧鹽州界城堡屯叱利寨宰相請遣使宣慰上決¶