使詢帥步騎千人夜襲正表大破之(帥讀曰率騎/竒寄翻下同)正表¶
走還鍾離詢收其兵糧歸就㑹理與之入援癸巳侍中¶
都官尚書羊侃卒城中益懼侯景大造攻具陳於闕前¶
大車髙數丈一車二十輪丁酉復進攻城(髙居報翻/復扶又翻)以¶
蝦蟇車運土填塹湘東王繹遣世子方等将歩騎一萬¶
入援建康(将即亮/翻下同)庚子發公安繹又遣竟陵太守王僧¶
辯将舟師萬人出自漢川載糧東下(漢水經竟陵郡入/江  考異曰太清)¶
(紀云僧辯将精卒/二萬今從梁書)方等有俊才善騎射毎戰親犯矢石¶