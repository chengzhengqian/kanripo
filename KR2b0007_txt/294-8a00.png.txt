(立翻齷於角/翻齪敇角翻)曰安陸所喪纔數千兵為之輟食咨嗟者¶
旬日(謂晉髙祖天福五年李承裕安州之敗也/事見二百八十二卷喪息浪翻為于偽翻)此田舎¶
翁識量耳安足與成大事豈如今上暴師數萬於外而¶
擊毬宴樂無異平日真英主也延己與其黨談論常以¶
天下為己任更相唱和(樂音洛更工衡/翻和户臥翻)翰林學士常夢¶
錫屢言延己等浮誕不可信(誕徒/旱翻)唐主不聽夢錫曰奸¶
言似忠陛下不悟國必亡矣及臣服於周延己之黨相¶
與言有謂周為大朝者夢錫大笑曰諸公常欲致君堯¶