錢帛等物甚厚又敕督將悉送至清陽宫(齊有别宫在/清淇之陽因)¶
(以為名五代志清河郡清陽縣舊曰清河縣後齊省貝/邱入焉改為貝邱隋開皇六年改為清陽將即亮翻)¶
拜辭而退莫敢與語唯趙郡王叡與之乆語時無聞者¶
帝之為長廣王也清都和士開以善握槊彈琵琶有寵¶
辟為開府行參軍及即位累遷給事黄門侍郎髙元海¶
畢義雲髙乾和皆疾之將言其事士開乃奏元海等交¶
結朋黨欲擅威福乾和由是被疎(被皮/義翻)義雲納賂於士¶
開得為兗州刺史(為和士開怙/寵亂齊張本)　帝徵江州刺史周廸¶