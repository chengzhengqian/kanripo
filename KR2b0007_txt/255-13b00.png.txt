口句胡僧置十一寨寨中人爭出降胡僧大驚拔劍遏¶
之衆投瓦石撃之共擒以獻仁厚其衆五千餘人皆降¶
又明旦焚寨使降者執旗先驅一如雙流至新津韓求¶
置十三寨皆迎降求自投深塹其衆鉤出之已死斬首¶
以獻将士欲焚寨仁厚止之曰降人猶未食使先運出¶
資糧然後焚之新降者競炊爨與先降来告者共食之¶
語笑歌吹(歌嘔唱也吹吹/笙笛之類也)終夜不絶明日仁厚縱雙流¶
穿口降者先歸使新津降者執旗先驅且曰入卭州境¶