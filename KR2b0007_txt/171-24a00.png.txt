牢令拜祠上冡(上時/掌翻)文武羽儀甚盛鄉人榮之　齊自¶
和士開用事以來政體隳紊(和士開用事始一百六十/九巻世祖天嘉四年隳音)¶
(揮紊扶/問翻)及祖珽執政頗收舉才望内外稱美珽復欲増¶
損政務沙汰人物(汰音/太)官號服章並依故事又欲黜諸¶
閹豎及羣小軰為致治之方(豎臣庾翻童僕未冠者/也又音樹治直之翻)陸¶
令萱穆提婆議頗同異珽乃諷御史中丞麗伯律令劾¶
主書王子冲納賂(麗姓伯律名姓苑有麗姓後齊制中/書省有舎人主書各十人劾戸槩翻)¶
(又戸/得翻)知其事連提婆欲使贓罪相及望因此并坐及令¶