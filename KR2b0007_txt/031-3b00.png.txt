武公主(文穎曰公主成帝姊也臣瓉曰敬武公主是元/帝姊也師古曰二説皆非也薛宣傳云主怒曰)¶
(嫂何以取妺殺之既謂元后為嫂是即/元帝妹也地理志鉅鹿郡有敬武縣)生放放為侍中¶
中郎将娶許皇后女弟當時寵幸無比故假稱之　三¶
月庚戌張禹以老病罷以列侯朝朔望位特進見禮如¶
丞相(朝直/遥翻)賞賜前後數千萬　夏四月庚辰薛宣為丞¶
相封髙陽侯(恩澤侯表髙陽/侯食邑于東莞)京兆尹王駿為御史大夫¶
　王音既以従舅越親用事小心親職(従才/用翻)上以音自¶
御史大夫入為将軍(将軍中朝/官故曰入)不獲宰相之封(自公孫/𢎞以來)¶