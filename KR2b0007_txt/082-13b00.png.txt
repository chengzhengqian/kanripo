賈公閭有大勲於社稷(賈充字公閭晉之/代魏充力居多)妃親其女正¶
復妬忌豈可遽忘其先德邪(復扶/目翻)妃由是得不廢后數¶
誡厲妃(數所/角翻)妃不知后之助已返以后為搆已於武帝¶
更恨之及帝即位賈后不肯以婦道事太后又欲干預¶
政事而為太傅駿所抑殿中中郎渤海孟觀李肇皆駿¶
所不禮也(晉制二衛置殿中將軍/中郎校尉司馬觀如字)隂構駿云將危社稷¶
黄門董猛素給事東宫為寺人監(寺人監主東宫諸閹/陸德明曰寺如字又)¶
(音/侍)賈后宻使猛與觀肇謀誅駿廢太后又使肇報汝南¶