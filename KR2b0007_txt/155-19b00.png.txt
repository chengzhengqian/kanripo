(以/上)竝可賜湯沐食鄉亭侯(婦人賜湯沐邑男/子食鄉侯亭侯也)隨逺近為差(隨/服)¶
(屬之逺近/以為等差)　壬辰以吏部尚書何敬容為尚書右僕射敬容¶
昌㝢之子也(何昌寓尚/之之弟子)　魏爾朱仲逺度律等聞髙歡起兵¶
恃其彊不以為慮獨爾朱世隆憂之爾朱兆將步騎二萬出¶
井陘趣殷州(將即亮翻騎奇計翻/陘音刑趣七喻翻)李元忠棄城奔信都八月¶
丙午爾朱仲逺度律將兵討髙歡九月己卯魏以仲逺¶
為太宰庚辰以爾朱天光為大司馬　癸巳魏主追尊¶
父廣陵惠王為先帝(支子入繼大宗尊所生/父為皇自漢哀帝始尊)¶