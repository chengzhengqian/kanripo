等與岑戰於東陽破之(賢曰東陽聚名也故城在今鄧/州南臨淮郡復有東陽縣非此)¶
(地也余據郡國志南/陽淯陽縣有東陽聚)岑走歸秦豐祜遂南與岑彭等軍¶
合延岑䕶軍鄧仲況擁兵據隂縣(賢曰隂縣屬南陽郡/故城在今襄州榖城)¶
(縣界北水經注沔水南逕穀城東又南/過隂縣西宋白曰今光化軍本隂縣地)而劉歆孫龔為¶
其謀主前侍中扶風蘇竟以書説之(前此帝嘗用竟為/侍中説翰芮翻)¶
仲況與龔降竟終不伐其功隠身樂道夀終於家(樂音/洛)¶
秦豐拒岑彭於鄧(地理志鄧縣屬南陽/郡春秋之鄧國也)秋七月彭擊破¶
之進圍豐於黎丘别遣積弩將軍傅俊將兵徇江東揚¶