女為妃即位欲立為后后以帝未南郊固辭(古人相傳/以為郊見)¶
(上帝然後/代天子民)九月壬午妃疾甚冊為德妃是夕卒康王友¶
敬目重瞳子(重直龍翻/瞳音童)自謂當為天子遂謀作亂冬十¶
月辛亥夜德妃將出葬友敬使腹心數人匿於寢殿帝¶
覺之跣足踰垣而出召宿衛兵索殿中(索山/客翻)得而手刄¶
之壬子捕友敬誅之帝由是疎忌宗室專任趙巖及德¶
妃兄弟漢鼎漢傑從兄弟漢倫漢融咸居近職叅預謀¶
議每出兵必使之監護(監古/衘翻)巖等依勢弄權賣官鬻獄¶