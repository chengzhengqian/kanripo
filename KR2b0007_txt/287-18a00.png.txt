和凝久為相家富(晉髙祖入洛即以李崧為/相天福五年和凝為相)遣軍士圍¶
其第求賞給崧凝各以家財與之又欲殺崧凝以滅口¶
李榖往見再榮責之曰國亡主辱公輩握兵不救今僅¶
能逐一虜將鎮民死者幾三千人(虜將滿達勒/恒舊鎮州也)豈獨公¶
之力邪纔得脱死遽欲殺宰相新天子若詰公專殺之¶
罪(詰去/吉翻)公何辭以對再榮懼而止又欲率民財以給軍¶
榖力爭之乃止漢人嘗事滿達勒再榮皆拘之以取其¶
財恒人以其貪虐謂白滿達勒(言其貪虐似滿達勒姓/白耳然再榮以貪虐殖)¶