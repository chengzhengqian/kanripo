(以迎尊矦生而禮/之也騎竒寄翻)矦生攝敝衣冠直上載公子上坐不¶
讓(直上時掌翻上/坐之坐才卧翻)公子執轡愈恭矦生又謂公子曰臣¶
有客在市屠中願枉車騎過之公子引車入市矦生下¶
見其客朱亥(姓譜朱本高陽周封其後於邾/後為楚所滅子孫乃去邑氏朱)睥睨故乆¶
立與其客語(睥睨不正視也睥/正詣翻睨研計翻)微察公子公子色愈和¶
乃謝客就車至公子家公子引侯生坐上坐徧贊賔客¶
賔客皆驚(索隱曰贊告也謂以侯/生徧告賔客徧與遍同)及秦圍趙趙平原君¶
之夫人公子無忌之姊也平原君使者冠葢相屬於魏¶