圍帝使左右婁子彥載以出酖之於車至西華門煩躁¶
投水而絶(躁則/到翻)贈太尉錄尚書事諸侯在宫中者莫敢¶
舉聲唯河間王孝琬大哭而出(孝琬孝瑜/之弟也)　秋七月戊¶
辰周主幸原州　八月辛丑齊以三臺宫為大興聖寺¶
　九月壬戌廣州刺史陽山穆公歐陽頠卒詔子紇襲¶
父爵位(陽山郡公五代志南海郡含洭縣梁置陽山郡/為歐陽紇不就徵阻兵而反張本頠魚委翻紇)¶
(下没/翻)　甲子周主自原州登隴(登隴/坂也)　周廸復越東興¶
嶺為㓂(東興嶺在臨川郡南城縣界唐志撫州南城縣/武德四年析置永城東興二縣七年省沈約曰)¶