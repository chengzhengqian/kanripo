亮自襄所来奔温問襄之為人亮曰襄神明噐宇孫策¶
之儔而雄武過之(儔等也/類也)周成率衆出降(降戸江/翻下同)温屯¶
故太極殿前既而徙屯金墉城己丑謁諸陵有毁壊者¶
修復之各置陵令(漢起陵邑邑各置令後遂因/之諸陵各置陵令屬太常)表鎮西¶
將軍謝尚都督司州諸軍事鎮洛陽以尚未至留潁川¶
太守毛穆之督䕶陳午河南太守戴施以二千人戍洛¶
陽衛山陵徙降民三千餘家於江漢之間執周成以歸¶
姚襄奔平陽秦并州刺史尹赤復以衆降襄(尹赤叛襄/見上卷八)¶