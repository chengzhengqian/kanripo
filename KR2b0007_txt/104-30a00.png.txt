愔為司空愔固辭不起　秦荆州刺史都貴遣其司馬¶
閻振中兵參軍呉仲帥衆二萬寇竟陵(竟陵矦國前漢/屬江夏郡惠帝)¶
(分立竟/陵郡)桓冲遣南平太守桓石䖍衛軍參軍桓石民等¶
帥水陸二萬拒之(帥讀/曰率)石民石䖍之弟也十二月甲辰¶
石䖍襲擊振仲大破之振仲退保管城石䖍進攻之癸¶
亥拔管城(據載記石䖍襲破振仲于滶水振仲退保管/城又據水經沔水逕郡縣故城南又東滶水)¶
(注之滶水西南注于沔寔曰滶口沔水又南逕石城西/城因山為固晉竟陵郡所治也以此攷之管城當在滶)¶
(水/北)獲振仲斬首七千級俘虜萬人詔封桓冲子謙為宜¶