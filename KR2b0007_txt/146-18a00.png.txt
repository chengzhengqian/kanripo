與合肥城等四面臨之城中人皆哭守将杜元倫登城¶
督戰中弩死(将即亮翻/中竹仲翻)辛巳城潰俘斬萬餘級獲牛羊¶
以萬數叡體素羸未嘗跨馬(羸倫/為翻)每戰常乗板輿督厲¶
将士勇氣無敵晝接賔旅夜半起筭軍書張燈逹曙撫¶
循其衆常如不及故投募之士争歸之所至頓舍館宇¶
藩牆皆應準繩諸軍進至東陵(水經注廬江金蘭縣西/北東陵鄉大蘇山灌水)¶
(之所出也攷之諸志無/金蘭縣未知何世所置)有詔班師(班師之詔必在洛口/師潰之後史因書叡)¶
(事而終/言之)去魏城既近(據姚思㢘梁書時魏守/甓城去東陵二十里)諸将恐其¶