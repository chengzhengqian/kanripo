舊分五管廣桂邕容安南皆𨽻嶺南節度使蔡京奏請¶
分嶺南為兩道節度從之五月敕以廣州為東道邕州¶
為西道又割桂管龔象二州容管藤巖二州𨽻邕管尋¶
以嶺南節度使韋宙為東道節度使以蔡京為西道節¶
度使蔡襲將諸道兵在安南蔡京忌之恐其立功奏稱¶
南蠻逺遁邊徼無虞(徼吉/弔翻)武夫邀功妄占戍兵(占之/贍翻)虚¶
費餽運葢以荒陬路逺(陬將/侯翻)難於覆驗故得肆其姦詐¶
請罷戍兵各還本道朝廷從之襲累奏羣蠻伺隙日久¶