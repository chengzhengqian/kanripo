(實外有皮如胡桃核裏有膚白如雪厚半寸如猪膏味/美如胡桃膚裏有汁升餘清如水美如蜜飲之可以愈)¶
(渴核作飲器/椰以嗟翻)文自立為王於是出兵攻大岐界小岐界¶
式僕徐狼屈都乾魯扶單等國皆滅之有衆四五萬遣¶
使奉表入貢(使疏/吏翻)　趙左校令成公叚作庭燎於杠末¶
(姓譜衛成公之後為成公氏予按春秋之時魯晉皆/有成公豈獨衛成公之後得專以為氏哉杠古雙翻)高¶
十餘丈上盤置燎(古之人君昧旦視朝故設庭燎鄭氏/云在地曰燎執之曰燭又云樹之門)¶
(外曰大燭於内曰庭燎皆是照衆為明今成公叚懸盤/於杠以置燎創意為之非有古法也燎力照翻徐又力)¶
(燒翻高/居傲翻)下盤置人趙王虎試而悅之¶