恱服　十二月凉州將辛晏據枹罕不服(將即亮翻枹/罕縣前漢屬)¶
(金城郡後漢屬隴西郡晉自張軌鎮河西表/分西平界置晉興郡枹罕縣屬焉枹音膚)張駿將討¶
之從事劉慶諌曰霸王之師必須天時人事相得然後¶
乃起辛晏凶狂安忍其亡可必(殺人而心不矜惻顔不/顰蹙者為忍忍而安之)¶
(則其亡/必矣)柰何以饑年大舉盛寒攻城乎駿乃止駿遣參¶
軍王騭聘於趙(騭之/日翻)趙主曜謂之曰貴州欵誠和好卿¶
能保之乎騭曰不能侍中徐邈曰君來結好而云不能¶
保何也(好呼/到翻)騭曰齊桓貫澤之盟憂心兢兢諸侯不召¶