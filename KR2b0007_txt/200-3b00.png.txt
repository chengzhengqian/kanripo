(震長子也以守社/稷宗廟為祭主也)又父子之際人所難言(漢武帝語田/千秋之辭)¶
事或犯鱗必嬰嚴憲(驪龍頷下有逆鱗徑尺嬰之/則死喻人主之威不可犯也)煎膏¶
染鼎臣亦甘心上召見問之對曰皇太子國之本也本¶
猶未正萬國無所係心且在東宫者所出本微今知國¶
家已有正嫡必不自安竊位而懐自疑恐非宗廟之福¶
願陛下熟計之上曰忠已自讓對曰能為太伯願速從¶
之　西突厥頡苾達度設數遣使請兵討沙鉢羅可汗¶
(厥九勿翻數所角翻使疏/吏翻可從刋入聲汗音寒)甲戍遣豐州都督元禮臣冊¶