(用翻探/吐南翻)仍賜胡仁名勇令貴名豪文達名傑用彰其功¶
於是廣募闗隴豪右以増軍旅髙仲宻之将叛也隂遣¶
人扇動冀州豪傑使為内應(髙乾兄弟本起兵於信都/仲宻故扇動其豪傑使為)¶
(應於/河北)東魏遣髙隆之馳驛慰撫由是得安髙澄宻書與¶
隆之曰仲宻枝黨與之俱西者宜悉收其家屬以懲将¶
來隆之以為恩㫖既行理無追改若復收治(復扶又翻/治直之翻)¶
示民不信脱使驚擾所虧不細乃啟丞相歡而罷之¶
以太子詹事謝舉為尚書僕射　夏四月林邑王攻李¶