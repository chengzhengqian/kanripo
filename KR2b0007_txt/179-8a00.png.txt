未易謀也(處昌吕翻/易以䜴翻)然能移主上意者惟楊素耳素所¶
與謀者唯其弟約述雅知約請朝京師與約相見共圖¶
之(朝直/遙翻)廣大悦多齎金寶資述入關約時為大理少卿¶
(少始/照翻)素凡有所為皆先籌於約而後行之述請約盛陳¶
器玩與之酣暢因而共博每陽不勝所齎金寶盡輸之¶
約約所得既多稍以謝述述因曰此晉王之賜令述與¶
公為歡樂耳(此吕不韋/之故智耳)約大驚曰何為爾述因通廣意¶
説之曰(説輸/芮翻)夫守正履道固人臣之常致反經合義亦¶