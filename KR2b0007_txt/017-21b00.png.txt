行中路而馳猶時有銜橜之變(張揖曰銜馬勒銜也橜/騑馬口長銜也師古曰)¶
(橜謂車之鈎心也銜橜之變言馬銜或斷/鈎心或出則致傾敗以傷人也橜距月翻)况乎渉豐草¶
(豐草茂/草也)騁丘墟前有利獸之樂(虚讀曰墟樂/音洛下同)而内無存¶
變之意其為害也不難矣夫輕萬乗之重不以為安樂¶
出萬有一危之塗以為娛臣竊為陛下不取(為于/偽翻)盖明¶
者逺見於未萌(師古曰萌謂事始/若草木初生者也)而知者避危於無形¶
(知讀/曰智)旤固多蔵於隱微而發於人之所忽者也故鄙諺¶
曰家累千金坐不垂堂(張揖曰畏櫩瓦墮中人也師古/曰垂堂者近堂邊外自恐墜墮)¶