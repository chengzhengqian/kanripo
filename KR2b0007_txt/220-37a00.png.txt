滏陽(磁州治滏陽南/至鄴城六十里)遥為慶緒聲勢　甲寅上皇幸華¶
清宫十一月丁丑還京師　崔光逺㧞魏州(魏州治漢/元城縣郭)¶
(下又置貴鄉縣/與元城為二縣)丙戍以前兵部侍郎蕭華為魏州防禦¶
使㑹史思明分軍為三一出邢洺一出冀貝一自洹水¶
趣魏州(洹水縣漢長樂縣地魏郡國志曰周建德六年/分臨漳縣東北置洹水縣在魏州西趣七喻翻)¶
郭子儀奏以崔光逺代華十二月癸卯敇以光逺領魏¶
州刺史　甲辰置浙江西道節度使領蘇潤等十州以¶
昇州刺史韋黃裳為之(浙西道節度使兼江寧軍使領/昇潤宣歙饒江蘇常杭湖十州)¶