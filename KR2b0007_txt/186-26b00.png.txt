降傳首長安(降戸江/翻下同)君素遣朝散大夫解人王行本將¶
精兵七百在他所(解漢古縣也後魏曰安定西魏改曰/南解又改曰綏化又曰虞鄉武徳元)¶
(年更名解縣别置虞鄉縣並屬蒲州朝/直遥翻散悉亶翻解戸買翻將即亮翻)聞之赴救不及¶
因捕殺君素者黨與數百人悉誅之復乘城拒守(復扶/又翻)¶
(又音/如字)獨孤懷恩引兵圍之　丁酉隋襄平太守鄧暠以¶
柳城北平二郡來降以暠為營州總管(隋置襄平柳城/郡皆在遼西郡)¶
(柳城縣界北平郡即平州盧龍之地時復/以遼西郡為營州守式又翻暠工老翻)　辛巳太常¶
卿鄭元璹擊朱粲於商州破之(復以上洛郡為/商州璹殊玉翻)　初宇¶