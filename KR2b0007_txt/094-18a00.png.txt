十萬攻一城而百日不克師老卒怠以我初銳擊之可¶
一戰而禽也若洛陽不守曜必送死冀州(後趙都襄國/冀州之地)¶
自河以北席卷而來(卷讀曰/捲下同)吾事去矣程遐等不欲吾¶
行卿以為何如對曰劉曜乘高候之勢不能進臨襄國¶
更守金墉此其無能為可知也以大王威畧臨之彼必¶
望旗奔敗平定天下在今一舉不可失也勒笑曰光言¶
是也乃使内外戒嚴有諫者斬命石堪石聰及豫州刺¶
史桃豹等各統見衆㑹滎陽(見賢/遍翻)中山公虎進據石門¶