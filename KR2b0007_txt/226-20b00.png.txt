俱為辛京杲所搆(曹王臯事見上/大厯十四年)我已䝉聖朝湔洗何¶
心復加兵刅於將軍乎(朝直遥翻復扶/又翻又音如字)將軍遇我不速¶
降後悔無及國良且喜且懼遣使乞降猶疑未决臯乃¶
假為使者從一騎越五百里抵國良壁鞭其門大呼曰¶
我曹王也(使疏吏翻騎竒/寄翻呼火故翻)來受降舉軍大驚國良趨出¶
迎拜請罪臯執其手約為兄弟盡焚攻守之具散其衆¶
使還農詔赦國良罪賜名惟新(按新書南蠻傳西原蠻/居廣容之南邕桂之西)¶
(地數千里種落甚衆乾元以來累為叛亂與夷獠梁崇/牽覃問西原酋長吴功曹合兵内冦䧟道州進攻永州)¶