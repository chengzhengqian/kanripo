與蕭何善及為將相有隙至何且死所推賢惟參(言推/舉以)¶
(為賢/也)參代何為相舉事無所變更(師古曰舉皆也言凡/事無更改更工衡翻)¶
一遵何約束擇郡國吏木訥於文辭(木質朴也訥/謇於言也)重厚¶
長者即召除為丞相史(漢制丞相官屬長史/之下有掾史令史等)吏之言文¶
刻深欲務聲名者輒斥去之日夜飲醇酒(斥卻也逐也/師古曰醇酒)¶
(不澆謂厚酒/也去羌吕翻)卿大夫以下吏及賔客見參不事事(言不/事丞)¶
(相之/事)來者皆欲有言參輒飲以醇酒間欲有所言復飲¶
之醉而後去終莫得開説以為常(開啟也謂有所啟白/以為常者飲之以酒)¶