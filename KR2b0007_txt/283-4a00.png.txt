(謂許范延光以不死而楊光/逺殺之也事見上卷五年)帝拂衣起入禁中丙寅以¶
彦澤為左龍武大將軍(為張彦澤為契丹用以殘滅晉/國李濤詣彦澤而不懼張本)¶
　漢髙祖寢疾以其子秦王𢎞度晉王𢎞熈皆驕恣少¶
子越王𢎞昌孝謹有智識(少詩/照翻)與右僕射兼西御院使¶
王翷謀出𢎞度鎮邕州𢎞熈鎮容州而立𢎞昌(為𢎞熈/殺𢎞昌)¶
(及翷張本/翷求仁翻)制命將行㑹崇文使蕭益入問疾以其事訪¶
之益曰立嫡以長違之必亂乃止(蕭益引經義以沮立/𢎞昌之義長知兩翻)¶
丁丑髙祖殂(年五/十四)髙祖為人辨察多權數好自矜大常¶