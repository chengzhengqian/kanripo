昱又遣别騎絶倉亭津(水經註河水過東阿縣北河水/於范縣東北流為倉亭津述征)¶
(記倉亭津在范縣/界去東阿六十里)陳宫至不得渡昱至東阿東阿令潁¶
川棗祇已率厲吏民拒城堅守(潁川文士傳棗氏/本姓棘避難改焉)卒完¶
三城以待操操還執昱手曰微子之力吾無所歸矣表¶
昱為東平相屯范吕布攻鄄城不能下西屯濮陽曹操¶
曰布一旦得一州不能據東平斷亢父泰山之道乘險¶
要我(東平國當亢父泰山之道亢父本屬東平章帝元/和元年分屬任城賢曰亢父故城在兖州任城縣)¶
而乃屯濮陽吾知其無能為也乃進攻之　五月以揚¶