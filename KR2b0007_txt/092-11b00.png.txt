等三道出戰協等兵皆大敗太子紹聞之欲自帥將士¶
决戰升車將出中庶子温嶠執鞚諌曰(鞚苦/貢翻)殿下國之¶
儲副柰何以身輕天下抽劒斬靷乃止敦擁兵不朝(朝/直)¶
(遥翻/下同)放士卒劫掠宫省奔散惟安東將軍劉超案兵直¶
衛及侍中二人侍帝側帝脫戎衣著朝服(著陟/畧翻)顧而言¶
曰欲得我處當早言何至害民如此又遣使謂敦曰(使/疏)¶
(吏/翻)公若不忘本朝於此息兵則天下尚可共安如其不¶
然朕當歸琅邪以避賢路刁協劉隗既敗俱入宫見帝¶