浸多板壊而墜軍士掠其衣遂以凍卒(卒子/恤翻)初作坊使¶
賈延徽有寵於帝與魏仁浦為隣欲併仁浦所居以自¶
廣屢譖仁浦於帝幾至不測(言幾至于死/也幾居依翻)至是有擒延¶
徽以授仁浦者仁浦謝曰因亂而報怨吾所不為也郭¶
威聞之待仁浦益厚右千牛衛大將軍棗彊趙鳯曰郭¶
侍中舉兵欲誅君側之惡以安國家耳而䑕輩敢爾乃¶
賊也豈侍中意邪執弓矢踞胡床坐於巷首掠者至輒¶
射殺之里中皆賴以全(射而/亦翻)丙戌獲劉銖李洪建囚之¶