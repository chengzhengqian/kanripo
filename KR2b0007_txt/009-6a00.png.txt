(城西十里則霸水又/西二十里則長安城)沛公兵十萬號二十萬在霸上范¶
増說項羽曰沛公居山東時貪財好色今入關財物無¶
所取婦女無所幸此其志不在小吾令人望其氣皆為¶
龍虎成五采此天子氣也(周禮眡祲氏掌十煇之法以/觀妖祥辨吉凶即後世所謂)¶
(望氣者也晉天文志天子氣内赤外黄四方所發之處/當有王者若天子欲有遊往處其地亦先發此氣或如)¶
(城門隐隠在氣霧中或氣象青衣人無手在日/西或如龍馬或雜色欝欝衝天者皆帝王之氣)急擊勿¶
失楚左尹項伯者(楚官有左/尹右尹)項羽季父也素善張良乃¶
夜馳之沛公軍私見張良具告以事欲呼與俱去曰毋¶