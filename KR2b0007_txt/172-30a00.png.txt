謙勞之(勞力到翻/下親勞同)執遵付謙任其報復謙頓首請赦之¶
周主曰卿可聚衆唾靣使其知愧謙曰以遵之罪又非¶
唾面可責(唾湯/卧翻)帝善其言而止謙待遵如初¶
　臣光曰賞有功誅有罪此人君之任也髙遵奉使異¶
　國漏泄大謀斯叛臣也(使疏/吏翻)周髙祖不自行戮乃以¶
　賜謙使之復怨失政刑矣孔子謂以徳報怨者何以¶
　報徳為謙者宜辭而不受歸諸有司以正典刑乃請¶
　而赦之以成其私名美則美矣亦非公義也¶