(丹楊置于湖縣成帝以江北當塗縣流人寓居于湖乃/改為當塗縣仍僑置淮南郡隋廢淮南郡以縣屬丹楊)¶
(郡唐屬宣城郡丹徒縣帶潤州丹楊郡唐/未嘗以丹徒名郡徒當作楊守式又翻)李成式亦遣¶
其將李承慶拒之璘擊斬敬之以徇景曜承慶皆降於¶
璘江淮大震高適與來瑱韋陟㑹於安陸結盟誓衆以¶
討之(韋陟葢赴鎮中道聞變遂會/於安陸降户江翻瑱它甸翻)　于闐王勝聞安禄¶
山反命其弟曜攝國事自將兵五千入援(闐徒賢翻/又徒見翻)上¶
嘉之拜特進兼殿中監　令狐潮李庭望攻雍丘數月¶
不下乃置杞州築城於雍丘之北(令力丁翻雍丘唐初/置把州貞觀元年廢)¶