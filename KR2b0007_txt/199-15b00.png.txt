處分衆事以安内外太子哀號不已(號户髙翻處昌/吕翻分扶問翻)無¶
忌曰主上以宗廟社稷付殿下豈得效匹夫唯哭泣乎¶
乃秘不發䘮庚午無忌等請太子先還飛騎勁兵及舊¶
將皆從(騎竒寄翻将即/亮翻從才用翻)辛未太子入京城大行御馬輿¶
侍衛如平日繼太子而至頓於兩儀殿以太子左庶子¶
于志寧為侍中少詹事張行成兼侍中以檢校刑部尚¶
書右庶子兼吏部侍郎髙季輔兼中書令壬申𤼵䘮於¶
太極殿宣遺詔太子即位(太極殿西内正朝於此/𤼵䘮太子於柩前即位)軍國¶