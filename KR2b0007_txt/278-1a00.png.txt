欽定四庫全書¶
　資治通鑑巻二百七十八　宋　司馬光　撰¶
　　　　　　　　　　　　　　胡三省　音註¶
　後唐紀七(起𤣥黓執徐七月盡閼逢/敦牂閩正月凡一年有竒)¶
　　明宗聖德和武欽孝皇帝下¶
長興三年秋七月朔朔方奏夏州党項入寇擊敗之(夏/戸)¶
(雅翻敗/補邁翻)追至賀蘭山(賀蘭山在靈/州保靜縣)　己丑加鎮海鎮東¶
軍節度使錢元瓘守中書令　庚寅李存瓌至成都(是/年)¶