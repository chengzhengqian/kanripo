(襲破之帥/讀曰率)　燕王皝以慕容恪為渡遼將軍鎮平郭自¶
慕容翰慕容仁之後諸將無能繼者及恪至平郭撫舊¶
懷新屢破髙句麗兵髙句麗畏之不敢入境　十一月¶
興平康伯陸玩薨　漢主壽以其太子勢領大將軍錄¶
尚書事初成主雄以儉約寬惠得蜀人心及李閎王嘏¶
還自鄴(王嘏去年聘趙/與李閎俱歸)盛稱鄴中繁庶宫殿壯麗且言¶
趙王虎以刑殺御下故能控制境内壽慕之徙旁郡民¶
三代以上者以實成都大修宫室治器玩人有小過輒¶