(作庚戌朔/今從實録)　上召河南尹崔隱甫欲用之中書令張説¶
薄其無文奏擬金吾大將軍前殿中監崔日知素與説¶
善説薦為御史大夫上不從丙辰以日知為左羽林大¶
將軍丁巳以隱甫為御史大夫隱甫由是與説有隙說¶
有才智而好賄百官白事有不合者好面折之至於叱¶
罵惡御史中丞宇文融之為人(好呼到翻折之/舌翻惡烏路翻)且患其¶
權重(宇文融既居風憲之地/又貳户部故患其權重)融所建白多抑之中書舍¶
人張九齡言於説曰宇文融承恩用事辨給多權數不¶