死朝廷雖以尤肜而亦不能罪也(尤過/也)　秋七月雍秦¶
二州大旱疾疫米斛萬錢　丁丑京陵元公王渾薨九¶
月以尚書右僕射王戎為司徒太子太師何劭為尚書¶
左僕射戎為三公與時浮沈無所匡救委事僚寀(寀此/宰翻)¶
(説文曰同官為僚同地/為宷爾雅曰寀僚官)輕出遊放性復貪吝園田徧天¶
下每自執牙籌晝夜㑹計常若不足(復扶又翻/㑹古外翻)家有好¶
李賣之恐人得種(種章/勇翻)常鑚其核凡所賞抜專事虚名¶
阮咸之子瞻嘗見戎戎問曰聖人貴名敎老莊明自然¶