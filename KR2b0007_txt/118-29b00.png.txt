役故也江南士庶引領顒顒(顒魚/容翻)以望殿下之返斾聞¶
更北出不測淺深之謀往還之期臣恐返顧之憂更在¶
腹心也若慮西虜更為河洛之患者宜結好北虜北虜¶
親則河南安(北虜魏也/好呼到翻)河南安則濟泗静矣(濟子/禮翻)㑹得¶
段宏啓知義真得免裕乃止但登城北望慨然流涕而¶
已降義真為建威將軍司州刺史以段宏為宋臺黄門¶
郎領太子右衛率(率所/律翻)裕以天水太守毛徳祖為河東¶
太守代劉遵考守蒲阪(裕雖知徳祖善守而用之然人/心已搖宜其不能固也為下徳)¶