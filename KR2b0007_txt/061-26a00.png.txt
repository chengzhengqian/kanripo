(言果為曹操所先帝既都許乃欲移以自近不亦晩乎/先悉薦翻  考異曰魏志紹傳曰天子在河東紹遣郭)¶
(圖使焉圖還説紹迎天子/都鄴紹不從今從范書)初丹陽朱治嘗為孫堅校尉¶
(治從堅討長沙零桂賊表行都尉又/從破董卓於陽人表行督軍校尉)見袁術政德不立¶
勸孫䇿歸取江東時吳景攻樊能張英等歲餘不克䇿¶
説術曰家有舊恩在東願助舅討横江横江㧞因投本¶
土召募可得三萬兵以佐明使君定天下(䇿本江東人/故謂之本土)¶
術知其恨(謂許以九江廬/江而不用也)而以劉繇據曲阿王朗在㑹¶
稽(㑹工/外翻)謂策未必能定乃許之表策為折衝校尉將兵¶