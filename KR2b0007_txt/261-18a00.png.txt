王宗播擊南詔三王(漏/)洩軍事召而斬之(史言安邊之/術惟洞知近)¶
(塞蕃落情偽而折其姦則/外夷不敢有所侮而動)　右拾遺張道古上疏稱國¶
家有五危二亂昔漢文帝即位未幾明習國家事(幾居/豈翻)¶
(見十三卷漢/文帝元年)今陛下登極已十年(帝文徳元年踐阼至/此十年若以即位踰)¶
(年改元數/之則九年)而曽不知為君馭臣之道太宗内安中原外¶
開四夷海表之國莫不入臣今先朝封域日蹙幾盡(幾/居)¶
(依/翻)臣雖微賤竊傷陛下朝廷社稷始為姧臣所㺯終為¶
賊臣所有也(漢唐之亡誠如/張道古之言)上怒貶道古施州司户(宋/白)¶