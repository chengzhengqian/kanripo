攻張掖敦煌西平枹罕皆克之(幾居豈翻敦徒/門翻枹咅膚)盡有河¶
西五郡之地　煬帝詔左禦衛大將軍涿郡留守薛世¶
雄將燕地精兵三萬討李密(燕因/肩翻)命王世充等諸將皆¶
受世雄節度所過盜賊隨便誅翦世雄行至河間軍於¶
七里井(七里井葢其地去/河間七里故名)竇建徳士衆惶懼悉㧞諸城¶
南遁聲言還入豆子䴚(䴚各/朗翻)世雄以為畏已不復設備¶
建徳謀還襲之其處去世雄營百四十里建徳帥敢死¶
士二百八十人先行(帥讀/曰率)令餘衆續發建徳與其士衆¶