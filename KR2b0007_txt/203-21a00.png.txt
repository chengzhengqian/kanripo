盟委之以重任(謂用武/承嗣等)又曰一抔之土未乾(抔蒲矦翻/乾音干)¶
六尺之孤安在又曰試觀今日之域中竟是誰家之天¶
下太后見檄問曰誰所為或對曰駱賔王太后曰宰相¶
之過也人有如此才而使之流落不偶乎敬業求得人¶
貌類故太子賢者紿衆云賢不死亡在此城中令吾屬¶
舉兵(紿蕩/亥翻)因奉以號令楚州司馬李崇福帥所部三縣¶
應敬業(楚州本漢射陽鹽瀆縣地晉置山陽郡隋開皇/初罷郡十二年置楚州大業初州廢唐初復置)¶
(帥讀曰率所部三縣/山陽鹽城安宜也)盱眙人劉行舉獨據縣不從敬業¶