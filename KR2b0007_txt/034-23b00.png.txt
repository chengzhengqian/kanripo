父子夫婦不能相保誠可為酸鼻陛下不救将安所歸¶
命乎奈何獨飬外親與幸臣董賢多賞賜以大萬數使¶
奴従賔客漿酒藿肉(劉徳曰視酒如漿視肉如藿也師/古曰藿豆菜也貧人茹之従才用)¶
(翻/)蒼頭廬兒皆用致富(孟康曰黎民黔首黔黎皆黒也/下民隂類故以黑為號漢名奴)¶
(為蒼頭非純黒以别於良人也諸給事殿中者所居為/廬蒼頭侍従因呼為廬兒臣瓉曰漢儀注官奴給事計)¶
(従侍中已下/為蒼頭青幘)非天意也及汝昌侯傅商亡功而封(古亡/無字)¶
(通下/同)夫官爵非陛下之官爵乃天下之官爵也陛下取¶
非其官官非其人(師古曰此官不當加於此/人此人不當受此官也)而望天説¶