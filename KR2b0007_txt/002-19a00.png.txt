(涓圭/淵翻)與其輕鋭倍日并行逐之(并行兼程而行也倍日/一日行兩日之程亦兼)¶
(程/也)孫子度其行暮當至馬陵(司馬彪志魏郡元城縣註/云左傳成七年㑹馬陵杜)¶
(預志在縣東南龎涓死處虞喜志林馬陵在濮州鄄城/東北六十里澗谷深可以置伏度徒洛翻鄄吉椽翻)¶
馬陵道陿而旁多阻隘可伏兵(陿與狹同/隘烏懈翻)乃斫大樹白¶
而書之曰龎涓死此樹下於是令齊師善射者萬弩夾¶
道而伏期曰暮見火舉而俱發龎涓果夜到斫木下見¶
白書以火燭之讀未畢萬弩俱發魏師大亂相失龎涓¶
自知智窮兵敗乃自剄曰遂成豎子之名(龎薄江翻涓/工𤣥翻剄古)¶