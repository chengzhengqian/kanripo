(六典長安宫城南面三門中曰承/天東曰長樂西曰永安樂音洛)廢朝三曰(朝直/遥翻)詔百¶
官就館弔其使者又遣内史舍人鄭德挺弔處羅可汗¶
賻帛三萬段(處昌吕翻/賻音附)　上以劉武周入冦為憂右僕¶
射裴寂請自行癸亥以寂為晉州道行軍總管(晉州曹/魏之平)¶
(陽郡後魏真君四年置東雍州孝昌中改為唐州/建義元年又改為晉州隋為臨汾郡唐復為晉州)討武¶
周聽以便宜從事　秋七月初置十二軍分關内諸府¶
以𨽻焉皆取天星為名(以萬年道為參旗軍長安道為/鼓旗軍富平道為𤣥戈軍醴泉)¶
(道為井鉞軍同州道為羽林軍華州道為騎官軍寧州/道為折威軍岐州道為平道軍豳州道為招揺軍西麟)¶