(上年/七月)士卒未食行不能前十將白玉焦暉以鳴鏑射其¶
後者(後者行不能及衆者也射/而亦翻下乃射射之同)軍士曰將軍何乃射人¶
玉曰今從人反終不免死死一也射之何傷(白玉焦暉/欲殺瑒先)¶
(激其/衆)至榆次瑒責其遲胡人曰我乗馬(乗音/承)乃漢卒不¶
行耳瑒捶漢卒卒皆怨怒曰節度使黨胡人其夕焦暉¶
白玉帥衆攻瑒殺之(帥讀/曰率)僕固懐恩聞之入告其母母¶
曰吾語汝勿反(語牛/倨翻)國家待汝不薄今衆心既變禍必¶
及我將如之何懐恩不對再拜而出母提刀逐之曰吾¶