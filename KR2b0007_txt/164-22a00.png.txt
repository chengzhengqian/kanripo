甚懼下詔赦湘東繹王僧辯之罪衆咸笑之侯子鑒據¶
姑孰南洲以拒西師景遣其黨史安和等將兵二千助¶
之三月己巳朔景下詔欲自至姑孰又遣人戒子鑒曰¶
西人善水戰勿與爭鋒往年任約之敗良為此也(去年/景與)¶
(徐文盛水戰亦敗走不特任/約也以故畏之為于偽翻)若得歩騎一交必當可破¶
汝但結營㟁上引船入浦以待之子鑒乃捨舟登岸閉¶
營不出僧辯等停軍蕪湖十餘日景黨大喜告景曰西¶
師畏吾之彊勢將遁矣不擊且失之景乃復命子鑒為¶