全軍皆沒九月制天下繋囚及庶士家奴驍勇者官償¶
其直發以撃契丹(驍堅/堯翻)初令山東近邊諸州置武騎團¶
兵以同州刺史建安王武攸宜為右武威衛大將軍充¶
清邊道行軍大總管以討契丹右拾遺陳子昻為攸宜¶
府參謀(以本官參謀軍/事不列為品秩)上疏曰恩制免天下罪人及募¶
諸色奴充兵討撃契丹此乃㨗急之計非天子之兵且¶
比來刑獄乆清罪人全少(比毗至翻/少詩沼翻)奴多怯弱不慣征¶
行(慣古/患翻)縱其募集未足可用况今天下忠臣義士萬分¶