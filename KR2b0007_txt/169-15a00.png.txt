(行/)是後為吏者始守法令又敕仕門子弟常講習之(仕/門)¶
(謂入仕/之家)故齊人多曉法又令民十八受田輸租調二十¶
充兵六十免力役六十六還田免租調一夫受露田八¶
十畝(杜佑曰不栽樹者謂之露田/調力弔翻下夫調牛調同)婦人四十畝奴婢依¶
良人(言奴婢受田/依良人畝數)牛受六十畝(按五代志丁牛一頭受/田六十畝限止四年丁)¶
(牛者勝耕之牛牧/牛者得受其田)大率一夫一婦調絹一匹綿八兩墾¶
租二石義租五斗奴婢準良人之半(奴婢者官常役其/力故所調半於良)¶
(人/)牛調二尺墾租一斗義租五升墾租送臺義租納郡¶