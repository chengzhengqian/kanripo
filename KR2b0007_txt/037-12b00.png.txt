　親屬踈逺(師古曰言非始封之君皆其/後裔也故於天子益疎逺矣)生於帷牆之¶
　中不為士民所尊埶與富室亡異而本朝短祚國統¶
　三絶(師古曰謂成哀平皆早崩/又無繼嗣亡古無字通)是故王莽知漢中外¶
　殫微(師古曰殫/盡也音單)本末俱弱無所忌憚生其姦心因母¶
　后之權假伊周之稱顓作威福廟堂之上不降階序¶
　而運天下(師古曰序/謂東西廂)詐謀既成遂據南面之尊分遣¶
　五威之吏馳傳天下(傳知/戀翻)班行符命漢諸侯王厥角¶
　稽首(應劭曰厥者頓也角者額角也稽首首至地也/言王莽漸潰威福日乆亦值漢之單弱王矦見)¶