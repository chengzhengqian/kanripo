十二嵗霍后復徙雲林館(復扶又/翻下同)乃自殺¶
　班固賛曰霍光受襁褓之託任漢室之寄匡國家安¶
　社稷擁昭立宣雖周公阿衡何以加此(師古曰阿衡伊/尹官號也阿倚)¶
　(也衡平也言天子/所倚羣下取平也)然光不學亡術(亡古/無字)闇於大理隂¶
　妻邪謀(晉灼曰不/揚其過也)立女為后湛溺盈溢之欲(湛讀/曰沈)以¶
　増顛覆之禍死財三年宗族誅夷哀哉¶
　臣光曰霍光之輔漢室可謂忠矣然卒不能庇其宗何也¶
　(卒子/恤翻)夫威福者人君之器也人臣執之久而不歸鮮不及矣¶