軍大至矣(復扶/又翻)帝大駭燒營夜遁(以朱温之狡濟之以/楊師厚使遇它敵猶)¶
(在亂而能整今史建瑭等以竒兵撓之遂相與狼狽至/于散遁不能復振者主將上下先有畏晉之心故也)¶
迷失道委曲行百五十里戊子旦乃至冀州蓨之耕者¶
皆荷鉏奮梃逐之委弃軍資器械不可勝計(梃徒鼎翻/勝音升)¶
旣而復遣騎覘之(覘丑廉翻/又丑艶翻)曰晉軍實未來此乃史先¶
鋒遊騎耳(晉王以史建瑭為先/鋒指揮使故稱之)帝不勝慙憤(親御六軍/見敵之遊)¶
(兵而遁故慙師屢出而屢敗/故憤不能自勝言其甚也)由是病增劇不能乗肩輿¶
留貝州旬餘諸軍始集(潰散之甚/久而後集)　義昌節度使劉繼¶