之一無所獲太后聞其狀昱具對為元氏所怨太后解¶
昱縛處和及元氏死刑(復扶乂翻/處昌吕翻)既而乂營救之和直¶
免官元氏竟不坐(史言靈后昵庇/元乂以自為患)　冬十二月癸丑魏¶
任城文宣王澄卒(任音壬卒/子恤翻)　庚申魏大赦　是嵗髙¶
句麗王雲卒世子安立(句如字又音/駒麗力知翻)　魏以郎選不精¶
大加沙汰(以水淘去沙石謂之/沙汰故以喻去不肖)唯朱元旭辛雄羊深源¶
子恭及范陽祖瑩等八人以才用見留餘皆罷遣深祉¶
之子也(正始之初羊/祉鎮梁益)¶