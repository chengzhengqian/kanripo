此豈不為之寒心哉(為于/偽翻)今朔方太原之衆逺在山東¶
(謂李懷光以朔方軍馬燧以/太原軍討田悦兵不解也)神䇿六軍之兵繼出闗外¶
(左右羽林左右龍武左右神䇿為六軍又曰左右羽林/龍武神武為六軍神䇿軍最盛在六軍之右時李晟哥)¶
(舒曜劉徳信等皆/以禁兵出闗討賊)儻有賊臣啗冦黠虜覷邊(啗徒濫翻/又徒覽翻)¶
(覷七慮翻/伺視也)伺隙乘虛㣲犯亭障此愚臣所竊憂也(伺相/吏翻)¶
未審陛下其何以禦之側聞伐叛之初議者多易其事¶
(以其事為易/也易弋豉翻)僉謂有征無戰役不踰時計兵未甚多度¶
費未甚廣(度徒/洛翻)於事為無擾於人為不勞曾不料兵連¶