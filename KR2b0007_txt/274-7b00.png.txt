遣右軍都監柳邕等將兵二萬討之(監才/銜翻)　癸酉王承¶
休王宗汭至成都(十月自秦州上/道為始至成都)魏王繼岌詰之曰居¶
大鎮擁彊兵何以不拒戰對曰畏大王神武曰然則何¶
以不降對曰王師不入境曰所俱入羌者幾人對曰萬¶
二千人曰今歸者幾人對曰二千人曰可以償萬人之¶
死矣皆斬之并其子　丙子以知北都留守事孟知祥¶
為西川節度使同平章事促召赴洛陽(召之至洛陽而/後赴鎮為孟知)¶
(祥據蜀/張本)帝議選北都留守樞密承㫖段徊等惡鄴都留¶