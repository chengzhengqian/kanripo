歸都督隴西嶺北雜胡諸軍事征西大將軍河州牧單¶
于河南王太子熾磐為鎮西將軍左賢王平昌公(臚陵/如翻)¶
(單音蟬熾/昌志翻)興命羣臣搜舉賢才右僕射梁喜曰臣累受¶
詔而未得其人可謂世之乏才興曰自古帝王之興未¶
嘗取相於昔人(相息/亮翻)待將於將來隨時任才皆能致治¶
(將即亮翻/治直吏翻)卿自識拔不明豈得逺誣四海乎羣臣咸悦¶
(姚興之折梁喜誠是矣羣臣體興之意而明揚/仄陋者誰乎此所謂好虚名而無實用者也)　秦姚¶
詳屯杏城為夏王勃勃所逼(夏戸/雅翻)南奔大蘇勃勃遣平¶