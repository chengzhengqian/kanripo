伐庫莫奚大破之俘獲四千人雜畜十餘萬(畜許/六翻)齊主¶
連年出塞給事中兼中書舍人唐邕練習軍書自督將¶
以降勞効本末及四方軍士彊弱多少畨代往還器械¶
精粗(將即亮翻少詩/詔翻粗倉呼翻)糧儲虚實靡不諳悉(諳烏/含翻)或於帝¶
前簡閱雖數千人不執文簿唱其姓名未嘗謬誤帝嘗¶
曰唐邕彊幹一人當千又曰邕毎有軍事手作文書口¶
且處分(處昌呂翻/分扶問翻)耳又聽受實異人也寵待賞賜羣臣¶
莫及　魏將王雄取上津魏興東梁州刺史安康李遷¶