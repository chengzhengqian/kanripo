為凖令一品墳髙一丈九尺(髙居/號翻)其陪陵者髙出三丈¶
而已竇太尉墳議者頗譏其髙大當時無人極言其失¶
豈可今日復踵而為之(復扶又翻/下蕃復同)昔太宗嫁女資送過¶
于長公主魏徴進諫太宗既用其言文徳皇后亦賞之¶
(事見一百九十四卷太/宗貞觀六年長知兩翻)豈若韋庶人崇其父墳號曰酆¶
陵(事見二百八卷/中宗景龍元年)以自速其禍乎夫以后父之尊欲髙¶
大其墳何足為難而臣等再三進言者葢欲成中宫之¶
美耳况今日所為當𫝊無窮永以為法可不慎乎上悦¶