(事並見/上卷)皆豐等所共謀而豐舜秀亦受其賜並富貴矣¶
非復欲令莽居攝也(復扶又/翻下同)居攝之萌出於泉陵侯劉¶
慶前煇光謝嚻(事見上卷元始五年周申伯/邑於謝其後子孫以謝為氏)長安令田¶
終術(事不見/於史)莽羽翼己成意欲稱攝豐等承順其意莽¶
輙復封舜秀豐等子孫以報之豐等爵位已盛心意既¶
滿又實畏漢宗室天下豪桀而疏逺欲進者並作符命¶
莽遂據以即真(謂哀章等也/疏與踈同)舜秀内懼而已豐素剛彊¶
莽覺其不說故託符命文徙豐為更始將軍(說讀曰恱/更工衡翻)¶