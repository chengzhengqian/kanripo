府中李榮先據甲庫悉召漢兵及市人以鎧仗授之焚¶
牙門與契丹戰榮召諸將并力護聖左廂都指揮使恩¶
州團練使白再榮(恩州時屬南漢境/白再榮遥領也)狐疑匿於别室軍¶
吏以佩刀決幕引其臂(白再榮以幕自蔽/軍吏決幕引出之)再榮不得已¶
而行諸將繼至煙火四起鼓譟震地滿達勒大驚載寳¶
貨家屬走保北城而漢兵無所統壹貪狡者乘亂剽掠¶
懦者竄匿(剽匹/妙翻)八月壬午朔契丹自北門入(恒州牙城/北門也)¶
勢復振漢民死者二千餘人前磁州刺史李榖恐事不¶