史湛僧智圍魏東豫州(姓譜湛丈減翻姓也後漢有大/司農湛重帝置譙州治新昌城)¶
(領新昌髙塘臨徐南梁郡五代志江都郡清流縣郡置/新昌郡  考異曰魏帝紀及曹世表𫝊作湛僧今從梁)¶
(夏侯/䕫𫝊)将軍彭羣王辯圍琅邪魏敕青南青二州救琅邪¶
(魏青州領齊北海樂安勃海髙陽河/間樂陵郡南青州當又置于其南)司州刺史夏侯䕫¶
帥壯武将軍裴之禮等出義陽道攻魏平静穆陵隂山¶
三闗皆克之(水經注木陵闗在黄武山東北/晉西陽城西南帥讀曰率下同)䕫亶之弟¶
之禮邃之子也　魏東清河郡山賊羣起詔以齊州長¶
史房景伯為東清河太守(宋武帝僑置清河郡於盤陽/屬冀州後入于魏為東清河)¶