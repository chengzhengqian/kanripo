囚其二弟欲殺之我輩家屬皆在西能無此慮乎二人¶
皆懼曰然則計將安出徳戡曰驍果若亡不若與之俱¶
去二人皆曰善因轉相招引内史舍人元敏虎牙郎將¶
趙行樞鷹揚郎將孟秉符璽郎牛方裕直長許𢎞仁薛¶
世良城門郎唐奉義醫正張愷勲侍楊士覽等(隋初門/下省統)¶
(城門尚食尚藥符璽御府殿内等六局各有直長煬帝/以城門尚食尚藥御府等五局隷殿内省改符璽監為)¶
(郎城門置校尉後又改校尉為城門郎又置司醫醫佐/等官意者醫正即司醫也勲侍三侍之一也璽斯氏翻)¶
(長知/兩翻)皆與之同謀日夜相結約於廣座明論叛計無所¶