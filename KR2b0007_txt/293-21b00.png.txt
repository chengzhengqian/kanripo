諫非不愛也然軍法不可私名節不可虧若貸之則劉¶
氏為不忠之門妾與公何面目見將士乎趣命斬之然¶
後成喪(趣讀/曰促)將士皆感泣議者以唐援兵尚彊多請罷¶
兵帝疑之李榖寢疾在第二月丙寅帝使范質王溥就¶
與之謀榖上疏以為夀春危困破在旦夕若鑾駕親征¶
則將士爭奮援兵震恐城中知亡必可下矣上悦　庚¶
午詔有司更造祭器祭玉等命國子博士聶崇義討論¶
制度為之圖(祭器樽彞簠簋籩豆之屬也祭玉蒼璧禮/天黄琮禮地青圭禮東方赤璋禮南方白)¶