瞻之子也(高瞻見九十一卷/元帝太興二年)奕引兵直抵約壘遣人謂¶
約曰相與鄉里隔絶日乆(封奕本渤海人懐帝永嘉五/年託於慕容廆見八十七卷)¶
會遇甚難時事利害人皆有心非所論也願單岀一相¶
見以寫佇結之情(人立而待之曰佇企望/之情欝積而不散曰結)約素信重奕¶
即岀見奕於門外各屏騎卒(屏必郢翻/騎奇寄翻)單馬交語奕與¶
論叙平生畢因說之曰與君累世同鄉情相愛重誠欲¶
君享祚無窮今既獲展奉(展省視也奉承也/事也說輸芮翻)不可不盡¶
所懐冉閔乘石氏之亂奄有成資是宜天下服其彊矣¶