(鄲為臨洺屬武安郡唐屬洺州范大成北使録臨/洺縣東至洺州三十五里朝直遥翻磁牆之翻)悦欲¶
阻山為境曰邢磁如兩眼在吾腹中不可不取乃遣兵¶
馬使康愔將八千人圍邢州(使疏吏翻愔挹滛翻/將即亮翻又音如字)别將¶
楊朝光將五千人柵於邯鄲西北以斷昭義救兵(邯鄲/縣漢)¶
(屬趙國晉屬廣平郡東魏廢隋復置屬武安郡唐屬磁/州余按隋開皇十年既改邯鄲為臨洺隋志不復言别)¶
(置邯鄲至唐志則臨洺縣屬洺州邯鄲縣屬磁州盖邯/鄲縣必復置於唐世與臨洺各為一縣史逸其置縣之)¶
(嵗月也宋白曰臨洺縣漢易陽縣地屬趙國魏屬魏郡/晉屬廣平郡後魏省入邯鄲孝文于北中府城復置易)¶
(陽縣屬廣平郡今理是也隋開皇六年改易陽為邯鄲/縣十年移邯鄲理涉鄉在今邯鄲縣界仍於北中府城)¶