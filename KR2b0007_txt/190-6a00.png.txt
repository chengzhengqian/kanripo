(業十二年是嵗/須陁死今從之)　戊寅汴州總管王要漢攻徐圓朗杞¶
州拔之獲其將周文舉(將即亮/翻下同)　庚辰延州道行軍總¶
管段徳操(延州漢上郡膚施之地元魏之末置/東夏州西魏改曰延州隋曰延安郡)擊梁師¶
都石堡城師都自將救之(將即/亮翻)徳操與戰大破之師都¶
以十六騎遁去上益其兵使乗勝進攻夏州克其東城¶
(騎竒寄翻/夏户雅翻)師都以數百人保西城㑹突厥救至(厥九/勿翻)詔¶
徳操引還(還從/宣翻)　辛巳秦王世民拔洺水(洺彌/并翻)三月世¶
民與李藝營於洺水之南分兵屯水北黑闥數挑戰(數/所)¶