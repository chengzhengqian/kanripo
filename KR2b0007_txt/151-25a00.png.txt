委以心腹文安周惠達為寶寅使在洛陽(文安縣前漢/屬勃海後漢)¶
(屬河間晉置章武郡/文安屬焉使疏吏翻)有司欲收之惠達逃歸長安寶寅¶
以惠達為光禄勲丹陽王蕭贊聞寶寅反懼而出走趣¶
白馬山(趣七/喻翻)至河橋為人所獲魏主知其不預謀釋而¶
慰之行臺郎封偉伯等與闗中豪傑謀舉兵誅寶寅事¶
泄而死魏以尚書僕射長孫稚為行臺以討寶寅正平¶
民薛鳳賢反(魏收志世祖置太平郡於河東聞喜縣孝/文太和十八年改曰正平郡屬雍雍州領)¶
(聞喜曲/沃二縣)宗人薛修義亦聚衆河東分據鹽池攻圍蒲坂¶