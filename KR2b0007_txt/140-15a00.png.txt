無憂悔(言既無憂色又/無悔過之意)乃親數其罪杖之一百免官還¶
第(數所/具翻)癸未魏主還洛陽告于太廟甲申減冗官之禄¶
以助軍國之用乙酉行飲至之禮(左傳臧僖伯曰三年/而治兵入而振旅歸)¶
(而飲至以數軍實又曰反行飲至舎爵/策勲焉飲至者告至於廟而飲酒也)班賞有差(班南/伐之)¶
(賞/也)　甲午魏太子冠於廟(記冠義曰古者重冠冠故行/之於廟行之於廟者所以自)¶
(卑而尊先祖也鄭樵曰曹魏冠太子再加宋一加余謂/魏孝文好古其必用三加之禮冠於廟禮也曹魏以來)¶
(不復在廟/冠古玩翻)　魏主欲變北俗引見羣臣(見賢/遍翻)謂曰卿等¶
欲朕逺追商周為欲不及漢晉邪咸陽王禧對曰羣臣¶