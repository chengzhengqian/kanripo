上謂侍臣曰上封事者皆言朕游獵太頻今天下無事¶
武備不可忘朕時與左右獵于後苑無一事煩民夫亦¶
何傷(夫音/扶)魏徴曰先王惟恐不聞其過陛下既使之上¶
封事正得恣其陳述茍其言可取固有益於國若其無¶
取亦無所損上曰公言是也皆勞而遣之(勞力/到翻)　侍御¶
史馬周上䟽(上時/掌翻)以為三代及漢厯年多者八百少者¶
不減四百良以恩結人心人不能忘故也自是以降多¶
者六十年少者纔二十餘年皆無恩於人本根不固故¶