天下雖不説(師古曰説/讀曰悦)咎有所分不獨在陛下前定陵¶
侯淳于長初封其事亦議(事見三十一卷/成帝永始二年)大司農谷永¶
以長當封衆人歸咎於永先帝不獨䝉其譏臣嘉臣延¶
材駑不稱(稱尺/證翻)死有餘責知順指不迕(師古曰迕逆/也音五故翻)可¶
得容身須㬰所以不敢者思報厚恩也上不得已且為¶
之止(為于偽/翻下同)　夏六月尊帝太太后為皇太太后(傅太/后也)¶
　秋八月辛夘上下詔切責公卿曰昔楚有子玉得臣¶
晉文公為之側席而坐(晉文公與楚戰勝于城濮文公/猶有憂色曰得臣猶在憂未歇)¶