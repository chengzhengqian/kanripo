驛(金人疆域圖馬嵬/驛在京兆興平縣)將士饑疲皆憤怒陳𤣥禮以禍由¶
楊國忠欲誅之因東宫宦者李輔國以告太子太子未¶
决㑹吐蕃使者二十餘人遮國忠馬訴以無食國忠未¶
及對軍士呼曰國忠與胡虜謀反或射之中鞍國忠走¶
至西門内(馬嵬驛之西門也呼火故/翻射而亦翻中竹仲翻)軍士追殺之屠割¶
支體以槍揭其首於驛門外并殺其子户部侍郎暄及¶
韓國秦國夫人御史大夫魏方進曰汝曹何敢害宰相¶
衆又殺之韋見素聞亂而出為亂兵所檛腦血流地衆¶