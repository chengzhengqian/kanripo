后撫念羣下卿等哀慕猶不忍除奈何令朕獨忍之於¶
至親乎今朕逼於遺冊唯望至朞雖不盡禮藴結差申¶
羣臣各以親疎貴賤逺近為除服之差庶幾稍近於古¶
易行於今高閭曰昔王孫裸葬士安去棺其子皆從而¶
不違(近其靳翻易以䜴翻去羌吕翻漢武帝時楊王孫/家累千金厚自奉養生無所不致及病且終先令)¶
(其子曰吾欲臝葬以反吾真必無易吾志則為布囊盛/尸入地七尺既下從足引脱其囊以身親土其子不忍)¶
(往問其友人祁侯祁侯與之辨難往復而王孫終守其/說祁侯曰善遂臝葬晉人皇甫謐字士安著論曰生不)¶
(能保七尺之軀死何故隔一棺之土然則衣衾所以穢/身棺槨所以隔真吾氣絶之後便即時服幅巾故衣以)¶