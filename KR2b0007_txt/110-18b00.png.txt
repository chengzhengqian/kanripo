(恚於/避翻)佺期及兄廣弟思平從弟孜敬皆麄獷(從才用翻/獷古猛翻)¶
(獷獷不/可附)每排抑之佺期常慷慨切齒欲因事際以逞其¶
志故亦賛成仲堪之謀八月佺期𤣥奄至湓口(湓口湓/浦口也)¶
(晉人於此築城置戍今其地在/江州德化縣西一里湓蒲奔翻)王愉無備惶遽奔臨川¶
(吳孫亮太平二年分豫章東部/都尉立臨川郡隋唐為撫州)𤣥遣偏軍追獲之　燕¶
以河間公熙為侍中車騎大將軍中領軍司𨽻校尉城¶
陽公元為衞將軍元寳之子也又以劉忠為左將軍張¶
豪為後將軍竝賜姓慕容氏李旱為中常侍輔國將軍¶