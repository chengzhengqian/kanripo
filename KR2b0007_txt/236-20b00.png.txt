彰義節度使呉少誠同平章事　以王叔文為度支鹽¶
鐵轉運副使先是叔文與其黨謀(先悉/薦翻)得國賦在手則¶
可以結諸用事人取軍士心以固其權又懼驟使重權¶
(度支鹽鐵轉運利權所在權莫重焉王叔文起于卑/渫遽領使職自知其驟其心不安而懼使踈吏翻)人¶
心不服藉杜佑雅有㑹計之名(雅素也㑹/古外翻)位重而務自¶
全易可制(易以/豉翻)故先令佑主其名而自除為副以専之¶
叔文雖判兩使(度支一使鹽/鐵轉運一使)不以簿書為意日夜與其¶
黨屏人竊語(屏必郢翻/又卑正翻)人莫測其所為以御史中丞武¶