軍也太后以乂黨與尚彊未可猝制乃以侯剛代乂為¶
領軍以安其意尋出剛為冀州刺史加儀同三司未至¶
州黜為征虜将軍卒于家(卒子/恤翻)太后欲殺賈粲以乂黨¶
多恐驚動内外乃出粲為濟州刺史(濟子/禮翻)尋追殺之籍¶
沒其家唯乂以妹夫未忍行誅先是給事黄門侍郎元¶
順以剛直忤乂意(先悉薦翻/忤五故翻)出為齊州刺史太后徵還¶
為侍中侍坐於太后(坐徂/卧翻)乂妻在太后側順指之曰陛¶
下奈何以一妹之故不正元乂之罪使天下不得伸其¶