己酉以李嶠同中書門下三品韋安石為侍中蕭至忠¶
為中書令至忠女適皇后舅子崔無詖(詖彼/義翻)成昏日上¶
主蕭氏后主崔氏時人謂之天子嫁女皇后娶婦　上¶
將祀南郊丁酉國子祭酒祝欽明國子司業郭山惲建¶
言古者大祭祀后祼獻以瑶爵皇后當助祭天地太常¶
博士唐紹蒋欽緒駁之以為鄭𤣥注周禮内司服惟有¶
助祭先王先公無助祭天地之文皇后不當助祭南郊¶
(周禮内宰大祭祀后祼獻則賛瑶爵亦如之注云謂祭/宗廟王既祼而出迎牲后乃從後祼也獻謂薦腥薦熟)¶