分兵送之(欲今范延光趙/徳鈞分兵送之)自幽州趣西樓朝廷露檄言¶
之契丹主必有内顧之憂(露檄者欲使契丹知之觀他/日契丹舒嚕太后責趙徳鈞)¶
(之言則龍敏之䇿為/可行唐主悉不用耳)然後選募軍中精鋭以擊之此亦解¶
圍之一䇿也帝深以為然而執政恐其無成議竟不決¶
帝憂沮形於神色但日夕酣飲悲歌羣臣或勸其北行¶
則曰卿勿言石郎使我心膽墮地(李嗣源舉兵向洛則/莊宗為之神色沮喪)¶
(石敬瑭阻兵拒命則潞王自謂使之心膽墮地何平時/之臨敵甚勇一旦乃惴怯如此也蓋荘宗之與明宗潞)¶
(王之與晉祖皆同出入兵間内揆其智力無以大相/過而乗時用勢偶有不相及者則其氣先餒故也)¶