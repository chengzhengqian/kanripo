(淮南寢謀故賢人立朝/折衝厭難勝於無形)信國家之利器崇替之所由也¶
願明太子重以經意則天下幸甚張紘還吳迎家道病¶
卒臨困授子留牋(留牋猶今/遺表也)曰自古有國有家者咸欲¶
修德政以比隆盛世至於其治多不馨香(書君陳曰至/治馨香感于)¶
(神明治直/吏翻下同)非無忠臣賢佐也由主不勝其情弗能用耳¶
夫人情憚難而趨易好同而惡異(易以豉翻好呼/到翻惡烏路翻)與治¶
道相反傳曰從善如登從惡如崩言善之難也人君承¶
奕世之基據自然之勢操八柄之威(周禮天官太宰以/八柄詔王馭羣臣)¶