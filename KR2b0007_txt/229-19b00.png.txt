趙武呐呐而為晉賢臣(晉趙文子名武其言呐呐然如不/出其口為晉正卿晉國以彊諸侯)¶
(不叛呐呐舒小貎音/如悦翻又奴劣翻)絳侯木訥而為漢元輔(絳侯事見漢/文帝紀程氏)¶
(曰木者質樸/訥者遲鈍)然則口給者事或非信辭屈者理或未窮¶
人之難知堯舜所病(書臯陶曰在知人在安/民禹曰吁惟帝其難之)胡可以一¶
詶一詰而謂盡其能哉(詰去/吉翻)以此察天下之情固多失¶
實以此輕天下之士必有遺才(徳宗所以成叚平/仲之名者正如此)又曰¶
諫者多表我之能好諫者直示我之能容諫者之狂誣¶
明我之能恕諫者之漏泄彰我之能從(極言納諫之美/以誘掖其君上)¶