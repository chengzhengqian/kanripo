魏芒卯始以詐見重(芒謨郎翻姓/也卯其名)¶
二十六年秦大良造白起客卿錯伐魏至軹取城大小¶
六十一(大良造即大上造之良者大上造秦十六爵軹/音只軹縣班志屬河内郡唐為孟州濟源縣)¶
二十七年冬十月秦王稱西帝遣使立齊王為東帝欲¶
約與共伐趙蘓代自燕來(使疏吏翻/燕因肩翻)齊王曰秦使魏冉¶
致帝子以為何如對曰願王受之而勿稱也秦稱之天¶
下安之王乃稱之無後也(無後猶/言未晩)秦稱之天下惡之(惡/烏)¶
(路/翻)王因勿稱以收天下此大資也且伐趙孰與伐桀宋¶