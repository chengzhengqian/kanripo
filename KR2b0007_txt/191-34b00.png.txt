上以瑗懦怯非將帥才(懦乃卧翻乂奴亂翻/將即亮翻帥所類翻)使君廓佐¶
之君廓故羣盜勇悍險詐(悍户/旰翻)瑗推心倚仗之許為婚¶
姻太子建成謀害秦王宻與瑗相結建成死詔遣通事¶
舍人崔敦禮馳驛召瑗(通事舍人秦謁者之官也晉置/舍人通事各一人𨽻中書東晉)¶
(曰通事舍人唐從六品上掌朝見引納及辭謝者於殿/庭凡近臣入侍文武就列引以進退凡四方通表蠻夷)¶
(納貢皆受/而進之)瑗心不自安謀於君廓君廓欲取瑗以為功¶
乃説曰(説輸芮翻/下涉説同)大王若入必無全理今擁兵數萬奈¶
何受單使之召自投罔罟乎(使疏吏/翻下同)因相與泣瑗曰我¶