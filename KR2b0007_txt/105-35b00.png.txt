渡河守黎陽恬之修之曽孫也(滕修為吳将孫/皓之亡修歸晉)朝廷以¶
兖青司豫既平加𤣥都督徐兖青司冀幽并七州諸軍¶
事　後秦王萇聞慕容沖攻長安㑹羣僚議進止皆曰¶
大王宜先取長安建立根本然後經營四方萇曰不然¶
燕人因其衆有思歸之心以起兵若得其志必不久留¶
闗中吾當移屯嶺北(嶺北謂九嵕之北凡新平/北地安定之地皆是也)廣收資¶
實以待秦亡燕去然後拱手取之耳乃留其長子興守¶
北地(長知/兩翻)使寧北将軍姚穆守同官川自将其衆攻新¶