(后不得其/死悲夫)　稽胡劉蠡升自孝昌以来自稱天子改元¶
神嘉居雲陽谷(李延夀曰稽胡一日步落稽蓋匈奴别/種劉元海五部之苗裔也或云山戎赤)¶
(狄之後自離石以西安定以東方/七八百里居山谷間種荒繁熾)魏之邊境常被其患¶
謂之胡荒(言其本胡種侵擾漢民若在/荒服之外者也被皮義翻)壬戌東魏丞相¶
歡襲擊大破之勃海世子澄通於歡妾鄭氏(歡封渤海/王以澄為)¶
(世/子)歡歸(歸自襲/稽胡)一婢告之二婢為證歡杖澄一百而幽¶
之婁妃亦隔絶不得見歡納魏敬宗之后爾朱氏有寵¶
生子浟(浟夷/周翻)歡欲立之澄求救於司馬子如子如入見¶