陽以出北境其次也(承天二策皆勸晦奔魏以求全/將即亮翻帥讀曰率趨七喻翻)晦¶
良久曰荆州用武之地兵糧易給聊且決戰走復何晩¶
(易以豉翻/復扶又翻)乃使承天造立表檄又與衞軍諮議叅軍琅¶
邪顔邵謀舉兵(晦帶衞/將軍)邵飲藥而死晦立幡戒嚴謂司¶
馬庾登之曰今當自下欲屈卿以三千人守城備禦劉¶
粹登之曰下官親老在都又素無部衆情計二三不敢¶
受此㫖晦仍問諸將佐戰士三千足守城否南蠻司馬¶
周超對曰非徒守城而已若有外冦可以立功(超盖為/南蠻校)¶