　丁卯郭待舉罷為左庶子以鸞臺侍郎韋方質為鳯¶
閣侍郎同平章事方質雲起之孫也(韋雲起仕/隋唐之間)　十二¶
月劉景先又貶吉州貟外長史郭待舉貶岳州刺史(岳/州)¶
(京師東南二千二百三十七里/至東都一千八百一十六里)初裴炎下獄單于道安¶
撫大使左武衛大將軍程務挺密表申理由是忤㫖(下/遐)¶
(嫁翻單音蟬使疏/吏翻忤五故翻)務挺素與唐之奇杜求仁善或譛之¶
曰務挺與裴炎徐敬業通謀癸卯遣左鷹揚將軍裴紹¶
業即軍中斬之(羣考異曰唐統紀曰既而太后震怒召/  臣謂曰朕於天下無負羣臣皆知之)¶