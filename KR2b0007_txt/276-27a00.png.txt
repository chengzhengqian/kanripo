崇俊兄之親三世為濠州(吳初用劉金為濠州刺史金/卒子仁規代之仁規卒子崇)¶
(俊代/之)彦忠吾妻族獨不得邪　初楚王殷用都軍判官¶
髙郁為謀主(馬殷初得潭州即/用髙郁為謀主)國賴以富强(如收茶征/令民種桑)¶
(以繒纊充/賦之類)鄰國皆疾之莊宗入洛殷遣其子希範入貢¶
(見二百七十二巻/莊宗同光元年)莊宗愛其警敏曰比聞馬氏當為髙¶
郁所奪今有子如此郁安能得之(此言所以間髙/郁也比毗至翻)髙季¶
興亦以流言間郁於殷(間古/莧翻)殷不聽乃遣使遺節度副¶
使知政事希聲書(遺惟/季翻)盛稱郁功名願為兄弟使者言¶