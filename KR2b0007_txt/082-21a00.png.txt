詔召三十六軍(晉洛城内外/三十六軍)告以二公潜圖不軌吾今¶
受詔都督中外諸軍諸在直衛者皆嚴加警備其在外¶
營便相帥徑詣行府助順討逆(帥讀/曰率)又矯詔亮瓘官屬¶
一無所問皆罷遣之若不奉詔便軍法從事遣公孫宏¶
李肇以兵圍亮府侍中清河王遐收瓘亮帳下督李龍¶
曰外有變請拒之(晉制諸公及諸大將軍/皆置帳下督及門下督)亮不聽俄而¶
兵登牆大呼(呼火/故翻)亮驚曰吾無貳心何故至此詔書其¶
可見乎宏等不許趣兵攻之(趣讀/曰促)長史劉準謂亮曰觀¶