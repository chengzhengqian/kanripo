門司式云(唐式三十三篇以尚書省諸曹及秘書太常/司農光禄太府太僕少府及監門宿衛計帳)¶
(為其/篇目)其無門籍人有急奏者皆令門司與仗家引奏(唐/制)¶
(門籍流内記官爵姓名流外記年齒狀貌月一易其籍/非遷解不除無門籍者有急奏則令門司與仗家引奏)¶
(仗家宿衛五仗之/執事者令力丁翻)無得闗碍所以防壅蔽也天寳以後¶
李林甫為相深疾言者道路以目上意不下逮下情不¶
上達䝉蔽喑嗚(史炤曰喑嗚/語喑唖不明)卒成幸蜀之禍(卒子/恤翻)陵夷¶
至于今日其所從來者漸矣夫人主大開不諱之路羣¶
臣猶莫敢盡言况今宰相大臣裁而抑之則陛下所聞¶