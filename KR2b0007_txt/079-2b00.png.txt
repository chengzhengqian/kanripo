大魏之純臣也丙寅王即皇帝位大赦改元(至是方改/元泰始)¶
丁卯奉魏帝為陳留王即宫于鄴(即就/也)優崇之禮皆倣¶
魏初故事(見六十九卷魏/文帝黄初元年)魏氏諸王皆降為侯追尊宣¶
王為宣皇帝景王為景皇帝文王為文皇帝尊王太后¶
曰皇太后封皇叔祖孚為安平王叔父幹為平原王亮¶
為扶風王伷為東莞王駿為汝隂王肜為梁王倫為琅¶
邪王弟攸為齊王鑑為樂安王機為燕王又封羣從司¶
徒望等十七人皆為王(望孚之子也帝封諸王以郡為/國邑二萬戶為大國置上中下)¶