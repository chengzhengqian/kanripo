歩都指揮使天平節度使同平章事景延廣既為上下¶
所惡(上謂將相大臣下/謂軍民惡烏路翻)帝亦憚其不遜難制桑維翰引¶
其不救戚城之罪(引牽也牽發其罪猶人收捲衣/物於懐袖間從而牽出之然)辛酉¶
加延廣兼侍中出為西京留守(晉徙都汴以河/南府為西京)以歸徳¶
節度使兼侍中髙行周為侍衛馬歩都指揮使延廣鬱¶
鬱不得志(橛豎小人得權則驕溢使氣失/權則鬱鬱不得志乃其常也)見契丹彊盛¶
始憂國破身危遂日夜縱酒(自知無復全地/茍取朝夕之樂)朝廷因契¶
丹入冦國用愈竭復遣使者三十六人分道括率民財¶