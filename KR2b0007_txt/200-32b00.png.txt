都城(北史百濟都俱抜城亦曰固麻城其外更有五方/中方曰古沙城東方曰得安城南方曰久知下城)¶
(西方曰刀先城北方/曰熊津城趣七喻翻)未至二十餘里百濟傾國來戰大¶
破之殺萬餘人追奔入其郭百濟王義慈及太子隆逃¶
於北境定方進圍其城義慈次子泰自立爲王帥衆固¶
守隆子文思曰王與太子皆在而叔遽擁兵自王(帥讀/曰率)¶
(下同王/于况翻)借使能却唐兵我父子必不全矣遂帥左右踰¶
城來降百姓皆從之泰不能止定方命軍士登城立幟¶
泰窘迫開門請命於是義慈隆及諸城主皆降(降戸江/翻幟昌)¶