孰為右賢王忠蘇尼失之子也(蘓尼失見一百/九十三卷四年)上遇之¶
甚厚妻以宗女(妻七/細翻)及出塞懐慕中國見使者必泣涕¶
請入待詔許之　八月辛未朔日有食之　詔以身體¶
髮膚不敢毁傷(引孝經孔/子之言)比來訴訟者或自毁耳目(比/毗)¶
(至/翻)自今有犯先笞四十然後依法(依法處斷其/所訴之事也)　冬十¶
月甲申車駕還京師(自九成/宫還也)　十一月辛亥以侍中楊¶
師道為中書令　戊辰尚書左丞劉洎為黄門侍郎叅¶
知政事(洎其/冀翻)　上猶冀髙昌王文泰悔過復下璽書示¶