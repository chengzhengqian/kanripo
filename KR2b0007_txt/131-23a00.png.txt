營城外山陽王休祐與殷琰書為陳利害(為于/偽翻)上又遣¶
御史王道隆齎詔宥琰罪勔與琰書并以琰兄瑗子邈¶
書與之琰與叔寳等皆有降意(降戸江/翻下同)而衆心不壹復¶
嬰城固守弋陽西山蠻田益之起兵應建康詔以益之¶
為輔國將軍督弋陽蠻事壬辰以輔國將軍沈攸之為¶
雍州刺史(雍於/用翻)丁未以尚書左僕射王景文為中軍將¶
軍庚戌以寧朔將軍劉乗民為冀州刺史(沈攸之行南/征軍前欲以)¶
(代袁顗劉乗民在臨/濟就以冀州授之)　甲寅葬昭太后於修寧陵(路太/后諡)¶