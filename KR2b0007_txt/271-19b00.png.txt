間使來告曰(復扶又翻盧文進叛晉歸契丹見二百/六十九卷貞明二年三年間古莧翻)王¶
氏為亂兵所屠公主無恙今臣已北召契丹乞朝廷發¶
精甲萬人相助自德棣度河則晉人遁逃不暇矣帝疑¶
未決敬翔曰陛下不乘此舋以復河北(舋許/覲翻)則晉人不¶
可復破矣(復扶/又翻)宜徇其請不可失也趙張輩皆曰今彊¶
冦近在河上盡吾兵力以拒之猶懼不支何暇分萬人¶
以救張文禮乎且文禮坐持兩端欲以自固於我何利¶
焉帝乃止(史言趙張慮不及/逺以誤國亡家)晉人屢於塞上及河津獲¶