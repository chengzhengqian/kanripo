之　初李密既殺翟讓(見一百八十四卷義寧/元年十一月翟萇伯翻)頗自驕¶
矜不恤士衆倉粟雖多無府庫錢帛戰士有功無以為¶
賞又厚撫初附之人衆心頗怨徐世勣嘗因宴㑹刺譏¶
其短密不懌使世勣出鎮黎陽雖名委任實亦踈之(此/叙)¶
(密致敗之由/非一時之事)密開洛口倉散米無防守典當者(當主當/也當丁)¶
(浪/翻)又無文劵取之者隨意多少或離倉之後(離力/智翻)力不¶
能致委棄衢路自倉城至郭門(郭郛/郭也)米厚數寸(厚戸/豆翻)為¶
車馬所轥踐(轥良刃翻/踐慈演翻)羣盗來就食者并家屬近百萬¶