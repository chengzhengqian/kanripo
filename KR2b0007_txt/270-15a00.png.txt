(知詢金/陵張本)知訓嘗召兄弟飲知誥不至知訓怒曰乞子不¶
欲酒欲劒乎又嘗與知誥飲伏甲欲殺之知諫躡知誥¶
足(躡尼/輒翻)知誥陽起如厠遁去知訓以劒授左右刁彦能¶
使追殺之彦能馳騎及于中塗舉劒示知誥而還以不¶
及告(還從宣翻又如字還告知訓以追之不及也/余謂楊渥徐知訓之于知誥皆知所惡者也)平盧¶
節度使同平章事諸道副都統朱瑾遣家妓通候問于¶
知訓(妓渠/綺翻)知訓强欲私之瑾已不平知訓惡瑾位加已¶
上(惡烏/路翻)置靜淮軍于泗州出瑾為靜淮節度使瑾益恨¶