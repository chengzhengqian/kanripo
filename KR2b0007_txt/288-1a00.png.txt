欽定四庫全書¶
　資治通鑑卷二百八十八　宋　司馬光　撰¶
　　　　　　　　　　　　　　胡三省　音註¶
　後漢紀三(起著雍涒灘三月盡屠/維作噩凡一年有竒)¶
　　髙祖睿文聖武昭肅孝皇帝下¶
乾祐元年三月丙辰史𢎞肇起復加兼侍中　矦益家¶
富於財厚賂執政及史𢎞肇等由是大臣爭譽之(執政/謂蘓)¶
(逢吉楊邠等皆當/時大臣也譽音余)丙寅以益兼中書令行開封尹(行者/行尹)¶