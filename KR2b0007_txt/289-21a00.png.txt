郭威已至河上而止帝甚有悔懼之色私謂竇貞固曰¶
屬者亦太草草(屬之欲翻屬者猶言頃者也草/草亦言率爾欠審諦商量之意)李業等¶
請空府庫以賜諸軍蘇禹珪以為未可業拜禹珪於帝¶
前曰相公且為天子勿惜府庫(為於偽翻/下當為冋)乃賜禁軍人¶
二十緡下軍半之將士在北者給其家使通家信以誘¶
之(誘音/酉)壬午郭威軍至封丘人情忷懼太后泣曰不用¶
李濤之言宜其亡也(李濤之言見/上卷元年)慕容彦超恃其驍勇¶
言於帝曰臣視北軍猶蠛蠓耳(爾雅註蠛蠓翳蒙之所/生一名醯雞孫炎曰此)¶