(孝武太/元九年)改永康三年為元年以統府行帝制(統府者諸/方鎮皆統)¶
(於燕王府行帝制/者稱制以行事)置百官以趙王麟為司空領尚書令¶
慕容法為中軍將軍慕輿㧞為尚書左僕射丁通為右¶
僕射麟復謀反德殺之(慕容麟背父叛兄姦詐反覆/天下其誰能容之復扶又翻)¶
　庚子魏王珪自中山南巡至高邑得王永之子憲¶
喜曰王景略之孫也以為本州中正(王猛青州北海/劇縣人太康中)¶
(分劇屬東筦郡晉東筦屬徐州晉書載記以北海劇/縣書之葢猛自占漢郡縣也然家於魏郡而隱於華)¶
(隂由是歸秦其子永鎮幽州從苻丕戰死於襄陵故/憲流寓高邑今魏以為本州中正則未得青徐葢使)¶