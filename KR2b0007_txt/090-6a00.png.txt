(天子䝉塵于外敢不/奔問官守說輸芮翻)琅邪王承制江東為四海所係屬¶
(屬之/欲翻)明公雖雄據一方而諸部猶阻兵未服者葢以官¶
非王命故也謂宜通使琅邪(使疏吏/翻下同)勸承大統然後奉¶
詔令以伐有罪誰敢不從處士遼東高詡曰(處昌/吕翻)霸王¶
之資非義不濟今晉室雖微人心猶附之宜遣使江東¶
示有所尊然後仗大義以征諸部不患無辭矣(晉室雖/衰慕容)¶
(苻姚之興其初皆/借王命以自重)廆從之遣長史王濟浮海詣建康勸¶
進　漢相國粲使其黨王平謂太弟义曰適奉中詔云¶