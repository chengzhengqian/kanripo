璧置之坐上(坐徂/卧翻)亞父受玉斗置之地㧞劒撞而破之¶
曰唉(歎恨之聲音烏/開翻又於其翻)豎子不足與謀奪將軍天下者必¶
沛公也吾屬今為之虜矣沛公至軍立誅殺曹無傷居¶
數日項羽引兵西屠咸陽殺秦降王子嬰燒秦宫室火¶
三月不滅收其貨寳婦女而東秦民大失望(秦民初見/沛公無所)¶
(侵暴而恱及為項羽/殘滅失其初所望也)韓生說項羽曰關中阻山帶河四¶
塞之地地肥饒可都以霸項羽見秦宫室皆已燒殘破¶
又心思東歸曰富貴不歸故鄉如衣繡夜行誰知之者¶