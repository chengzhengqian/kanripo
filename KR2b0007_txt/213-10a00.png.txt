人一綟(杜佑曰唐令綿六兩為屯絲五兩為絇麻/三斤為綟未知絲綟輕重何如綟郎計翻)秋七¶
月戊寅冀州河溢　己卯禮部尚書許文憲公蘇頲薨¶
(頲他/鼎翻)　九月丙子吐蕃大將悉諾邏恭禄及燭龍莽布¶
支攻陷瓜州執刺史田元獻及河西節度使王君㚟之¶
父進攻玉門軍(按王君㚟之父夀以少府監致仕居鄉/里玉門軍在肅州之西二百里宋白曰)¶
(肅州西門縣漢罷玉門闗屯徙其人於此故曰玉門/縣石門周匝山間經二十里衆流北入延興海也)縱¶
所虜僧使歸凉州謂君㚟曰將軍常以忠勇許國何不¶
一戰君㚟登城西望而泣竟不敢出兵莽布支别攻常¶