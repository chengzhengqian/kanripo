相遇事論諫不當罪之其略曰公輔頃與臣同在翰林¶
臣今據理辯直則渉於私黨之嫌希㫖順成則違於匡¶
輔之義渉嫌上貽於身患違義實玷於君恩徇身忘¶
君臣之恥也(玷都念翻/玉病也)又曰唯闇惑之主則怨讟溢於¶
下國而耳不欲聞腥徳逹於上天而心不求寤(讟徒牧/翻謗也)¶
(書吕刑曰徳/刑𤼵聞惟腥)迨乎顛覆猶未知非又曰當問理之是非¶
豈論事之大小虞書曰兢兢業業一日二日萬幾(幾居/希翻)¶
(見臯/陶謨)唐虞之際主聖臣賢慮事之㣲日至萬數然則㣲¶