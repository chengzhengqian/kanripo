節面縳於人棄父忘君墮萬世之業(墮讀/曰隳)賢政義士豈¶
效汝乎聞傉檀至左南乃降(闞駰十三州志曰左南城/在金城白土縣東六十里)¶
(晉志張氏置晉興郡左南縣/屬焉是縣葢亦張氏所置也)熾磐聞傉檀至遣使郊迎¶
待以上賓之禮(使疏/吏翻)秋七月熾磐以傉檀為驃騎大將¶
軍賜爵左南公(驃匹妙翻/騎竒寄翻)南涼文武依才銓叙歳餘熾¶
磐使人鴆傉檀左右請解之傉檀曰吾病豈宜療邪遂¶
死諡曰景王(載記曰秃髪烏孤至傉/檀三世十九年而滅)虎臺亦為熾磐所¶
殺傉檀子保周賀俱延子覆龍利鹿孤孫副周烏孤孫¶