(經註螗蜋即堂琅縣也前漢屬犍為郡後漢省郡國志/犍為屬國朱提縣有堂狼山山多毒草盛夏之月飛鳥)¶
(過之不能得去蜀置/朱提郡堂狼縣屬焉)成兵大敗嶽追至瀘水成兵爭濟¶
溺死者千餘人嶽以道逺不敢濟而還(溺奴狄翻還從/宣翻又如字)¶
遜以嶽不窮追大怒鞭之怒甚冠裂而卒遜在州十四¶
年(懷帝永嘉四年遜至/寜州至是適十四年)威行殊俗州人立其子堅行州¶
府事(州寜州府南/夷校尉府也)詔除堅寜州刺史　廣州刺史陶侃¶
遣兵救交州未至梁碩抜龍編奪刺史王諒節諒不與¶
碩斷其右臂諒曰死且不避斷臂何為(斷丁/管翻)踰旬而卒¶