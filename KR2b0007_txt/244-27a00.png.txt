經術頗似鄭覃宗閔對曰覃侑經術誠可尚然議論不¶
足聽李徳裕曰覃侑議論他人不欲聞惟陛下欲聞之¶
後旬日宣出除覃御史大夫(不由宰相進擬/出宣命而除之)宗閔謂樞¶
密使崔潭峻曰事一切宣出安用中書潭峻曰八年天¶
子(上即位至/是八年矣)聽其自行事亦可矣宗閔愀然而止(愀七/小翻)¶
　乙亥以中書侍郎同平章事李宗閔同平章事充山¶
南西道節度使　秋七月壬寅以右僕射王涯同平章¶
事兼度支鹽鐵轉運使　宣武節度使楊元卿有疾朝¶