至矣張孟談曰謀出二主之口入臣之耳何傷也二子¶
乃潜與張孟談約為之期日而遣之(姓譜張氏本自軒/轅第五子揮始造)¶
(弦寔張網羅世掌其職後因氏馬風俗傳云張王李趙/黄帝所賜姓也又晉有解張字張侯自此晉國有張氏)¶
(唐姓氏譜張氏出自姬姓黄帝子少昊青陽氏第五子/揮正始制弓矢子孫賜姓張周宣王卿士張仲其後裔)¶
(事晉為/大夫)襄子夜使人殺守隄之吏而決水灌智伯軍智¶
伯軍救水而亂韓魏翼而擊之襄子将卒犯其前(将即/亮翻)¶
(又音如字将領也卒滅没翻説文吏人給/事者衣為卒卒衣有題識其字從衣從十)大敗智伯之¶
衆(以此敗彼曰/敗敗比邁翻)遂殺智伯盡滅智氏之族(史記六國年/表三晉滅智)¶