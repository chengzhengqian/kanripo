圍不解専脩鎧仗(鎧可/亥翻)託云無船不得即發又云恐南¶
軍見躡(援軍時皆屯秦淮/南岸故謂之南軍)遣石城公還臺求宣城王出¶
送邀求稍廣了無去志太子知其詐言猶羈縻不絶韶¶
懿之孫也庚子前南兖州刺史南康王㑹理前青冀二¶
州刺史湘潭侯退西昌侯世子彧衆合三萬至于馬卬¶
洲(馬卬洲盖即今王家沙老鸛觜一帶至考異曰梁帝/紀作丁未今從太清紀典略典略云  于琅邪今從)¶
(太清紀梁帝紀前按晉置琅邪郡於/江乗蒲洲上即  所謂今王家沙也)景慮其自白下而¶
上(上時/掌翻)啓云請北軍聚還南岸(以地望言之馬卬洲在/臺城之北故云北軍南)¶