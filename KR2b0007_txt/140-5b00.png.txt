降之計(謂欲受曹虎降也/降户江翻下同)發兵不多東西遼闊難以成¶
功今又欲置戍淮南招撫新附昔世祖以回山倒海之¶
威步騎數十萬南臨瓜步諸郡盡降而盱眙小城攻之¶
不克(事見一百二十五卷宋文帝元嘉/二十七年騎竒寄翻盱眙音吁怡)班師之日兵不¶
戍一城土不闢一㕓(說文曰㕓一畆/半一家之居地)夫豈無人以為大¶
鎮未平(宋時淮上以夀/陽廣陵為大鎮)不可守小故也夫壅水者先塞¶
其原(塞悉/則翻)伐木者先斷其本本原尚在而攻其末流終¶
無益也夀陽盱眙淮陰淮南之本原也(夀陽盱眙淮陰/皆淮津之要地)¶