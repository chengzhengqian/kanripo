大捷而吾士卒皆以懸隔河津勢迫之故人思自戰(言/兵)¶
(為河津所隔前有强敵退則/溺死故思之而各自為戰也)故䏻却之今賊不得利氣¶
竭勢衰皆有進退之志不䏻齊奮宜亟擊之徳曰吾唯¶
卿所為耳遂進戰於瓮口大破之斬首七千八百級願¶
脫身保三布口燕人進軍厯城(厯城縣自漢以/来屬濟南郡)青兖徐州¶
郡縣壁壘多降(降户/江翻)垂以陳留王紹為青州刺史鎮厯¶
城徳等還師新柵人冬鸞執涉送之(果如慕容隆所/料唐韻冬姓也)垂¶
誅涉父子餘悉原之　三月秦主登以竇衝為南秦州¶