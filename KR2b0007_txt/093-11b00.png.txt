等燒營夜遁丁酉帝還宫大赦惟敦黨不原命庾亮督¶
蘇峻等追沈充於吳興温嶠督劉遐等追王含錢鳳於¶
江寜分命諸將追其黨與劉遐軍人頗縱虜掠嶠責之¶
曰天道助順故王含勦絶(勦子/少翻)豈可因亂為亂也遐惶¶
恐拜謝王含欲犇荆州王應曰不如江州(荆州王舒/江州王彬)含¶
曰大將軍平素與江州云何而欲歸之應曰此乃所以¶
宜歸也江州當人彊盛時能立同異此非常人所及今¶
覩困厄必有愍惻之心荆州守文豈能意外行事邪(王/應)¶