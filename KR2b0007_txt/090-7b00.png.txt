(帝紀天文志皆云五月丙子日食按長/厯是月壬午朔無丙子今以厯為据)　六月丙寅温¶
嶠等至建康王導周顗庾亮等皆愛嶠才爭與之交是¶
時太尉豫州牧荀組冀州刺史邵續青州刺史曹嶷寧¶
州刺史王遜東夷校尉崔毖等皆上表勸進(顗魚豈翻/嶷魚力翻)¶
(毖音/祕)王不許　初流民張平樊雅各聚衆數千人在譙¶
為塢主王之為丞相也遣行參軍譙國桓宣徃說平雅¶
平雅皆請降(說輸芮翻降/户江翻下同)及豫州刺史祖逖出屯蘆洲¶
遣參軍殷乂詣平雅乂意輕平視其屋曰可作馬廐見¶