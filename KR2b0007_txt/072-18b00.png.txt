者邪吾當自憂耳近詔又曰憂公忘私者必不然但先¶
公後私即自辦也(近詔謂近日所下詔也/先悉薦翻後户遘翻)伏讀明詔乃¶
知聖思究盡下情然亦怪陛下不治其本而憂其末也¶
(為治之本在於任賢事/之治不治乃其末也)人之能否實有本性雖臣亦以¶
為朝臣不盡稱職也(稱尺/證翻)明主之用人也使能者不敢¶
遺其力而不能者不得處非其任(處昌/吕翻)選舉非其人未¶
必為有罪也舉朝共容非其人乃為怪耳(朝直/遥翻)陛下知¶
其不盡力而代之憂其職知其不能也而教之治其事¶