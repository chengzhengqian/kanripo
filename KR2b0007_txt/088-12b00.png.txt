虎䝉大王識抜至此常思效命今其時矣且漢室初基¶
天下可無虎不可無大王也乃扶曜上馬驅令渡汾自¶
還戰死曜入晉陽夜與大將軍粲鎮北大將軍豐掠晉¶
陽之民踰䝉山而歸(五代志太原郡石艾縣有䝉山魏/收曰石艾縣即漢晉之上艾縣也)¶
(晉志上艾縣屬樂平郡又據五代志晉陽縣/有䝉山此葢䝉山跨晉陽石艾二縣界也)十一月猗¶
盧追之戰於藍谷(藍谷在䝉/山西南)漢兵大敗擒劉豐斬邢延¶
等三千餘級(邢延叛琨見/上卷五年)伏尸數百里猗盧因大獵壽¶
陽山(壽陽山在樂平壽陽縣魏收地形志作壽陽縣此/縣葢晉置也宋白曰壽陽縣本漢榆次縣地晉置)¶