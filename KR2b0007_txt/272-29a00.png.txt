節度使高季昌聞帝滅梁避唐廟諱更名季興(以獻祖/諱國昌)¶
(也更工/衡翻)欲自入朝梁震曰唐有吞天下之志嚴兵守險¶
猶恐不自保况數千里入朝乎且公朱氏舊將(高季昌/為梁將)¶
(事始見二百六十三/卷唐昭宗天復二年)安知彼不以仇敵相遇乎季興不¶
從　帝遣使以滅梁告吳蜀二國皆懼徐温尤嚴可求¶
曰公前沮吾計(謂自鄆州遣使㑹兵徐温欲以/舟師浮海北進時也事見五月)今將奈¶
何可求笑曰聞唐主始得中原志氣驕滿御下無法不¶
出數年將有内變吾卑辭厚禮保境安民以待之耳(善/哉)¶