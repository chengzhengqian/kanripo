四年冬十月上行幸雍祠五畤(雍於用翻/畤音止)詔曰今上帝¶
朕親郊而后土無祀則禮不荅也(師古曰荅對也郊天/而不祀地失對偶之)¶
(義一曰闕地祗之/祀不為神所荅應)其令有司議立后土祠於澤中圜丘¶
(郊祀志有司議祠后土/宜於澤中園丘為五壇)上遂自夏陽東幸汾隂(班志夏/陽縣屬)¶
(左馮翊汾隂/縣屬河東郡)是時天子始廵郡國河東守不意行至不¶
辦自殺(不意天子行幸至/郡供具不能僃也)十一月甲子立后土祠於汾¶
隂脽上(如淳曰脽者河之東㟁特堆堀長四五里廣二/里餘高十餘丈汾隂縣治脽之上后上祠在縣)¶
(西汾在脽之北西流與河合師古曰脽者以其形髙起/如人尻脽故以名云一説此臨汾水之上地本名鄈音)¶