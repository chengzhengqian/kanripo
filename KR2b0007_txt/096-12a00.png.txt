遺累乎陳迹也(累力/瑞翻)凡人見形者衆及道者鮮(鮮息/淺翻)逐¶
迹逾篤離本逾逺(離力/智翻)故作學箴以祛其蔽(祛邱于翻/攘却也)¶
曰名之攸彰道之攸廢乃損所隆乃崇所替非仁無以¶
長物(長丁丈翻/今知兩翻)非義無以齊恥仁義固不可逺去其害¶
仁義者而已(逺于願翻/去羌呂翻)　漢李奕從兄廣漢太守乾告¶
大臣謀廢立(從才/用翻)秋七月漢主壽使其子廣與大臣盟¶
于前殿徙乾為漢嘉太守以李閎為荆州刺史鎮巴郡¶
閎恭之子也(恭李攀之弟見八十/四卷惠帝永寧元年)八月蜀中久雨百姓¶