(則/翻)器械無不精利居一年得選兵三萬辟兖州人張建¶
封為判官署李自良代州刺史委任之　兵部侍郎黎¶
幹狡險䛕佞與宦官特進劉忠翼相親善忠翼本名清¶
譚恃寵貪縱二人皆為衆所惡(惡烏/路翻)時人或言幹忠翼¶
嘗勸代宗立獨孤貴妃為皇后妃子韓王迥為太子上¶
即位幹宻乗轝詣忠翼謀事事覺丙申幹忠翼並除名¶
長流至藍田賜死　以户部侍郎判度支韓滉為太常¶
卿以吏部尚書劉晏判度支(度徒洛翻滉呼/廣翻尚辰羊翻)先是晏滉¶