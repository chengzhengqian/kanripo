(物計謂/上計帳)朝廷所保唯丹陽淮南等數郡其間諸縣或應¶
子勛東兵已至永世(呉分溧陽為永平縣晉武帝太康/元年更名永世縣屬丹陽郡其地)¶
(盖在今安吉州建康府廣德軍三郡界下云永世令叛/義興兵垂至延陵則其地又犬牙入今常州界東兵欲)¶
(自此進/取曲阿)宫省危懼上集羣臣以謀成敗蔡興宗曰今普¶
天同叛宜鎮之以靜至信待人叛者親戚布在宫省若¶
繩之以灋則土崩立至宜眀罪不相及之義(父子兄弟/罪不相及)¶
(古義/也)物情既定人有戰心六軍精勇噐甲犀利以待不¶
習之兵其勢相萬耳願陛下勿憂上善之(蔡興宗豈特/以方嚴自將)¶