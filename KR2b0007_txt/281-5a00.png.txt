礪自契丹逃歸為追騎所獲契丹主責之曰何故捨我¶
去對曰臣華人飲食衣服皆不與此同生不如死願早¶
就戮契丹主顧通事髙彦英曰吾常戒汝善遇此人(契/丹)¶
(置通事以主中國人以知華俗通華言者為之宋白/曰契丹主腹心能華言者目曰通事謂其洞逹事務)何¶
故使之失所而亡去若失之安可復得邪(復扶/又翻)笞彦英¶
而謝礪礪事契丹主甚忠直遇事輒言無所隠避契丹¶
主甚重之(史言契丹主/知重儒者)　初吳越王鏐少子元㺷(少詩/照翻)¶
(㺷思聿翻球考異曰晉髙祖實録十國/紀年作元  今從吳越備史九國志)數有軍功(數所/角翻)¶