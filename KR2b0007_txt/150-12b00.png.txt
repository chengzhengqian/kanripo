(也/)為諸君營數月之食(為于/偽翻)若幸而得之保全必矣乃¶
帥羸弱詣東夏州運糧(帥讀曰率/羸倫為翻)延伯與将佐哭而送¶
之子雍行數日胡帥曹阿各拔邀擊擒之(帥所/類翻)子雍潛¶
遣人齎書敕城中努力固守闔城憂懼延伯諭之曰吾¶
父吉凶未可知方寸焦爛但奉命守城所為者重(為于/偽翻)¶
(下為/陳同)不敢以私害公諸君幸得此心於是衆感其義莫¶
不奮勵子雍雖被擒胡人常以民禮事之子雍為陳禍¶
福勸阿各拔降會阿各拔卒其弟桑生竟帥其衆随子¶