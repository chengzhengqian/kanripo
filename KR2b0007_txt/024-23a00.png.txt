(田延年為陽城矦樂成為爰氏矦王遷為平丘矦凡五/人周徳蘇武李光劉徳韋賢宋畸丙吉趙廣漢八人皆)¶
(賜爵關/内矦)　大將軍光稽首歸政(稽音/啟)上謙讓不受諸¶
事皆先關白光然後奏御自昭帝時光子禹及兄孫¶
雲皆為中郎將雲弟山奉車都尉侍中領胡越兵光¶
兩女壻為東西宫衛尉昆弟諸壻外孫皆奉朝請為¶
諸曹大夫騎都尉給事中黨親連體根據於朝廷及昌¶
邑王廢光權益重毎朝見上虛已歛容禮下之已甚(胡/越)¶
(兵胡騎及越騎也東西宫衛尉長樂衛尉及未央衛尉/也侍中得入禁中諸曹受尚書奏事給事中給事禁中)¶