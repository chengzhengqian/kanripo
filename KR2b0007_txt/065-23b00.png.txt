表所誅望之又以正諫不合投傳告歸(傳株/戀翻)望之弟廙¶
謂望之曰(廙逸職翻/又羊至翻)趙殺鳴犢仲尼回輪(史記孔子將/西見趙簡子)¶
(至河而聞竇鳴犢舜華之死臨河而歎曰丘之不濟命/也夫子貢進曰何謂也孔子曰竇鳴犢舜華晉之賢大)¶
(夫也趙簡子未得志之時須此兩人而後從政丘聞之/刳胎殺天則麒麟不至竭澤涸漁則蛟龍不合隂陽覆)¶
(巢毀卵則鳯凰不翔何則君子諱傷其類夫鳥/獸之於不義也尚知避之而况乎丘哉乃還)今兄既¶
不能法栁下惠和光同塵於内(栁下惠為士師三黜而/不去孟子曰栁下惠不)¶
(羞汙君不卑小官遺佚而不怨阨窮而不憫故曰爾為/爾我為我雖袒裼祼裎於我側爾焉能凂我哉故由由)¶
(然與之偕而不自失/焉所謂和光同塵也)則宜模范蠡遷化於外(謂范蠡去/越而扁舟)¶