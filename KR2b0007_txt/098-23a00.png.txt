門者文官進位三等武官悉拜牙門一日之中斬首數¶
萬閔親帥趙人以誅胡羯無貴賤男女少長皆斬之(少/詩)¶
(照翻長/知兩翻)死者二十餘萬尸諸城外悉為野犬豺狼所食¶
其屯戍四方者閔皆以書命趙人為將帥者誅之或髙¶
鼻多須濫死者半(髙鼻多鬚其狀似羯胡故亦/見殺將卽亮翻帥所類翻)　燕王¶
雋遣使至凉州(使䟽/吏翻)約張重華共擊趙　髙句麗王釗¶
送前東夷䕶軍宋晃于燕燕王雋赦之更名曰活(更工/衡翻)¶
(下/同)拜為中尉(晃奔髙麗見九十六/卷成帝咸康四年)¶