辛未東魏遷七帝神主入新廟(七帝道武明元太武/文成獻文孝文宣武)大¶
赦　魏斛斯椿卒(時解斯椿為魏太𫝊按椿居爾朱髙/歡之間以智數間搆其君臣之際爾)¶
(朱氏既為所夷而髙歡亦不能制也及入闗之後與宇/文泰同列若無能為者權不在已無以舞弄其智數也)¶
　夏五月魏以廣陵王欣為太宰賀㧞勝為太師　六¶
月魏以扶風王孚為太保梁景叡為太傅廣平王贊為¶
太尉開府儀同三司武川王盟為司空　東魏丞相歡¶
遊汾陽之天池(水經注太原汾陽縣北燕京山上有大/池池在山原之上世謂之天池方里餘)¶
(其水澄渟鏡/淨而不流)得奇石隱起成文曰六王三川以問行臺¶