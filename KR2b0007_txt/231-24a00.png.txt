陛下察之臣敢保其無他上曰外議洶洶章奏如麻(如/麻)¶
(言其多如/麻可束也)卿弗聞乎對曰臣固聞之其子臯為考功員¶
外郎今不敢歸省其親(省悉景翻/覲省也)正以謗語沸騰故也¶
上曰其子猶懼如此卿柰何保之對曰滉之用心臣知¶
之至熟願上章明其無它(願上時/掌翻)乞宣示中書使朝衆¶
皆知之(朝衆謂在朝百官之/衆也朝直遥翻下同)上曰朕方欲用卿人亦何¶
易可保愼勿違衆恐并為卿累也(易以豉翻/累良瑞翻)泌退遂上¶
章請以百口保滉它日上謂泌曰卿竟上章已為卿留¶