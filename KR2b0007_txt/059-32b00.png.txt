雒陽袁紹等諸軍皆畏其彊莫敢先進曹操曰舉義兵¶
以誅暴亂大衆已合諸君何疑向使董卓倚王室據舊¶
京東向以臨天下雖以無道行之猶足為患今焚燒宫¶
室劫遷天子海内震動不知所歸此天亡之時也一戰¶
而天下定矣遂引兵西將據成臯張邈遣將衛兹分兵¶
隨之進至滎陽汴水(班志汴水在/滎陽西南)遇卓將𤣥菟徐榮(莬/同)¶
(都/翻)與戰操兵敗為流矢所中所乘馬被創(中竹仲翻被/皮義翻創初)¶
(良/翻)從弟洪以馬與操操不受(從才/用翻)洪曰天下可無洪不¶