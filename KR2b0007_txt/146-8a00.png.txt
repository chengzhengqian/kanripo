自皆稱王十一月戊辰朔魏遣光禄大夫楊椿将兵討¶
之(将即/亮翻)　魏王足圍涪城蜀人震恐益州城戍降魏者¶
什二三民自上名籍者五萬餘戸(上時掌翻/下西上同)邢巒表於¶
魏主請乗勝進取蜀以為建康成都相去萬里陸行既¶
絶(自襄陽西行遵陸可以至蜀/梁州既入于魏則陸路斷矣)惟資水路水軍西上非¶
周年不達益州外無軍援一可圖也頃經劉季連反鄧¶
元起攻圍(事見上卷/元年二年)資儲空竭吏民無復固守之志二¶
可圖也蕭淵藻裠屐少年(復扶又翻裠渠云翻下裳也/屐竭㦸翻蹻也少詩沼翻)¶