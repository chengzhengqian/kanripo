故雊雉升鼎而桑榖生朝不能止殷宗之盛(雊古候翻/殷王太戊)¶
(時亳有祥桑榖共生於朝武丁祭成湯有飛雉升鼎耳/而雊二君懼而修德殷道復興太戊廟號中宗武丁廟)¶
(號髙宗朝/直遥翻)神馬長嘶而玉龜告兆不能延晉祚之長(晉/懐)¶
(帝永嘉六年二月神馬嘶南城門魏明帝時張掖柳/谷水涌有石馬石牛石龜之祥人以為晉興應之)是¶
知國家有不足懼者五有深可畏者六隂陽不調不足¶
懼三辰失行不足懼小人譌言不足懼山崩川涸不足¶
懼蟊賊傷稼不足懼(蟊莫侯翻食根曰蟊食/節曰賊皆害稼者也)賢人藏匿¶
深可畏四民遷業深可畏上下相徇深可畏亷恥道消¶