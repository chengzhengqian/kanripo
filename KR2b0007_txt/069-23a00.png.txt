士民未有君臣之分(分扶/問翻)我信其偽降就封殖之(封増/土以)¶
(培之殖養之/使蕃茂也)崇其位號定其君臣是為虎傅翼也(傅讀/曰附)¶
權既受王位却蜀兵之後外盡禮以事中國使其國内¶
皆聞内為無禮以怒陛下陛下赫然發怒興兵討之乃¶
徐告其民曰我委身事中國不愛珍貨重寳隨時貢獻¶
不敢失臣禮而無故伐我必欲殘我國家俘我人民以¶
為僕妾呉民無縁不信其言也信其言而感怒上下同¶
心戰加十倍矣又不聽(史言帝再不聽劉曄之/言為後伐呉無功張本)諸將以¶