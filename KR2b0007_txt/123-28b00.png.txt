代之啟上曰羊𤣥保求還不審以誰為㑹稽上時未有¶
所擬倉猝曰我已用王鴻自去年秋上不復徃東府(史/言)¶
(帝已疎忌義康而義康貪戀權勢惑/于附麗者不能引退復扶又翻下同)五月癸巳劉湛遭¶
母憂去職湛自知罪舋已彰無復全地(舋許/覲翻)謂所親曰¶
今年必敗常日正賴口舌爭之故得推遷耳今既窮毒¶
(謂母子相訣則人/理窮而罹荼毒也)無復此望禍至其能久乎(南考異曰/  史云湛)¶
(伏甲於室以俟上臨弔謀又泄竟弗之幸宋書無此/事按湛若謀泄當即伏誅豈得尚延半嵗今從宋書)¶
乙巳沮渠無諱復圍張掖不克退保臨松(臨松郡臨松/縣當是沮渠)¶