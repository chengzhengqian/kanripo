措非謀及婦人者不過欲得財物耳因指懐中兒示之¶
曰此而可賣亦當不惜遂傾貲以給之昶弟顗妻周氏¶
之從妹也(顗魚豈翻/從才用翻)周氏紿之曰昨夜夢殊不祥(紿待/亥翻)¶
門内絳色物宜悉取以為厭勝(厭於涉翻/又於檢翻)妹信而與之¶
遂盡縫以為軍士袍何無忌夜於屏風裏草檄文其母¶
劉牢之姊也登橙密窺之(橙都鄧/翻床屬)泣曰吾不及東海吕¶
母明矣(吕母事見三十八/卷王莽天鳳四年)汝能如此吾復何恨問所與¶
同謀者曰劉裕母尤喜因為言𤣥必敗舉事必成之理¶