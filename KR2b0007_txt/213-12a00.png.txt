合黨衆為承宗報仇㑹吐蕃遣使間道詣突厥王君㚟¶
帥精騎邀之於肅州(宋白曰隋仁夀元年分甘州福禄/縣置肅州東南置甘州赤栁間二)¶
(百里西南至瓜州界/守樂烽三百四十里)還至甘州南鞏筆驛(為于偽翻間/古莧翻甘州)¶
(張掖縣西南/有鞏筆驛)䕶輸伏兵突起奪君㚟旌節先殺其判官¶
宋貞剖其心曰始謀者汝也君㚟帥左右數十人力戰¶
(帥讀/曰率)自朝至晡左右盡死䕶輸殺君㚟載其尸奔吐蕃¶
凉州兵追及之䕶輸棄尸而走(既考異曰舊傳云囘紇/  殺君㚟上命郭知運)¶
(討逐按知運九年已卒君/㚟代鎮凉州舊傳誤也)　庚申車駕發東都冬己卯¶