五百八十餘所(降户/江翻)俘阿羅那順以歸以𤣥䇿為朝散¶
大夫(唐制文散階朝散大夫從五/品下朝直遥翻散悉亶翻)　六月乙丑以白霫¶
部為居延州(霫而/立翻)　癸酉特進宋公蕭瑀卒太常議諡¶
曰徳尚書議諡曰肅(周公諡法剛徳克/就曰肅諡時利翻)上曰諡者行之¶
迹當得其實(行下/孟翻)可諡曰貞褊公(賀琛諡法直道不橈/曰貞儉嗇無徳曰褊)¶
(心隘政/急曰褊)子鋭嗣尚上女襄城公主上欲為之營第(為于/偽翻)¶
公主固辭曰婦事舅姑當朝夕侍側若居别第所闕多¶
矣上乃命即瑀第而營之　上以髙麗困弊議以明年¶