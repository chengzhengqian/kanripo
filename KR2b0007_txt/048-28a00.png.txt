立(賢曰離並也禮/記曰離坐離立)行則僂身自卑(僂力主/翻俯也)帝每有所問¶
常逡廵後對不敢先后言(先悉/薦翻)隂后短小舉指時失儀¶
左右掩口而笑貴人獨愴然不樂為之隱諱若己之失¶
(樂音洛為/于偽翻)帝知貴人勞心曲體歎曰脩德之勞乃如是¶
乎後隂后寵衰貴人每當御見(御進也見/賢遍翻)輒辭以疾時¶
帝數失皇子貴人憂繼嗣不廣數選進才人以博帝意¶
(西漢宫中爵號有美人良人若/才人蓋東都所置也博廣也)隂后見貴人德稱日盛¶
(稱尺/證翻)深疾之(疾與嫉/同妬也)帝嘗寢病危甚隂后密言我得意¶