乎朕聞之且喜且懼何則突厥衰則邊境安矣故喜然¶
朕或失道它日亦將如突厥能無懼乎卿曹宜不惜苦¶
諫以輔朕之不逮也頡利發兵攻突利丁亥突利遣使¶
來求救(頡奚結翻使/疏吏翻下同)上謀於大臣曰朕與突利為兄弟¶
有急不可不救(結兄弟事見上卷/髙祖武徳七年)然頡利亦與之有盟¶
(謂渭橋之盟也見/上卷武徳九年)奈何兵部尚書杜如晦曰戎狄無信¶
終當負約今不因其亂而取之後悔無及夫取亂侮亡¶
(書仲虺之誥/之辭夫音扶)古之道也丙申契丹酋長帥其部落來降¶