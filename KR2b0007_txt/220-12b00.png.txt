北(走音奏令考異曰舊魯炅傳云炅保南陽賊使武令/珣攻之  珣死又令田承嗣攻之下又曰王師収兩)¶
(京承嗣令珣奔河北唐厯慶緒據鄴武/令珣自唐鄧至炅傳云武令珣死誤也)制以瑱為河南¶
節度使　丙寅上至望賢宫(雍錄望賢宫在/咸陽縣東數里)得東京㨗¶
奏丁卯上入西京百姓出國門奉迎二十里不絶舞躍¶
呼萬歲有泣者上入居大明宫(高宗咸亨元年改蓬萊/宫為大明宫即東内)¶
御史中丞崔器令百官受賊官爵者皆脫巾徒跣立於¶
含元殿前(含元殿東内前殿/也當丹鳯門内)摶膺頓首請罪環之以兵¶
(環音/宦)使百官臨視之太廟為賊所焚上素服向廟哭三¶