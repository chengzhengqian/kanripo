(度僧尼皆請戒壇受戒其未受戒者謂之沙彌無知及/避征役者争趨之泗州有大聖塔人敬事之故王智興)¶
(請於此/置戒壇)許之自元和以來敕禁此弊智興欲聚貨首請¶
置之於是四方輻湊江淮尤甚智興家貲由此累鉅萬¶
浙西觀察使李德裕上言若不鈐制(鈐其/廉翻)至降誕日方¶
停計兩浙福建當失六十萬丁奏至即日罷之　是歲¶
囘鶻崇德可汗卒弟曷薩特勒立¶
　　敬宗睿武昭愍孝皇帝(諱湛穆宗長子也諡/法夙夜警惕曰愍)¶
寳厯元年春正月辛亥上祀南郊還御丹鳳樓赦天下¶