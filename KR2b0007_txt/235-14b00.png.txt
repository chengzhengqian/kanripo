有出其門者矣　宣武節度使李萬榮病風昏不知事¶
霍仙鳴薦宣武押牙劉沐可委軍政辛巳以沐為行軍¶
司馬　宣歙觀察使劉贊卒初上以奉天窘乏故還宫¶
以來尤專意聚歛(歛力贍/翻下同)藩鎮多以進奉市恩皆云稅¶
外方圓(折則成方轉則成圓言於常税/之外别自轉折以致貨財也)亦云用度羨餘¶
其實或割留常賦或増歛百姓或減刻利祿或販鬻蔬¶
果往往私自入所進纔什一二李兼在江西有月進韋¶
臯在四川有日進其後常州刺史濟源裴肅以進奉遷¶