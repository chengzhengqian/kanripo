德未衰而安土樂俗之民衆(樂音/洛)故諸侯無竟外之助¶
(師古曰竟/讀曰境)此之謂瓦解故曰天下之患不在瓦解此二¶
體者安危之眀要賢主之所宜留意而深察也間者闗¶
東五榖數不登年嵗未復民多窮困重之以邊境之事¶
(數所角翻師古曰復/扶目翻重直用翻)推數循理而觀之民宜有不安其¶
處者矣不安故易動易動者土崩之埶也(易以/豉翻)故賢主¶
獨觀萬化之原眀於安危之機修之廟堂之上而銷未¶
形之患也其要期使天下無土崩之埶而已矣書奏天¶