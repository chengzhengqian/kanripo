禕為尚書令識悟過人每省讀文書(省悉/京翻)舉目暫視已¶
究其意㫖其速數倍於人終亦不忘常以朝晡聽事其¶
間接納賔客飲食嬉戲加之博弈毎盡人之歡事亦不¶
廢及董允代禕欲斆禕之所行旬日之中事多愆滯(愆/違)¶
(也/)允乃歎曰人才力相逺若此非吾之所及也乃聽事¶
終日而猶有不暇焉¶
六年春正月以票騎將軍趙儼為司空(票匹/妙翻)　吳太子¶
和與魯王同宫禮秩如一羣臣多以為言(是儀之諫見/於是卷三年)¶