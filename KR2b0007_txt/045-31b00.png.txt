(廵注爾雅五狄有白/屋一種降户江翻)妻以女子(妻七/細翻)恭誘其使上城手¶
擊殺之炙諸城上單于大怒更益兵圍恭不能下關寵¶
上書求救詔公卿㑹議司空倫以為不宜救司徒鮑昱¶
曰今使人於危難之地急而棄之外則縱蠻夷之暴内¶
則傷死難之臣(難乃/旦翻)誠令權時後無邊事可也匈奴如¶
復犯塞為冦陛下將何以使將(將即/亮翻)又二部兵人裁各¶
數十(賢曰二部謂/關寵及恭也)匈奴圍之歴旬不下是其寡弱力盡¶
之效也(力盡猶言/盡力也)可令敦煌酒泉太守各將精騎二千¶