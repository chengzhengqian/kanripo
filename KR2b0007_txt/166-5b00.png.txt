哀之故私購之耳泰乃悟曰吾之過也微君遂失天下¶
之望因出令免梁俘為奴婢者數千口　夏四月庚申¶
齊主如晉陽　五月庚辰侯平等擒莫勇魏永夀江陵¶
之陷也永嘉王莊生七年矣(莊世子方等之/子元帝之孫)尼法慕匿¶
之(尼女/夷翻)王琳迎莊送之建康　庚寅齊主還鄴　王僧¶
辯遣使奉啓於貞陽侯淵明定君臣之禮又遣别使奉¶
表於齊(使疏/吏翻)以子顯及顯母劉氏弟子世珍為質於淵¶
明(質音致鄴考異曰典略三月辛卯遣廷尉張種等/送質於  按淵明五月始入建康疑太早恐非)遣¶