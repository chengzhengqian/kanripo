信其説而餌其藥邪夫藥以愈疾非朝夕常餌之物况¶
金石酷烈有毒又益以火氣殆非人五藏之所能勝也¶
(藏但浪翻/勝音升)古者君飲藥臣先嘗之(記曲禮/之言)乞令獻藥者¶
先自餌一年則真偽自可辨矣上怒十一月己亥貶潾¶
江陵令　初羣臣議上尊號皇甫鎛欲増孝徳字中書¶
侍郎同平章事崔羣曰言聖則孝在其中矣鎛譛羣於¶
上曰羣於陛下惜孝徳二字上怒時鎛給邊軍賜與多¶
不時得又所給多陳敗(陳舊/也)不可服用軍士怨怒流言¶