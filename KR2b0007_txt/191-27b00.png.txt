(厭於/鹽翻)何所不為若使二人得志恐天下非復唐有(復音/扶又)¶
(翻下聴復同/又並音如字)以大王之賢取二人如拾地芥耳奈何徇¶
匹夫之節忘社稷之計乎世民猶未决衆曰大王以舜¶
為何如人曰聖人也衆曰使舜浚井不出則為井中之¶
泥塗廪不下則為廪上之灰安能澤被天下法施後世¶
乎是以小杖則受大杖則走蓋所存者大故也(瞽䏂使/舜浚井)¶
(既入從而揜之舜穿井為匿空旁出使塗廩捐堦瞽䏂/焚廩舜以兩笠自扞而下家語孔子曰舜事瞽䏂小杖)¶
(則受大杖則/走被皮義翻)世民命卜之幕僚張公謹自外來取龜投¶