今上亮陰政事出諸公何為不能終始陷吾弟至此乎¶
義誠大愳叩頭請死王素惡其為人(惡烏/路翻)未欲遽誅且¶
宥之馬歩都虞侯萇從簡左龍武統軍王景戡皆為部¶
下所執降於潞王東軍盡降(東軍謂自/洛陽來者)潞王上牋於太¶
后取進止遂自陜而東夏四月庚午朔未明閔帝至衛¶
州東數里遇石敬瑭(石敬瑭自河東來/朝至此而遇帝)帝大喜問以社¶
稷大計敬瑭曰聞康義誠西討何如陛下何為至此帝¶
曰義誠亦叛去矣敬瑭俛首長歎數四(俛音/免)曰衛州刺¶