自隆之西音問斷絶朝廷憂之或謂已没後隆使夜到¶
(使䟽/吏翻)帝撫掌歡笑詰朝召羣臣謂曰若從諸卿言無凉¶
州矣(詰去吉翻/朝如字)乃詔假隆節拜宣威将軍(沈約志魏置/将軍四十號)¶
(宣威/第二)隆至武威鮮卑大人猝䟦韓且萬能帥萬餘落來¶
降(且子閭翻帥讀/曰率降户江翻)十二月隆與樹機能大戰斬之凉州¶
遂平　詔問朝臣以政之損益司徒左長史傅咸上書¶
(晉志司徒加置左右長/史各一人朝直遥翻)以為公私不足由設官太多舊¶
都督有四今并監軍乃盈於十(魏初置都督諸軍東南/以備吳西以備蜀北以)¶