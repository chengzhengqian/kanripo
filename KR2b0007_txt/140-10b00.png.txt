故緩轡徐行神色自若登髙望敵東西指麾狀若處分¶
(處昌/吕翻)然後整列而前懿軍疑有伏兵遷延引退英追擊¶
破之遂圍南鄭禁將士毋得侵暴逺近悦附爭供租運¶
懿嬰城自守軍主范絜先將三千餘人在外還救南鄭¶
英掩擊盡獲之圍城數十日城中恟懼(將即亮翻/恟許記翻)録事¶
參軍新野庾域封題空倉數十指示将士曰此中粟皆¶
滿足支二年但努力固守衆心乃安㑹魏主召英還使¶
老弱先行自将精兵為後拒(殿軍後以拒/追兵曰後拒)遣使與懿告¶