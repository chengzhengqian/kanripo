宗言華夷異類不應在百世衣冠之上于忠元昭見之切¶
齒(忠昭皆北人/故深諱此言)尚書左僕射郭祚冒進不已自以東宫師¶
傅望封侯儀同(天監十年魏以/祚領太子少師)詔以祚為都督雍岐華三¶
州諸軍事征西将軍雍州刺史(魏太和十一年置岐州治/雍城鎮領平秦武都武功)¶
(三郡雍於用/翻華戸化翻)祚與植皆惡于忠専横密勸髙陽王雍使出¶
之忠聞之大怒令有司誣奏其罪尚書奏羊祉告植姑子皇¶
甫仲達云受植㫖詐稱被詔(惡烏路翻横户/孟翻被皮義翻)帥合部曲欲圖¶
于忠(帥讀曰/率下同)臣等窮治辭不伏引(伏引猶引伏/也治直之翻)然衆證明¶