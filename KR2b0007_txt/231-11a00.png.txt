(丹鳯之西爲建福門/又西爲興安門也)駱元光屯章敬寺晟以牙前三千¶
人屯安國寺(程太曰章敬寺在東城之/外安國寺在大明宫東南)以鎮京城斬泚¶
黨李希倩敬釭彭偃等八人於市　王武俊既破朱滔¶
還恒州表讓幽州盧龍節度使上許之(王武俊兼幽州盧/龍節度使見上卷)¶
(是年二月/恒戸登翻)　六月癸卯李晟遣掌書記吳人于公異作¶
露布上行在(上時/掌翻)曰臣已肅清宫禁祗謁寢園鍾簴不¶
移(簴其吕翻說文曰簴鍾鼔之拊也飾爲猛獸釋名曰/横曰栒縱曰簴又云簴天上神獸也鹿頭龍身象之)¶
(爲簴以/架鍾鼔)廟貌如故(孔頴逹曰廟之言貌也死者精神不/可得而見但以生時之宫室象貎爲)¶