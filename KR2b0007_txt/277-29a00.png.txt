守將李進知之受其賂不以聞是嵗廷藝舉兵圍交州¶
(舊唐書地理志交州西至愛州界/小黄江口水路四百一十六里)漢主遣承㫖程寶救¶
之未至城陷進逃歸漢主殺之寶圍交州廷藝出戰寶¶
敗死(去年漢取交/州今復失之)¶
三年春正月樞密使范延光言自靈州至邠州方渠鎮¶
(宋白曰通逺軍本靈州方渠鎮晉天福四年改為威州/仍割木波馬嶺二鎮𨽻之周廣順二年避諱改為環州)¶
(顯德四年降/為通逺軍)使臣及外國入貢者多為党項所掠請發¶
兵擊之己丑遣靜難節度使藥彦稠前朔方節度使康¶