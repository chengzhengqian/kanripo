迺立儋子市為齊王榮相之田横為將平齊地章邯兵¶
益盛項梁數使使告齊趙發兵共擊章邯田榮曰楚殺¶
田假趙殺角間乃出兵楚趙不許田榮怒終不肯出兵¶
　郎中令趙髙(班表郎中令秦官掌宫殿掖門户臣瓚/曰掌郎内諸臣故曰郎中令武帝改光)¶
(祿/勲)恃恩専恣以私怨誅殺人衆多恐大臣入朝奏事言¶
之乃説二世曰天子之所以貴者但以聞聲羣臣莫得¶
見其面故也且陛下富於春秋(謂少年此去/春秋多也)未必盡通¶
諸事今坐朝廷譴舉有不當者(譴去戰翻責/也當丁浪翻)則見短於¶