願秉節制而能推賢皆可謂君子矣　冬十月辛巳朔¶
詔太子毎五日於光順門内視諸司奏事(唐六典大明/宫紫宸殿内)¶
(朝正殿也殿之南面曰紫宸/門左曰崇明門右曰光順門)其事之小者皆委太子决¶
之　十二月庚子詔改來年元　壬寅以安西都䕶髙¶
賢為行軍總管將兵擊弓月以救于闐　是歲大食擊¶
波斯拂菻破之(拂菻古大秦國也居西海上一曰海西/國去京師四萬里北直突厥可薩部西)¶
(瀕海東南接波斯杜佑曰大秦前漢犂靬/國也菻力錦翻又力鴆翻類篇曰佛菻)南侵婆羅門¶
吞滅諸胡勝兵四十餘萬(勝音/升)¶