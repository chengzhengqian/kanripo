待天命耳顥後軍都督矦暄守睢陽為後援(睢陽即梁/國睢音雖)¶
魏行臺崔孝芬大都督刁宣馳往圍暄晝夜急攻戊寅¶
暄突走禽斬之上黨王天穆等帥衆四萬攻㧞大梁(大/梁)¶
(即陳留/浚儀縣)分遣費穆將兵二萬攻虎牢顥使陳慶之擊之¶
天穆畏顥將北渡河謂行臺郎中濟隂温子昇曰卿欲¶
向洛為隨我北渡(天穆開兩端以問/子昇濟子禮翻)子昇曰主上以虎¶
牢失守(守式/又翻)致此狼狽元顥新入人情未安今往擊之¶
無不克者大王平定京邑奉迎大駕此桓文之舉也捨¶