進至靈州自是朔方始受代　十二月吳加徐知誥兼¶
中書令領寧國節度使(徐知誥奪知詢寧/國節而自領之)知誥召徐知¶
詢飲以金鍾酌酒賜之曰願弟壽千嵗知詢疑有毒引¶
它器均之跽獻知誥曰願與兄各享五百嵗(跽其几翻/䠆跽也)¶
知誥變色左右顧不肯受知詢捧酒不退左右莫知所¶
為伶人申漸髙徑前為詼諧語掠二酒合飲之(不以禮/取之為)¶
(掠合/音閤)懐金鍾趨出知誥密遣人以良藥解之己腦潰而¶
卒(賜考異曰鄭文寳南唐近事烈祖曲宴便殿引酖&KR1553;/  周本本疑而不飲佯醉别引一巵均酒之半跪捧)¶