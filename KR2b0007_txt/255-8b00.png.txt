(五代史瑄傳中和二年張濬徵兵於青州敬武遣將曹/全晸率軍赴之以瑄𨽻焉賊敗出關全晸以本軍還鎮)¶
(㑹鄆帥薛崇卒部將崔君預據城叛全晸攻之殺君預/因為留後瑄以功授濮州刺史鄆州馬歩軍都將光啓)¶
(初魏博韓允中攻鄆全晸為其所害瑄據城自固三軍/推為留後允中敗朝廷以瑄為天平節度使按王仙芝)¶
(死已乆曹全晸乆為節度去歲死王敬武今歳始得青/州新舊傳薛史皆誤今從實録又新傳瑄作宣歐陽修)¶
(五代史記注云今流俗以宣弟瑾於/名加玉者非也今從舊傳薛史實録)　以朱温為右金¶
吾大將軍河中行營招討副使賜名全忠　李克用雖¶
累表請降而據忻代州數侵掠并汾爭樓煩監(數所角/翻樓煩)¶
(監本屬隴右節度以嵐州刺史兼領之至徳/後屬内飛龍使貞元十五年始别置監牧使)義武節度¶