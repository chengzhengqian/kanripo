諸軍事領青州刺史封東平郡公越晞由是有隙(為後/晞馳)¶
(檄罪狀/越張本)晞至青州以嚴刻立威日行斬戮州人謂之屠¶
伯(鄧展曰言殺人若屠/兒之殺六畜伯長也)頓邱太守魏植為流民所逼衆¶
五六萬大掠兖州晞出屯無鹽以討之(無鹽縣屬東平/國唐屬濟州界)¶
以弟純領青州刑殺更甚於晞晞討植破之初陽平劉¶
靈少貧賤(少詩/照翻)力制犇牛走及犇馬時人雖異之莫能¶
舉也靈撫膺歎曰(膺胷/也)天乎何當亂也及公師藩起靈¶
自稱將軍冦掠趙魏㑹王彌為茍純所敗靈亦為王讚¶