密公之讎(言馬殷從孫儒攻楊行/密積年交戰已為仇讎)雖以萬金賂之安肯¶
為吾援乎不若上奉天子下奉士民訓卒厲兵以修霸¶
業則誰與為敵矣殷從之(史言馬殷能用高/郁以保據湖南)　崔𦙍出¶
鎮湖南(出崔𦙍為武/安節度見上)韓建之志也𦙍密求援於朱全忠¶
且教之營東都宫闕表迎車駕全忠與河南尹張全義¶
表請上遷都洛陽全忠仍請以兵二萬迎車駕且言崔¶
𦙍忠臣不宜出外韓建懼復奏召𦙍為相遣使諭全忠¶
以且宜安静全忠乃止乙未復以𦙍為中書侍郎同平¶