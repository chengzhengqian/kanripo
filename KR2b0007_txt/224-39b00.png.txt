待命(將即亮翻/朝直遥翻)伏見吏部尚書劉晏工部尚書李勉可¶
委大事願速以代臣臣男建等今勒歸東都私第彰薨¶
將士欲立建建誓死不從舉家西歸三月丙子以李勉¶
為永平節度使　吏部侍郎徐浩薛邕皆元載王縉之¶
黨浩妾弟侯莫陳怤為美原尉(載祖亥翻又如字縉音/晋怤芳俱翻咸亨二年)¶
(分富平華原及同州之蒲/城以故士門縣置羙原縣)浩屬京兆尹杜濟虚以知驛¶
奏優(奏優者言郵驛往來供給車馬薪芻粮/用皆無闕乏優於餘縣也屬之欲翻)又屬邕擬¶
長安尉怤参臺御史大夫李栖筠劾奏其狀(筠俞輪翻/劾户盖翻)¶