(二王同惡共扇姦謀盖/僴亦預謀也今從之)是日輔國始引太子素服於九¶
仙門與宰相相見(閣本大明宫圗宫城西面右銀臺門/之北有九仙門又北轉東則凌雲門)¶
(相息/亮翻)敘上皇晏駕拜哭(敘自上皇晏駕後宫/中多故不見輔臣)始行監國¶
之令(命太子監國在甲子前而乙丑即/有内變既定乃始行令監古咸翻)戊辰發大行皇¶
帝䘮於兩儀殿宣遺詔(肅宗崩于東内寝殿𤼵䘮于西/内内朝從上皇也上皇梓宫在)¶
(西内/前殿)己巳代宗即位　高力士遇赦還至朗州(上元元/年高力)¶
(士流巫州遇赦還至朗州自朗至京師尚二千二/百五十九里赦者甲子赦也還從宣翻又音如字)聞上¶
皇崩號慟嘔血而卒(力士流見上卷上元元/年號户刀翻卒子恤翻)　甲戍以¶