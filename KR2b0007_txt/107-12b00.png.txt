(敬/也)　夏四月戊午以朱序為都督司雍梁秦四州諸軍¶
事雍州刺史戍洛陽(雍於/用翻)以譙王恬代序為都督兖兾¶
幽并諸軍事青兖二州刺史　苑川王國仁破鮮卑越¶
質叱黎於平襄(平襄縣漢屬天水郡晉屬畧陽郡/越質盖鮮卑部落之號後以為氏)獲¶
其子詰歸　丁亥燕主垂立夫人段氏為皇后以太子¶
寳領大單于(單音/蟬)段氏右光禄大夫儀之女其妹適范¶
陽王徳儀寳之舅也(為後寳逼殺/段后張本)追諡前妃段氏為成¶
昭皇后(段氏死見一百卷/穆帝升平二年)　五月秦太弟懿卒諡曰獻¶