民戮循親黨勒兵謹守分遣沈田子等擊嶺表諸郡¶
劉裕軍雷池盧循揚聲不攻雷池當乘流徑下裕知其¶
欲戰十二月己夘進軍大雷(杜佑曰晉大雷戍舒州望/江縣是今晥口之西有雷)¶
(江口即其地宋書志云望江縣西岸有大雷/江自尋陽柴桑沿流三百里入江即望江縣)庚辰盧循¶
徐道覆帥衆數萬塞江而下(塞悉/則翻)前後莫見舳艫之際¶
(舳音逐/艫音盧)裕悉出輕艦帥衆軍齊力擊之又分步騎屯於¶
西岸先備火具裕以勁弩射循軍(射而/亦翻)因風水之勢以¶
蹙之循艦悉泊西岸岸上軍投火焚之烟炎漲天(烟與/煙同)¶