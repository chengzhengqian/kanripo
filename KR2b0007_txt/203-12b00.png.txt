(澤州漢髙都端氏泫氏之地西燕慕容永置建興郡後/魏置建州隋改澤州大業廢州為長平郡唐復曰澤州)¶
(宋白曰取/濩澤為名)恐其為變並加三公等官以慰其心　甲戌¶
以劉仁軌為左僕射裴炎為中書令戊寅以劉景先為¶
侍中故事宰相於門下省議事謂之政事堂故長孫無¶
忌為司空房𤣥齡為僕射魏徵為太子太師皆知門下¶
省事及裴炎遷中書令始遷政事堂於中書省　壬午¶
遣左威衛將軍王果左監門將軍令狐智通右金吾將¶
軍楊𤣥儉右千牛將軍郭齊宗分往并益荆揚四大都¶