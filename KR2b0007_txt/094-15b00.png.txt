如其不捷當灰身以謝先帝耳今之事埶義無旋踵譬¶
如騎虎安可中下哉公若違衆獨返人心必沮沮衆敗¶
事義旗將迴指於公矣(温嶠辭嚴義正所以能留陶侃/共成大功沮在呂翻敗補邁翻)¶
毛寳言於嶠曰下官能留陶公乃徃說侃曰(說輸/芮翻)公本¶
應鎮蕪湖為南北埶援前既已下埶不可還且軍政有¶
進無退非直整齊三軍示衆必死而已亦謂退無所據¶
終至滅亡徃者杜弢非不彊盛公竟滅之(見八十九卷/愍帝建興三)¶
(年弢士/刀翻)何至於峻獨不可破邪賊亦畏死非皆勇健公¶