兵要在乎附民而已臨武君曰不然兵之所貴者勢利¶
也所行者變詐也善用兵者感忽悠闇(楊倞曰感忽恍/惚也悠闇謂逺)¶
(視不分/之貌)莫知所從出孫吳用之無敵於天下豈必待附¶
民哉荀卿曰不然臣之所道仁人之兵王者之志也君¶
之所貴權謀勢利也仁人之兵不可詐也彼可詐者怠¶
慢者也露袒者也(露袒如人之支體上下無衣/裳以覆蔽祼露肉袒者也)君臣上¶
下之間滑然有離德者也(滑音骨/亂也)故以桀詐桀猶巧拙¶
有幸焉以桀詐堯譬之以卵投石以指橈沸(橈奴巧翻/又奴敎翻)¶