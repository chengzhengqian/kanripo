(苑何忌之後今此碑所謂苑柏何與子園左傳國語皆/無其人故録之以待知者左傳曰昔髙陽氏有才子八)¶
(人蒼舒隤敳檮戭大臨厖降庭堅仲容叔達隤徒回翻/敳五才翻一音五回翻韋昭音瑰檮直由翻韋昭音桃)¶
(戭以善翻韋昭以震翻/厖莫江翻降户江翻)膺性簡亢(亢口浪/翻高也)無所交接唯¶
以淑為師以同郡陳寔為友荀爽嘗就謁膺因為其御¶
既還喜曰今日乃得御李君矣其見慕如此陳寔出於¶
單微(單獨也孤/也薄也)為郡西門亭長同郡鍾皓以篤行稱(行/下)¶
(孟/翻)前後九辟公府年輩逺在寔前引與為友皓為郡功¶
曹辟司徒府臨辭太守問誰可代卿者皓曰明府欲必¶