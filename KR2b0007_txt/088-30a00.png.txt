劉琨與代公猗盧㑹于陘北謀擊漢(陘音/刑)秋七月琨進¶
據藍谷猗盧遣拓跋普根屯于北屈(北屈縣漢屬河東/郡晉屬平陽郡春)¶
(秋晉公子夷吾所居邑也宋白曰慈州夾/城縣本漢北屈縣地師古曰屈居勿翻)琨遣監軍韓¶
據自西河而南將攻西平(西平城在平陽西漢主聰/築以居其子濟南王驥)漢¶
主聰遣大將軍粲等拒琨驃騎將軍易等拒普根蕩晉¶
將軍蘭陽等助守西平琨等聞之引兵還(還從宣翻/又如字)聰¶
使諸軍仍屯所在為進取之計　帝遣殿中都尉劉蜀¶
詔左丞相睿以時進軍(殿中都尉/屬二衛)與乗輿㑹除中原(乗/繩)¶