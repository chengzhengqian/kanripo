寅齊以并省尚書令髙阿那肱録尚書事摠知外兵及¶
内省機宻與侍中城陽王穆提婆領軍大將軍昌黎王¶
韓長鸞共處衡軸(處昌吕翻車軛曰衡持輪者曰/軸車非二者不行故以為喩)號曰¶
三貴蠧國害民日月滋甚(滋益/也)　長鸞弟萬嵗子寳行¶
寳信並開府儀同三司萬歳仍兼侍中寳行寳信皆尚¶
公主每羣臣旦參(參朝/參也)帝常先引長鸞顧訪出後方引¶
奏事官若不視事内省有急奏事皆附長鸞奏聞軍國¶
要宻無不經手尤疾士人朝夕宴私唯事譛訴常帯刀¶