元顯知之遣廬江太守髙素説牢之(高素亦北府將故/使説之説輸芮翻)¶
(下可/説同)使叛恭許事成即以恭位號授之又以道子書遺¶
牢之為陳禍福(遺于季翻/為于偽翻)牢之謂其子敬宣曰王恭昔¶
受先帝大恩今為帝舅不能翼戴王室數舉兵向京師¶
(數所/角翻)吾不能審恭之志事捷之日必能為天子相王之¶
下乎(相王謂/道子也)吾欲奉國威靈以順討逆何如敬宣曰朝¶
廷雖無成康之美亦無幽厲之惡而恭恃其兵威暴蔑¶
王室(蔑之者視/之若無也)大人親非骨肉義非君臣雖共事少時¶