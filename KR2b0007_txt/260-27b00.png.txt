降於鏐顧全武許再思進兵至越州城下五月昌出戰¶
而敗嬰城自守全武等圍之昌始懼去帝號(去羌/吕翻)復稱¶
節度使　馬殷至長沙張佶肩輿入府坐受殷拜謁已¶
乃命殷升聴事以留後讓之即趨下帥將吏拜賀(坐受/拜謁)¶
(留後受將校牙參之禮帥將吏拜賀/行軍司馬賀新留後之禮帥讀曰率)復為行軍司馬代¶
殷將兵攻邵州　癸未蘇州常熟鎮使陸郢以州城應¶
楊行密虜刺史成及行密閲及家所蓄惟圖書藥物賢¶
之歸署行軍司馬及拜且泣曰及百口在錢公所失蘇¶