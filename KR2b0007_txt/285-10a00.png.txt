戍泉州(為留從效遣唐/戍將歸張本)徙漳州刺史王繼成為和州刺¶
史汀州刺史許文稹為蘄州刺史(稹止/忍翻)　定州西北二¶
百里有狼山(匈奴須知狼山寨東北至易/州八十里東南至廣信軍界)土人築堡於¶
山上以避胡冦堡中有佛舍尼孫深意居之以妖術惑¶
衆(妖於/遙翻)言事頗驗逺近信奉之中山人孫方簡(歐史作/孫方諫)¶
(葢孫方簡後避周太祖皇考諱遂改名方諫也録考/異曰按周世祖實録云清苑人今從漢髙祖實)及¶
弟行友自言深意之姪不飲酒食肉事深意甚謹深意¶
卒方簡嗣行其術稱深意坐化(崇信釋氏而學其學専/一而静者其死也能結)¶