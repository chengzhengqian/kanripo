丑詔大元帥從榮位在宰相上　吳徐知誥以國中水¶
火屢為災曰兵民困苦吾安可獨樂(樂音/洛)悉縱遣侍妓¶
(妓渠/綺翻)取樂器焚之　閩内樞密使薛文傑説閩王抑挫¶
諸宗室從子繼圖不勝忿(説式苪翻從才/用翻勝音升)謀反坐誅連¶
坐者千餘人　冬十月乙卯范延光馮贇奏西北諸胡¶
賣馬者往來如織日用絹無慮五千匹計耗國用什之¶
七(天成四年沿邊置場市馬禁党項賣馬者到闕而卒/不能禁今掌兵掌計之臣復以其耗費而奏言之)¶
請委縁邊鎮戍擇諸胡所賣馬良者給劵具數以聞從¶