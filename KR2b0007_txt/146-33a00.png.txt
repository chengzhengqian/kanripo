以尚書右僕射王茂為中軍将軍　八月戊子大赦¶
魏有司奏中山王英經算失圖齊王蕭寶寅等守橋不¶
固皆處以極法(處昌/吕翻)己亥詔英寶寅免死除名為民楊¶
大眼徙營州為兵(魏世祖真君五年置營州治和龍/城領昌黎建徳遼東樂浪冀陽郡)以¶
中䕶軍李崇為征南将軍揚州刺史崇多事産業征南¶
長史狄道辛琛屢諫不從(琛丑/林翻)遂相糾舉詔並不問崇¶
因置酒謂琛曰長史後必為刺史但不知得上佐何如¶
人耳琛曰若萬一叨忝得一方正長史朝夕聞過是所¶