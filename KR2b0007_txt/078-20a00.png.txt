既服至於承制拜假以安初附謂合權宜今蜀舉衆歸¶
命地盡南海(南中之地東南/帶海接于交阯)東接吳㑹宜早鎮定若待¶
國命徃復道途延引日月春秋之義大夫出疆有可以¶
安社稷利國家專之可也(春秋公羊/傳之言)今吳未賓埶與蜀¶
連不可拘常以失事機兵法進不求名退不避罪(孫子/曰将)¶
(之至任不可不察也進不求名退不/避罪唯人是保而利於主國之寶也)艾雖無古人之節¶
終不自嫌以損國家計也鍾㑹内有異志姜維知之欲¶
搆成擾亂乃説㑹曰聞君自淮南已來筭無遺䇿(謂平/諸葛)¶