之無不克者遂急攻之鴦與其黨果相猜忌鴦奔野王¶
依吕䕶其衆盡降　夏四月秦王堅如雍祠五畤六月¶
如河東祠后土(用漢禮也雍於/用翻畤音止)　秋八月豫州刺史謝¶
奕卒奕安之兄也司徒昱以建武將軍桓雲代之雲温¶
之弟也訪於僕射王彪之彪之曰雲非不才然温居上¶
流已割天下之半其弟復處西藩(東晋豫州鎮江西建/康在江東故以豫州)¶
(為西藩復扶又翻/處昌吕翻下同)兵權萃於一門非深根固蔕之宜人¶
才非可豫量(量音/良)但當令不與殿下作異者耳昱頷之¶