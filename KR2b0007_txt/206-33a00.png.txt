易之兄弟毎侍内宴無復人臣禮(復扶/又翻)及善屢奏以為¶
不可太后不悦謂及善曰卿既年髙不宜更侍遊宴但¶
檢校閤中可也(閤謂省/閤也)及善因稱病謁假月餘(假古/訝翻)太¶
后不問及善嘆曰豈有中書令而天子可一日不見乎¶
事可知矣乃上疏乞骸骨(上時掌翻/疏所去翻)太后不許庚子以¶
及善為文昌左相太子宫尹豆盧欽望為文昌右相仍¶
並同鳯閣鸞䑓三品(相悉亮翻下同今考異曰新紀表/及善同平章事  從實録朝野僉)¶
(載曰王及善才行庸猥風神鈍濁為内史時人號為鳩/集鳯池俄遷文昌右相無它政但不許令史奴驢入臺)¶