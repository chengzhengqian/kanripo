(辰朔不容有甲子又戊戍之下不容有/甲午乙未丙申此必誤也今並除之)引曷薩那可汗¶
及髙昌王伯雅觀戰處以懾憚之(懾之/渉翻)因下詔赦天下¶
命刑部尚書衛文昇尚書右丞劉士龍撫遼左之民給¶
復十年(復方/日翻)建置郡縣以相綂攝　夏五月壬午納言¶
楊達薨　諸將之東下也帝親戒之曰今者弔民伐罪¶
非為功名諸將或不識朕意欲輕兵掩襲孤軍獨鬪立¶
一身之名以邀勲賞非大軍行法(言非大軍征行/之法將即亮翻)公等¶
進軍當分為三道有所攻擊必三道相知毋得輕軍獨¶