賴之岳屢將兵立功有威名而性豪侈好酒色(好呼/到翻)起¶
第於城南(城南鄴/城之南)聽事後開巷(聽讀/曰㕔)歸彦譖之於帝曰¶
清河僭擬宫禁制為永巷但無闕耳帝由是惡之(惡烏/路翻)¶
帝納倡婦薛氏於後宫(倡尺良/翻優也)岳先嘗因其姊迎之至¶
第帝夜遊於薛氏家其姊為其父乞司徒(為于/偽翻)帝大怒¶
懸其姊鋸殺之讓岳以姦岳不服帝益怒乙亥使歸彦¶
鴆岳岳自訴無罪歸彦曰飲之則家全飲之而卒𦵏贈¶
如禮薛嬪有寵於帝(嬪毘/賔翻)乆之帝忽思其與岳通無故¶