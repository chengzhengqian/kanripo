宜改張(漢董仲舒論政曰譬猶琴瑟/必改而更張之乃可鼓也)明賞信罰抜卓茂¶
於密縣(事見四十卷漢/光武建武元年)顯朱邑於桐鄉(朱邑為舒桐鄉/嗇夫亷平不苛)¶
(以愛利為行漢宣帝舉/而用之官至大司農)然後大業可舉中興可冀耳導¶
不能從　劉琨長於招懷而短於撫御一日之中雖歸¶
者數千而去者亦相繼琨遣子遵請兵於代公猗盧又¶
遣族人高陽内史希合衆於中山幽州所綂代郡上谷¶
廣寗之民多歸之(廣寗縣漢屬上谷郡晉武帝太/康中分立廣寗郡唐屬媯州界)衆至¶
三萬王浚怒遣燕相胡矩督諸軍(燕於賢翻/相息亮翻)與遼西公¶