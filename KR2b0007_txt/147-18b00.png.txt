(縣界勞/力到翻)白早生襲而囚之送於建康魏主既克懸瓠命¶
於齊茍兒等四将之中分遣二人敕楊州為移(魏楊州/治夀陽)¶
(移移/文也)以易紹及司馬悦首(等考異曰紹𫝊云歸茍兒/  十人今從司馬悦𫝊)移¶
書未至領軍将軍吕僧珍與紹言愛其文義言於上上¶
遣主書霍靈超謂紹曰今聴卿還令卿通兩家之好(好/呼)¶
(到翻下/通好同)彼此息民豈不善也因召見賜衣物(見賢/遍翻)令舍¶
人周捨慰勞之(舍人中書通事/舍人勞力到翻)且曰戰争多年民物塗¶
炭吾是以不恥先言與魏朝通好比亦有書全無報者¶