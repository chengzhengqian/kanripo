有過今立大功(立大功謂誅韋氏/之謀日用發之)稷外託國婣(謂稷子/伯陽尚)¶
(主/)内附張易之宗楚客非傾側而何上由是兩罷之戊¶
辰以日用為雍州長史稷為左散騎常侍　己巳赦天¶
下改元(改元/景雲)凡韋氏餘黨未施行者咸赦之　乙亥廢¶
武氏崇恩廟及昊陵順陵(中宗景龍元年/復武氏陵廟)追廢韋后為¶
庶人安樂公主為悖逆庶人(悖蒲内翻/又蒲沒翻)　韋后之臨朝¶
也吏部侍郎鄭愔貶江州司馬(朝直遥翻/愔於今翻)潜過均州與¶
刺史譙王重福及洛陽人張靈均謀舉兵誅韋氏未¶