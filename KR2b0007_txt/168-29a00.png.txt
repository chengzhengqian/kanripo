潛通使往來(今有嶺路自衢州經信/州達於鄱陽使疏吏翻)琳敗上遣左衞將¶
軍沈恪代異實以兵襲之異出軍下淮以拒恪恪與戰¶
而敗退還錢塘異復上表遜謝時衆軍方事湘郢乃降¶
詔書慰諭且羈縻之異知朝廷終將討已乃以兵戍下¶
淮及建德以備江路(劉昫曰建德縣漢㑹稽富春縣地/吳分置建德縣隋廢唐復置建德)¶
(縣為睦/州治所)丙午詔司空南徐州刺史侯安都討之¶
三年春正月乙亥齊主至鄴(自晉陽/宫至鄴)辛巳祀南郊壬午¶
享太廟丙戌立妃胡氏為皇后子緯為皇太子(緯于/貴翻)后¶