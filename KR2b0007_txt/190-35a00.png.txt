丁卯突厥復請和親(復扶又/翻下同)以馬邑歸唐上以將軍秦¶
武通為朔州摠管　突厥數為邊患(數所/角翻)并州大摠管¶
府長史竇靜表請於太原置屯田以省餽運議者以為¶
煩擾不許靜切論不已敕徴靜入朝(長知兩翻/朝直遙翻)使與裴¶
寂蕭瑀封徳彞相論難於上前(瑀音禹難/乃旦翻)寂等不能屈¶
乃從靜議嵗收穀數千斛上善之命檢校并州大總管¶
靜抗之子也(竇抗榮/定之子)十一月辛巳秦王世民復請増置¶
屯田於并州之境從之　黄州摠管周法明將兵擊輔¶