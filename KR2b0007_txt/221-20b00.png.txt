十月丁酉下制親征史思明羣臣上表諫乃止　史思¶
明引兵攻河陽使驍將劉龍仙詣城下挑戰(驍堅堯翻/挑徒了翻)¶
龍仙恃勇舉右足加馬鬛上慢罵光弼光弼顧諸將曰¶
誰能取彼者僕固懐恩請行光弼曰此非大將所為(光/弼)¶
(之言得體懐/恩固心服矣)左右言禆將白孝徳可往光弼召問之孝¶
徳請行光弼問須幾何兵對曰請挺身取之光弼壯其¶
志然固問所須對曰願選五十騎出壘門為後繼兼請¶
大軍助鼔譟以増氣光弼撫其背而遣之(既賞其勇而/尤賞其有取)¶