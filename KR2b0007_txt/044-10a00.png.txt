權承制降之何如諸將皆伏地莫敢應(降戸/江翻)均曰夫忠¶
臣出竟有可以安國家專之可也(公羊傳曰聘禮大夫/受命不受辭出境有)¶
(可以安社稷全國家者/則專之可也竟讀曰境)乃矯制調伏波司馬呂种守沅¶
陵長(調徒/弔翻)命种奉詔書入虜營告以恩信因勒兵隨其¶
後蠻夷震怖冬十月共斬其大帥而降(帥所/類翻)於是均入¶
賊營散其衆遣歸本郡為置長吏而還(為于偽翻還從/宣翻又如字)¶
羣蠻遂平均未至先自劾矯制之罪(劾户槩翻/又戶得翻)上嘉其¶
功迎賜以金帛令過家上冡(受命而出未復命則不當/先過家今使過家上冡所)¶