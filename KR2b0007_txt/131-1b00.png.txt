安王休仁都督征討諸軍事車騎將軍江州刺史王𤣥¶
謨副之(使王𤣥謨拒尋陽之兵因/以為江州不復用休祐)休仁軍於南州以沈¶
攸之為尋陽太守將兵屯虎檻(虎檻州名在赭圻東北/江中蕪湖之西南也守)¶
(式又翻將即/亮翻下同)時𤣥謨未𤼵前鋒凡十軍絡繹繼至每夜¶
各立姓號不相禀受攸之謂諸將曰今衆軍姓號不同¶
若有耕夫漁父夜相呵叱(呵虎何翻/叱昌栗翻)便致駭亂取敗之¶
道也請就一軍取號衆咸從之(史言沈攸之有將帥/之畧所以能立功)¶
鄧琬稱説符瑞詐稱受路太后璽書帥將佐上尊號於¶