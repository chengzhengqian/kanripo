朝政(朝直/遥翻)多樹親黨屢改制度太傅懿不能禁與爽有¶
隙五月懿始稱疾不與政事(為司馬懿誅曹爽/等張本與讀曰預)　吳丞¶
相步隲卒　帝好䙝近羣小(近其/靳翻)逰宴後園秋七月尚¶
書何晏上言自今御幸式乾殿(參考魏晉所記式乾殿/當在皇后宫坤為母乾)¶
(為父言皇后為天下母/以乾為式從夫之義也)及逰豫後園宜皆從大臣詢謀¶
政事講論經義為萬世法冬十二月散騎常侍諫議大¶
夫孔乂上言(秦置諫大夫掌論議/後漢増為諫議大夫)今天下已平陛下可¶
絶後園習騎乗馬(騎竒/寄翻)出必御輦乗車天下之福臣子¶