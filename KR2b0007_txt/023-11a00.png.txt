誠甘樂之(師古曰鼎大而無/足曰鑊樂音洛)臣事君猶子事父也子為¶
父死無所恨願勿復再言陵與武飲數日復曰子卿壹¶
聽陵言武曰自分已死久矣(分扶/問翻)王必欲降武(匈奴封/李陵為)¶
(右校王/故稱之)請畢今日之驩効死於前陵見其至誠喟然嘆¶
曰嗟乎義士陵與衛律之罪上通于天因泣下霑衿與¶
武决去(師古曰/决别也)賜武牛羊數十頭後陵復至北海上語¶
武以武帝崩武南郷號哭歐血旦夕臨數月(語牛倨翻/郷讀曰嚮)¶
(號户髙翻臨/哭也力禁翻)及壺衍鞮單于立母閼氏不正(閼氏音/煙支)國¶