(加水於/如字)進攻歙州不克(歙音/懾)敕揚州刺史房仁裕𤼵兵¶
討之碩真遣其黨童文寳將四千人寇婺州(將即亮/翻下同)刺¶
史崔義𤣥發兵拒之民間訛言碩真有神犯其兵者必¶
滅族士衆兇懼(兇許/勇翻)司功參軍崔𤣥籍曰(功倉户兵法/士參軍所謂)¶
(州判/司也)起兵仗順猶且無成况憑妖妄其能乆乎義𤣥以¶
𤣥籍為前鋒自將州兵繼之至下淮戍遇賊與戰左右¶
以楯蔽義𤣥(楯食/尹翻)義𤣥曰刺史避箭人誰致死命撤之¶
於是士卒齊奮賊衆大潰斬首數千級聼其餘衆歸首¶