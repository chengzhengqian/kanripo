慈必北去不還策曰子義捨我當復從誰(復扶/又翻)餞送昌¶
門(孫權記注曰吳西郭門曰閶門夫差作以/天門通閶闔故名之後春申君改曰昌門)把腕别曰¶
(腕烏/貫翻)何時能還荅曰不過六十日慈行議者猶紛紜言¶
遣之非計策曰諸君勿復言孤斷之詳矣(斷丁/亂翻)太史子¶
義雖氣勇有膽烈然非縱横之人(縱子/容翻)其心秉道義重¶
然諾(然是也决辭也諾應/也許辭也重不輕也)一以意許知已死亡不相負¶
諸君勿憂也慈果如期而反謂策曰華子魚良德也然¶
無它方規自守而已又丹陽僮芝自擅廬陵(僮姓也風/俗通漢有)¶