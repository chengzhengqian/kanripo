㣲有不利何足為懐丈夫當死中求生敗中取勝今破¶
竹之勢已成柰何棄之而去齊王憲柱國王誼亦以為¶
去必不免段暢等又盛言城内空虛周主乃駐馬鳴角¶
收兵俄頃復振(㪚兵復聚則摧沮之勢振迅/而起復扶又翻又音如字)辛酉旦還¶
攻東門克之(還復/也)延宗戰力屈走至城北周人擒之周¶
主下馬執其手延宗辭曰死人手何敢廹至尊周主曰¶
两國天子非有怨惡直為百姓來耳(言為救民而/來為于偽翻)終不¶
相害勿怖也(怖蒲/故翻)使復衣帽而禮之(五代志㡌自天子/下及士人通冠之)¶