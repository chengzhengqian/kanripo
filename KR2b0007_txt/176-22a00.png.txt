鞭南指曰待平陳之日以七寶裝嚴公使自山以東無¶
及公者(言又將顯貴之使出於/等夷李徳林山東人)　初隋主受禪以來與¶
陳鄰好甚篤每獲陳諜皆給衣馬禮遣之(好呼到翻諜/徙協翻間探)¶
(之/人)而高宗猶不禁侵掠故太建之末隋師入寇㑹高宗¶
殂隋主即命班師(事見上卷太建十/四年殂祚乎翻)遣使赴弔(使疏/吏翻)書¶
稱姓名頓首帝答之益驕書末云想彼統内如宜此宇¶
宙清泰隋主不悦以示朝臣(朝直/遥翻)上柱國楊素以為主¶
辱臣死再拜請罪隋主問取陳之策於高熲對曰江北¶