上變得召見(上時掌翻/見賢遍翻)太后問状對曰臣父已死臣家¶
已破但惜陛下法為俊臣等所㺯陛下不信臣言乞擇¶
朝臣之忠清陛下素所信任者(朝直/遥翻)為反状以付俊臣¶
無不承反矣太后意稍寤召見仁傑等問曰卿承反何¶
也對曰不承則已死於拷掠矣(陸徳明經典/釋文掠音亮)太后曰何¶
為作謝死表對曰無之出表示之乃知其詐於是出此¶
七族庚午貶知古江夏令仁傑彭澤令宣禮夷陵令元¶
忠涪陵令獻西鄉令(江夏木漢沙羡縣地屬江夏郡晉/改沙羡為沙陽江漢二水㑹于縣)¶