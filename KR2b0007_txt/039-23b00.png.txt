官爵長安為之語曰竈下養中郎將(公羊傳曰炊烹/為養音弋亮翻)爛¶
羊胃騎都尉爛羊頭關内矦(言以烹煮熟/爛為功也)軍師將軍李¶
淑上書諫曰陛下定業雖因下江平林之埶斯蓋臨時¶
濟用不可施之既安唯名與器聖人所重(孔子曰唯名/與器不可以)¶
(假/人)今加非其人望其裨益萬分猶縁木求魚升山采珠¶
(賢曰言求之非/所不可得也)海内望此有以窺度漢祚(度徒/洛翻)更始怒¶
囚之諸將在外者皆專行誅賞各置牧守州郡交錯不¶
知所從由是關中離心四海怨叛　更始徴隗囂及其¶