昏後契丹引去營於三十里之外(不敢逼城而營/懼晉軍政劫也)乙亥¶
契丹主帳中小校竊其馬亡來云契丹已傳木書收軍¶
北去(校戸教翻木書者書/之于木以為信契)景延廣疑其詐閉壁不敢追¶
　漢主命中書令都元帥越王𢎞昌謁烈宗陵於海曲¶
(劉龔舉大號追尊/其兄隐為烈宗)至昌華宫使盜殺之　契丹主自澶¶
州北分為兩軍一出滄徳一出深冀而歸所過焚掠方¶
廣千里(廣古/曠翻)民物殆盡留趙延照為貝州留後麻荅䧟¶
徳州擒刺史尹居璠(璠音/煩)　閩拱宸都指揮使朱文進¶