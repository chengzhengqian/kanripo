長安君為質(索隱曰趙亦有長安今其地闕孔衍曰長/安君惠文王之少子也史記正義曰長安)¶
(君以長安善故名也質音/致索山客翻少詩照翻)太后不可齊師不出大臣彊¶
諫(彊諫猶/力諫也)太后明謂左右曰復言長安君為質者老婦¶
必唾其面(復扶又翻唾吐卧翻口液/也明謂左右者顯言之也)左師觸龍願見太¶
后太后盛氣而胥之入(胥待也言盛氣/以待其入也)左師公徐趨而¶
坐自謝曰老臣病足不得見乆矣竊自恕而恐太后體¶
之有所苦也故願望見太后太后曰老婦恃輦而行曰¶
食得毋衰乎曰恃粥耳太后不和之色稍解左師公曰¶