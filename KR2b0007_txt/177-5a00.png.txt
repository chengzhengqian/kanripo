軍士(懦乃卧翻又奴/亂翻士讀曰事)唯日夜啼泣臺内處分一以委施¶
文慶(處昌吕翻/分扶問翻)文慶既知諸將疾已恐其有功乃奏曰¶
此輩怏怏(怏於/兩翻)素不伏官迫此事機那可專信由是諸¶
將凡有啟請率皆不行賀若弼之攻京口也蕭摩訶請¶
將兵逆戰陳主不許及弼至鍾山摩訶又曰弼懸軍深¶
入壘塹未堅(塹七/艶翻)出兵掩襲可以必克又不許陳主召¶
摩訶任忠於内殿議軍事忠曰兵法客貴速戰主貴持¶
重今國家足兵足食宜固守臺城縁淮立栅北軍雖來勿¶