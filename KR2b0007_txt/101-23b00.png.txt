侍中光禄大夫皇甫真爲司空領中書監騖歴事四朝¶
(廆皝儁暐四/朝朝直遥翻)年耆望重自太宰恪以下皆拜之而騖謙¶
恭謹厚過於少時戒束子孫雖朱紫羅列無敢違犯其¶
法度者(封弈事燕亦歴事四朝其宣勞過于陽騖子孫/貴顯亦遏于陽氏豈弈之謙德有愧於騖邪或)¶
(者史家因陽氏家傳書之而/封氏闕然無述也少詩照翻)　六月戊子益州刺史建¶
城襄公周撫卒(諡法因事/有功曰襄)撫在益州三十餘年(穆帝永/和三年)¶
(桓温平蜀留撫鎮之至是纔十九年蓋晉未得蜀之前/置益州刺史于巴東撫先已爲刺史温既克蜀撫仍爲)¶
(益州刺史鎮彭模曰在益州三十餘年/者史通其鎮巴東鎮彭模之年數之也)甚有威惠詔以¶