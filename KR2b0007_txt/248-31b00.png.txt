為冊黠戛斯英武誠明可汗使　上謂白敏中曰朕昔¶
從憲宗之喪道遇風雨百官六宫四散避去惟山陵使¶
長而多髯(髯如/占翻)攀靈駕不去誰也對曰令狐楚上曰有¶
子乎對曰長子緒今為隨州刺史上曰堪為相乎對曰¶
緒少病風痺(少詩照翻痺必至/翻脚冷濕病也)次子綯前湖州刺史有¶
才器上即擢為考功郎中知制誥綯入謝上問以元和¶
故事綯條對甚悉(綯徒刀翻/悉詳也)上恱遂有大用之意(為令/狐綯)¶
(抦用/張本)　秋八月丙申以門下侍郎同平章事李回同平¶