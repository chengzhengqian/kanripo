校餘賊與之拒守建陽(賢曰建陽縣屬東海郡故城/在今沂州丞縣北丞時證翻)帝¶
至蕃(賢曰蕃音皮又音婆地理志蕃縣屬魯國應劭曰/小邾國也師古曰白裒云陳蕃為魯相國人為諱)¶
(改曰皮此説非也郡縣之名土俗各有别稱不必皆依/本字杜佑通典蕃音反余謂皮字乃傳寫反字之誤當)¶
(從通典反/音孚袁翻)去憲所百餘里諸將請進帝不聽知五校乏¶
食當退敕各堅壁以待其敝頃之五校果引去帝乃親¶
臨四面攻憲三日大破之佼彊將其衆降(降户/江翻)蘇茂犇¶
張歩憲及龐萌走保郯八月己酉帝幸郯留呉漢攻之¶
車駕轉徇彭城下邳呉漢拔郯董憲龐萌走保朐(賢曰/朐縣)¶