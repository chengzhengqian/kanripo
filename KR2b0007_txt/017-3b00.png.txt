扞熟爛如此之甚者也(文頴曰扞突也師古曰口不道/忠信之言為嚚心不則徳義之)¶
(經為頑抵觸也冒犯也殊絶也扞/拒也嚚魚巾翻冒如字又莫克翻)竊譬之琴瑟不調甚¶
者必解而更張之乃可鼓也為政而不行甚者必變而¶
更化之乃可理也故漢得天下以來常欲治而至今不¶
可善治者失之於當更化而不更化也(更工/衡翻)臣聞聖王¶
之治天下也(自此以下/係第二䇿)少則習之學長則材諸位(謂授/之位)¶
(以試其材少詩/沼翻長知兩翻)爵禄以養其徳刑罰以威其惡故民曉¶
於禮誼而恥犯其上武王行大誼平殘賊周公作禮樂¶