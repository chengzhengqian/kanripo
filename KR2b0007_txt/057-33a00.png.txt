球結謀球小妻程璜之女由是節等頗得聞知乃重賂¶
璜且脅之璜懼迫以球謀告節節因共白帝曰郃與劉¶
納陳球陽球交通書疏謀議不軌帝大怒冬十月甲申¶
劉郃陳球劉納陽球皆下獄死(下遐/稼翻)　巴郡板楯蠻反¶
(楯食/尹翻)遣御史中丞蕭瑗督益州刺史討之不克(瑗于/眷翻)¶
十二月以光祿勲楊賜為司徒　鮮卑冦幽并二州¶
三年春正月癸酉赦天下　夏四月江夏蠻反(夏户/雅翻)¶
秋酒泉地震　冬有星孛于狼弧(晉書天文志狼一星/在東井東南弧九星)¶