帝　閏月戊申蜀主以判内樞密院庾凝績為吏部尚¶
書内樞密使　十一月丙子朔日南至蜀主祀圓丘¶
晉王聞河冰合曰用兵數嵗限一水不得度(貞明元年/晉得魏博)¶
(兵始窺河上若以破夾寨/為用兵之始則已十年矣)今冰自合天贊我也亟如魏¶
州　蜀主以劉知俊為都招討使(見是年/七月)諸將皆舊功¶
臣多不用其命且疾之故無成功(伐岐無/功也)唐文扆數毁¶
之(數所/角翻)蜀主亦忌其才嘗謂所親曰吾老矣知俊非爾¶
輩所能馭也十二月辛亥收知俊稱其謀叛斬于炭市¶