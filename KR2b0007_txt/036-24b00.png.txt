(文左曰契右曰刀無五百字也錯刀則刻之作字也以/黄金填其文上曰一下曰刀二刀泉甚不與志相應也)¶
(似相傳差錯文字磨滅故耳師古曰張説非也王莽錢/刀今並尚在形質及文與志相合無差錯也索隠曰錢)¶
(本名泉以貨之流布如泉布者/言貨流布刀以其利於人也)與五銖錢並行民多盜¶
鑄者禁列侯以下不得挾黄金輸御府受直(百官表少/府有御府)¶
(令丞師古曰御/府主天子衣服)然卒不與直(卒子/恤翻)　東郡太守翟義方¶
進之子也(翟直/格翻)與姊子上蔡陳豐謀曰(地理志上蔡/縣屬汝南郡)新¶
都侯攝天子位號令天下故擇宗室幼稚者以為孺子¶
(故意為之曰/故雅直利翻)依託周公輔成王之義且以觀望(師古曰/言漸試)¶