竹木造浮橋自滑州饋運相繼晉蕃漢馬步副總管振¶
武節度使李存進亦造浮梁于德勝或曰浮梁須竹笮¶
鐵牛石囷(竹笮所以維浮梁鐵牛石/囷所以繫竹笮囷區倫翻)我皆無之何以能¶
成存進不聽以葦笮維巨艦繫于土山巨木踰月而成¶
人服其智　吳徐温遣使以吳王書歸無錫之俘于吳¶
越吳越王鏐亦遣使請和于吳(無錫之戰吳越兵敗走/徐温不窮追講和之計)¶
(固已定于/胷中矣)自是吳國休兵息民三十餘州民樂業者二¶
十餘年(史言息兵之利是時吳有揚楚泗滁和光黄舒/蘄廬夀濠海潤常昇宣歙池饒信江鄂江洪撫)¶