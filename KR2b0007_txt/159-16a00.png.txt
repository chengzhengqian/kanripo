曰今東軍漸逼凉州(東軍謂獨孤信之軍東/自長安來説式芮翻)彼勢孤危¶
恐不能敵宜急分精鋭以救之然成敗在於将領(将即/亮翻)¶
(下/同)令狐延保兼資文武(令狐整/字延保)使将兵以往蔑不濟矣¶
保從之整行及玉門(玉門縣漢晉屬酒泉郡師古曰闞/駰云漢罷玉門闗屯徙其人於此)¶
(五代志瓜州玉門縣後魏/置㑹稽郡又有玉門郡)召豪傑述保罪状馳還襲之¶
先克晉昌斬吕興進擊𤓰州州人素信服整皆棄保來¶
降保奔吐谷渾(降户江翻吐從/暾入聲谷音浴)衆議推整為刺史整曰¶
吾屬以張保逆亂恐闔州之人俱陷不義故相與討誅¶