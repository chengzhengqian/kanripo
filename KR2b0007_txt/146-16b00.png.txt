失亡二千餘人(七考異曰大眼𫝊云俘馘/  千有餘今從魏帝紀)大眼進攻河¶
南城茂逃還大眼追至漢水攻拔五城魏征虜将軍宇¶
文福冦司州俘千餘口而去五月辛未太子右衛率張¶
惠紹等侵魏徐州拔宿預執城主馬成龍(晉安帝立宿/預縣屬淮陽)¶
(郡魏髙祖以為/南徐州治所)乙亥北徐州刺史昌義之拔梁城(南徐/治京)¶
(口故以鍾/離為北徐)豫州刺史韋叡遣長史王超等攻小峴未拔¶
叡行圍柵(行下/孟翻)魏出數百人陳於門外(陳讀/曰陣)叡欲擊之¶
諸将皆曰(将即亮/翻下同)向者輕來未有戰備徐還授甲乃可¶