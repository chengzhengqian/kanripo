西掠白水(白水縣漢粟邑之地後魏太和二年置白/水縣及白水郡隋廢郡存縣唐属同州)東¶
侵蒲津丁巳吐蕃大掠男女數萬而去所過焚廬舍蹂¶
禾稼殆盡周智光引兵邀擊破之于澄城北因逐北至¶
鄜州(宋白曰鄜州漢上郡雕隂之地後魏太和十一年/置東秦州孝昌二年又改為北華州廢帝二年改)¶
(為鄜州因鄜畤為名九域志鄜州東南至同州四百一/十四里澄城縣在同州北九十里坊州漢渠搜縣中部)¶
(都尉理所後魏属鄜州管内周天和七年元皇帝作牧/鄜州於此置馬坊唐髙祖因置坊州取馬坊為名九域)¶
(志坊州北至鄜州一/百一十里鄜音夫)智光素與杜冕不協遂殺鄜州刺¶
史張麟阬冕家屬八十一人焚坊州廬舍三千餘家冬¶