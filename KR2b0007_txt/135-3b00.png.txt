為世子宮一如東宫褚淵引何曾自魏司徒為晉丞相¶
故事求為齊官齊公不許以王儉為齊尚書右僕射領¶
吏部儉時年二十八夏四月壬申朔進齊公爵為王增¶
封十郡(時又增徐州之南梁陳潁川陳留南兖州/之盱眙山陽秦廣陵海陵南沛等十郡)甲戌¶
武陵王贊卒非疾也(史言齊/殺之)丙戌加齊王殊禮進世子¶
為太子辛卯宋順帝下詔禪位于齊壬辰帝當臨軒不¶
肯出逃于佛葢之下(自晉以來宫中有佛屋以嚴事佛/像上為寳葢以覆之宋帝逃於其)¶
(下/)王敬則勒兵殿庭以板輿入迎帝太后懼自帥閹人¶