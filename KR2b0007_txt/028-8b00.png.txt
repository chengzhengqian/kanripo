佽飛外池(百官表少府屬官有左弋十二官令丞武帝/大初元年更名左弋為佽飛佽飛掌弋射有)¶
(九丞兩尉如淳曰佽飛其矰繳以射鳬鴈給祭祀是故/有池也佽飛荆人入水斬蛟勇士也故以名官佽音次)¶
嚴籞池田(蘇林曰嚴飾池上之屋及其池也晉灼曰嚴/籞射苑也許慎曰嚴弋射所蔽也池田苑中)¶
(田也師古曰/晉説是也)假與貧民又詔赦天下舉茂材異等直言¶
極諫之士　夏四月立子驁為皇太子(鷔五/到翻)待詔鄭朋¶
薦太原太守張敞先帝名臣宜傅輔皇太子上以問蕭¶
望之望之以為敞能吏任治煩亂材輕非師傅之器(敞/傳)¶
(云敝無威儀罷朝㑹過走馬章臺街使御吏驅自以便/面拊馬又為婦畫睂所謂材輕也任音壬治直之翻)¶