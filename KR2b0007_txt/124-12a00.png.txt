秀亦坐棄市髙允閒之曰夫筮者皆當依附爻象勸以¶
忠孝(漢嚴君平卜筮於成都市人有邪惡非正之問則/依蓍龜為言利害與人子言依於孝與人弟言依)¶
(於順與人臣言依於忠各因勢道/之以善髙允之言祖君平之術也)王之問道秀也道秀¶
宜曰窮髙為亢易曰亢龍有悔又曰髙而無民(易乾上/九及文)¶
(言之辭亢/苦浪翻)皆不祥也王不可以不戒如此則王安於上¶
身全於下矣道秀反之宜其死也　庚辰魏主幸廬(自/南)¶
(北國分治人主所至/例不書幸此必誤也)　己丑江夏王義恭進位太尉領¶
司徒(夏戸/雅翻)　庚寅以侍中領右衛將軍沈演之為中領¶