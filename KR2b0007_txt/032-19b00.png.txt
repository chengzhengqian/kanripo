豫自結為長乆計皆更稱定陶王(迭互稱其材美也/師古曰更工衡翻)勸¶
帝以為嗣帝亦自美其材為加元服而遣之(師古曰為/之冠也為)¶
(于偽/翻)時年十七矣　三月上行幸河東祠后土　隕石¶
于闗東二(據漢書闗東當作都闗/師古曰都闗山陽之縣)　王根薦谷永徵入¶
為大司農(自北地太/守徵入)永前後所上四十餘事(上時/掌翻)略相¶
反覆専攻上身與後宫而已黨於王氏上亦知之不甚¶
親信也為大司農嵗餘病滿三月上不賜告即時免(故/事)¶
(公卿病輒賜告上以其/黨於王氏故即時免)數月卒(史終/言之)¶