子宜劉辟彊都督翟顯貴(翟萇伯翻/又音狄)於後園支解暴之¶
都街帝欲盡殺儼府文武職吏光曰此皆勲貴子弟誅¶
之恐人心不安趙彥深亦曰春秋責帥(春秋左氏傳韓/獻子謂中行桓)¶
(子曰子為元帥帥不用/命誰之罪也帥所類翻)於是罪之各有差太后責問儼¶
儼曰馮子琮教兒太后怒遣使就内省以弓絃絞殺子¶
琮(使疏/吏翻)使内參以庫車載尸歸其家(内參宦者也庫/車載庫物者也)自¶
是太后常置儼於宫中毎食必自嘗之(慮鴆/毒也)　八月己¶
亥齊主如晉陽　九月辛亥齊以任城王湝為太宰(任/音)¶