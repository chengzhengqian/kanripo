則可以祀百神何必洛陽於是始築圓丘社稷壇作太¶
廟於大梁(自梁都大梁以來建立郊廟皆所未遑晉天/福四年太常禮院奏唐廟制度請以至徳宫)¶
(正殿隔為五室而/已今始作太廟)癸亥遣馮道迎太廟社稷神主于洛¶
陽　南漢大赦　冬十一月己丑太常請凖洛陽築四¶
郊諸壇從之十二月丁未朔神主至大梁帝迎于西郊¶
祔享于太廟　鄴都留守天雄節度使兼侍衛親軍都¶
指揮使同平章事王殷恃功専横(恃佐命之功/也横户孟翻)凡河北¶
鎮戍兵應用敇處分者殷即以帖行之又多掊歛民財¶