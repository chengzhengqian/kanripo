元達曰君其懼乎元達笑曰吾知其人久矣彼亦亮吾¶
之心但恐不過三二日驛書必至其暮淵果徴元達元¶
達事淵屢進忠言退而削草雖子弟莫得知也(草奏/藁也)曜¶
生而睂白目有赤光㓜聰慧有膽量早孤養於淵及長¶
儀觀魁偉性拓落高亮(拓恢拓也落磊落也/長知兩翻觀古玩翻)與衆不羣¶
好讀書善屬文(好呼報翻/屬之欲翻)鐵厚一寸射而洞之(厚胡茂/翻射而)¶
(亦翻洞/貫也)常自比樂毅及蕭曹時人莫之許也惟劉聰重¶
之曰永明漢世祖魏武之流數公何足道哉(劉曜字永/明數公謂)¶