見祿山令誠亦以管鑰獻之上過便橋楊國忠使人焚¶
橋上曰士庶各避賊求生柰何絶其路留内侍監高力¶
士使撲滅乃來(𤣥宗始置内侍監秩三品以高/力士及袁思藝為之撲普卜翻)上遣宦¶
者王洛卿前行告諭郡縣置頓食時至咸陽望賢宫(咸/陽)¶
(縣在京城西四十/里望賢宫在縣東)洛卿與縣令俱逃中使徵召吏民莫¶
有應者日向中上猶未食楊國忠自市胡餅以獻(胡餅/今之)¶
(蒸餅高似孫曰胡餅言以胡麻著之也崔鴻前趙錄石/虎諱胡改胡餅曰麻餅緗素雜記曰有鬻胡餅者不曉)¶
(名之所謂易其名曰爐餅以/為胡人所啗故曰胡餅也)於是民爭獻糲飯(糲盧達/翻麤也)¶