愛不衰豫州刺史垣崇祖不親附太子㑹崇祖破魏兵¶
(見上太祖/建元三年)太祖召還朝與之密謀(朝直/遥翻)太子疑之曲加¶
禮待謂曰世間流言我已豁懐自今以富貴相付崇祖¶
拜謝㑹太祖復遣荀伯玉(復扶/又翻)勑以邊事受㫖夜發不¶
得辭東宫太子以為不盡誠益銜之太祖臨終指伯玉¶
以屬太子(屬之/欲翻)上即位崇祖累遷五兵尚書伯玉累遷¶
散騎常侍(散悉/亶翻)伯玉内懐憂懼上以伯玉與崇祖善恐¶
其為變加意撫之丁亥下詔誣崇祖招結江北荒人欲¶