曰有詔召我卿促開門蕃欲求見詔書(以此觀之此時/猶用版詔至晉)¶
(時則有青/紙詔矣)範呵之曰卿非我故吏邪何以敢爾乃開之¶
範出城顧謂蕃曰太傅圖逆卿從我去蕃徒行不能及¶
遂避側(避於道/旁也)懿謂蔣濟曰智囊往矣濟曰範則智矣¶
然駑馬戀棧豆爽必不能用也(駑音奴言爽顧戀室家/而慮不及逺必不能用)¶
(範計棧/士限翻)範至勸爽兄弟以天子詣許昌發四方兵以自¶
輔爽疑未决範謂羲曰此事昭然卿用讀書何為邪於¶
今日卿等門户求貧賤復可得乎(復扶/又翻)且匹夫質一人¶