得為此欺誑(誑居/况翻)固請殺門藝上以鴻臚少卿李道邃¶
源復不能督察官屬致有漏泄皆坐左遷(唐九寺皆有/少卿二人鴻)¶
(臚掌四夷之客故以泄漏/為罪臚陵如翻少始照翻)暫遣門藝詣嶺南以報之¶
　臣光曰王者所以服四夷威信而已門藝以忠獲罪¶
　自歸天子天子當察其枉直賞門藝而罰武藝為政¶
　之體也縱不能討猶當正以門藝之無辠告之今明¶
　皇威不能服武藝恩不能庇門藝顧效小人為欺誑¶
　之語以取困於小國乃辠鴻臚之漏洩不亦可羞哉¶