待之加厚承業亦為之竭力(為于/偽翻)岐王治軍甚寛待士¶
卒簡易(治直之翻/易以䜴翻)有告部將苻昭反者岐王直詣其家¶
悉去左右熟寢經宿而還(還從/宣翻)由是衆心悦服然御軍¶
無紀律及聞唐亡以兵羸地蹙(贏倫/為翻)不敢稱帝但開岐¶
王府置百官名其所居為宫殿妻稱皇后(李茂貞自為/岐王而妻稱)¶
(皇后妻之貴踰於其夫矣卒伍之雄乘時竊/號私立名字以相署置豈可與之言禮乎哉)將吏上書¶
稱牋表鞭扇號令多擬帝者(鞭鳴鞭扇雉尾扇也唐制/天子視朝從禁中出則鳴)¶
(鞭傳警既出西序門索扇扇合/天子升御座扇開百官畢朝)鎮海節度判官羅隱説¶