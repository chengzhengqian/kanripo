城夜遣使請降於周王軌帥衆應之未明周將北海段¶
文振杖槊與數十人先登(使疏吏翻帥讀曰率/將即亮翻槊色角翻)與景嵩¶
同至尉相貴所㧞佩刀劫之城上鼓譟齊兵大潰遂克¶
晉州虜相貴及甲士八千人齊主方與馮淑妃獵於天¶
池　(考異曰馮淑妃傳云獵於三堆今從高阿那肱傳/余按宋白續通典嵐州静樂縣本三堆也天池亦)¶
(在縣/界)晉州告急者自旦至午驛馬三至右丞相髙阿那¶
肱曰大家正為樂(樂音/洛)邊鄙小小交兵乃是常事何急¶
奏聞至暮使更至(使疏/吏翻)云平陽已陷乃奏之齊主將還¶