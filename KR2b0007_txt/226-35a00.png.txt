陽三城節度使(使疏吏翻守式又翻/嗣祥吏翻陜失冉翻)旬日又以永平節¶
度使李勉都統洽嗣恭二道仍割鄭州𨽻之選嘗為將¶
者為諸州刺史以備正已等(統它綜翻俗又讀/如字將即亮翻)　初高¶
力士有養女嫠居東京(嫠里之翻/無夫為嫠)頗能言宫中事女官¶
李眞一意其為沈太后詣使者具言其狀(去年遣使/訪求太后)上¶
聞之驚喜時沈氏故老已盡無識太后者上遣宦官宫¶
人往驗視之年狀頗同宦官宫人不審識太后皆言是¶
高氏辭稱實非太后驗視者益疑之強迎入上陽宫(強/其)¶