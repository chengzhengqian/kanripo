(芮翻從千容翻/太宗謚文皇帝)大帝以二子託陛下(髙宗謚天皇大帝/二子謂廬陵王及)¶
(皇嗣/也)陛下今乃欲移之他族無乃非天意乎且姑姪之¶
與母子孰親(太后之於承嗣三思姑姪/也於廬陵王皇嗣母子也)陛下立子則千¶
秋萬嵗後配食太廟承繼無窮立姪則未聞姪為天子¶
而祔姑於廟者也太后曰此朕家事卿勿預知仁傑曰¶
王者以四海為家四海之内孰非臣妾何者不為陛下¶
家事君為元首臣為股肱義同一體况臣備位宰相豈¶
得不預知乎又勸太后召還廬陵王(廬陵王光宅元年/遷均州垂拱元年)¶