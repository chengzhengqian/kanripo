相嫌隙(相息/亮翻)每曲而暢之帝亦察其心及䕶死召憲入¶
憲免冠拜謝帝慰勉之使詣䕶第收兵符及諸文籍衛¶
公直素忌憲固請誅之帝不許䕶世子訓為蒲州刺史¶
是夜帝遣柱國越公盛乗𫝊徴訓至同州賜死(自蒲州/西南至)¶
(同州一百三十里同州西南至/長安二百二十五里傳張戀翻)昌城公深使突厥未還¶
(使䟽/吏翻)遣開府儀同三司宇文德齎璽書就殺之䕶長史¶
代郡叱羅協(叱羅虜複姓魏收官氏志拓㧞内入諸/姓有叱羅氏協時在同州璽斯氏翻)司¶
錄𢎞農馮遷及所親任者皆除名丁巳大赦改元(改元/建德)¶