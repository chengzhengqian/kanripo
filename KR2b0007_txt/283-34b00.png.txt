(莘氏有二子伯曰閼伯季曰實沈居於/曠林不相能也日尋干戈以相征討)曦復書引周公¶
誅管蔡唐太宗誅建成元吉為比延政復書斥唐主奪¶
楊氏國唐主怒遂與殷絶(為唐滅/殷張本)　天平節度副使知¶
鄆州顔衎遣觀察判官竇儀奏博州刺史周儒以城降¶
契丹(九域志鄆州西北至博州一/百七十里衎苦旦翻又音侃)又與楊光逺通使徃¶
還引契丹自馬家口濟河擒左武衛將軍蔡行遇(去年/十二)¶
(月遣蔡行/遇戍鄆州)儀謂景延廣曰虜若濟河與光逺合則河南¶
危矣延廣然之儀薊州人也(薊音/計)¶