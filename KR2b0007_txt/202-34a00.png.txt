上許之既至無疾詣中書視事上怒丁巳貶衡州刺史¶
(衡州漢酃縣蒸陽耒陽茶陵縣地吳置湘東郡梁陳置/衡山郡隋平陳置衡州京師東南三千四百三里至東)¶
(都二千七/百六十里)　太子賢聞宫中竊議以賢為天后姊韓國¶
夫人所生内自疑懼明崇儼以厭勝之術為天后所信¶
(厭於/葉翻)常密稱太子不堪承繼英王貌類太宗又言相王¶
相最貴(相悉/亮翻)天后嘗命北門學士撰少陽正範(顔延之/曲水詩)¶
(序曰正體毓德於少陽注云/東宫少陽位也少詩照翻)及孝子傳以賜太子(傳直/戀翻)¶
又數作書誚讓之(數所角翻/誚才笑翻)太子愈不自安及崇儼死¶