刺史洪㑹官屬議應受與不(不讀/曰否)主簿程朴請且與趙¶
連和如列國分境而治洪怒曰吾不堪為天子邪而云¶
列國乎引朴斬之(姚弋仲猶知盡忠於石氏蒲/洪則直欲奪取之而後已)　都鄉¶
元矦禇裒(漢志常山郡有都鄉矦國晉志不見此特/以漢舊矦國名封禇裒耳非必有實土也)還¶
至京口聞哭聲甚多以問左右對曰皆代陂死者之家¶
也裒慙憤發疾十二月己酉卒以吳國内史荀羡為使¶
持節監徐兖二州揚州之晉陵諸軍事徐州刺史時年¶
二十八中興方伯未有如羡之少者(少詩/照翻)　趙主鑒使¶