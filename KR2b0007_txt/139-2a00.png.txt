即𤼵去子懋計未立乃之尋陽　西昌侯鸞將謀廢立¶
引前鎮西諮議參軍蕭衍與同謀(隨王子隆初以鎮西/將軍鎮荆州引衍為)¶
(諮議/參軍)荆州刺史隨王子隆性温和有文才鸞欲徵之恐¶
其不從衍曰隨王雖有美名其實庸劣既無智謀之士¶
爪牙唯仗司馬垣厯生武陵太守卞白龍耳二人唯利¶
是從若啗以顯職無有不來隨王止須折簡耳鸞從之¶
徵歴生為太子左衛率白龍為游擊將軍(啗徒濫翻折/之舌翻率所)¶
(律/翻)二人並至續召子隆為侍中撫軍將軍(此時西昌侯/已有殺諸王)¶