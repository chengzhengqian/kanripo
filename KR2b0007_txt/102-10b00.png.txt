后可足渾氏素惡垂(事見一百卷穆帝升/平元年惡烏路翻)毁其戰功與¶
評密謀誅之太宰恪之子楷及垂舅蘭建知之以告垂¶
曰先發制人(兵法曰先發制人/後發者人制之)但除評及樂安王臧餘¶
無能為矣垂曰骨肉相殘而首亂于國吾有死而已不¶
忍為也頃之二人又以告曰内意已決(内意謂可足/渾后之意也)不¶
可不早發垂曰必不可彌縫吾寜避之于外餘非所議¶
垂内以為憂而未敢告諸子世子令請曰尊比者如有¶
憂色(令呼其父曰/尊比毗至翻)豈非以主上㓜冲太傅疾賢功髙望¶