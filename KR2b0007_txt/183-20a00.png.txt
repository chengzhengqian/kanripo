(煬帝改兖州為魯郡改鄆州為/東平郡沂州為琅邪郡邪音耶)勝兵二萬餘人(勝音/升)¶
盧明月轉掠河南至于淮北衆號四十萬自稱無上王¶
帝命江都通守王世充討之世充與戰於南陽大破之¶
(隋志南陽郡舊置荆州開皇初/改鄧州煬帝改為郡守式又翻)斬明月餘衆皆散　二¶
月壬午朔方鷹揚郎將梁師都(帝改夏州為朔/方郡將即亮翻)殺郡丞¶
唐世宗據郡自稱大丞相北連突厥　馬邑太守王仁¶
恭(煬帝改朔州/為馬邑郡)多受貨賂不能振施(施式/豉翻)郡人劉武周¶
驍勇喜任俠(驍堅堯翻/喜許記翻)為鷹揚府校尉(煬帝改大都督/為校尉校户教)¶