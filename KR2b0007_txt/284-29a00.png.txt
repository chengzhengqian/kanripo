晦如夜彦卿等擁萬餘騎横擊契丹呼聲動天地(呼火/故翻)¶
契丹大敗而走勢如崩山李守貞亦令歩兵盡拔鹿角¶
出鬬歩騎俱進逐北二十餘里鐡鷂既下馬蒼皇不能¶
復上(復扶又翻下/同上時掌翻)皆委弃馬及鎧仗蔽地契丹散卒至¶
陽城東南水上稍復布列杜威曰賊已破膽不宜更令¶
成列遣精騎擊之皆度水去契丹主乗奚車走十餘里¶
追兵急獲一槖駞乗之而走諸將請急追之杜威揚言曰¶
逢賊幸不死更索衣囊邪(言逢賊被劫而幸不死而更/從賊求衣囊則必將怒而殺)¶