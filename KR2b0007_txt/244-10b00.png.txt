命坐行酒志忠密以牙兵圍之既合唱殺(圍既合唱聲/曰殺衆應聲)¶
(而進/殺之)新軍八百餘人皆死楊叔元起擁造靴求生造命¶
囚之其手殺綘者斬之百叚餘皆斬首投尸漢水以百¶
首祭李綘三十首祭死事者具事以聞己丑流楊叔元¶
於康州(康州漢端溪縣地武德四年置南康州貞觀/十二年去南字至京師五千七百五十里)¶
癸夘加淮南節度使叚文昌同平章事為荆南節度使¶
　奚寇幽州夏四月丁未盧龍節度使李載義擊破之¶
辛酉擒其王茹羯以獻(羯居/列翻)　裴度以髙年多疾懇辭¶