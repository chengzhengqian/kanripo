買田宅奴婢鑄錢自諸侯卿大夫至于庻民抵罪者不¶
可勝數(勝音/升)於是農商失業食貨俱廢民人至涕泣於¶
市道　莽之謀簒也吏民爭為符命皆得封侯其不為¶
者相戲曰獨無天帝除書乎司命陳崇白莽曰此開姦¶
臣作福之路而亂天命宜絶其原莽亦厭之遂使尚書¶
大夫趙並驗治(莽分九卿毎一卿置三大夫尚/書大夫蓋屬共工也冶直之翻)非五威¶
將帥所班皆下獄(下遐/稼翻)初甄豐劉秀王舜為莽腹心唱¶
導在位褒揚功徳安漢宰衡之號及封莽母兩子兄子¶