亦宜馴致(易曰馴致其道向秀曰馴從也程願/曰馴謂習習而漸至於盛馴似遵翻)不可倉¶
猝今計所當役凡二萬人老弱供餉又當倍之期半年¶
可畢一夫不耕或受之飢况四萬人之勞費可勝道乎¶
(勝音/升)此陛下所宜留心也帝納之允好切諌朝廷事有¶
不便允輙求見帝常屏左右以待之(好呼到翻屏必郢/翻屏左右者欲其)¶
(言無/不盡)或自朝至暮或連日不出羣臣莫知其所言語或¶
痛切帝所不忍聞命左右扶出然終善遇之時有上事¶
為激訐者帝省之(上時掌翻訐居/謁翻省悉景翻)謂羣臣曰君父一也¶