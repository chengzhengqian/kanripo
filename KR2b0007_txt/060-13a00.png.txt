亷長沙桓階詣表請堅䘮表義而許之堅兄子賁率其¶
士衆就袁術術復表賁為豫州刺史(復扶又/翻下同)術由是不¶
能勝表　初董卓入關留朱儁守雒陽而儁濳與山東¶
諸將通謀懼為卓所襲出犇荆州卓以𢎞農楊懿為河¶
南尹儁復引兵還雒擊懿走之儁以河南殘破無所資¶
乃東屯中牟移書州郡請師討卓徐州刺史陶謙上儁¶
行車騎將軍(上時/掌翻)遣精兵三千助之餘州郡亦有所給¶
謙丹陽人(丹陽縣屬丹陽/郡今潤州縣)朝廷以黄巾冦亂徐州用謙¶