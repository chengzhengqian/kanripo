(曰勿鄧蠻六曰/白蠻近其靳翻)常持兩端無寇則稱效順有寇必為前¶
鋒卑籠部獨盡心於唐與羣蠻為讎朝廷賜姓李除為¶
刺史節度使劉潼遣將將兵助之(將即/亮翻)討六姓蠻焚其¶
部落斬首五千餘級　樂工李可及善為新聲三月上¶
以可及為左威衞將軍曹確諫曰太宗定文武官六百¶
餘員謂房𤣥齡曰朕以待天下賢士工商雜流不可處¶
也(處昌/呂翻)太和中文宗欲以樂工尉遲璋為王府率(尉紆/勿翻)¶
(東宮有十率/諸王有府率)拾遺竇洵直諫即改光州長史乞以兩朝¶