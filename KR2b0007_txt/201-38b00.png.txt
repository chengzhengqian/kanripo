之必矣仁貴帥所部前行擊吐蕃於河口大破之(河口/積石)¶
(河口也帥/讀曰率)斬獲甚衆進屯烏海以俟待封待封不用仁¶
貴策將輜重徐進未至烏海遇吐蕃二十餘萬待封軍¶
大敗還走悉弃輜重仁貴退屯大非川吐蕃相論欽陵¶
將兵四十餘萬就擊之(將即亮翻下同杜佑曰禄東賛/論欽陵本姓薛氏世為大論後)¶
(遂以官為氏大論吐蕃統/理國事之官也相息亮翻)唐兵大敗死傷略盡仁貴待¶
封與阿史那道真並脫身免與欽陵約和而還(還音旋/又如字)¶
敕大司憲樂彦瑋即軍按其敗狀械送京師三人皆免¶