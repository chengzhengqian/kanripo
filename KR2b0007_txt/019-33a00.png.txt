度戰不能如漢兵(度徒/洛翻)單于遂乘六騾壮騎可數百直¶
冒漢圍西北馳去(師古曰騾者驢種馬子堅忍單于自/乘善走騾而壮騎隨之也冒犯也騾)¶
(來戈翻冐/莫克翻)時已昏漢匈奴相紛拏(師古曰紛拏亂相/持摶也拏女居翻)殺¶
傷大當(殺傷各/大相當)漢軍左校捕虜言單于未昏而去漢軍¶
發輕騎夜追之大将軍軍因隨其後匈奴兵亦散走遲¶
眀(遲直/二翻)行二百餘里不得單于捕斬首虜萬九千級遂¶
至窴顔山趙信城(窴徒賢翻如淳曰趙/信降匈奴築城居之)得匈奴積粟食¶
軍(師古曰食/讀曰飤)留一日悉燒其城餘粟而歸前将軍廣與¶