(淮郡梁置海陵郡開皇初廢郡為縣隋志/屬江都郡帥所類翻陳讀曰陣少詩沼翻)召與并力伏¶
威使公祏嚴兵居外自與左右十人齎牛酒入謁於座¶
殺破陳并其衆(史言杜伏/威寖强)¶
十年春(元考異曰雜記是年正月又以許公宇文述為/  帥將兵十六萬刻到鴨綠水乙支文徳遣行)¶
(人為請降以緩我師又求與述相見以觀我軍形勢述/與之歡飲良乆乃去停五日王師食盡燒甲札食之病)¶
(不能興文徳乃縱兵大戰敗績死者/十餘萬此葢序八年事誤在此耳)二月辛未詔百僚¶
議伐髙麗數日無敢言者戊子詔復徴天下兵(復扶/又翻)百¶
道俱進　丁酉扶風賊帥唐弼立李𢎞芝為天子(帥所/類翻)¶