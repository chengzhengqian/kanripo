(之/稱)　上以諸軍討淮寧者不相統壹庚子以舒王謨為¶
荆襄等道行營都元帥更名誼(更工/衡翻)以户部尚書蕭復¶
為長史右庶子孔巢父為左司馬諫議大夫樊澤為右¶
司馬自餘將佐皆選中外之望(將即/亮翻)未行㑹涇師作亂¶
而止復嵩之孫也(蕭嵩開元/中為相)巢父孔子三十七世孫也¶
　上𤼵涇原諸道兵救襄城冬十月丙午涇原節度使¶
姚令言將兵五千至京師(考異曰舊傳云令言率本鎮/兵五萬赴援按奉天記曰哥)¶
(舒曜表請加師上使涇州節度使姚令言/赴援令言本領三千請加至五千今從之)軍士冒雨寒¶