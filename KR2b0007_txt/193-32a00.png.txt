宰相侍宴上謂王珪曰卿識鑒精通復善談論(復扶/又翻)𤣥¶
齡以下卿宜悉加品藻且自謂與數子何如對曰孜孜¶
奉國知無不為臣不如𤣥齡才兼文武出將入相臣不¶
如李靖敷奏詳明出納惟允臣不如温彦博處繁治劇¶
衆務畢舉臣不如戴胄(處昌吕翻/治直之翻)恥君不及堯舜以諫¶
爭為己任臣不如魏徵至於激濁揚清嫉惡好善(好呼/到翻)¶
臣於數子亦有微長上深以為然衆亦服其確論(確克/角翻)¶
　上之初即位也嘗與羣臣語及教化上曰今承大亂¶