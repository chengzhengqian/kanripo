(言湯沐邑謂以其賦税供/湯沐之具也鄗呼各翻)魏亦復以信陵奉公子(杜佑/曰信)¶
(陵君邑于今/宋州寧陵縣)公子聞趙有處士毛公隱於博徒薛公隱¶
於賣漿家(處昌呂翻姓譜薛本自黄帝任姓之後裔孫/奚仲居薛歴夏殷周六十四代為諸侯後因)¶
(氏/焉)欲見之兩人不肯見公子乃間歩從之游平原君聞¶
而非之公子曰吾聞平原君之賢故背魏而救趙今平¶
原君所與遊徒豪舉耳(間古莧翻背蒲妹翻/索隱曰謂豪者舉之)不求士也¶
以無忌從此兩人遊尚恐其不我欲也平原君乃以為¶
羞乎為裝欲去(為裝者為/行裝也)平原君免冠謝乃止平原君¶