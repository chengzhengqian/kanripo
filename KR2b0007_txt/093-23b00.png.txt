州刺史王堅不能禦寇是嵗表零陵太守南陽尹奉為¶
寜州刺史以代之先是王遜在寜州(先悉/薦翻)蠻酋梁水太¶
守㸑量益州太守李逷(沈約曰梁水太守晉成帝分興/古郡立葢先以授蠻酋殺㸑量)¶
(之後始用王官也益州郡後漢置蜀更名建寜郡惠帝/太安二年分建寜以西七縣别立益州郡懷帝永嘉二)¶
(年更名晉寜郡此復有益州太守葢/亦以為位號授蠻酋也逷他歴翻)皆叛附於成遜討¶
之不能克奉至州重募徼外夷刺㸑量殺之諭降李逷¶
(徼吉弔翻刺七/亦翻降戸江翻)州境遂安　代王賀傉卒(傉奴/沃翻)弟紇那¶
立¶