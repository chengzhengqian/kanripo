之曰(數所/具翻)汝自范陽戸曹我奏汝為判官不數年超至¶
太守(杲卿為范陽戸曹祿山表/為營田判官假常山太守)何負於汝而反邪杲卿¶
瞋目罵曰汝本營州牧羊羯奴(瞋昌真翻/羯居謁翻)天子擢汝為¶
三道節度使恩幸無比何負于汝而反我世為唐臣祿¶
位皆唐有雖為汝所奏豈從汝反邪我為國討賊(我為/于偽)¶
(翻/)恨不斬汝何謂反也臊羯狗何不速殺我祿山大怒¶
并袁履謙等縳於中橋之柱而冎之(臊蘇遭翻中橋天/津中橋也冎古瓦)¶
(翻/)杲卿履謙比死(比必/利翻)罵不虛口顔氏一門死於刀鋸¶