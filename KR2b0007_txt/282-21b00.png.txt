唐唐主以其違命而敗不受復送于淮北遺帝書曰邊¶
校貪功乘便據壘(復扶又翻遺唯/季翻校戸教翻)又曰軍法朝章彼此¶
不可(言律之以軍法則䘮師者此所必誅盜邊者彼所/不恕䋲之以朝章則兩國皆不可容之立于朝也)¶
帝復遣之歸使者將自桐墟濟淮(九域志宿州蘄縣有/桐墟鎮自桐墟而南)¶
(至渦口則濟淮矣金人疆/域圖桐墟在宿州臨渙縣)唐主遣戰艦拒之乃還帝悉¶
授唐諸將官以其士卒為顯義都命舊將劉康領之(舊/將)¶
(蓋從起於/晉陽者)¶
　臣光曰違命者將也士卒從將之令者也又何罪乎¶