使前壽光殿學士謝昊為詔書以為弟姪爭立(弟謂湘/東王繹)¶
(武陵王紀姪謂河/東王譽岳陽王詧)星辰失次皆由朕非正緒召亂致災¶
宜禪位於豫章王棟使呂季略齎入逼帝書之棟歡之¶
子也(華容公歡昭/明太子之子)戊午景遣衛尉卿彭雋等帥兵入殿¶
廢帝為晉安王幽於永福省悉撤内外侍衛使突騎左¶
右守之牆垣悉布枳棘(枳似橘而多刺棘似棗而多刺/帥讀曰率騎奇寄翻枳諸氏翻)¶
庚申下詔迎豫章王棟棟時幽拘廩餼甚薄(餼許/氣翻)仰蔬¶
茹為食方與妃張氏鉏葵(葵菜/也)法駕奄至棟驚不知所¶