(北伐與奚怒皆戰于桑乾河三敗之大虜其衆又曰明/年再破怒皆突厥之衆自是塞外晏然按朔方不與奚)¶
(相接不知所云奚/怒皆何也今闕之)烏蘇懼請降而遷延不至忠嗣知其¶
詐乃遣使説拔悉宻囘紇葛邏祿使攻之烏蘇遁去忠¶
嗣因出兵擊之取其右廂以歸(擊垂亡之虜猶不肯輕/用其兵此王忠嗣所以)¶
(為善將也突厥左右殺所部謂之左右廂/降戸江翻説輸芮翻紇下沒翻邏郎佐翻)丁亥突厥西¶
葉䕶阿布思及西殺葛臘哆黙啜之孫勃德支伊然小¶
妻毗伽登利之女帥部衆千餘帳相次來降(意此皆突/厥右廂之)¶
(衆也啜陟劣翻伽求迦翻帥讀曰率之考異曰實錄舊/紀皆云突厥阿布思之孫登利可汗  女與其黨屬來)¶