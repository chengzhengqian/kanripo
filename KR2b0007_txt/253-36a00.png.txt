(外側目而王仙芝黄巢剽掠江淮朝廷憂之左拾遺矦/昌業上䟽極言時病留中不出命于仗内戮之後有傳)¶
(侯昌業䟽詞不合事體其末云請開掲諦道場以銷兵/厲似為庸僧偽作也必若矦昌業以此識見犯上宜其)¶
(死也今/從之)　上好騎射劒槊法筭(唐國子監有筭學博士/掌教九章海島孫子五)¶
(曹張丘陽周髀五經算綴術緝古/為專業皆法筭也好呼倒翻下同)至於音律蒲博無不¶
精妙好蹴鞠鬭雞與諸王賭鵝鵝一頭至五十緡(異考/  曰)¶
(新田令孜傳帝冲騃喜鬬鵝一鵝至直五十萬錢按鵝/非可鬭之物至直五十萬錢亦恐失實新傳誤也今從)¶
(續寳/運録)尤善擊毬嘗謂優人石野猪曰朕若應擊毬進士¶
舉須為狀元對曰若遇堯舜作禮部侍郎恐陛下不免¶