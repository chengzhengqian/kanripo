魏人震恐常為度隴之計(宇文泰識虚實何得因西行/一詔便為度隴之計此齊史)¶
(官之華/言耳)然實未行一日泣謂羣臣曰黒獺不受我命奈¶
何都督劉桃枝曰臣得三千騎(騎竒/寄翻)請就長安擒之以¶
來帝壯之賜帛千匹趙道徳進曰東西兩國彊弱力均¶
彼可擒之以來此亦可擒之以往桃枝妄言應誅陛下¶
奈何濫賞帝曰道德言是囘絹賜之帝乘馬欲下峻岸¶
入於漳(欲入/漳水)道德攬轡回之帝怒將斬之道德曰臣死¶
不恨當於地下啓先帝論此兒酣酗顛狂不可敎訓(酗/吁)¶