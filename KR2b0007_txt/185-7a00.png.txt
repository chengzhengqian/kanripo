(之/翻)時江都糧盡從駕驍果多闗中人(從才用翻/驍堅堯翻)乆客思¶
鄉里見帝無西意多謀叛歸郎將竇賢遂帥所部西走¶
(將即亮翻下/同帥讀曰率)帝遣騎追斬之(騎竒/寄翻)而亡者猶不止帝患¶
之虎賁郎將扶風司馬徳戡素有寵於帝(賁音奔/戡音堪)帝使¶
領驍果屯於東城徳戡與所善虎賁郎將元禮直閤裴¶
䖍通謀曰(煬帝制左右監門府有/直閤各六人正五品)今驍果人人欲亡我¶
欲言之恐先事受誅(先悉/薦翻)不言於後事發亦不免族滅¶
奈何又聞闗内淪沒李孝常以華陰叛(事見上卷上/年華戸化翻)上¶