川統潜襲度堅山(乞伏氏先自漠北南出屯髙平川又/自髙平西南遷麥田山司繁又自麥)¶
(田遷于度堅山水經注苑川在天水勇士縣界杜佑曰/在蘭州五泉縣界以下文乞伏吐雷為勇士䕶軍觀之)¶
(則水經/注為是)司繁部落五萬餘皆降於統其衆聞妻子已降¶
秦不戰而潰司繁無所歸亦詣統降(降户/江翻)秦王堅以司¶
繁為南單于留之長安以司繁從叔吐雷為勇士護軍¶
(勇士漢縣晉省此因/漢縣名而置護軍)撫其部衆(為後乞伏步頹以/鮮卑叛秦張本)¶
二年春二月秦以清河房曠為尚書左丞徵曠兄黙及¶
清河崔逞燕國韓亂為尚書郎北平陽陟田勰陽瑶為¶