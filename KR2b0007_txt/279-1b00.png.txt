宗言於徐知誥曰主上西遷公復須東行(都押牙鎮海/寧國兩鎮都)¶
(押牙也昇州于揚州為西揚州於昇州為東言吳/主若西遷金陵徐知誥須東鎮江都也復扶又翻)不惟¶
勞費甚大且違衆心丙子吳主遣宋齊丘如金陵諭知¶
誥罷遷都先是知誥久有傳禪之志(先悉薦翻/下先已同)以吳主¶
無失徳恐衆心不恱欲待嗣君宋齊丘亦以為然一旦¶
知誥臨鏡鑷白髭(鑷尼輒翻髭即移翻在口上/曰髭在下曰鬚在頰曰髯)歎曰國¶
家安而吾老矣奈何周宗知其意請如江都㣲以傳禪¶
諷吳主且告齊丘齊丘以宗先已心疾之(先悉/薦翻)遣使馳¶