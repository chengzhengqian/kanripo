相泰追歡至河上選留甲士二萬餘人餘悉縱歸都督¶
李穆曰髙歡破膽矣速追之可獲泰不聽(沙苑之戰宇/文泰不敢乘)¶
(勝追髙歡邙山之戰歡不敢乘勝追泰蓋二/人者智力相敵足以相持而不足以相斃也)還軍渭南¶
所徴之兵甫至(甫方/也)乃於戰所人植桞一株以旌武功¶
侯景言於歡曰黒獺新勝而驕必不為備願得精騎二¶
萬徑往取之歡以告婁妃妃曰設如其言景豈有還理¶
得黑獺而失景何利之有歡乃止魏加丞相泰柱國大¶
將軍李弼十二將皆進爵增邑有差(十二將李弼獨孤/信梁禦趙貴于謹)¶