馥走上樓(上時/掌翻)收得馥大兒槌折兩腳(折而/設翻)紹立收漢¶
殺之馥猶憂怖從紹索去(怖普布翻/索山客翻)往依張邈後紹遣¶
使詣邈有所計議與邈耳語(耳語附耳/而語也)馥在坐上(坐徂/卧翻)¶
謂為見圖無何起至溷以書刀自殺(溷戸困翻圊也厠/也時雖已有紙猶)¶
(多用刀筆書/故有書刀)鮑信謂曹操曰袁紹為盟主因權專利將¶
自生亂是復有一卓也(復扶/又翻)若抑之則力不能制祇以¶
遘難(遘與構同/難乃旦翻)且可規大河之南以待其變操善之㑹¶
黑山于毒白繞眭固等十餘萬衆略東郡王肱不能禦¶