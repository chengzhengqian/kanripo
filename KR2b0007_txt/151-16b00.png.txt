初上作同泰寺又開大通門以對之取其反語相協(同/泰)¶
(反為大大通反為同是/反語相協也反音翻)上晨夕幸寺皆出入是門辛未¶
上幸寺捨身甲戌還宫大赦改元(改是年為/大通元年)　魏齊州¶
廣川民劉鈞聚衆反(宋武帝僑置廣川郡屬冀州入魏/屬齊州五代志齊州長山縣舊曰)¶
(武彊置/廣川郡)自署大行臺清河民房項自署大都督屯據昌¶
國城(魏收志東清河郡/武城縣有昌國城)　夏四月魏将元斌之討東郡¶
斬趙顯徳(将即/亮翻)　己酉柔然頭兵可汗遣使入貢於魏¶
(可從刋入聲汗/音寒使䟽吏翻)且請討羣賊魏人畏其反覆詔以盛暑¶