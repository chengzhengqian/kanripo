又使于子悦求和上使御史中丞沈浚至景所景實無¶
去志謂浚曰今天時方熱軍未可動乞且留京師立効¶
浚發憤責之景不對横刀叱之(示将殺/浚也)浚曰負恩忘義¶
違弃詛盟(詛荘/助翻)固天地所不容沈浚五十之年常恐不¶
得死所何為以死相懼邪因徑去不顧景以其忠直捨¶
之於是景決石闕前水(石闕前水景決𤣥/武湖以灌城者也)百道攻城晝¶
夜不息邵陵世子堅屯太陽門(太陽門臺城/六門之一也)終日蒱飲¶
(蒱音蒲蒱飲樗/蒱且飲酒也)不恤吏士其書佐董勛熊曇朗恨之(考/之)¶