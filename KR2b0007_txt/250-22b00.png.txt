不可無備(伺相/吏翻)乞留戍兵五千人不聽襲以蠻寇必至¶
交趾兵食皆闕謀力兩窮作十必死狀申中書時相信¶
京之言終不之省(時相茍求省餽運之費故京之/言易入襲之請不行省悉景翻)　秋¶
七月徐州軍亂逐節度使溫璋(通考異曰舊傳曰璋咸/  末為徐泗節度使徐)¶
(州牙卒曰銀刀軍頗驕横璋至誅其凶惡者五百/人自是軍中畏法按誅銀刀軍者王式也舊傳誤)初王¶
智興既得徐州募勇悍之士二千人號銀刀彫旗門槍¶
挾馬等七軍常以三百餘人自衞露刄坐於兩廡夾幕¶
之下每月一更(更工/衡翻)其後節度使多儒臣其兵浸驕小¶