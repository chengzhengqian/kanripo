少師(房琯既敗師而不思補過/罷之為散官猶輕典也)以諌議大夫張鎬為中¶
書侍郎同平章事上常使僧數百人為道場于内晨夜¶
誦佛鎬諌曰帝王當修德以弭亂安人未聞飯僧可致¶
太平也上然之(飯扶/晚翻)　庚申上皇追冊上母楊妃為元¶
獻皇后(妃隋納言士達之曾孫景雲/初入東宫為良媛實生上)　山南東道節度¶
使魯炅守南陽賊將武令珣田承嗣相繼攻之城中食¶
盡一䑕直錢數百餓死者相枕籍(枕職/任翻)上遣宦官將軍¶
曹日昇往宣慰(以宦官而為將軍/故謂之宦官將軍)圍急不得入日昇請¶