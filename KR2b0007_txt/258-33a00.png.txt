亦寓居華州　邢洺節度使安知建潛通朱全忠(安金/俊既)¶
(死李克用以安/知建代鎮邢洺)李克用表以李存孝代之知建懼奔青¶
州朝廷以知建為神武統軍知建帥麾下三千人將詣¶
京師過鄆州朱瑄與克用方睦伏兵河上斬之(薛史安/知建奔)¶
(青州自棣州沂河歸朝朱/瑄邀斬之河上帥讀曰率)傳首晉陽　夏四月有彗星¶
見於三台(斗魁下六星兩兩而/比曰三台見賢遍翻)東行入太微長十丈餘¶
(長直/亮翻)甲申赦天下　成都城中乏食弃兒滿路(父子不/能相贍)¶
(至於/弃之)民有潛入行營販米入城者邏者得之(邏郎/佐翻)以白¶