王世充令長史韋節楊續等及太常博士衡水孔穎達¶
(長知兩翻衡水縣屬冀州本漢/桃縣隋開皇十六年置衡水縣)造禪代儀遣段達雲定¶
興等十餘人入奏皇泰主曰天命不常鄭王功德甚盛¶
願陛下遵唐虞之迹皇泰主歛膝據按怒曰天下高祖¶
之天下若隋祚未亡此言不應輒發必天命已改何煩¶
禪讓公等或祖禰舊臣(禰乃/禮翻)或台鼎高位既有斯言朕¶
復何望顔色凛冽(言嚴/冷也)在廷者皆流汗退朝泣對太后¶
世充更使人謂之曰今海内未寧須立長君(朝直遥翻/長知兩翻)¶