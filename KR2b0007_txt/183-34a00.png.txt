輸之(按隋志後齊置龍山縣帶太原郡開皇十年改曰/晉陽則此時不復有龍山矣豈斌亷在開皇中嘗)¶
(為令史以舊官書之邪對慱者不/勝者納物與勝者曰輸斌音彬)寂大喜由是日從世¶
民遊情欵益狎世民乃以其謀告之寂許諾㑹突厥冦¶
馬邑淵遣髙君雅將兵與馬邑太守王仁恭并力拒之¶
仁恭君雅戰不利(按王仁恭是年春已死此必去年史/序李淵起兵來歴及之厥九勿翻將)¶
(即亮翻守/式又翻)淵恐并獲罪甚憂之世民乘間屏人説淵曰¶
(間古莧翻/屏必郢翻)今主上無道百姓困窮晉陽城外皆為戰場¶
大人若守小節下有冦盗上有嚴刑危亡無日不若順¶