癸丑賊登城將士病不能戰廵西向再拜曰臣力竭矣¶
不能全城生既無以報陛下死當為厲鬼以殺賊(鬼無/所歸)¶
(者為/厲)城遂陷廵逺俱被執尹子奇問廵曰聞君每戰眥¶
裂齒碎何也(眥疾智翻又才/詣翻目眥也)廵曰吾志吞逆賊但力不¶
能耳子奇以刀抉其口視之(扶一/决翻)所餘纔三四子竒義¶
其所為欲活之其徒曰彼守節者也終不為用且得士¶
心存之將為後患乃并南霽雲雷萬春等三十六人皆¶
斬之(氏考異曰新傳曰虢王巨之走臨淮廵有妹嫁陸/  遮巨勸勿行不納賜百縑弗受為廵補縫行間)¶