中蔡興宗方在直請與朗别坐白衣領職(蔡興宗立於/猜暴之朝葬)¶
(范義别周朗犯時主之怒而/不加刑素行有以孚乎人也)　十一月魏散騎常侍盧¶
度世等來聘(散悉亶翻/騎竒寄翻)　是歲上徴青冀二州刺史顔¶
師伯為侍中師伯以諂佞被親任(被皮/義翻)羣臣莫及多納¶
貨賄家累千金上嘗與之樗蒲上擲得雉自謂必勝師¶
伯次擲得盧(樗蒲采名有黒犢有/雉有盧得盧者勝)上失色師伯遽歛子¶
曰幾作盧(子五木也此亦師伯為/佞之一端幾居希翻)是日師伯一輸百萬¶
　柔然攻髙昌殺沮渠安周滅沮渠氏(文帝元嘉十六/年魏克凉州沮)¶