(安集掾以天下未定使之安集斯民也建武二十六年/使匈奴中郎將置安集掾史將弛刑五十人持兵弩隨)¶
(單于所處參辭訟/察動静掾俞絹翻)於是降胡遂相驚動十五部二十餘¶
萬人皆反脅立前單于屯屠何子薁鞮日逐王逢矦為¶
單于(鞮當作鞬賢曰前鞮鞬兩字通今/不改亦可薁於六翻鞬九言翻)遂殺略吏民燔¶
燒郵亭廬帳將車重向朔方欲度幕北(郵音尤重/直用翻)九月¶
癸丑以光祿勲鄧鴻行車騎將軍事與越騎校尉馮柱¶
行度遼將軍朱徽將左右羽林北軍五校士及郡國迹¶
射緣邊兵(賢曰漢有迹射士/言尋迹而射也)烏桓校尉任尚將烏桓鮮¶