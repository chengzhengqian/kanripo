改立宗廟追尊父驤曰獻皇帝(驤思/將翻)母昝氏曰皇太后¶
(昝子感/翻姓也)立妃閻氏為皇后世子勢為皇太子更以舊廟¶
為大成廟(舊廟祀李特李雄者也雄建國號曰/成壽改曰漢故以特雄廟為大成廟)凡諸制¶
度多所更易(更工/衡翻)以董皎為相國羅恒為尚書令解思¶
明為廣漢太守任調為鎮北將軍梁州刺史李奕為西¶
夷校尉從子權為寧州刺史(從才/用翻)公卿州郡悉用其僚¶
佐代之成氏舊臣近親及六郡士人皆見疎斥(六郡士/人與李)¶
(特兄弟同/入蜀者)卭都公期歎曰天下主乃為小縣公不如死¶