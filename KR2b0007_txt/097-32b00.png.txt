以分漢兵之埶袁喬曰今懸軍深入萬里之外勝則大¶
功可立不勝則噍類無遺(噍才/肖翻)當合執齊力以取一戰¶
之捷若分兩軍則衆心不一萬一偏敗(偏敗謂兩道並/進或一軍為蜀)¶
(所/敗)大事去矣不如全軍而進棄去釡甑齎三日糧以示¶
無還心勝可必也温從之留參軍孫盛周楚將羸兵守¶
輜重(將即亮翻下/同重直用翻)温自將步卒直指成都楚撫之子也¶
李福進攻彭模孫盛等奮擊走之温進遇李權三戰三¶
捷漢兵散走歸成都鎮軍將軍李位都迎詣温降(降戸/江翻)¶