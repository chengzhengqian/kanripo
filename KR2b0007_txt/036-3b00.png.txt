怪以驚懼之章因推類説令歸政衛氏(推類者因變怪/而推言事類如)¶
(洪範五行傳以説/莽也説輸芮翻)宇即使寛夜持血灑莽第門吏發覺¶
之莽執宇送獄飲藥死宇妻焉懐子(師古曰/焉其名)繫獄須産¶
子已殺之(師古曰須待/也已訖也)甄邯等白太后下詔曰公居周¶
公之位輔成王之主而行管蔡之誅不以親親害尊尊¶
朕甚嘉之莽盡滅衛氏支屬唯衛后在呉章要斬磔尸¶
東市門(要與腰同磔陟/格翻裂也張也)初章為當世名儒(章治尚書/經為博士)教¶
授尤盛弟子千餘人莽以為惡人黨皆當禁錮不得仕¶