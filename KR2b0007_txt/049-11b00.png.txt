(名也然則短簫鐃歌此時未名鼔吹矣宋白曰鼔吹據/崔豹古今注張騫使西域得摩訶兠勒一曲李延年増)¶
(之分為二十八曲梁置清商鼓吹令二人唐又有揺鼔/金鉦大鼓長鳴歌簫笳笛合為鼓吹十二案大享㑹則)¶
(設於/懸外)廐馬非乗輿常所御者皆減半食(賢曰乘輿所乘/車輿也不敢斥)¶
(言尊者故稱乘輿見/蔡邕獨㫁乘繩證翻)諸所造作非供宗廟園陵之用皆¶
且止　庚寅以太傅張禹為太尉太常周章為司空¶
大長秋鄭衆中常侍蔡倫等皆秉勢豫政周章數進直¶
言(數所/角翻)太后不能用初太后以平原王勝有痼疾而貪¶
殤帝孩抱飬為己子故立焉及殤帝崩羣臣以勝疾非¶