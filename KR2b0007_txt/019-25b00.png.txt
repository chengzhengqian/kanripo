其所愛少子慶為六安王王故衡山王地(衡山國都六/故改為六安)¶
　秋匈奴入右北平定襄各數萬騎殺畧千餘人　山¶
東大水民多飢乏天子遣使者虛郡國倉廥以振貧民¶
(廥工外翻芻藁之/蔵也一曰庫廐名)猶不足又募豪冨吏民能假貸貧民¶
者以名聞尚不能相救乃徙貧民於闗以西及充朔方¶
以南新秦中(應劭曰秦遣蒙恬却匈奴得其河南造陽/之地千里地甚好于是為築城郭徙民充)¶
(之名曰新秦四方錯雜奢險不同今/俗名新富貴者為新秦由是名也)七十餘萬口衣食¶
皆仰給縣官數嵗假予産業使者分部䕶之(仰牛向翻/予讀曰與)¶