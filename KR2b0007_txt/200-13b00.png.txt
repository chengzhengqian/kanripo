(十三年朝/直遙翻)陛下在草土之辰不勝哀慟臣以社稷寛譬¶
陛下手抱臣頸臣與無忌區處衆事咸無廢闕數日之¶
間内外寜謐力小任重動罹愆過螻蟻餘齒乞陛下哀¶
憐表奏不省(勝音升處昌吕/翻省悉景翻)　己巳禮官奏四郊迎氣¶
存太微五帝之祀南郊明堂廢緯書六天之義其方丘¶
祭地之外别有神州亦請合爲一祀從之(歐陽修曰禮/曰以禋祀祀)¶
(昊天上帝此天也鄭𤣥以爲天皇大帝者北辰耀魄寳/也又曰兆五帝於四郊此五行精氣之神也𤣥以爲青)¶
(帝靈威仰赤帝赤熛怒黄帝含樞紐白帝白招矩黒帝/叶光紀者五天也由是有六天之說唐初貞觀禮冬至)¶