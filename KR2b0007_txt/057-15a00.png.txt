觀省篇章(省悉/井翻)聊以游意當代博奕非以為教化取士¶
之本而諸生競利作者鼎沸其髙者頗引經訓風喻之¶
言下則連偶俗語有類俳優或竊成文虛冒名氏臣每¶
受詔于盛化門差次録第其未及者亦復隨輩皆見拜¶
擢既加之恩難復收改但守奉祿于義已𢎞不可復使¶
治民(復扶/又翻)及在州郡昔孝宣㑹諸儒于石渠(事見二十/七卷甘露)¶
(三/年)章帝集學士于白虎(事見四十六/卷建初四年)通經釋義其事優¶
大文武之道所宜從之若乃小能小善雖有可觀孔子¶