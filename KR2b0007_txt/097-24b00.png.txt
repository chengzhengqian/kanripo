(惔之悉其才/故發是言)　漢主勢之弟大將軍廣以勢無子求為¶
太弟勢不許馬當解思明諫曰陛下兄弟不多若復有¶
所廢(復扶/又翻)將益孤危固請許之勢疑其與廣有謀収當¶
思明斬之夷其三族(儲君不可求使馬當解思明為國/計固當從容言之使其主自悟安)¶
(可固以為請也相從而/就死宜矣解戸買翻)遣太保李奕襲廣於涪城貶廣¶
為臨卭侯廣自殺思明被収歎曰國之不亡以我數人¶
在也(涪音浮卭渠容/翻被皮義翻)今其殆矣言笑自若而死思明有¶
智畧敢諌諍馬當素得人心及其死士民無不哀之¶