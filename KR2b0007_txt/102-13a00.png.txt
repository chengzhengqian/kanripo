鄉(乙泉戍即魏該所保乙泉塢也在宜陽縣西/南洛水之北原上閺鄉在𢎞農湖縣閺音旻)世子令¶
擊之而退初秦王堅聞太宰恪卒陰有圖燕之志憚垂¶
威名不敢發及聞垂至大喜郊迎執手曰天生賢傑必¶
相與共成大功此自然之數也要當與卿共定天下告¶
成岱宗然後還卿本邦世封幽州使卿去國不失為子¶
之孝歸朕不失事君之忠不亦美乎垂謝曰羈旅之臣¶
免罪為幸本邦之榮非所敢望堅復愛世子令及慕容¶
楷之才(復扶/又翻)皆厚禮之賞賜鉅萬每進見屬目觀之(見/賢)¶