國兵并將之(與考異曰史記澤世家漢書傳皆以為澤/  齊王合謀盖誤今從史記吕后本紀齊)¶
(王世家漢書吕/后紀齊王傳)琅邪王説齊王曰大王髙皇帝適長孫¶
也當立(適讀曰嫡齊王襄悼恵王之子/髙帝之長孫也長知兩翻下同)今諸大臣狐疑¶
未有所定而澤於劉氏㝡為長年大臣固待澤決計今¶
大王留臣無為也不如使我入闗計事齊王以為然乃¶
益具車送琅邪王琅邪王既行齊遂舉兵西攻濟南(濟/南)¶
(本屬齊元年割以封/吕台台卒產嗣封)遺諸侯王書(遺于/季翻)陳諸吕之罪欲¶
舉兵誅之相國吕產等聞之乃遣潁隂侯灌嬰將兵擊¶