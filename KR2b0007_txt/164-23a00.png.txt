孰引軍而前歴陽戍迎降(降戶/江翻)景聞子鑒敗大懼涕下¶
覆靣(覆敷/又翻)引衾而卧良久方起歎曰誤殺乃公庚辰僧¶
辯督諸軍至張公洲(張公洲即蔡州考異曰典/略作戊寅今從太清紀)　辛巳乘¶
潮入淮進至禪靈寺前(禪靈寺齊/武帝所建)景召石頭津主張賔¶
使引淮中舣䑰及海艟(舣音义䑰蒲故翻方言船/短而深謂之䑰艟尺庸翻)以石¶
縋之塞淮口(縋雖偽翻/塞悉則翻)緣淮作城自石頭至于朱雀街¶
十餘里中樓堞相接(堞達/協翻)僧辯問計於陳霸先霸先曰¶
前柳仲禮數十萬兵隔水而坐韋粲在青溪竟不度岸¶