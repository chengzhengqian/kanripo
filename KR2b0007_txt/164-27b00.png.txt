(淮口陸游曰直瀆吳孫氏所開温庭筠過吳景帝陵詩/虛開直瀆三千里青葢何曽到洛陽按侯子鑒王偉已)¶
(度江此非方山之直瀆也沈約志旴/𣅿太守管下有直瀆今晉安帝立縣)王僧辯問曰卿為¶
賊相不能死節而求活草間邪偉曰廢興命也使漢帝¶
早從偉言明公豈有今日(謂臺城之破僧辯已降侯景/縱還竟陵使有今日偉之此)¶
(言亦以愧/僧辯也)尚書左丞虞隲嘗為偉所辱乃唾其面偉曰¶
君不讀書不足與語隲慙而退(隲之日翻/唾吐卧翻)僧辯命羅州¶
刺史徐嗣徽鎭朱方壬辰侯景至晉陵得田遷餘兵(田/遷)¶
(東攻劉神茂有/餘兵在晉陵)因驅掠居民東趨吳郡(趨七/喻翻)　夏四月¶