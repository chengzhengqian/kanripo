(堂成禮/而後去)帝省其章乃不罪詡(省悉/景翻)中常侍張防賣弄權¶
埶請託受取詡案之屢寑不報詡不勝其憤(勝音/升)乃自¶
繫廷尉奏言昔孝安皇帝任用樊豐交亂嫡統幾亡社¶
稷(事見上卷安帝延/光三年幾居希翻)今者張防復弄威柄(復扶又/翻下同)國家¶
之禍將重至矣(重直/用翻)臣不忍與防同朝謹自繫以聞無¶
令臣襲楊震之跡(楊震事見上/卷延光三年)書奏防流涕訴帝詡坐¶
論輸左校(將作大匠有左校令掌左工徒輸左校/者免官為徒輸作左校也校户教翻)防必¶
欲害之二日之中𫝊考四獄獄吏勸詡自引(自引謂引/分自裁也)¶