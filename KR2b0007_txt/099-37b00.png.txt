将軍平昌王菁為司空健勤於政事數延公卿(數所/角翻)咨¶
講治道(治直/吏翻)承趙人苛虐奢侈之後易以寛簡節儉崇¶
禮儒士由是秦人恱之　燕大調兵衆(調徒釣/翻發也)因發詔¶
之日號曰丙戌舉　九月桓温還自伐秦帝遣侍中黄¶
門勞温于襄陽(侍中黄門侍郎自魏以来/為要近之職勞力到翻)　或告燕黄¶
門侍郎宋斌等謀奉冉智為主而反皆伏誅斌燭之子¶
也(宋燭見九十六卷成/帝咸康四年斌音彬)　秦太子萇之拒桓温也為流¶
矢所中(中竹/仲翻)冬十月卒謚曰獻哀　燕主雋如龍城¶