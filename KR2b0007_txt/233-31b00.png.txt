以所遺頒從行者已無所受國中由是稍安秋頡干迦¶
斯悉舉國兵數萬將復北庭又為吐蕃所敗(敗補邁翻/史言回鶻)¶
(衰/亂)死者大半襲古収餘衆數百將還西州頡干迦斯紿¶
之曰且與我同至牙帳既而留不遣竟殺之安西由是¶
遂絶莫知存亡(北庭既陷于吐蕃安西/路絶故莫知其音問)而西州猶爲唐¶
固守(爲于/僞翻)葛祿乗勝取回鶻之浮圖川(浮圖川在烏/德犍山西北)回¶
鶻震恐悉遷西北部落于牙帳之南以避之遣逹北特¶
勒梅錄隨郭鋒偕來告忠貞可汗之喪且求册命先是¶