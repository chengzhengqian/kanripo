竊聞衛尉廖以布三千匹城門校尉防以錢三百萬私¶
贍三輔衣冠知與不知莫不畢給又聞臘日亦遺其在¶
雒中者錢各五千(遺于/季翻)越騎校尉光臘用羊三百頭米¶
四百斛肉五千斤臣愚以為不應經義惶恐不敢不以¶
聞陛下情欲厚之亦宜所以安之臣今言此誠欲上忠¶
陛下下全后家也　是嵗京師及兗豫徐州大旱(兖州/部陳)¶
(留東郡東平泰山濟北山陽濟隂等郡國豫州部汝南/潁川二郡梁沛陳魯等國徐州部東海琅邪彭城廣陵)¶
(下邳等郡國杜佑曰兖州盖以沇水為名又兖之為言/端也信也端言陽氣端端故其氣纎殺也徐州盖取舒)¶