妙音致書於太子母陳淑媛云國寳忠謹宜見親信帝¶
知之發怒以他事斬恱之國寳大懼與道子共譛范甯¶
出為豫章太守甯臨發上疏言今邉烽不舉而倉庫空¶
匱古者使民嵗不過三日(記王制古者用民之力嵗不/過三日任老者之事食北者)¶
(之/食)今之勞擾殆無三日之休至有生兒不復舉養(復扶/又翻)¶
鰥寡不敢嫁娶厝火積薪不足喻也(厝火積薪/賈誼之言)甯又上¶
言中原士民流寓江左嵗月漸久人安其業凡天下之¶
人原其先祖皆隨世遷移何至於今而獨不可謂宜正¶