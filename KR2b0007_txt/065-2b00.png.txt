陽仲長統遊學至并州過髙幹(仲長複姓/過工禾翻)幹善遇之訪¶
以世事統謂幹曰君有雄志而無雄材好士而不能擇¶
人(好呼/到翻)所以為君深戒也幹雅自多(自以為/多才也)不悦統言¶
統遂去之幹死荀彧舉統為尚書郎(百官志尚書侍郎/三十六人四百石)¶
(一曹六人主作文書起草蔡質漢儀曰尚書郎初從三/署詣臺試初上臺稱守尚書郎中歳滿稱尚書郎三年)¶
(稱侍/郎)著論曰昌言(孔安國曰昌當/也當理之言)其言治亂略曰豪傑¶
之當天命者未始有天下之分者也(治直吏翻/分扶問翻)無天下¶
之分故戰爭者競起焉角智者皆窮角力者皆負(角競/也校)¶