衛大將軍權善才左監門中郎將范懐義誤斫昭陵柏¶
辠當除名(監古衘翻/將即亮翻)上特命殺之大理丞太原狄仁傑¶
奏二人辠不當死(太原漢晉陽縣隋改為太原縣而以/後齊所置龍山縣為晉陽縣並帶并)¶
州上曰善才等斫陵柏我不殺則為不孝仁傑固執不¶
已上作色令出仁傑曰犯顏直諫自古以為難臣以為¶
遇桀紂則難遇堯舜則易(易以/豉翻)今法不至死而陛下特¶
殺之是法不信於人也人何所措其手足且張釋之有¶
言設有盗長陵一抔土陛下何以處之(釋之言見十四/巻漢文帝三年)¶