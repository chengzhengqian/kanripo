相(舊制凡宰臣/更日知印)由是事無巨細悉委于道帝嘗訪以軍¶
謀對曰征伐大事在聖心獨斷(斷丁/亂翻)臣書生惟知謹守¶
歴代成規而已帝以爲然道嘗稱疾求退帝使鄭王重¶
貴詣第省之(省悉/景翻)曰來日不出朕當親徃道乃出視事¶
當時寵遇羣臣無與爲比　己酉以吳越王元瓘爲天¶
下兵馬元帥　黔南巡内溪州刺史彭士愁引蔣錦州¶
蠻萬餘人㓂辰澧州(唐之盛時溪州屬黔中觀察唐末/陞黔中觀察爲黔南節度後號武)¶
(泰軍時屬蜀境廵内言在巡屬之内也蔣當作奬唐長/安四年以沅州之夜郎渭溪二縣置舞州開元十三年)¶