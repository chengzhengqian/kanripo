(噐於一所號蠶市鬻香藥於一/所號藥市鬻器用者號七寳市)置牓其上曰有能告捕¶
一盜賞錢五百緍盜不能獨為必有侶侶者告捕釋其¶
罪賞同平人未㡬(㡬居/豈翻)有捕盜而至者盜不服曰汝與¶
我同為盜十七年贓皆平分汝安能捕我我與汝同死¶
耳安濳曰汝既知吾有牓何不捕彼以來則彼應死汝¶
受賞矣汝既為所先死復何辭(先悉薦翻/復扶又翻)立命給捕者¶
錢使盜視之然後冎盜於市并㓕其家於是諸盜與其¶
侶互相疑無地容足夜不及旦散逃出境境内遂無一¶