路皆言宫中有二天子灋興真天子官為贗天子(贗五/晏翻)¶
(偽考異曰宋書作應天子宋畧作鴈天子按字書贗/  物也韓愈詩曰居然見真贗書或作鴈今從宋畧)且¶
官居深宫與人物不接灋興與太宰顔柳共為一體(義/恭)¶
(録尚書事栁元景為尚書令顔師伯/為僕射而事皆法興專决故云然)徃來門客恒有數¶
百(恒户/登翻)内外士庶莫不畏服灋興是孝武左右乆在宫¶
闈今與它人作一家深恐此坐席非復官有(坐徂卧翻/復扶又翻)¶
(又如/字)帝遂𤼵詔免灋興(免者免其/所居官也)遣還田里仍徙逺郡¶
八月辛酉賜灋興死解巢尚之舍人(巢尚之自孝武時/為中書通事舍人)¶