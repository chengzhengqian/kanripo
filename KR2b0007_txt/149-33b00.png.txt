(行正光厯/今從之)　十二月乙酉魏以車騎大将軍尚書右僕¶
射元欽為儀同三司(騎奇/寄翻)太保京兆王繼為太傅司徒¶
崔光為太保　初太子統之未生也上養臨川王宏之¶
子正徳為子正徳少麤險(少詩/照翻)上即位正徳意望東宫¶
及太子統生正徳還本賜爵西豐侯(沈約宋志臨川/郡有西豐縣)正¶
徳怏怏不滿意常蓄異謀(怏於/兩翻)是嵗正徳自黄門侍郎¶
為輕車将軍頃之亡奔魏自稱廢太子避禍而來魏尚¶
書左僕射蕭寶寅上表曰豈有伯為天子父作揚州(元/年)¶