(復扶又翻樂音洛覡/刑狄翻説輸芮翻)上怒曰豈有逐糧天子邪乃止¶
　　睿宗𤣥真大聖大興孝皇帝上¶
　　　(諱旦髙宗第八子也初名旭輪後去旭名輪後/改名旦初諡大聖真皇帝廟號睿宗天寳八載)¶
　　　(追尊𤣥真大聖皇帝十三載/加尊𤣥真大聖大興孝皇帝)¶
景雲元年(是年六月改元唐隆/七月始改元景雲)春正月丙寅夜中宗與¶
韋后㣲行觀燈於市里又縱宫女數千人出遊多不歸¶
者　上命紀處訥送金城公主適吐蕃處訥辭又命趙¶
彦昭彦昭亦辭丁丑命左驍衛大將軍楊矩送之(驍堅/堯翻)¶