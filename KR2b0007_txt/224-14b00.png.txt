給中書符牒令五臺僧數十人散之四方求利以營之¶
載等每侍上從容多談佛事(從千/容翻)由是中外臣民承流¶
相化皆廢人事而奉佛政刑日紊矣(紊亡/運翻)　八月庚辰¶
鳯翔等道節度使左僕射平章事李抱玉入朝(李抱玉/以陳鄭)¶
(澤潞鳯翔等道/節度使防吐蕃)固讓僕射言辭確至(確堅也/固也)上許之癸¶
丑又讓鳯翔節度使不許　丁酉杜鴻漸飯千僧以使¶
蜀無恙故也(飯扶/晩翻)　九月吐蕃衆數萬圍靈州逰騎至¶
潘原宜禄(潘原本古隂盤縣天寳/元年更名潘原属涇州)詔郭子儀自河中帥¶