帝自江都行幸涿郡御龍舟度河入永濟渠仍勑選部¶
門下内史御史四司之官於船前選補(選部之選宣戀/翻選補之選如)¶
(字/)其受選者三千餘人或徒歩隨船三千餘里不得處¶
分(處昌吕翻/分扶問翻)凍餒疲頓因而致死者什一二　壬午下¶
詔討髙麗敕幽州摠管元𢎞嗣(大業初已廢諸州總管/府此書元𢎞嗣前官)¶
往東萊海口(帝改萊州/為東萊郡)造船三百艘(艘蘇/遭翻)官吏督役晝¶
夜立水中略不敢息自腰以下皆生蛆死者什三四(蛆/子)¶
(余/翻)夏四月庚午車駕至涿郡之臨朔宫(唐志幽州薊縣/有故隋臨朔宮)¶