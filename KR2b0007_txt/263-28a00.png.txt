(移置丙午唐祖補紀/云天復二年尤誤)鄩據府舍拜從周母每旦省謁待¶
其妻子甚有恩禮子弟職掌供億如故(省悉景翻鄩料/從周必還攻兖)¶
(州故善/視其家)是日青州牙將張居厚帥壯士二百將小車至¶
華州東城(帥讀曰/率下同)知州事婁敬思疑其有異剖視之其¶
徒大呼(呼火/故翻)殺敬思攻西城崔𦙍在華州師衆拒之(天/復)¶
(元年十二月崔𦙍帥百/官遷於華州事見上卷)不克(為崔𦙍所拒遂/不能克華州)走至商州¶
追獲之(九域志華州南至/商州一百八十里)全忠留節度判官裴迪守大¶
梁師範遣走卒齎書至大梁迪問以東方事走卒色動¶