徑至不可當也請還廣陵以俟後舉鑒大㑹僚佐責納¶
曰吾受先帝顧託之重正復捐軀九泉不足報塞(復扶/又翻)¶
(塞悉/則翻)今彊㓂在近衆心危逼君腹心之佐而生長異端¶
(長丁丈翻/又知兩翻)當何以帥先義衆鎮壹三軍邪(帥讀曰/率下同)將斬¶
之久乃得釋陶侃將救大業長史殷羨曰吾兵不習步¶
戰救大業而不捷則大事去矣不如急攻石頭則大業¶
自解(謂急攻蘇峻健晃必還/救之大業之兵自解)侃從之羨融之兄也庚午¶
侃督水軍向石頭庾亮温嶠趙𦙍帥步兵萬人從白石¶