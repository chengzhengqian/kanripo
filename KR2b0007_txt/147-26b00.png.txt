(衆四萬求益兵六千魏主以四千給/之安得十餘萬衆蓋梁史為夸大耳)昶單騎而走棄其¶
節𫝊儀衛俱盡(𫝊張/戀翻)至郯城借趙遐節以為軍威魏主¶
命黄門侍郎甄琛馳驛鎖昶窮其敗狀(甄之人翻琛丑/林翻驛人質翻)¶
(驛𫝊/也)及趙遐皆免官唯蕭寶寅全軍而歸盧昶之在朐¶
山也御史中尉游肇言於魏主曰朐山蕞爾僻在海濵¶
卑濕難居(蕞徂/外翻)於我非急於賊為利為利故必致死以¶
争之非急故不得已而戰以不得已之衆擊必死之師¶
恐稽延嵗月所費甚大假令得朐山徒致交争終難全¶