前後上表(上時/掌翻)言上受命符瑞甚衆又採民間歌謡引¶
圖書讖緯捃摭佛經(讖楚譖翻捃居/運翻摭之石翻)回易文字曲加誣¶
飾撰皇隋靈感志三十卷奏之上令宣示天下劭集諸¶
州朝集使盥手焚香而讀之曲折其聲有如歌詠經涉¶
旬朔徧而後罷上益喜前後賞賜優洽(洽音狹朝直遥/翻使疏吏翻)¶
十五年春正月壬戌車駕頓齊州庚午為壇于泰山柴¶
燎祀天以嵗旱謝愆咎禮如南郊又親祀青帝壇赦天¶
下　二月丙辰收天下兵器敢私造者坐之關中縁邊¶