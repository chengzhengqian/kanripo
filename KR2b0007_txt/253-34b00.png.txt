置之(為盧攜倚髙駢/以誤國張本)　是嵗桂陽賊陳彦謙陷栁州殺¶
刺史董岳¶
廣明元年春正月乙卯朔改元　沙陀入雁門闗冦忻¶
代二月庚戍沙陀二萬餘人逼晉陽辛亥陷太谷(宋白/曰太)¶
(谷縣本漢陽邑縣隋開皇十八/年改名太谷因縣西太谷為名)遣汝州防禦使博昌諸¶
葛爽帥東都防禦兵救河東(博昌漢古縣名後魏置樂/安郡及樂安縣隋時改樂)¶
(安縣為博昌縣唐時/屬青州帥讀曰率)　河東節度使康傳圭專事威刑¶
多復仇怨强取富人財遣前遮虜軍使蘇𢎞軫擊沙陀於¶