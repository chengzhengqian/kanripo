　為察其人未必賢也以親故而取之固非公也茍賢¶
　矣以親故而捨之亦非公也夫天下之賢固非一人¶
　所能盡也若必待素識熟其才行而用之所遺亦多¶
　矣(夫音扶行/下孟翻)古之為相者則不然舉之以衆取之以¶
　公衆曰賢矣己雖不知其詳姑用之待其無功然後¶
　退之有功則進之所舉得其人則賞之非其人則罰¶
　之進退賞罰皆衆人所共然也己不置豪髪之私¶
　於其間茍推是心以行之又何遺賢曠官之足病哉¶