諫曰人臣各為其主用(為于/偽翻)彼堅守不下乃忠臣也今¶
大王殺之何以勵羣下乎建德怒曰吾至城下彼猶不¶
降力屈就擒何可捨也敬曰今大王使大將高士興拒¶
羅藝於易水藝纔至興即降(將即亮翻/降户江翻)大王之意以為¶
何如建德乃悟即命釋之　乙未梁師都復冦延州(復/扶)¶
(又翻九考異曰太宗實錄云經數月師都又來冦按/丙寅  月朔冦延州乙未九月晦也今從高祖實錄)叚¶
德操擊破之斬首二千餘級師都以百餘騎遁去(騎奇/寄翻)¶
徳操以功拜柱國賜爵平原郡公鄜州刺史鄜城壯公¶