還為王殺幽辱虀粉了無遺恨本望君臣一體若合符¶
契不圖今日分疎至此(今人猶謂辨/析為分疎)中軍將軍王思政¶
言於魏主曰髙歡之心昭然可知洛陽非用武之地宇¶
文泰乃心王室今往就之還復舊京何慮不克帝深然¶
之遣散騎侍郎河東桞慶見泰於髙平共論時事泰請¶
奉迎輿駕慶復命帝復私謂慶曰(復扶/又翻)朕欲向荆州何¶
如慶曰闗中形勝宇文泰才畧可依荆州地非要害南¶
迫梁冦臣愚未見其可帝又問閤内都督宇文顯和(時/南)¶