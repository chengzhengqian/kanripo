涼覆敗(謂赫連勃勃克上邽/沮渠蒙遜入姑臧)朝廷之危有如累卵穀者¶
國之本也而殿下無故散之虛損國儲將若之何懿怒¶
笞殺之泓聞之召東平公紹宻與之謀紹曰懿性識鄙¶
淺從物推移造此謀者必孫暢也但馳使徴暢遣撫軍¶
將軍讚據陜城臣向潼關為諸軍節度若暢奉詔而至¶
臣當遣懿帥河東見兵共禦晉師(帥讀曰率/見賢遍翻)若不受詔¶
命便當聲其罪而討之泓曰叔父之言社稷之計也乃¶
遣姚讃及冠軍將軍司馬國璠建義將軍虵𤣥屯陜津¶