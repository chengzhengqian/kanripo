(後/罷)行者近不踰時逺不經嵗高宗以劉仁軌為洮河鎮¶
守使以圖吐蕃(見二百二卷高/宗儀鳳二年)於是始有久戍之役武¶
后以來承平日久府兵浸墮(墮讀/曰隳)為人所賤百姓耻之¶
至蒸熨手足以避其役又牛仙客以積財得宰相(事見/二百)¶
(一十四卷𤣥宗/開元二十四年)邉將效之山東戍卒多齎繒帛自隨邉¶
將誘之寄於府庫晝則苦役夜縶地牢(繒慈陵翻誘音/酉縶音執縳也)¶
利其死而没入其財故自天寳以後山東戍卒還者什¶
無二三其殘虐如此然未嘗有外叛内侮殺帥自擅者¶