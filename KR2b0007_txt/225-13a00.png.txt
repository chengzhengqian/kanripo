　十二月回紇千騎㓂夏州(傳考異曰此事出汾陽家/  實録新舊紀皆無之按)¶
(實録明年二月加朔方戍兵以/備回紇則是回紇嘗入冦也)州將梁榮宗破之於烏¶
水(烏水在夏州朔方縣貞觀七年開延/化渠引烏水入庫狄澤將即亮翻)郭子儀遣兵三¶
千救夏州回紇遁去(夏户雅翻/紇下没翻)　元載王縉奏魏州鹽¶
貴請禁鹽入其境以困之(載祖亥翻又音/如字縉音晉)上不許曰承¶
嗣負朕百姓何罪　田承嗣請入朝李正已屢為之上¶
表乞許其自新(嗣祥吏翻朝直遥翻/為于偽翻上時掌翻)¶
十一年春正月壬辰遣諫議大夫杜亞使魏州宣慰(使/疎)¶