及婦女度江殺老弱以充食行密將張訓李徳誠潛入¶
揚州滅餘火得穀數十萬斛以賑饑民(揚州之民仇孫/儒而徳楊行密)¶
(使孫儒不死於宣州揚州/之民亦必歸楊行密矣)泗州刺史張諫貸數萬斛以¶
給軍訓以行密之命饋之諫由是徳行密(為張諫降/行密張本)¶
邢洺節度使李存孝勸李克用攻鎮州克用從之八月¶
克用南巡澤潞遂涉懷孟之境　朱全忠遣其將丁㑹¶
攻宿州克其外城(元年夏四月宿州/將張筠附於時漙)　乙未孫儒自蘇¶
州出屯廣徳(沈約曰廣徳縣疑吳所立劉昫曰廣徳縣/漢故障也宋分宣州之廣徳吳興之故障)¶