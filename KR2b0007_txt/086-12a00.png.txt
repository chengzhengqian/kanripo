曰宰輔得失豈張光之罪危人自安君子弗為也乃表¶
光殊勲乞加遷擢　是嵗離石大饑漢王淵徙屯黎亭¶
(續漢志上黨郡壺闗縣有/黎亭書西伯戡黎即此)就邸閣榖留太尉宏守離石¶
使大司農卜豫運糧以給之¶
光熈元年(六月帝還洛陽始改/元此猶是永興三年)春正月戊子朔日有食¶
之　初太弟中庶子蘭陵繆播(繆靡㓜翻又/莫六翻姓也)有寵於司¶
空越播從弟右衛率𦙍太宰顒前妃之弟也越之起兵¶
遣播𦙍詣長安說顒令奉帝還洛(說輸芮翻下因/說復說迎說同)約與¶