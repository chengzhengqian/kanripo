萬全之功且臣之所憂不止于此陛下寵育鮮卑羌羯¶
布滿畿甸此屬皆我之深仇太子獨與弱卒數萬留守¶
京師臣懼有不虞之變生于腹心肘腋不可悔也臣之¶
頑愚誠不足采王景畧一時英傑陛下常比之諸葛武¶
矦(諸葛亮/諡武矦)獨不記其臨沒之言乎(見上卷寧/康三年)堅不聽于¶
是朝臣進諌者衆堅曰以吾擊晉校其彊弱之埶猶疾¶
風之掃秋葉而朝廷内外皆言不可誠吾所不解也(朝/直)¶
(遥翻下同解/户買翻曉也)太子宏曰今嵗在吳分(分扶/問翻)又晉君無罪¶