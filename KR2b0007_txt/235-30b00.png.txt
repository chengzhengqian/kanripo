信欲奪節度使姚南仲軍政南仲不從由是有隙盈珍¶
譛其幕僚馬摠貶泉州别駕福建觀察使栁冕謀害摠¶
以媚盈珍遣幕僚寶鼎薛戎攝泉州事使按致摠罪戎¶
為辨析其無辜(為于/偽翻)冕怒召戎囚之使守卒恣為侵辱¶
如此彌月徐誘之使誣摠戎終不從摠由是獲免冕芳¶
之子也(栁芳有史學/事𤣥宗肅宗)盈珍屢毁南仲於上上疑之盈珍¶
乃遣小吏程務盈乘驛誣奏南仲罪牙將曹文洽亦奏¶
事長安知之晨夜兼行追及務盈於長樂驛(長樂驛在/長安城東)¶