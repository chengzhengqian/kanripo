尉吏部侍郎許寂户部侍郎潘嶠皆坐格黨貶官格尋¶
再貶維州司户庾凝績奏徙格於合水鎮(九域志卭州/蒲江縣有合)¶
(水/鎮)令茂州刺史顧承郾伺格隂事王宗侃妻以格同姓¶
欲全之謂承郾母曰戒汝子勿為人報仇(郾于建翻/為于偽翻)他¶
日將歸罪于汝承郾從之凝績怒因公事抵承郾罪秋¶
七月壬申朔蜀主以兼中書令王宗弼為鉅鹿王宗瑤¶
為臨淄王宗綰為臨洮王(洮土/刀翻)宗播為臨潁王宗裔宗¶
䕫及兼侍中宗黯皆為琅邪郡王(自典午度江以來江/左以琅邪之王為衣)¶