壽領寧州　夏五月甲寅遼東武宣公慕容廆卒六月¶
世子皝以平北將軍行平州刺史督攝部内(皝字元真/廆第三子)¶
(廆戸罪翻/皝呼廣翻)赦繫囚以長史裴開為軍諮祭酒郎中令高¶
詡為𤣥菟太守皝以帶方太守王誕為左長史誕以遼¶
東太守陽騖為才而讓之皝從之以誕為右長史(國之/興也)¶
(其臣推賢讓能國之衰也/其臣矜已忌賢騖音務)　趙主勒寢疾中山王虎入¶
侍禁中矯詔羣臣親戚皆不得入疾之増損外無知者¶
又矯詔召秦王宏彭城王堪還襄國(勒以宏都督中外/諸軍事葢使之鎮)¶