故也(載祖亥翻又音/如字駁比角翻)　八月丁卯淮西節度使李忠臣¶
將兵二千屯奉天防秋(使疏吏翻將即亮翻又音如字/秋高馬肥吐蕃數入冦唐歲調)¶
(闗東之兵屯京西/以防之謂之防秋)　上益厭元載所為思得士大夫之¶
不阿附者為腹心漸收載權丙子内出制書以浙西觀¶
察使李栖筠為御史大夫宰相不知載由是稍絀(相息/亮翻)¶
(絀勑/律翻)　九月吐蕃下青石嶺軍於那城(靑石嶺在原州/西那城即漢朝)¶
(那故城在原州花/石川吐從暾入聲)郭子儀使人諭之明日引退　是歲¶
以尚書右丞韓滉為户部侍郎判度支自兵興以來所¶