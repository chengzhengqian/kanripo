上邽(上邽縣屬天水/郡弇古含翻)畧陽圍解帝勞賜來歙(勞力/到翻)班坐¶
絶席在諸將之右(專席而坐於諸將之/上不與諸坐者並也)賜歙妻縑千匹¶
(毛晃曰縑并/絲繒又絹也)進幸上邽詔告隗囂曰若束手自詣父子¶
相見保無他也若遂欲為黥布者亦自任也(謂必不歸/降如黥布)¶
(云欲為帝/亦任之也)囂終不降於是誅其子恂使吳漢岑彭圍西¶
城耿弇蓋延圍上邽以四縣封竇融為安豐侯(融封安/豐陽泉)¶
(蓼安風四縣/皆屬廬江郡)弟友為顯親侯(郡國志漢陽郡有顯親縣/賢曰故城在今秦州成紀)¶
(縣東南帝置顯親縣以封友褒/顯竇氏有孝文皇后之親也)及五郡太守皆封列侯¶