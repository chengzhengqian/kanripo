(獻平陳之策/孝芬之孫也)　乙酉罷天策府(置天策府見一百/八十九巻四年)　秋¶
七月己丑柴紹破突厥於秦州斬特勒一人士卒首千¶
餘級(厥九/勿翻)　以秦府䕶軍秦叔寶為左衞大將軍又以¶
程知節為右武衞大將軍尉遲敬徳為右武候大將軍¶
(尉紆勿翻在考異曰唐厯三/人除官皆  癸巳今從實録)　壬辰以髙士亷為侍中¶
房𤣥齡為中書令蕭瑀為左僕射長孫無忌為吏部尚¶
書杜如晦為兵部尚書癸巳以宇文士及為中書令封¶
徳彝為右僕射又以前天策府兵曹參軍杜淹為御史¶