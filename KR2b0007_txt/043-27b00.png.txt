(徒好呼到翻施式/豉翻俠户頰翻)與同郡張宗上谷鮮于裒不相好(姓/譜)¶
(鮮于本子姓周武王封箕子于朝鮮支子/仲食采於于因以鮮于為氏裒蒲矦翻)知其有用猶¶
稱所長而達之友人張汜杜禽與興厚善以為華而少¶
實但私之以財終不為言(少詩沼翻/為于偽翻)是以世稱其忠上¶
以沛國桓榮為議郎(沛國即沛郡建武二十年中山王/輔徙封沛始為國續漢志凡郎官)¶
(皆主更直執㦸宿衛諸殿門出充車/騎惟議郎不在直中議郎秩六百石)使授太子經車駕¶
幸太學㑹諸博士論難於前(難乃/旦翻)榮辨明經義每以禮¶
讓相厭(厭服也/一葉翻)不以辭長勝人儒者莫之及特加賞賜¶