　臣光曰昔周得微子而革商命(殷紂暴虐日甚微子/抱祭器而奔周武王)¶
　(乃告諸侯曰殷有重罪不可/不伐遂伐紂殺之而革殷命)秦得由余而霸西戎(史/記)¶
　(戎使由余使于秦繆公留由余而遺戎王以女樂戎/王受而説之繆公乃歸由余由余數諫不聴繆公使)¶
　(人間要由余由余遂降秦繆公問以伐/戎之形并國十二開地千里遂霸西戎)呉得伍貟而¶
　克彊楚(楚殺伍奢其子貟奔吳吳王闔/閭用其謀而伐楚破楚入郢)漢得陳平而¶
　誅項籍(事見九卷漢髙/帝二年至四年)魏得許攸而破袁紹(事見六/十三卷)¶
　(漢獻帝建/安五年)彼敵國之材臣來為已用進取之良資也¶
　王猛知慕容垂之心乆而難信獨不念燕尚未滅垂¶