將帥競治第舍各窮其力而後止時人謂之木妖(將即/亮翻)¶
(帥所類翻治直/之翻妖於驕翻)上素疾之故毁其尤者仍命馬氏獻其¶
園𨽻宫司(宫司掌宫禁/園籞者也)謂之奉成園(雍録奉成園在安/邑坊自丹鳯門南)¶
(出東街第六/坊為安邑坊)　癸丑減常貢宫中服用錦千匹服玩數¶
千事　庚辰詔回紇諸胡在京師者各服其服無得效¶
華人先是回紇留京師者常千人(紇下没翻/先悉薦翻)商胡偽服¶
而雜居者又倍之縣官日給饔餼(熟曰饔生曰/餼餼許既翻)殖貲産¶
開第舍市肆美利皆歸之日縱貪横(横户/孟翻)吏不敢問或¶