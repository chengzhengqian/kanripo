于越州制度悉如禹廟(禹廟在越州㑹/稽縣東南七里)命民間禱賽者¶
(賽先代翻先祈福於/神其後報祠謂之賽)無得之禹廟皆之生祠昌求為越¶
王朝廷未之許昌不恱曰朝廷欲負我矣我累年貢獻¶
無算而惜越王邪有諂之者曰王為越王曷若為越帝¶
於是民間訛言時世將變競相帥填門喧譟請昌為帝¶
(帥讀/曰率)昌大喜遣人謝之曰天時未至時至我自為之其¶
僚佐吳瑤都虞候李暢之等皆勸成之吏民獻謠䜟符¶
瑞者不可勝紀(勝音/升)其始賞之以錢數百緡既而獻者¶