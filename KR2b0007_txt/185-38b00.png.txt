(在都城西北隅南面三門中/曰端門左曰左掖右曰右掖)盧楚匿於太官署(太官署/在光禄)¶
(寺百僚廨署皆/在皇城之内)世充之黨擒之至興教門見世充(皇宫/南面)¶
(三門左/曰興教)世充令亂斬殺之進攻紫微宫門皇泰主使人¶
登紫微觀(觀門闕也/音古玩翻)問稱兵欲何為世充下馬謝曰元¶
文都盧楚等横見規圖(横戸/孟翻)請殺文都甘從刑典段逹¶
乃令將軍黄桃樹執送文都文都顧謂皇泰主曰臣今¶
朝死陛下夕至矣皇泰主慟哭遣之出興教門亂斬如¶
盧楚并殺盧元諸子段逹又以皇泰主命開門納世充¶