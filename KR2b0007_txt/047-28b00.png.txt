矣(謂勝負決也/降户江翻)謝遂前攻超不下又鈔掠無所得超度¶
其糧將盡(鈔楚交翻/度大各翻)必從龜兹求食乃遣兵數百於東¶
界要之(要一/遥翻)謝果遣騎齎金銀珠玉以賂龜兹超伏兵¶
遮擊盡殺之持其使首以示謝謝大驚即遣使請罪願¶
得生歸超縱遣之月氏由是大震歲奉貢獻　初北海¶
哀王無後(章帝元和三年北/海哀王基薨無後)肅宗以齊武王首創大業¶
而後嗣廢絶心常愍之遺詔令復齊北海二國丁卯封¶
蕪湖矦無忌為齊王(無忌齊王晃子/章和元年晃貶)北海敬王庶子威¶