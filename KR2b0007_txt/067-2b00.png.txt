四月旱五月雨水　初魏公操遣廬江太守朱光屯皖¶
(皖户/板翻)大開稻田吕䝉言於孫權曰皖田肥美若一收孰¶
彼衆必増(收孰謂稻成熟而收之也有/糧則可以増衆孰古熟字通)宜早除之閏月¶
權親攻皖城諸將欲作土山添攻具吕䝉曰治攻具及¶
土山必厯日乃成(治直/之翻)城備既修外救必至不可圖也¶
且吾乗雨水以入若留經日水必向盡還道艱難䝉竊¶
危之今觀此城不能甚固以三軍鋭氣四面並攻不移¶
時可拔及水以歸全勝之道也權從之䝉薦甘寧為升¶