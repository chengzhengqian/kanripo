優劣為三等其上下二等仍分為三(上等下等各/又分為三等)六品¶
已下尚書重問(重直/用翻)五品已上朕將親與公卿論其善¶
惡上上者遷之下下者黜之中者守其本任魏主之北¶
巡也留任城王澄銓簡舊臣自公侯已下有官者以萬¶
數澄品其優劣能否為三等人無怨者(史言任城王/澄之平明)壬¶
午魏主臨朝堂黜陟百官(朝直/遥翻)謂諸尚書曰尚書樞機¶
之任非徒摠庶務行文書而已朕之得失盡在於此卿¶
等居官年垂再朞未嘗獻可替否進一賢退一不肖此¶