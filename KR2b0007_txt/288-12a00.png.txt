此危道也威善之於是威自陜州白文珂及寧江節度¶
使侍衞步軍都指揮使劉詞自同州常思自潼關三道¶
攻河中(九域志陜州北至河中二百三十七里同州東/至河中六十里潼關度河至河中一百餘里陜)¶
(失冉/翻)威撫養士卒與同苦樂小有功輒賞之微有傷常¶
親視之士無賢不肖有所陳啟皆温辭色而受之違忤¶
不怒小過不責(樂音洛忤/五故翻)由是將卒咸歸心於威始李¶
守貞以禁軍皆嘗在麾下受其恩施(施式䜴翻/下好施同)又士卒¶
素驕苦漢法之嚴謂其至則叩城奉迎可以坐而待之¶