欽定四庫全書¶
　資治通鑑卷二百十五　　宋　司馬光　撰¶
　　　　　　　　　　　　　　胡三省　音註¶
　唐紀三十一(起𤣥黓敦牂盡彊圉大淵/獻十一月凡五年有奇)¶
　　𤣥宗至道大聖大明孝皇帝中之下¶
天寶元年春正月丁未朔上御勤政樓(帝於興慶宫西/南隅建二樓花)¶
(萼相輝樓在西臨街以燕兄弟/勤政務本樓在南以修政事)受朝賀(朝直/遥翻)赦天下改¶
元　壬子分平盧别為節度以安祿山為節度使(使疏/吏翻)¶