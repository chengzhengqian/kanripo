(户江翻/下同)華隂令李孝常以永豐倉降(隋志華隂縣屬京/兆郡華户化翻)¶
仍應接河西諸軍孝常圓通之子也(李圓通寵任/於開皇之初)京兆¶
諸縣亦多遣使請降(使疏/吏翻)　王世充韋霽王辯及河内¶
通守孟善誼河陽郡尉獨孤武都(河陽非郡也隋制舊/有兵處州刺史帶諸)¶
(軍事以統之煬帝罷州置郡别置都/尉領兵與郡不相知郡尉當作都尉)各帥所領㑹東都¶
(帥讀曰/率下同)唯王隆後期不至(王隆帥卭/黄蠻者也)己未越王侗使虎¶
賁郎將劉長恭等帥留守兵龎玉等帥偃師兵與世充¶
等合十餘萬衆擊李密於洛口(賁音奔守式又翻帥讀/曰率  考異曰畧記作)¶