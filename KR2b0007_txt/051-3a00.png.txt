勇發敦煌張掖酒泉六千騎及鄯善疏勒車師前部兵¶
擊後部王軍就大破之(敦&KR1131;門翻/鄯上扇翻)獲首虜八千餘人生¶
得軍就及匈奴持節使者將至索班沒處斬之𫝊首京¶
師(索班事見上/卷永寧元年)　冬十月丙午越巂山崩(巂音/髓)　北鄉¶
侯病篤中常侍孫程謂濟隂王謁者長興渠曰(賢曰興/姓渠名)¶
(余按百官志王國謁者比四百石其下有禮樂長衛士/長醫工長永巷長祠祀長而無謁者長竊意長興姓也)¶
王以嫡統本無失徳先帝用讒遂至廢黜若北鄉侯不¶
起相與共斷江京閻顯事無不成者(斷丁/亂翻)渠然之又中¶