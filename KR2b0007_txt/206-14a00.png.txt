者太后復召為肅政中丞元忠前後坐弃市流竄者四¶
(考異曰舊傳云三被流今從御史䑓記按新書元忠為/洛陽令䧟周興獄當死以平楊楚功得流嵗餘為來俊)¶
(臣所構将就刑太后使王隠客宣詔赦之此為二事通/鑑書王隠客宣赦事於永昌元年至長夀元年又下獄)¶
(貶此為三事及後長安三年又貶髙要尉/此為四事未知御史䑓記所書如何也)嘗侍宴太后¶
問曰卿徃者數負謗何也(數所/角翻)對曰臣猶鹿耳羅織之¶
徒欲得臣肉為羹臣安所避之　冬閏十月甲寅以幽¶
州都督狄仁傑為鸞䑓侍郎司刑卿杜景儉為鳯閣侍¶
郎並同平章事仁傑上疏(上時/掌翻)以為天生四夷皆在先¶