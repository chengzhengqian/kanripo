賀染干侵魏北部以應之魏衆驚擾北部大人叔孫普¶
洛亡奔劉衛辰麟聞之遽遣安同等歸魏人知燕軍在¶
近衆心少安(少詩/沼翻)窟咄進屯髙栁(髙栁縣漢屬代郡晉/省酈道元曰髙栁在)¶
(代中其山重巒疊巘霞舉雲髙其/山隠隠而東出遼塞注又見前)珪引兵與麟㑹擊之¶
窟咄大敗奔劉衛辰衛辰殺之珪悉収其衆以代人庫¶
狄干為北部大人(魏書官氏志次南諸部/有庫狄氏後為狄氏)麟引兵還中¶
山劉衛辰居朔方士馬甚盛後秦主萇以衛辰為大將¶
軍大單于河西王幽州牧(單音/蟬)西燕主永以衛辰為大¶