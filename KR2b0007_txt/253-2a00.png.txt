(曰南詔别名鶴拓其後亦自/稱大封人是以封為國號也)法好畋獵酣飲(好呼/到翻)委國¶
事於大臣閏月嶺南西道節度使辛讜奏南詔遣陁西¶
叚瑳寳等來請和(南詔官有陁西猶中國判/官也瑳七何翻又七可翻)且言諸道¶
兵戍邕州歲乆餽餉之費疲弊中國請許其和使羸瘵¶
息肩(羸倫為翻/瘵側介翻)詔許之讜遣大將杜𢎞等齎書幣送瑳¶
寳還南詔但留荆南宣歙數軍戍邕州(歙書/渉翻)自餘諸道¶
兵什减其七　王郢横行浙西鎮海節度使裴璩嚴兵¶
設備(璩求/於翻)不與之戰密招其黨朱實降之(降户/江翻)散其徒¶