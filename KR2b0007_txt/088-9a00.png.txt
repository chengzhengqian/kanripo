諸將欲攻三臺張賔曰演雖弱衆猶數千三臺險固攻¶
之未易猝抜(易以/豉翻)捨而去之彼將自潰方今王彭祖劉¶
越石公之大敵也(王浚字彭祖/劉琨字越石)宜先取之演不足顧也¶
且天下饑亂明公雖擁大兵遊行羈旅人無定志非所¶
以保萬全制四方也不若擇便地而據之廣聚糧儲西¶
稟平陽以圖幽并(幽王浚/并劉琨)此霸王之業也邯鄲襄國形¶
勝之地(邯鄲縣漢屬趙國晉屬廣平襄國縣秦為信都/項羽改曰襄國漢屬趙國晉屬廣平而信都别)¶
(為縣前漢屬信都國後漢屬安平國邯鄲音寒丹/宋白曰隋改襄國為龍岡縣唐為邢州所治也)請擇¶