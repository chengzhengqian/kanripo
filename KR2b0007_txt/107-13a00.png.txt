哀　翟遼徙屯滑臺(遼自黎陽徙屯滑臺既與燕絶欲/阻河為固也滑臺城在白馬縣西)¶
(春秋鄭廩延邑/也唐為滑州)　六月苑川王乞伏國仁卒諡曰宣烈¶
廟號烈祖其子公府尚幼羣下推國仁弟乾歸為大都¶
督大将軍大單于河南王(時乞伏氏跨有涼州河南之/地遂為國號為後公府殺乾)¶
(歸張本/單音蟬)大赦改元太初　魏王珪破庫莫奚於弱落水¶
南(新唐書曰奚亦東胡種為匈奴所破保烏丸山漢/曹操斬蹋頓盖其後也弱落水即饒樂水在奚中)秋¶
七月庫莫奚復襲魏營(復扶/又翻)珪又破之庫莫奚者本¶
屬宇文部與契丹同類而異種其先皆為燕王皝所破¶