史後至奪其射堂衆人皆避之毅獨不去悦厨饌甚盛¶
不以及毅毅従悦求子鵝炙(饌雛戀翻又雛睆翻炙之/夜翻子鵝為炙尤肥美)¶
悦怒不與毅由是銜之至是毅求兼督江州詔許之因¶
奏稱江州内地以治民為職(治直/之翻)不當置軍府彫耗民¶
力宜罷軍府移鎮豫章而尋陽接蠻可即州府千兵以¶
助郡戍於是解悦都督將軍官以刺史鎮豫章毅以親¶
將趙恢領千兵守尋陽悦府文武三千悉入毅府符攝¶
嚴峻(符攝符下江/州追攝之也)恱忿懼至豫章疽發背卒(疽千余翻/卒子恤翻)¶