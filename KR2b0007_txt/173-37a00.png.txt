(都永福縣舊曰沛梁置涇城東陽二郡及涇州陳廢州/併二郡為沛郡全椒縣梁置北譙郡南梁郡自宋志有)¶
(之不知其實土所在梁天監二年馮道/根以南梁太守戍阜陵葢自是為實土)周又取譙北徐¶
州(譙州治渦陽在譙郡山桑/縣北徐州置於琅邪郡)自是江北之地盡沒於周¶
　周天元如洛陽親御驛馬日行三百里四皇后及文¶
武侍衛數百人並乗馹以從(馹人質翻亦驛/馬也從才用翻)仍令四后¶
方駕齊驅(方駕並/駕也)或有先後輙加譴責人馬頓仆相及¶
於道　癸酉遣平北將軍沈恪電威將軍裴子烈鎮南¶
徐州開逺將軍徐道奴鎮柵口(電威開逺將軍品並第/七秩六百石柵口柵江)¶