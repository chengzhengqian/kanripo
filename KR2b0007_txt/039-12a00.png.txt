(引之以為言也/厭音一葉翻)宜告天以求救莽乃率羣臣至南郊陳¶
其符命本末仰天大哭氣盡伏而叩頭諸生小民旦夕¶
㑹哭為設飱粥(為于偽翻師古/曰飱音千安翻)甚悲哀者除以為郎郎¶
至五千餘人莽拜將軍九人皆以虎為號將北軍精兵¶
數萬人以東内其妻子宫中以為質(質音/致)時省中黄金¶
尚六十餘萬斤它財物稱是(稱尺/證翻)莽愈愛之賜九虎士¶
人四千錢衆重怨無鬬意(師古曰重/音直用翻)九虎至華陰回谿¶
(賢曰回谿今俗所謂囘阬在洛州永寧縣東北/其谿長四里闗二丈深二丈五尺華戶化翻)距隘自¶