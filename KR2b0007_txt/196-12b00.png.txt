臣校功爭能臣竊為陛下不取(乘繩證翻/為于偽翻)上甚善之¶
十六年春正月乙丑魏王泰上括地志(上時掌/翻下同)泰好學¶
司馬蘇朂説泰以古之賢王皆招士著書故泰奏請修¶
之(時泰奏引蕭徳言顔𦙍蔣亞卿許偃/等就府修撰好呼到翻説輸芮翻)於是大開館舍¶
廣延時俊人物輻湊門庭如市泰月給踰于太子諌議¶
大夫褚遂良上疏以為聖人制禮尊嫡卑庶世子服物¶
不㑹與王者共之(周禮王及世子惟膳不㑹其他/服物世子猶皆㑹㑹古外翻)庶子¶
雖愛不得踰嫡所以塞嫌疑之漸除禍亂之源也若當¶