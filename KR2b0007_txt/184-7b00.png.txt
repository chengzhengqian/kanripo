曰與兄𣲖流雖異根系本同(唐公出於李虎密出於李/弼是異𣲖也然李弼之先)¶
(本遼東襄平人李虎祖西凉木隴/西成紀人所謂根系但同姓耳)自唯虚薄為四海英¶
雄共推盟主(唯當作惟惟思/也詳見審是)所望左提右挈戮力同心¶
執子嬰於咸陽(以謂/代王)殪商辛於牧野(以謂煬帝/殪於計翻)豈不盛¶
哉且欲使淵以步騎數千自至河内(煬帝改懐州為河/内郡騎竒寄翻)¶
面結盟約淵得書笑曰密妄自矜大非折簡可致吾方¶
有事關中若遽絶之乃是更生一敵不如卑辭推奬以驕¶
其志使為我塞成臯之道綴東都之兵(塞成臯之道則/江都信使不通)¶