罷政事(為王宗佶/見殺張本)　蜀以户部侍郎張格為中書侍郎¶
同平章事格為相多迎合主意有勝己者必以計排去¶
之(去羌吕翻為張/格亂蜀張本)　初晉王克用多養軍中壯士為子¶
寵遇如真子及晉王存朂立諸假子皆年長握兵心怏¶
怏不伏(長知兩翻/怏於兩翻)或託疾不出或見新王不拜李克寧¶
權位既重人情多向之假子李存顥隂説克寧曰(説式/芮翻)¶
(下/同)兄終弟及自古有之(殷人之制兄終弟及自周以來/父子相繼未有能易之者也李)¶
(存顥以殷制/動克寧耳)以叔拜姪於理安乎天與不取後悔無及¶