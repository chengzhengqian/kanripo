曹公之深讎也(使疏/吏翻)善用兵若使之討魯魯必破矣魯¶
破則益州彊曹公雖來無能為也今州諸將龎羲李異¶
等皆恃功驕豪(據裴松之註龎羲免璋諸子於/難而李異殺趙韙故各恃功)欲有外¶
意(謂其意欲/附外也)不得豫州則敵攻其外民攻其内必敗之¶
道也璋然之遣灋正將四千人迎備主簿巴西黄權諫¶
曰(譙周巴記曰劉璋分巴/郡墊江已上為巴西郡)劉左將軍有驍名(曹操表備/為左將軍)¶
(故稱之驍/堅堯翻)今請到欲以部曲遇之則不滿其心欲以賔¶
客禮待則一國不容二君若客有泰山之安則主有累¶