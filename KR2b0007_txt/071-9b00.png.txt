望見逵軍驚走(驚走者斷夾/石之軍耳)休乃得還逵據夾石以兵¶
糧給休休軍乃振初逵與休不善(逵與休不善文帝黃/初中欲假逵節休曰)¶
(逵性剛易侮諸將/不可為督遂止)及休敗賴逵以免　九月乙酉立皇¶
子穆為繁陽王　長平壯侯曹休上書謝罪帝以宗室¶
不問(敗軍者必誅烏可/以宗室而不問邪)休慙憤疽發於背庚子卒帝以¶
滿寵都督揚州以代之　䕶烏桓校尉田豫擊鮮卑鬱¶
築鞬鬱築鞬妻父軻比能救之以三萬騎圍豫於馬城¶
(馬城縣漢屬代郡魏晉省蓋城邑殘/破已弃為荒外之地矣鞬居言翻)上谷太守閻志柔¶