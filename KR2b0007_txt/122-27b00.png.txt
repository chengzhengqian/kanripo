空無所資靈濟引兵還與承之合　魏主以西海公主¶
妻柔然敇連可汗(妻七細翻可從/入聲汗音寒)又納其妹為夫人遣¶
潁川王提往逆之丁夘敇連遣其異母兄秃鹿傀送妹¶
并獻馬二千匹(傀公/回翻)魏主以其妹為左昭儀提曜之子¶
也　辛夘魏主還宫三月甲寅復如河西(復扶/又翻)　楊難¶
當遣其子和將兵與蒲甲子等共撃蕭承之相拒四十¶
餘日圍承之數十重短兵接弓矢無所復施氐悉衣犀¶
甲戈矛所不能入(重直龍翻復扶又翻下可復同衣於/既翻周禮考工記犀甲夀百年以牛)¶