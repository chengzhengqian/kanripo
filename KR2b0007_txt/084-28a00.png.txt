矦奭兄亦在冏府含心不自安(顒附趙王倫奭為顒所/殺事並見上永寧元年)¶
又與冏右司馬趙驤有隙遂單馬犇顒詐稱受宻詔使¶
顒誅冏因說顒曰(説輸/芮翻)成都王至親有大功推讓還藩¶
甚得衆心(推吐/雷翻)齊王越親而專政朝廷側目今檄長沙¶
王使討齊齊王必誅長沙吾因以為齊罪而討之必可¶
禽也去齊立成都(去羌/吕翻)除逼建親以安社稷大勲也顒¶
從之是時武帝族弟范陽王虓都督豫州諸軍事(虓宣/帝弟)¶
(東武城侯馗之/少子虓虛交翻)顒上表陳冏罪狀且言勒兵十萬欲與¶