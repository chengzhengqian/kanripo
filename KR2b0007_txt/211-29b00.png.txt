盡立其兄右賢王黙棘連是為毗伽可汗國人謂之小¶
殺毗伽以國固讓闕特勒闕特勒不受乃以為左賢王¶
専典兵馬　秋七月壬辰太常博士陳貞節蘇獻以太¶
廟七室已滿請遷中宗神主於别廟奉睿宗神主袝太¶
廟從之又奏遷昭成皇后祔睿宗室肅明皇后留祀於¶
儀坤廟(肅明皇后睿宗之元妃也昭成后次妃也以生/帝升祔睿宗而肅明后祀於别廟非禮也儀坤)¶
(廟見上卷/景雲二年)八月乙巳立中宗廟於太廟之西　辛未契¶
丹李失活奚李大酺帥所部來降(武后萬嵗通天時奚/契丹叛帝即位之後)¶