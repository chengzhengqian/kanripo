攻之艨艟旣斷隨流而下梁兵焚溺者殆半晉兵乃得¶
度瓌解圍走晉兵逐之至濮州而還(德勝至濮州九十/里還從宣翻又如)¶
(字/)瓌退屯行臺村　蜀主命天策府諸將無得擅離屯¶
戍(離力/智翻)五月丁卯朔左散旗軍使王承愕承勲承㑹違¶
命蜀主皆原之(散悉但翻原/者赦其罪也)自是禁令不行　楚人攻¶
荆南高季昌求救于吳吳命鎮南節度使劉信等帥洪¶
吉撫信步兵自瀏陽趣潭州(帥讀曰率下同九域志瀏/陽西南至潭州一百六十)¶
(里瀏力求翻又/音柳趣七喻翻)武昌節度使李簡等帥水軍攻復州(自/鄂)¶