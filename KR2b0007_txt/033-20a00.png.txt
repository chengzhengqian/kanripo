曰禮天子七廟七者其正法數可常數者也(禮記曰天/子七廟三)¶
(昭三穆與太/祖廟而七)宗不在此數中宗變也(師古曰言非當/數故云變也)苟¶
有功徳則宗之不可預為設數臣愚以為孝武皇帝功¶
烈如彼孝宣皇帝崇立之如此不宜毁(立世宗廟見二/十四卷宣帝本)¶
(始元/年)上覽其議制曰太僕舜中壘校尉歆議可　何武¶
後母在蜀郡(武蜀郡/郫縣人)遣吏歸迎㑹成帝崩吏恐道路有¶
盗賊後母留止(止不/行也)左右或譏武事親不篤(師古曰左/右謂天子)¶
(側近/之臣)帝亦欲改易大臣冬十月䇿免武以列侯歸國癸¶