不下其衆必疲疲而擊之全勝之道也將何救焉國攻¶
陳倉八十餘日不㧞¶
六年春二月國衆疲敝解圍去皇甫嵩進兵擊之董卓¶
曰不可兵法窮冦勿廹歸衆勿追(賢曰司馬/兵法之言)嵩曰不然¶
前吾不擊避其鋭也今而擊之待其衰也所擊疲師非¶
歸衆也國衆且走莫有鬭志以整擊亂非窮冦也遂獨¶
進擊之使卓為後拒連戰大破之斬首萬餘級卓大慙¶
恨由是與嵩有隙(為後獻帝初平二/年卓怖嵩張本)韓遂等共廢王國¶