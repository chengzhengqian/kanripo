有漢兵數百在澗北皆羸弱(羸倫/為翻)請掩之金全令曰敢¶
言過澗者斬(過音/戈)及暮伏兵四起金鼓聞十餘里(聞音/問)¶
金全曰曏可與之戰乎時唐士卒厭兵莫有鬭志又河¶
中道逺勢不相及丙寅唐兵退保海州(是時沂州屬漢/海州屬唐九域)¶
(志沂州之界東南/至海州一百里)唐主遺帝書謝請復通商旅(與中國/絶和故)¶
(商旅不通今遺書謝前過請復/通商旅遺唯季翻復扶又翻)且請赦守貞朝廷不報¶
　壬申葬睿文聖武昭肅孝皇帝于睿陵(睿陵在河南/府告成縣)¶
廟號髙祖　十二月丁丑以髙保融為荆南節度使同¶