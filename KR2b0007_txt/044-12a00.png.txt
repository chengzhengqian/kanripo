　詔遣中郎將叚彬(彬丑/林翻)副校尉王郁使南匈奴立其¶
庭去五原西部塞八十里(地理志五原西部都尉治/田辟師古曰辟讀曰壁)使¶
者令單于伏拜受詔單于顧望有頃乃伏稱臣拜訖令¶
譯曉使者曰單于新立誠慙於左右願使者衆中無相¶
屈折也詔聽南單于入居雲中(賢曰雲中郡名在今勝/州北宋白曰漢雲中故)¶
(城在勝州東北四十里/榆林縣界趙武矦所築)始置使匈奴中郎將將兵衛䕶¶
之　夏南單于所獲北虜薁鞬左賢王將其衆及南部¶
五骨都矦(韓氏骨都矦當干骨都矦呼衍骨都矦郎氏/骨都矦粟藉骨都矦凡五薁音郁鞬居言翻)¶