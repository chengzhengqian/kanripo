以為致逺則泥君子固當志其大者(賢曰子夏曰雖小/道必有可觀者焉)¶
(致逺恐泥鄭𤣥註云小道如今諸子書也泥謂滯陷/不通邕以為孔子之言當别有所據也泥乃計翻)又¶
前一切以宣陵孝子為太子舍人臣聞孝文皇帝制喪¶
服三十六日(事見十四卷/文帝後七年)雖繼體之君父子至親公卿¶
列臣受恩之重皆屈情從制不敢踰越今虛偽小人本¶
非骨肉既無幸私之恩又無祿仕之實惻隱之心義無¶
所依至有姦軌之人通容其中桓思皇后祖載之時(鄭/𤣥)¶
(曰祖謂將葬祖祭于/庭載謂升柩于車也)東郡有盜人妻者亡在孝中本縣¶