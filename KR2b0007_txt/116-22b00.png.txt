(矣恐是己夘/㑹江外翻)　六月嗣如五原　朱齡石等至白帝發¶
函書曰衆軍悉從外水取成都臧熹從中水取廣漢(水/經)¶
(注曰洛水出洛縣章山南逕洛縣故城南廣漢郡治也/又南逕新都縣與綿水合又與湔水合亦謂之郫江又)¶
(逕犍為牛鞞水又東逕資中縣謂之緜水緜水/至江陽縣方山下入江謂之緜水口曰中水)老弱乘¶
髙艦十餘從内水向黄虎(艦戸/黯翻)於是諸軍倍道兼行譙¶
縱果命譙道福將重兵鎮涪城(將即亮翻涪/音浮下同)以備内水¶
齡石至平模去成都二百里縱遣秦州刺史侯暉尚書¶
僕射譙詵帥衆萬餘屯平模(詵萃/臻翻)夾岸築城以拒之齡¶