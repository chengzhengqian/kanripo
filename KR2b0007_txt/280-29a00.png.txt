(謂徐圖為/天子也)汝為人臣既負其主不能擊敵又欲乗亂邀¶
利所為如此何面目復求生乎徳鈞俛首不能對(復扶/又翻)¶
(俛音免以正義/責之故不能對)又問器玩在此(謂徳鈞所齎/以獻者也)田宅何在¶
徳鈞曰在幽州太后曰幽州今屬誰曰屬太后太后曰¶
然則又何獻焉(此即魏王繼岌留王宗弼/所獻謂此皆我家物之意)徳鈞益慙自¶
是鬱鬱不多食踰年而卒張礪與延壽俱入契丹契丹¶
主復以為翰林學士(張礪唐明宗時為翰林學士唐主/遣礪督趙延壽進軍於圑柏由是)¶
(與延壽俱入契/丹卒以病中國)帝將發上黨契丹主舉酒屬帝曰(屬之/欲翻)¶