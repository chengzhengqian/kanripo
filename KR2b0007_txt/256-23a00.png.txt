(黄巢而奔蜀今又避并蒲之兵而出/再致播遷其禍皆本於田令孜弄權)天下共忿疾之朱¶
玫李昌符亦恥為之用且憚李克用王重榮之彊更與¶
之合蕭遘因邠寜奏事判官李松年至鳳翔(唐末藩鎮/遣其屬奏)¶
(事皆謂之奏事官判官幕府右職也朱玫遣之奏事行/在所故曰奏事判官以别於尋常奏事官蕭遘為相天)¶
(子播越而不扈/從惡得無罪)遣召朱玫亟迎車駕(朱玫尋有異圖蕭/遘既不能制又不)¶
(能死為法受/惡基於此矣)癸巳玫引步騎五千至鳳翔孔緯詣宰相¶
欲宣詔召之蕭遘裴澈以令孜在上側不欲徃辭疾不¶
見緯令臺吏趣百官詣行在(趣讀/曰促)皆辭以無袍笏緯召¶