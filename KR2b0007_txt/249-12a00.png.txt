(亂卒/所殺)　八月甲子以禮部尚書裴休同平章事　獠冦¶
昌資二州(獠魯皓翻資州漢資中縣地宋齊為資陽/戍西魏置資州至京師三千五百六十里)¶
冬十月邠寧節度使畢諴奏招諭党項皆降　驍衛將¶
軍張直方坐以小過屢殺奴婢貶恩州司户　十一月¶
立憲宗子惴為棣王(惴之/睡翻)　十二月中書門下奏度僧¶
不精則戒法墮壞(墮讀/曰隳)造寺無節則損費過多請自今¶
諸州凖元敕許置寺外有勝地靈迹許修復繁㑹之縣¶
許置一院(繁㑹謂人物浩繁/舟車所㑹之地)嚴禁私度僧尼若官度僧¶