牢山(新書牢山亦曰賭蒲東北距/烏徳犍山度馬行十五日)孤注夜遁建方使副¶
總管髙徳逸輕騎追之(騎竒/寄翻)行五百餘里生擒孤注斬¶
首九千級軍還御史劾奏梁建方兵力足以追討而逗¶
留不進髙徳逸勑令市馬自取駿者(劾户槩翻/又戶得翻)上以建¶
方等有功釋不問大理卿李道裕奏言徳逸所取之馬¶
筋力異常請實中廐(中廐猶言/内廐也)上謂侍臣曰道裕法官¶
進馬非其本職妄希我意豈朕行事不為臣下所信邪¶
朕方自咎故不復黜道裕耳(復扶/又翻)　己巳以同州刺史¶