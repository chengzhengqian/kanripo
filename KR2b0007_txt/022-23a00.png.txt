請遣卒田輪臺輪臺西於車師千餘里前開陵矦擊車¶
師時雖勝降其王(降戸/江翻)以遼逺乏食道死者尚數千人¶
况益西乎曩者朕之不明以軍候𢎞上書言匈奴縛馬前¶
後足置城下馳言秦人我匄若馬(據漢時匈奴謂中國/人為秦人至唐及國)¶
(朝則謂中國為漢如漢人漢兒之類皆習/故而言師古曰匄乞與也若汝也乞音氣)又漢使者乆¶
留不還故興遣貳師將軍(乆留不還謂蘇武等也師/古曰興遣興軍而遣之)欲¶
以為使者威重也古者卿大夫與謀參以蓍龜不吉不¶
行(師古曰謂共卿大夫謀事尚不專决猶雜問蓍龜也/蓍筮也龜卜也孔頴達曰卜筮必用龜蓍者案劉向)¶