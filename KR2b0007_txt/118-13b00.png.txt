急艦皆隨流倐忽不知所在時泓所將尚數萬人(將即/亮翻)¶
鎮惡諭士卒曰吾屬並家在江南此為長安北門去家¶
萬里舟楫衣糧皆已隨流今進戰而勝則功名俱顯不¶
勝則骸骨不返無他岐矣(岐旁出/之道)卿等勉之乃身先士¶
卒(先悉/薦翻)衆騰踴爭進大破姚丕於渭橋泓引兵救之為¶
丕敗卒所蹂踐不戰而潰諶等皆死(蹂人九翻踐慈/演翻諶氏壬翻)泓¶
單馬還宫鎮惡入自平朔門(漢無平朔門葢長安城/北門也後人改其名耳)泓¶
與姚裕等數百騎逃犇石橋東平公讚聞泓敗引兵赴¶