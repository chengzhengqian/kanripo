　李神福與顧全武相拒乆之神福𫉬杭俘使出入卧¶
内神福謂諸將曰杭兵尚彊我師且當夜還杭俘走告¶
全武神福命勿追(逸杭俘使之告/全武以誘之)暮遣羸兵先行神福¶
為殿(羸倫為翻/殿丁練翻)使行營都尉吕師造伏兵青山下(沈括曰/臨安縣)¶
(有青山鎮路振九國/志作設伏青山路)全武素輕神福出兵追之神福師¶
造夾擊大破之斬首五千級生擒全武錢鏐聞之驚泣¶
曰喪我良將(喪息/浪翻)神福進攻臨安(臨安縣錢鏐所起之地/衣錦軍在焉九域志臨)¶
(安縣在杭州西/一百二十里)兩浙將秦昶帥衆三千降之(帥讀/曰率)　韓¶