祐為河南尹虞祁為雒陽令武奏免黄門令魏彪以所¶
親小黄門山氷代之(姓譜周有山師之官子孫/以為氏或云烈山氏之後)使氷奏¶
收長樂尚書鄭颯(長樂尚書葢以太后臨朝置之以掌/奏下外朝文書衆事也樂音洛下同)¶
送北寺獄蕃謂武曰此曹子便當收殺何復考為(復扶/又翻)¶
(下/同)武不從令氷與尹勲侍御史祝瑨雜考颯辭連及曹¶
節王甫勲氷即奏收節等使劉瑜内奏九月辛亥武出¶
宿歸府典中書者先以告長樂五官史朱瑀瑀盜發武¶
奏(長樂太后宫也太后宫有女尚書五人五官史主之/  考異曰范書帝紀作丁亥袁紀作辛亥按長厯是)¶