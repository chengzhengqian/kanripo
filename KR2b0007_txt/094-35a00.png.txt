屯樊城使之偃藏旗幟寂若無人(幟尺/志翻)曰彼若使人觀¶
察則告之曰汝宜自愛堅守後七八日大騎將至(騎奇/寄翻)¶
相䇿(相䇿謂相䇿厯也杜佑通典作相禁一曰相/策屬下句策計也猶言計汝不復得走也)不復¶
得走矣(復扶又/翻下同)敬使人浴馬于津周而復始晝夜不絶¶
偵者還以告周撫(偵丑/鄭翻)撫以為趙兵大至愳奔武昌敬¶
入襄陽中州流民悉降于趙魏該弟遐帥其部衆自石¶
城降敬(帥讀曰率/降戸江翻)敬毁襄陽城遷其民于沔北城樊城¶
以戍之趙以敬為荆州刺史周撫坐免官　休屠王羌¶