凡十一人還者二人卒士及轉輸死者萬人以上費用¶
三萬萬餘尚未能盡降(降户/江翻)今闗東困乏民難揺動捐¶
之議是上從之捐之賈誼曾孫也¶
三年春詔曰珠厓虜殺吏民背畔為逆(背蒲/妹翻)今廷議者¶
或言可擊或言可守或欲棄之其指各殊朕日夜惟思¶
議者之言羞威不行則欲誅之狐疑辟難則守屯田(師/古)¶
(曰辟讀曰避下同欲屯/田與之相守以待其敝)通乎時變則憂萬民夫萬民之¶
饑餓與逺蠻之不討危孰大焉且宗廟之祭凶年不僃¶