欽定四庫全書¶
　資治通鑑卷二百四十二　宋　司馬光　撰¶
　　　　　　　　　　　　　　胡三省　音註¶
　唐紀五十八(起重光赤奮若七月盡𤣥/黓攝提格凡一年有竒)¶
　　穆宗睿聖文惠孝皇帝中¶
長慶元年秋七月甲辰韋雍出逢小將策馬衝其前導¶
雍命曳下欲於街中杖之河朔軍士不貫受杖不服(韋/雍)¶
(欲以栁公綽治京兆之體治豳燕然公綽行之則可肅/清輦轂韋雍行之則召禍興戎所居之地不同也貫讀)¶