豫州矦瑱殺之質始得行州事　十一月戊戌以尚書¶
右僕射王褒為左僕射湘東太守張綰為右僕射　己¶
未突厥復攻柔然柔然舉國奔齊(復扶/又翻)　癸亥齊主自¶
晉陽北擊突厥迎納柔然廢其可汗庫提立阿那瓌子¶
菴羅辰為可汗置之馬邑川給其廩餼繒帛(餼許氣翻/繒慈陵翻)¶
親追突厥於朔州突厥請降(降戸江/翻下同)許之而還(還從宣/翻又如)¶
(字/)自是貢獻相繼　魏尚書元烈謀殺宇文泰事泄泰¶
殺之(宇文泰於此獨不書/其官因舊史成文也)　丙寅上使侍中王琛使於¶