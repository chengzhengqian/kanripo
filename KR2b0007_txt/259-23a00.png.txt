甲士(敺烏/口翻)挾鎔於馬上負之登屋鎮人既得鎔攻匡威¶
殺之并其族黨(到考異日實錄殺匡威在五月恐約奏/  舊紀六月乙夘幽州李匡威謀害王)¶
(鎔恒州三軍攻匡威殺之舊傳唐太祖紀年錄皆云五/月新紀四月丁亥按匡籌奏云四月十九日是月己巳)¶
(朔十九日丁/亥也今從之)鎔時年十七體疎瘦為君和所挾頸痛頭¶
偏者累日李匡籌奏鎔殺其兄請舉兵復寃詔不許¶
幽州將劉仁恭將兵戍蔚州過期未代士卒思歸㑹李¶
匡籌立戍卒奉仁恭為帥還攻幽州(蔚紆勿翻/帥所類翻)至居庸¶
闗為府兵所敗(府兵幽州節度使府/之兵也敗補邁翻)仁恭奔河東李克¶