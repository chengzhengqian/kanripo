渡瀘深入不毛(瀘魯/都翻)臣非不自惜也顧王業不可偏全¶
於蜀都故冐危難以奉先帝之遺意也(難乃旦/翻下同)而議者¶
以為非計今賊適疲於西又務於東(疲於西謂郿縣祁/山之師務於東謂)¶
(江陵東闗石/亭之師也)兵法乘勞此進趨之時也謹陳其事如左¶
髙帝明並日月謀臣淵深然渉險被創(被皮義翻/創初良翻)危然¶
後安今陛下未及髙帝謀臣不如良平而欲以長計取¶
勝坐定天下此臣之未解一也(解讀曰懈言未敢/懈怠也後皆同)劉繇¶
王朗各據州郡論安言計動引聖人羣疑滿腹衆難塞¶