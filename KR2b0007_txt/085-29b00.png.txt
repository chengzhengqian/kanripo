(華其死於石勒之/手晚矣沈持林翻)　東嬴公騰乞師於拓抜猗㐌以擊¶
劉淵猗㐌與弟猗盧合兵擊淵於西河破之與騰盟于¶
汾東而還(自此拓跋氏屢以兵助并州/㐌徒河翻還從宣翻又如字)劉淵聞太弟頴¶
去鄴歎曰不用吾言逆自犇潰真奴才也然吾與之有¶
言矣不可以不救將發兵擊鮮卑烏桓劉宣等諫曰晉¶
人奴𨽻御我今其骨肉相殘是天棄彼而使我復呼韓¶
邪之業也鮮卑烏桓我之氣類(鮮卑烏桓東胡之種與/匈奴同稟北方剛强之)¶
(氣又同/類也)可以為援奈何擊之淵曰善大丈夫當為漢高¶