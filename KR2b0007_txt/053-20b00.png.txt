論世事名曰政論其辭曰凡天下所以不治者常由人¶
主承平日乆俗漸敝而不悟政寖衰而不改習亂安危¶
怢不自覩(賢曰怢音他沒/翻怢忽忘也)或荒耽耆欲(耆讀/曰嗜)不恤萬機¶
或耳蔽箴誨厭偽忽真(賢曰厭飫姦/偽輕忽至真)或猶豫岐路莫適¶
所從(爾雅路二達謂之岐郭璞曰岐道旁出也此言人/主見道不明於人之邪正事之是非莫知所適從)¶
(也適丁/歴翻)或見信之佐括囊守祿(賢曰易曰括囊無咎無/譽括結也結囊不言持)¶
(禄而/已)或疎逺之臣言以賤廢是以王綱縱弛於上智士¶
鬱伊於下(賢曰鬱伊不申之貌楚/辭曰獨伊鬱而誰語)悲夫自漢興以來三¶