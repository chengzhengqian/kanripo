元禮臣使人誘烏紇許奏以為瀚海都督烏紇輕騎詣¶
禮臣謝禮臣執而斬之以聞(燕因肩翻誘音/酉騎竒寄翻)上恐回紇¶
部落離散遣兵部尚書崔敦禮往安撫之乆之俱羅勃¶
入見上留之不遣(回紇由是又/㣲見賢遍翻)　阿史那社爾既破處¶
月處宻引兵自焉耆之西趣龜茲北境(趣七/喻翻)分兵為五¶
道出其不意焉耆王薛婆阿那支棄城奔龜茲保其東¶
境社爾遣兵追擊擒而斬之(十六年郭孝恪破焉耆立/栗婆凖為王而阿那支殺)¶
(之今也罪/人斯得)立其從父弟先那凖為焉耆王(新書曰立突/騎支弟婆伽)¶