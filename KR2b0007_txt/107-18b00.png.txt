亂擊之萇曰登衆雖亂怒氣猶盛未可輕也遂止(兵勝/者驕)¶
(兵怒者奮以奮乗驕則先敗而後勝/者多矣姚萇見兵勢所以收衆而止)登收餘衆屯胡空¶
堡萇使姚碩徳鎮安定徙安定千餘家于隂宻遣其弟¶
征南将軍靖鎮之　九月庚午以左僕射陸納為尚書¶
令　秦主登之東也後秦主萇使姚碩徳置秦州守宰¶
以從弟常戍隴城(從才用翻隴城縣漢屬天水/郡晉省此時當屬畧陽郡)邢奴戍¶
冀城姚詳戍畧陽楊定攻隴冀克之斬常執邢奴詳棄¶
略陽犇隂宻定自稱秦州牧隴西王秦因其所稱而授¶