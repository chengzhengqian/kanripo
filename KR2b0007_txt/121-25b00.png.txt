弟之親(介大/也)遂攝大位以寧國家百官扣門入者進陛¶
二等(陛階級也/謂進階也)太子翼帥東宫兵出戰而敗兵皆潰去¶
𢎞遣使賜翼死(帥讀曰率/使疏吏翻)太祖有子百餘人𢎞皆殺之¶
諡太祖曰文成皇帝塟長谷陵　己丑夏主遣其弟謂¶
以代伐魏鄜城(鄜城在漢上郡界魏後置敷/城郡隋改曰鄜城讀與敷同)魏平西將¶
軍始平公隗歸等擊之(隗五/罪翻)殺萬餘人謂以代遁去夏¶
主自將數萬人邀擊隗歸于鄜城東(將即/亮翻)留其弟上谷¶
公社干廣陽公度洛孤守平涼遣使來求和(使疏/吏翻)約合¶