策分豫章為廬陵郡以孫賁為豫章太守孫輔為廬陵¶
太守㑹僮芝病輔遂進取廬陵(僮芝據廬陵事/見上巻上年)留周瑜¶
鎭巴丘(裴松之曰案孫策于時始得豫章廬陵尚未能/得定江夏瑜之所鎮應在今巴丘縣也與後所)¶
(屯巴丘處不同予據晉地理志廬陵郡有巴丘縣沈/約曰晉立今撫州崇仁縣即其地梁改巴丘曰巴山)　孫¶
策之克皖城也撫視袁術妻子及入豫章收載劉繇䘮¶
善遇其家士大夫以是稱之㑹稽功曹魏騰嘗迕䇿意¶
(迕五/故翻)䇿將殺之衆憂恐計無所出策母吳夫人倚大井¶
謂䇿曰汝新造江南其事未集方當優賢禮士捨過錄¶