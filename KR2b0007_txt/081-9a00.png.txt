慰吳牧守已下皆不更易(守式又翻/更工衡翻)除其苛政悉從簡¶
易(易以/豉翻)滕脩討郭馬未克(去年吴主皓遣/滕脩討郭馬)聞晉伐吴帥¶
衆赴難(帥讀曰率/難乃旦翻)至巴丘聞吴亡縞素流涕還與廣州¶
刺史閭豐(閭姓豐名此與後魏閭大肥不同所自出閭/大肥出於柔然郁久閭氏左傳楚平王之子)¶
(啟字子閭其/後以為氏)蒼梧太守王毅各送印綬請降孫皓遣陶¶
璜之子融持手書諭璜璜流涕數日亦送印綬降帝皆¶
復其本職(綬音/受)王濬之東下也呉城戍皆望風欵附獨¶
建平太守吾彦嬰城不下聞呉亡乃降帝以彦為金城¶