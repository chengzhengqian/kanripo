選天下之端士孝弟博聞有道術者以衛翼之使與太¶
子居處出入(處昌/吕翻)故太子乃生而見正事聞正言行正¶
道左右前後皆正人也夫習與正人居之不能毋正猶¶
生長於齊不能不齊言也習與不正人居之不能毋不¶
正猶生長於楚之地不能不楚言也孔子曰少成若天¶
性習貫如自然(師古曰貫亦習也/工宦翻下積貫同)習與智長故切而不¶
媿(師古曰每被切磋故無大/過可愧恥之事長知兩翻)化與心成故中道若性夫¶
三代之所以長久者以其輔翼太子有此具也及秦而¶