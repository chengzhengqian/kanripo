光極堂宣下品令為大選之始(下遐嫁翻品令九品之/令也大選者謂将大選)¶
(羣臣/也)光禄勲于烈子登引例求遷官烈上表曰方今聖¶
明之朝理應廉讓而臣子登引人求進(引人謂引他人/之例也朝直遥)¶
(翻/)是臣素無教訓乞行黜落(黜落謂黜/官落職也)魏主曰此乃有¶
識之言不謂烈能辦此乃引見登謂曰朕將流化天下¶
以卿父有謙遜之美直士之風故進卿為太子翊軍校¶
尉又加烈散騎常侍封聊城縣子(校戶教翻散悉/亶翻騎竒寄翻)魏主¶
謂羣臣曰國家從來有一事可歎臣下莫肯公言得失¶