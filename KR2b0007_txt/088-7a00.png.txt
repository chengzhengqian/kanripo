昌文獻公劉殷卒(宋白曰隰州隰川縣漢蒲/子縣劉淵僭亂置大昌郡)殷為相不¶
犯顔忤㫖(忤五/故翻)然因事進規補益甚多漢主聰每與羣¶
臣議政事殷無所是非羣臣出殷獨留為聰敷暢條理¶
商榷事宜(商度也榷者舉其略也/為于偽翻榷古岳翻)聰未嘗不從之殷常¶
戒子孫曰事君當務㡬諫凡人尚不可面斥其過况萬¶
乘乎夫㡬諫之功無異犯顔但不彰君之過所以為優¶
耳(㡬諫者見微而諫也侯希聖曰事君有顯諫者有㡬/諫者然而温柔忠厚者其說多行訐直强勁者其說)¶
(多忤夫是以貴㡬諫也/㡬居希翻乗繩證翻)官至侍中太保録尚書賜劒履¶