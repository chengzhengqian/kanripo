(冠甲族故三/人皆封琅邪)甲戌以王宗侃為樂安王丙子以兵部尚¶
書庾傳素為太子少保兼中書侍郎同平章事蜀主不¶
親政事内外遷除皆出于王宗弼宗弼納賄多私上下¶
多怨宋光嗣通敏善希合(希主迎/合也)蜀主寵任之蜀由是¶
遂衰(有政事則國强無政事則國/衰衰者亡之漸也可不戒哉)　吳徐温入朝于廣¶
陵(自昇州/入朝)疑諸將皆預朱瑾之謀欲大行誅戮徐知誥¶
嚴可求具陳徐知訓過惡所以致禍之由温怒稍解乃¶
命網瑾骨于雷塘而葬之(徐温審知罪在/其子故葬朱瑾)責知訓將佐¶