不知我多少必大震怖可殄盡也(怖普/布翻)滅此虜則鄯善¶
破膽功成事立矣衆曰當與從事議之超怒曰吉凶決¶
於今日從事文俗吏聞此必恐而謀泄死無所名非壯¶
士也衆曰善初夜超遂將吏士往犇虜營(初夜甲/夜也)㑹天¶
大風超令十人持鼔藏虜舎後約曰見火然皆當鳴鼔¶
大呼(呼火/故翻)餘人悉持兵弩夾門而伏超乃順風縱火前¶
後鼔噪虜衆驚亂超手格殺三人吏兵斬其使及從士¶
三十餘級(從才/用翻)餘衆百許人悉燒死明日乃還告郭恂¶