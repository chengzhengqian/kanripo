欽定四庫全書¶
　資治通鑑卷三　　　　　宋　司馬光　撰¶
　　　　　　　　　　　　　　胡三省　音註¶
　周紀三(起重光赤奮若盡昭陽大淵獻凡/二十有三年起辛丑盡癸亥也)¶
　　愼靚王(諱定顯王之子也此複詞也諱法敏/以敬曰愼柔徳安衆曰靚靚疾正翻)¶
元年衞更貶號曰君(顯王二十三年衞已貶號曰侯介/於秦魏之間國日以削弱因更貶)¶
(其號曰君更居/孟翻貶悲檢翻)¶
二年秦伐韓取鄢(春秋晉敗楚師于鄢陵即此鄢也班/志作傿陵屬潁川郡鄢音謁晚翻又)¶