(附吐突承璀/欲立澧王也)俛及宦官救之故得免壬子杖殺柳泌及¶
僧大通自餘方士皆流嶺表貶左金吾將軍李道古循¶
州司馬(以其薦柳泌/且保護之也)　癸丑以薛放為工部侍郎丁公¶
著為給事中　乙卯尊郭貴妃為皇太后　丁卯上與¶
羣臣皆釋服從吉(用漢文帝/遺制也)　二月丁丑上御丹鳳門¶
樓赦天下事畢盛陳倡優雜戲於門内而觀之(倡音/昌)丁¶
亥上幸左神策軍觀手搏雜戲庚寅監察御史楊虞卿¶
上疏以為陛下宜延對羣臣周徧顧問惠以氣色使進¶