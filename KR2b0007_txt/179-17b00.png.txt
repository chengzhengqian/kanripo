責之皆惶懼無敢對者綱獨曰廢立大事今文武大臣¶
皆知其不可而莫肻發言臣何敢畏死不一為陛下别¶
白言之乎(為于偽翻下皆為/謂為同别彼列翻)太子性本中人可與為善¶
可與為惡曩使陛下擇正人輔之足以嗣守鴻基今乃¶
以唐令則為左庶子鄒文騰為家令二人唯知以絃歌¶
鷹犬娛悦太子安得不至于是邪(邪音/耶)此乃陛下之過¶
非太子之罪也因伏地流涕嗚咽上慘然良久曰李綱¶
責我非為無理然徒知其一未知其二我擇汝為宫臣¶