兩炬魏師望見遁去　冬十月王儉固請解選職許之¶
加儉侍中以太子詹事何戢領選(選湏絹翻戢阻/立翻又疾立翻)上以¶
戢資重欲加常侍褚淵曰聖㫖每以蟬冕不宜過多臣¶
與王儉既已左珥若復加戢則八座遂有三貂(自漢以/來侍中)¶
(常侍皆左貂令僕與列曹尚書為八座據戢𫝊帝為領/軍戢為司徒左長史相與來往數興歡宴戢葢龍潛之)¶
(舊也復/扶又翻)若帖以驍游亦不為少(沈約曰驍騎將軍游擊/將軍並漢襍號將軍也)¶
(魏置為中軍及晉以領䕶左右衛驍游為/六軍不少者謂其取數已多也少詩沼翻)乃以戢為吏¶
部尚書加驍騎將軍(驍堅堯翻/騎竒寄翻)　甲辰以沙州刺史楊¶