長富貴(少詩照翻/長知兩翻)荒色惑酒秦州人雜羌胡地多瘴癘¶
萬衆困於奔馳郡縣罷於供億(瘴之亮翻/罷讀曰疲)鳳翔久為仇¶
讎必生釁隙唐國方通歡好恐懐疑貳(好呼到翻言無/事舉兵東出恐)¶
(因而/致寇)先皇未嘗無故盤游陛下率意頻離宫闕(離力/智翻)秦¶
皇東狩鑾駕不還(見秦/紀)煬帝南巡龍舟不返(見隋/紀)蜀都¶
强盛雄視隣邦邊庭無烽火之虞境内有腹心之疾百¶
姓失業盜賊公行昔李勢屈於桓温(見九十七卷晉/孝宗永和三年)劉¶
禪降於鄧艾(見七十七卷魏元帝/景元四年降戸江翻)山河險固不足憑恃¶