故太子賢之黨明降封零陵郡王黔州安置煒除名道¶
州安置(道州漢零陵郡冷道馮乗之地隋以零陵郡置/永州武德四年分置營州貞觀八年改曰道州)¶
(舊志黔州京師南三千一百九十/三里至東都二千二百七十七里)　丙午文成公主薨¶
于吐蕃　己酉車駕西還　十一月壬申朔日有食之¶
開耀元年(是年十月方改/元新書作九月)春正月突厥冦原慶等州乙¶
亥遣右衛將軍李知十等屯涇慶二州以僃突厥　庚¶
辰以初立太子敕宴百官及命婦於宣政殿(西京東内/正殿曰含)¶
(元後殿/曰宣政)引九部伎及散樂自宣政門入(杜佑曰散樂即/百戱也伎渠綺)¶