(變天下之亂何可平之乃陳利害以聞且請固闗無出/唐歷會偵人自陜至云崔乾祐所將衆不滿四千不足)¶
(圖也上大悦舊翰傳翰既斬乾運心不自安又素有風/疾至是頗甚軍中之務不復躬親委政于行軍司馬田)¶
(良丘良丘復不敢專斷教令不一頗無部伍其將/王思禮李承光又爭長不叶人無鬭志今兼采之)己丑¶
遇崔乾祐之軍於靈寶西原(靈寶縣更名見二百/十五卷天寶元年)乾祐¶
據險以待之南薄山北阻河隘道七十里庚寅官軍與¶
乾祐㑹戰(薄伯各翻隘烏介翻傳考異曰肅宗實録乙/酉翰與乾祐㑹戰舊  四日次靈寶西原八)¶
(日與賊交戰新傳丙戍次靈寶西原庚寅與乾祐戰按/翰軍既遇賊必不留四日然後戰𤣥宗實録丙戍翰出)¶
(闗己丑遇賊庚寅戰此近/是今從之幸蜀記亦然)乾祐伏兵於險翰與田良丘¶