權復恭常乗肩輿至太極殿(太極殿西/内前殿也)他日上與宰相¶
言及四方反者孔緯曰陛下左右有將反者况四方乎¶
上矍然問之緯指復恭曰復恭陛下家奴乃肩輿造前¶
殿(矍居縳翻/造七到翻)多養壯士為假子使典禁兵或為方鎮非¶
反而何(楊復恭以假子守立為天威軍使守信為玉山/軍使守貞為龍劒節度守忠為武定節度守厚)¶
(為綿州刺史其餘假子為州刺史者甚衆/號外宅郎君又養子六百人監諸道軍)復恭曰子壯¶
士欲以收士心衛國家豈反邪上曰卿欲衛國家何不¶
使姓李而姓楊乎復恭無以對復恭假子天威軍使楊¶