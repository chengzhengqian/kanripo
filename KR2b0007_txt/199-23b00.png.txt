(紇下/沒翻)　癸巳詔諸禮官學士議明堂制度以髙袓配五¶
天帝太宗配五人帝(五天帝注已見七十九卷晉武帝/泰始二年五人帝東方帝太皥西)¶
(方帝少皥南方帝炎帝北/方帝顓頊中央帝黄帝)　八月己巳以于志寧為左¶
僕射張行成為右僕射髙季輔為侍中志寧行成仍同¶
中書門下三品　己卯郎州白水蠻反寇麻州(白水蠻/與青蛉)¶
(弄棟接𨽻郎州麻州貞/觀二十二年分郎州置)遣左領軍將軍趙孝袓等𤼵兵¶
討之　九月癸巳廢玉華宫為佛寺戊戌更命九成宫¶
為萬年宫(更工/衡翻)　庚戌左武候引駕盧文操踰牆盗左¶