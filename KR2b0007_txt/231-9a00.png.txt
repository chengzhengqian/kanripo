不可失也命副元帥兵馬使吳詵等縱兵擊之時華州¶
營在北兵少(華州兵駱元光之兵/華戸化翻少詩沼翻)賊并力攻之晟命牙¶
前將李演等帥精兵救之演等力戰賊敗走演等追之¶
乗勝入光㤗門再戰又破之㑹夜晟斂兵還賊餘衆走¶
入白華門(白華殿/門也)夜聞慟哭希倩希烈之弟也丁酉晟¶
復出兵(復扶/又翻)諸將請待西師至夾攻之(西師謂渾/瑊之師也)晟曰¶
賊數敗已破膽(數所/角翻)不乗勝取之使其成備非計也賊¶
又出戰官軍屢㨗駱元光敗泚衆於滻西(敗補/邁翻)戊戍晟¶