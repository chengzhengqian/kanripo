質威名以成其業共勸義宣從其計質女為義宣子採¶
之婦義宣謂質無復異同(復扶/又翻)遂許之超民䕫之子也¶
(景平元嘉間竺/䕫守東陽有功)臧敦時為黄門侍郎帝使敦至義宣所¶
道經尋陽質更令敦説誘義宣(誘音/酉)義宣意遂定豫州¶
刺史魯爽有勇力義宣素與之相結義宣宻使人報爽¶
及兖州刺史徐遺寳期以今秋同舉兵使者至壽陽爽¶
方飲醉失義宣指即日舉兵(午考異曰宋本紀二月庚/  爽臧質南郡王義宣徐)¶
(遺寳舉兵反義宣傳云其年正月便反宋畧云二月義/宣等反按爽之反帝猶遣質收魯𢎞則非同日反明矣)¶