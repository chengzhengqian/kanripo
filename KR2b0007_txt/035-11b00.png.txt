(曰括結也闗/紐也裸露也)非所以重國褒宗廟也上不聽詔假謁者¶
節召丞相詣廷尉詔獄使者既到府掾史涕泣共和藥¶
進嘉(掾命絹翻/和户卧翻)嘉不肻服主簿曰將相不對理陳寃相¶
踵以為故事(自周勃繋獄賈誼以為言文帝自此待大/臣有節將相有罪皆自殺不受刑然景帝)¶
(時周亞夫武帝時公孫賀劉屈氂猶下獄死相踵為故/事言其槩也理獄也對理對獄也言大臣之體縱有寃)¶
(不對獄而自陳也/師古曰踵猶躡也)君侯宜引決(師古曰令/自殺也)使者危坐府¶
門上(師古曰以/逼促嘉也)主簿復前進藥嘉引藥杯以擊地謂官¶
屬曰(官屬謂掾/史主簿等)丞相幸得備位三公奉職負國當伏刑¶