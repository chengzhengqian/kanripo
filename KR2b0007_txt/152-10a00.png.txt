以制之但守險要以逸待勞彼懸軍千里士馬疲弊破¶
之必矣太后以為然以黄門侍郎李神軌為大都督帥¶
衆拒之别將鄭季明鄭先䕶將兵守河橋(帥讀曰率/將即亮翻)武¶
衛將軍費穆屯小平津先䕶儼之從祖兄弟也榮至河¶
内復遣王相宻至洛迎長樂王子攸(復扶又翻/下榮復同)夏四月¶
丙申子攸與兄彭城王劭弟霸城公子正濳自髙渚渡¶
河(記考異曰楊衒之洛陽伽藍/  髙渚作霤波今從魏書)丁酉㑹榮於河陽將士¶
咸稱萬歳戊戍濟河子攸即帝位(帝彭城王勰/之第三子)以劭為¶