(職務而預朝參/者散悉亶翻)上不許遷懐州刺史(河内郡舊/置懐州)而卒(卒/子)¶
(恤/翻)李圓通本上微時家奴有器幹及為隋公以圓通及¶
陳茂為參佐由是信任之梁國之廢也(梁國廢見上卷/陳長城公禎明)¶
(元/年)上以梁太府卿柳莊為給事黄門侍郎莊有識度博¶
學善辭令明習典故雅達政事上及高熲皆重之與陳¶
茂同僚不能降意茂譛之於上上稍疎之出為饒州刺¶
史(隋志鄱陽郡梁置呉州/陳廢隋平陳置饒州)上性猜忌不悦學既任智以¶
獲大位因以文法自矜明察臨下恒令左右覘視内外¶