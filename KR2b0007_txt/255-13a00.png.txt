府悉命焚五寨及其甲兵惟留旗幟所降凡四千人明¶
旦仁厚謂降者曰始欲即遣汝歸而前塗諸寨百姓未¶
知吾心或有憂疑藉汝曹為我前行過穿口新津寨下¶
示以背字告諭之(穿口即新津新穿/口也為于偽翻)比至延貢可歸矣¶
(九域志卭州安仁縣有延貢寨安仁秦臨卭縣地武/徳二年置安仁縣九域志縣在卭州東北三十八里)乃¶
取渾擎旗倒繫之(繫古詣翻取其旗而倒/繫之示已得其渠帥也)毎五十人為¶
隊揚旗疾呼曰(呼火/故翻)羅渾擎已生擒送使府大軍行至¶
汝曹居寨中者速如我出降立得為良人無事矣至穿¶