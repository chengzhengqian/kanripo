今縱行細錢官無益賦之理百姓雖贍(贍昌/豔翻)無解官乏¶
唯簡費去華(去羌/吕翻)專在節儉求贍之道莫此為貴耳議¶
者又以為銅轉難得欲鑄二銖錢竣曰議者以為官藏¶
空虛宜更改鑄天下銅少宜減錢式以救交弊(官藏空/虛無錢)¶
(以贍用而天下銅少又無以鑄錢是交弊也/議者縁此欲改鑄小錢以救之少詩沼翻)賑國舒民¶
(賑富也又舉救也舒/緩也寛也賑津忍翻)愚以為不然今鑄二銖恣行新細¶
於官無解於乏而民間姦巧大興天下之貨將糜碎至¶
盡空嚴立禁而利深難絶不一二年其弊不可復救(言/不)¶