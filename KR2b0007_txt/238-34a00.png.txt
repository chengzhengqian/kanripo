卧不視事長吁而已李絳或久不諫上輙詰之曰豈朕¶
不能容受邪將無事可諫也李吉甫又嘗言於上曰賞¶
罰人主之二柄不可偏廢陛下踐阼以來惠澤深矣而¶
威刑未振中外懈惰(懈古隘/翻怠也)願加嚴以振之上顧李絳¶
曰何如對曰王者之政尚德不尚刑豈可捨成康文景¶
而效秦始皇父子乎上曰然後旬餘于頔入對亦勸上¶
峻刑又數日上謂宰相曰于頔大是姦臣勸朕峻刑卿¶
知其意乎皆對曰不知也上曰此欲使朕失人心耳吉¶