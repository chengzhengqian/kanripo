(矦貢父曰漢祖以善用人得天下豈忘紀信之功哉疑/成者即信之一名也通尚符節故使持節矯以帝命内)¶
(勃北軍内/讀曰納)太尉復令酈寄與典客劉揭先説吕禄曰(復/扶)¶
(又翻班志典客秦官掌諸侯歸義蠻夷景帝中六年/更名大行令武帝太初元年更名大鴻臚掲音竭)帝¶
使太尉守北軍欲足下之國急歸將印辭去不然禍且¶
起吕禄以為酈况不欺己遂解印屬典客而以兵授太¶
尉太尉至軍吕禄已去太尉入軍門行令軍中曰為吕¶
氏右袒為劉氏左袒(師古曰袒者脱衣袖而肉袒也左/右袒者偏脱其一耳袒徒旱翻鄭)¶
(氏注覲禮云凡為禮事者/左袒若請罪待刑則右袒)軍中皆左袒太尉遂將北軍¶