公本志果反請斬蕘以徇不然隨蕘納款遇乃開門請¶
降温使柴再用斬之夷其族於是諸將始畏温莫敢違¶
其命(諸將謂劉/威陶雅輩)徐知誥以功遷昇州刺史知誥事温甚¶
謹安於勞辱或通夕不解帶温以是特愛之每謂諸子¶
曰汝輩事我能如知誥乎(徐温以善事楊行密而竊吳/國之權徐知誥以善事徐温)¶
(而竊徐氏之/權天邪人邪)時諸州長吏多武夫專以軍旅為務不恤¶
民事知誥在昇州獨選用廉吏脩明政教招延四方士¶
大夫傾家貲無所愛洪州進士宋齊丘好縱横之術(好/呼)¶