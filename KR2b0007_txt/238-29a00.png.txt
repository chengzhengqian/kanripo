此異同固資論辯宜令都省集議聞奏(都省尚/書都省)職方員¶
外郎韓愈議以為律無其條非闕文也蓋以不許復讐¶
則傷孝子之心而乖先王之訓許復讐則人將倚法專¶
殺無以禁止其端矣故聖人丁寧其義於經而深沒其¶
文於律其意將使法吏一斷於法(斷丁/亂翻)而經術之士得¶
引經而議也宜定其制曰凡復父讐者事發具申尚書¶
省集議奏聞酌其宜而處之(處昌/吕翻)則經律無失其指矣¶
敕梁悦杖一百流循州(循州古龍川縣地舊志至東都/四千八百里加東都至京師道)¶