免鄭黙(横下孟翻/下户嫁翻)於是尚書朱整褚䂮奏志等侵官離¶
局(䂮離灼翻/離力智翻)迷罔朝廷崇飾惡言假託無諱請收志等¶
付廷尉科罪詔免志官以公還第(志在魏嗣爵陳王晉/受禪降為鄄城縣公)¶
其餘皆付廷尉科罪庾純詣廷尉自首旉以議草見示¶
愚淺聽之詔免純罪(首式/又翻)廷尉劉頌奏旉等大不敬當¶
棄市尚書奏請報聽廷尉行刑尚書夏矦駿曰官立八¶
座正為此時(六曹尚書并令僕/為八座為于偽翻)乃獨為駮議(駮北/角翻)左僕¶
射下邳王晃亦從駿議奏留中七日乃詔曰旉是議主¶