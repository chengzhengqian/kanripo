王曰我愛濟欲全之故不用濟濟入宫必敗澄固請乃¶
許之(史言髙歡識/鑒非澄所及)及敗侍中楊遵彦謂之曰(楊愔字/遵彦)衰¶
暮何苦復爾(復扶/又翻)濟曰壮氣在耳(言年雖衰而/氣不衰也)因下辨¶
曰(辨獄/辭也)自傷年紀摧頹功名不立故欲挟天子誅權臣¶
澄欲宥其死親問之曰荀公何意反濟曰奉詔誅髙澄¶
何謂反有司以濟老病鹿車載詣東市并焚之(章懐太/子賢曰)¶
(鹿車小車僅/容一鹿也)澄疑諮議温子昇(子昇盖為大将/軍府諮議參軍)知瑾等¶
謀方使之作獻武王碑既成餓於晉陽獄食弊𥜗而死¶