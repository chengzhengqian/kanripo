莫邪之利鋒當之者潰(兌劉向新序作鋭楊倞曰兌/猶聚也讀與隊同倞音諒)圜¶
居而方止則若盤石然觸之者角摧而退耳且夫暴國¶
之君將誰與至哉(夫音/扶)彼其所與至者必其民也其民¶
之親我歡若父母其好我芬若椒蘭彼反顧其上則若¶
灼黥若仇讐人之情雖桀跖豈有肻為其所惡賊其所¶
好者哉(字書仇讐皆匹也説文仇讐也讐猶應也左傳/怨耦曰仇記曰父之讐不與共戴天葢謂仇之)¶
(初匹也至于耦而成怨則為仇讐校也兩本相對覆校/是非也殺父之人一旦相對覆校是非則不共戴天矣)¶
(仇讐之義至此為甚後世率以為/言好呼到翻為于偽翻惡烏路翻)是猶使人之子孫自¶