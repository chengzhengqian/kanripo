四年春正月壬子朔燕主盛大赦自貶號為庶人天王¶
　魏材官將軍和跋(漢置材官將軍領郡國材官士以/出征師還則省晉魏以後置材官)¶
(將軍主工匠土木之事/則漢右校令之任也)襲盧溥於遼西戊午克之(溥附/燕見)¶
(上/年)禽溥及其子煥送平城車裂之燕主盛遣廣威将軍¶
孟廣平救溥不及斬魏遼西守宰而還　乙亥大赦¶
西秦王乾歸遷都苑川(乞㐲氏本居苑川乾歸/遷于金城今復都苑川)　秃髪¶
利鹿孤大赦改元建和　高句麗王安事燕禮慢(句如/字又)¶
(音駒麗/力知翻)二月丙申燕王盛自将兵三萬襲之(将即/亮翻)以驃¶