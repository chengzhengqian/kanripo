(隋罷郡置白馬鎮於古諸葛城縣治不/改大業二年改嶓冢為西縣唐屬梁州)亮辟廣漢太守¶
姚伷為掾(伷音胄掾丞相/掾也音于絹翻)伷並進文武之士亮稱之曰¶
忠益者莫大於進人進人者各務其所尚今姚掾並存¶
剛柔以廣文武之用可謂博雅矣願諸掾各希此事以¶
屬其望(希慕也鄭氏周/禮注屬合也)帝聞諸葛亮在漢中欲大發兵¶
就攻之以問散騎常侍孫資資曰昔武皇帝征南鄭取¶
張魯陽平之役危而後濟(事見六十七卷/建安二十年)又自往拔出¶
夏侯淵軍(事見六十八卷/建安二十四年)數言南鄭直為天獄中斜谷¶