藩五樓内輔臣竊未安超不從鍾宏心皆不平相謂曰¶
黄犬之皮恐終補狐裘也(史記騶忌相齊淳于髠謂之/曰狐裘雖弊不可補以黄狗)¶
(之皮騶忌曰謹受令請謹/擇君子母雜小人其間)五樓聞而恨之　魏詠之卒¶
江陵令羅脩謀舉兵襲江陵奉王慧龍為主劉裕以并¶
州刺史劉道規為都督荆寧等六州諸軍事荆州刺史¶
脩不果發奉慧龍奔秦(慧龍得免見上/卷元興三年)　乞伏乾歸伐¶
仇池為楊盛所敗(敗補/邁翻)西涼公暠與長史張邈謀徙都¶
酒泉以逼沮渠蒙遜(沮子/余翻)以張體順為建康太守鎮樂¶