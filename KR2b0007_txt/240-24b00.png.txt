承宗及成德將士復其官爵(削王承宗官爵/見上卷十一年)　李師道¶
暗弱軍府大事獨與妻魏氏奴胡惟堪楊自温婢蒲氏¶
袁氏及孔目官王再升謀之大將及幕僚莫得預焉魏¶
氏不欲其子入質(質音/致)與蒲氏袁氏言於師道曰自先¶
司徒以來有此十二州(李正已初據有十五州及李納/拒命徐州入于朝廷德棣入于)¶
(朱滔有十二州而已/先司徒謂李納也)奈何無故割而獻之今計境内之¶
兵不下數十萬不獻三州不過以兵相加(三州謂請/獻沂宻海)若¶
力戰不勝獻之未晩師道乃大悔欲殺李公度幕僚賈¶