擊豐不下　廣陵人召平為陳王徇廣陵未下(廣陵縣/屬九江)¶
(郡班志為廣陵國都唐為揚州姓譜召/姓周文王子召公奭之後召實照翻)聞陳王敗走章¶
邯且至迺渡江矯陳王令拜項梁為楚上柱國曰江東¶
已定急引兵西擊秦梁迺以八千人渡江而西聞陳嬰¶
已下東陽(班志東陽縣屬臨淮郡明帝分屬下邳後復/分屬廣陵括地志東陽故城在楚川旴眙縣)¶
(東七十里水經注曰淮隂/縣楚漢之間為東陽郡)遣使欲與連和俱西陳嬰者¶
故東陽令史(蘇林曰令史曹史也晉灼曰漢儀注令/吏曰令史丞吏曰丞史師古曰晉説是)居¶
縣中素信謹稱為長者東陽少年殺其令相聚得二萬¶