人(是後劉昌為涇原帥収聚刼盟將士亡/沒者骸骨具棺槥衣服葬于淺水原)擒者千餘人¶
崔漢衡為虜騎所擒渾瑊至其營則將卒皆遁去營空¶
矣駱元光發伏成陳以待之(陳讀/曰陣)虜追騎愕眙(眙丑吏/翻驚視)¶
(也/)瑊入元光營追騎顧見邠寜軍西馳乃還(西馳者韓/遊瓌所遣)¶
(趣栢泉/之軍也)元光以輜重資瑊(重直/用翻)與瑊収散卒勒兵整陳¶
而還是日上臨朝謂諸相曰今日和戎息兵社稷之福¶
馬燧曰然柳渾曰戎狄豺狼也非盟誓可結今日之事¶
臣竊憂之李晟曰誠如渾言上變色曰柳渾書生不知¶