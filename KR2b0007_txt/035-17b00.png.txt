絮輒加厚於前以慰接之單于宴見(見賢/遍翻)羣臣在前單¶
于怪董賢年少以問譯(師古曰譯傳/語之人也)上令譯報曰大司¶
馬年少以大賢居位單于乃起拜賀漢得賢臣是時上¶
以太歲厭勝所在(是年太歳在申師/古曰厭音一涉翻)舍單于上林苑蒲¶
陶宮(蒲陶本出大宛武帝伐大宛采蒲陶種/植之離宮宮由此得名師古曰舍止宿)告之以加¶
敬於單于單于知之不悦　夏四月壬辰晦日有食之¶
　五月甲子正三公官分職(成帝綏和二年置三公官/哀帝建平三年罷今復正)¶
(三公官名方職謂大司馬掌兵事大司徒/掌人民事大司空掌水土事分扶問翻)大司馬衛將¶