自鄱陽别道擊周廸破之廸與麾下十餘人竄於山穴¶
中日月浸乆從者亦稍苦之(從才/用翻)後遣人潛出臨川市¶
魚鮭(吳人總稱魚菜/為鮭音户皆翻)臨川太守駱牙執之令取廸自效¶
因使腹心勇士隨之入山其人誘廸出獵(守式又翻/誘音酉)勇¶
士伏於道傍出斬之丙戌傳首至建康　庚寅周主如¶
秦州八月丙子還長安　己卯立皇子伯固為新安王¶
伯恭為晉安王伯仁為廬陵王伯義為江夏王(夏戸/雅翻)¶
冬十月辛亥周以函谷關城為通洛防以金州刺史賀¶