定計議毎任使諸將多訪於禹皆當其才秀自兄縯之¶
死毎獨居輙不御酒肉(御進/也)枕席有涕泣處主簿馮異¶
獨叩頭寛譬(馮異自父城歸光武為司𨽻主簿及度河/為大司馬主簿寛釋也譬曉也譬曉以寛)¶
(釋其哀/戚之情)秀止之曰卿勿妄言異因進說曰更始政亂百¶
姓無所依戴夫人乆飢渴易為充飽(孟子曰飢者易為/食渇者易為飲賢)¶
(曰猶言凋殘之後易/流徳澤易以豉翻)今公專命方面宜分遣官屬徇行¶
郡縣(行下/孟翻)宣布惠澤秀納之騎都尉宋子耿純謁秀於¶
邯鄲(先是李軼承制拜耿純為騎都尉賢曰宋子縣屬/鉅鹿郡故城在今趙州平棘縣北三十里邯鄲縣)¶