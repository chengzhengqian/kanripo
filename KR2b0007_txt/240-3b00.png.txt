擒光洽以歸　鄂岳觀察使李道古引兵出穆陵闗(黄/州)¶
(麻城縣西北有穆/陵闗在穆陵山上)甲寅攻申州克其外郭進攻子城城¶
中守將夜出兵擊之道古之衆驚亂死者甚衆道古臯¶
之子也(曹成王臯厯江西/山南等鎮著功名)　淮西被兵數年(被皮/義翻)竭倉¶
廩以奉戰士民多無食采菱芡魚鼈鳥獸食之亦盡(芡/巨)¶
(險翻今謂/之雞頭)相帥歸官軍者前後五千餘户(帥讀/曰率)賊亦患¶
其耗糧食不復禁(復扶/又翻)庚申敕置行縣以處之(未能得/其縣故)¶
(權置行縣以處來/歸之民處昌吕翻)為擇縣令使之撫養并置兵以衛之¶