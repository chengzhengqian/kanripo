金全退居太原(安金全從晉王克用/起於代北故云故將)往見承業曰晉陽¶
根本之地若失之則大事去矣僕雖老病憂兼家國(言/晉)¶
(陽若陷則/國破家亡)請以庫甲見授為公擊之(為于/偽翻)承業即與之¶
金全帥其子弟及退將之家得數百人(帥讀曰率/將即亮翻)夜出¶
北門擊梁兵於羊馬城内梁兵大驚引却昭義節度使¶
李嗣昭聞晉陽有冦遣牙將石君立將五百騎救之君¶
立朝發上黨夕至晉陽(按九域志上黨至晉陽五百餘/里輕騎疾馳朝發夕至何其速)¶
(也/)梁兵扼汾河橋(汾橋在晉陽城/東南汾水上)君立擊破之徑至城¶