(茹/翻)使醫内五藏以桑皮線縫之傅以藥經宿始蘇太后¶
親臨視之歎曰吾有子不能自明使汝至此即命俊臣¶
停推(停其獄不/復推鞫也)睿宗由是得免　罷舉人習老子更習¶
太后所造臣軌(更工衡翻習老子見二/百二卷髙宗上元元年)　二月丙子新¶
羅王政明卒遣使立其子理洪為王(卒子恤翻/使疏吏翻)　乙亥¶
禁人間錦侍御史矦思止私畜錦李昭徳按之杖殺於¶
朝堂(朝直/遥翻)　或告嶺南流人謀反太后遣司刑評事萬¶
國俊攝監察御史就按之(監古/衘翻)國俊至廣州悉召流人¶