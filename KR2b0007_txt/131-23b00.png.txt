(曰昭修寧陵在/孝武陵東南)　張永蕭道成等與薛索兒戰大破之¶
索兒退保石梁(今揚州六合縣有石梁河江左/置石梁郡隋唐之間置石梁縣)食盡而¶
潰走向樂平(樂平縣前漢曰清屬東郡後漢章帝更名/樂平江左以樂平縣民流寓者僑立樂平)¶
(縣於鍾/離郡界)為申令孫子孝叔所斬(申孝叔報/父之仇也)薛安都子道¶
智走向合肥詣裴季之降傳靈越走至淮西武衛將軍¶
沛郡王廣之生獲之送詣劉勔勔詰其叛逆(詰去/吉翻)靈越¶
曰九州倡義豈獨在我薛公不能專任智勇委付子姪¶
此其所以敗也人生歸於一死實無面求活勔送詣建¶