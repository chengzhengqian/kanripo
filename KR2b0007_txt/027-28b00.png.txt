新蔡(新蔡縣屬汝南郡春秋/蔡平侯自蔡徙此因名)　三月己巳建成安侯黄霸¶
薨(恩澤侯表建成/侯食邑於沛)　五月甲午于定國為丞相封西平¶
侯(恩澤侯表西平/侯食邑於臨淮)太僕沛郡陳萬年為御史大夫　詔¶
諸儒講五經同異蕭望之等平奏其議上親稱制臨决¶
焉乃立梁丘易大小夏侯尚書榖梁春秋博士(梁丘賀/大夏侯)¶
(勝小夏侯/建榖梁赤)　烏孫大昆彌元貴靡及鴟靡皆病死公主¶
上書言年老土思(土思者懐/故鄉也)願得歸骸骨𦵏漢地天子¶
閔而迎之冬至京師待之一如公主之制(楚主本以宗/室女嫁烏孫)¶