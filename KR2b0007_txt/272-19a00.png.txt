(春秋以鄆讙龜隂為汶/陽之田是也汶音問)李嗣源遣李從珂將騎兵逆戰¶
敗其前鋒於遞坊鎮(敗補邁翻鎮考異曰薛/史作遞公  今從實錄)獲將士三¶
百人斬首二百級彦章退保中都(舊唐書地理志鄆州/中都縣漢平陸縣舊)¶
(治殷密城在今治西三十九里天寶元年改為中都縣/移於今治九域志中都縣在鄆州東南六十里近世改)¶
(中都為汶上縣殷密城/宋白續通典作致密城)戊辰捷奏至朝城帝大喜謂郭¶
崇韜曰鄆州告捷足壯吾氣己巳命將士悉遣其家屬¶
歸興唐(自朝城行營/遣歸魏州)　冬十月辛未朔日有食之　帝¶
遣魏國夫人劉氏皇子繼岌歸興唐與之訣曰事之成¶