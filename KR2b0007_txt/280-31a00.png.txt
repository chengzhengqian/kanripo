(濟晉兵降/户江翻)彰聖軍執劉在明以降(彰聖軍蓋留/戍河陽者)帝釋之¶
使復其所　唐主命馬軍都指揮使宋審䖍歩軍都指¶
揮使符彦饒河陽節度使張彦琪宣徽南院使劉延朗¶
將千餘騎至白馬阪行戰地(白司馬阪也在洛陽北/史逸司字行下孟翻)有¶
五十餘騎奔于北軍(此北軍謂晉兵從/太原至河陽者也)諸將謂審䖍曰¶
何地不可戰誰敢立於此(言人心/已離也)乃還(還從宣翻/又如字)庚辰¶
唐主又與四將議復向河陽(四將即謂宋審䖍/等四人復扶又翻)而将校¶
皆已飛状迎帝帝慮唐主西奔遣契丹千騎扼澠池(澠/彌)¶