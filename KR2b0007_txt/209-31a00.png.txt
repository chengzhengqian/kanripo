欲以立威(先悉薦翻數所角翻/榜音彭捶止橤翻)萬騎皆怨果毅葛福順¶
陳𤣥禮見隆基訴之隆基諷以誅諸韋皆踴躍請以死¶
自效萬騎果毅李仙鳬亦預其謀或謂隆基當啓相王¶
隆基曰我曹為此以狥社稷事成福歸於王不成以身¶
死之不以累王也(累力/瑞翻)今啟而見從則王預危事不從¶
將敗大計遂不啟(史言隆基有大畧所以/能平内難敗補邁翻)庚子晡時隆¶
基㣲服與幽求等入苑中(唐禁苑在皇城之北苑城東/西二十七里南北三十里東)¶
(抵覇水西連故長安城南連京城比枕渭水苑内離宫/亭觀二十四所漢長安故城東西十二里皆𨽻入苑中)¶