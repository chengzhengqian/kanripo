無類若救其死亡授以生業教之禮義數年之後悉為¶
吾民選其酋長使入宿衞(酋慈由翻/長知兩翻)畏威懐德何後患¶
之有上卒用彦博策處突厥降衆(卒子恤翻/處昌吕翻)東自幽州¶
西至靈州分突利故所統之地置順祐化長四州都督¶
府又分頡利之地為六州左置定襄都督府右置雲中¶
都督府以統其衆(定襄都督府僑治寧朔雲中都督府/僑治朔方之境按寧朔縣亦屬朔方)¶
(郡舊書温彦博傳曰帝從彦博議處降人/於朔方之地則二都督府僑治朔方明矣)五月辛未以¶
突利為順州都督使帥部落之官(順州僑治營州南之/五栁戍帥讀曰率)¶