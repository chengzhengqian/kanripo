取鄴之䇿辭曰此非亡國之臣所及强問之(强其/两翻)乃曰¶
若任城王據鄴臣不能知(任音/壬)若今主自守陛下兵不¶
血刃癸酉周師趣鄴(趣七/喻翻)命齊王憲先驅以上柱國陳¶
王純為并州總管齊主引諸貴臣入朱雀門(朱雀門鄴/宫城正南)¶
(門/也)賜酒食問以禦周之䇿人人異議齊主不知所從是¶
時人情忷懼莫有鬬心朝士出降書夜相屬(忷許勇翻/朝直遥翻)¶
(屬之/欲翻)髙勱曰今之叛者多是貴人至於卒伍猶未離心¶
請追五品已上家屬置之三臺(勱音邁考之齊制五品/已上謂自尚書郎中書)¶