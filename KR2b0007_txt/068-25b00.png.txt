(趙儼之計此戰國䇿士所謂兩利而俱存之之計也解/嚴解所嚴兵不復追羽也是後陸遜敗劉備于峽中收)¶
(兵而還不復追/備計亦出此)魏王操聞羽走恐諸將追之果疾敕仁¶
如儼所策關羽數使人與吕蒙相聞(數所/角翻)蒙輒厚遇其¶
使(使疏/吏翻)周遊城中家家致問或手書示信羽人還私相¶
參訊(訊問/也)咸知家門無恙見待過于平時故羽吏士無¶
鬭心(吕蒙所以禽關羽者/摧之而已恙金亮翻)㑹權至江陵荆州將吏悉皆¶
歸附獨治中從事武陵潘濬稱疾不見權遣人以牀就¶
家輿致之濬伏面著牀席不起涕泣交横哀哽不能自¶