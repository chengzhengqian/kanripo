為疾陸眷所敗(敗補/邁翻)陸眷大造攻具將攻城勒衆甚懼¶
勒召將佐謀之曰今城塹未固糧儲不多彼衆我寡外¶
無救援吾欲悉衆與之决戰何如諸將皆曰不如堅守¶
以疲敵待其退而擊之張賓孔萇曰鮮卑之種(種章/勇翻)段¶
氏最為勇悍(悍下罕翻/又矦肝翻)而末柸尤甚其銳卒皆在末柸¶
所今聞疾陸眷刻日攻北城其大衆逺來戰鬬連日謂¶
我孤弱不敢出戰意必懈惰(懈古/隘翻)宜且勿出示之以怯¶
鑿北城為突門二十餘道(墨子備突篇曰城百步一突/門突門用車兩輪以木束之)¶