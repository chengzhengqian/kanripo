(録天祐四年四月湖南軍陳邵告捷淮南朗州水陸合/勢奔衝其境馬殷出舟師於瀏陽口大破賊黨生擒偽)¶
(鄂州節度使劉存按薛史梁紀馬殷奏破淮冦在六月/十國紀年吳史劉存攻楚在五月敗在六月楚史亦然)¶
(編遺録/誤也)禆將死者百餘人士卒死者以萬數獲戰艦八¶
百艘威以餘衆遁歸彦暉遂㧞岳州(陳知新取岳州見/上卷上年艦户黯)¶
(翻艘蘓/遭翻)殷釋存知新之縳慰諭之二人皆罵曰丈夫以¶
死報主肯事賊乎遂斬之(史言劉存陳/知新忠壮)許𤣥應𢎞農王¶
之腹心也常預政事張顥徐温因其敗收斬之　楚王¶
殷遣兵㑹吉州刺史彭玕攻洪州不克(彭玕附楚見上/卷唐昭宣帝天)¶