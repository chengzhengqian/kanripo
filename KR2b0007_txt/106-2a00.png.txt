兵圍秦王堅殿中將軍鄧邁力戰却之堅乃得免壬申¶
冲遣尚書令髙葢夜襲長安入其南城左將軍竇衝前¶
禁將軍李辯等擊破之斬首八百級分其屍而食之乙¶
亥髙葢引兵攻渭北諸壘太子宏與戰於成貳壁(成貳/葢人)¶
(姓名闗中大亂立/壁自保因為地名)大破之斬首三萬　燕帶方王佐與¶
寧朔將軍平規共攻薊(薊音/計)王永兵屢敗二月永使宋¶
敞燒和龍及薊城宫室帥衆三萬奔壺闗(帥讀/曰率)佐等入¶
薊慕容農引兵㑹慕容麟於中山與共攻翟真麟農先¶