安定王賀抜仁獻馬不甚駿齊主抜其髪免為庻人輸¶
晉陽負炭　齊中書令魏收撰魏書頗用愛憎為褒貶¶
毎謂人曰何物小子敢與魏收作色舉之則使升天按¶
之則使入地既成(東魏孝静天保二年詔/魏收撰魏史至是而成)中書舍人盧¶
潜奏收誣罔一代罪當誅尚書左丞盧斐頓丘李庻皆¶
言魏史不直收啓齊主云臣既結怨彊宗(盧李山東望/族故以為彊)¶
(宗/)將為刺客所殺帝怒於是斐庻及尚書郎中王松年¶
皆坐謗史鞭二百配甲坊(甲坊造/甲之所)斐庻死於獄中濳亦¶