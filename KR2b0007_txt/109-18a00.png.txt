委任王珣及帝暴崩不及受顧命珣一旦失勢循黙而¶
已(循黙者循常/而無一言也)丁丑王恭表至内外戒嚴道子問珣曰¶
二藩作逆卿知之乎珣曰朝政得失珣弗之預(朝直/遥翻)王¶
殷作難(難乃/旦翻)何由可知王國寳惶懼不知所為遣數百¶
人戍竹里(竹里今建康府竹篠鎮是其/地在行宮城東北三十許里)夜遇風雨各散¶
歸王緒説國寳矯相王之命召王珣車&KR1015;殺之以除時¶
望因挾君相發兵以討二藩國寳許之(説輸芮翻相息/亮翻車尺遮翻)¶
珣&KR1015;至國寳不敢害更問計於珣珣曰王殷與卿素無¶