(里有酃湖其水湛然緑色取以釀酒甘美謂之酃淥淥/口即酃湖口也唐志潭州有淥口戌丁度曰湘東有淥)¶
(水張舜民郴行錄嘉魚縣口舟行七十餘里至淥溪口/南北對境圖自岳州㳂江東北下過矦敬港神林港象)¶
(湖港新打口石頭口得淥溪口按郴行録對境圖之淥/溪口皆非丁道貴敗處唯唐志之潭州淥口戍為是淥)¶
(音/綠)道貴奔零陵其衆悉降於納(降戶/江翻)上聞之遣使徵司¶
徒王僧辯右衛將軍杜崱平北將軍裴之横與宜豐侯¶
循共討納循軍巴陵以待之侯景之亂零陵人李洪雅¶
據其郡上即以為營州刺史(營陽郡亦漢零陵郡之地/故因置營州隋為永州)¶
洪雅請討陸納上許之丁道貴收餘衆與之俱納遣其¶