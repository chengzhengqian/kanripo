援(邏郎/佐翻)先以二千騎奄至范陽城下子奇聞之遽引兵¶
歸　十二月戊午囘紇至帶汗谷(新書作呼延谷蓋/語轉耳汗音寒)與¶
郭子儀軍合辛酉與同羅及叛胡戰於榆林河北(榆林/郡勝)¶
(州大河/經其北)大破之斬首三萬捕虜一萬河曲皆平子儀還¶
軍洛交(洛交郡本鄜州上郡/天寶元年更郡名)　上命崔渙宣慰江南兼¶
知選舉　令狐潮帥衆萬餘營雍丘城北(帥讀/曰率)張巡邀¶
擊大破之賊遂走　永王璘幼失母(璘郭順儀之子/也順儀早死)為¶
上所鞠養常抱之以眠從上皇入蜀上皇命諸子分總¶