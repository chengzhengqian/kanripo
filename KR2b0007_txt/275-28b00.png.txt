已薦鄭珏又薦太常卿崔協任圜欲用御史大夫李琪¶
鄭珏素惡琪(惡烏/路翻)故循力沮之謂重誨曰李琪非無文¶
學但不亷耳宰相但得端重有器度者足以儀刑多士¶
矣它日議於上前上問誰可相者重誨以協對圜曰重¶
誨未悉朝中人物(悉詳/也)為人所賣協雖名家識字甚少¶
(少詩/沼翻)臣既以不學忝相位奈何更益以協為天下笑乎¶
上曰宰相重任卿輩更審議之吾在河東時見馮書記¶
多才博學與物無競此可相矣(馮書記謂馮道也道事/晉王克用為河東掌書)¶