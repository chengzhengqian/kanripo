以為太子即位當須詔命(謂須待漢/帝詔命也)尚書陳矯曰王薨¶
於外天下惶懼太子宜割哀即位以繫逺近之望且又¶
愛子在側(愛子謂鄢/陵侯彰也)彼此生變則社稷危矣即具官備¶
禮一日皆辨(辨與辦同/蜀本作辦)明旦以王后令䇿太子即王位¶
大赦漢帝尋遣御史大夫華歆奉䇿詔授太子丞相印¶
綬魏王璽綬領冀州牧(華戸/化翻)於是尊王后曰王太后¶
改元延康(此漢改元/魏志也)　二月丁未朔日有食之　壬戌¶
以太中大夫賈詡為太尉御史大夫華歆為相國大理¶