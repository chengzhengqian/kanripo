據諸要險威足以震懾強冦鎮静疆埸(埸音/亦)將士虎睡¶
百姓無事數年之間中國日盛吳蜀二虜必自罷敝(罷/讀)¶
(曰/疲)帝乃止　初文帝罷五銖錢(事見六十九/卷黃初元年)使以榖帛¶
為用人間巧偽漸多競濕榖以要利薄絹以為市雖處¶
以嚴刑不能禁也(要一遥翻/處昌吕翻)司馬芝等舉朝大議(朝直/遥翻)¶
以為用錢非徒豐國亦所以省刑今不若更鑄五銖為¶
便夏四月乙亥復行五銖錢　甲申初營宗廟於洛陽¶
　六月以司馬懿都督荆豫州諸軍事率所領鎮宛(宛/於)¶