(陋/)其女孤貧無恃(言貧而喪/其親也)或有借吉從人未聞男子¶
借吉娶婦者也太常博士韋彤裴堪復上䟽諌(復扶/又翻)上¶
不悦命趣下嫁之期(趣讀/曰促)辛巳成婚　九月己丑中書¶
侍郎同平章事盧邁以病罷為太子賓客　冬十月淮¶
西節度使呉少誠擅開刀溝入汝(刀溝新舊書/皆作司洧水)上遣中¶
使諭止之不從命兵部郎中盧羣往詰之(詰去/吉翻)少誠曰¶
開此水大利於人羣曰君令臣行雖利人臣敢專乎公¶
承天子之令而不從何以使下吏從公之令乎少誠遽¶