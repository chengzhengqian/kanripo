太尉鄭𢎞數陳侍中竇憲權勢太盛(數所/角翻)言甚苦切憲¶
疾之會𢎞奏憲黨尚書張林雒陽令楊光在官貪殘書¶
奏吏與光故舊因以告之光報憲憲奏𢎞大臣漏泄密¶
事帝詰讓𢎞(詰去/吉翻)夏四月丙寅收𢎞印綬𢎞自詣廷尉¶
詔敇出之因乞骸骨歸未許病篤上書陳謝曰竇憲姦¶
惡貫天達地海内疑惑賢愚疾惡(惡烏/路翻)謂憲何術以迷¶
主上近日王氏之禍昞然可見(謂王氏以戚屬而成/簒國之禍昞音炳)陛¶
下處天子之尊(處昌/吕翻)保萬世之祚而信讒佞之臣不計¶