慧兄弟及衆人皆嗤鄙之(嗤丑/之翻)獨歡異之謂長史薛琡¶
曰此兒識慮過吾㓜時歡嘗欲觀諸子意識使各治亂¶
絲(治直之/翻下同)洋獨抽刀斬之曰亂者必斬又各配兵四出¶
使都督彭樂帥甲騎偽攻之兄澄等皆怖撓(帥讀曰率/怖普布翻)¶
(撓奴/教翻)洋獨勒衆與樂相格樂免胄言情猶擒之以獻初¶
大行臺右丞楊愔從兄岐州刺史㓜卿以直言為孝武¶
帝所殺(愔於今翻/從才用翻)愔同列郭秀害其能恐之曰髙王欲¶
送卿於帝所愔懼變姓名逃於田横島(五代志東莱郡/即墨縣有田横)¶