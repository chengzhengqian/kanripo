(今人謂/之攅㸃)前夕有告之者秀實陽召掌漏者怒之以其失¶
節令每更來白(掌漏者謂守漏之卒也/令力丁翻更工行翻)輒延之數刻遂¶
四更而曙童之不果發秀實欲討之而亂迹未露恐軍中¶
疑其寃告者又云今夕欲焚馬坊草因救火謀作亂中¶
夕火果起秀實命軍中行者皆止坐者勿起各整部伍¶
嚴守要害童之白請救火不許及旦捕童之及其黨八¶
人皆斬之下令曰後徙者族流言者刑遂徙于涇(史言/叚秀)¶
(實能弭亂/令力丁翻)　癸亥西川破吐蕃萬餘衆(吐從暾/入聲)　平¶