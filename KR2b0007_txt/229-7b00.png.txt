書名給之告身不足則書其身(謂若立功者多所給告/身千餘通酬功而不足)¶
(則書陳前所喝轉階勲於/其身以為照驗出給告身)且曰今便與卿别(期望渾瑊/死戰也)¶
瑊俯伏流涕上拊其背歔欷不自勝(瑊古衘翻歔音虛/欷許旣翻又音希)¶
(勝音/升)時士卒凍餒又乏甲胄瑊撫諭激以忠義皆鼓譟¶
力戰瑊中流矢(譟則竈翻/中竹仲翻)進戰不輟初不言痛㑹雲梯¶
輾地道一輪偏陷不能前却(輾猪輦翻又尼展翻地道/者渾瑊等所鑿以迎雲梯)¶
(者/也)火從地中出(火亦渾瑊等所/蓄以待雲梯者)風勢亦回城上人投葦¶
炬散松脂沃以膏油讙呼震地(讙許/元翻)須臾雲梯及梯上¶