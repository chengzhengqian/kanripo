人乃以韋諤為御史中丞充置頓使(朝直遥翻/使疏吏翻)將士皆¶
曰國忠謀反其將吏皆在蜀不可往或請之河隴或請¶
之靈武㦯請之太原(之往/也)或言還京師上意在入蜀慮¶
違衆心竟不言所向韋諤曰還京當有禦賊之備今兵¶
少未易東向(易以/豉翻)不如且至扶風徐圖去就(幸考異曰/  蜀記曰)¶
(上意將幸西蜀有中使常清奏曰國忠乆在劒南又諸/將吏或有連謀慮逺防微須深詳議中官陳全節奏曰)¶
(太原城池固莫之比可以乆處請幸北京中官郭希奏/曰朔方地近被帶山河鎮遏之雄莫之與比以臣愚見)¶
(不及朔方中使駱氶休奏曰姑臧一郡嘗霸中原秦隴/河蘭皆足徴取且巡隴右駐蹕凉州翦彼鯨鯢事將取)¶