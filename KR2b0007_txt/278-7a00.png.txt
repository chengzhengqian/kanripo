(州臨漳人孟鵠魏州人相魏隣/接言二人居鄉里時相與厚善)數年間引擢至節度使¶
上雖知其太速然不能違也　乙酉上以胡寇浸逼北¶
邊命趣議河東帥(趣讀曰/促下同)石敬瑭欲之而范延光趙延¶
壽欲用康義誠議久不决權樞密直學士李崧以為非¶
石太尉不可延光曰僕亦累奏用之上欲留之宿衞耳¶
㑹上遣中使趣之衆乃從崧議丁亥以石敬瑭為北京¶
留守河東節度使兼大同振武彰國威塞等軍蕃漢馬¶
步總管(唐末移大同軍於雲州振武軍於朔州帝應州/人即位置彰國軍於應州以興唐軍為寰州𨽻)¶