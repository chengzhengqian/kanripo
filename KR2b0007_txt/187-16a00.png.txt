泰主熟視達曰任公辛巳達等以皇泰主之詔命世充¶
為相國假黄鉞總百揆進爵鄭王加九錫鄭國置丞相¶
以下官　初宇文化及以隋大理卿鄭善果為民部尚¶
書從至聊城為化及督戰中流矢(為化于偽翻下何/為同中竹仲翻)竇¶
建德克聊城王琮獲善果責之曰公名臣之家(鄭善果/父誠討)¶
(尉遟迴以力戰死/由是為隋名臣家)隋室大臣奈何為弑君之賊効命苦¶
戰傷痍至此乎善果大慙欲自殺宋正本馳往救止之¶
建德復不為禮乃奔相州(相息/亮翻)淮安王神通送之長安¶