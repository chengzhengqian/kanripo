將前鋒皆荒傖善戰又輕行不㸑食(傖助庚翻㸑即/㸑字取亂翻)以¶
數舫縁江載酒食為軍糧(舫甫妄/翻下同)每見臺軍城中煙火¶
起輙盡力攻之臺軍不復得食(復扶又翻下/乃復帝復同)以此飢困¶
元稱等議欲降(降户江/翻下同)佛䕶不可恭祖等進攻城㧞之¶
斬佛䕶徐元稱降餘四軍主皆死乙卯遣中領軍王瑩¶
都督衆軍據湖頭築壘上帶蔣山西巖實甲數萬瑩誕¶
之從曾孫也(王誕見寵信於司馬元/顯及宋武帝從才用翻)慧景至查硎(查鉏/加翻)¶
(硎户/經翻)竹塘人萬副兒(萬副兒善射獵能/捕虜來投慧景)説慧景曰(説輸/芮翻)¶