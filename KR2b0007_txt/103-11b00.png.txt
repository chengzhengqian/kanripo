與晞及子綜著作郎殷㳙太宰長史庾倩掾曹秀舎人¶
劉彊散騎常侍庾柔等謀反帝對之流涕温皆收付廷¶
尉倩柔皆藴之弟也(倩千甸翻/掾于絹翻)癸丑温殺東海王三子¶
及其母(即田氏孟氏及/所生三男也)甲寅御史中丞譙王恬承温㫖¶
請依律誅武陵王晞詔曰悲惋惶怛(惋烏/貫翻)非所忍聞況¶
言之哉其更詳議恬承之孫也(譙王氶死於王敦之難/承當作氶音注見前)¶
乙卯温重表固請誅晞詞甚酷切帝乃賜温手詔曰若¶
晉祚靈長公便宜奉行前詔如其大運去矣請避賢路¶