數信(月中謂一月之/中也信使信也)時人謂之山中宰相將沒為詩曰¶
夷甫任散誕平叔坐論空(王衍字夷甫何晏字平叔/以魏晉喻梁也誕徒旱翻)豈¶
悟昭陽殿遂作單于宫(𢎞景𫝊曰後侯景篡果在昭陽/殿史言脩道之士有識時知數)¶
(者/)時士大夫競談𤣥理不習武事故𢎞景詩及之　甲¶
寅東魏以華山王鷙為大司馬(華戸/化翻)　魏以凉州刺史¶
李叔仁為司徒万俟洛為太宰(洛字受洛干亦曰夀洛/干受夀同音洛樂亦同)¶
(音按北齊有太宰之官仍晉制也/西魏用周制置大冢宰無太宰)　夏四月乙未以驃¶
騎大將軍開府同三司之儀元法僧為太尉(梁開府儀/同三司之)¶