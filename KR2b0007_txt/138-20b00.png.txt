是器遇日隆親舊貴臣莫能間也魏主或屏左右與肅¶
語至夜分不罷(間古莧翻/屏必郢翻)自謂君臣相得之晩尋除輔¶
國將軍大將軍長史時魏主方議興禮樂變華風凡威¶
儀文物多肅所定　乙巳魏主遣安定王休帥從官迎¶
家於平城(帥讀曰率/從才用翻)　辛亥封皇弟昭文為新安王昭¶
秀為臨海王昭粲為永嘉王　魏主築宫於鄴西十一¶
月癸亥徙居之　御史中丞江淹劾奏前益州刺史劉¶
悛梁州刺史隂智伯贓貨巨萬皆抵罪初悛罷廣司二¶