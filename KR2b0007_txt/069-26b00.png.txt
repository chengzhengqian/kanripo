(其氣已/奪矣)呉主遣中大夫南陽趙咨入謝帝問曰呉主何¶
等主也對曰聰明仁智雄畧之主也帝問其狀對曰納¶
魯肅於凡品是其聰也拔吕䝉於行陳是其明也(行戸/剛翻)¶
(陳讀/曰陣)獲于禁而不害是其仁也取荆州兵不血刃是其¶
智也據三州虎視于天下(三州荆/揚交也)是其雄也屈身於陛¶
下是其畧也帝曰呉王頗知學乎咨曰呉王浮江萬艘¶
(艘蘇/刀翻)帶甲百萬任賢使能志存經畧雖有餘閒博覽書¶
傳(傳直/戀翻)歴史籍采竒異不效書生尋章摘句而已(帝好/文章)¶