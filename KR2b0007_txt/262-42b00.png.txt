送全忠(馮行襲以昭信節度使/治金州故得盡殺中使)又遣使徴兵於王建朱¶
全忠亦遣使乞師于建建外修好於全忠罪狀李茂貞¶
(好呼/到翻)而隂勸茂貞堅守許之救援以武信節度使王宗¶
佶前東川節度使王宗滌等為扈駕指揮使將兵五萬¶
聲言迎車駕其實襲茂貞山南諸州(為王建取山/南西道張本)　江¶
西節度使鍾傳將兵圍撫州刺史危全諷天火燒其城¶
士民讙驚(讙與/諠同)諸將請急攻之傳曰乗人之危非仁也¶
乃祝曰全諷之罪無為害民火尋止全諷聞之謝罪聴¶