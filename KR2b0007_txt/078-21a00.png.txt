表白事(要一遥翻章表上之/魏朝白事白之晉公)皆易其言令辭指悖傲多¶
自矜伐(悖蒲内翻/又蒲没翻)又毁晉公昭報書手作以疑之(既以/怒昭)¶
(又以/疑艾)¶
咸熈元年(是年五月始改元咸/熈此猶是景元五年)春正月壬辰詔以檻車¶
徴鄧艾晉公昭恐艾不從命敕鍾㑹進軍成都又遣賈¶
充将兵入斜谷(斜昌遮翻谷音/浴又古禄翻)昭自将大軍從帝幸長¶
安(将即/亮翻)以諸王公皆在鄴乃以山濤為行軍司馬鎮鄴¶
(楚王彪之死盡録諸王公置鄴事見七十五/卷邵陵厲公嘉平三年行軍司馬之號始此)初鍾㑹以¶