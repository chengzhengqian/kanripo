論國家大事非為巵酒(為于/偽翻)言訖遽出士開載美女珠¶
簾詣婁定逺謝曰諸貴欲殺士開䝉王力(武成帝封婁/定逺臨淮郡)¶
(王故/稱之)特全其命用為方伯今當奉别謹上二女子一珠¶
簾(上時/掌翻)定逺喜謂士開曰欲還入不(不讀/曰否)士開曰在内¶
乆不自安今得出實遂本志不願更入但乞王保䕶長¶
為大州刺史足矣定逺信之送至門士開曰今當逺出¶
願得一辭覲二宫定逺許之士開由是得見太后及帝¶
進説曰(見賢遍翻/説式芮翻)先帝一旦登遐臣愧不能自死觀朝¶