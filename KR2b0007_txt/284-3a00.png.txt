於邢州知逺引兵屯樂平不進(樂平離太原/三百餘里耳)　帝居䘮¶
期年即於宫中奏細聲女樂(細聲女樂欲其/不聞于外也)及出師常¶
令左右奏三絃琵琶和以羌笛(和戸/卧翻)擊鼓歌舞曰此非¶
樂也庚申百官表請聽樂詔不許(居䘮而納叔母/尚何責乎聽樂)　壬¶
戌楊光逺圍棣州刺史李瓊出兵擊敗之(楊光逺自青/州歴淄州而)¶
(圍棣州敗/補賣翻)光逺燒營走還青州(還從宣翻/又如字)癸亥以前威¶
勝節度使何重建為東面馬歩都部署將兵屯鄆州¶
階州義軍指揮使王君懐帥所部千餘人叛降蜀請為¶