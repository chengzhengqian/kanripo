　冬十月甲辰晦日有食之　十一月太尉劉矩免以¶
太僕沛國聞人襲為太尉(聞人姓也風俗通曰少正/卯魯之聞人其後氏焉)¶
十二月鮮卑及濊貊冦幽并二州(濊音穢貊/莫百翻)　是歲疏¶
勒王季父和得殺其王自立　烏桓大人上谷難樓有¶
衆九千餘落遼西丘力居有衆五千餘落自稱王遼東¶
蘇僕延有衆千餘落自稱峭王(峭音七/笑翻)右北平烏延有¶
衆八百餘落自稱汗魯王(史言烏/桓强盛)¶
二年春正月丁丑赦天下　帝迎董貴人於河間三月¶