食豈可在彼則能勸之在己則不能邪太子聞之馳入¶
見(見賢/遍翻)自投於地叩頭請曰臣以微功不次為嗣懼不¶
克堪未審陛下遽以大位𫝊之何也上曰社稷所以再¶
安吾之所以得天下皆汝力也今帝座有災故以授汝¶
轉禍為福汝何疑邪太子固辭上曰汝為孝子何必待¶
柩前然後即位邪(柩音/舊)太子流涕而出壬辰制𫝊位於¶
太子太子上表固辭(上時/掌翻)太平公主勸上雖𫝊位猶宜¶
自總大政上乃謂太子曰汝以天下事重欲朕兼理之¶