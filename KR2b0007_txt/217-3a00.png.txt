祿山又求兼總監(此郡牧總監也唐有四十八監/以牧馬或曰此總監即苑總監)壬戌¶
兼知總監事禄山奏以御史中丞吉温為武部侍郎(武/部)¶
(即兵/部)充閑廐副使楊國忠由是惡温(惡烏/路翻)祿山密遣親¶
信選徤馬堪戰者數千匹别飼之(飼祥/吏翻)　二月壬申上¶
朝獻太清宫上聖祖尊號曰大聖祖高上大道金闕𤣥¶
元大皇太帝(朝直遥翻上聖之上/時掌翻下以義推)癸酉享太廟上高祖¶
諡曰神堯大聖光孝皇帝太宗諡曰文武大聖大廣孝¶
皇帝高宗諡曰天皇大聖大𢎞孝皇帝中宗諡曰天和¶