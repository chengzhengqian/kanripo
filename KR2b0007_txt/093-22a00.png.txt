彊誅翦逆臣克復大業己丑太子即皇帝位生五年矣¶
羣臣進璽(進璽於嗣君/也璽斯氏翻)司徒導以疾不至卞壼正色於¶
朝曰(朝直遥/翻下同)王公豈社稷之臣邪大行在殯嗣皇未立¶
寜是人臣辭疾之時也導聞之輿疾而至大赦增文武¶
位二等尊庾后為皇太后羣臣以帝幼冲奏請太后依¶
漢和熹皇后故事(言臨朝/稱制也)太后辭讓數四乃從之秋九¶
月癸夘太后臨朝稱制以司徒導録尚書事與中書令¶
庾亮尚書令卞壼參輔朝政然事之大要皆决於亮加¶