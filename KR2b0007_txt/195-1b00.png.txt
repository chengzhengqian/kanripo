(書周官曰位不期驕禄不期侈孔安國注曰貴不與/驕期而驕自至富不與侈期而侈自至魏徴引之)且¶
以隋之府庫倉廪户口甲兵之盛考之今日安得擬倫¶
然隋以富疆動之而危我以寡弱静之而安安危之理¶
皎然在目昔隋之未亂也自謂必無亂其未亡也自謂¶
必無亡故賦役無窮征伐不息以至禍將及身而尚未¶
之寤也夫鑒形莫如止水鑒敗莫如亡國(夫音/扶)伏願取¶
鑒於隋去奢從約親忠逺佞(去羌吕翻/逺于願翻)以當今之無事¶
行疇昔之恭儉則盡善盡羙固無得而稱焉夫取之實¶