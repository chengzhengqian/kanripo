貴意勢欲以陛下為乾明(乾明齊濟南王年號也事見/一百六十八巻文帝天嘉元)¶
(年/)臣出之後必有大變臣何靣目見先帝於地下因慟¶
哭帝太后皆泣問計安出士開曰臣已得入復何所慮¶
正須數行詔書耳(復扶又翻下將復后/復復以同行戸剛翻)於是詔出定逺¶
為青州刺史責趙郡王叡以不臣之罪旦日叡將復入¶
諌妻子咸止之叡曰社稷事重吾寧死事先皇不忍見¶
朝廷顛沛至殿門又有人謂曰殿下勿入恐有變叡曰¶
吾上不負天死亦無恨入見太后(見賢/遍翻)太后復以為言¶