出鎮湓城(周廸領江州刺史而屯據臨川/徵之鎮湓城若以江州授之者)又徵其子入¶
朝(朝直遙/翻下同)廸趑且顧望並不至(趑子移翻且七余/翻趑且不進之貎)其餘¶
南江酋帥私署令長多不受召(酋慈秋翻帥所/類翻長知兩翻)朝廷未¶
暇致討但羈縻之豫章太守周敷獨先入朝進號安西¶
將軍給鼓吹一部賜以女妓金帛令還豫章(周敷先與/周廸分據)¶
(臨川既破熊曇朗敷移據/豫章吹尺瑞翻妓渠綺翻)廸以敷素出已下深不平之¶
乃隂與留異相結遣其弟方興襲敷敷與戰破之又遣¶
其兄子伏甲船中詐為賈人欲襲湓城(賈音/古)未發事覺¶