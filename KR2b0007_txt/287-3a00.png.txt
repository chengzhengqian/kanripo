(州南至陜州二百五十/里自陜而東則至洛矣)帝從之辛卯詔以十二日發北¶
京(自後唐以來以太原為北京/是月乙酉朔十二日丙申)告諭諸道　甲申以太¶
原尹崇為北京留守以趙州刺史李存瓌為副留守河¶
東幕僚真定李驤為少尹牙將太原蔚進為馬步指揮¶
使以佐之(李存瓌等後遂為北漢佐命/瓌古回翻蔚紆勿翻姓也)存瓌唐莊宗之¶
從弟也(從才/用翻)　是日劉晞弃洛陽奔大梁(以人心歸漢/知不可守也)¶
　武安節度副使天䇿府都尉領鎮南節度使馬希廣¶
(鎮南軍洪/州時屬唐)楚文昭王希範之母弟也性謹順希範愛之¶