種(種章勇翻/下其種同)分賜沿邉軍鎮募戍卒耕荒田而種之約¶
明年麥熟倍償其種其餘據時價五分增一官爲糴之¶
(為于/偽翻)來春種禾亦如之闗中土沃而久荒所収必厚戍¶
卒獲利耕者浸多邊地居人至少軍士月食官糧粟麥¶
無所售其價必賤名為增價實比今嵗所減多矣上曰¶
善即命行之泌又言邉地官多闕請募人入粟以補之¶
可足今嵗之糧上亦從之因問曰卿言府兵亦集如何¶
對曰戍卒因屯田致富則安于其土不復思歸(復扶/又翻)舊¶