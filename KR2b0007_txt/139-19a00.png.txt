最罪之大者又謂錄尚書事廣陵王羽曰汝為朕弟居¶
機衡之右無勤恪之聲有阿黨之迹今黜汝錄尚書廷¶
尉但為特進太子太保又謂尚書令陸叡曰叔翻到省¶
之初甚有善稱比來偏頗懈怠(廣陵王羽字叔翻稱昌/孕翻比毗至翻頗傍禾)¶
(翻亦偏也/懈居隘翻)由卿不能相導以義雖無大責宜有小罸今¶
奪卿祿一朞又謂左僕射拓跋賛曰叔翻受黜卿應大¶
辟(辟毗/亦翻)但以咎歸一人不復重責今解卿少師削祿一¶
朞又謂左丞公孫良右丞乞伏義受曰卿罪亦應大辟¶