遜(孔安國曰五品/謂五常遜順也)或答云管内無五品之家其不相應¶
領類多如此又為餘糧簿欲使有無相贍民部侍郎朗¶
茂以為煩迂不急皆奏罷之茂基之子也(郎基見一百/六十五卷梁)¶
(世祖承/聖三年)嘗為衛國令有民張元預兄弟不睦丞尉請加¶
嚴刑(隋志縣置/令丞尉)茂曰元預兄弟本相憎疾又坐得罪彌¶
益其忿非化民之意也乃徐諭之以義元預等各感悔¶
頓首請罪遂相親睦稱為友悌　己巳上享太廟(隋立/四親)¶
(廟各以孟月/享以太牢)　壬申晦日有食之　帝以天下用律者¶