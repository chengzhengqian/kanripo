(見德/宗紀)晏敬則等自誣服稱申錫遣王師文逹意於王結¶
異日之知獄成壬寅上悉召師保以下及臺省府寺大¶
臣面詢之午際(午際方交午漏初/刻非正午時也)左常侍崔𤣥亮給事¶
中李固言諫議大夫王質補闕盧鈞舒元褒蔣係裴休¶
韋温等復請對於延英(復扶又/翻下同)乞以獄事付外覆按上¶
曰吾已與大臣議之矣屢遣之出不退𤣥亮叩頭流涕¶
曰殺一匹夫猶不可不重愼况宰相乎上意稍解曰當更¶
與宰相議之乃復召宰相入牛僧孺曰人臣不過宰相¶