(縣在水南而/名慎陽何也)遇憲於逆旅(逆迎也設館舍以迎客故/曰逆旅賢曰逆旅客舍)時¶
年十四淑竦然異之揖與語移日不能去(移日言日/移晷也)謂¶
憲曰子吾之師表也既而前至袁閬所未及勞問(勞力/到翻)¶
逆曰子國有顔子寧識之乎(賢曰顔子顔回也/閬汝南汝陽人)閬曰見¶
吾叔度耶(黄憲字/叔度)是時同郡戴良才高倨傲而見憲未¶
嘗不正容及歸罔然若有失也其母問曰汝復從牛醫¶
兒來耶(復扶又/翻下同)對曰良不見叔度自以為無不及既覩¶
其人則瞻之在前忽然在後(論語顔回慕/孔子之言)固難得而測¶