(州降河渭已在其間今延心復以河渭降者義潮所帥/者漢民延心所帥者蕃族也又補國史不云延心以何)¶
(年月降新傳但云張義潮降其後河渭州虜將尚延心/以國破亡亦獻款秦州刺史髙駢誘降延心及渾末部)¶
(萬帳遂收二州拜延心武衛將軍駢收鳯林闗以延心/為河渭等州都遊奕使按舊傳髙駢懿宗時始為秦州)¶
(刺史新傳誤也今從補國史因承/勛移鎮涇原并延心事置于此)　中書侍郎同平章¶
事鄭朗以疾辭位壬申以朗為太子太師　上晩節頗¶
好神仙遣中使迎道士軒轅集于羅浮山(流軒轅集見/上卷㑹昌六)¶
(年羅浮山在循州博羅縣西北三十里漢志曰浮山/自㑹稽浮來博于羅山故曰博羅山亦曰羅浮山)¶
王端章冊立回鶻可汗道為黒車子所塞不至而還(王/端)¶