覆孤孑一身(孑居列/翻單也)寄食姚氏受其封殖不思醻恩報¶
義而乘時徼利盜有一方(事見一百一十四/巻三年徼一遙翻)結怨四鄰¶
(謂與魏秦/涼搆怨也)撅竪小人(撅與掘同其月翻撅/竪言撅起自竪立也)雖能縱暴一¶
時終當為人所吞食耳嗣大恱語至夜半賜浩御縹醪¶
十觚(縹匹紹翻青白色曰縹醅酒曰醪觚飲器/受三升此魏主所自御者故曰御縹醪)水精鹽¶
一兩(鹽透明如水精/故謂之水精鹽)曰朕味卿言如此鹽酒故欲與卿¶
共饗其羙然猶命長孫嵩叔孫建各簡精兵伺裕西過¶
自成臯濟河南侵彭沛若不時過則引兵隨之(彭沛謂/彭城沛)¶