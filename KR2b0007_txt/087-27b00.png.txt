東郡魏浚率流民數百家保河隂之峽石(水經註河南/新安縣東有)¶
(千秋亭亭東有雍谷溪囘岫縈/紆石路阻峽故亦有峽石之稱)時刧掠得榖麥獻之帝¶
以為揚威將軍平陽太守度支如故(度徒/洛翻)　漢主聰使¶
前軍大將軍呼延晏將兵二萬七千冦洛陽比及河南¶
(河南縣屬河南尹周東都/王城郟鄏也比必寐翻)晉兵前後十二敗死者三萬¶
餘人始安王曜王彌石勒皆引兵㑹之未至晏留輜重¶
於張方故壘(張方故壘在洛陽/西七里重直用翻)癸未先至洛陽甲申攻¶
平昌門(平昌門洛城南/面東頭第一門)丙戌克之遂焚東陽門及諸府¶