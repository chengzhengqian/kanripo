攘倉猝禪之大臣無從行者(姜維既死張翼廖化董/厥必亦死於亂兵矣)惟¶
祕書令郤正及殿中督汝南張通捨妻子單身隨禪禪¶
頼正相導宜適舉動無闕(宜當也適亦當也禪初入洛/見魏君臣其禮各有所當嗚)¶
(呼使正束帶立於朝上而擯贊漢主下而與賓/客言事事令宜而無闕失豈非人臣之至願哉)乃慨然¶
歎息恨知正之晩初漢建寜太守霍弋都督南中(建寜/漢益)¶
(州郡也蜀後主建興元/年改建寜郡治味縣)聞魏兵至欲赴成都劉禪以備¶
敵既定不聽成都不守弋素服大臨三日(臨力/鴆翻)諸将咸¶
勸弋宜速降(降戶江/翻下同)弋曰今道路隔塞(塞悉/則翻)未詳主之¶