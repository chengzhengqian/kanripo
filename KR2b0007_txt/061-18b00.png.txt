固可也今三者莫利惟將軍熟慮之操乃止布復從東¶
緡(東緡縣屬山陽郡春秋之緡邑也宋白曰今濟/州金鄉縣本漢東緡縣復扶又翻緡睂巾翻)與陳¶
宫將萬餘人來戰操兵皆出收麥在者不能千人屯營¶
不固屯西有大隄其南樹木幽深操隱兵隄裏出半兵¶
隄外布益進乃令輕兵挑戰(挑徒/了翻)既合伏兵乃悉乘隄¶
(前書音義/曰乘登也)歩騎並進大破之追至其營而還布夜走操¶
復攻㧞定陶分兵平諸縣布東犇劉備張邈從布使¶
其弟超將家屬保雍丘(雍丘縣屬陳留/郡故杞國也)布初見備甚尊¶