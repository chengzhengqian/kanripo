不朝謁(朝直/遥翻)則宰相就第咨之毎宰相奏事上輙問嘗¶
與太平議否又問與三郎議否然後可之三郎謂太子¶
也公主所欲上無不聽自宰相以下進退繫其一言其¶
餘薦士驟歴清顕者不可勝數權傾人主趨附其門者¶
如市(勝音升趨/七喻翻)子薛崇行崇敏崇簡皆封王田園遍於¶
近甸收市營造諸器玩遠至嶺蜀輸送者相屬於路(屬/之)¶
(欲/翻)居處奉養擬於宫掖(處昌/吕翻)　追贈郎岌燕欽融諌議¶
大夫　秋七月庚戍朔贈韋月將宣州刺史(韋月將死/見上卷中)¶