謂之邊菩薩(菩薄乎翻薩桑葛翻釋典菩普/也薩濟也言能普濟衆生也)既而為節¶
度使政無綱紀惟日設齋供(供居/用翻)盛修佛事潭人失望¶
謂之邊和尚矣左僕射同平章馮延己右僕射同平章¶
事孫晟上表請罪皆釋之晟陳請不已乃與延己皆罷¶
守本官唐主以比年出師無功(比毗/至翻)乃議休兵息民或¶
曰願陛下數十年不用兵可小康矣唐主曰將終身不¶
用何數十年之有(人非金石唐主自謂真能享無疆之/夀乎然欲終身不用兵而周兵已至)¶
(淮上/矣)唐主思歐陽廣之言拜本縣令(以歐陽廣言邊鎬/必敗其言驗也)¶