海鎮東節度使吳王元瓘為吳越王　吳徐知誥别治¶
私第於金陵(治直/吏翻)乙未遷居私第虛府舍以待吳主(此/吳)¶
(主楊/溥)　鳳翔節度使兼侍中潞王從珂與石敬瑭少從¶
明帝征伐有功名得衆心(少詩/照翻)朱𢎞昭馮贇位望素出¶
二人下逺甚一旦執朝政皆忌之(忌從珂及敬瑭/也朝直遥翻)明宗¶
有疾潞王屢遣其夫人入省侍(省悉/景翻)及明宗殂潞王辭¶
疾不來(以主少國疑也其/相猜阻之迹見矣)使臣至鳳翔者或自言伺得¶
潞王隂事(此小人之交鬬者迎合執政/意嚮使疏吏翻伺相吏翻)時潞王長子重¶