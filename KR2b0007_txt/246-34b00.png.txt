文宗召石雄于白州(雄流白州見二百二/十四卷太和三年)𨽻振武軍為¶
禆將屢立戰功以王智興故未甚進擢至是徳裕舉用¶
之甲申嗢沒斯帥其國特勒宰相等二千二百餘人來¶
降(錄考異曰一品集嗢沒斯特勒等狀五月四日上實/  在五月丙申蓋據奏到之日也今從歸忠傳序)¶
　上信任李徳裕觀軍容使仇士良惡之(惡烏/路翻)㑹上將¶
受尊號御丹鳯樓宣赦或告士良宰相與度支議草制¶
減禁軍衣糧及馬芻粟士良揚言于衆曰如此至日軍¶
士必于樓前諠譁徳裕聞之乙酉乞開延英自訴上怒¶