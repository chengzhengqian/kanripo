(師正一品天子所/師法無所總職)　三月戊辰上幸九成宮　庚午吐¶
谷渾寇蘭州(吐從暾入/聲谷音浴)州兵擊走之　長樂公主將出¶
降(唐㑹要長樂公主下/嫁長孫沖樂音洛)上以公主皇后所生特愛之勑¶
有司資送倍於永嘉長公主(永嘉長公主髙祖女下嫁/竇奉節又嫁賀蘭僧伽唐)¶
(制皇姑為大長公主正一品姊為長公/主女為公主皆視一品長知兩翻下同)魏徵諫曰昔漢¶
明帝欲封皇子曰我子豈得與先帝子比皆令半楚淮¶
陽(事見四十五卷漢/明帝永平十五年)今資送公主倍於長主得無異於¶
明帝之意乎上然其言入告皇后后歎曰妾亟聞陛下¶