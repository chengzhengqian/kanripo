潜搆流言故泌言及之(李泌厯事肅代德三朝皆/能言人所難言奇士也)　郭¶
子儀引蕃漢兵追賊至潼闗斬首五千級克華陰𢎞農¶
二郡闗東獻俘百餘人敕皆斬之監察御史李勉言於¶
上曰今元惡未除為賊所汚者半天下(汚烏/故翻)聞陛下龍¶
興咸思洗心以承聖化今悉誅之是驅之使從賊也上¶
遽使赦之　冬十月丁未啖庭瑶至蜀　壬子興平軍¶
奏破賊於武闗克上洛郡(時王難得/領興平軍)　吐蕃陷西平(西/平)¶
(郡鄯/州)　尹子奇久圍睢陽城中食盡議棄城東走張廵¶