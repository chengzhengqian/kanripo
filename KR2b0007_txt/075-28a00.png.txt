(備也我朝析汝隂之/百尺鎮置萬夀縣)凌自知埶窮乃乗船單出迎懿遣¶
掾王彧謝罪送印綬節鉞(掾俞/絹翻)懿軍到丘頭(水經潁水/過南頓縣)¶
(又東逕丘頭丘頭南枕水魏書郡國志曰王凌/面縳於此故號武丘杜佑曰即今潁川沈丘縣)凌面縳¶
水次懿承詔遣主簿解其縳凌既䝉赦加恃舊好不復¶
自疑(好呼到翻/復扶又翻)徑乗小船欲趨懿(趨逡/遇翻)懿使人逆止之¶
住船淮中(水經注潁水自丘頭東南至慎縣/又東南入于淮懿蓋進軍已近淮)相去十餘¶
丈凌知見外(凌與懿同為公初以為䝉赦而欲/趨懿懿逆拒之乃知以罪而見外)乃遥謂¶
懿曰卿直以折簡召我我當敢不至邪而乃引軍來乎¶