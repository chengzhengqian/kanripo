母人間盛言張説欲取立后之功更圖入相之計(上時/掌翻)¶
(相息/亮翻)且太子非惠妃所生惠妃復自有子若登宸極太¶
子必危上乃止(復扶又翻上考異曰唐㑹要云侍御史/潘好禮聞  欲以恵妃為皇后進疏諫)¶
(曰臣聞禮記曰父母之讐不可共戴天公羊傳曰子不/復父讐不子也昔齊襄公復九世之讐丁蘭報木母之)¶
(怨陛下豈得欲以武氏為國母當何以見天下之人乎/不亦取笑於天下乎又恵妃再從叔三思再從父延秀)¶
(等並干紀亂常遞窺神器豺狼同穴梟獍共林且匹夫/匹婦欲結髪為夫妻者尚相揀擇况陛下是累聖之貴)¶
(天子之尊乎伏願詳察古今鑒戒成敗慎擇華族之女/必在禮義之家稱神祇之心允億兆之望又見人間盛)¶
(言尚書右丞相張説自被停知政事之後毎諂附恵妃/欲取立后之功更圖入相之計伏願杜之於将漸不可)¶