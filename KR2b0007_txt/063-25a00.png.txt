天下之大機也且紹布衣之雄耳能聚人而不能用以¶
公之神武明哲而輔以大順何向而不濟今穀食雖少¶
未若楚漢在滎陽成臯間也是時劉項莫肯先退者以¶
為先退則埶屈也公以十分居一之衆(賢曰言與紹/衆相懸也)畫地¶
而守之(賢曰言畫地/作限隔也)搤其喉而不得進已半年矣(搤於/革翻)¶
情見埶竭必將有變(見賢/遍翻)此用竒之時不可失也操從¶
之乃堅壁持之操見運者撫之曰却十五日(却後也晉/人帖中多)¶
(用少却字其意/猶言小退也)為汝破紹不復勞汝矣(為于偽翻復/扶又翻下同)紹¶