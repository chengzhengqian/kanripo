本毗之子也(閻毗以巧思/事隋煬帝)初杜如晦為秦王府兵曹參¶
軍俄遷陜州長史(陜失冉翻/長知兩翻)時府僚多補外官世民患¶
之房𤣥齡曰餘人不足惜至於杜如晦王佐之才大王¶
欲經營四方非如晦不可世民驚曰㣲公言幾失之(幾/居)¶
(依/翻)即奏為府屬與𤣥齡常從世民征伐參謀帷幄軍中¶
事如晦剖决如流世民每破軍克城諸將佐爭取寳貨¶
𤣥齡獨收采人物致之幕府又將佐有勇略者𤣥齡必與¶
之深相結(將即/亮翻)使為世民盡死力(為于偽/翻下同)世民每令𤣥¶