大遼㑹同十年大赦仍云自今節度使刺史母得置牙¶
兵市戰馬(其心固虞諸鎮/有與之作敵者)趙延夀以契丹主負約心怏¶
怏(趙延夀之求為帝不得不止此其/所以終為兀欲所鎖也怏於兩翻)令李崧言於契丹¶
主曰漢天子所不敢望乞為皇太子崧不得已為言之¶
(為言於偽翻/下令為同)契丹主曰我於燕王雖割吾肉有用於燕¶
王吾無所愛然吾聞皇太子當以天子兒為之豈燕王¶
所可為也因令為燕王遷官時契丹以恒州為中京(恒/户)¶
(登/翻)翰林承㫖張礪奏擬燕王中京留守大丞相録尚書¶