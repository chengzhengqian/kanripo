策功增三千户隲及諸弟辭讓不獲遂逃避使者間關¶
詣闕(賢曰間關/猶﨑嶇也)上疏自陳至于五六乃許之　五月甲¶
戌以長樂衛尉魯恭為司徒(樂音/洛)恭上言舊制立秋乃¶
行薄刑自永元十五年以來改用孟夏(事見/上巻)而刺史太¶
守因以盛夏徴召農民拘對考驗連滯無已(連謂獄辭/相連及也)¶
(滯謂留滯/不决也)上逆時氣下傷農業案月令孟夏斷薄刑者¶
謂其輕罪已正(謂已結正也㫁/丁亂翻下同)不欲令乆繫故時斷之¶
也臣愚以為今孟夏之制可從此令其决獄案考皆以¶