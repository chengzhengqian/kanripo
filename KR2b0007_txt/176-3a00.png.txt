淺不常漕者苦之六月壬子詔太子左庶子宇文愷帥¶
水工鑿渠引渭水(帥讀/曰率)自大興城東至潼闗三百餘里¶
名曰廣通渠漕運通利闗内賴之　秋七月丙寅遣兼¶
散騎常侍謝泉等聘于隋(散悉亶翻/騎竒寄翻)　八月壬寅隋鄧¶
恭公竇熾卒(熾昌志翻/卒子恤翻)　乙卯將軍夏侯苗請降于隋¶
(夏戸雅翻/降戸江翻)隋主以通和不納　九月甲戌隋主以闗中¶
饑行如洛陽　隋主不喜詞華(喜許/記翻)詔天下公私文翰¶
並宜實録泗州刺史司馬幼之(五代志下邳郡後魏置/南徐州梁改東徐州陳)¶