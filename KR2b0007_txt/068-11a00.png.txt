淵軍大敗斬淵(張考異曰淵傳曰備夜燒圍鹿角淵使/  郃䕶東圍自將輕兵䕶南圍備挑郃)¶
(戰郃軍不利淵分兵半助郃為備所襲戰死張郃傳曰/備于走馬谷燒都圍淵救火從他道與備相遇交戰短)¶
(兵接刃淵遂没今從/劉備黄忠灋正傳)及益州刺史趙顒(顒刺益州操所/命也淵軍既敗)¶
(顒亦死顒/魚容翻)張郃引兵還陽平(自廣石/還陽平)是時新失元帥軍¶
中擾擾不知所為督軍杜襲(初操東還留襲督漢/中軍事帥所類翻)與淵¶
司馬太原郭淮收歛散卒號令諸軍曰張將軍國家名¶
將劉備所憚今日事急非張將軍不能安也遂權宜推¶
郃為軍主郃出勒兵按陳(陳讀曰/陣下同)諸將皆受郃節度衆¶