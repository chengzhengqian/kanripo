子宻曉占候(林慮縣漢屬河内郡晉屬汲郡魏敬宗永/安元年置林慮郡帶林慮縣慮讀如閭)¶
潛謂湛曰宫車當晏駕殿下為天下主湛拘之於内以¶
候之又令巫覡卜之(覡刑/狄翻)多云不須舉兵自有大慶湛¶
乃奉詔令數百騎送濟南王至晉陽九月帝使人酖之¶
濟南王不從乃扼殺之帝尋亦悔之　冬十月甲戌朔¶
日有食之　丙子齊以彭城王浟為太保長樂王尉粲¶
為太尉(樂音洛/下同)　齊肅宗出畋有兎驚馬墜地絶肋婁¶
太后視疾問濟南所在者三齊主不對太后怒曰殺之¶