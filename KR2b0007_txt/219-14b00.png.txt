猶未奉晨昏(俶昌六翻謂人子/晨省昏定之禮)臣何心敢當儲副願俟¶
上皇還宫臣之幸也上賞慰之(還從宣翻/又音如字)李輔國本飛¶
龍小兒(凡廐牧五坊禁苑給使者皆謂之/小兒李輔國以閹奴為閑廐小兒)粗閑書計給¶
事太子宫上委信之輔國外恭謹寡言而内狡險見張¶
良娣有寵陰附會之與相表裏建寜王倓數於上前詆¶
訐二人罪惡(粗坐五翻娣大計翻倓徙/甘翻數所角翻計居謁翻)二人譖之於上¶
曰倓恨不得為元帥(不用倓為元帥見/上卷上年九月)謀害廣平王上¶
怒賜倓死(同考異曰鄴侯家傳曰肅宗自馬嵬北行至/  官縣食于土豪李謙家張良娣稱腹痛不)¶