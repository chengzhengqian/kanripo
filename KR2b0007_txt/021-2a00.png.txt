(用翻卒/子恤翻)築宮其上名曰宣防宮導河北行二渠復禹舊¶
迹(溝洫志禹導河自積石歴龍門南到華隂東下底柱/及孟津洛汭至于大伾於是禹以為河所從来者髙)¶
(水湍悍難以行平地數為敗乃釃二渠以引其河北載/之髙地過洚水至於大陸播為九河同為迎河入渤海)¶
(孟康曰二渠其一出貝丘西南南折者也其一則漯川/也河自王莽時遂空惟用漯耳釃山支翻漯吐合翻)¶
而梁楚之地復寧無水災　上還長安　初令越巫祠¶
上帝百鬼而用雞卜(越俗用雞卜李奇曰持雞奇卜如/䑕卜史記正義曰雞卜法用雞一)¶
(狗一生祝願訖即殺雞狗煑熟又祭獨取雞兩眼骨上/自有孔裂似人物形則吉不足則凶今嶺南猶行此法)¶
(范成大桂海虞衡志雞卜南人占法以雄雞雛執其兩/足焚香禱所占撲雞殺之㧞兩股骨淨洗線束之以竹)¶