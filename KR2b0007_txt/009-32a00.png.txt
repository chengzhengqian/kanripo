擊虜豹傳詣滎陽(傳直戀翻言以驛/馬傳送詣漢王所)悉定魏地置河東¶
上黨太原郡　漢之敗於彭城而西也陳餘亦覺張耳¶
不死即背漢(背蒲/妺翻)韓信既定魏使人請兵三萬人願以¶
北舉燕趙東擊齊南絶楚粮道漢王許之乃遣張耳與¶
俱引兵東北擊趙代(時趙王歇王/趙陳餘王代)後九月信破代兵禽¶
夏說於閼與信之下魏破代漢輙使人收其精兵詣滎¶
陽以距楚¶
　¶