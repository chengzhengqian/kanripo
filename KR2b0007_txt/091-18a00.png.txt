假臣弱兵五千必為陛下梟之(梟不孝鳥說文日至捕/梟磔之以頭掛木上故)¶
(今謂掛首為梟首為/于偽翻梟堅堯翻)不然今反者彌山被谷(彌滿也被/皮義翻)¶
雖以天威臨之恐非嵗月可除也曜大悅即日大赦以¶
子逺為車騎大將軍開府儀同三司都督雍秦征討諸¶
軍事子逺屯于雍城(雍于/用翻)降者十餘萬移軍安定反者¶
皆降惟句氏宗黨五千餘家保于隂宻進攻滅之遂引¶
兵巡隴右先是氐𦍑十餘萬落據險不服(先悉/薦翻)其酋虛¶
除權渠自號秦王子逺進造其壁(造七/到翻)權渠出兵拒之¶