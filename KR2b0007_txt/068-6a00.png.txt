可克之克之之日廣農積穀觀釁伺隙上可以傾覆冦¶
敵尊奬王室中可以蠶食雍涼廣拓境土(晉志曰漢改/周之雍州為)¶
(涼州以地處西方常寒涼也地勢西北邪出在南山之/間南隔西羌西通西域于時號為斷匈奴右臂獻帝時)¶
(涼州數亂河西五郡去州隔逺乃别立雍州末又依古/典為九州乃令關右盡為雍州魏時復分以為涼州雍)¶
(于用/翻)下可以固守要害為持久之計此蓋天以與我時¶
不可失也備善其䇿乃率諸將進兵漢中遣張飛馬超¶
呉蘭等屯下辨(下辨縣屬武都郡賢曰今成州同谷/縣師古曰辨音步見翻又步莧翻)魏¶
王操遣都䕶將軍曹洪拒之　魯肅卒孫權以從事中¶