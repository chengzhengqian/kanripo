府舍(館古/玩翻)延入寢室妻子羅拜奉進酒食禮甚謹重誨¶
為𢎞昭泣言讒人交構幾不免賴主上明察得保宗族¶
(為于偽翻讒人謂李行/德張儉等事見上年)重誨既去𢎞昭即奏重誨怨望¶
有惡言不可令至行營恐奪石敬瑭兵柄又遺敬瑭書¶
言重誨舉措孟浪(遺唯季翻孟浪猶言/張大而無拘束也)若至軍前恐將¶
士疑駭不戰自潰宜逆止之敬瑭大懼即上言重誨至¶
恐人情有變宜急徴還宣徽使孟漢瓊自西方還亦言¶
重誨過惡有詔召重誨還二月己丑朔石敬瑭以遂閬¶