(者以社故也以/喻君之左右)敦怒曰君庸才豈達大體出為豫章太¶
守(守式/又翻)又留不遣戊辰敦舉兵於武昌上疏罪狀劉隗¶
稱隗佞邪讒賊威福自由(隗五/罪翻)妄興事役勞擾士民賦¶
役煩重怨聲盈路臣備位宰輔不可坐視成敗輒進軍¶
致討隗首朝懸諸軍夕退昔太甲顛覆厥度幸納伊尹¶
之忠殷道復昌(湯崩太甲顛覆湯之典刑伊尹放之於/桐三年太甲悔過自怨自艾於桐伊尹)¶
(以冕服奉太甲復歸于亳頼伊尹之訓以/圖厥終古固有是事然非人臣所當為也)願陛下深垂¶
三思(三息暫翻/又如字)則四海乂安社稷永固矣沈充亦起兵¶