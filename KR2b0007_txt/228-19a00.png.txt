其數全少卒有患難將何待之不聽(少詩沼翻卒讀/曰猝難乃旦翻)至¶
是上召禁兵以禦賊竟無一人至者賊已斬闗而入上¶
乃與王貴妃韋淑妃太子諸王唐安公主自苑北門出¶
王貴妃以傳國寶繫衣中以從(從才用/翻下同)後宫諸王公主¶
不及從者什七八初魚朝恩既誅宦官不復典兵(事見/二百)¶
(二十四卷代/宗大厯五年)有竇文塲霍仙鳴者嘗事上於東宫至是¶
帥宦官左右僅百人以從(帥讀/曰率)使普王誼前驅太子執¶
兵以殿(殿丁/練翻)司農卿郭曙以部曲數十人獵苑中(禁苑/在京)¶