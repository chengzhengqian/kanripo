(鳳成三州之地宋白曰河池縣漢屬武都華陽國志河/池一名仇池按仇池山在成州界今河池縣屬鳳州去)¶
(縣稍逺今縣所處謂之河池水故以名縣兩當漢故道/縣水經云兩當水出陳倉縣之大散嶺西南流入故道)¶
(川又河池縣有兩當水西北自成州界入東南流入故/道水縣取水為名或曰縣西界有兩山相當故名九域)¶
(志河池在鳳州西一百五十五/里兩當在鳳州西八十五里)　岐義勝節度使同平¶
章事李彦韜知岐王衰弱十二月舉耀鼎二州來降(岐/置)¶
(義勝軍以授温韜見二百/六十八卷太祖乾化元年)彦韜即温韜也乙未詔改耀¶
州為崇州鼎州為裕州義勝軍為靜勝軍復彦韜姓温¶
氏名昭圖官任如故　丁未蜀大赦改明年元曰通正¶