(挑音徙/了翻)須臾潮落漢艦皆礙鐵杙不得返(艦戸/黯翻)漢兵大¶
敗士卒覆溺者大半𢎞操死漢主慟哭収餘衆而還(還/從)¶
(宣翻又/如字)先是著作佐郎侯融勸漢主弭兵息民至是以¶
兵不振追咎融剖棺暴其屍益倣之孫也(先悉薦翻蕭/倣相唐懿宗)¶
　楚順賢夫人彭氏卒彭夫人貌陋而治家有法(治直/之翻)¶
楚王希範憚之旣卒希範始縱聲色為長夜之飲内外¶
無别(别彼/列翻)有商人妻美希範殺其夫而奪之妻誓不辱¶
自經死(史以婦人能守節書其事而失其/姓氏而馬希範之淫暴不可揜矣)　河決鄆州¶