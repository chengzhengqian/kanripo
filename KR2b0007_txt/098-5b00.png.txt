曰吾欲以純灰三斛自滌其腸何為專生惡子年踰二¶
十輙欲殺父今世方十歲比其二十吾已老矣(比必/寐翻)乃¶
與張舉李農定議令公卿上書請立世為太子大司農¶
曹莫不肻署名虎使張犲問其故莫頓首曰天下重器¶
不宜立少(少詩/照翻)故不敢署虎曰莫忠臣也然未達朕意¶
張舉李農知朕意矣可令諭之遂立世為太子以劉昭¶
儀為后(虎父子相殘廢長立少天將/假手於冉閔以夷其種類也)　冬十一月甲辰¶
葬燕文明王(皝諡曰/文明)世子雋即位(雋字宣英皝/之第二子)赦境内¶