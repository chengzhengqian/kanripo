前蜀髙祖之孫少府少監王令儀為主以作亂(前蜀主/王建廟)¶
(號髙/祖)㑹周兵退而止至是其黨有告者收捕之及甫自¶
殺十二月甲午賜令儀死　端明殿學士兵部侍郎竇¶
儀使於唐天雨雪唐主欲受詔於廡下(雨王遇翻/廡文甫翻)儀曰¶
使者奉詔而來不敢失舊禮若雪霑服請俟他日唐主¶
乃拜詔於庭　契丹主遣其舅使於唐泰州團練使荆¶
罕儒募客使殺之唐人夜宴契丹使者於清風驛酒酣¶
起更衣(荆姓也燕有刺客荆軻楚國本/曰荆此楚之前受氏更工衡翻)久不返視之失¶