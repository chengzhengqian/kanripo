母流離乎其母就與之訣滂白母曰仲博孝敬足以供¶
養(仲博滂弟字也供/俱用翻養羊尚翻)滂從龍舒君歸黄泉存亡各得其¶
所惟大人割不可忍之恩勿增感戚仲博者滂弟也龍¶
舒君者滂父龍舒侯相顯也(相息/亮翻)母曰汝今得與李杜¶
齊名死亦何恨(李杜謂李/膺杜密)既有令名復求夀考可兼得¶
乎(復扶/又翻)滂跪受教再拜而辭顧其子曰吾欲使汝為惡¶
惡不可為使汝為善則我不為惡行路聞之莫不流涕¶
凡黨人死者百餘人妻子皆徙邊天下豪桀及儒學有¶