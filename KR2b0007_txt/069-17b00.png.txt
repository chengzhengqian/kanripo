(左傳臧文仲曰禹湯/罪已其興也勃焉)其令百官各䖍厥職後有天地之¶
眚勿復劾三公(復扶/又翻)　漢主立其子永為魯王理為梁¶
王(晉書地理志劉備以郡國封建諸王或遙采嘉名不/由檢其土地所出孫權亦取中州嘉號封建諸王自)¶
(此迄於南北/朝大率類此)　漢主恥關羽之没將擊孫權翊軍將軍¶
趙雲曰國賊曹操非孫權也若先滅魏則權自服今操¶
身雖斃子丕簒盜當因衆心早圖關中居河渭上流以¶
討㐫逆關東義士必裏糧策馬以迎王師不應置魏先¶
與呉戰兵勢一交不得卒解非䇿之上也(趙雲之言可/謂知所先後)¶