上從容謂高力士曰朕不出長安近十年(開元二十四/年上自東都)¶
(還自是不復東幸從/千容翻近其靳翻)天下無事朕欲高居無為悉以政¶
事委林甫何如對曰天子巡狩古之制也且天下大柄¶
不可假人彼威勢既成誰敢復議之者上不悦力士頓¶
首自陳臣狂疾發妄言罪當死上乃為力士置酒(復扶/又翻)¶
(為于偽翻/下為百同)左右皆呼萬嵗力士自是不敢深言天下事¶
矣(力士之不敢言以李/林甫機穽可畏也)¶
四載春正月庚午上謂宰相曰朕比以甲子日(比毗/至翻)於¶