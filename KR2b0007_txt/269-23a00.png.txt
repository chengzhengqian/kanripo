蜀軍至上染坊秦州節度使李繼崇遣其子彦秀奉牌¶
印迎降宗綘入秦州(九域志秦州東南至鳯州三百二/十里西南至成州二百六十五里)¶
(成州西南至階州二百/五十里宗綘當作宗綰)表排陳使王宗儔為留後(陳讀/曰陣)¶
劉知俊攻霍彦威於邠州半嵗不克(是年五月劉/知俊攻邠州)聞秦¶
州降蜀知俊妻子皆遷成都知俊解圍還鳳翔終懼及¶
禍夜帥親兵七十人斬關而出庚辰奔于蜀軍(帥讀曰/率為劉)¶
(知俊為蜀所殺張本有考異曰十國紀年知俊奔/秦州庚戌來降按上  甲戌下有癸未必庚辰也)王宗¶
綰自河池兩當進兵㑹王宗瑤攻鳳州癸未克之(蜀遂/有秦)¶