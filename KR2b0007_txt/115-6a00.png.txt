公孫五樓曰吳兵輕果利在速戰不可爭鋒宜據大峴¶
使不得入曠日延時沮其銳氣(沮在/吕翻)然後徐簡精騎二¶
千循海而南絶其糧道别敕段暉帥兖州之衆緣山東¶
下(南然兖州治梁父縁梁父之山/而東下也騎竒寄翻帥讀曰率)腹背擊之此上策也¶
各命守宰依險自固校其資儲之外餘悉焚蕩芟除禾¶
苖(芟所銜/翻下同)使敵無所資彼僑軍無食(僑渠/嬌翻)求戰不得旬¶
月之間可以坐制此中策也縱賊入峴出城逆戰此下¶
策也超曰今嵗星居齊以天道推之不戰自克客主埶¶