兩軍以霧不能追也滔殺楊布蔡雄而歸幽州心既内¶
慙又恐范陽留守劉怦因敗圖己(怦普/耕翻)怦悉發留守兵¶
夾道二十里具儀仗迎之入府相對悲喜時人多之¶
初張孝忠以易州歸國詔以孝忠爲義武節度使以易¶
定滄三州隷之(事見二百二十/七卷建中三年)滄州刺史李固烈李惟¶
岳之妻兄也(李惟岳本姓/張故娶李氏)請歸恒州孝忠遣押牙安喜¶
程華交其州事(安喜縣漢之盧奴縣屬中山國燕主慕/容亟改爲不連北齊改爲安喜隋改爲)¶
(鮮虞唐武徳四年/復爲安喜帶定州)固烈悉取軍府綾縑珍貨數十車將行¶