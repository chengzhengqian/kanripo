鐸討黄巢久無功卒用楊復光䇿召沙陀而破之故罷¶
鐸兵柄以悦復光(罷王鐸兵柄在正月李克用破黄巢/在四月葢田令孜以黄巢之勢已蹙)¶
(而楊復光之功必成先/以是悦之耳卒子恤翻)又以副都統崔安潜為東都留¶
守以都都監西門思恭為右神䇿中尉充諸道租庸兼¶
催促諸道進軍等使令孜自以建議幸蜀收傳國寳列¶
聖真容散家財犒軍為己功令宰相藩鎮共請加賞上¶
以令孜為十軍兼十二衛觀軍容使(令孜從幸蜀募神/策新軍為五十四)¶
(都離為十軍號神策十軍左右衛左右驍衛左右武衛/左右威衛左右領軍衛左右金吾衛謂之南牙十二衛)¶