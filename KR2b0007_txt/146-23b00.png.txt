(近其/靳翻)宏乗小船濟江夜至白石壘叩城門求入臨汝侯¶
淵猷登城謂曰百萬之師一朝鳥散國之存亡未可知¶
也恐姦人乗間為變(間古/莧翻)城不可夜開宏無以對乃縋¶
食饋之(縋馳/偽翻)淵猷淵藻之弟時昌義之軍梁城聞洛口¶
敗與張惠紹皆引兵退(此即張惠紹棄宿預一事也通/鑑因南史臨川王宏𫝊所載者)¶
(書之遂/致複出)魏主詔中山王英乗勝平蕩東南逐北至馬頭¶
攻拔之城中糧儲魏悉遷之歸北議者咸曰魏運米北¶
歸當不復南向(復扶/又翻)上曰不然此必欲進兵為詐計耳¶