數(衣於/既翻)齊人亦畏其為冦争厚賂之佗鉢益驕謂其下¶
曰但使我在南两兒常孝何憂於貧(在南两兒謂尔伏/歩離二人所部分)¶
(西北皆南/近中國)阿史那后無寵於周主(有考異曰周書曰后/  姿貌善容止周帝)¶
(甚敬焉案房𤣥齡唐髙祖實録云武帝納突厥/女陋而無寵太穆皇后勸帝强撫慰之今從之)神武公¶
竇毅尚襄陽公主(神武郡公拓㧞魏/置神武郡於尖山)生女尚㓜宻言於¶
帝曰今齊陳鼎峙(齊陳及周/三國鼎峙)突厥方彊願舅抑情慰撫¶
以生民為念帝深納之(此女後適李淵是/為唐髙祖竇皇后)¶
五年春正月癸酉以吏部尚書沈君理為右僕射　戊¶