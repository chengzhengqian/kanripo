其驂乘(刺七亦翻/乗繩證翻)然終不敢殺牧賊遂攻㧞竟陵(賢曰/竟陵)¶
(縣名屬江夏郡故城/在郢州長夀縣南)轉撃雲杜安陸(賢曰安陸縣屬江/夏郡今安州縣)¶
多略婦女還入緑林中至有五萬餘口州郡不能制又¶
大司馬士按章豫州(師古曰有上章相告者就而按治/之豫州部頴州汝南沛郡梁國魯)¶
(國/)為賊所獲賊送付縣士還上書具言狀(還從宣翻/又如字)莽¶
大怒以為誣㒺因下書責七公曰(七公謂四/輔三公)夫吏者理¶
也宣徳明恩以牧養民仁之道也抑彊督姦(師古曰督/謂察視也)¶
捕誅盜賊義之節也今則不然盜發不輙得至成羣黨¶