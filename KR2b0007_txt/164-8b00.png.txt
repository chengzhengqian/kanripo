(水會二縣皆屬南平郡巴陵志洞庭湖在巴丘西西吞/赤沙南連青草横亘七八百里又有赤學城二面臨水)¶
(即胡僧祐所據杜佑曰巴陵郡西華容界/有赤亭城城近赤亭湖因名任約擒於此)會信州刺史¶
陸法和至與之合軍法和有異術隱於江陵百里洲(盛/𢎞)¶
(之荆州記曰百里洲在枝江縣縣左右/有數十洲槃布川中百里洲為最大)衣食居處一如¶
苦行沙門(苦行沙門謂沙門能清苦守戒/行者也處昌呂翻行下孟翻)或豫言吉凶¶
多中(中竹/仲翻)人莫能測侯景之圍臺城也或問之曰事將¶
何如法和曰凡人取果宜待熟時不撩自落(撩落雕翻/攏取物也)¶
固問之法和曰亦克亦不克(亦克謂侯景取臺城不克/謂景終於敗也法和若設)¶