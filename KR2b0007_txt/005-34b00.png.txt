(為庶子于秦王為庶孽孫孽魚列翻索隱曰進者財/也宜依小顔讀為賮古字多假借用之進音才刃翻)居¶
處困不得意陽翟大賈呂不韋適邯鄲見之曰此竒貨¶
可居(賈音古邯鄲音寒丹賈人居積滯/貨伺時以牟利以異人方財貨也)乃往見異人説¶
曰吾能大子之門(説式/芮翻)異人笑曰且自大君之門不韋¶
曰子不知也吾門待子門而大異人心知所謂乃引與¶
坐深語不韋曰秦王老矣太子愛華陽夫人夫人無子¶
子之兄弟二十餘人子傒有秦國之業(華戸化翻下同/子傒葢秦太子)¶
(之子愛而居長者康曰傒胡啟切余謂傒/字即左傳高傒之傒陸德明曰傒音兮)士倉又輔之¶