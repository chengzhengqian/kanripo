(謹厥身於宫帷衽席之間/則可以化天下易以豉翻)上覽之惡其諒也(許慎説文/曰諒信也)¶
(諸儒説經者莫能易此義今此當以諒直為義/參考經典則直自是直諒自是諒惡烏路翻)投策於¶
地　二月乙卯復百官禄(文帝元嘉二十七年以軍興/減内外百官俸三分之一繼)¶
(而國有内難日不暇/給今始復百官禄)　三月庚寅立皇子子元為邵陵¶
王　初侍中沈懷文數以直諫忤㫖(數所角翻/忤五故翻)懷文素¶
與顔竣周朗善(竣七/倫翻)上謂懷文曰竣若知我殺之亦當¶
不敢如此懷文嘿然侍中王彧言次稱竣朗人才之美¶
懷文與相酬和(彧於六翻/和胡卧翻)顔師伯以白上上益不悦上¶