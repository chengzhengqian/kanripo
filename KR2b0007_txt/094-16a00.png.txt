可試與寳兵使上岸斷賊資糧(上時掌翻/斷丁管翻)若寳不立効¶
然後公去人心不恨矣侃然之加寶督䕶而遣之竟陵¶
太守李陽說侃曰(惠帝元康九年分江/夏西界立竟陵郡)今大事若不濟¶
公雖有粟安得而食諸侃乃分米五萬石以餉嶠軍毛¶
寳燒峻句容湖孰積聚(句容湖孰二/縣屬丹陽郡)峻軍乏食侃遂留¶
不去張健韓晃等急攻大業壘中乏水人飲糞汁郭黙¶
懼潜突圍出外留兵守之郗鑒在京口軍士聞之皆失¶
色參軍曹納曰大業京口之扞蔽也一旦不守則賊兵¶