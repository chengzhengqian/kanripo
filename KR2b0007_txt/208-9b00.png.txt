書舍人湜仁師之孫也(崔仁師見一百九十/二卷太宗貞觀元年)先是殿中¶
侍御史南皮鄭愔諂事二張(南皮縣漢屬勃海郡唐武/徳初屬景州貞觀初屬滄)¶
(州先悉薦翻/愔於今翻)二張敗貶宣州司士參軍坐贓亡入東都¶
(舊志宣州至東都/二千五百一十里)私謁武三思初見三思哭甚哀既而¶
大笑三思素貴重甚恠之愔曰始見大王而哭哀大王¶
將戮死而滅族也後乃大笑喜大王之得愔也大王雖¶
得天子之意彼五人皆據將相之權(五人謂張柬之敬/暉桓彦範崔𤣥暐)¶
(袁恕/己也)膽略過人廢太后如反掌大王自視埶位與太后¶