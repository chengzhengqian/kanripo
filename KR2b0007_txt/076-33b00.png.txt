不可乆君等何言如是遂進軍度高城嶺(水經注曰隴/西首陽縣有)¶
(高城嶺嶺上有/城曰渭源城)濳行夜至狄道東南高山上多舉烽火¶
鳴鼓角狄道城中将士見救至皆憤踊維不意救兵卒¶
至(卒讀/曰猝)縁山急來攻之泰與交戰維退泰引兵揚言欲¶
向其還路維懼九月甲辰維遁走城中将士乃得出王¶
經歎曰糧不至旬向非救兵速至舉城屠裂覆䘮一州¶
矣(隴西畧陽天水南安/秦州也䘮息浪翻)泰慰勞将士前後遣還更差軍¶
守(差擇也遣還王經所統将士更擇/軍以守狄道勞力到翻差初佳翻)并治城壘(治直/之翻)還¶