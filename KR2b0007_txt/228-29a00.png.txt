章事崔寧始至上喜甚撫勞有加(崔寧鎮西川有威名/危難之中見其至可)¶
(以鎮安人心故喜甚而撫/勞加於他人勞力到翻)寧退謂所親曰主上聰明英¶
武從善如流但為盧把所惑以至於此因&KR1008;然出涕(&KR1008;/音)¶
(刪又數/板翻)把聞之與王翃謀陷之翃言於上曰臣與寧俱¶
出京城寧數下馬便液(數所角翻便液溺也/便毗連翻液羊益翻)久之不至¶
有顧望意㑹朱泚下詔以左丞柳渾同平章事寧為中¶
書令渾襄陽人也時亡在山谷翃使盩厔尉康湛詐為¶
寧遺朱泚書獻之(遺唯/季翻)把因譖寧與朱泚結盟約為内¶