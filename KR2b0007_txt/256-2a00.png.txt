(度使續寳運録二月梓州觀察使楊師立反勑差蜀將/高仁厚等討平六月三日收得梓州并楊師立首級至)¶
(駕前新紀七月辛酉楊師立伏/誅今日從續寳運録事從實録)仁厚獻其首及妻子于¶
行在陳敬瑄釘其子於城北(釘丁/定翻)敬瑄三子出觀之釘¶
者呼曰(呼火/故翻)兹事行及汝曹汝曹於後努力領取三子¶
走馬而返以高仁厚為東川節度使　甲辰武寜將李¶
師悅與尚讓追黄巢至瑕丘敗之(宋白曰春秋以邾子/益來囚諸負瑕杜預)¶
(注云魯邑也高平郡南平陽縣西北/有瑕丘城漢為瑕丘縣敗補邁翻)巢衆殆盡走至狼¶
虎谷(狼虎谷在泰山/東南萊蕪界)丙午巢甥林言斬巢兄弟妻子首¶