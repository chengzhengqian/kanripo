望自今刺史非三嵗以上不可遷官仍明察功過尤甄¶
賞罰疏奏太后頗嘉之(甄稽延翻别/也疏所去翻)是時官爵易得而¶
法網嚴峻(易以/䜴翻)故人競為趨進而多䧟刑戮知幾乃著¶
思慎賦以刺時見志焉　丙午以王孝傑為朔方道行¶
軍摠管撃突厥　春二月己酉朔日有食之　僧懐義¶
益驕恣太后惡之(惡烏/路翻)既焚明堂心不自安言多不順¶
太后宻選宫人有力者百餘人以防之壬子執之於瑶¶
光殿前樹下使建昌王武攸寜帥壮士敺殺之(帥讀曰/率敺烏)¶