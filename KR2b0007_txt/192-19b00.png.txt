頡利用度不給重斂諸部(畜許救翻/斂力贍翻)由是内外離怨諸¶
部多叛兵浸弱言事者多請擊之上以問蕭瑀長孫無¶
忌(瑀音禹長/知兩翻)曰頡利君臣昏虐危亡可必今擊之則新¶
與之盟不擊恐失機㑹如何而可瑀請擊之無忌對曰¶
虜不犯塞而弃信勞民非王者之師也上乃止　上問¶
公卿以享國久長之策蕭瑀言三代封建而久長秦孤¶
立而速亡上以為然於是始有封建之議　黄門侍郎¶
王珪有宻奏附侍中髙士亷寢而不言上聞之八月戊¶