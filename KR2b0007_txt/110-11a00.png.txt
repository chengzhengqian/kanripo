容計旦暮即屠滅但恨我不得手膾汝曹耳(膾細切/肉也)加¶
難殺之引寳入龍城外邸弑之(年四/十四)汗諡寳曰靈帝殺¶
獻哀太子策及王公卿士百餘人自稱大都督大將軍¶
大單于昌黎王(單音/蟬)改元青龍以堤為太尉加難為車¶
騎將軍封河間王熙為遼東公如杞宋故事(周武王封/夏之後於)¶
(杞殷之/後於宋)長樂王盛聞之馳欲赴哀張真止之盛曰我今¶
以窮歸汗汗性愚淺必念婚姻不忍殺我旬月之間足¶
以展吾情志遂徃見汗汗妻乙氏及盛妃皆泣涕請盛¶