病不欲争列(朝直遥翻毛晃曰/列行次也位序也)出而望見輒引車避匿¶
(匿藏也/隱也)其舍人皆以為恥相如曰子視廉將軍孰與秦¶
王曰不若(若猶/如也)相如曰夫以秦王之威而相如廷叱之¶
辱其羣臣(此謂請秦王/擊缶時也)相如雖駑(夫音扶駑音奴字林/曰駘也駘堂來翻)¶
獨畏廉將軍哉顧吾念之彊秦所以不敢加兵於趙者¶
徒以吾兩人在也今兩虎共鬭其勢不俱生吾所以為¶
此者先國家之急而後私讐也(先悉薦翻/後户遘翻)廉頗聞之肉¶
袒負荆至門謝罪(荆所以笞故負之以請罪肉/袒者袒而露其肉笞丑之翻)遂為刎¶