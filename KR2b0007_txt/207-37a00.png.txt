上馬從至𤣥武門斬闗而入(上時掌翻/從才用翻)太后在迎仙宫¶
東之等斬易之昌宗於廡下(廡音/武)進至太后所寢長生¶
殿環繞侍衛(環音/宦)太后驚起問曰亂者誰邪對曰張易¶
之昌宗謀反臣等奉太子令誅之恐有漏洩故不敢以¶
聞稱兵宫禁罪當萬死太后見太子曰乃汝邪小子既¶
誅可還東宫彦範進曰太子安得更歸昔天皇以愛子¶
託陛下今年齒已長(長知/兩翻)久居東宫天意人心久思李¶
氏羣臣不忘太宗天皇之徳故奉太子誅賊臣願陛下¶