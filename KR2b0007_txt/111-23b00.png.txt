(曰講武場北城命曰𤣥武圃皆殖園果有宫殿廣/夏門洪範門皆中城門也帥讀曰率夏户雅翻)左衛¶
將軍齊從守融明觀(觀古/玩翻)逆問之曰誰也衆曰太原公¶
從曰國有大故主上新立太原公行不由道夜入禁城¶
将為亂邪因抽劔直前斫纂中額(中竹/仲翻)纂左右禽之纂¶
曰義士也勿殺紹遣虎賁中郎将吕開帥禁兵拒戰於¶
端門吕超帥卒二千赴之衆素憚纂皆不戰而潰纂入¶
自青角門升謙光殿(青角門盖凉州中城之東門也謙/光殿張駿所起自以專制河右而)¶
(世執臣節雖謙/而光故以名殿)紹登紫閣自殺吕超奔廣武纂憚𢎞兵¶