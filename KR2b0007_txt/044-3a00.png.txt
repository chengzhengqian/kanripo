受降(將即亮翻/降户江翻)以克定城邑為本不存首級之功又禁¶
制士卒不得虜掠百姓軍人樂放縱(樂音/洛)多以此怨之¶
二十四年春正月乙亥赦天下　匈奴八部大人共議¶
立日逐王比為呼韓邪單于欵五原塞願永為藩蔽扞¶
禦北虜事下公卿(下遐/稼翻)議者皆以為天下初定中國空¶
虗夷狄情偽難知不可許五官中郎將耿國(五官中郎/將掌五官)¶
(郎杜佑曰漢制三署郎年五十/以上屬五官其次分屬左右署)獨以為宜如孝宣故事¶
受之(事見二十七巻宣/帝甘露黄龍間)令東扞鮮卑北拒匈奴率厲四¶