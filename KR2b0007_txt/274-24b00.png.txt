募俘斬而還(挑徒了翻還從/宣翻又如字)由是益有寵帝選諸軍驍¶
勇者為親軍分置四指揮號從馬直從謙自軍使積功¶
至指揮使郭崇韜方用事從謙以叔父事之睦王存乂¶
以從謙為假子及崇韜存乂得罪從謙數以私財饗從¶
馬直諸校(數所角翻/校戸教翻)對之流涕言崇韜之寃及王温作¶
亂帝戲之曰汝既負我附崇韜存乂又教王温反欲何¶
為也從謙益懼既退隂謂諸校曰主人以王温之故俟¶
鄴都平定盡阬若曹(若猶/汝也)家之所有宜盡市酒肉勿為¶