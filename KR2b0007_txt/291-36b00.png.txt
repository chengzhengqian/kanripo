　全身逺害為賢哉然則盜跖病終而子路醢果誰賢乎¶
　(盜跖從卒九千横行天下而以壽終子路仕/衛孔悝之難子路死之菹於衛東門之上)抑此非¶
　特道之愆也(愆過/也)時君亦有責焉(時君謂五朝/八姓之君)何則¶
　不正之女中士羞以爲家不忠之人中君羞以爲臣¶
　(中士中君以人品言謂識/見不及上而可以語上者)彼相前朝語其忠則反君¶
　事讐語其智則社稷為墟後來之君不誅不棄乃復¶
　用以爲相(復扶/又翻)彼又安肯盡忠於我而能獲其用乎¶
　故曰非特道之愆亦時君之責也(温公以此警後/世之君臣深矣)¶