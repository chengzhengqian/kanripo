(師古曰言謀衛律而殺之/其罰太重也復扶又翻)宜皆降之(降户江/翻下同)單于使衛¶
律召武受辭(師古曰致單于之/命而取其對也)武謂惠等(謂猶語也武/語恵等也)¶
屈節辱命雖生何面目以歸漢引佩刀自刺(刺七/亦翻)衛律¶
驚自抱持武馳召醫鑿地為坎置煴火(師古曰煴謂聚/火無燄者也煴)¶
(于云/翻)覆武其上(師古曰覆身於坎/上也覆音方目翻)蹈其背以出血武氣¶
絶半日復息(師古曰息/謂出氣也)惠等哭輿歸營單于壯其節朝¶
夕遣人候問武而收繫張勝武益愈單于使使曉武欲¶
降之(師古曰喻説/令武降也)會論虞常欲因此時降武劒斬虞常¶