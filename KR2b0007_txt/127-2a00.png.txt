載還東宫(復扶/又翻)欲與俱徃江陵丁巳上臨軒濬入受拜¶
(受拜荆州/刺史之命)是日有告道育在張旿家者上遣掩捕得其¶
二婢云道育随征北還都(濬為征北將/軍故稱之)上謂濬與太子¶
劭已斥遣道育而聞其猶與徃來惆悵惋駭(惆丑鳩翻/惋烏貫翻)¶
乃命京口送二婢須至檢覆乃治劭濬之罪(言待二婢/至檢覆覆)¶
(審其事乃罪二/子也治直之翻)潘淑妃抱濬泣曰汝前祝詛事𤼵(事見/上卷)¶
(上年祝讀與/呪同職敕翻)猶冀能刻意思愆何意更藏嚴道育上怒¶
甚我叩頭乞恩不能解今何用生為可送藥來當先自¶