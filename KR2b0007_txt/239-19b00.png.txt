暮吏來聚民而令之促其耕穫督其蠶織吾小人輟饔¶
飱以勞吏之不暇(饔於容翻飱蘇昆翻饔/飱熟食也勞力到翻)又何以蕃吾¶
生而安吾性邪(蕃音/煩)凡病且怠職此故也(杜預曰/職主也)此其¶
文之有理者也(梓人傳以諭相種樹傳以諭守令/故温公取之以其有資於治道也)　庚¶
子李光顔奏破淮西兵於臨潁　田𢎞正遣其子布將¶
兵三千助嚴綬討呉元濟　甲辰李光顔又奏破淮西¶
兵於南頓(南頓漢縣屬汝/南郡唐屬陳州)　呉元濟遣使求救於恒鄆¶
王承宗李師道數上表請赦元濟上不從(恒户登翻鄆/音運數所角)¶