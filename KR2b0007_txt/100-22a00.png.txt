眇目諱言殘缺偏隻少無不具之類誤犯而死者不可¶
勝數(勝音升數/所具翻)好生剝牛羊驢馬燖雞豚鵞鴨(好呼到/翻燖徐)¶
(亷翻湯瀹去/其毛曰燖)縦之殿前數十為羣或剝人面皮使之歌¶
舞臨觀以為樂(樂音/洛)甞問左右曰自吾臨天下汝外間¶
何所聞或對曰聖明宰世賞罰明當(當丁/浪翻)天下唯歌太¶
平怒曰汝媚我也引而斬之它日又問或對曰陛下刑¶
罰㣲過又怒曰汝謗我也亦斬之勲舊親戚誅之殆盡¶
羣臣得保一日如度十年東海王堅素有時譽(時譽者/為時人)¶