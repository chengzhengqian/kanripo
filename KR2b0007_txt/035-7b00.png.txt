息夫躬過惡免官遣就國衆庶歙然莫不説喜(師古曰/歙音翕)¶
天人同心人心説則天意解矣(説讀/曰悦)乃二月丙戌白虹¶
干日(虹日旁氣也白/兵象干犯也)連隂不雨此天下憂結未解民有¶
怨望未塞者也(塞悉/則翻)侍中駙馬都尉董賢本無葭莩之¶
親但以令色諛言自進(令善也諛諂也孔安國/曰令色無質巧言無實)賞賜無¶
度竭盡府臧(臧讀曰藏/音徂浪翻)并合三第尚以為小復壊㬥室¶
(師古曰時以三第總為一第賜賢猶嫌陿小/復取㬥室之地以增益之也復扶又翻下同)賢父子坐¶
使天子使者(言其驕/慢也)將作治第(將作大匠掌治宮室使/為之治第治直之翻)¶