史官王振甞詢其戰功(先悉/薦翻)再用曰鷹犬微効皆社稷¶
之靈再用何功之有竟不報(有功而不求聞武人如/柴再用者亦可稱也)¶
契丹寇應州　河東節度使北面總管石敬瑭既還鎮¶
(去年五月帝令/石敬瑭還太原)隂為自全之計帝好咨訪外事(好呼/到翻)常¶
命端明殿學士李專美翰林學士李崧知制誥呂琦薛¶
文遇翰林天文趙延乂等(唐之中世司天臺有天文博/士二人正八品下天文觀生)¶
(九十人天文生五十人皆掌候天文/翰林天文居翰林院以候天文者也)更直於中興殿庭¶
與語或至夜分時敬瑭二子為内使(更工衡翻内使内/諸司使按石敬瑭)¶