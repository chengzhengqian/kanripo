之上復使謂贄(復扶又/翻下同)若更淹遲恐於事非便今譏除¶
一親王充節度使且令萬榮知留後其制即從内出贄¶
復上奏其略曰臣雖服戎角力諒匪克堪而經武伐謀¶
或有所見夫制置之安危由勢付授之濟否由才勢如¶
器焉惟在所置置之夷地則平才如負焉唯在所授授¶
踰其力則踣(踣蒲/北翻)萬榮今所陳奏頗涉張皇但露徼求¶
之情(徼一/遥翻)殊無退讓之禮據兹鄙躁殊異循良又聞本¶
是滑人(劉𤣥佐滑州匡城人/萬榮與同里相善)偏厚當州将士(當州猶言/本州謂滑)¶