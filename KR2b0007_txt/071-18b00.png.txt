(三輔還屬雍州此言司州以函谷/闗為界以漢司𨽻所部分之也)張昭以老病上還官¶
位及所統領(上時/掌翻)更拜輔吳將軍(更工/衡翻)班亞三司改封¶
婁侯(婁古縣也前漢屬㑹稽郡東漢分屬吳郡今蘇州/崑山縣地吳以封昭非真國於婁而君國子民也)¶
食邑萬户昭毎朝見(見賢遍/翻下同)辭氣壯厲義形於色曽已¶
直言逆㫖(已當作以古/已以字通)中不進見後漢使來(使疏吏/翻下同)稱¶
漢德美而羣臣莫能屈吳主歎曰使張公在坐(坐徂/卧翻)彼¶
不折則廢安復自誇乎(折屈也李竒曰廢失氣也晉灼/曰廢不收也復扶又翻下同)¶
明日遣中使勞問(勞力/到翻)因請見昭昭避席謝吳主跪止¶