(王鐸領諸道行營都統以潞未定墨制假方立知邢州/事方立不受囚全勗以書請鐸願得儒臣守潞鐸使參)¶
(謀中書舎人鄭昌圖知昭義留後欲遂為帥僖宗自用/舊相王徽領節度時天子在西河關中雲擾方立擅地)¶
(而李克用窺潞州徽度朝廷未能制乃固讓昌圖昌圖/治不三月輒去方立更表李殷鋭為刺史乃徙治龍岡)¶
(㑹克用為河東節度使昭義監軍祁審誨乞師求復昭/義軍克用殺殷鋭遂并潞州表克修為留後按王鐸以)¶
(三年正月罷都統則昌圖知昭義留後必在二年也昌/圖在潞不三月引去今徽以潞讓昌圖則徽除昭義必)¶
(不在四年五月實録年月皆誤也方立若已自稱昭義/留後遷軍額於邢州則不止割據三州若欲别為一鎮)¶
(則應别立軍名必不與潞州並稱昭義若但以潞為支/郡當自除刺史不以書與王鐸更求儒臣就使求之鐸)¶
(亦當以昌圖為潞州刺史不云知昭義軍事又不得以/潞州為攴郡也葢方立既殺成麟以邢州鄉里欲徙鎮)¶