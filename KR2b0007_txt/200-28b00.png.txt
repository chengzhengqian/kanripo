(石西至康東北寜逺皆四百里西曹者隋時曹國也南/接史及波覽治瑟底痕城中曹治迦底眞城抜汗那即)¶
(寧逺或曰鏺汗元魏所謂破洛那去京師八千里居西/鞬城在真珠河之北後分爲二一治呼悶城一治遏塞)¶
(城悒怛國漢大月氏之種大月氏為烏孫所奪西過大/宛擊大夏臣之大夏即吐火羅也嚈噠王姓也後世以)¶
(姓為國訛為悒怛杜佑曰嚈噠或云高車之别種或云/大月氏之别種悒怛亦大月氏别種如佑所云則嚈噠)¶
(悒怛似是兩國疎勒一名佉沙距長/安九千里而贏悒音邑怛當割翻)　冬十月丙午太¶
子加元服赦天下(太子加元服其儀/備見於新書禮志)　初太宗疾山東¶
士人自矜門地昏姻多責資財命修氏族志例降一等¶
王妃主壻皆取勲臣家不議山東之族而魏徵房𤣥齡¶