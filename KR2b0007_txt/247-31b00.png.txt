千自土門入應接逢軍(抽考異曰實錄詔側近行營量/  兵翦撲又詔王元逵以兵五)¶
(千扼土門張仲武把鴈門/以為聲援今從伐叛記)忻州刺史李丕奏楊弁遣人¶
來為遊說(說式/芮翻)臣已斬之兼斷其北出之路(斷音短恐/楊弁之軍)¶
(北出扇動雜虜與回/鶻餘衆合故斷其路)𤼵兵討之辛丑上與宰相議太原¶
事李徳裕曰今太原兵皆在外為亂者止千餘人諸州¶
鎮必無應者計不日誅翦惟應速詔王逢進軍至城下¶
必自有變上曰仲武見鎮魏討澤潞有功必有慕羨之¶
心使之討太原何如徳裕對曰鎮州趣太原路最便近¶