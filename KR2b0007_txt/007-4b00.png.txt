王怛中而不信人(史記注怛音麤/徐廣曰一作粗)今空國中之甲士而¶
専委於我我不多請田宅為子孫業以自堅顧令王坐¶
而疑我矣¶
二十三年王翦取陳以南至平輿楚人聞王翦益軍而¶
來乃悉國中兵以禦之王翦堅壁不與戰楚人數挑戰¶
(數所角翻挑戰者擿撓/敵以求戰也挑徒了翻)終不出王翦日休士洗沐而善¶
飲食撫循之(飲於禁翻食祥/吏翻後以義推)親與士卒同食久之王翦¶
使人問軍中戲乎對曰方投石超距(徐廣曰超一作拔/裴駰曰據漢書云)¶