故士開曰神武文襄之䘮皆秘不發(神武卒見一百六/十巻梁武帝太清)¶
(元年文襄卒見一百/六十二巻太清三年)今至尊年少(少詩/沼翻)恐王公有貮心¶
者意欲盡追集於凉風堂然後與公議之士開素忌太¶
尉録尚書事趙郡王叡及領軍婁定逺子琮恐其矯遺¶
詔出叡於外奪定逺禁兵乃説之曰(説式/芮翻)大行先已傳¶
位於今上羣臣富貴者皆至尊父子之恩但令在内貴¶
臣一無改易王公必無異志(令力/丁翻)世異事殊豈得與覇¶
朝相比(髙歡髙澄未即簒魏握魏之政北齊/君臣皆謂之覇朝朝直遥翻下同)且公不出¶