綯選歩兵一千騎兵五百守陜州潼闗(陜失/冉翻)　加成徳¶
節度使王景崇兼中書令　九月乙亥朔日有食之¶
丙子王仙芝陷汝州執刺史王鐐鐐鐸之從父兄弟也¶
(鐐力彫翻又力/弔翻從才用翻)東都大震(九域志汝州北至/東都一百六十里)士民挈家¶
逃出城乙酉勑赦王仙芝尚君長罪除官以招諭之仙¶
芝陷陽武攻鄭州昭義監軍判官雷殷符屯中牟(中牟/漢古)¶
(縣隋曰郟城大業元年改曰圃田唐武徳三年/改曰中牟屬鄭州九域志在汴州西七十里)擊仙芝¶
破走之冬十月仙芝南攻唐鄧　西川節度使髙駢築¶