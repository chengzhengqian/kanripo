為掾屬王據等為參軍王欽盧姚方成等為將帥(掾以/絹翻)¶
(將即亮翻/帥所類翻)　秦竇衝撃慕容沖於河東大破之沖帥鮮¶
卑騎八千奔慕容泓泓衆至十餘萬遣使謂秦王堅曰¶
吳王已定闗東可速資備大駕奉送家兄皇帝(暐泓之/兄也)¶
泓當帥闗中燕人翼衛乗輿還返鄴都(乗䋲證翻還/音旋又如字)與¶
秦以虎牢為界永為鄰好(好呼/到翻)堅大怒召慕容暐責之¶
曰今泓書如此卿欲去者朕當相資卿之宗族可謂人¶
面獸心不可以國士期也暐叩頭流血涕泣陳謝堅久¶