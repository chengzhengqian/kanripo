始立九等之户(户有上中下三等毎等/又分上中下是為九等)富者稅其錢貧¶
者役其力　九月丁巳魏軍發長安(發長安而/東伐齊)　王僧¶
辯軍至鸚鵡(鸚鵡洲在江夏江中昔黄祖使禰衡賦鸚/鵡賦於此洲因以得名洲之下即黄鵠磯)¶
郢州司馬劉龍虎等潜送質於僧辯(質音/致)邵陵王綸聞¶
之遣其子威正矦礩將兵擊之(礩職/日翻)龍虎敗奔于僧辯¶
綸以書責僧辯曰將軍前年殺人之姪(謂殺河東/王譽也)今歲¶
伐人之兄(綸於繹/兄也)以此求榮恐天下不許僧辯送書於¶
湘東王繹繹命進軍辛酉綸集其麾下於西園(園在郢/城西偏)¶