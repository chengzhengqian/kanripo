逆戰却敵又不肻徙民清野延敵入腹坐待攻圍酷似¶
劉璋矣(劉璋事見六十七卷/漢獻帝建安十八年)今年國滅吾必死之卿中¶
華之士復為文身矣(古者東南之民斷/髮文身故鎮云然)超聞之大怒收¶
鎮下獄(下户/稼翻)乃攝莒梁父二戍(父音/甫)修城隍簡士馬以¶
待之劉裕過大峴燕兵不出裕舉手指天喜形於色左¶
右曰公未見敵而先喜何也裕曰兵已過險士有必死¶
之志(謂已得過/大峴之險)餘糧棲畝人無匱乏之憂(謂燕人不/芟除禾苖)虜¶
已入吾掌中矣六月己巳裕至東莞(莞音/官)超先遣公孫¶