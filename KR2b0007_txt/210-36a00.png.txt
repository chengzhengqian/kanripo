(至京師水陸六/千一百二里)藏用流瀧州(瀧閭/江翻)新興王晉臨刑歎曰¶
本為此謀者崔湜今吾死湜生不亦寃乎㑹有司鞫宮¶
人元氏元氏引湜同謀進毒乃追賜死于荆州(舊志荆/州京師)¶
(東南一千七/百三十里)薛稷之子伯陽以尚主免死流嶺南於道¶
自殺初太平公主與其黨謀廢立竇懷貞蕭至忠岑羲¶
崔湜皆以為然陸象先獨以為不可公主曰廢長立少¶
(宋王成器長也長/知兩翻少詩照翻)已為不順且又失徳若之何不去(去/羌)¶
(吕/翻)象先曰既以功立當以罪廢(言上平内難有大功于/天下國家無罪不可廢)¶