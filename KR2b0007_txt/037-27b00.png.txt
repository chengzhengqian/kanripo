數世不見煙火之警(謂匈奴欵/塞之後也)人民熾盛牛馬布野及¶
莽撓亂匈奴與之搆難(難乃/旦翻)邊民死亡係獲數年之間¶
北邊虛空野有暴骨矣(暴步/卜翻)　太師王舜自莽簒位後¶
病悸寖劇死(師古曰心動曰悸寖/漸也悸音葵季翻)　莽為太子置師友¶
各四人秩以大夫以故大司徒馬宫等為師凝傅丞阿¶
輔保拂是為四師(馬宫為師凝宗伯鳳為傅丞袁聖為/阿輔王嘉為保拂也師古曰拂讀曰)¶
(弼/)故尚書令唐林等為胥附犇走先後禦侮是為四友¶
(唐林為胥附李充為犇走趙襄為先後㢘/丹為禦侮走讀曰奏先悉薦翻後胡茂翻)又置師友侍¶