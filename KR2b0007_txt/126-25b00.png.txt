(其報/也)甲子周忸坐事賜死時魏法深峻源賀奏謀反之¶
家男子十三以下本不預謀者宜免死没官從之　江¶
夏王義恭還朝(自盱眙還也夏戸/雅翻朝直遥翻)辛未以義恭為大將¶
軍南徐州刺史(欲以代始/興王濬也)録尚書如故　初魏入中原¶
(晉孝武帝太元二十一年魏伐燕至/安帝隆安二年克中山始得中原)用景初厯(景初厯/楊偉所)¶
(造曹魏明帝景/初元年行之)世祖克沮渠氏(見二百二十三卷/十六年沮子余翻)得趙¶
&KR1835;𤣥始厯(徧考字書無&KR1835;字以偏傍從匪從/文離而合之於上下讀如斐字)時人以為¶
宻是嵗始行之¶