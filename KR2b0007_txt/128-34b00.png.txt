(傳云魏遣清水公捨賁敕文寇清口世祖遣孟蚪及殷/孝祖赴討魏本紀孝祖修兩城於清水東詔封敕文擊)¶
(之今/從之)青冀二州刺史顔師伯遣中兵參軍茍思達助之¶
敗魏兵於沙溝(按此清口非清水入淮之口乃濟水與/汶水合之口水經濟水東北過夀張縣)¶
(西安民亭南汶水從東北來注之注云戴延之所謂清/口也濟水又北過須昌穀城臨邑盧縣又東北與中川)¶
(水合注云中川水與賓溪水合而北流逕盧縣/故城東又北流入濟俗謂之沙溝水敗補邁翻)師伯竣¶
之族兄也上遣司空叅軍卜天生將兵㑹傅乾愛及中¶
兵參軍江方興共擊魏兵屢破之(江方興葢司空中兵/參軍將即亮翻下同)¶
斬魏將窟瓌公等數人(窟苦骨翻/瓌姑回翻)十一月魏征西將軍¶