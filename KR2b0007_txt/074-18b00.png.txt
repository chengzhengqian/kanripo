嘏謂爽弟羲曰何平叔外静而内躁銛巧好利不念務¶
本(何晏字平叔銛思亷/翻利也好呼到翻)吾恐必先惑子兄弟仁人將逺¶
而朝政廢矣(逺于/願翻)晏等遂與嘏不平因微事免嘏官又¶
出盧毓為廷尉(尚書内朝官九卿/外朝官故云出)畢軌又枉奏毓免官¶
衆論多訟之乃復以為光禄勲孫禮亮直不撓爽心不¶
便出為揚州刺史(傳嘏盧毓孫禮所以不合於曹爽者/其心未背曹氏也及其甘於司馬懿)¶
(則事不可言矣三子者豈本心所欲/哉勢有必至事有固然也撓奴教翻)　三月以征東將¶
軍滿寵為太尉　夏四月吳督軍使者羊衜擊遼東守¶