(自此以後皆名號侯不復註其/國邑其地名難知者猶為之註)加侍中使陪乗(陪乗猶/驂乗也)¶
(乗繩/證翻)蜀降人或云漢誅權妻子帝詔權發喪權曰臣與¶
劉葛推誠相信(葛謂諸/葛孔明)明臣本志竊疑未實請須(須待/也)¶
後得審問果如所言馬良亦死於五谿　九月甲午詔¶
曰夫婦人與政亂之本也(與讀/曰豫)自今以後羣臣不得奏¶
事太后后族之家不得當輔政之任又不得横受茅土¶
之爵(横戸/孟翻)以此詔傳之後世若有背違(背蒲/妹翻)天下共誅¶
之卞太后每見外親不假以顔色常言居處當節儉(處/昌)¶