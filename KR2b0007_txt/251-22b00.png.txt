搜掘為兵日不過得三二十人勛將孟敬文守豐縣狡¶
悍而兵多謀貳于勛自為符䜟勛聞之㑹魏博攻豐勛¶
遣腹心將將三千助敬文守豐敬文與之約共擊魏博¶
軍且譽其勇(三千之下當有人字將/將並即亮翻譽音余)使為前鋒新軍既¶
與魏博戰(新軍謂龎勛/新附之軍)敬文引兵退走新軍盡沒勛乃¶
遣使紿之曰(紿徒/亥翻)王𢎞立已克淮南留後欲自徃鎮之¶
悉召諸將欲選一人可守徐州者敬文喜即馳詣彭城¶
未至城數里勛伏兵擒之辛酉殺之　丁卯同昌公主¶