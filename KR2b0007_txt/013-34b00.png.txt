用置之言可用采之未嘗不稱善帝從霸陵上(班志霸/陵縣屬)¶
(京兆故芷陽也帝/起陵邑因更名)欲西馳下峻阪中郎將袁盎騎並車¶
擥轡(並蒲浪翻擥與/攬同魯敢翻)上曰將軍怯邪盎曰臣聞千金之¶
子坐不垂堂(師古曰言富人之子則自愛也/垂堂謂坐堂外邊恐墜墮也)聖主不乗¶
危不徼幸(徼工/堯翻)今陛下騁六飛馳下峻山有如馬驚車¶
敗陛下縱自輕奈髙廟太后何上乃止上所幸慎夫人¶
在禁中常與皇后同席坐及坐郎署袁盎引郤慎夫人¶
坐(蘇林曰郎署上林中直衛之署也如淳曰盎時為中/郎將天子幸署豫設供張待之故得引郤慎夫人坐)¶