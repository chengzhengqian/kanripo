不得不誅以謝魏人遂斬彦及其黨七人餘衆股栗王¶
召諭之曰罪止八人餘無所問自今當竭力為吾爪牙¶
衆皆拜伏呼萬嵗明日王緩帶輕裘而進令張彦之卒¶
擐甲執兵翼馬而從(擐音宦從才用翻翼/者翼馬左右而從行)仍以為帳前¶
銀槍都(晉王遂以銀槍効節軍取梁/而亦以銀槍効節軍取禍)衆心由是大服劉¶
鄩聞晉軍至選兵萬餘人自洹水趣魏縣(趣七/喻翻)晉王留¶
李存審屯臨清遣史建瑭屯魏縣以拒之(九域志魏縣/在魏州西三)¶
(十五/里)王自引親軍至魏縣與鄩夾河為營(河漳河也漳/河過魏縣亦)¶