欲説我令罷兵邪我非六國愚主豈汝口舌所能移邪¶
(言六國皆愚主故蘇張得行其遊説使/遇英明之君雖辯如蘇張不能移也)可歸語汝主(語/牛)¶
(倨/翻)亟來見朕再拜謝過則無事矣不然朕欲觀金陵城¶
借府庫以勞軍(勞力/到翻)汝君臣得無悔乎謨徳明戰栗不¶
敢言　呉越王𢎞俶遣兵屯境上以俟周命蘇州營田¶
指揮使陳滿言於丞相呉程曰周師南征唐舉國驚擾¶
常州無備易取也(九域志蘇州西北至常州/一百八十餘里易以䜴翻)㑹唐主有¶
詔撫安江隂吏民(江隂縣本晉毗陵之暨陽縣也江左/分置蘭陵縣梁敬帝時常置江隂郡)¶