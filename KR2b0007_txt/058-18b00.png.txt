(帥所類翻下同/復扶又翻下同)至十餘萬據宛城朱儁與荆州刺史徐¶
璆等合兵圍之(宛於元翻/璆渠尤翻)自六月至八月不㧞有司奏¶
徴儁司空張温上疏曰昔秦用白起燕任樂毅皆曠年¶
歴載乃能尅敵(史記白起事秦昭王為大良造攻魏破/之後五年攻趙㧞光狼城後七年攻楚)¶
(㧞鄢鄧五城明年㧞郢燒夷陵遂東至竟陵樂毅事燕/昭王為上將軍伐齊入臨菑徇齊五歳下七十餘城)¶
儁討潁川已有功效引師南指方畧已設臨軍易將(將/即)¶
(亮/翻)兵家所忌宜假日月責其成功帝乃止儁擊宏斬之¶
賊帥韓忠復據宛拒儁儁鳴鼓攻其西南賊悉衆赴之¶