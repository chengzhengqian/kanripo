淪替(替廢/也)可分遣侍臣周巡郡縣問民疾苦　三月秦¶
兵寇南鄉拔之山蠻三萬户降秦(自春秋之時伊洛以/南巴巫漢沔以北大)¶
(山長谷皆蠻居之文公十六年庸人率羣蠻以叛楚庸/則漢之上庸縣也哀公四年楚人襲梁及霍以圍蠻氏)¶
(執蠻子赤梁則漢河南之梁縣霍則梁縣南之霍陽山/也漢髙帝用巴渝蠻以定三秦則板楯蠻也後漢祭遵)¶
(攻新城蠻柏華蠻破霍陽聚則春秋蠻氏之聚落也其/後又有巫蠻南郡蠻江夏蠻襄陽以西中廬宜城之西)¶
(山皆蠻居之所謂山蠻也宋齊/以後謂之雍州蠻降户江翻)　夏五月甲寅大赦¶
初張天錫之殺張邕也劉肅及安定梁景皆有功(事見/一百)¶
(一卷穆帝/升平五年)二人由是有寵賜姓張氏以為己子使預政¶