復據蘭陵石城(魏收地形志蘭陵縣/有石城山復扶又翻)石瞻攻抜之　後¶
趙王勒以牙門將王波為記室參軍典定九流始立秀¶
孝試經之制(秀孝試經晉制也/後趙至此始行之)　張駿畏趙人之逼是¶
嵗徙隴西南安民二千餘家於姑臧又遣使修好於成¶
以書勸成主雄去尊號稱藩於晉(使疏吏翻下同好呼/到翻去羌吕翻下乃)¶
(去/同)雄復書曰吾過為士大夫所推然本無心於帝王思¶
為晉室元功之臣掃除氛埃而晉室陵遲徳聲不振引¶
領東望有年月矣㑹獲來貺情在闇至(言引領望晉此/情常在而駿書)¶