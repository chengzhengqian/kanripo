中書通事舍人司馬申既掌機密頗作威福多所譛毁¶
能候人主顔色有忤已者必以微言譛之(忤五/故翻)附已者¶
因機進之是以朝廷内外皆從風而靡上欲用侍中吏¶
部尚書毛喜為僕射申惡喜彊直言於上曰喜臣之妻¶
兄高宗時稱陛下有酒徳(周公戒成王曰無若殷王受/之迷亂酗于酒徳哉注云言)¶
(紂心迷政亂/以酗酒為徳)請逐去宮臣(去羌/呂翻)陛下寧忘之邪(邪音/耶)上¶
乃止上創愈置酒於殿以自慶引吏部尚書江總以下¶
展樂賦詩(展舒而陳之/也創初良翻)既醉而命毛喜于時山陵初畢¶