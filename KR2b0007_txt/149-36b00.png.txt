屏居田里不求仕進(沈持林翻少詩/照翻屏必郢翻)或勸之仕謹曰州¶
郡之職昔人所鄙(後漢梁竦曰州郡/之職徒勞人耳)台鼎之位須待時¶
來纂聞其名而辟之後帥輕騎出塞覘候屬鐵勒數千¶
騎奄至(覘丑㢘翻又丑豔翻屬之欲翻/髙車部或曰敕勒訛為鐵勒)謹以衆寡不敵¶
退必不免乃散其衆騎使匿叢薄之間又遣人升山指¶
麾若部分軍衆者(分扶/問翻)鐵勒望見雖疑有伏兵自恃其¶
衆進軍逼謹謹以常乗駿馬一紫一騧(騧古/花翻)鐵勒所識¶
乃使二人各乗一馬突陣而出鐵勒以為謹也争逐之¶