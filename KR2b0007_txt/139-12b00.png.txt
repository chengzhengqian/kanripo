(三月庚辰按長厯三月丙午朔無庚辰魏閏二月齊/閏四月魏三月乙亥朔齊厯之四月也故置於此)¶
辛巳武陵昭王曅卒　戊子竟陵文宣王子良以憂卒¶
帝常憂子良為變聞其卒甚喜(欝林但虞子良為變而/不知鸞諶之謀已成矣)¶
　臣光曰孔子稱鄙夫不可與事君未得之患得之既¶
　得之患失之茍患失之無所不至(見論/語)王融乗危徼¶
　倖(徼堅/堯翻)謀易嗣君子良當時賢王雖素以忠慎自居¶
　不免憂死迹其所以然正由融速求富貴而已輕躁¶
　之士烏可近哉(躁則到翻/近其靳翻)¶