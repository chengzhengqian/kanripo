居中書省安都與羣臣定議奉王嗣位王謙讓不敢當¶
皇后以昌故未肯下令羣臣猶豫不能决安都曰今四¶
方未定何暇及逺臨川王有大功於天下(武帝既殺王/僧辯使蒨平)¶
(杜龕張彪等以定/東土故云有大功)須共立之今日之事後應者斬即按¶
劒上殿白皇后出璽又手解蒨髮推就喪次(上時掌翻/璽斯氏翻)¶
(推吐雷翻為侯安都恃定/䇿之功以殺其身張本)遷殯大行於太極西階皇后¶
乃下令以蒨纂承大統是日即皇帝位大赦秋七月丙¶
辰尊皇后為皇太后辛酉以侯瑱為太尉侯安都為司¶