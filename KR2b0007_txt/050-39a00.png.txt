王呼尤徽將新降者連年出塞擊之還使屯列衝要(衝/要)¶
(者當敵之衝邊之要地也賢曰還/令新降者屯列衝要降户江翻)耿䕫徴發煩劇新降¶
者皆怨恨大人阿族等遂反(阿族者新降一/部之大人也)脅呼尤徽¶
欲與俱去呼尤徽曰我老矣受漢家恩寧死不能相隨¶
衆欲殺之有救者得免阿族等遂將其衆亡去中郎將¶
馬翼與胡騎追擊破之斬獲殆盡(賢曰殆近也欲/死盡所餘無幾)　日¶
南徼外蠻夷内屬(徼吉/弔翻)　六月鮮卑冦𤣥菟　庚午閬¶
中山崩(閬中縣屬巴郡賢曰臨閬中水因以為名今隆/州縣宋白曰閬水紆曲經其三面縣居其中取)¶