人之饑死乎若使殺蝗有禍崇請當之　秋七月庚辰¶
朔日有食之　上謂宰相曰朕每讀書有所疑滯無從¶
質問可選儒學之士日使入内侍讀盧懷慎薦太常卿¶
馬懷素九月戊寅以懷素為左散騎常侍使與右散騎¶
常侍禇無量更日侍讀(更工/衡翻)每至閤門令乘肩輿以進¶
或往别館道逺聽于宫中乘馬親送迎之待以師傅之¶
禮以無量羸老特為之造腰輿(羸倫為翻腰輿令人舉/之適與腰平為于偽翻)¶
在内殿令内侍舁之(舁羊/茹翻)　九姓思結都督磨散等來¶