(也孔光屈身於董賢以保其禄位人以為諂王僧達抗/意於路瓊之以殺其身人以為躁逺小人不惡而嚴君)¶
(子葢必/有道也)太后大怒固邀上令必殺僧達㑹髙闍反上因¶
誣僧達與闍通謀八月丙戌收付廷尉賜死¶
　沈約論曰夫君子小人類物之通稱蹈道則為君子¶
　違之則為小人(稱尺/證翻)是以太公起屠釣為周師傅説¶
　去板築為殷相(太公屠牛于朝歌釣于渭濱周文王/迎以為師傅説築于傅巖之野殷髙)¶
　(宗求以為相説於/恱翻相息亮翻)明敭幽仄(書曰明明揚側/陋敭與揚同)唯才是¶
　與逮于二漢兹道未革胡廣累世農夫致位公相黄¶