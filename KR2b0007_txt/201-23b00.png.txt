東道行軍副大摠管兼安撫大使如故其水陸諸軍摠¶
管并運粮使竇義積獨孤卿雲郭待封等並受勣處分¶
(處昌吕翻/分扶問翻)河北諸州租賦悉詣遼東給軍用待封孝恪¶
之子也(郭孝恪事太宗/戰死於龜兹)勣欲與其壻京兆杜懐恭偕行¶
以求勲效懐恭辭以貧勣贍之復辭以無奴馬(贍昌艶/翻下同)¶
(復扶/又翻)又贍之懐恭辭窮乃亡匿岐陽山中謂人曰公欲¶
以我立法耳勣聞之流涕曰杜郎疎放(今人猶呼/壻為郎)此或¶
有之乃止¶