(獨西陵置都督以國之西門統攝要重/也杜佑曰西陵今夷陵郡隲之日翻)求見啟誨隲於¶
是條于時事業在荆州界者及諸僚吏行能以報之(行/下)¶
(孟/翻)因上疏奬勸曰臣聞人君不親小事使百官有司各¶
任其職故舜命九賢則無所用心不下廟堂而天下治¶
也(舜命九官禹作司空宅百揆契作司徒棄后稷皋陶/作士益作朕虞垂共工夷作秩宗龍作納言䕫典樂)¶
(治直/吏翻)故賢人所在折衝萬里(晏子春秋曰晉平公欲攻/齊使范昭觀焉景公觴之)¶
(范昭曰願請君之棄爵景公曰諾已飲晏子命徹尊更/之范昭歸以報晉平公曰齊未可伐也吾欲恥其君而)¶
(晏子知之仲尼聞之曰起於尊俎之間而折衝千里之/外漢何武上封事曰虞有宫之竒晉獻不寐衛青在位)¶