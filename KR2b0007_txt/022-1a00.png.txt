欽定四庫全書¶
　資治通鑑卷二十二　　　　宋　司馬光　撰¶
　　　　　　　　　　　　　　　胡三省　音註¶
　漢紀十四(起昭陽恊洽盡閼/逄敦牂凡十二年)¶
　　世宗孝武皇帝下之下¶
天漢三年春二月王卿有罪自殺以執金吾杜周為御史大¶
夫(班表中尉掌徼循京師太初元年更名執金吾應劭曰吾/禦也掌執金革以禦非常師古曰金吾鳥名主辟不祥天)¶
(子出行主先導以備非常/故執此鳥之象因以名官)　初𣙜酒酤(如淳曰榷音較應劭/曰縣官自酤𣙜賣酒)¶