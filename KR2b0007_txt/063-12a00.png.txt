斬睎祖脱身走獲其妻子及船六千艘(艘蘇/刀翻)士卒殺溺¶
死者數萬人䇿盛兵將徇豫章屯于椒丘(椒丘去豫章/南昌縣數十)¶
(里/)謂功曹虞翻曰華子魚自有名字(華歆字子魚自有/名字言其名聞當)¶
(時/也)然非吾敵也若不開門讓城金鼓一震不得無所傷¶
害卿便在前具宣孤意翻乃往見華歆曰竊聞明府與¶
鄙郡故王府君齊名中州海内所宗雖在東垂常懷瞻仰¶
歆曰孤不如王㑹稽(王朗為㑹稽太守為/䇿所破㑹工外翻)翻復曰不審¶
豫章資糧器仗士民勇果孰與鄙郡(復扶/又翻)歆曰大不如¶