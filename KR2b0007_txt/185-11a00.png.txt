(注弦不動俄為亂兵所擊斃於階下略記詰旦諸門已/開而外傳呌有賊䖍通乃還閉諸門唯開正東一門而)¶
(驅殿内執仗者出莫不投仗亂走屯衛大將軍獨孤盛/揮刀叱之曰天子在此爾等走欲何之然亂兵交萃俄)¶
(而斃於階下今從/隋書亦采略記)盛楷之弟也(獨孤楷見一百七十/九卷文帝仁夀二年)千¶
牛獨孤開逺(煬帝制千牛十六人掌執千牛刀/屬領左右府開逺獨孤后之兄子)帥殿内¶
兵數百人詣𤣥覽門叩閤請曰兵仗尚全猶堪破賊陛¶
下若出臨戰人情自定不然禍今至矣竟無應者軍士¶
稍散賊執開逺義而釋之先是帝選驍健官奴數百人¶
置𤣥武門(先悉/薦翻)謂之給使以備非常待遇優厚至以宮¶