智伯遣軍主席徳仁等將兵數千與相應接酉等進向¶
長安盧淵薛𦙍等拒擊大破之降者數萬口(降户/江翻)淵唯¶
誅首惡餘悉不問獲酉廣並斬之　冬十月戊寅朔魏¶
主如金墉城徵穆亮(徵穆亮/於關右)使與尚書李冲將作大匠¶
董爾經營洛都(董爾北史/作董爵)己卯如河南城乙酉如豫州¶
(自金墉西如河南又自河南東如豫州此豫州謂虎牢/城也魏明元帝改虎牢置豫州獻文帝取懸弧又置豫)¶
(州以虎牢為北豫州今主太和/十九年罷北豫州置東中府)癸巳舍于石濟乙未魏¶
解嚴設壇于滑臺城東告行廟以遷都之意(遷都之議/既定停南)¶