國之計及暮而定戊午開門出降𤣥稔見承訓肉袒膝¶
行涕泣謝罪承訓慰勞(勞力到翻/下賞勞同)即宣敕拜御史中丞¶
賜遺甚厚(遺唯/季翻)𤣥稔復進言(復扶/又翻)今舉城歸國四逺未¶
知請詐為城陷引衆趨符離及徐州(趣七喻/翻下同)賊黨不疑¶
可盡擒也承訓許之宿州舊兵三萬承訓益以數百騎¶
皆賞勞而遣之𤣥稔復入城暮𤼵平安火如常日己未¶
向晨𤣥稔積薪數千束縱火焚之如城陷軍潰之狀直¶
趨符離符離納之既入斬其守將號令城中皆聽命收¶