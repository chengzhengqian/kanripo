上所重林甫雖恨猶曲意事之侍中裴耀卿與九齡善¶
林甫并疾之是時上在位嵗久漸肆奢欲怠於政事而¶
九齡遇事無細大皆力爭林甫巧伺上意日思所以中¶
傷之(伺相吏翻/中竹仲翻)上之為臨淄王也趙麗妃皇甫徳儀劉¶
才人皆有寵(帝置六儀徳/儀其一也)麗妃生太子瑛徳儀生鄂王¶
瑶才人生光王琚及即位幸武恵妃麗妃等愛皆弛恵¶
妃生夀王瑁寵冠諸子太子與瑶琚㑹於内第(時太子/諸王皆)¶
(居禁中冠/古玩翻)各以母失職有怨望語駙馬都尉楊洄尚咸¶