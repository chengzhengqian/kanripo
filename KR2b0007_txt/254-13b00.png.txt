(生何以遏也遽命斬其偽使都無以對因以軍印授重/榮而去及都至行在朝廷又以前京兆尹竇潏間道至)¶
(河中代都重榮迎之潏前為京兆尹有慘酷之名時謂/之垜疊及至翌日進軍校于庭謂曰天子命重臣作鎮)¶
(將遏賊衝安可輕議斥逐令北門出去且為惡者必一/兩人而已爾等可言之潏不知軍衆皆重榮之親黨也)¶
(衆皆不對重榮乃屏肅佩劔厯階而上謂潏曰為惡者/非我而誰遂召潏之僕吏控馬及堦請依李都前例乃)¶
(云速去潏不敢仰視躍馬復由北門而出新傳取之按/十一月辛亥朔重榮已作亂掠坊市辛酉以重榮為留)¶
(後都為太子少傅則都已去河中矣及黄巢犯/闕都何嘗奉偽亦未嘗聞以潏代都今不取)　陳敬¶
瑄聞車駕出幸遣歩騎三千奉迎表請幸成都時從兵¶
浸多興元儲偫不豐(偫丈/里翻)田令孜亦勸上上從之¶