州刺史庾楷士馬甚盛黨於國寳憚之不敢發王珣謂¶
㳟曰國寳雖終為禍亂要之罪逆未彰今遽先事而發¶
必大失朝野之望况擁彊兵竊發於京輦誰謂非逆國¶
寳若遂不改惡布天下然後順衆心以除之亦無憂不¶
濟也㳟乃止既而謂珣曰比來視君一似胡廣(謂依違/於權姦)¶
(之間以保禄位/比毗至翻近也)珣曰王陵廷爭陳平慎黙但問歳晏何¶
如耳(謂王陵以廷爭失位陳平以/慎黙終能安劉爭讀曰諍)冬十月甲申葬孝武¶
帝于隆平陵王㳟還鎮將行謂道子曰主上諒闇(闇讀/如隂)¶