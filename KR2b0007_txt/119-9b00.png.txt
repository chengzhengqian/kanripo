節將軍沮渠茍生帥衆七千伐秦秦王熾磐遣征北將¶
軍木奕干等帥步騎五千拒之敗鄯善等于五澗(五澗/在洪)¶
(池嶺北水經註云五澗水出姑臧城/東而西北流注馬城河敗補邁翻)虜茍生斬首二千¶
而還　初帝以毒酒一甖(甖於耕翻/瓦器也)授前琅邪郎中令¶
張偉使酖零陵王偉歎曰酖君以求生不如死乃於道¶
自飲而卒(卒子/恤翻)偉邵之兄也(初帝領揚州牧/辟邵為僚屬)太常褚秀¶
之侍中褚淡之皆王之妃兄也王每生男帝輒令秀之¶
兄弟方便殺之(方便者隨宜處分/不令其事彰露也)王自遜位深慮禍及¶