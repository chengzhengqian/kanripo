倉無儲穀衣不重帛(重直/龍翻)初導與庾亮共薦丹陽尹何¶
充於帝請以為已副且曰臣死之日願引充内侍則社¶
稷無虞矣由是加吏部尚書及導薨徵庾亮為丞相揚¶
州刺史錄尚書事亮固辭辛酉以充為䕶軍將軍亮弟¶
㑹稽内史氷為中書監揚州刺史參錄尚書事(㑹工/外翻)氷¶
既當重任經綸時務不捨晝夜賓禮朝賢升擢後進由¶
是朝野翕然稱之以為賢相(朝直遥翻相/息亮翻下同)初王導輔政¶
每從寬恕氷頗任威刑丹陽尹殷融諫之氷曰前相之¶