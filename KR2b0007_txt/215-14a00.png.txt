(左右各置五員班左右諭德下諭德掌諭/太子以道德賛善掌翊賛太子以規諷)知御史中丞¶
事時李林甫專權公卿之進有不出其門者必以罪去¶
之(去𦍑/吕翻)慎矜由是固辭不敢受五月辛丑以慎矜為諌¶
議大夫　冬十月戊寅上幸驪山温泉乙卯還宫(戊寅/至乙)¶
(卯三十八日史言帝耽樂而忘返驪力知翻還從宣翻/又音如字  考異曰舊紀十月戊寅幸溫泉宫十一月)¶
(乙卯還宫與實錄同十二月戊申又幸溫泉宫丙辰還/宫實錄無按十二月丙寅朔無戊申丙辰唐厯十一月)¶
(戊申幸溫泉宫丙辰還京又/與實錄本紀不同今皆不取)¶
三載春正月丙申朔改年曰載(載子/亥翻)　辛丑上幸驪山¶