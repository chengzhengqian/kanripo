而何江夏王道宗嘗從容言於上曰(從于/容翻)君集志大而¶
智小自負㣲功耻在房𤣥齡李靖之下雖為吏部尚書¶
未滿其志以臣觀之必將為亂上曰君集材器亦何施¶
不可朕豈惜重位但次第未至耳豈可億度(朱子曰億/未見而意)¶
(之也度/徒洛翻)妄生猜貳邪及君集反誅上乃謝道宗曰果如¶
卿言李安儼父年九十餘上愍之賜奴婢以養之太子¶
承乾既獲罪魏王泰日入侍奉上面許立為太子岑文¶
本劉洎亦勸之長孫無忌固請立晉王治(請立/嫡也)上謂侍¶