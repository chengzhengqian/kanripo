視乃笑后曰此繒特宜染色故用之耳羣臣奏事有難¶
平者(平決也難平/難決者也)帝數以試后后輒分解趣理各得其¶
情然未嘗以家私干政事帝由是寵敬始終無衰焉¶
帝思中興功臣乃圗畫二十八將於南宫雲臺以鄧禹¶
為首次馬成吳漢王梁賈復陳俊耿弇杜茂冦恂傅俊¶
岑彭堅鐔馮異王霸朱祐任光祭遵李忠景丹萬修葢¶
延邳肜銚期劉植耿純臧宫馬武劉隆又益以王常李¶
通竇融卓茂合三十二人(雲臺功臣之次以鄧禹吳漢/賈復耿弇冦恂岑彭馮異朱)¶