(郡王食邑五千户從一品三曰國公食邑三千户從一/品四曰開國郡公食邑二千户正二品五曰開國縣公)¶
(食邑千五百户從二品六曰開國縣侯食邑千户從三/品七曰開國縣伯食邑七百户正四品上八曰開國縣)¶
(子食邑五百户正五品上九曰開國縣男食邑三百户/從五品上凡封户三丁以上為率嵗租三之一入于朝)¶
(廷食實封者得/真户分食諸州)　初蕭瑀薦封徳彞於上皇上皇以為¶
中書令及上即位瑀為左僕射徳彞為右僕射議事已¶
定徳彞數反於上前(瑀音禹射寅謝/翻數所角翻)由是有隙時房𤣥¶
齡杜如晦新用事皆疎瑀而親徳彞(太宗初政之時以/房杜之賢蕭瑀之)¶
(直而不相親乃親封徳彞者蓋以瑀之疎直難與共事/於危疑之時而封徳彞之狡數不與之親宻則不能得)¶