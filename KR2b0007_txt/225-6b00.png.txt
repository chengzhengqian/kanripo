嗣遂杖殺寶正由是兩鎮交惡及承嗣拒命寶臣正巳¶
皆上表請討之(上時/掌翻)上亦欲因其隙討承嗣夏四月乙¶
未勑貶承嗣為永州刺史(永州漢零陵郡/隋廢郡為永州)仍命河東成¶
徳幽州淄青淮西永平汴宋河陽澤潞諸道𤼵兵前臨¶
魏博若承嗣尚或稽違即令進討罪止承嗣及其姪悦¶
自餘將士弟姪茍能自㧞一切不問(令力丁翻/將即亮翻)時朱滔方¶
恭順與寶臣及河東節度使薛兼訓攻其北正已與淮¶
西節度使李忠臣等攻其南五月乙未承嗣將霍榮國¶