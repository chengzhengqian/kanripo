君母弟妻子孝子誠不可為心今天下大亂英雄並起¶
必有命世能息天下之亂者此智者所宜詳擇也得主¶
者昌失主者亡陳宫叛迎吕布而百城皆應似能有為¶
然以君觀之布何如人哉夫布麤中少親剛而無禮匹¶
夫之雄耳宫等以勢假合不能相君也(相如字言不能/相與定君臣之)¶
(分/也)兵雖衆終必無成曹使君智略不世出殆天所授君¶
必固范我守東阿則田單之功可立也(田單事見五卷/周赧王三十六)¶
(年/)孰與違忠從惡而母子俱亡乎唯君詳慮之允流涕¶