汴兵戰于平陽北破之(漢平陽縣隋改為臨汾晉州治/焉唐府兵未廢時有平陽府)¶
乙亥全忠發邠州戊寅次三原(自邠州東南至三/原一百五十餘里)十二¶
月癸未崔𦙍至三原見全忠趣之迎駕(趣讀/曰促)己丑全忠¶
遣朱友寧攻盩厔不下戊戌全忠自往督戰盩厔降屠¶
之(九域志盩厔縣在鳯翔府東/南二百里盩音&KR0008;厔音窒)全忠令崔𦙍帥百官及¶
京城居民悉遷于華州(帥讀/曰率)詔以裴贄充大眀宫留守¶
　清海節度使徐彦若薨遺表薦行軍司馬劉隱權留¶
後(劉隱始/得廣州)　李神福知錢鏐定不死(或言錢鏐為盜所/殺見上文八月)¶