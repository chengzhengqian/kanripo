仁弱朕不能違諸公之請踰次而立之(即謂張格令諸/公署表時事)¶
若其不堪大業可寘諸别宫幸勿殺之但王氏子弟諸¶
公擇而輔之徐妃兄弟止可優其祿位慎勿使之掌兵¶
預政以全其宗族内飛龍使唐文扆久典禁兵參預機¶
密欲去諸大臣(去羌/吕翻)遣人守宫門王宗弼等三十餘人¶
日至朝堂不得入見(見賢/遍翻)文扆屢以蜀主之命慰撫之¶
伺蜀主殂即作難(伺相吏翻/難乃旦翻)遣其黨内皇城使潘在迎¶
偵察外事(偵丑鄭/翻伺也)在迎以其謀告宗弼等宗弼等排闥¶