為成信侯良多病未嘗特將(特將未嘗獨將/兵也將即亮翻)常為畫䇿¶
臣時時従漢王　漢王如陜(陜失/冉翻)鎮撫關外父老　河¶
南王申陽降置河南郡　漢王以韓襄王孫信為韓太¶
尉將兵略韓地信急擊韓王昌於陽城昌降十一月立¶
信為韓王常將韓兵従漢王　漢王還都櫟陽　諸將¶
㧞隴西　春正月項王北至城陽齊王榮將兵㑹戰敗¶
走平原平原民殺之項王復立田假為齊王遂北至北¶
海燒夷城郭室屋坑田榮降卒係虜其老弱婦女所過¶