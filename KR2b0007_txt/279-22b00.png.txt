乃寘其名於瑠璃瓶夜焚香祝天且以筯挾之(挾當作/梜挾古)¶
(恊翻記曲禮羮之有菜者用梜注/云梜猶箸也今人或謂箸為梜提)首得文紀次得顗秋¶
七月辛亥以文紀為中書侍郎同平章事居儉蕘之子¶
也(崔蕘見二百五十一/巻唐懿宗咸通十年)　帝欲殺楚匡祚(以楚匡祚/殺重吉也)韓¶
昭𦙍曰陛下為天下父天下之人皆陛下子用法宜存¶
至公匡祚受詔檢校重吉家財不得不爾今族匡祚無¶
益死者恐不厭衆心(厭益渉翻/伏也合也)乙卯長流匡祚於登州¶
丁巳立沛國夫人劉氏為皇后(劉后應州渾元/人元一作源)　回鶻¶