(南及潼関已東諸州右外兵掌河北及潼関已/西諸州丁帳及發召徴兵等事騎竒寄翻)内外親¶
戚皆得顯位帝常令中要人扶侍出入(中要人宦官/之清要者)直¶
至永巷每同御榻論决政事委任之重羣臣莫比　秋¶
七月遣使如周(使䟽吏/翻下同)　八月庚午齊廢皇后斛律氏¶
為庶人(斛律光既死/則其女廢矣)以任城王湝為右丞相(湝戸皆翻/又音皆)¶
馮翊王潤為太尉蘭陵王長恭為大司馬廣寧王孝珩¶
為大將軍安德王延宗為大司徒　齊使領軍封輔相¶
聘於周(相息/亮反)　辛未周使司城中大夫杜杲來聘(宋以/武公)¶