泣隨送及王莽居攝以病免歸上即位先訪求茂茂時¶
年七十餘甲申詔曰夫名冠天下(冠古/玩翻)當受天下重賞¶
今以茂為太傅(東都之制太傳位上/公絶席在三公之右)封褒徳矦¶
　臣光曰孔子稱舉善而教不能則勸(論語孔子荅/季康子之言)是¶
　以堯舉臯陶湯舉伊尹而不仁者遠(論語子夏荅樊/遟之言陶音遙)¶
　有徳故也光武即位之初羣雄競逐四海鼎沸彼摧¶
　堅陷敵之人權略詭辯之士方見重於世而獨能取¶
　忠厚之臣旌循良之吏抜於草萊之中寘諸羣公之¶