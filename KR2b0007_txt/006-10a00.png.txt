是之謂五無曠(曠廢也/夫音扶)慎行此六術五權三至而處之¶
以恭敬無曠夫是之謂天下之將則通於神明矣臨武¶
君曰善請問王者之軍制荀卿曰將死鼓(將即亮翻將/建旗伐鼓以)¶
(令三軍之進退死/不離局離力智翻)御死轡百吏死職士大夫死行列(行/戸)¶
(剛/翻)聞皷聲而進聞金聲而退順命為上有功次之令不¶
進而進猶令不退而退也(令力/正翻)其罪惟均不殺老弱不¶
獵禾稼服者不禽格者不赦奔命者不獲(楊倞曰服謂/不戰而退者)¶
(不追禽之格謂相拒捍者奔命謂/奔走來歸其命不獲之以為囚俘)凡誅非誅其百姓也誅¶