之(磾丁奚翻班表黄門屬少府師古曰黄門之署/職任親近以供天子百物在焉閼氏音烟支)帝游¶
宴見馬(師古曰方於游宴/之時而召閲諸馬)後宫滿側日磾等數十人牽¶
馬過殿下莫不竊視(師古曰/視宫人)至日磾獨不敢日磾長八¶
尺二寸(長直/亮翻)容貌甚嚴馬又肥好上異而問之具以本¶
状對上竒焉即日賜湯沐衣冠拜為馬監(黄門有馬/監狗監)遷¶
侍中駙馬都尉光禄大夫(侍中得出入禁中駙馬都尉/帝所置秩比二千石師古曰)¶
(駙副馬也非正駕車皆為副馬一曰駙近/也疾也光禄大夫本中大夫帝改其名)日磾既親近¶
(近其/靳翻)未嘗有過失上甚信愛之賞賜累千金出則驂乘¶