(魏置石馬縣後訛為上馬貞觀元年廢開元十六年復/割湖陽置上馬縣天寳元年改曰泌陽屬唐州宋白曰)¶
(泌陽縣本漢舞隂縣地云云同上唐改泌陽/以地在泌水之陽也唐州治焉泌兵媚翻)神福尋卒¶
宣州觀察使臺濛卒(卒子/恤翻)楊行密以其子牙内諸軍使¶
渥為宣州觀察使右牙都指揮使徐温謂渥曰王寢疾¶
而嫡嗣出藩此必姦臣之謀它日相召非温使者及王¶
令書慎無亟來(諸侯下令于境内謂之令書以異於天/子所下制詔敕之書也亟紀力翻為徐)¶
(温召渥/張本)渥泣謝而行　九月己巳尊皇后為皇太后¶
朱全忠引兵北屯永壽南至駱谷(軍永壽所以致邠兵/自此而南至駱谷所)¶