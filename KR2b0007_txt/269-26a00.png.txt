陳於東南鄩為圓陳於其中間(陳讀/曰陣)四面受敵合戰良¶
久梁兵大敗鄩引數十騎突圍走梁步卒凡七萬晉兵¶
環而擊之敗卒登木木為之折(環音宦為于偽/翻折而設翻)追至河¶
上殺溺殆盡鄩收散卒自黎陽度河保滑州匡國節度¶
使王檀密疏請發關西兵襲晉陽(去年五月王檀代/牛存節屯河上)帝¶
從之發河中陜同華諸鎮兵合三萬出隂地關奄至晉¶
陽城下晝夜急攻城中無備發諸司丁匠及驅市人乘¶
城拒守城幾陷者數四(幾居/依翻)張承業大懼代北故將安¶