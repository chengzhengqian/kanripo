月丙戌朔徙鄭王重貴為齊王充鄴都留守以李德珫¶
為東都留守　丁亥以髙行周知襄州行府事詔荆南¶
湖南共討襄州髙從誨遣都指揮使李端將水軍數千¶
至南津(漢水南/津也)楚王希範遣天策都軍使張少敵將戰¶
艦百五十艘入漢江助行周仍各運糧以饋之少敵佶¶
之子也(張佶與楚王馬殷同起事者也少詩/沼翻艦戸黯翻艘蘇遭翻佶其吉翻)　安重榮¶
聞安從進舉兵反謀遂決大集境内飢民衆至數萬南¶
向鄴都聲言入朝初重榮與深州人趙彦之俱為散指¶