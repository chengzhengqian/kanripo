(之亂攻鳯翔而敗降蜀何重建以契丹入中/國降蜀故蜀主用之以經略岐雍重直龍翻)宣徽使韓¶
保貞為都虞侯共將兵五萬䖍釗出散關重建出隴州¶
以擊鳯翔(既遣使招矦益又/隨之以兵臨脅之)奉鑾肅衞都虞侯李廷珪¶
將兵二萬出子午谷以援長安(從趙匡賛/之請也)諸軍發成都¶
旌旗數十里　辛卯皇子開封尹承訓卒承訓孝友忠¶
厚達於從政人皆惜之(史言承訓死/而漢祚蹙)　癸巳帝至大梁¶
　威武節度使李孺贇與吳越戍將鮑修讓不協謀襲¶
殺修讓復以福州降唐修讓覺之引兵攻府第(復扶又/翻府第)¶