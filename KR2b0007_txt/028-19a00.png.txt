呼韓邪益彊恐見襲擊欲逺去㑹康居王數為烏孫¶
所困(數所角/翻下同)與諸翕侯計以為匈奴大國烏孫素服¶
屬之今郅支單于困阨在外可迎置東邊使合兵取¶
烏孫而立之(師古曰言與郅支并力共滅烏/孫以其地立郅支令居之也)長無匈¶
奴憂矣即使使至堅昆通語郅支(宣帝黄龍元年/郅支都堅昆)郅¶
支素恐又怨烏孫(怨烏孫事亦見/上卷黄龍元年)聞康居計大説(説/讀)¶
(曰/悦)遂與相結引兵而西郅支人衆中寒道死餘財三¶
千人(師古曰中寒傷於寒也道死死/於道上也中竹仲翻財與纔同)到康居康居王¶