曰臣竊計當今羣臣必無敢輕魏王者在禮臣子一也¶
春秋王人雖微序於諸侯之上(春秋僖七年公㑹王人/齊侯宋公衞侯許男曹)¶
(伯陳世子款鄭世子華盟於洮公羊傳曰王人/者何微者也曷為序乎諸侯之上先王命也)三品以¶
上皆公卿陛下所尊禮若紀綱大壞固所不論聖明在¶
上魏王必無頓辱羣臣之理隋文帝驕其諸子使多行¶
無禮卒皆夷滅又足法乎(卒子/恤翻)上悅曰理到之語不得¶
不服朕以私愛忘公義曏者之忿自謂不疑及聞徵言¶
方知理屈人主發言何得容易乎(易以/豉翻)　上曰灋令不¶