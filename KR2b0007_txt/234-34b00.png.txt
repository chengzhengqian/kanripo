官無大小必自選而用之宰相進擬少所稱可(稱尺證/翻稱愜)¶
(也下同少/詩沼翻)及羣臣一有譴責往往終身不復收用好以¶
辯給取人(好呼到/翻下同)不得敦實之士艱於進用羣材滯淹¶
贄上奏諫其略曰夫登進以懋庸(懋勉也/庸功也)黜退以懲過¶
二者迭用理如循環進而有過則示懲懲而改脩則復¶
進既不廢法亦無弃人雖纎介必懲而用材不匱故能¶
使黜退者克勵以求復登進者警飭而恪居(恪居謂恪/居官次也)¶
上無滯疑下無蓄怨又曰明主不以辭盡人不以意選¶