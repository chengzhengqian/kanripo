然尚有南軍丞相平乃召朱虚侯章佐太尉太尉令朱¶
虚侯監軍門(監古/銜翻)令平陽侯吿衛尉毋入相國產殿門¶
(衛尉掌宫門衛屯兵平陽侯時為御史大/夫盖將丞相之命以告衛尉使毋納產也)吕産不知吕¶
禄已去北軍乃入未央宫欲為亂至殿門弗得入徘徊¶
往來平陽侯恐弗勝馳語太尉(語牛/倨翻)太尉尚恐不勝諸¶
吕未敢公言誅之乃謂朱虚侯曰急入宫衛帝朱虚侯¶
請卒太尉予卒千餘人(予讀/曰與)入未央宫門見產廷中日¶
餔時(申時食為餔/餔奔謨翻)遂擊産産走天風大起以故其從官¶