之丁亥守文兵至盧臺軍(盧臺軍宋為乾寧軍地九域/志乾寧軍在滄州西北九十)¶
(里/)為守光所敗又戰玉田亦敗(玉田漢無終縣唐萬嵗/通天元年更名玉田屬)¶
(薊州在薊州東南八十里又東北至平州/二百里西至幽州三百里亦敗讀如字)守文乃還(還/從)¶
(宣翻又/如字)　癸巳中書侍郎同平章事張策以刑部尚書¶
致仕以左僕射楊涉同平章事　保塞節度使胡敬璋¶
卒靜難節度使李繼徽以其將劉萬子代鎮延州(保塞/靜難)¶
(二鎮時/皆屬岐)　是歲𢎞農王遣軍將萬全感齎書間道詣晉¶
及岐告以嗣位(間古莧翻岐晉/淮南之與國)　帝將遷都洛陽¶