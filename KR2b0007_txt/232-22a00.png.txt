泌乃命靈寳給其食淮西兵亦不敢剽掠(剽匹/妙翻)明日宿¶
陜西七里(陜西陜州之/西距城七里)泌不給其食遣將將選士四百¶
人(選士簡選/其驍勇者)分為二隊伏於太原倉之隘道令之曰賊¶
十隊過東伏則大呼擊之西伏亦大呼應之(呼火/故翻)勿遮¶
道勿留行常讓以半道隨而擊之(遮道留行賊必人自/為戰讓以半道隨而)¶
(擊之前者得脱後者務進/心不在戰此泌所以制勝)又遣虞候集近村少年各持¶
弓刀瓦石躡賊後聞呼亦應而追之又遣唐英岸將千¶
五百人夜出南門陳於澗北(陳讀/曰陣)明日四鼓淮西兵起¶