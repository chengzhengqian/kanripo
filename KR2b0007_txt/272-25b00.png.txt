吾輩相與朝新君乎(朝直遥/翻下同)翔曰吾二人為梁宰相君¶
昏不能諌國亡不能救新君若問將何辭以對是夕未¶
曙(曙常恕翻/天明為曙)或報翔曰崇政李太保已入朝矣(梁以李/振為崇)¶
(政使故/以稱之)翔歎曰李振謬為丈夫朱氏與新君世為仇讐¶
今國亡君死縱新君不誅何面目入建國門乎乃縊而¶
死庚辰梁百官復待罪於朝堂(復扶/又翻)帝宣敕赦之趙巖¶
至許州温昭圖迎謁歸第斬首來獻盡没巖所齎之貨¶
(元徽趙巖可為/怙權冒貨之戒)昭圖復名韜(梁賜温昭圖名見二百六/十九卷均王貞明元年)¶