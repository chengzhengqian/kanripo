王卒改善(左傳鬻拳彊諫楚子楚子弗從/臨之以兵懼而從之卒子恤翻)今日之舉復¶
奚罪乎(復扶/又翻)伏願陛下小懲大戒(引易大𫝊之/言指斥甚矣)放䜛納¶
忠使臣無再舉之憂陛下無嬰城之辱則萬姓幸甚上¶
覽啟且慙且怒(言皆指實而無如/之何有慙怒而已)三月丙辰朔立壇於¶
太極殿前告天地以景違盟舉烽鼓譟初閉城之日男¶
女十餘萬擐甲者二萬餘人(三考異曰南史作/  萬今從典略)被圍既¶
久人多身腫氣急(氣急上氣喘急/也被皮義翻)死者什八九乗城者¶
不滿四千人率皆羸喘横尸滿路不可瘞埋(羸倫為翻/喘昌兖翻)¶