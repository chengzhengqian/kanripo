(丁度曰統/攝理也)痛之入骨故廣延羣臣外招賓客以求報讐¶
其有成功者尚欲與之同共燕國今樂君親為寡人破¶
齊夷其宗廟(夷平也為/于偽翻)報塞先仇(塞悉/則翻)齊國固樂君所¶
有非燕之所得也樂君若能有齊與燕並為列國結歡¶
同好以抗諸矦之難燕國之福寡人之願也(塞悉則翻/燕因肩翻)¶
(好呼到翻/難乃旦翻)汝何敢言若此乃斬之賜樂毅妻以后服賜¶
其子以公子之服輅車乘馬後屬百兩(夏奚仲作車至/周而備其制輿)¶
(方象地蓋圓象天三十輻以象日月蓋弓二十八以象/列星龍旂九斿七仭齊軫以象大火鳥旟七斿五仞齊)¶