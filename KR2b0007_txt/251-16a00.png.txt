卒有回顧者則斫之驅至淮北勒兵擊賊慆於城上布¶
兵與之相應賊遂敗走皷譟逐之至晡而還(還從宣翻/又如字)¶
龎勛遣其將劉佶將精兵數千助吳迴攻泗州劉行及¶
自濠州遣其將王𢎞立引兵㑹之戊午鎮海節度使杜¶
審權(鎮海軍/治潤州)遣都頭翟行約將四千人救泗州(翟直/格翻)己¶
未行約引兵至泗州賊逆擊於淮南圍之城中兵少不¶
能救行約及士卒盡死先是令狐綯遣李湘將兵數千¶
救泗州(先悉/薦翻)與郭厚本袁公弁合兵屯都梁城(都梁城/在泗州)¶