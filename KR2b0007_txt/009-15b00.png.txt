擊田都都亡走楚(走音/奏)榮留齊王市不令之膠東市畏¶
項羽竊亡之國榮怒六月追擊殺市於即墨自立為齊¶
王是時彭越在鉅野有衆萬餘人無所屬榮與越將軍¶
印使擊濟北秋七月越擊殺濟北王安榮遂并王三齊¶
之地(三齊謂齊及濟北/膠東也王于况翻)又使越擊楚項王命蕭公角將¶
兵擊越越大破楚軍　張耳之國陳餘益怒曰張耳與¶
餘功等也今張耳王餘獨侯此項羽不平乃隂使張同¶
夏説說齊王榮曰(夏說讀/曰恱)項羽為天下宰不平盡王諸¶