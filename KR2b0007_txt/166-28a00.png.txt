也(浟夷/周翻)帝欲蒸之不從手刄殺之故魏樂安王元昂李¶
后之姊壻也其妻有色帝數幸之(數所/角翻)欲納為昭儀召¶
昂令伏以鳴鏑射之百餘下(射而/亦翻)凝血垂將一石竟至¶
於死后啼不食乞讓位於姊太后又以為言帝乃止又¶
嘗於衆中召都督韓哲無罪斬之作大鑊長鋸剉碓之¶
屬陳之於庭(鑊戶郭翻鼎/大無足曰鑊)每醉輙手殺人以為戲樂(樂/音)¶
(洛/)所殺者多令支解或焚之於火或投之於水楊愔乃¶
簡鄴下死囚置之仗内(殿庭左/右立仗)謂之供御囚帝欲殺人¶