(夫音/扶)猶齒之有脣也脣亡則齒寒今日亡趙明日患及¶
齊楚矣救趙之務宜若奉漏甕沃焦釡然(奉讀曰捧言/惟恐不及也)¶
且救趙高義也却秦師顯名也義救亡國威却彊秦不¶
務為此而愛粟為國計者過矣齊王弗聼九月趙軍食¶
絶四十六日皆内陰相殺食急來攻壘(史言急來攻壘/趙括為計如此)¶
(耳下言欲出而不能出趙/括自出而死其勢可見)欲出為四隊四五復之不能¶
出(言括欲分其卒為四隊更攻秦壘自一/隊至四隊至五則復之而不能出也)趙括自出鋭¶
卒搏戰秦人射殺之(射而/亦翻)趙師大敗卒四十萬人皆降¶