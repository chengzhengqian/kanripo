(為本梁陳齊周各有損益唐制凡授田者丁嵗輸粟二/斛稻三斛謂之租丁隨鄉所出嵗輸絹二匹綾絶二丈)¶
(布加五之一綿三兩麻三斤非蠶鄉則輸銀十四兩謂/之調用人之力嵗二十日閏加二日不役者日為絹三)¶
(尺謂之庸有事而加役二十五日者免調三十日/者租調皆免通正役不過五十日調徒釣翻下同)自兹¶
以外不得横有調歛(横戸孟翻/歛力瞻翻)　丙戍詔諸宗姓居官¶
者在同列之上未仕者免其徭役每州置宗師一人以¶
攝總别為團伍　張俟徳至涼(去年八月遣張/俟徳冊拜李軌)李軌召¶
其羣臣廷議曰唐天子吾之從兄(從才用/翻下同)今已正位京¶
邑一姓不可自爭天下吾欲去帝號受其封爵可乎(去/羌)¶