置諫官使之論事朕欲時時聞之宰相皆賀己未以少¶
逸為給事中朗為左諫議大夫　劉沔張仲武固稱盛¶
寒未可進兵請待嵗首(唐以建寅之月為嵗/首欲待來春進兵)李忠順獨¶
請與李思忠俱進十二月丙寅李徳裕奏請遣思忠進¶
屯保大柵從之　丁夘吐蕃遣其臣論普熱來告達磨¶
贊普之喪(㑹要㑹昌三年贊普卒至十二月遣論贊等/來告喪  考異曰實錄丁夘吐蕃贊普卒遣)¶
(使告喪廢朝三日贊普立僅三十餘年有心疾不知國/事委政大臣焉命將作少監李景為弔祭使據補國史)¶
(彛泰卒後又有達磨贊普此年卒者達磨也文宗實錄/不書彛泰贊普卒舊傳及續㑹要亦皆無達磨新書據)¶