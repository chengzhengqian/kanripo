　大將軍冀與陳龜素有隙譖其沮毁國威挑取功譽¶
(沮在吕翻賢曰挑猶取也獨取/其名如挑戰之義音徒了翻)不為胡虜所畏坐徵還¶
以种暠為度遼將軍(种音冲暠/工老翻)龜遂乞骸骨歸田里復¶
徵為尚書(復扶/又翻)冀暴虐日甚龜上疏言其罪狀請誅之¶
帝不省(省息/景翻)龜自知必為冀所害不食七日而死(東都/之臣)¶
(以死攻外戚者鄭/𢎞陳龜二人而已)种暠到營所先宣恩信誘降諸胡其¶
有不服然後加討羌虜先時有生見獲質於郡縣者(質/音)¶
(致/)悉遣還之誠心懐撫信賞分明由是羌胡皆來順服¶