於太極東除(除殿/陛也)帝執協隗手流涕嗚咽勸令避禍協¶
曰臣當死守不敢有貳帝曰今事逼矣安可不行乃令¶
給協隗人馬使自為計協老不堪騎乗素無恩紀募從¶
者皆委之行至江乗為人所殺送首於敦隗奔後趙官¶
至太子太傅而卒(成帝咸和八年劉隗從石虎/戰死於潼關豈即此劉隗耶)帝令公¶
卿百官詣石頭見敦敦謂戴淵曰前日之戰有餘力乎¶
淵曰豈敢有餘但力不足耳敦曰吾今此舉天下以為¶
何如淵曰見形者謂之逆體誠者謂之忠敦笑曰卿可¶