縱二子阿䛕順意又非密之本圖何者兵起以來雖復¶
頻捷(復扶又翻/下葢復同)至於郡縣未有從者東都守禦尚彊天¶
下救兵益至公當挺身力戰早定關中廼亟欲自尊何¶
示人不廣也(亟已/力翻)𤣥感笑而止屈突通引兵屯河陽宇¶
文述繼之𤣥感問計於李子雄子雄曰通曉習兵事若¶
一得度河則勝負難决不如分兵拒之通不能濟則樊¶
衛失援(樊衛謂樊子/葢衛文昇也)𤣥感然之將拒通樊子葢知其謀¶
數擊其營𤣥感不得往(斯亦伐謀之一也使援兵不合/樊子葢堅守都城兵何由解數)¶