度使高從誨性明逹親禮賢士委任梁震以兄事之震¶
常謂從誨為郎君(門生故吏呼其主之子為郎君梁震/事高季興從誨之父也故以郎君呼)¶
(從/誨)楚王希範好奢靡(好呼到翻/下玩好同)游談者共誇其盛從誨¶
謂僚佐曰如馬王可謂大丈夫矣孫光憲對曰天子諸¶
侯禮有等差彼乳臭子驕侈僣忲(忲它蓋/翻奢也)取快一時不¶
為逺慮危亡無日又足慕乎從誨久而悟曰公言是也¶
它日謂梁震曰吾自念平生奉養固已過矣乃捐去玩¶
好(去羌吕翻/好呼到翻)以經史自娛省刑薄賦境内以安梁震曰¶