應募爭欲從軍或請自辦衣糧謂之義征何為今日士¶
卒如此咸言今日官府與曩時不同人心亦殊曩時東¶
西征役身没王事並䝉敕使弔祭(使疏/吏翻)追贈官爵或以¶
死者官爵囘授子弟凡度遼海者皆賜勲一轉自顯慶¶
五年以來征人屢經度海官不記錄其死者亦無人誰¶
何(誰何問也問其為/誰縁何而死也)州縣毎發百姓為兵其壯而富者¶
行錢參逐皆亡匿得免(謂州縣官發人為兵其吏卒之/參陪隨逐者富民行錢與之相)¶
(為掩蔽得以亡匿按元和四年御史臺奏比來常參官/入光範門及中書省所將參從人數頗多參從猶參逐)¶