紹懼進變計因脅之曰交構已成形埶已露將軍復欲¶
何待而不早决之乎事久變生復為竇氏矣(復扶/又翻)進於¶
是以紹為司𨽻校尉假節專命擊斷(漢司𨽻校尉持節/至元帝時諸葛豐)¶
(為司𨽻始去節今假紹/節重其權也斷丁亂翻)從事中郎王允為河南尹紹使¶
雒陽方畧武吏司察宦者而促董卓等使馳驛上奏欲¶
進兵平樂觀(上時掌翻樂音/洛觀古玩翻)太后乃恐悉罷中常侍小¶
黄門使還里舎唯留進所私人以守省中諸常侍小黄¶
門皆詣進謝罪唯所措置進謂曰天下匃匈正患諸君耳¶