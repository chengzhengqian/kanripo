妻宇文氏為表誣告渾謀因度遼與其家子弟為將領¶
者共襲取御營立敏為天子述持入奏之帝泣曰吾宗¶
社幾傾(幾居/依翻)頼公獲全耳三月丁酉殺渾敏善衡及宗¶
族三十二人自三從以上皆徙邊徼(從才用翻/徼吉弔翻)後數月¶
敏妻亦鴆死(敏妻宇文氏周天元/之女帝之姊子也)　有二孔雀自西苑¶
飛集寶城朝堂前(西苑在洛城西元年所築也後唐兵/攻王世充世充使其弟世偉守寳城)¶
(則寶城在洛城羅郭之内自為一城既朝堂在焉則百/司廨署皆在焉自為一城附於宫城之東南也唐因隋)¶
(制亦以洛陽為東京六典云東城在皇城之東皇城在/東城之内百僚廨署如京城之制皇宫在皇城之北吾)¶