賊軍無輜重唯以鈔畧為資(重直/用翻)今不若畜士衆之力¶
先為固守彼欲戰不得攻又不能其勢必離散然後選¶
精鋭據要害擊之可破也岱不從遂與戰果為所殺曹¶
操部將東郡陳宫謂操曰州今無主而王命斷絶宫請¶
説州中綱紀(綱紀即謂州别駕及治中/諸從事也説輸芮翻下同)明府尋往牧之¶
(牧之謂/為州牧)資之以收天下此霸王之業也宫因往説别駕¶
治中曰今天下分裂而州無主曹東郡命世之才也若¶
迎以牧州必寧生民鮑信等亦以為然乃與州吏萬濳¶