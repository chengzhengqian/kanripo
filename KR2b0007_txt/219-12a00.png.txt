以將士有功遣使詣虢王巨請空名告身及賜物巨唯¶
與折衝果毅告身三十通不與賜物巡移書責巨巨竟¶
不應(使疏吏翻將即/亮翻折之舌翻)　是嵗置北海節度使領北海等¶
四郡(領青州北海郡宻州高宻郡/登州東牟郡萊州東萊郡)上黨節度使領上黨¶
等三郡(領潞州上黨郡澤州/長平郡沁州陽城郡)興平節度使領上洛等四¶
郡(領商州上洛郡金州安康郡岐州鳳翔郡方鎮表止/著三郡餘一郡當考鳳翔郡&KR0008;縣東原先有興平軍)¶
(因置為/節鎮)　吐蕃陷威戎神威定戎宣威制勝金天天成¶
等軍石堡城百谷城雕窠城(定戎軍在石堡城北隔澗/七里廓州西南百四十里)¶