貲得絹百餘萬匹他物稱是(稱尺/證翻)庚辰上問宰相坊市¶
安未李石對曰漸安然比日寒冽特甚(比毗/至翻)蓋刑殺太¶
過所致鄭覃曰罪人周親前已皆死(周親孔安國/曰周至也)其餘¶
殆不足問時宦官深怨李訓等凡與之有瓜葛親(瓜葛/有所)¶
(附麗言非至親或羣從中表/相附麗以叙親好若瓜葛然)或蹔䝉奬引者誅貶不已¶
故二相言之李訓鄭注既誅召六道廵邉使田全操追¶
忿訓注之謀在道揚言我入城凡儒服者無貴賤當盡¶
殺之癸未全操等乘驛疾驅入金光門(金光門長安城/西面北來第二)¶