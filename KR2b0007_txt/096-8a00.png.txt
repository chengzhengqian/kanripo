於封奕對曰石虎凶虐已甚民神共疾禍敗之至其何¶
日之有(杜預曰/言今至)今空國逺來攻守勢異戎馬雖彊無能¶
為患頓兵積日釁隙自生但堅守以俟之耳皝意乃安¶
或說皝降皝曰孤方取天下何謂降也(說輸芮翻/降户江翻)趙兵¶
四面蟻附緣城(言肉薄附城而/上若羣蟻然)慕輿根等晝夜力戰凡¶
十餘日趙兵不能克壬辰引退皝遣其子恪帥二千騎¶
追擊之(帥讀/曰率)趙兵大敗斬獲三萬餘級趙諸軍皆弃甲¶
逃潰惟游擊將軍石閔一軍獨全閔父瞻内黄人(内黄/縣屬)¶