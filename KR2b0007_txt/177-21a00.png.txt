三司班在羅睺上韓擒虎於朝堂戲之曰不知機變乃¶
立在羊翔之下能無愧乎(朝直/遥翻)羅睺曰昔在江南乆承¶
令問(令力定/翻美也)謂公天下節士今日所言殊非所望擒虎¶
有愧色帝之責陳君臣也陳叔文獨欣然有得色(得色/自得)¶
(其意而/形於色)既而復上表自陳(復扶/又翻)昔在巴州已先送欵乞¶
知此情望異常例帝雖嫌其不忠而欲懐柔江表乃授¶
叔文開府儀同三司拜宜州刺史(宜州置於京/兆華原縣)初陳散¶
騎常侍韋鼎聘于周(韋鼎傳陳太建中聘周/散悉亶翻騎竒寄翻)遇帝而異¶