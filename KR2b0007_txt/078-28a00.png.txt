厲以節義莫不憤激吳人聞鍾鄧敗百城無主有兼蜀¶
之志而巴東固守兵不得過乃使撫軍歩協率衆而西¶
(協歩隲子吳以/為撫軍将軍)憲力弱不能禦遣參軍楊宗突圍北出¶
告急於安東将軍陳騫又送文武印綬任子詣晉公協¶
攻永安憲與戰大破之吳主怒復遣鎮軍陸抗等帥衆¶
三萬人增憲之圍(時吳以陸抗為鎮軍将/軍都督西陵帥讀曰率)　三月丁丑¶
以司空王祥為太尉征北将軍何曾為司徒左僕射荀¶
顗為司空(顗魚/豈翻)　己夘進晉公爵為王增封十郡(高貴/鄉公)¶