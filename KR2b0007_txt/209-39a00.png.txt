越州長史宋之問饒州刺史冉祖雍坐諂附韋武皆流¶
嶺表　己酉立衡陽王成義為申王巴陵王隆範為岐¶
王彭城王隆業為薛王加太平公主實封滿萬户太平¶
公主沈敏多權畧(沈持/林翻)武后以為類己故於諸子中獨¶
愛幸頗得預宻謀然尚畏武后之嚴未敢招權埶及誅¶
張易之公主有力焉(誅張易之見二百七/卷中宗神龍元年)中宗之世韋¶
后安樂公主皆畏之又與太子共誅韋氏旣屢立大功¶
益尊重上常與之圖議大政毎入奏事坐語移時或時¶