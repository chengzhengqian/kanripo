朕欲别除一官昌期何如諸相皆曰陛下得人矣元忠¶
獨曰昌期不堪太后問其故元忠曰昌期少年不閑吏¶
事(少詩/照翻)曏在岐州戸口逃亡且盡雍州帝京事任繁劇¶
不若季昶彊幹習事太后黙然而止元忠又嘗面奏臣¶
自先帝以來䝉被恩渥今承乏宰相(元忠自言朝廷乏/人已得承乏備位)¶
(宰相被/皮義翻)不能盡忠死節使小人在側臣之罪也(小人在/側斥張)¶
(易之/兄弟)太后不悦由是諸張深怨之司禮丞髙戩太平公¶
主之所愛也(司禮丞即太常/丞戩即淺翻)㑹太后不豫張昌宗恐太¶