以皮排吹之(塞悉則翻排讀與鞲同音/步拜翻韋囊也所以吹火)一鼓皆焦爛(鼓/排)¶
(吹之火氣入地道故敵/人在其中者皆焦爛)敵以攻車撞城(撞直/江翻)車之所及¶
莫不摧毁無能禦者孝寛縫布為幔(幔莫/半翻)随其所向張¶
之布既懸空車不能壊(壊音/怪)敵又縛松麻於竿(松薪麻/骨之燥)¶
(者燒之易然/故敵用之)灌油加火以燒布并欲焚樓孝寛作長鉤¶
利其刃(此所謂鉤刀也杜佑曰鉤竿/如槍兩旁有曲刃可以鉤物)火竿将至以鉤遥¶
割之松麻俱落敵又於城四面穿地為二十道其中施¶
梁柱縱火燒之柱折城崩(髙歡嘗用此術攻鄴以擒劉/誕故復用之於玉壁折而設)¶