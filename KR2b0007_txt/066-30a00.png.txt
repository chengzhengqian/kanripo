以書弑君也(趙盾晉卿趙宣子也左傳趙穿攻靈公于/桃園宣子未出疆而復太史書曰趙盾弑)¶
(其君以示于朝宣子曰不然對曰子為/正卿亡不越境反不討賊非子而誰)超彊而無義多¶
釁易圖耳(易以/䜴翻)叙母慨然曰咄伯奕韋使君遇難亦汝¶
之負豈獨義山哉(咄當没翻姜叙字伯奕楊阜/字義山負罪負也難乃旦翻)人誰不¶
死死於忠義得其所也但當速發勿復顧我我自為汝¶
當之(復扶又翻/為于偽翻)不以餘年累汝也(累力/瑞翻)叙乃與同郡趙¶
昂尹奉武都李俊等合謀討超又使人至冀結安定梁¶
寛南安趙衢使為内應超取趙昂子月為質(質音/致)昂謂¶