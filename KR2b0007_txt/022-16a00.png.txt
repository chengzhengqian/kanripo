怒舉大兵而求之三公自將(漢丞相位三/公將即亮翻)智者不敢言¶
辯士不敢説(説式/芮翻)臣竊痛之唯陛下寛心慰意少察所¶
親(少詩/沼翻)母患太子之非亟罷甲兵無令太子乆亡臣不¶
勝惓惓(勝音升師古曰惓惓/忠切之意惓讀曰拳)出一旦之命待罪建章宫¶
下書奏天子感寤然尚未敢顯言赦之也(以文理觀之/不必有敢字)¶
太子亡東至湖(湖縣屬京兆師古曰今虢/州湖城閺鄉二縣皆其地)藏匿泉鳩里¶
(師古曰泉鳩水今在閿鄉縣東南/十五里見有戻太子冢冢在澗東)主人家貧常賣屨以¶
給太子太子有故人在湖聞其富贍使人呼之而發覺¶