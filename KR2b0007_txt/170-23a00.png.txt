密宫婢陸令萱者其夫漢陽駱超坐謀叛誅令萱配掖¶
庭子提婆亦沒為奴齊主之在襁褓令萱保養之令萱¶
巧黠善取媚(黠戸/入翻)有寵於胡太后宫掖之中獨擅威福¶
封為郡君和士開髙阿那肱皆為之養子齊主以令萱¶
為女侍中(後魏孝文改定内官左右昭儀三夫人九嬪/世婦御女之外又置内職典内司視尚書令)¶
(僕作司大監女侍/中三官視二品監)令萱引提婆入侍齊主朝夕戱狎累¶
遷至開府儀同三司武衛大將軍宫人穆舎利者斛律¶
后之從婢也(從于/用翻)有寵於齊主令萱欲附之乃為之養¶