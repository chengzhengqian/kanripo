(言灼然/可行也)朕為鄭光故撓卿法(為于偽翻撓奴/巧翻又奴教翻)殊以為愧¶
澳歸府(府謂京/兆府)即杖之督租數百斛足乃以吏歸光(考/)¶
(異曰東觀奏記曰太后為上言之上于延英問澳澳具/奏本末上曰今日納租足放否澳曰尚在限内明日則)¶
(不得矣上入奏太后曰韋澳不可犯也與送/錢納却頃刻而租入今從栁玭續貞陵遺事)　六月戊¶
寅以中書侍郎同平章事裴休同平章事充宣武節度¶
使　司農卿韋厪欲求夏州節度使(厪渠遴翻/夏户雅翻)有術士¶
知之詣厪門曰吾善醮星辰求官無不如意厪信之夜¶
設醮具于庭術士曰請公自書官階一通既得之仰天¶