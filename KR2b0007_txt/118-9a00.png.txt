　五月乙未齊郡太守王懿降於魏上書言劉裕在洛¶
宜發兵絶其歸路可不戰而克魏主嗣善之崔浩侍講¶
在前嗣問之曰劉裕伐姚泓果能克乎對曰克之嗣曰¶
何故對曰昔姚興好事虛名而少實用子泓懦而多病¶
兄弟乖争(好呼到翻少詩紹翻謂/弼懿恢皆與泓争國)裕乗其危兵精將勇¶
何故不克(將即/亮翻)嗣曰裕才何如慕容垂對曰勝之垂藉¶
父兄之資修復舊業國人歸之若夜蟲之就火少加倚¶
仗易以立功(少詩沼翻/易以豉翻)劉裕奮起寒微不階尺土討滅¶