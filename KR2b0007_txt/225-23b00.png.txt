下獄(下户/嫁翻)英璘遂據險作亂上𤼵禁兵討之乙巳金州¶
刺史孫道平擊擒之　上方倚楊綰使釐革弊政㑹綰¶
有疾秋七月己巳薨上痛悼之甚謂羣臣曰天不欲朕¶
致太平何奪朕楊綰之速　八月癸未賜東川節度使¶
鮮于叔明姓李氏(使疎/吏翻)　元載王縉之為相也上日賜¶
以内厨御饌可食十人(饌雛戀翻又雛/晥翻食祥吏翻)遂為故事癸卯¶
常衮與朱泚上言餐錢已多(餐錢盖所謂食料錢也泚/且禮翻又音此上時掌翻)¶
乞停賜饌許之衮又欲辭堂封同列不可而止(唐制堂/封嵗三)¶