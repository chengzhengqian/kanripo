(月城葢臨洛水築偃/月城與倉城相應)世充追圍之密自洛南策馬直趣¶
黑石(趣七/喻翻)營中懼連舉六烽世充釋月城之圍狼狽自¶
救密還與戰大破之斬首三千餘級　甲辰李淵命諸¶
軍攻城約毋得犯七廟及代王宗室違者夷三族孫華¶
中流矢卒(中竹/仲翻)十一月丙辰軍頭雷永吉先登(曰考異/  唐髙)¶
(祖實錄作雷紹/今從創業注)遂克長安代王在東宫左右奔散唯侍¶
讀姚思㢘侍側軍士將登殿思㢘厲聲訶之曰唐公舉¶
義兵匡帝室卿等毋得無禮衆皆愕然布立庭下(訶虎/何翻)¶