(瞰古/濫翻)凡八戰皆㨗　加盧龍節度使劉濟兼侍中己亥¶
加平盧節度使李師古兼侍中　庚子髙崇文破劉闢¶
於德陽(武德三年分雒縣置德陽縣屬漢/州九域志在州東北八十五里)癸夘又破之¶
於漢州嚴礪遣其將嚴秦破闢衆萬餘人於綿州石碑¶
谷(九域志漢州綿竹縣有石碑/鎮意州字蓋竹字之誤也)　初李師古有異母弟¶
曰師道常疎斥在外不免貧寠(寠其/矩翻)師古私謂所親曰¶
吾非不友於師道也吾年十五擁節旄自恨不知稼穡¶
之艱難况師道復減吾數嵗(復扶/又翻)吾欲使之知衣食之¶