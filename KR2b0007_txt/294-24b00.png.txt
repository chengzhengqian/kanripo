命宣徽南院使呉延祚發近縣二萬餘夫塞之(塞悉/則翻)¶
唐清源節度使留從効遣使入貢請置進奏院於京師¶
直𨽻中朝(中朝謂中國留從効以唐/國勢削弱不欲復臣事之)詔報以江南近服¶
方務綏懷卿久奉金陵(晉開運二年留從/効以泉州附唐)未可改圖若¶
置邸上都與彼抗衡(與唐比肩事/周是抗衡也)受而有之罪在於朕¶
卿遠修職貢足表忠勤勉事舊君且宜如故如此則於¶
卿篤始終之義於朕盡柔逺之宜惟乃通方諒達予意¶
(乃猶汝也/諒想也)唐主遣其子紀公從善與鍾謨俱入貢上問¶