自當之但恐賊虜不敢動耳及聞四方兵起始憂懼戒¶
嚴悉召下番將吏(宿衛分上下番更休迭代今悉/召下番將吏以自備更不分番)遷淮¶
南居民於北岸(秦淮南岸當新亭石頭來路北岸即臺/城遷淮南居民於北岸欲阻淮以自固)¶
盡聚諸王及大臣於城内(防其出/奔也)移江夏王義恭處尚¶
書下舍分義恭諸子處侍中下省(處昌吕翻據南史侍/中下省在神虎門外)¶
夏四月癸卯朔栁元景統寧朔將軍薛安都等十二軍¶
𤼵湓口(湓音/盆)司空中兵參軍徐遺寳以荆州之衆繼之¶
(南譙王義宣既進位司空/以徐遺寳為中兵參軍)丁未武陵王𤼵尋陽沈慶之¶