八月乙未捧聖軍使李行德(按五代㑹要周應順元年/改龍武神武四十指揮為)¶
(捧聖左右軍據此則是時先已有捧聖軍矣宋白曰長/興三年改在京龍武神武四十指揮為捧聖左右軍)¶
十將張儉引告密人邊彦温告安重誨發兵云欲自討¶
淮南(因天成二年安重誨常有/伐吳之議遂以是誣告之)又引占相者問命(相息/亮翻)¶
帝以問侍衞都指揮使安從進藥彦稠二人曰此姦人¶
欲離間陛下勲舊耳(間古/莧翻)重誨事陛下三十年(梁均王/貞明二)¶
(年帝始為安國節度以安重誨為中門使至是/纔十六年葢帝與重誨皆應州人其相從久矣)幸而富¶
貴何苦謀反臣等請以宗族保之帝乃斬彦温召重誨¶