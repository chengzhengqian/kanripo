政事(奉朝㑹請/召而已)以昭武節度使李建勲為右僕射兼門¶
下侍郎與中書侍郎馮延已皆同平章事建勲練習吏¶
事而懦怯少斷延已工文辭而狡佞喜大言多樹朋黨¶
(㫁丁亂翻喜許記翻惟世宦則練習吏事懦怯少㫁則/亦因練習之久而巧於避就者然也若馮延己所為廼)¶
(少年書生之常態多大言而少成事樹朋/黨以濟己私此二種人皆不可以相也)水部郎中髙¶
越上書指延己兄弟過惡唐主怒貶越蘄州司士初唐¶
主置宣政院於禁中以翰林學士給事中常夢錫領之¶
専典機密與中書侍郎嚴續皆忠直無私唐主謂夢錫¶