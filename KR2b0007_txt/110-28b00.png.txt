郊廟朝饗禮樂然惟孟夏祀天親行(杜佑曰魏道武天/賜二年祀天于西)¶
(郊為方壇東為二陛土陛無等周垣四門各依方色為/名置木主七於壇上牲用白犢黄駒白羊各一祭之日)¶
(帝御大駕至郊所立青門内近南西面内朝臣皆位於/壇北外朝臣及大人方客咸位於青門外后率六宮自)¶
(黒門入列於青門内近北竝西面廩犧令掌牲陳於壇/前女巫執鼓立於壇東西面帝七族子弟七子執酒在)¶
(巫南西面北上女巫升壇揺鼓帝拜后肅拜内外百官/拜祀訖乃殺牲七執酒七人西向以酒洒天神主復拜)¶
(如此者三禮畢而/退自是歳一祭)其餘多有司攝事又用崔宏議自謂¶
黄帝之後(魏收曰魏之先出自黄帝黄帝子曰昌意昌/意之子受封北國有大鮮卑山因以為號其)¶
(後世為君長統幽都之北廣漠之野黄帝以土/德王北俗謂土為托謂后為䟦故以托䟦為氏)以土德¶