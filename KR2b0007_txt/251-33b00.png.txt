邊有功雖脅從於賊心甞憂憤(心嘗當/作常)時將所部兵守¶
子城夜召所親數十人謀歸國因稍令布諭恊同者衆¶
乃遣腹心張臯夜出以狀白承訓約期殺賊將舉城降¶
至日請立青旌為應使衆心無疑(木行色青木主生使/立青旌以示不殺)¶
承訓大喜從之九月丁巳張儒等飲酒於柳溪亭𤣥稔¶
使部將董厚等勒兵於亭西𤣥稔先躍馬而前大呼曰¶
龎勛已梟首於僕射寨中(呼火故翻僕/射謂承訓也)此輩何得尚存¶
士卒競進遂斬張儒等數十人城中大擾𤣥稔諭以歸¶