兩城耳非其力不能拔所以三年不攻者欲乆仗兵威¶
以服齊人南面而王耳今齊人已服所以未發者以其¶
妻子在燕故也且齊多美女又將忘其妻子願王圖之¶
昭王於是置酒大㑹引言者而讓之曰(讓責/也)先王舉國¶
以禮賢者非貪土地以遺子孫也(遺于/季翻)遭所傳德薄不¶
能堪命國人不順齊為無道乘孤國之亂以害先王(謂/王)¶
(噲讓國於子之以至亡國殺身也事見上巻愼靚王五/年今王元年堪勝也任也不能堪命者言王噲命子之)¶
(子之不能勝王噲所命而任燕國之事/也噲苦怪翻靚疾正翻勝音升任音壬)寡人統位(統他/綜翻)¶