(蔑北過臨朐縣東又北過臨朐縣西/又東北過夀光縣西昩音莫葛翻)八九十里僵尸相¶
屬(屬之/欲翻)收得輜重二千餘兩(重直用翻兩音亮下同風/俗通車一乗為一兩箱轅)¶
(及輪兩兩而/偶故稱兩)歩還劇兄弟各分兵散去後數日車駕至¶
臨菑自勞軍(勞力/到翻)羣臣大㑹帝謂弇曰昔韓信破歴下¶
以開基(事見十卷/髙祖四年)今將軍攻祝阿以發迹此皆齊之西¶
界功足相方而韓信襲擊已降將軍獨拔勍敵其功又¶
難於信也(勍渠/京翻)又田横亨酈生及田横降髙祖詔衛尉¶
不聽為仇(事見十一卷髙帝/五年亨與烹同)張歩前亦殺伏隆(事見上/三年)¶