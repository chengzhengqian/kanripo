馬援亦將家屬隨恂歸雒陽以所將賓客猥多求屯田¶
上林苑中帝許之(將如/字)囂將王元以為天下成敗未可¶
知不願專心内事説囂曰昔更始西都四方響應天下¶
喁喁(賢曰喁喁魚口向/上也音魚客翻)謂之太平一旦壊敗將軍幾無¶
所厝(事見上/卷元年)今南有子陽北有文伯江湖海岱王公十¶
數而欲牽儒生之説(賢曰儒生謂馬援説囂歸光/武余謂儒生指鄭興班彪等)棄千¶
乗之基(列國之賦兵車/千乗乗䋲證翻)羈旅危國以求萬全此循覆車¶
之軌者也今天水完富士馬㝡彊元請以一丸泥為大¶