物莫能傷唯羚羊角能破之(杜佑曰扶南國出金剛石/可以刻玉狀如紫石英其)¶
(所生乃在百丈水底盤石上始如鍾乳人取之竟日乃/出以鐵鎚之而不傷鐡乃自損以羚羊角扣之漼然冰)¶
(泮陶𢎞景曰羚羊今出建平宜都蠻中及西域多两角/一角者為勝角甚多節感蹙員繞陳藏器餘曰羚羊有)¶
(神夜宿以角掛樹/不著地羚音零)汝往試焉其子往見佛齒出角叩之¶
應手而碎觀者乃止奕臨終戒其子無得學佛書時年¶
八十五又集魏晉以來駁佛教者為髙識傳十卷行於¶
世(駁北角翻/傳直戀翻)　西突厥咥利失可汗之臣俟利發與乙¶
毗咄陸可汗通謀作亂咥利失窮蹙逃奔鏺汗而死(新/書)¶