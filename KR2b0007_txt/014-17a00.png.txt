梁太傅賈誼(誼自長沙徴為/梁懐王太傅)上疏曰臣竊惟今之事勢¶
可為痛哭者一可為流涕者二可為長太息者六若其¶
它背理而傷道者難徧以疏舉(背蒲/妹翻)進言者皆曰天下¶
已安已治矣臣獨以為未也曰安且治者非愚則諛皆¶
非事實知治亂之體者也(治直吏/翻下同)夫抱火厝之積薪之¶
下而寢其上(厝千故/翻置也)火未及然因謂之安方今之勢何¶
以異此陛下何不壹令臣得孰數之於前(孰古熟/字通用)因陳¶
治安之䇿試詳擇焉使為治勞志慮苦身體乏鐘鼓之¶