新得志氣勢方銳宜持重以待之彼糧盡必退退而擊¶
之蔑不濟矣二旬而興退光曰興可擊矣遂追之興敗¶
因擊雙武大破之斬獲萬五千級武棄安定與雙皆犇¶
上邽鑒等進攻之晉公栁數出挑戰(數所角翻/挑徒了翻)王猛不¶
應栁以猛爲畏之五月留其世子良守蒲阪帥衆二萬¶
西趨長安去蒲阪百餘里鄧羌帥精騎七千夜襲敗之¶
(帥讀曰率趨七/喻翻敗補邁翻)栁引軍還猛邀擊之盡俘其衆栁與數¶
百騎入城猛羌進攻之秋七月王鑒等拔上邽斬雙武¶