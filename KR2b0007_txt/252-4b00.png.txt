厚賞勇氣自倍其不得出者皆憤鬱求奮後數日賊取¶
民籬重沓濕而屈之以為蓬(重直龍翻蓬當作篷編竹/以覆舟曰篷言濕籬而屈)¶
(之狀如舟/之眠篷也)置人其下舉以抵城而斸之(斸陟玊翻/斫也掘也)矢石¶
不能入火不能然(然與燃/同燒也)慶復鎔鐵汁以灌之攻者又¶
死乙酉支詳遣使與蠻約和丁亥蠻歛兵請和戊子遣¶
使迎支詳時顔慶復以援軍將至詳謂蠻使曰受詔詣¶
定邊約和今雲南乃圍成都則與曏日詔㫖異矣且朝¶
廷所以和者冀其不犯成都也今矢石晝夜相交何謂¶