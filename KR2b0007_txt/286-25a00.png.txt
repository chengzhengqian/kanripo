　蜀翰林承㫖李昊謂王處回曰敵復據固鎮則興州¶
道絶不復能救秦州矣(復扶/又翻)請遣山南西道節度使孫¶
漢韶將兵急攻鳯州癸巳蜀主命漢韶詣鳯州行營¶
契丹主復召晉百官(復扶/又翻)諭之曰天時向熱吾難久留¶
欲暫至上國省太后(契丹自謂其國為上國中國之人/亦以稱之契丹既畏暑又畏四方)¶
(羣起而攻之故急欲北/歸果如劉知逺所料)當留親信一人於此為節度使¶
百官請迎太后契丹主曰太后族大如古柏根不可移¶
也契丹主欲盡以晉之百官自隨或曰舉國北遷恐揺¶