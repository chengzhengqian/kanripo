一襲(考異曰開成紀事云京兆尹薛元賞/於城西張村葬涯等七人今從新傳)仇士良潛使¶
人𤼵之棄骨於渭水　丁未皇城留守郭皎(按舊制車/駕行幸則)¶
(京城置留守今天子在上京而皇城置留守/當考觀下奏則知置皇城留守宦官之意也)奏諸司儀¶
仗有鋒刃者請皆輸軍器使(軍器使即軍器庫使/内諸司使之一也)遇立¶
仗别給儀刀從之(儀刀以木為之以銀/裝之具刀之儀而已)　劉從諫復遣¶
牙將焦楚長上表讓官(讓檢校司徒/復扶又翻)稱臣之所陳繫國¶
大體可聽則涯等宜䝉湔洗(湔則/前翻)不可聽則賞典不宜¶
妄加安有死寃不申而生者荷禄(荷下/可翻)因暴揚仇士良¶