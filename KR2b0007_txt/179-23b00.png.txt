月己丑有事於南郊如封禪禮板文備述前後符瑞以¶
報謝云　山獠作亂(獠盧皓翻/蜀有獠)以衛尉少卿洛陽衛文¶
昇為資州刺史(隋志洛陽縣屬河南郡洛州資陽/郡西魏置資州治盤石少始照翻)鎮撫¶
之文昇名𤣥以字行初到官獠方攻大牢鎮(開皇十三/年置大牢)¶
(縣宋白曰榮州應靈縣本漢南安縣隋/置大牢鎮九域志在州西一百五十里)文昇單騎造其¶
營(騎竒寄翻/造七到翻)謂曰我是刺史衘天子詔安養汝等勿驚¶
懼也羣獠莫敢動于是説以利害渠帥感悦解兵而去¶
(説輸芮翻帥/所類翻下同)前後歸附者十餘萬口帝大悦賜縑二千¶