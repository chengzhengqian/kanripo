肩摩連袵成帷揮汗成雨夫韓魏之所以重畏秦者為¶
與秦接境壤也(夫音扶為/于偽翻)兵出而相當不十日而戰勝¶
存亡之機决矣(而戰句㫁勝下當有負字以此觀之文/意明通竊謂通鑑承史記元文之誤)¶
韓魏戰而勝秦則兵半折(折常列翻/摧折也)四境不守戰而不¶
勝則國已危亡隨其後是故韓魏之所以重與秦戰而¶
輕為之臣也今秦之攻齊則不然倍韓魏之地過衞陽¶
晉之道經乎亢父之險車不得方軌騎不得比行(水經/注瓠)¶
(子河出東郡濮陽縣北河南至濟隂句陽縣為新溝又/東過廪丘縣與濮水俱東瓠河又逕陽晉城南蘇秦所)¶