十二月丙戌輅往詣晏晏與之論易時鄧颺在坐(坐徂/卧翻)¶
謂輅曰君自謂善易而語初不及易中辭義何也輅曰¶
夫善易者不言易也晏含笑贊之曰可謂要言不煩也¶
因謂輅曰試為作一卦(為于/偽翻)知位當至三公不(不讀/曰否)又¶
問連夢見青蠅數十來集鼻上驅之不去何也輅曰昔¶
元凱輔舜(左傳髙陽氏有才子八人蒼舒隤敳禱戭大/臨厖降庭堅仲容叔達齊聖廣淵明允篤誠)¶
(天下之民謂之八愷髙辛氏有才子八人伯奮仲堪叔/獻季仲伯虎仲熊叔豹季貍忠肅共懿宣慈恵和天下)¶
(之民謂/之八元)周公佐周皆以和恵謙恭享有多福此非卜筮¶