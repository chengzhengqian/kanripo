西都䕶府於交河城留兵鎮之君集虜髙昌王智盛及¶
其羣臣豪傑而還(還從宣翻/又如字)於是唐地東極于海西至¶
焉耆南盡林邑北抵大漠皆為州縣凡東西九千五百¶
一十里南北一萬九百一十八里侯君集之討髙昌也¶
遣使約焉耆與之合勢(使疏/吏翻)焉耆喜聼命及髙昌破焉¶
耆王詣軍門謁見君集且言焉耆三城先為髙昌所奪¶
君集奏并髙昌所掠焉耆民悉歸之(髙昌掠焉/耆見六年)　冬十¶
月甲戌荆王元景等復表請封禪(復扶/又翻)上不許　初陳¶