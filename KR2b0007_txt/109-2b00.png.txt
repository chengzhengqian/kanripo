雖衆而無法其弟延勇而無謀不足憚也且其精兵¶
盡在延所延敗光自走矣光軍于長最遣太原公纂¶
等帥步騎三萬攻金城乾歸帥衆二萬救之未至纂¶
等㧞金城光又遣其將梁㳟等以甲卒萬餘出陽武¶
下峽(陽武下峽在髙平西河/水所經也將即亮翻)與秦州刺史沒奕干攻¶
其東天水公延以枹罕之衆攻臨洮武始河闗皆克¶
之(臨洮縣漢屬隴西郡惠帝分屬狄道郡武始郡故/狄道縣地河闗縣前漢屬金城郡後漢屬隴西郡)¶
(晉屬狄道郡枹/音膚洮土刀翻)乾歸使人紿延云(紿待/亥翻)乾歸衆潰犇¶