季皆隨其後帝在夀昌殿(夀昌殿武帝所/起宴居常居之)聞外有變猶¶
密為手敇呼蕭諶又使閉内殿諸房閤俄而諶引兵入¶
夀昌閤帝走趨徐姬房拔劍自刺不入(趨七喻翻/刺七亦翻)以帛¶
纒頸輿接出延徳殿諶初入殿宿衛將士皆操弓楯欲¶
拒戰(操千髙翻/楯食尹翻)諶謂之曰所取自有人卿等不湏動宿¶
衛素𨽻服於諶皆信之及見帝出各欲自奮帝竟無一¶
言行至西弄弑之(此延徳殿之西弄也丁度集韻曰弄/厦也屏也亦作㢅帝死時年二十二)¶
輿尸出殯徐龍駒宅葬以王禮徐姬及諸嬖倖皆伏誅¶