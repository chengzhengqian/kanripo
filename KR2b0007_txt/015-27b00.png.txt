迎(勞力到翻將即亮翻/下其將同騎奇寄翻)已而之細栁軍(之往/也)軍士吏被¶
甲鋭兵刃彀弓弩持滿(被皮義翻/彀古候翻)天子先驅至不得入¶
先驅曰(師古曰先驅導駕/若今之武侯隊矣)天子且至軍門都尉曰將軍¶
令曰軍中聞將軍令不聞天子之詔居亡何上至又不¶
得入于是上乃使使持節詔將軍吾欲入營勞軍亞夫¶
乃傳言開壁門壁門士請車騎曰將軍約軍中不得馳¶
驅于是天子乃按轡徐行至營將軍亞夫持兵揖曰介¶
胄之士不拜請以軍禮見(禮介者不拜/見賢遍翻)天子為動改容¶