䖍州刺史(唐六典曰漢率更令丞主庶子舍人更直職/似光禄勲晉率更令掌宫殿門户之禁郎將)¶
(屯衛之士北齊率更令掌周/衛禁防漏刻鍾鼔更工衡翻)令嶠隨暢之官　庚午以¶
劉幽求同中書門下三品　丙戌復置右御史臺督察¶
諸州(去年春廢左御/史臺復扶又翻)罷諸道按察使(使疏/吏翻)　冬十月辛¶
卯引見京畿縣令(唐京城兩赤縣為京縣畿内諸縣為/畿縣京縣令正五品上畿縣令正六)¶
(品下見/賢遍翻)戒以嵗饑恵養黎元之意　己亥上幸新豐癸¶
卯講武於驪山之下徵兵二十萬旌旗連亘五十餘里¶
(亘古/鄧翻)以軍容不整坐兵部尚書郭元振於纛下將斬之¶