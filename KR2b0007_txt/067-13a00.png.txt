等共斬送韓遂首(漢末分金城/為西平郡)　初劉備在荆州周瑜¶
甘寧等數勸孫權取蜀(數所/角翻)權遣使謂備曰(使疏/吏翻)劉璋¶
不武不能自守若使曹操得蜀則荆州危矣今欲先攻¶
取璋次取張魯一統南方雖有十操無所憂也備報曰¶
益州民富地險劉璋雖弱足以自守今暴師於蜀漢轉¶
運於萬里欲使戰克攻取舉不失利此孫吳所難也(孫/吳)¶
(謂孫武/吳起也)議者見曹操失利於赤壁謂其力屈無復逺念¶
(復扶/又翻)今操三分天下已有其二將欲飲馬於滄海觀兵¶