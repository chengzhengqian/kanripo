日唯聞李徳林名復見其為齊朝作詔書移檄(從七容/翻復扶)¶
(又翻為于偽/翻朝直遥翻)正謂是天上人豈言今日得其驅使神武¶
公紇豆陵毅對曰(神武郡公後魏置神武郡於神武川/隋為神武縣屬馬邑郡紇豆陵毅本)¶
(姓竇唐宰相世系表曰竇本竇融之後以竇武之難亡/入鮮卑拓拔部使居南境號沒鹿囘部世為部落大人)¶
(及勒後魏穆帝命為紇豆陵氏至曽孫巖從孝文帝徙/洛陽遂為河南洛陽人復為竇氏宇文復代北舊姓又)¶
(復為紇/豆陵氏)臣聞麒麟鳯凰為王者瑞可以德感不可力致¶
麒麟鳯凰得之無用豈如徳林為瑞且有用哉帝大笑¶
曰誠如公言　己巳周主享太廟　五月丁丑周以譙¶