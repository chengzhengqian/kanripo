里叚龕帥衆三萬逆戰丙申恪大破龕於淄水(據載記/恪破龕)¶
(於濟水之南今言未至廣固百餘里葢在淄水而㑹戰/也水經濁水逕廣固城西東流至廣饒入巨淀又比合)¶
(于淄/水)執其弟欽斬右長史袁範等齊王友辟閭蔚被創¶
(叚龕自稱齊王故置王友/之官蔚紆勿翻創初良翻)恪聞其賢遣人求之蔚已死¶
士卒降者數千人龕脫走還城固守恪進軍圍之　秦¶
司空王墮性剛峻右僕射董榮侍中强國皆以佞幸進¶
墮疾之如讐每朝見榮未甞與之言(每朝句絶朝直/遙翻見如字)或¶
謂墮曰董君貴幸無比公宜小降意接之墮曰董龍是¶