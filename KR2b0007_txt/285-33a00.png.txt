維翰(虜考異曰薛史帝思維翰在相時累貢謀畫請與/  和慮戎主到則顯彰已過欲殺維翰以滅口因)¶
(令張彦澤殺之按是時彦澤/豈肯復從少帝之命今不取)以帶加頸白契丹主云其¶
自經契丹主曰吾無意殺維翰何為如是命厚撫其家¶
髙行周符彦卿皆詣契丹牙帳降(二人自澶/州來降)契丹主以¶
陽城之戰為彦卿所敗詰之(陽城之戰見上卷上年/敗補賣翻詰去吉翻)彦¶
卿曰臣當時惟知為晉主竭力今日死生惟命契丹主¶
笑而釋之(符彦卿言直契丹主/無以罪也為于偽翻)己夘延煦延寳自牙帳¶
還(還從宣翻/又如字)契丹主賜帝手詔且遣轄里謂帝曰孫勿¶