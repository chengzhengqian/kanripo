恐誅九月以馬邑降匈奴匈奴冒頓因引兵南踰句注¶
(郡國志句注山險名在鴈門隂舘縣括地志句注山在/代州鴈門縣西北三十里杜佑曰句注山即代州鴈門)¶
(縣西陘嶺句音鉤/又如字又音拘)攻太原至晉陽　帝悉去秦苛儀法¶
為簡易(去羗呂翻除也後以/義推易以豉翻下同)羣臣飲酒爭功醉或妄呼¶
拔劔擊柱(呼火/故翻)帝益厭之叔孫通説上曰(叔孫本出姬/姓魯叔孫氏)¶
(之/後)夫儒者難與進取可與守成臣願徵魯諸生與臣弟¶
子共起朝儀(朝直/遥翻)帝曰得無難乎叔孫通曰五帝異樂¶
三王不同禮禮者因時世人情為之節文者也臣願頗¶