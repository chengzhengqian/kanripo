同平章事于琮為山南東道節度使以刑部侍郎判户¶
部奉天趙隠為户部侍郎同平章事　平州刺史張公¶
素素有威望為幽人所服張允伸薨公素帥州兵來奔¶
䘮(帥讀/曰率)張簡㑹懼三月奔京師以為諸衛將軍(汎言諸/衛將軍)¶
(不言何衛/史畧之也)　夏四月立皇子保為吉王傑為壽王倚為¶
睦王　以張公素為平盧留後(平盧當/作盧龍)　五月國子司¶
業韋殷裕詣閤門告郭淑妃弟内作坊使敬𫐠隂事(内/作)¶
(坊使内諸司使之/一掌造内庫軍器)上大怒杖殺殷裕籍沒其家(曰考異/  續寶)¶