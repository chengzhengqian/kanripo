日有牒稱祐為賊内應且言得賊諜者具言其事(此行/營諸)¶
(軍移文之言/諜徒協翻)愬恐謗先逹於上已不及救乃持祐泣曰¶
豈天不欲平此賊邪何吾二人相知之深而不能勝衆¶
口也因謂衆曰諸君既以祐為疑請令歸死於天子(歸/死)¶
(猶言致尸也左傳魏絳曰請歸死於/司冦杜預注云致尸於司冦使戮之)乃械祐送京師先¶
宻表其狀(宻表言與祐/謀襲蔡之狀)且曰若殺祐則無以成功詔釋¶
之以還愬愬見之喜執其手曰爾之得全社稷之靈也¶
(李愬之期待祐者/如此祐安得不力)乃署散兵馬使(散員兵馬使未得/統兵散悉但翻)令¶