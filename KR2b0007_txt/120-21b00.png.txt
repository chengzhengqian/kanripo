王𢎞與彭城王義康居守入居中書下省(中書有上省/下省守手又)¶
(翻/)侍中殷景仁叅掌留任帝姊㑹稽長公主留止臺内¶
摠攝六宫(臺内即禁中㑹工/外翻長知兩翻)謝晦自江陵東下何承天¶
留府不從晦至江口(江口即西江/口從才用翻)到彦之已至彭城洲¶
庾登之據巴陵畏懦不敢進㑹霖雨連日叅軍劉和之¶
曰彼此共有雨耳檀征北尋至東軍方彊唯宜速戰登¶
之恇怯使小將陳祐作大囊貯茅懸於㠶檣云可以焚¶
艦(恇去王翻將即亮翻/貯丁吕翻艦戸黯翻)用火宜須晴以緩戰期晦然之¶