王告其罪故不敢入有詔召大將軍光入免冠頓首謝¶
上曰將軍冠(師古曰令/復著冠也)朕知是書詐也將軍無罪光曰¶
陛下何以知之上曰將軍之廣明都郎近耳(師古曰之/徃也廣明)¶
(亭名今據廣明亭在長安城東東都門外水經注京兆/奉明縣廣成郷有廣明苑史皇孫及王夫人葬于郭北)¶
(宣帝移于苑北以為/悼園在東都門外)調校尉以來未能十日燕王何以¶
得知之且將軍為非不須校尉(文頴曰帝云將軍/欲反不由一校尉)是時¶
帝年十四尚書左右皆驚(班表少府屬官有尚書等十/二官令丞又有中書謁者等)¶
(七官令丞續漢志尚書令千石本注曰承秦所置武帝/用宦者更為中書謁者令成帝用士人復故掌凡選署)¶