徽使劉處讓自黎陽分兵討之時羽檄縱横從官在大¶
梁者無不恟懼(羽檄縱横言軍書紛委也從官家屬皆/留東都而從駕在汴根本已拔故恟懼)¶
(也縱子容翻從才/用翻恟許拱翻)獨桑維翰從容指畫軍事(從干/容翻)神色¶
自若接對賓客不改常度衆心差安(史言桑維翰能/以整暇鎮物)¶
方士言於閩主云有白龍夜見螺峯(見賢遍翻/螺盧戈翻)閩主作¶
白龍寺時百役繁興用度不足閩主謂吏部侍郎判三¶
司侯官蔡守蒙曰(後漢置東侯官縣隋廢入閩縣唐復/置侯官縣屬福州九域志治州郭下)¶
聞有司除官皆受賂有諸對曰浮議無足信也閩主曰¶