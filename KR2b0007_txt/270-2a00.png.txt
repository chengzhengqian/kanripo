傳素罷為工部尚書以翰林學士承㫖庾凝績權判内¶
樞密院事凝績傳素之再從弟也(同曾祖之弟為再/從弟從才用翻)¶
清海建武節度使劉巖即皇帝位于畨禺(漢書音義畨/音潘禺音愚)¶
國號大越大赦改元乾亨以梁使趙光裔為兵部尚書¶
節度副使楊洞濳為兵部侍郎節度判官李殷衡為禮¶
部侍郎並同平章事建三廟追尊祖安仁曰太祖文皇¶
帝父謙曰代祖聖武皇帝兄隱曰烈宗襄皇帝以廣州¶
為興王府　契丹圍幽州且二百日(是年三月契丹圍/幽州事始見上卷)¶