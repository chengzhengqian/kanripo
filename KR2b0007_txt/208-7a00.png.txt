(相息/亮翻)　甲戌以國子祭酒始平祝欽明同中書門下三¶
品黄門侍郎知侍中事韋安石為刑部尚書罷知政事¶
　丁丑武三思武攸暨固辭新官爵及政事許之並加¶
開府儀同三司　立皇子義興王重俊為衛王北海王¶
重茂為温王仍以重俊為洛州牧(重直/龍翻)　三月甲申制¶
文明已來破家子孫皆復舊資廕唯徐敬業裴炎不在¶
免限(韋武之/意也)　丁亥制酷吏周興來俊臣等已死者追¶
奪官爵存者皆流嶺南惡地(按舊書此時酷吏之存者/唐奉一李秦授曹仁哲)¶