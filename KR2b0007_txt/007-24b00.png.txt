侯材能謀慮功髙無怨長子信之此五者皆孰與䝉恬¶
斯曰不及也髙曰然則長子即位必用䝉恬為丞相君¶
侯終不懷通侯之印歸鄉里明矣(通侯漢曰徹侯亦曰/列侯應劭曰通亦徹)¶
(也通者言功德通於王室也/張晏曰列侯者見序列也)胡亥慈仁篤厚可以為嗣¶
願君審計而定之丞相斯以為然乃相與謀詐為受始¶
皇詔立胡亥為太子更為書賜扶蘇(更工衡/翻改也)數以不能¶
闢地立功士卒多耗(數所/阻翻)數上書直言誹謗日夜怨望¶
不得罷歸為太子將軍恬不矯正知其謀皆賜死以兵¶