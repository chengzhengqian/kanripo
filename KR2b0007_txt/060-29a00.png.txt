傕汜曰方今英雄並起各矯命專制唯曹兖州乃心王¶
室而逆其忠欵非所以副將來之望也傕汜乃厚加報¶
答(當是時董昭在河内鍾繇在長安操不能使也而/各為操道地蓋聞其雄畧先為效用以自結也)繇¶
皓之曾孫也(鍾皓見五十三卷/桓帝建和三年)　徐州刺史陶謙與諸¶
守相共奏記推朱儁為太師(守式又翻/相悉亮翻)因移檄牧伯欲¶
以同討李傕等奉迎天子會李傕用太尉周忠尚書賈¶
詡䇿徴儁入朝儁乃辭謙議而就徴復為太僕　公孫¶
瓚復遣兵擊袁紹至龍湊(龍湊地名在平原界漢晉春/秋載紹與瓚書曰龍河之師)¶