(東南恒州之人各隨便為津渡之所/此為中度者明上下流各冇度也)契丹已據橋彦澤¶
帥騎爭之(帥讀/曰率)契丹焚橋而退晉兵與契丹夾滹沱而¶
軍始契丹見晉軍大至又爭橋不勝恐晉軍急渡滹沱¶
與恒州合勢擊之議引兵還(還從宣翻/又如字)及聞晉軍築壘¶
為持久之計遂不去(知晉軍不/敢戰也)　蜀施州刺史田行臯¶
叛遣供奉官耿彦珣將兵討之　杜威雖以貴戚為上¶
將性懦怯偏禆皆節度使(自李守貞至宋彦/筠皆節度使也)但日相承¶
迎置酒作樂罕議軍事磁州刺史兼北面轉運使李榖¶