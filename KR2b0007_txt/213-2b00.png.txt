可不備説曰鼠輩何能為夏四月壬子隱甫融及御史¶
中丞李林甫共奏彈説引術士占星徇私僣侈受納賄¶
賂(彈徒丹翻/賄呼罪翻)敕源乾曜及刑部尚書韋抗大理少卿明¶
珪與隱甫等同於御史臺鞫之林甫叔良之曾孫(長平/王叔)¶
(良髙祖/從父弟)抗安石之從父兄子也(韋安石厯事武后中宗/貶死於開元之初從才)¶
(用/翻)　丁巳以户部侍郎李元紘為中書侍郎同平章事¶
元紘以清儉著故上用為相　源乾曜等鞫張説事頗¶
有狀上使髙力士視説力士還奏說蓬首垢面席藁食¶