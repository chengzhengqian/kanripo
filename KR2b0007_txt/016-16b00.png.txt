王頓首䣛行(䣛與/膝同)對曰今者鼂錯天子用事臣變更髙¶
皇帝法令侵奪諸侯地卬等以為不義恐其敗亂天下¶
(更工衡翻/敗補邁翻)七國發兵且誅錯今聞錯己誅卬等謹已罷¶
兵歸將軍曰王茍以錯為不善何不以聞及未有詔虎¶
符擅發兵擊義國以此觀之意非徒欲誅錯也乃出詔¶
書為王讀之(為于偽/翻下同)曰王其自圖王曰如卬等死有餘¶
罪遂自殺太后太子皆死膠東王菑川王濟南王皆伏¶
誅酈將軍兵至趙趙王引兵還邯鄲城守(邯鄲/趙都)酈寄攻¶