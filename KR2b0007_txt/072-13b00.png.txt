常侍蔣濟諫曰凡非相吞之國不侵叛之臣(光武報竇/融書曰吾)¶
(與爾非相吞之國左傳戎子駒支/對范宣子曰為不侵不叛之臣)不宜輕伐伐之而不¶
能制是驅使為賊也故曰虎狼當路不治狐狸(治直/之翻)先¶
除大害小害自己今海表之地累世委質(質如/字)嵗選計¶
孝(計孝謂每嵗上/計及舉孝亷也)不乏職貢議者先之(先悉/薦翻)正使一舉¶
便克得其民不足益國得其財不足為富儻不如意是¶
為結怨失信也帝不聽豫等往皆無功詔令罷軍豫以¶
吳使周賀等垂還嵗晚風急必畏漂浪東道無㟁當赴¶