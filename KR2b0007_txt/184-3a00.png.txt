入城者皆聽其入郡丞髙徳儒閉城拒守己丑攻㧞之¶
執徳儒至軍門世民數之曰汝指野鳥為鸞以欺人主¶
取髙官(事見一百八十二卷大業十/一年數所具翻又所主翻)吾興義兵正為誅¶
佞人耳(為于/偽翻)遂斬之自餘不戮一人秋毫無犯各尉撫¶
使復業(尉與/慰同)逺近聞之大悦(義師初起而人心如/此固可以取天下矣)建成¶
等引兵還晉陽往返凡九日(還從宣翻/又音如字)淵喜曰以此行¶
兵雖橫行天下可也(言世民行兵/有紀律也)遂定入關之計淵開¶
倉以賑貧民(賑津/忍翻)應募者日益多淵命為三軍分左右¶