事救於目前力盡於麾下無暇外維州鎮綱紀庶方藩¶
城棊立孤存而已不乗機電掃廓彼蠻疆恐後之經畧¶
未易於此(易以/豉翻)且壽春雖平三面仍梗鎮守之宜實須¶
豫設義陽差近淮源利渉津要朝廷行師必由此道(水/經)¶
(淮水出南陽平氏縣胎簮山東北過桐柏山又東逕義/陽縣故曰義陽差近淮源淮源淺狹魏人行師以此地)¶
(為利渉/津要)若江南一平有事淮外(謂若蕭衍平定江/南勢必用兵淮外)須乗¶
夏水汎長列舟長淮(此謂江南用兵之/常勢汎長知兩翻)師赴壽春須從¶
義陽之北(此謂魏師赴/壽春之路)便是居我㗋要(謂義/陽也)在慮彌深¶