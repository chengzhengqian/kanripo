中進新野公歆爵為王都督荆州諸軍事加鎮南大將¶
軍(歆自南中郎/將加鎮南)齊成都河間三府各置掾屬四十人武¶
號森列(自東漢以來公府皆有掾有/屬但不帶武號耳掾以絹翻)文官備員而已識¶
者知兵之未戢也己夘以梁王肜為太宰領司徒(肜以/太師)¶
(領丞相/之職)光禄大夫劉蕃女為趙世子荂妻故蕃及二子¶
散騎侍郎輿冠軍將軍琨皆為趙王倫所委任(冠古/玩翻)大¶
司馬冏以琨父子有才望特宥之以輿為中書郎(中書/郎即)¶
(中書/侍郎)琨為尚書左丞又以前司徒王戎為尚書令劉暾¶