(内報至自丁酉至癸亥纔二十六日耳今/依實錄月日因許嫁咸安本其事而言之)歸其馬價絹¶
五萬疋　吐蕃㓂華亭及連雲堡皆陷之(連雲堡在涇/州西界宋祁)¶
(曰連雲堡涇要地也三垂峭絶北據髙所虜進退烽火/易通  考異曰鄴侯家傳曰時京西諸鎮報種麥已畢)¶
(絶萬頃而皆亘野上大喜既而尚結賛來入冦諸軍閉/壁候夜斫營悉㨗結賛乃退歸上以十餘年來邉軍嘗)¶
(被戎挫皆入踐京畿此來始敗又不能更深入且報種/麥已畢而喜甚按實錄吐蕃䧟華亭及連雲堡驅掠邠)¶
(涇編戸牛畜萬計悉送至彈箏峽是秋數/州人無種麥者與家傳相反今從實錄)甲戍吐蕃驅¶
二城之民數千人及邠涇人畜萬計而去寘之彈筝峽¶
西涇州恃連雲為斥候連雲既陷西門不開門外皆為¶