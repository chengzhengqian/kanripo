(不得立許美人以為皇后而今有子中許氏竟當復立/為皇后邪此前約之言也師古曰此説非也言美人在)¶
(内中何従得兒而生也故言何/従生中次此下乃始言約耳)懟以手自擣(師古曰懟/怨怒也擣)¶
(築也懟音/直類翻)以頭擊壁户柱従牀上自投地啼泣不肯食¶
曰今當安置我我欲歸耳帝曰今故告之反怒為(師古/曰故)¶
(以許美人生子/告汝何為反怒)殊不可曉也(殊異/甚也)帝亦不食昭儀曰陛¶
下自知是不食何為陛下甞自言約不負女(師古曰女/讀曰汝)¶
今美人有子竟負約謂何帝曰約以趙氏故不立許氏¶
使天下無出趙氏上者毋憂也後詔使中黄門靳嚴従¶