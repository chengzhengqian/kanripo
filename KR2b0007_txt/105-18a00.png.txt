(下/同)家王已舉大事翟斌等咸相推奉逺近響應故来相¶
告耳驤再拜曰得舊主而奉之敢不盡死於是農驅列¶
人居民為士卒斬桑榆為兵裂襜裳為旗(襜昌占翻爾/雅曰衣蔽前)¶
(也郭璞曰/衣蔽膝也)使趙秋説屠各畢聰聰與屠各卜勝張延李¶
白郭超及東夷餘和敕勃(屠直於翻餘和/敕勃葢二人)易陽烏桓劉¶
大(易陽縣漢屬趙國魏晉屬陽平郡劉昫曰唐/洛州臨洺縣古易陽縣也隋開皇六年更名)各帥部¶
衆數千赴之(帥讀/曰率)農假張驤輔國將軍劉大安逺將軍¶
魯利建威將軍農自將攻破館陶(館陶縣漢屬魏郡魏/晉屬陽平郡將即亮)¶