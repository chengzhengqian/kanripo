(以免徭賦也/復方目翻)以補缺毋乏武備而已郡國二千石各上¶
進畜馬方略補邊狀與計對(師古曰與上計者同来赴/對也上時掌翻畜許六翻)¶
由是不復出軍(復扶/又翻)而封田千秋為富民侯以明休息¶
思富養民也又以趙過為搜粟都尉過能為代田(班志/一畝)¶
(三甽嵗代處故曰代田古法也后稷始甽田以二耜為/耦廣尺深尺曰甽長終畝一畝三甽一夫三百甽而播)¶
(種於三甽中師古曰代易也余謂/此即周禮一易再易之田之類)其耕耘田器皆有便¶
巧以教民用力少而得穀多民皆便之¶
　臣光曰天下信未嘗無士也武帝好四夷之功而勇¶