高蹈前朝(前朝謂周朝高蹈謂其隠遯不仕蹈踐/也履也高蹈言踐履之高朝直遥翻)熲能¶
推舉吾聞進賢受上賞(漢武帝詔曰進賢受上賞/蔽賢蒙顯戮古之道也)寧可¶
使之去官命熲復位熲威同心協賛政刑大小帝無不¶
與之謀議然後行之故革命數年天下稱平太子左庶¶
子盧賁以熲威執政心甚不平時柱國劉昉亦被踈忌¶
賁因諷昉及上柱國元諧李詢華州刺史張賓等謀黜¶
熲威(五代志京兆郡鄭縣後魏置東雍州并華山郡/西魏改曰華州昉甫兩翻被皮義翻華戸化翻)五¶
人相與輔政又以晉王廣有寵於帝私謂太子曰賁欲¶