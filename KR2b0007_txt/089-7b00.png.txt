米各十餘斛而已(&KR1030;與帙同直質翻/書卷編次成帙)勒曰吾不喜得幽¶
州喜得二子以憲為從事中郎綽為參軍分遣流民各¶
還鄉里勒停薊二日焚浚宫殿以故尚書燕國劉翰行¶
幽州刺史戍薊置守宰而還(還從宣翻/又如字)孫緯遮擊之勒¶
僅而得免勒至襄國遣使奉王浚首獻捷于漢漢以勒¶
為大都督督陜東諸軍事(此陜東亦取分陜/之義而授之耳)驃騎大將¶
軍東單于(驃疋妙翻/單音蟬)増封十二郡勒固辭受二郡而已¶
劉琨請兵於拓跋猗盧以擊漢㑹猗盧所部雜胡萬餘¶