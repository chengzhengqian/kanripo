(事見十六卷漢景帝六年七年郭后子彊事見四十三/卷漢光武建武十七年十九年斯二事者二帝之失也)¶
(可以為/法乎)今秦王二子母皆有罪不合承嗣上從之以秦¶
國官為喪主　初上使太子勇叅决軍國政事時有損¶
益上皆納之勇性寛厚率意任情無矯飾之行(行下/孟翻)上¶
性節儉勇嘗文飾蜀鎧(蜀鎧蜀人所作也蜀人工巧所/作鎧甲已精麗而勇又文飾之)¶
上見而不悦戒之曰自古帝王未有好奢侈而能久長¶
者汝為儲后(后君也儲后猶言/儲君也好呼到翻)當以儉約為先乃能奉¶
承宗廟吾昔日衣服各留一物時復觀之以自警戒恐¶