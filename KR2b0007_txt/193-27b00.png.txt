息亦同歸於亂耳上歎曰吾思之不熟乃至於是顧謂¶
房𤣥齡曰朕以洛陽土中朝貢道均意欲便民故使營¶
之今𤣥素所言誠有理宜即為之罷役(為于/偽翻)後日或以¶
事至洛陽雖露居亦無傷也仍賜𤣥素綵二百匹　秋¶
七月甲子朔日有食之　乙丑上問房𤣥齡蕭瑀曰隋¶
文帝何如主也對曰文帝勤於為治毎臨朝或至日昃¶
五品已上引坐論事衞士傳飱而食(侍衞未得下牙不/皇坐食故立駐傳)¶
(餐而食也治直吏翻下/同朝直遥翻飱千安翻)雖性非仁厚亦勵精之主也上¶