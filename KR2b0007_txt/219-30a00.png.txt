(異曰實錄云於河東承天軍効/力據賈至集陜郡也今從之)中書舍人賈至不即行¶
下(下遐嫁翻/下上下同)上表以為去榮無狀殺本縣之君易曰臣¶
弑其君子弑其父非一朝一夕之故其所由來者漸矣¶
(易坤卦文/言之辭)若縱去榮可謂生漸矣議者謂陜郡初復非¶
其人不可守然則它無去榮者何以亦能堅守乎陛下¶
若以礮石一能即免殊死今諸軍技藝絶倫者(技渠/綺翻)其¶
徒寔繁必恃其能所在犯上復何以止之(復扶/又翻)若止捨¶
去榮而誅其餘者則是法令不一而誘人觸罪也(誘音/酉)¶