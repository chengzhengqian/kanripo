馳突如神(斷音短周德/威小字楊五)臣今退保莘縣享士訓兵以俟¶
進取觀其兵數甚多便習騎射誠為勍敵未易輕也(勍/渠)¶
(京翻易/以䜴翻)茍有隙可乘臣豈敢偷安養冦帝復問鄩決勝¶
之䇿(復扶又/翻下同)鄩曰臣今無䇿惟願人給十斛糧賊可破¶
矣(劉鄩欲以/持久制晉)帝怒責鄩曰將軍蓄米欲破賊邪欲療飢¶
邪乃遣中使往督戰鄩集諸將問曰主上深居禁中不¶
知軍旅徒與少年新進輩謀之夫兵在臨機制變不可¶
預度(少詩照翻/度徒洛翻)今敵尚彊與戰必不利奈何諸將皆曰¶