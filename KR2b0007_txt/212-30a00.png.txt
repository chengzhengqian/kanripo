(房一曰吏房二曰樞機房三曰/兵房四曰户房五曰刑禮房)　初監察御史濮陽杜¶
暹因按事至突騎施(監古衘翻濮博/木翻暹息亷翻)突騎施饋之金暹¶
固辭左右曰君寄身異域不宜逆其情乃受之埋于幕¶
下出境移牒令取之虜大驚度磧追之不及及安西都¶
䕶闕或薦暹往使安西人服其清慎(磧七迹翻/使疏吏翻)時暹自¶
給事中居母憂¶
十二年春三月甲子起暹為安西副大都䕶磧西節度¶
等使　神龍初追復澤王上金官爵(上金死見二百四/卷武后天授元年)¶