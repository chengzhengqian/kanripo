達好謀(好呼/到翻)容納直言未嘗失色於人太子即皇帝位¶
大赦改元(改大熙/為永熙)尊皇后曰皇太后立妃賈氏為皇后¶
楊駿入居太極殿(前殿/也)梓宫將殯六宫出辭而駿不下¶
殿(時梓宫蓋自含章/殿徙殯太極殿也)以虎賁百人自衛(賁音/奔)詔石鑒與¶
中䕶軍張劭監作山陵(監工/銜翻)汝南王亮畏駿不敢臨䘮¶
哭於大司馬門外(亮自大司馬出鎮未行尚居府中不/敢入宫臨䘮而哭于大司馬府門外)¶
(君父之䘮哭於/門外非禮也)出營城外表求過塟而行或告亮欲舉¶
兵討駿者駿大懼白太后令帝為手詔與石鑒張劭使¶