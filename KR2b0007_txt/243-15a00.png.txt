幸右軍左右曰右軍逺恐遇盗不若幸左軍近(唐左神/䇿軍右)¶
(龍武軍左羽林軍皆列屯東/内苑直左銀臺門東北角)上從之左神䇿中尉河中¶
馬存亮聞上至走出迎捧上足涕泣自負上入軍中遣¶
大將康藝全將騎卒入宫討賊(將即/亮翻)上憂二太后隔絶¶
(二太后太皇太后郭/氏上母太后王氏也)存亮復以五百騎迎二太后至軍¶
(復扶/又翻)張韶升清思殿坐御榻與蘇𤣥明同食曰果如子¶
言𤣥明驚曰事止此邪韶懼而走㑹康藝全與右軍兵¶
馬使尚國忠引兵至合擊之殺韶𤣥明及其黨死者狼¶