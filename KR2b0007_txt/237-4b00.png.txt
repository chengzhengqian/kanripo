事各有司存非人主所宜親也昔秦始皇以衡石程書¶
(史記盧生曰始皇天性剛戾天下之事無小大皆决於/主上至以衡石程書日夜有程不中程者不得休息)¶
魏明帝自案行尚書事(見七十二卷太和/六年行下孟翻)隋文帝衛士¶
傳飱(事見一百九十三/卷太宗貞觀四年)皆無補於當時取譏於後來其¶
耳目形神非不勤且勞也所務非其道也夫人主患不¶
推誠人臣患不竭忠茍上疑其下下欺其上將以求理¶
(理治/也)不亦難乎上深然其言　三月丙寅以神䇿行營¶
京西節度使范希朝為右金吾大將軍　髙崇文引兵¶