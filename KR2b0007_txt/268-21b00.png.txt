(年/)帝縱意聲色諸子雖在外常徵其婦入侍帝往往亂¶
之友文婦王氏色美帝尤寵之雖未以友文為太子帝¶
意常屬之(屬之/欲翻)友珪心不平友珪嘗有過帝撻之友珪¶
益不自安帝疾甚命王氏召友文於東都欲與之訣且¶
付以後事友珪婦張氏亦朝夕侍帝側知之密告友珪¶
曰大家以傳國寶付王氏懷往東都吾屬死無日矣夫¶
婦相泣左右或説之曰事急計生何不改圖時不可失¶
(古人有言曰淫而不父必有/子禍豈不信哉説式芮翻)六月丁丑朔帝命敬翔出¶