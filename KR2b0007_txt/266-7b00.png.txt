䩮都指揮使王思同帥部兵三千(䩮盧谷翻胡䩮箭/室也帥讀曰率)山後¶
八軍巡檢使李承約帥部兵二千(盧龍以媯檀新/武四州為山後)奔河¶
東(奔李/克用)守光弟守竒奔契丹未幾亦奔河東(幾居豈翻/為劉守竒)¶
(引河東兵/伐燕張本)河東節度使晉王克用以承約為匡霸指揮¶
使思同為飛騰指揮使思同母仁恭之女也(匡霸飛騰/皆晉王所)¶
(置軍都/之號)　梁王始御金祥殿(王溥五代㑹要梁受禪都/大梁改正衙殿為崇元殿)¶
(東殿為𤣥徳殿内殿為金祥殿萬歳堂為萬歲殿門如/殿名薛史曰梁自謂以金徳王又以福建上獻鸚鵡諸)¶
(州相繼上白烏白兎洎白蓮之合蒂者/以為金行應運之兆故名殿曰金祥)受百官稱臣(此/梁)¶