於庭飛鳥皆翔舞而下城中燕人怪之田單因宣言曰¶
當有神師下教俄有一卒曰臣可以為師乎因反走田¶
單起引還坐東鄉師事之(鄉讀/曰嚮)卒曰臣欺君田單曰子¶
勿言也因師之毎出約束必稱神師(田單恐衆心未一/故假神以令其衆)¶
乃宣言曰吾唯懼燕軍之劓所得齊卒(劓魚器翻/割鼻也)置之¶
前行(行户/剛翻)即墨敗矣燕人聞之如其言城中見降者盡¶
劓皆怒堅守唯恐見得(降户/江翻)單又縱反間言吾懼燕人¶
掘吾城外冢墓可為寒心(掘其月翻/冢而隴翻)燕軍盡掘冢墓燒¶