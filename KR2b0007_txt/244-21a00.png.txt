為太子初上以晉王普敬宗長子性謹愿欲以為嗣㑹¶
薨(晉王普太和二/年薨見上卷)上痛惜之故乆不議建儲至是始行¶
之　十一月乙夘以荆南節度使段文昌為西川節度¶
使西川監軍王踐言入知樞密數為上言(數所角翻/為于偽翻)縳¶
送悉怛謀以快虜心絶後來降者非計也上亦悔之尤¶
中書侍郎同平章事牛僧孺失䇿附李德裕者因言僧孺¶
與德裕有隙害其功上益踈之(尤者以為愆過也/踈者情不相親也)僧孺¶
内不自安㑹上御延英謂宰相曰天下何時當太平卿¶