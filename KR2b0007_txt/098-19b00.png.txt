之衆咸怨怒中書令孟準左衛將軍王鸞勸遵稍奪閔¶
兵權閔益恨望(恨望猶/怨望也)準等咸勸誅之十一月遵召義¶
陽王鑒樂平王苞汝陰王琨淮南王昭等入議於鄭太¶
后前曰閔不臣之迹漸著今欲誅之如何鑒等皆曰宜¶
然鄭氏曰李城還兵無棘奴豈有今日(冉閔小/字棘奴)小驕縱¶
之(謂閔恃功頗/驕宜寛縱之)何可遽殺鑒出遣宦者楊環馳以告閔¶
閔遂劫李農及右衛將軍王基密謀廢遵使將軍蘇彦¶
周成帥甲士三千人執遵於南臺(三臺之南臺也水經/注銅雀臺之南則金)¶