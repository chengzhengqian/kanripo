大將軍戚昕以舟師襲公安不克而還(公安陳荆州治/所昕許斤翻還)¶
(音旋又/如字)隋主徵梁主叔父太尉呉王岑入朝拜大將軍¶
封懐義公因留不遣(朝直/遥翻)復置江陵總管以監之(隋罷/江陵)¶
(總管見上卷陳高宗太建翻/十四年復扶又翻監工銜)梁大將軍許世武密以城召¶
荆州刺史宜黄侯慧紀(宜黄古縣呉立屬/臨川郡隋併省)謀泄梁主殺¶
之慧紀高祖之從孫也(從才/用翻)　隋主使司農少卿崔仲¶
方發丁三萬於朔方靈武築長城東距河西至綏州(五/代)¶
(志雕隂郡西/魏置綏州)綿歴七百里以遏胡寇¶