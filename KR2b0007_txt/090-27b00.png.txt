沈泥滓(惡烏路翻司馬彪曰陸沈/謂無水而沈之沈持林翻)時之所善者翺翔雲¶
霄是以萬機未整風俗偽薄朝廷羣司以從順為善相¶
違見貶安得朝有辨爭之臣士無禄仕之志乎(朝直/遥翻)古¶
之取士敷奏以言(舜典曰敷奏以言孔安國註曰敷/陳奏進也各使陳進治體之言)今¶
光禄不試甚違古義(此即謂秀孝/不試而署吏)又舉賢不出世族用¶
法不及權貴是以才不濟務姦無所懲若此道不改求¶
以救亂難矣先是帝以離亂之際欲慰悅人心州郡秀¶
孝至者不試普皆署吏(秀孝謂州郡所舉秀/才及孝亷先悉薦翻)尚書陳頵¶