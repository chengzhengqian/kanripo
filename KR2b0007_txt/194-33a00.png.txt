(典尚儀局有司籍二人掌經/史教學奏女則者蓋司籍也)上覽之悲慟以示近臣曰¶
皇后此書足以垂範百世朕非不知天命而為無益之¶
悲但入宫不復聞規諫之言(復扶又翻/下今復同)失一良佐故不¶
能忘懷耳乃召房𤣥齡使復其位　秋八月丙子上謂¶
羣臣曰朕開直言之路以利國也而比來上封事者多¶
訐人細事(比毗至翻上時/掌翻訐居謁翻)自今復有為是者朕當以讒¶
人罪之　冬十一月庚午葬文德皇后於昭陵(昭陵在/京兆醴)¶
(泉縣西北/六十里)將軍段志𤣥宇文士及分統士衆出肅章門¶