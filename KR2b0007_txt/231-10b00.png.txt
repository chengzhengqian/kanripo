士庶久䧟賊庭若小有震驚非弔民伐罪之意晟與公¶
等室家相見非晚五日内無得通家信命京兆尹李齊¶
運等安慰居人晟大將髙明曜取賊妓(妓渠綺翻/女樂也)尚可¶
孤軍士擅取賊馬晟皆斬之軍中股栗公私安堵秋毫¶
無犯逺坊有經宿乃知官軍入城者(史言李晟/御軍嚴整)是日渾¶
瑊戴休顔韓遊瓌亦克咸陽敗賊三千餘衆(敗捕/邁翻)聞泚¶
西走分兵邀之己亥晟使京西兵馬使孟渉屯白華門¶
尚可孤屯望仙門(唐大明宫南面五門其中曰丹鳯門/丹鳳之東為望仙門又東爲延政門)¶