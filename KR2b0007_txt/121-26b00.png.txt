之不得徐行今則不然東西列兵徑二千里一處不得¶
數千形分勢弱以此觀之儜兒情見(儜尼耕翻困也/弱也見賢遍翻)此¶
不過欲固河自守無北度意也赫連定殘根易摧(易以/豉翻)¶
擬之必仆克定之後東出潼闗席卷而前(卷讀/曰捲)則威震¶
南極江淮以北無立草矣聖策獨發非愚近所及願陛¶
下勿疑甲辰魏主如統萬遂襲平涼以衞兵將軍王斤¶
鎮蒲坂(坂音/反)斤建之子也(王建佐魏主/珪取中原)　秦自正月不¶
雨至于九月民流叛者甚衆　冬十月以竟陵王義宣¶