丁酉濟南悼王廣薨無子國除(廣濟南王顯之子也紹/封見五十一卷順帝永)¶
(建元年濟/子禮翻)　秋七月郡國三十二蝗河水溢百姓饑窮¶
流冗者數十萬户(冗散也/而隴翻)冀州尤甚詔以侍御史朱穆¶
為冀州刺史冀部令長聞穆濟河解印綬去者四十餘¶
人及到奏劾諸郡貪汙者(劾户槩翻/又户得翻)有至自殺或死獄¶
中宦者趙忠喪父歸葬安平(安平國屬冀/州喪息浪翻)僭為玉匣穆¶
下郡案驗(下遐/稼翻)吏畏其嚴遂發墓剖棺陳尸出之帝聞¶
大怒徵穆詣廷尉輸作左校(不以趙忠玉匣為僭而以/朱穆發墓為罪昏暗之君)¶