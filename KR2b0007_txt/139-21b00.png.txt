立事鏘命駕將入復還内(復扶/又翻)與母陸太妃别日暮不¶
成行典籖知其謀告之癸酉鸞遣兵二千人圍鏘第殺¶
鏘遂殺子隆及謝粲等於時太祖諸子子隆最壯大有¶
才能(太祖當/作世祖)故鸞尤忌之江州刺史晉安王子懋聞鄱¶
陽隨王死欲起兵謂防閤吳郡陸超之曰事成則宗廟¶
獲安不成猶為義鬼(諸王置防閤以勇畧之士為之以/防衛齋閤杜佑通典唐制親王府)¶
(並給防閤庻僕白直/下至州縣亦有白直)防閤丹陽董僧慧曰此州雖小宋¶
孝武常用之(謂宋孝武帝自江州/起兵誅元凶劭也)若舉兵向闕以請鬰¶