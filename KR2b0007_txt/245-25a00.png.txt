　臣光曰論者皆謂涯餗有文學聲名初不知訓注之¶
　謀横罹覆族之禍(横户/孟翻)臣獨以為不然夫顛危不扶¶
　焉用彼相(論語載孔子之/言焉於䖍翻)涯餗安髙位飽重禄訓注¶
　小人窮奸究險(究極/也)力取將相涯餗與之比肩不以¶
　為恥國家危殆不以為憂偷合茍容日復一日(復扶/又翻)¶
　自謂得保身之良䇿莫我如也若使人人如此而無¶
　禍則奸臣孰不願之哉一旦禍生不虞足折刑剭(易/曰)¶
　(鼎折足覆公餗其刑剭凶剭音屋剭者誅殺不/於市周制誅大臣適甸師謂之剭折而設翻)蓋天¶