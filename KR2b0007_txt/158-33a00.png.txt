(后陵也修陵皇/后郗氏陵也)　丙午東魏以開府儀同三司孫騰為¶
太保　己酉上幸京口城北固樓更名北顧(鎮江府圖/經曰京口)¶
(城因山為壘縁江為境爾雅丘絶髙曰京故曰京口又/府治東五里有京峴山京口得名以此北固山在府北)¶
(一里迴嶺下臨長江即府治所據及甘泉寺基蕭正義/𫝊曰京城之西有别嶺入江髙數十丈三面臨水號曰)¶
(北固蔡謨起樓其上以置軍實帝登望乆之曰此嶺/下足須固守然於京口實乃壮觀於是改曰北顧)庚¶
戌幸囘賔亭宴鄉里故老及所經近縣迎候者少長數¶
千人(少詩照翻/長知兩翻)各賚錢二千　壬子東魏以髙澄為大¶
将軍領中書監元弼為録尚書事左僕射司馬子如為¶