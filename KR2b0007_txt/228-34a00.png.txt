人雜虜二千人適至幽州北境朱滔因説之(將即亮翻/説式芮翻)¶
(下/同)欲與俱詣河南取東都應接朱泚許以河南子女賂¶
之滔娶回紇女為側室回紇謂之朱郎且利其俘掠許¶
之賈林復説武俊曰(復扶/又翻)自古國家有患未必不因之¶
更興况主上九葉天子(自高祖太宗高宗中宗睿宗/𤣥宗肅宗代宗至帝凢九世)聰¶
明英武天下誰肯捨之共事朱泚乎滔自為盟主以來¶
輕蔑同列河朔古無冀國冀乃大夫之封域也(滔稱冀/王盖奄)¶
(禹跡冀州之域以自大而王武/俊廵屬有冀州故林以是間之)今滔稱冀王又西倚其¶