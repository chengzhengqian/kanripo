彦韜皆挾㤙用事惡中書令桑維翰數毁之(惡烏路翻/數所角翻)¶
帝欲罷維翰政事李崧劉昫固諫而止維翰知之請以¶
玉為樞密副使玉殊不平丙申中㫖以玉為戸部尚書¶
樞密使以分維翰之權(馮玉以后兄進故㫖由中出詩/云婦有長舌維厲之階信矣)¶
彦韜少事閻寳(少詩/照翻)為僕夫後𨽻髙祖帳下髙祖自太¶
原南下留彦韜侍帝為腹心(髙祖留守太原見二/百八十卷天福元年)　由¶
是有寵性纎巧與嬖幸相結以蔽帝耳目帝委信之至¶
于升黜將相亦得預議常謂人曰吾不知朝廷設文官¶