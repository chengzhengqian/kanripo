淳于恭奏帝親稱制臨決作白虎議奏名儒丁鴻樓望¶
成封桓郁班固賈逵及廣平王羨皆與焉固超之兄也¶
(與讀/曰預)¶
五年春二月庚辰朔日有食之詔舉直言極諫　荆豫¶
諸郡兵討漊中蠻破之(漊郎/矦翻)　夏五月辛亥詔曰朕思¶
遲直士側席異聞(賢曰遲猶希望也音持二翻側/席謂不正坐所以待賢良也)其先¶
至者各已發憤吐懣(懣莫困翻/又莫旱翻)略聞子大夫之志矣皆¶
欲置於左右顧問省納(句斷省/悉景翻)建武詔書又曰堯試臣¶