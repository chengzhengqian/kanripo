璽綬襲尊號(璽斯氏翻/綬音受)尊皇后曰皇太后　壬申葬孝¶
昭皇帝于平陵(平陵屬右扶風在長安西/北七十里自崩至葬十日)　昌邑王既¶
立滛戲無度昌邑官屬皆徴至長安徃徃超擢拜官相¶
安樂遷長樂衛尉龔遂見安樂流涕謂曰王立為天子¶
日益驕溢諌之不復聽今哀痛未盡(師古曰謂/新居䘮服)日與近¶
臣飲酒作樂鬬虎豹召皮軒車九旒(漢大駕法駕前驅/有雲䍐九斿皮軒)¶
(鸞旗薛綜曰雲䍐旌旗名胡廣曰皮軒以虎皮為軒郭/璞曰皮軒革車即曲禮前有士師則載虎皮師古曰皮)¶
(軒之上以赤皮為重葢今/此制尚存非用虎皮飾車)驅馳東西所為誖道(孔穎/逹曰)¶