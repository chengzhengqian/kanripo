不受使削去然後受之以歸(去羌/吕翻)　霛州破吐蕃於烏¶
蘭橋(唐書地理志㑹州烏蘭縣有/烏蘭闗橋當在闗外黄河上)　丙寅韋士宗復入¶
黔中(是年四月韋士宗為牙將傅/近所逐黔音禽又其廉翻)　湖南觀察使河中¶
吕渭奏𤼵永州刺史陽履贓賄履表稱所歛物皆備進¶
奉上召詣長安丁丑命三司使鞫之詰其物費用所歸¶
履曰己市馬進之矣又詰馬主為誰馬齒幾何對曰馬¶
主東西南北之人今不知所之按禮齒路馬有誅(曲禮/之言)¶
故不知其齒所對率如此上悅其進奉之言釋之但免¶