送歙颯莽作焚如之刑燒殺陳良等(應劭曰易有焚如/死如棄如之言莽)¶
(依此作刑名也如淳曰焚如死如棄如者謂不孝子也也/不畜於父母不容於朋友故燒殺棄之莽依此作刑名)¶
　縁邊大饑人相食諌大夫如普行邊兵還言軍士乆¶
屯寒苦邊郡無以相贍今單于新和宜因是罷兵校尉¶
韓威進曰以新室之威而吞胡虜無異口中蚤蝨臣願¶
得勇敢之士五千人不齎斗糧飢食虜肉渴飲其血可¶
以横行莽壯其言以威為將軍然采普言徴還諸將在¶
邊者免陳欽等十八人又罷四關鎮都尉諸屯兵(莽置/四關)¶