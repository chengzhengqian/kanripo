為帶方郡王新羅王金真平為樂浪郡王(麗力知翻樂/浪音洛郎)¶
　始州獠反(始州普安郡後改/劔州獠魯皓翻)遣行臺僕射竇軌討之¶
　己酉詔諸州有明一經以上未仕者咸以名聞州縣¶
及鄉皆置學　壬子行軍副總管權文誕破輔公祏之¶
黨於猷州拔其枚洄等四鎮　丁巳上幸國子監釋奠¶
詔諸王公子弟各就學　戊午改大總管為大都督府¶
　己未髙開道將張金樹殺開道來降(將即亮翻降/户江翻下同)開¶
道見天下皆定欲降自以數反覆不敢(髙開道既降而/復叛自知有反)¶