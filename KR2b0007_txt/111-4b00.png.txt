從辯懼故潛引晉軍至管城(事亦見上/卷上年)欲因徳出戰而¶
作亂旣而徳不出辯愈不自安及徳討苻廣辯復勸和¶
反(復扶又/翻下同)和不從辯乃殺和以滑臺降魏(降户/江翻)魏行臺¶
尚書和跋在鄴帥輕騎自鄴赴之(騎奇/寄翻)旣至辨悔之閉¶
門拒守跋使尚書郎鄧暉説之(鄧暉魏之鄴臺尚/書郎也説輸芮翻)辯乃¶
開門内跋跋悉收徳宫人府庫徳遣兵擊跋跋逆擊破¶
之又破徳将桂陽王鎮(将即/亮翻)俘獲千餘人陳頴之民多¶
附於魏(陳頴陳郡/頴川也)南燕右衞將軍慕容雲斬李辯帥将¶