一月以刑部尚書闗播為送咸安公主兼册回鶻可汗¶
使(自此以後通鑑皆/依前史書回鶻)　吐蕃恥前日之敗(謂上清溪關/外之敗也)¶
復以衆二萬冦清溪闗一萬攻東蠻(復扶/又翻)韋臯命韋晉¶
鎮要衝城督諸軍以禦之嶲州經畧使劉朝彩出闗連¶
戰自乙卯至癸亥大破之　李泌言于上曰江淮漕運¶
以甬橋為咽喉(咽音/烟)地屬徐州鄰于李納(徐州與李納/廵屬鄰境)¶
刺史髙明應年少不習事(髙明應嗣鎮徐州始二百三/十一卷興元元年少詩照翻)¶
若李納一旦復有異圖(復扶又/翻下同)竊據徐州是失江淮也¶