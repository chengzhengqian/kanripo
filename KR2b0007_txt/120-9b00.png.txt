康羣臣迎拜於新亭徐羨之問傅亮曰王可方誰亮曰¶
晉文景以上人羨之曰必能明我赤心亮曰不然(亮固/知其)¶
(不得/免矣)丁酉王謁初寧陵還止中堂(晉孝武以太學在秦/淮南去臺城懸逺權)¶
(以中堂為太學親釋奠於先聖則中/堂亦在秦淮北但在臺城之外耳)百官奉璽綬(綬音/受)¶
王辭讓數四乃受之即皇帝位于中堂備法駕入宫御¶
太極前殿大赦改元文武賜位二等戊戌謁太廟詔復¶
廬陵王先封迎其柩及孫脩華謝妃還建康(孫脩華義/真之母謝)¶
(義真之妃也南史云晉武帝采漢魏之制以淑妃淑媛/淑儀脩華脩容脩儀婕妤容華充華是為九嬪位視九)¶