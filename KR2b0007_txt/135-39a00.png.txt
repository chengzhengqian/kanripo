不入户儉即日毁之初王𢎞與兄弟集㑹任子孫戲適¶
僧達跳下地作虎子僧綽正坐采蠟燭珠為鳳凰僧達¶
奪取打壞亦復不惜僧䖍累十二博棊既不墜落亦不¶
重作(重直/龍翻)𢎞歎曰僧達俊爽當不減人然恐終危吾家¶
(僧達死見一百二十八/卷宋世祖孝建三年)僧綽當以名義見美僧䖍必為¶
長者位至公台(長知/兩翻)已而皆如其言　八月庚申驍騎¶
將軍王洪範自柔然還經塗三萬餘里(經塗謂所經由/之路王洪範出)¶
(使事見髙帝建元二/年還從宣翻又如字)　冬十月丙寅遣驍騎將軍劉纘¶