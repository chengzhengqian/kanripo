散恩信甚著奉事拓拔珪恩勤周備不以廢興易意常¶
謂諸子曰此兒有髙天下之志必能恢隆祖業汝曹當¶
謹遇之(天下之英雄雖在童穉/中固不與羣兒同也)秦王堅賞其功加廣武¶
將軍給幢麾鼔蓋(幢直/江翻)劉衛辰恥在庫仁之下怒殺秦¶
五原太守而叛(五原漢郡也魏晉省弃其地於荒/外秦復置郡隋唐為豐鹽二州)庫仁¶
擊衛辰破之追至陰山西北千餘里獲其妻子又西擊¶
庫狄部徙其部落置之桑乾川(桑乾縣漢屬代郡晉省/孟康曰乾音干拓跋魏)¶
(後置桑乾郡唐屬朔州善陽縣界魏收志拓/跋力㣲時次南諸部有庫狄部後改為狄氏)乆之堅以¶