(欲有謀焉則/就之之就)泰與僕射周惠達論事惠達不能對請出¶
議之出以告綽綽為之區處(為於偽翻/處昌吕翻)惠達入白之泰¶
稱善曰誰與卿為此議者惠達以綽對且稱綽有王佐¶
之才泰乃擢綽為著作郎泰與公卿如昆明池觀漁行¶
至漢故倉池(水經志沈水枝渠至章門西飛渠引水入/城東為倉池池在未央宫西池有漸臺漢)¶
(兵起王莽死於此臺蘇綽𫝊亦/云行至長安城西漢故倉池)顧問左右莫有知者泰召¶
綽問之具以狀對泰悦因問天地造化之始歴代興亡¶
之迹綽應對如流泰與綽並馬徐行至池竟不設網罟¶