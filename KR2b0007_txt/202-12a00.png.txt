千牛將軍長安趙瓌尚髙祖女常樂公主生女為周王¶
顯妃公主頗為上所厚天后惡之(樂音洛惡/烏路翻)辛巳妃坐¶
廢幽閉於内侍省食料給生者防人候其突烟而已數¶
日烟不出開視死腐矣瓌自定州刺史貶栝州刺史令¶
公主隨之官仍絶其朝謁(朝直/遥翻)　太子𢎞仁孝謙謹上¶
甚愛之禮接士大夫中外屬心(屬之/欲翻)天后方逞其志太¶
子奏請數迕旨(迕逆也數所角/翻迕五故翻)由是失愛於天后義陽¶
宣城二公主蕭淑妃之女也坐母得罪幽于掖庭年踰¶