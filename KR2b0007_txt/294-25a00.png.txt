謨曰江南亦治兵修守備乎(治直/之翻)對曰既臣事大國不¶
敢復爾(復扶又翻爾/猶言如此也)上曰不然曏時則為仇敵今日則¶
為一家吾與汝國大義已定保無他虞然人生難期至¶
于後世則事不可知歸語汝主(語牛/倨翻)可及吾時完城郭¶
繕甲兵據守要害為子孫計謨歸以告唐主唐主乃城¶
金陵凡諸州城之不完者葺之戍兵少者益之¶
　臣光曰或問臣五代帝王唐莊宗周世宗皆稱英武¶
　二主孰賢臣應之曰夫天子所以統治萬國(治直/之翻)討¶