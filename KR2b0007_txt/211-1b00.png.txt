(為黄門侍中為監檢校/黄門監檢校侍中也)　舊制雅俗之樂皆𨽻太常上¶
精曉音律以太常禮樂之司不應典倡優雜伎(倡音昌/伎渠綺)¶
(翻下/同)乃更置左右教坊以教俗樂命右驍衞將軍范及¶
為之使(更工衡翻/使疏吏翻)又選樂工數百人自教法曲於棃園¶
謂之皇帝棃園弟子(棃園在禁苑/中注已見前)又教宫中使習之又¶
選伎女置宜春院(宜春院當在西内/宜春門内近射殿)給賜其家禮部侍¶
郎張廷珪酸棗尉袁楚客皆上疏以為上春秋鼎盛宜¶
崇經術邇端士尚樸素深以恱鄭聲好遊獵為戒(上時/掌翻)¶