者輒論斬毋須時(師古曰趨讙謂趨走而讙/譁也須待也讙許元翻)於是春夏¶
斬人都市百姓震懼道路以目(韋昭曰不敢發言/以目相眄而已)　莽¶
見四方盜賊多復欲厭之(復扶又翻師古/曰厭音一葉翻)下書又曰予¶
之皇初祖考黄帝定天下將兵為大將軍内設大將外¶
置大司馬五人大將軍至士吏凡七十三萬八千九百¶
人士千三百五十萬人予受符命之文稽前人將條備¶
焉於是置前後左右中大司馬之位賜諸州牧至縣宰¶
皆有大將軍偏裨校尉之號焉(州牧為大將軍卒正連/率大尹為偏將軍屬令)¶