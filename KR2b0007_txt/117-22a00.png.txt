(之讖唐太宗託徐世勣喜/薛仁貴未足以進此也)初王廞之敗也(事見一百九/卷隆安元年)¶
(廞許/今翻)沙門曇永匿其幼子華(曇徒/含翻)使提衣襆自隨(襆防/玉翻)¶
(帕也以裹衣物魏舒襆被而/出韓文襆被入直皆此義也)津邏疑之曇永呵華曰奴¶
子何不速行棰之數十(邏即佐翻/棰止蘂翻)由是得免遇赦還呉¶
以其父存亡不測布衣蔬食絶交逰不仕十餘年裕聞¶
華賢欲用之乃發廞喪使華制服服闋辟為徐州主簿¶
(裕用王華亦留以/遺文帝闋苦穴翻)王鎮惡檀道濟入秦境所向皆捷秦¶
將王苟生以漆丘降鎮惡(漆丘葢在梁郡䝉縣晋莊周/為蒙漆園吏後人因以漆丘)¶