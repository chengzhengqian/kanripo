將軍轝說長生使資給流軍糧(說輸芮翻/下含說同)長生從之流¶
軍由是復振　初李含以長沙王乂微弱必為齊王冏¶
所殺因欲以為冏罪而討之遂廢帝立大將軍頴以河¶
間王顒為宰相已得用事既而冏為乂所殺(事見上/卷上年)頴¶
顒猶守藩不如所謀頴恃功驕奢百度弛廢甚於冏時¶
猶嫌乂在内不得逞其欲欲去之(去羌/吕翻)時皇甫商復為¶
乂參軍商兄重為秦州刺史含說顒曰商為乂所任重¶
終不為人用宜早除之(商含不平事/見上卷元年)可表遷重為内職¶