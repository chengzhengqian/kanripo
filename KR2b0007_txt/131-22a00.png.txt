復推遷則無以自立所賴者彼糧行竭我食有餘耳若¶
使叔寳米至非唯難可復圖我亦不能持久今唯有間¶
道襲其米車(間古/莧翻)出彼不意若能制之當不戰走矣勔¶
以為然以疲弱守營簡精兵千人配安國及龍驤將軍¶
黄囘使從間道出順後於横塘抄之(水經注閻潤水上/承施水於合肥縣)¶
(北復逕縣西積為陽湖陽湖水自塘西北逕死雩亭南/夾横塘西注宋㤗始初劉順據之以拒劉勔杜叔寳送)¶
(糧死雩劉勔破之此塘/驤思將翻抄楚交翻)安國始行齎二日熟食食盡叔¶
寳不至將士欲還安國曰卿等旦已一食今晚米車不¶