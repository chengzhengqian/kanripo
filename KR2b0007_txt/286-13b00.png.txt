為備何所不至自是每遊宴景達多辭疾不預唐主遣¶
使賀契丹滅晉且請詣長安修復諸陵(唐末䘮亂諸陵/多遭發掘南唐)¶
(自謂纂唐之緒/故請修復也)契丹不許而遣使報之晉密州刺史皇¶
甫暉棣州刺史王建皆避契丹帥衆奔唐(帥讀/曰率)淮北賊¶
帥多請命於唐(帥所/類翻)唐虞部員外郎韓熈載上疏以為¶
陛下恢復祖業今也其時若虜主北歸中原有主則未¶
易圖也(易以䜴翻韓熈載以定中原自期僅見此疏/耳自古以來多大言少成事者何可勝數)時¶
方連兵福州未暇北顧唐人皆以為恨唐主亦悔之(使/唐)¶