之吏皆相矜以虐泥耳籠頭枷研楔轂(枷研以重枷研/其頸楔轂以鐵)¶
(圏轂其首而加楔楔/先結翻轂呼角翻)摺膺籖爪(摺與拉同力答翻摧也/折也膺胸也籖爪以竹)¶
(籖其𤓰甲今鞫獄者/十指下籖即其遺虐)懸髪薰耳號曰獄持或累日節食¶
連宵緩問晝夜揺撼使不得眠號曰宿囚此等既非木¶
石且救目前茍求賖死(賖遠也言伏法而死較/死於獄中為稍賖也)臣竊聽¶
輿議皆稱天下太平何苦須反豈被告者盡是英䧺欲¶
求帝王邪但不勝楚毒自誣耳(被皮義翻/勝音升)願陛下察之¶
今滿朝側息不安(朝直/遥翻)皆以為陛下朝與之密夕與之¶