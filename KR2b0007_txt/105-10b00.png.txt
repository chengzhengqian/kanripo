(乗䋲/證翻)若天命有廢興固非智力所能移也翼曰陛下重¶
小信而輕社稷臣見其往而不返闗東之亂自此始矣¶
堅不聴遣將軍李蠻閔亮尹固帥衆三千送垂又遣驍¶
騎將軍石越率精卒三千戍鄴驃騎將軍張蚝帥羽林¶
五千戍并州鎮軍將軍毛當帥衆四千戍洛陽(驍堅堯/翻騎竒)¶
(寄翻下同帥讀曰率下/同驃匹妙翻蚝七吏翻)權翼宻遣壯士邀垂於河橋南¶
空倉中垂疑之自涼馬臺結草筏以渡(水經注東郡白/馬縣有涼城河)¶
(水逕其北有神馬亭西去白馬津可二十許里實中層/峙南北二百步東西五十許步今按神馬亭既在東郡)¶