是貉人愈犯邊東北與西南夷皆亂(東濊貊北/匈奴也)莽志方¶
盛以為四夷不足吞滅專念稽古之事復下書以此年¶
二月東巡狩具禮儀調度(復扶又翻/調徒弔翻)既而以文母太后¶
體不安且止待後　初莽為安漢公時欲諂太皇太后¶
以斬郅支功奏尊元帝廟為髙宗(事見上卷/元始四年)太后晏駕¶
後當以禮配食云及莽改號太后為新室文母絶之於¶
漢不令得體元帝墮壊孝元廟(師古曰夫婦一體也墮/毁也音火規翻壊音怪)¶
更為文母太后起廟獨置孝元廟故殿以為文母篹食¶