其子平於章鄉(水經注漳水出臨沮縣東荆山南逕臨/沮縣之漳鄉南潘璋禽關羽於此漳水)¶
(又南逕當陽縣/又南逕麥城東)斬之遂定荆州初偏將軍呉郡全琮(全/姓)¶
(琮/名)上疏陳關羽可取之計權恐事泄寢而不答及已禽¶
羽權置酒公安顧謂琮曰君前陳此孤雖不相答今日¶
之捷抑亦君之功也於是封琮陽華亭侯權復以劉璋¶
為益州牧駐秭歸未幾璋卒(劉備入益州遷璋于公安/今為權所得幾居豈翻)¶
吕蒙未及受封而疾發權迎置於所館之側所以治䕶¶
者萬方時有加鍼權為之慘慼(治直之翻/為于偽翻)欲數見其顔¶