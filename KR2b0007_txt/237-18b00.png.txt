未詔徵錡為左僕射以御史大夫李元素為鎮海節度¶
使庚申錡表言軍變殺留後大將先是錡選腹心五人¶
為所部五州鎮將(先悉/薦翻)姚志安處蘇州李深處常州趙¶
惟忠處湖州丘自昌處杭州髙肅處睦州(處昌吕翻/下處置同)各¶
有兵數千伺察刺史動靜(伺相/吏翻)至是錡各使殺其刺史¶
遣牙將庾伯良將兵三千治石頭(治直之翻/修治也)常州刺史¶
顔防用客李雲計矯制稱招討副使斬李深傳檄蘇杭¶
湖睦請同進討湖州刺史辛祕潛募鄉閭子弟數百夜¶