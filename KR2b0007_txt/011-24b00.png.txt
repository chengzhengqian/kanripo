此特一時之事耳上與楚相距五嵗失軍亡衆跳身遁¶
者數矣(師古曰謂輕身走出/也數所角翻下同)然蕭何常從闗中遣軍補¶
其處非上所詔令召而數萬衆㑹上之乏絶者數矣又¶
軍無見糧(見賢/遍翻)蕭何轉漕闗中給食不乏陛下雖數亡¶
山東蕭何常全闗中以待陛下此萬世之功也今雖無¶
曹參等百數何缺於漢漢得之不必待以全奈何欲以¶
一旦之功而(口/力)萬世之功㢤蕭何第一曹參次之上曰¶
善於是乃賜蕭何帶劔履上殿入朝不趨(古者君子必/帶劔所以衞)¶