也因麾衆先進毅等從之𤣥常漾舸於舫側以備敗走¶
(舸古/我翻)由是衆莫有鬭心毅等乘風縦火盡鋭争先𤣥衆¶
大潰燒輜重夜遁(重直/用翻)郭銓詣毅降𤣥故將劉統馮稚¶
等聚黨四百人襲破尋陽城(降户江翻/將即亮翻)毅遣建威將軍¶
劉懐肅討平之懐肅懐敬之弟也(劉懐敬見一百一/十一卷隆安三年)𤣥¶
挾帝單舸西走留永安何皇后及王皇后於巴陵(永安/何皇)¶
(后穆帝章皇后也/王皇后帝之后也)殷仲文時在𤣥艦求出别船收集散¶
卒因叛𤣥奉二后犇夏口(夏户/雅翻)遂還建康己卯𤣥與帝¶