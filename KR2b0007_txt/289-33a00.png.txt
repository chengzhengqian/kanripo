於希萼(張暉先是自益陽遁歸長/沙長沙既陷遂降于希萼)左司馬希崇帥將吏¶
詣希萼勸進(馬希崇通希萼事始二百八十/七卷天福十二年帥讀曰率)呉宏戰血¶
滿袖見希萼曰不幸為許可瓊所誤今日死不愧先王¶
矣彭師暠投槊于地大呼請死(呼火/故翻)希萼歎曰鐡石人¶
也皆不殺乙巳希崇迎希萼入府視事閉城分捕希廣¶
及掌書記李𢎞臯弟𢎞節都軍判官唐昭𦙍及鄧懿文¶
楊滌等皆獲之希萼謂希廣曰承父兄之業豈無長幼¶
乎希廣曰將吏見推朝廷見命耳希萼皆囚之(卒如張/少敵拓)¶