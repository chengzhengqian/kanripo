少監駙馬都尉尚岐陽公主公主上長女郭妃所生也¶
八月癸巳成昏公主有賢行(行下/孟翻)杜氏大族尊行不趐¶
數十人(尊行之行下浪翻/不趐與不啻同)公主卑委怡順一同家人禮¶
度二十年間人未嘗以絲髪間指為貴驕始至則與悰¶
謀曰上所賜奴婢卒不肯窮屈(卒子恤/翻終也)奏請納之悉自¶
市寒賤可制指者(制指謂可制御/而指使者也)自是閨門落然不聞¶
人聲　閏月丙辰彰義節度使呉少陽薨(録考異曰實/  少陽卒在)¶
(閏月己丑下壬辰上而并元濟焚舞陽言之統紀舊紀/少陽卒皆在九月按舊傳曰少陽卒凡四十日不為輟)¶