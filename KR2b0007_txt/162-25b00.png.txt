之南叛也(事見一百六/十卷元年)丞相泰恐東魏復取景所部地¶
(復扶/又翻)使諸将分守諸城及潁川陷泰以諸城道路阻絶¶
皆令拔軍還(史言宇文泰不求廣地/之名而審計利害之實)　上甲侯韶自建¶
康出奔江陵稱受髙祖宻詔徴兵(五考異曰梁帝紀在/  月今從太清紀)¶
以湘東王繹為侍中假黄鉞大都督中外諸軍事司徒¶
承制自餘藩鎮並加位號　宋子仙圍戴僧逷不克丙¶
午吳盜陸緝等(陸考異曰典略作戊子/  黯今從太清紀南史)起兵襲吴郡殺¶
蘇單于推前淮南太守文成侯寧為主　臨賀王正徳¶