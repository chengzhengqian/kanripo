(平漢泫氏縣地宋白曰漢泫氏縣後魏改泫氏北/齊改高平九域志高平縣在澤州東北六十五里)癸巳¶
前鋒與北漢軍遇擊之(於考異曰世宗實録甲午賊陳/  高平南之高原按下又有甲)¶
(午此必癸巳誤也/今從十國紀年)北漢兵却帝慮其遁去趣諸軍亟進¶
(趣讀/曰促)北漢主以中軍陳於巴公原(陳讀曰陣下同巴公/鎭在晉城縣東北)¶
張元徽軍其東楊衮軍其西衆頗嚴整時河陽節度使¶
劉詞將後軍未至衆心危懼而帝志氣益銳命白重進¶
與侍衛馬步都虞候李重進將左軍居西(白重進當/作白重賛)樊¶
愛能何徽將右軍居東向訓史彦超將精騎居中央殿¶