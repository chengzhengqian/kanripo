遂被廢棄熙濟俱徙長沙詔𦵏温依漢霍光及安平獻¶
王故事冲稱温遺命以少子𤣥為嗣(為桓𤣥簒晉張/本少詩照翻)時¶
方五嵗襲封南郡公庚戌加右將軍荆州刺史桓豁征¶
西將軍督荆揚雍交廣五州諸軍事(揚恐當作梁/雍於用翻)桓冲¶
為中軍將軍都督揚豫江三州諸軍事揚豫二州刺史¶
鎮姑孰竟陵太守桓石秀為寧逺將軍江州刺史鎮潯¶
陽(三分温所統/以授其弟姪)石秀豁之子也冲既代温居任盡忠王¶
室或勸冲誅除時望専執時權冲不從始温在鎮死罪¶