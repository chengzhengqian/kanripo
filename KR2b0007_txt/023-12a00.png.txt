下還歸(還音旋/又如字)揚名於匈奴功顯於漢室雖古竹帛所¶
載丹青所畫何以過子卿陵雖駑怯令漢貰陵罪(駑音/奴貰)¶
(寛也貰/時夜翻)全其老母使得奮大辱之積志庻幾乎曹柯之¶
盟(李竒曰言欲刼單于如曹劌劫/齊桓公柯盟之時幾居衣翻)此陵宿昔之所不忘¶
也收族陵家為世大戮(事見上卷/天漢三年)陵尚復何所顧乎已¶
矣令子卿知吾心耳陵泣下數行(行戸/剛翻)因與武决單于¶
召㑹武官屬前已降及物故凡隨武還者九人既至京¶
師詔武奉一太牢謁武帝園廟(程大昌演繁露曰牛/羊豕具為太牢有羊)¶