(終日廹逐無時蹔捨時人號驅驢宰相/此盖張文成惡及善毁之耳今從舊傳)鸞臺侍郎同平¶
章事楊再思罷為左臺大夫(即左御/史大夫)丁未相王兼檢校¶
安北大都䕶以天官侍郎陸元方為鸞臺侍郎同平章¶
事　納言隴右諸軍大使婁師徳薨(使疏/吏翻)師徳在河隴¶
前後四十餘年㳟勤不怠民夷安之性沈厚寛恕狄仁¶
傑之入相也師徳實薦之而仁傑不知意頗輕師徳數¶
擠之於外(沈持林翻數所角翻/擠子西翻又子細翻)太后覺之嘗問仁傑曰¶
師徳賢乎對曰為將能謹守邊陲(将即亮/翻下同)賢則臣不知¶