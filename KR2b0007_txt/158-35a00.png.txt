百姓便之　魏自正光以後政刑弛縱在位多貪汙丞¶
相歡啟以司州從事宋遊道為御史中尉(五代志後齊/司州置牧屬)¶
(官有别駕從事/史治中從事史)澄固請以吏部郎崔暹為之以遊道為¶
尚書左丞澄謂暹遊道曰卿一人處南臺一人處北省¶
(處曷吕翻御史臺謂之南臺尚書省謂之北省杜佑曰/御史臺在宫闕西南故名南臺尚書省在北故曰北省)¶
當使天下肅然暹選畢義雲等為御史時稱得人義雲¶
衆敬之曽孫也(宋明帝初畢/衆敬降魏)澄欲假暹威勢諸公在坐¶
(坐徂/卧翻)令暹後至通名髙視徐歩兩人挈裙而入澄分庭¶