后昭哀后武哀王祠請悉罷勿奉奏可　六月己未太¶
子即皇帝位謁髙廟尊皇太后曰太皇太后(宣帝卬成/王皇后也)¶
皇后曰皇太后以元舅侍中衞尉陽平侯王鳳為大司¶
馬大将軍領尚書事(王氏得權/自此始)　秋七月丙戌葬孝元¶
皇帝于渭陵(臣瓚曰自崩及葬凡五十五/日渭陵在長安北五十六里)　大赦天下¶
　丞相衡上疏曰陛下秉至孝哀傷思慕不絶於心未¶
有游虞弋射之宴(師古曰虞/與娱同)誠隆於慎終追逺無窮已¶
也(師古曰慎終慎孝道之終也追逺不忘本也論/語稱曽子曰慎終追逺民德歸厚矣故衡引之)竊願¶