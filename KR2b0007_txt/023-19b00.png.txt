王所殺義無比干之親而蹈比干之節(比干紂之賢/臣諌紂而死)宜¶
顯賞其子以示天下明為人臣之義乃擢義子延夀為¶
諌大夫　大將軍光以朝無舊臣(朝無直/遥翻)光禄勲張安¶
世自先帝時為尚書令(班表少府屬官有尚書令續漢/志尚書令承秦所置掌凡選署)¶
(及奏下尚書曹文/書衆事秩千石)志行純篤(行下/孟翻)乃白用安世為右將¶
軍兼光禄勲以自副焉安世故御史大夫湯之子也光¶
又以杜延年有忠節(以其發燕盖/上官之謀也)擢為太僕右曹給事¶
中(太僕正卿右曹給事中加官也晉灼曰漢儀注諸吏/給事中日上朝謁平尚書奏事分為左右曹班表給)¶