圖若乗此際使劉牢之為前鋒而第下以大軍繼進𤣥¶
可取也元顯以為然㑹武昌太守庾楷以𤣥與朝廷構¶
怨恐事不成禍及於已(庾楷歸桓玄見一/百十卷隆安二年)密使人自結¶
於元顯云𤣥大失人情衆不為用若朝廷遣軍已當為¶
内應元顯大喜遣張法順至京口謀於劉牢之牢之以¶
為難法順還謂元顯曰觀牢之言色必貳於我不如召¶
入殺之不爾敗人大事(敗必/邁翻)元顯不從於是大治水軍¶
徴兵裝艦以謀討𤣥(治直之翻/艦戸黯翻)¶