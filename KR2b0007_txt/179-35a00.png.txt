雜水咽之(咽於/甸翻)其妻詣闕稱寃上遣使案驗(使疏/吏翻)奏榮¶
暴虐贓穢狼籍徴還賜死元𢎞嗣代榮為政酷又甚之¶
　九月壬戌置常平官(開皇初置義倉今/置常平官掌之)　是歳龍門¶
王通詣闕獻太平十二策(隋志龍門縣/屬河東郡)上不能用罷歸¶
通遂敎授於河汾之間弟子自逺至者甚衆累徴不起¶
楊素甚重之勸之仕通曰通有先人之敝廬足以蔽風¶
雨薄田足以具&KR0673;粥(&KR0673;諸延/翻厚粥)讀書談道足以自樂(樂音/洛)¶
願明公正身以治天下(治直/之翻)時和歳豐通也受賜多矣¶