為植家丞顒防閑以禮無所屈橈(顒魚容翻防隄也閑/闌也防以制水閑以)¶
(制獸皆禁止之/義也橈奴教翻)由是不合庶子劉楨美文辭植親愛之¶
(漢制列侯置家丞庶子各一/人主侍侯使理家事楨音貞)楨以書諫植曰君侯採庶¶
子之春華忘家丞之秋實為上招謗其罪不小愚實懼¶
焉　魏尚書令荀攸卒攸深宻有智防(智以料事/防以保身)自從¶
魏公操攻討常謀謨帷幄時人及子弟莫知其所言操¶
嘗稱荀文若之進善不進不休荀公達之去惡不去不¶
止(去惡之去羌吕翻荀彧/字文若荀攸字公達)又稱二荀令之論人乆而益¶