帝以敦故并疎忌導御史中丞周嵩上疏以為導忠素¶
竭誠輔成大業不宜聽孤臣之言惑疑似之說放逐舊¶
德以佞伍賢(用兵列陳五人為伍伍同列/也以佞伍賢言賢佞同列也)虧既徃之恩¶
招將來之患(向者親倚導而今疎忌之是虧既徃之恩/也導或自疑外而與敦同是招將來之患)¶
(也招之/遥翻)帝頗感寤導由是得全(史言周顗兄/弟保䕶王導)　八月常¶
山崩(常山在常山郡上曲陽/縣西北其地時屬石勒)　豫州刺史祖逖以戴淵¶
呉士(淵廣陵人廣陵/故呉王濞都也)雖有才望無𢎞致逺識且已翦荆¶
棘收河南地而淵雍容一旦來統之意甚怏怏(怏於/兩翻)又¶