(班書功臣表及公卿表皆作睢陵矦髙祖功臣張敖封/宣平矦傳國至曾孫壬失矦元光三年封其弟廣為睢)¶
(陵矦紹國昌廣之子也睢陵縣屬陵淮/郡師古曰乏祠祠事冇闕也睢音雖)初髙祖封功臣¶
為列矦百四十有三人時兵革之餘大城名都民人散¶
亡户口可得而數裁什二三(師古曰裁與纔同十/分之内纔有二三也)大矦¶
不過萬家小者五六百户其封爵之誓曰使黄河如帶¶
泰山若厲國以永存爰及苗裔(應劭曰封爵之誓國家/欲使功臣傳祚無窮也)¶
(帶衣帶也厲砥石也河當何時如衣帶山當何時/如厲石言如帶厲國猶永存以及後世之子孫也)申以¶
丹書之信重以白馬之盟及髙后時盡差第列矦位次¶