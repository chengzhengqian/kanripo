冦靈州䧟水口支渠敗營田(敗補/邁翻)詔河東振武救之遣¶
神策六軍二千戍定遠懷遠城(懷遠縣屬靈州後周置/隋五原郡在縣界宋白)¶
(曰定遠縣在靈/州東北二百里)吐蕃乃退　陸贄請令臺省長官各舉¶
其屬(長知/兩翻)著其名於詔書異日考其殿最并以升黜舉¶
者(殿丁練翻所舉得人則升舉主以昭進賢/之賞所舉非人則黜舉主以昭失舉之罰)五月戊辰¶
詔行贄議未幾或言於上曰諸司所舉皆有情故或受¶
貨賂不得實才上密諭贄自今除改卿宜自擇勿任諸¶
司(諸司即謂/臺省長官)贄上奏其略曰國朝五品以上制敕命之¶