(保宗叛魏見/上卷二十年)公主勸之或曰奈何叛父母之國公主曰¶
事成為一國之母豈比小縣公主哉魏主賜之死楊文¶
徳坐失守免官削爵土(宋免削/之也)　二月癸卯魏主如定¶
州罷塞圍役者(築塞圍見上/卷二十三年)遂如上黨誅潞縣叛民二¶
千餘家徙河西離石民五千餘家于平城(河西當/作西河)　閏¶
月己酉帝大蒐于宣武場(建康倣洛都之制築/宣武場於臺城北)　初劉¶
湛既誅(湛誅見一百二/十三卷十七年)庾炳之遂見寵任累遷吏部尚¶
書勢傾朝野炳之無文學性彊急輕淺既居選部好詬¶