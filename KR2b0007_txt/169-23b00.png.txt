督精騎一千發晉陽(騎奇/寄翻)丁巳齊主亦自晉陽赴洛陽¶
　己未齊太宰平原靖翼王淹卒　段韶自晉陽行五¶
日濟河㑹連日隂霧壬戌韶至洛陽帥帳下三百騎與¶
諸將登邙阪觀周軍形勢(邙阪北邙之阪/也帥讀曰率)至太和谷與¶
周軍遇韶即馳告諸營追集騎士結陳以待之(陳讀曰/陣下光)¶
(陳/同)韶為左軍蘭陵王長恭為中軍斛律光為右軍周人¶
不意其至皆忷懼(忷許/拱翻)韶遙謂周人曰汝宇文䕶纔得¶
其母遽来為㓂何也周人曰天遣我来有何可問韶曰¶