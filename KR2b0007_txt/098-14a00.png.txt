而復興(易以䜴翻/復扶又翻)或有英雄據其成資(謂中原或有英/雄乘亂而取趙)¶
(據有其已/成之資也)豈惟失此大利亦恐更為後患雋曰鄴中雖¶
亂鄧恒據安樂(以前參考安/樂當作樂安)兵彊糧足今若伐趙東道¶
不可由也當由盧龍盧龍山徑險狹(水經注濡水東南/逕盧龍塞塞道自)¶
(無終縣東出渡濡水向林蘭陘東至清/陘盧龍之險峻阪縈折故有九崢之名)虜乘髙斷要(斷/丁)¶
(管/翻)首尾為患將若之何霸曰恒雖欲為石氏拒守其將¶
士顧家人懐歸志若大軍臨之自然瓦解臣請為殿下¶
前驅東出徒河潛趨令支出其不意(為于偽翻趨七喻/翻令音鈴又即定)¶