叱列殺鬼侍帝側(刹初/轄翻)詐言防衛抱帝入帳餘人即殺¶
劭及子正又遣數十人遷帝於河橋置之幕下帝憂憤¶
無計使人諭㫖於榮曰帝王迭興盛衰無常今四方瓦¶
解將軍奮袂而起所向無前此乃天意非人力也我本¶
相投志在全生豈敢妄希天位(希望/也)將軍見逼以至於¶
此若天命有歸將軍宜時正尊號若推而不居(推吐/雷翻)存¶
魏社稷亦當更擇親賢而輔之(更工/衡翻)時都督髙歡勸榮¶
稱帝(軍考異曰魏爾朱榮傳曰於是獻武王與外兵叅/  司馬子如等切諫陳不可之理榮曰愆誤若是)¶