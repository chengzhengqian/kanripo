忠以武三思擅權意常憤鬱及太子重俊起兵遇元¶
忠子太僕少卿升於永安門(唐六典太極宫城南面三/門中曰承天東曰長樂西)¶
(曰永/安)脅以自隨太子死升為亂兵所殺元忠揚言曰元¶
惡已死雖鼎鑊何傷但惜太子隕沒耳上以其有功且¶
為髙宗武后所重故釋不問兵部尚書宗楚客太府卿¶
紀處訥等共證元忠云與太子通謀請夷其三族制不¶
許元忠懼表請解官爵以散秩還第(散悉/亶翻)丙戌上手敕¶
聽解僕射以特進齊公致仕(仕考異曰實録元忠致/  在九月今從舊本紀)仍¶