在兩君掌握耳臣嘗欲謂太尉絳侯絳侯與我戲易吾¶
言(謂告語也言絳侯素與之戲狎輕易其言也/周勃封絳侯班志絳縣屬河東郡晉之舊都)君何不¶
交驩太尉深相結因為陳平畫吕氏數事陳平用其計¶
乃以五百金為絳侯夀厚具樂飲(師古曰厚為其具而/與太尉樂飲樂音洛)¶
太尉報亦如之兩人深相結吕氏謀益衰陳平以奴婢¶
百人車馬五十乗錢五百萬遺陸生為飲食費(遺于/季翻)太¶
后使使吿代王(髙祖七年立/子恒為代王)欲徙王趙(王于/况翻)代王謝之¶
願守代邊太后乃立兄子吕禄為趙王追尊禄父建成¶