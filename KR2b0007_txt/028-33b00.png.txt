萬六千人乃足以決事書奏天子大為發兵六萬餘人¶
(上時掌翻/為于偽翻)八月拜太常弋陽侯任千秋為奮武将軍以¶
助之(昭帝時宫以捕上官桀功封弋陽侯千秋其子/也弋陽侯國屬汝南郡應劭曰弋山在西北)冬¶
十月兵畢至隴西十一月並進羌虜大破斬首數千級¶
餘皆走出塞兵未決間漢復發募士萬人(復扶/又翻)拜定襄¶
太守韓安國為建威将軍(師古曰自别有此韓/安國非武帝時人也)未進聞¶
羌破而還詔罷吏士(吏軍吏/士卒也)頗留屯田僃要害處(師古/曰要)¶
(害者在我為要/于敵為害也)¶