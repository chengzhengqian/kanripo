家僮千數後庭妓妾曳綺羅者以千數(妓渠/綺翻)第宅華侈¶
制擬宫禁親故吏布列清顯(隋書素傳作親戚/故吏此逸戚字)既廢一¶
太子及一王威權日盛朝臣有違忤者或至誅夷(忤五/故翻)¶
有附會及親戚雖無才用必加進擢朝廷靡然莫不畏¶
附敢與素抗而不撓者(撓奴敎/翻屈也)獨栁彧及尚書右丞李¶
綱大理卿梁毗而已始毗為西寜州刺史(隋志越雋郡/後周置嚴州)¶
(開皇六年改曰西寜州十八年又改/曰嶲州毗刺西寜葢十八年以前也)凡十一年蠻夷酋¶
長皆以金多者為豪雋遞相攻奪略無寜歳毗患之後¶