弈干棄其部衆帥數千騎與劉勃勃奔秦州(秦州治上/邽帥讀曰)¶
(率騎奇/寄翻)魏軍追至瓦亭不及而還盡獲其府庫蓄積馬¶
四萬餘匹雜畜九萬餘口(畜許/救翻)徙其民於代都(魏以平/城為代)¶
(都/)餘種分迸(種章勇翻/迸北孟翻)平陽太守貳塵復侵秦河東(姓/譜)¶
(春秋貳軫二國後皆為氏貳/塵之貳則虜姓也復扶又翻)長安大震闗中諸城晝閉¶
秦人簡兵訓卒以謀伐魏　秦王興立子泓為太子大¶
赦泓孝友寛和喜文學(喜許/記翻)善談詠而懦弱多病興欲¶
以為嗣而狐疑不决久乃立之(為姚泓以懦/弱亡秦張本)　姑臧大¶