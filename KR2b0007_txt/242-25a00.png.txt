朝議以為不可遣中使止之回鶻遣其臣李義節將三¶
千人已至豐州北却之不從詔𤼵繒帛七萬匹以賜之¶
甲寅始還(還音旋/又如字)　王智興遣輕兵二千襲濠州丙辰¶
刺史侯𢎞度弃城奔壽州　言事者皆謂裴度不宜出¶
外上亦自重之戊午制留度輔政以中書侍郎同平章¶
事王播同平章事代度鎮淮南仍兼諸道鹽鐵轉運使¶
　李寰帥其衆三千出博野(帥讀/曰率)王庭湊遣兵追之寰¶
與戰殺三百餘人庭湊兵乃還餘衆二千猶固守博野¶