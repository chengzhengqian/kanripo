(朝直遥翻惡烏路翻/復扶又翻又音如字)惟誠者惟岳之庶兄也謙厚好書¶
得衆心(好呼/到翻)其母妹為李正巳子婦(母妹者惟誠/同母之妹也)是日¶
惟岳送惟誠於正已正已使復姓張遂仕淄青惟岳遣¶
王它奴詣從政家察其起居(將殺之示之以/意使自引分)從政飲藥¶
而卒(卒子/恤翻)且死曰吾不憚死哀張氏今族滅矣(李寶臣/本張忠)¶
(志故/云然)劉文喜之死也李正已田悦等皆不自安劉晏死¶
正已等益懼(劉文喜劉晏/死皆見上年)相謂曰我軰罪惡豈得與劉¶
晏比乎(李正巳田悦非面相告/語也使人傳言有此語)㑹汴州城隘廣之東方¶