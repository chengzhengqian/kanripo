言之鎛於上前引其足曰此靴亦内庫所出臣以錢二¶
千買之堅完可久服度言不可信上以為然(引足於君/前不敬大)¶
(矣憲宗溺於利不惟不/察其慢又且然其言)由是鎛益無所憚(為鎛得/罪張本)程异¶
亦自知不合衆心能亷謹謙遜為相月餘不敢知印秉¶
筆(時宰相更日/知印秉筆)故終免於禍　五坊使楊朝汶(汶音/問)妄¶
捕繫人廹以考捶責其息錢遂轉相誣引所繫近千人¶
(捶止蕊翻/近其靳翻)中丞蕭俛劾奏其狀(俛音免劾漢書音義/户概翻今音户得翻)裴¶
度崔羣亦以為言上曰姑與卿論用兵事(姑且/也)此小事¶