永平元年春正月帝率公卿已下(已下即以下孔頴達/曰已與以字本同)¶
朝于原陵如元㑹儀(朝陵如元㑹儀事死/如事生也朝直遥翻)乗輿拜神坐¶
(乗䋲證翻/坐徂卧翻)退坐東廂侍衛官皆在神坐後太官上食(上/時)¶
(掌翻/下同)太常奏樂郡國上計吏以次前當神軒占其郡榖¶
價及民所疾苦是後遂以為常　夏五月髙宻元矦鄧¶
禹薨(諡法行義説民曰元主義行徳曰元此特以鄧禹/中興元功而諡之耳後世謚法始有茂徳丕績曰)¶
(元/)　東海恭王彊病上遣使者太醫乗驛視疾駱驛不¶
絶(驛傳逓馬也左傳謂之乗驛者乗驛馬也/西漢謂之置傳馳傳駱驛往來不絶也)詔沛王輔¶