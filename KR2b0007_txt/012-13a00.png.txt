為禽矣不如遂發兵反梁王不聽梁太僕得罪亡走漢¶
告梁王與扈輒謀反於是上使使掩梁王梁王不覺遂¶
囚之洛陽有司治反形已具(臣瓉曰扈輒勸越反而/越不誅是反形已具也)請¶
論如法上赦以為庶人傳處蜀青衣(青衣道屬蜀郡臣/瓉曰今漢嘉是也)¶
(章懐太子賢曰青衣道在大江青衣二水之/㑹今嘉州龍遊縣也傳張戀翻處昌吕翻)西至鄭逢¶
吕后從長安來彭王為吕后泣涕自言無罪願處故昌¶
邑(二世二年彭越起/於昌邑為于偽翻)吕后許諾與俱東至洛陽吕后白¶
上曰彭王壯士今徙之蜀此自遺患不如遂誅之妾謹¶