(知之顔淵曰臣以政知之昔舜巧於使民造父巧於使/馬舜不窮其民力造父不窮其馬力是舜無失民造父)¶
(無失馬也今東野畢之御上車執轡御體正矣步驟馳/騁朝禮畢矣歴險致逺馬力盡矣然猶求進不已是以)¶
(知之/也)今事役勞苦男女離曠願陛下深察東野之敝留¶
意舟水之喻息奔駟於未盡節力役於未困昔漢有天¶
下至孝文時唯有同姓諸侯而賈誼憂之曰置火積薪¶
之下而寢其上因謂之安(見十四卷漢/文帝六年)今冦賊未殄猛¶
將擁兵檢之則無以應敵乆之則難以遺後(謂五大在/邊尾大不)¶
(掉非善計以詒後/人也遺于季翻)當盛明之世不務以除患若子孫不¶