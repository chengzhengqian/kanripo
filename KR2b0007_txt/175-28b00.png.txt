安城制度狹小又宮内多妖異(妖於/驕翻)納言蘇威勸帝遷¶
都帝以初受命難之夜與威及高熲共議明旦通直散¶
騎庾季才奏曰臣仰觀乾象俯察圖記必有遷都之事¶
且漢營此城將八百歲(漢高帝五年徙都長安歲在己/亥是年歲在壬寅凡八百四歲)¶
(惠帝元年城長安歲在丁/未距是年七百九十六年)水皆鹹鹵不甚宜人(京都地/大人衆)¶
(加以歲乆壅底墊隘穢惡聚而/不泄則水多鹹鹵鹵郎古翻)願陛下協天人之心為¶
遷徙之計帝愕然謂熲威曰是何神也太師李穆亦上¶
表請遷都帝省表曰天道聰明已有徵應(上時掌翻省悉/景翻徵證也)¶