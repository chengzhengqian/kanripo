(翻/)閼氏謂冒頓曰兩主不相困今得漢地而單于終非¶
能居之也且漢主亦有神靈單于察之冒頓與王黄趙¶
利期而黄利兵不來疑其與漢有謀乃解圍之一角㑹¶
天大霧漢使人往來匈奴不覺陳平請令彊弩傅兩矢¶
外鄉(師古曰傅讀曰附每一弩而加/兩矢外嚮以禦敵也鄉讀曰嚮)從觧角直出帝出¶
圍欲驅太僕滕公固徐行至平城漢大軍亦到胡騎遂¶
解去漢亦罷兵歸令樊噲止定代地上至廣武赦劉敬¶
曰吾不用公言以困平城吾皆已斬前使十輩矣乃封¶