所委任與城陽王徽相埒(埒力/輟翻)然徐鄭用事略亦不敢¶
違也(魏當時宗室畧其巨擘也史/言其居淫昏之朝不能矯正)　杜洛周遣都督王¶
曹紇真等将兵掠薊南(時杜洛周葛榮等作亂其軍中/将領無不加以王爵曹紇真以)¶
(都督加王號/故曰都督王)秋七月丙午行臺常景遣都督于榮等擊¶
之於栗園(栗園當在范陽固安縣/界固安之栗天下稱之)大破之斬曹紇真及¶
将卒三千餘級洛周帥衆南趣范陽(范陽縣前漢屬涿/郡後漢章帝改涿)¶
(郡為范陽郡帥讀/曰率趣七喻翻)景與榮等又破之　魏僕射元纂以¶
行臺鎮恒州鮮于阿胡擁朔州流民冦恒州戊申陷平¶