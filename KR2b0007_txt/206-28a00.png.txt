人翻被破傷豈不悲痛(被皮/義翻)夫人猶水也壅之則為泉¶
疏之則為川通塞隨流(塞悉/則翻)豈有常性今負罪之伍必¶
不在家露宿草行潜竄山澤赦之則出不赦則狂山東¶
羣盗縁兹聚結臣以邊塵蹔起不足為憂(蹔與/暫同)中土不¶
安此為大事罪之則衆情恐懼恕之則反側自安伏願¶
曲赦河北諸州一無所問制從之仁傑於是撫慰百姓得¶
突厥所驅掠者悉逓還本貫散粮運以賑貧乏修郵驛¶
以濟旋師恐諸將及使者妄求供頓乃自食疏糲(郵音/尤將)¶