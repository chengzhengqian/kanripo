之(復扶又/翻下同)略取甘陵安平勃海河間攻袁尚於中山尚¶
敗走故安(故安縣屬涿郡賢曰故/城在今易州易縣南)從袁熙譚悉收其衆¶
還屯龍湊操與譚書責以負約與之絶婚女還然後進¶
討(袁尚破走操/於是始討譚)十二月操軍其門譚拔平原走保南皮¶
臨清河而屯(水經清河過/南皮縣西)操入平原略定諸縣　曹操¶
表公孫度為武威將軍封永寧鄉侯度曰我王遼東何¶
永寕也(王于/况翻)藏印綬於武庫(遼東郡之/武庫也)是歳度卒子康¶
嗣位以永寧鄉侯封其弟恭操以牽招嘗為袁氏領烏¶