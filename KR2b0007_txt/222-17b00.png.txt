希逸與范陽相攻連年救援既絶又為奚所侵乃悉舉¶
其軍二萬餘人襲李懐仙破之因引兵而南¶
寳應元年(以楚州表言上帝賜寳/玉改元改元實在四月)建寅月(去年九月勑/以建子月為)¶
(歲首而通鑑仍以建寅月為歲首者以是年/四月制復月數皆如其舊也改元亦在是月)甲申追尊¶
靖徳太子琮為奉天皇帝妃竇氏為㳟應皇后丁酉葬¶
于齊陵(琮上皇之長子天寳十載薨謚曰靖徳太子新/書地理志齊陵在京兆昭應縣東十六里琮徂)¶
(宗/翻)　甲辰吐蕃遣使請和(使疏/吏翻)　李光弼㧞許州擒史¶
朝義所署潁川太守李春朝義將史参救之(許州潁川/郡唐已復)¶