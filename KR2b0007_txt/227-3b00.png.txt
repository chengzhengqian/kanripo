(建中二年而薨是年嵗在重光作噩自柔兆涒/灘至重光作噩二十六年耳故云殆三十年)功葢天¶
下而主不疑位極人臣而衆不疾窮奢極欲而人不非¶
之年八十五而終其將佐至大官為名臣者甚衆(將即/亮翻)¶
壬子以懷鄭河陽節度副使李艽為河陽懷州節度使¶
割東畿五縣𨽻焉(艽居包翻使疏吏翻東畿東都畿/也五縣河陽河清濟源温王屋)¶
北庭安西自吐蕃陷河隴隔絶不通(陷河隴見二百二/十三卷代宗廣徳)¶
(元年吐從/暾入聲)伊西北庭節度使李元忠四鎮留後郭昕帥¶
將士閉境拒守(昕許斤翻/帥讀曰率)數遣使奉表皆不達聲問絶¶