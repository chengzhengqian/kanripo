芻糧以實之此萬全之䇿也若大集諸道兵踰月始至¶
虜亦集衆而來與我爭戰勝負未可知何暇築城哉上¶
從之二月朝晟分軍為三各築一城軍吏曰方渠無井¶
不可屯軍判官孟子周曰方渠承平之時居人成市無¶
井何以聚人乎命浚眢井(眢井廢井也/眢烏歡翻)果得甘泉(方渠/縣鹹)¶
(河從土橋歸徳川同家谷三處𤼵源来鹹苦不可/食甜河在城西從蕃部鼻家族北界來供人飲食)三月¶
三城成(木考異曰實錄先是邠寧楊朝晟奏方渠合道/  波皆賊路也請城其地以備之詔問須幾何)¶
(人邠志曰十三年春詔問楊公曰方渠合道木波皆賊/路也城之可乎若以為可更要幾兵二月十一日起復)¶