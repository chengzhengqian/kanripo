張憲取五百領憲以軍興不暇奏而給之帝怒曰憲¶
不奉詔擅以吾鎧給嗣源何意也罰憲俸一月令自¶
往軍中取之(往嗣源軍/中取細鎧)帝以義武節度使王都將入¶
朝欲闢毬場憲曰比以行宫闕廷為毬場前年陛下¶
即位於此其壇不可毁(比毘至翻同光元年帝築壇/於魏州牙城之南告天即位)¶
請闢毬場於宫西數日未成帝命毁即位壇憲謂郭¶
崇韜曰此壇主上所以禮上帝始受命之地也若之¶
何毁之崇韜從容言於帝(從千/容翻)帝立命兩虞候毁之¶