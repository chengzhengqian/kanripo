故惠帝后也曜嘗問之曰吾如何司馬家兒羊氏曰陛¶
下開基之聖主彼亡國之暗夫何可並言彼貴為帝王¶
有一婦一子及身三耳曽不能庇妾於爾時實不欲生¶
意謂世間男子皆然自奉巾櫛已來始知天下自有丈¶
夫耳曜甚寵之頗干預國事　南陽王保自稱晉王改¶
元建康置百官以張寔為征西大將軍開府儀同三司¶
陳安自稱秦州刺史降于漢又降于成上邽大飢士衆¶
困迫張春奉保之南安祁山(之徃/也)寔遣韓璞帥步騎五¶