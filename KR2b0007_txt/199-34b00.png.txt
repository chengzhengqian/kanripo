卑路斯為波斯王而還　閏月丙子以處月部置金滿¶
州(其地近古輪䑓/屬北庭都䕶府)　丁丑夜大雨山水漲溢衝𤣥武門¶
(此萬年宫之𤣥武門也唐離/宫諸門蓋略倣宫城之制)宿衛士皆散走右領軍郎¶
將薛仁貴曰(唐制自左右衛至左右金吾衛其屬各有/左右中郎將府有中郎將及左郎將右郎)¶
(將將即/亮翻)安有宿衛之士天子有急而敢畏死乎乃登門¶
桄大呼以警宫内(桄枯黄翻門前横/木也呼火故翻)上遽出乘髙俄而¶
水入寢殿水溺衛士及麟遊居人(隋文帝於岐州之北/置仁壽宫太業初置)¶
(普潤縣義寕二年於宫獲白麟因分普潤於宫置麟遊/縣仁壽宫唐改為九成宫又改曰萬年宫溺奴狄翻)¶