南平王銳防閤周伯玉大言於衆曰此非天子意今斬¶
叔業舉兵匡社稷誰敢不從銳典籖叱左右斬之乙酉¶
殺銳又殺郢州刺史晉熈王銶南豫州刺史宜都王鏗¶
　丁亥以廬陵王子卿為司徒桂陽王鑠為中軍將軍¶
開府儀同三司　冬十月丁酉解嚴(尋陽已定諸藩/王已死故解嚴)¶
以宣城公鸞為太傅領大將軍揚州牧都督中外諸軍¶
事加殊禮進爵為王宣城王謀繼大統多引朝廷名士¶
與參籌策侍中謝朏心不願乃求出為吳興太守至郡¶