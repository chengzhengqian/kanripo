孰若秦雍(雍於/用翻)杜洪張琚因趙氏成資兵彊財富有囊¶
括關中席卷四海之志先帝戎旗西指氷消雲散旬月¶
之間不覺易主(事見九十/八卷六年)主上若以貴州不服赫然奮¶
怒控弦百萬鼓行而西未知貴州將何以待之瓘笑曰¶
兹事當决之於王非身所了(了决/也)負殊曰凉王雖英睿¶
夙成然年在㓜冲君居伊霍之任國家安危繫君一舉¶
耳瓘懼乃以𤣥靚之命遣使稱藩於秦秦因𤣥靚所稱¶
官爵而授之　將軍劉度攻秦青州刺史王朗於盧氏¶