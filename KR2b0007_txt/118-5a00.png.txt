遣使請救於魏魏主嗣使羣臣議之皆曰潼闗天險劉¶
裕以水軍攻之甚難若登岸北侵其勢便易(易以/䜴翻)裕聲¶
言伐秦其志難測且秦婚姻之國不可不救也(秦女歸/魏見上)¶
(卷十/一年)宜發兵㫁河上流勿使得西博士祭酒崔浩曰裕¶
圗秦久矣今姚興死子泓懦劣國多内難(難乃/旦翻)裕乗其¶
危而伐之其志必取若遏其上流裕心忿戾必上岸北¶
侵是我代秦受敵也今柔然宼邊民食又乏若復與裕¶
為敵發兵南赴則北宼愈深救北則南州復危(南州謂/魏之南)¶