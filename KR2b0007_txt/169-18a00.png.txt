八月丁亥朔日有食之　周遣柱國楊忠㑹突厥伐齊¶
至北河而還(水經河水東逕沃野故城南又北屈而為/南河出焉河水又北迤西溢於窳渾縣故)¶
(城東又屈而東流為北河東逕/髙闕南還從宣翻又音如字)　戊子周以齊公憲為¶
雍州牧(雍於/用翻)宇文貴為大司徒九月丁巳以衞公直為¶
大司空追錄佐命元功封開府儀同三司隴西公李昞¶
為唐公(錄昞父虎佐命之功也李氏有/天下國號曰唐本此昞音丙)太馭中大夫長¶
樂公若干鳳為徐公(周官太馭中大夫掌馭玉路/以祀及犯軷屬夏官樂音洛)昞虎¶
之子鳳惠之子也(李虎始見一百五十六卷梁武帝中/大通六年若千惠見一百五十八卷)¶