(邴即/丙姓)　魏元乂劉騰之幽胡太后也右衛将軍奚康生¶
預其謀乂以康生為撫軍大将軍河南尹仍使之領左¶
右(領仗身/左右)康生子難當娶侍中左衛将軍侯剛女剛子¶
乂之妹夫也乂以康生通姻深相委託三人率多俱宿¶
禁中時或迭出以難當為千牛備身(御左右有千牛刀/謂之防身刀千牛)¶
(刀者利刀也取庖丁解數千牛而芒刃不頓/為義千牛備身執千牛刀以侍左右者也)康生性麤¶
武言氣髙下乂稍憚之見于顔色(見賢/遍翻)康生亦微懼不¶
安甲午魏主朝太后于西林園文武侍坐酒酣迭舞(朝/直)¶