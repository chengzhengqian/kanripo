(復扶/又翻)雄曰昔先王掩骼埋胔仁流朽骨(記月令孟春之/月掩骼埋胔鄭)¶
(𤣥注曰骨枯曰骼肉腐曰胔陸徳明曰露骨曰骼/有肉曰胔骼江百翻胔才賜翻周文王澤及朽骨)當時¶
豈先卜其功罪而後收葬哉今王誅既加於法已備雄¶
感義收葬敎亦無闕法立于上敎𢎞于下以此訓物不¶
亦可乎何必使雄背死違生以立于世(背蒲/妹翻)明公讐對¶
枯骨(言㑹已誅晉公復以枯/骨為讐對不令收葬)捐之中野豈仁賢之度哉¶
晉公悦與宴談而遣之　二月丙辰車駕還洛陽　庚¶
申葬明元皇后　初劉禪使巴東太守襄陽羅憲将兵¶