亂常何患乎蓄憾如或以其貶黜便謂姦凶恒處防閑¶
之中(處昌/吕翻)長從擯弃之例則是悔過者無由自補蘊才¶
者終不見伸凡人之情窮則思變含悽貪亂或起于兹¶
(悽悲也/痛也)今若所移不過三五百里則有疆域不離於本¶
道風土反惡於舊州(離力智翻風土之同道而獨甚惡/者如廣府統廣韶端康封岡新樂)¶
(瀧竇義雷春高循潮等州而春/循新瘴氣特重於諸州是也)徒有徙家之勞寔增移¶
配之擾又當今郡府多有軍兵所在封疆少無舘驛示¶
人疑慮體又非𢎞乞更賜裁審上性猜忌不委任臣下¶