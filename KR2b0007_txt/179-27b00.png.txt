遂即升遐與經文所説事皆符驗上覽之悲喜九月丙¶
戌上至自仁夀宫　冬十月癸丑以工部尚書楊逹為¶
納言逹雄之弟也(雄自廣平王改封清/漳時又改封安徳)　閏月甲申詔¶
楊素蘇威與吏部尚書牛𢎞等修定五禮(五禮吉凶/軍賔嘉)¶
上令上儀同三司蕭吉為皇后擇葬地(為于/偽翻)得吉處云¶
卜年二千卜世二百上曰吉凶由人不在扵地髙緯𦵏¶
父豈不卜乎俄而國亡正如我家墓田若云不吉朕不¶
當為天子若云不凶吾弟不當戰沒(上弟整從周武帝/伐齊至并州力戰)¶