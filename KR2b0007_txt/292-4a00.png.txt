(其謁陵與彞制謁/陵其情有不同者)庚午至大梁　帝違衆議破北漢自¶
是政事無大小皆親决百官受成於上而已河南府推¶
官髙錫上書諫以爲四海之廣萬機之衆雖堯舜不能¶
獨治(治直/之翻)必擇人而任之今陛下一以身親之天下不¶
謂陛下聰明睿智足以兼百官之任皆言陛下褊迫疑¶
忌舉不信羣臣也(褊輔/典翻)不若選能知人公正者以爲宰¶
相能愛民聴訟者以爲守令(守式/又翻)能豐財足食者使掌¶
金穀能原情守法者使掌刑獄陛下但垂拱明堂視其¶