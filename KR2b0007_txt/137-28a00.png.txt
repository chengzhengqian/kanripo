二注表奏之(魏晉以來尚書諸曹無刪定/郎此葢刪定律注而置官)詔公卿八座¶
參議考正竟陵王子良總其事衆議異同不能壹者制¶
㫖平决是歳書成廷尉山隂孔稚珪上表以為律文雖¶
定茍用失其平則法書徒明於袠裏(袠與/帙同)寃䰟猶結於¶
獄中竊尋古之名流多有法學今之士子莫肯為業縱¶
有習者世議所輕將恐此書永淪走吏之手矣今若置¶
律助教依五經例國子生有欲讀者策試高第即加擢¶
用以補内外之官庶幾士流有所勸慕(幾居/希翻)詔從其請¶