漢主聰李矩之破劉暢也於帳中得聰詔令暢既克矩¶
還過洛陽收固斬之以振代固矩送以示固固斬振父¶
子帥騎一千來降(帥讀曰率騎奇/寄翻降户江翻)矩復令固守洛陽¶
鄭攀等相與拒王廙(廙羊至翻/又逸職翻)衆心不壹散還横桑口¶
(水經沔水東南逕江夏雲杜縣又東逕左桑周昭王溺/死處也村老云百姓佐昭王䘮事於此故曰佐桑左桑)¶
(字失體耳又東謂之横/桑言得昭王䘮處也)欲入杜曾王敦遣武昌太守趙¶
誘襄陽太守朱軌擊之攀等懼請降杜曾亦請擊第五¶
猗於襄陽以自贖廙將赴荆州留長史劉浚鎮揚口壘¶