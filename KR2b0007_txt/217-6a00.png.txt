思獻於闕下斬之甲子以千里為金吾大將軍以封常¶
清權北庭都䕶伊西節度使　夏四月癸巳安祿山奏¶
擊奚破之虜其王李日越　六月乙丑朔日有食之不¶
盡如鈎　侍御史劍南留後李宓(楊國忠領劒南節度/使以宓為留後宓音)¶
(密又/音伏)將兵七萬擊南詔閤羅鳳誘之深入至太和城(新/書)¶
(作大和城夷語山&KR0008;陀為和故謂大/和閤羅鳳所居也將即亮翻誘音酉)閉壁不戰宓糧盡¶
士卒罹瘴疫及飢死什七八乃引還(還従宣翻/又如字)蠻追擊¶
之宓被擒(被皮/義翻)全軍皆没楊國忠隠其敗更以捷聞益¶