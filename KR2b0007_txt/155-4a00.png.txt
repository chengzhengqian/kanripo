平北將軍陽文義各領兵三千守太行嶺侍中源子恭¶
鎮河内及爾朱兆南向仵龍文義帥衆先降由是子恭¶
之軍望風亦潰兆遂乗勝直入洛陽(事見上卷上年仵/疑古翻行戸剛翻)¶
(帥讀曰率/降下江翻)至是爾朱世隆論仵龍文義之功各封千戸¶
侯魏主曰仵龍文義於王有功於國無勲竟不許爾朱¶
仲逺鎮滑臺表用其下都督為西兖州刺史(魏收志西/兖州領沛)¶
(濟隂/郡)先用後表詔荅曰已能近補何勞逺聞爾朱天光¶
之滅万俟醜奴也(事見上卷上年万/莫北翻俟渠夷翻)始獲波斯所獻師¶