(呼火/故翻)我范羗也漢遣軍迎校尉耳(校戸/教翻)城中皆稱萬歲¶
開門共相持涕泣明日遂相隨俱歸虜兵追之且戰且¶
行吏士素飢困發疏勒時尚有二十六人隨路死沒三¶
月至玉門(賢曰玉門闗名屬敦煌郡在今沙州臣賢案/酒泉郡又有玉門縣據東觀記曰至敦煌明)¶
(即玉門/闗也)唯餘十三人衣屨穿決形容枯槁中郎將鄭衆¶
為恭以下洗沐易衣冠(衆先以軍司馬與馬廖擊車師/至敦煌拜為中郎將為于偽翻)¶
上疏奏恭以單兵守孤城當匈奴數萬之衆連月踰年¶
心力困盡鑿山為井煑弩為糧前後殺傷醜虜數百千¶