舉謂可得如大將軍昔年之事乎(謂如元帝永昌元/年敦克石頭時也)昔¶
者佞臣亂朝(謂刁協劉隗/也朝直遥翻)人懷不寜如導之徒心思外¶
濟(言思投外/以自濟也)今則不然大將軍來屯于湖漸失人心君¶
子危怖(怖普/布翻)百姓勞弊臨終之日委重安期安期斷乳¶
幾日又於時望便可襲宰相之迹耶(王應字安期/斷讀曰短)自開¶
闢以來頗有宰相以孺子為之者乎諸有耳者皆知將¶
為禪代非人臣之事也(謂此事深駭衆聽/皆知敦應謀簒)先帝中興遺¶
愛在民聖主聰明徳洽朝野兄乃欲妄萌逆節凡在人¶