(稷曰明粢在器/曰盛盛時征翻)皇后親桑以供祭服其具禮儀　初秦¶
時祝官有祕祝(應劭曰祕祝之官移過于/下國家諱之故曰祕也)即有災祥輒¶
移過於下夏詔曰盖聞天道禍自怨起而福繇徳興百¶
官之非宜由朕躬今祕祝之官移過於下以彰吾之不¶
徳朕甚弗取其除之　齊太倉令淳于意有罪(太倉令/齊王國)¶
(官也姓譜淳于出/于姜姓州公之後)當刑詔獄逮繫長安(師古曰逮及也/辭之所及則追)¶
(捕之故謂之逮一曰逮者在道/將送防禦不絶若今之傳送囚)其少女緹縈上書曰(師/古)¶
(曰緹他弟翻索隱/音啼縈於營翻)妾父為吏齊中皆稱其㢘平今坐法¶