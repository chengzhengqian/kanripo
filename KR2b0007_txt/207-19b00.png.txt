今慕仰陛下用宰相不使學伊周當使學誰邪且臣豈¶
不知今日附昌宗立取台衡(三台為㤗階北斗杓三星/為玉衡宰輔得人則玉衡)¶
(正而㤗階平故/謂宰輔為台衡)附元忠立教族滅但臣畏元忠寃魂不¶
敢誣之耳太后曰張説反覆小人宜并繫治之(治直/之翻)它¶
日更引問説對如前太后怒命宰相與河内王武懿宗¶
共鞫之説所執如初朱敬則抗疏理之曰元忠素稱忠¶
正張説所坐無名若令抵罪失天下望蘓安恒亦上疏¶
(恒戸登翻上時/掌翻疏所去翻)以為陛下革命之初人以為納諫之主暮年¶