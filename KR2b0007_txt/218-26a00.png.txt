倉令薛景仙為扶風太守兼防禦使隴右節度使郭英¶
乂為天水太守兼防禦使(守式又翻天/水郡秦州)時塞上精兵皆¶
選入討賊惟餘老弱守邉文武官不滿三十人披草萊¶
立朝廷制度艸創武人驕慢大將管崇嗣在朝堂背闗¶
而坐言笑自若監察御史李勉奏彈之(朝直遥翻將即/亮翻背蒲妹翻)¶
(監工/衘翻)繫於有司上特原之歎曰吾有李勉朝廷始尊勉¶
元懿之曾孫也(鄭王元懿/高祖之子)旬日間歸附者漸衆張良娣¶
性巧慧能得上意從上來朔方時從兵單寡(娣大計翻/時従才用)¶