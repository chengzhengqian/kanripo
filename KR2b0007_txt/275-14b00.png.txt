(昫雖中謝於端明殿而自端明學/士拜相復謝於本殿人士榮之)乙亥以翰林學士馮¶
道趙鳳為之　丙子聽郭崇韜歸葬復朱友謙官爵(二/人)¶
(以讒死見上/卷本年正月)兩家貨財田宅前籍没者皆歸之　戊寅¶
以安重誨領山南東道節度使重誨以襄陽要地(襄陽/控蜀)¶
(扼荆故/曰要地)不可乏帥(帥所類/翻下同)無宜兼領固辭許之　詔發¶
汴州控鶴指揮使張諫等三千人戍瓦橋六月丁酉出¶
城復還作亂(控鶴梁之侍衞親軍積驕而憚逺戍故/作亂葢當時天下皆驕兵也復扶又翻)焚¶
掠坊市殺權知州推官髙逖逼馬步都指揮使曹州刺¶