(漢之甾縣也屬梁國後漢章帝改曰考城屬陳留郡晉/惠帝分屬濟陽郡蕭子顯齊志南徐州南濟陽郡有考)¶
(城縣皆晉氏因郡/人南渡而僑置也)王以示晉夀太守王洪範曰人言此¶
是日月相卿幸勿泄洪範曰公日月在軀如何可隱當¶
轉言之(王洪範禁衛舊臣鸞以此覘之其/言如此鸞益無所忌矣相息亮翻)王母祏之姑¶
也　戊戌殺桂陽王鑠衡陽王鈞江夏王鋒建安王子¶
真巴陵王子倫鑠與鄱陽王鏘齊名鏘好文章鑠好名¶
理(好呼/到翻)時人稱為鄱桂鏘死鑠不自安至東府見宣城¶
王還謂左右曰向錄公見接慇勤(鸞以太𫝊錄尚書事/太傅上公故稱錄公)¶