放老㓜流離豈不負忠臣哉今羣臣皆以邕為戒上畏¶
不測之難下懼劒客之害(賢曰謂陽球使客追/刺邕也難乃旦翻)臣知朝¶
廷不復得聞忠言矣故太尉段熲武勇冠世(冠古/玩翻)習於¶
邊事垂髪服戎(賢曰垂髪/謂童子也)功成皓首歴事二主(二主靈/帝桓帝)¶
勲烈獨昭陛下既已式序(式用也式序者/用叙其功也)位登台司而¶
為司𨽻校尉陽球所見誣脅一身既斃而妻子逺播(播/遷)¶
(也/)天下惆悵(惆丑/鳩翻)功臣失望宜徵邕更加授任反熲家¶
屬則忠貞路開衆怨以弭矣帝知其忠而不能用　丁¶