匡衡為丞相戊辰衛尉李延壽為御史大夫　冬使西¶
域都䕶騎都尉北地甘延壽副校尉山陽陳湯(師古曰/言延壽)¶
(及湯本充西域之使故先言使而/後序其官職及姓名使疏吏翻)共誅斬郅支單于於¶
康居始郅支單于自以大國威名尊重又乗勝驕(郅支/嘗破)¶
(殺閏振攻破呼韓邪又殺伊利目/屢破烏孫兵故乗勝氣而驕也)不為康居王禮怒殺¶
康居王女(康居王以女妻郅支/事見上卷初元五年)及貴人人民數百或支¶
解投都賴水中(師古曰支解謂截其四支都賴郅支水/名余謂都賴水在康居國郅支城旁)¶
發民作城日作五百人二嵗乃已又遣使責闔蘇大宛¶