黎明上獨與貴妃姊妹皇子妃主皇孫楊國忠韋見素¶
魏方進陳𤣥禮及親近宦官宫人出延秋門(延秋門唐/長安禁苑)¶
(之西門也程大昌雍錄有漢唐要地參出圖唐禁苑西/北包漢長安故城未央宫唐後改為通光殿西出即延)¶
(秋門赴考異曰幸蜀記云丙申百/官尚  朝此乙未日事宋巨誤也)妃主皇孫之在外者¶
皆委之而去上過左藏(藏徂/浪翻)楊國忠請焚之曰無為賊¶
守上愀然曰賊來不得必更歛於百姓不如與之無重¶
困吾赤子(史記𤣥宗有君人之言/愀子小翻歛力瞻翻)是日百官猶有入朝¶
者至宫門猶聞漏聲三衛立仗儼然(唐朝㑹之制三衛/畨上分為五仗號)¶