(妙/翻)州民苦之請塹其城以安耕耘存審乃發八縣丁夫¶
塹而圍之(貝州管清河清陽武城經城/臨清漳南歴亭夏津八縣)劉鄩在莘久饋¶
運不給晉人數抵其寨下挑戰(數所角翻/桃徒了翻)鄩不出晉人¶
乃攻絶其甬道以千餘斧斬寨木梁人驚擾而出因俘¶
獲而還帝以詔書讓鄩老師費糧失亡多不速戰鄩奏¶
臣比欲以竒兵擣其腹心(比毗志翻近也擣其腹/心謂欲襲取晉陽也)還取¶
鎮定期以旬時再清河朔(十日謂/之旬時)無何天未厭亂淫雨¶
積旬糧竭士病又欲據臨清斷其饋餉而周楊五奄至¶