崇并其妻殺之且奏於朝廷示無二心及贇廢崇乃遣¶
使請贇歸晉陽詔報以湘隂公比在宋州(比毗/至翻)今方取¶
歸京師必令得所公勿以為憂公能同力相輔當加王¶
爵永鎮河東鞏廷美楊温聞湘隂公失位奉贇妃董氏¶
據徐州拒守以俟河東援兵(劉贇令鞏廷美等守徐/州事始見上卷上年)帝¶
使贇以書諭之廷美温欲降而懼死(降戸/江翻)帝復遺贇書¶
曰爰念斯人盡心於主(復扶又翻遺唯/李翻主謂劉贇)足以賞其忠義¶
何由責以悔尤俟新節度使入城(新節度使/謂王彦超)當各除刺¶