異并將其營遵為人亷約小心克己奉公賞賜盡與¶
士卒約束嚴整所在吏民不知有軍取士皆用儒術¶
對酒設樂必雅歌投壺(賢曰雅歌謂歌雅詩也禮記投/壺經曰壺頸脩七寸腹脩五寸)¶
(口徑二寸半容斗五升壺中實小豆馬為其矢之躍而/出也矢以柘若棘長二尺八寸無去其皮取其堅而重)¶
(投之勝者飲不勝/者以為優劣也)臨終遺戒薄葬問以家事終無所言¶
帝愍悼之尤甚遵䘮至河南車駕素服臨之望哭哀慟¶
還幸城門閲過䘮車涕泣不能已䘮禮成復親祠以太¶
牢(復扶又/翻下同)詔大長秋謁者河南尹䕶䘮事大司農給費¶