主與房遺愛謀反(事見上卷/永徽三年)今元舅復然(復扶/又翻)使朕慙¶
見天下之人兹事若實如之何對曰遺愛乳臭兒與一¶
女子謀反勢何所成無忌與先帝謀取天下天下服其¶
智爲宰相三十年(無忌自貞觀初爲/相至是三十餘年)天下畏其威若一¶
旦竊發陛下遣誰當之今頼宗廟之靈皇天疾惡因按¶
小事乃得大姦實天下之慶也臣竊恐無忌知季方自¶
刺窘急發謀攘袂一呼(呼火/故翻)同惡雲集必爲宗廟之憂¶
臣昔見宇文化及父述爲煬帝所親任結以婚姻委以¶