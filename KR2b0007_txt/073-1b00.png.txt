魏延(事見上/卷上年)自以為有大功宜代諸葛亮秉政而亮平¶
生宻指以儀狷狹(宻指蓋亮宻以語諸僚佐/特儀不知耳狷吉掾翻)意在蔣琬¶
儀至成都拜中軍師無所統領從容而已(從千/容翻)初儀事¶
昭烈帝為尚書琬時為尚書郎後雖俱為丞相參軍長¶
史儀每從行當其勞劇自謂年宦先琬才能踰之(先悉/薦翻)¶
於是怨憤形于聲色歎咤之音發於五内(咤叱稼翻噴/也叱怒也五)¶
(内五藏/之内也)時人畏其言語不節莫敢從也惟後軍師費禕¶
往慰省之(費父沸翻/省悉景翻)儀對禕恨望前後云云(云云師古/曰猶言如)¶