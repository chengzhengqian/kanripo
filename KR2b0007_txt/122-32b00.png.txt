得其歡心而密輸忠於朝廷景仁卧家不朝謁帝常使¶
炳之銜命往來湛不疑也(為後廢義康/誅湛張本)炳之登之之弟¶
也(庾登之見一百二/十卷元嘉三年)　燕王遣右衞將軍孫徳來乞師¶
　五月庚申魏主進宜都公穆夀爵為王汝隂公長孫¶
道生為上黨王宜城公奚斤為恒農王(奚斤先封宜城/王以罪降為公)¶
(魏顯祖諱𢎞乃改𢎞農為恒農史以/後來郡名書之長知兩翻恒户登翻)廣陵公樓伏連為¶
廣陵王加夀征東大將軍夀辭曰臣祖父崇所以得効¶
功前朝流福於後者由梁眷之忠也(事見一百六卷晉/孝武太元十年)¶