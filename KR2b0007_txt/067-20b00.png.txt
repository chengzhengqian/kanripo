驚不知所為走登髙冢以長㦸自守遼叱權下㦸權不¶
敢動望見遼所將衆少乃聚圍遼數重(少詩沼翻/重直龍翻)遼急¶
擊圍開將麾下數十人得出餘衆號呼曰將軍棄我乎¶
(號户/高翻)遼復前突圍拔出餘衆(復扶又/翻下同)權人馬皆披靡無¶
敢當者(披普/靡翻)自旦戰至日中吳人奪氣乃還修守備衆¶
心遂安權守合肥十餘日城不可拔徹軍還兵皆就路¶
權與諸將在逍遙津北(水經注合肥東有逍/遙津水上舊有梁)張遼覘望¶
知之(覘丑亷翻/又丑艷翻)即將步騎奄至甘寧與吕䝉等力戰扞¶