元顯神武有明帝之風殷仲堪聞恭舉兵自以去嵗後¶
期乃勒兵趣發(趣讀/曰促)仲堪素不習為將(將即/亮翻)悉以軍事¶
委南郡相楊佺期兄弟(相息/亮翻)使佺期帥舟師五千為前¶
鋒桓𤣥次之仲堪帥兵二萬相繼而下(帥讀/曰率)佺期自以¶
其先漢太尉震至父亮九世皆以才德著名矜其門地¶
謂江左莫及有以比王珣者佺期猶恚恨而時流以其¶
晩過江婚宦失類(佺期曾祖凖晉太常自震至凖七世/有名德祖林少有才望值亂沒胡殳)¶
(亮少仕偽朝後歸晉比王謝諸家為晚亮及佺期皆以/武力為官又與傖荒為婚故云失類時流猶言時輩也)¶