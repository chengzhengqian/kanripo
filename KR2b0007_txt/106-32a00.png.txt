諸君但請衛公為㑹觀我所為㑹七夕大宴青抽劒而¶
前曰今天下大亂吾曹休戚同之非賢主不可以濟大¶
事衛公老宜返初服以避賢路(衛平本毛/興部将)狄道長苻登¶
(長知/兩翻)雖王室疎屬志略雄明請共立之以赴大駕(欲承/王永)¶
(檄赴秦/主丕也)諸君有不同者即下異議乃奮劒攘袂將斬異¶
已者衆皆從之莫敢仰視於是推登為使持節都督隴¶
右諸軍事撫軍大將軍雍河二州牧略陽公帥衆五萬¶
東下隴攻南安拔之馳使請命於秦登秦主丕之族子¶