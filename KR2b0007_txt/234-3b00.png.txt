汜水(汜音祀汜水縣本/屬鄭州時屬孟州)𤣥佐之柩將發軍中請備儀仗¶
瑗不許又令留器用以俟新使將士怒𤣥佐之壻及親¶
兵皆被甲擁𤣥佐之子士寧釋衰絰登重榻(被皮義翻/衰倉回翻)¶
(重直/龍翻)自為留後執城將曹金㟁(城將使之領兵廵/視城堞晨夕警邏)浚儀¶
令李邁曰爾皆請吳湊者遂冎之(冎古/瓦翻)盧瑗逃免士寧¶
以財賞將士劫孟介以請於朝上以問宰相竇參曰今¶
汴人指李納以邀制命不許將合於納庚寅以士寧為¶
宣武節度使(俊考異曰實録士寧位未定遣使通王武/  劉濟田緒以士寧未受詔有國使皆留)¶