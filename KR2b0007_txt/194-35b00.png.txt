可數變數變則煩官長不能盡記(數所角翻/長知兩翻)又前後差¶
違吏得以為姦自今變灋皆宜詳慎而行之　治書侍¶
御史權萬紀上言宣饒二州銀大發采之歲可得數百¶
萬緡(治直之翻宋白曰饒州漢為鄱陽縣呉置鄱陽郡/梁置吳州陳廢州復為郡隋平陳罷郡為饒州徐)¶
(湛鄱陽記云北有堯山又以地饒衍遂加食/為饒今郡圖又云以山川藴物珍竒故名饒)上曰朕貴¶
為天子所乏者非財也但恨無嘉言可以利民耳與其¶
多得數百萬緡何如得一賢才卿未嘗進一賢退一不¶
肖而專言稅銀之利昔堯舜抵璧於山投珠於谷(陸賈/新語)¶