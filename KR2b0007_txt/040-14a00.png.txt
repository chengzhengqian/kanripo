　首宐其光復舊物享祚乆長蓋由知所先務而得其¶
　本原故也¶
諸將圍洛陽數月朱鮪堅守不下帝以廷尉岑彭嘗為¶
鮪校尉(朱鮪為大司馬以彭為校尉後從邑/人韓歆于河内遂歸光武校户教翻)令往説之¶
(説輸/芮翻)鮪在城上彭在城下為陳成敗(為于/偽翻)鮪曰大司徒¶
被害時鮪與其謀又諫更始無遣蕭王北伐(事並見上/卷更始元)¶
(年與讀/曰預)誠自知罪深不敢降彭還具言於帝(還從宣翻/又如字)¶
帝曰舉大事者不忌小怨鮪今若降官爵可保况誅罰¶