(屬苻氏既敗/故奔後秦)西燕主冲入據長安縱兵大掠死者不可¶
勝計(勝音/升)　秋七月旱饑井皆竭　後秦王萇自故縣¶
如新平(漢安定郡有安定縣/後漢晉省故曰故縣)　秦王堅至五將山後秦¶
王萇遣驍騎將軍吳忠帥騎圍之秦兵皆散走獨侍御¶
十數人在側堅神色自若坐而待之召宰人進食俄而¶
忠至執之送詣新平幽於别室太子宏至下辨南秦州¶
刺史楊璧拒之(苻堅破仇池置南秦州楊璧氐之種類/仕秦尚主任居方面以宏奔敗拒而不)¶
(納孟子曰寡助之至/親戚叛之信哉斯言)璧妻堅之女順陽公主也棄其夫¶