曰今日之事我必死之汝等奉養(企去智翻養/羊尚翻下同)不失子¶
道一門之中有忠與孝亦復何恨(復扶/又翻)遵生抱之愈急¶
仲堪於路待之見企生無脱理策馬而去及𤣥至荆州¶
人士無不詣𤣥者企生獨不往而營理仲堪家事或曰¶
如此禍必至矣企生曰殷侯遇我以國士為弟所制不¶
得隨之共殄醜逆復何面目就桓求生乎(復扶又/翻下同)𤣥聞¶
之怒然待企生素厚先遣人謂曰若謝我當釋汝企生¶
曰吾為殷荆州吏荆州敗不能救尚何謝為𤣥乃收之¶