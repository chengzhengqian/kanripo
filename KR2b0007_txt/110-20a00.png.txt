允之為吳國内史休之為襄城太守(元帝渡江以丹楊/春榖縣置襄城郡)¶
各擁兵馬以為已援乙巳桓𤣥大破官軍於白石(白石/在巢)¶
(縣界水經註柵江水導源巢湖束左會清溪水謂之清/溪口柵水又東左會白石山水水發白石山西逕李鵲)¶
(城南西南/注柵水)𤣥與楊佺期進至横江尚之退走恢之所領¶
水軍皆沒丙午道子屯中堂元顯守石頭己酉王珣守¶
北郊謝琰屯宣陽門以備之(宣陽門建康城南/面西頭第一門)王恭素¶
以才地陵物既殺王國寳自謂威無不行仗劉牢之為¶
爪牙而但以部曲將遇之(將即/亮翻)牢之負其才深懐恥恨¶