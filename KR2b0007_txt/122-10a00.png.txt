道濟進位司空還鎮尋陽(道濟自厯城還師至建/康復使之還鎮尋陽)　壬¶
申吐谷渾王慕璝送赫連定于魏魏人殺之慕璝上表¶
曰臣俘擒僣逆獻捷王府爵秩雖崇而土不增廓車旗¶
既飾而財不周賞願垂鑒察魏主下其議(下戸/嫁翻)公卿以¶
為慕璝所致唯定而已塞外之民皆為己有而貪求無¶
厭不可許也(厭於/鹽翻)魏主乃詔曰西秦王所得金城枹罕¶
隴西之地(枹音/膚)朕即與之乃是裂土何須復廓(復扶/又翻)西¶
秦欵至綿絹隨使疏數臨時增益非一賜而止也(使疎/吏翻)¶