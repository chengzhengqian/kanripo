(異本草曰免絲生川澤田野蔓延草木之上瞿麥一名/燕麥又名雀麥其苗與麥同但穗細長而疎言兔絲有)¶
(絲之名而不可以織燕麥有麥之名而不可以食古歌/曰田中兔絲如何可絡道邊燕麥何嘗可穫詩云維南)¶
(有箕不可以簸揚維北有斗不/可以挹酒漿皆謂有名無實也)事不兩興須有進退宜¶
罷尚方雕靡之作省永寧土木之功減瑶光材瓦之力¶
分石窟䥴琢之勞及諸事役非急者於三事農隙修此¶
數條使國容嚴顯禮化興行不亦休哉太后優令答之¶
而不用其言(闕/)　　　　　　　　　　太后好事佛¶
民多絶户為沙門(家有一子出為沙門/其户絶矣好呼到翻)髙陽王友李瑒¶