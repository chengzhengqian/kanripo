城堅兵多甚有悔色癸丑遣其屬孫約與其子詣宣州¶
乞師於觀察使秦彦且許以克城之日迎彦為帥(帥所/類翻)¶
㑹師鐸館客畢慕顔自城中逃出言衆心離散用之憂¶
窘若堅守之不日當潰師鐸乃悅是日未明駢召用之¶
問以事本末用之始以實對駢曰吾不欲復出兵相攻¶
(復扶/又翻)君可選一温信大將(温柔和也信誠/實不妄言者也)以我手札諭¶
之若其未從當别處分(處昌吕翻按書及春秋分器記/曲禮分母求多漢書分職分部)¶
(並音扶問翻則處分之分亦當/同音今人讀為分判之分誤也)用之退念諸將皆仇敵¶