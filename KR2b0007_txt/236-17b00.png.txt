翰林待詔蘇州司功王叔文為起居舍人翰林學士伾¶
寢陋呉語(狀貎寢陋常操鄉/音不能學華言)上所䙝狎而叔文頗任事¶
自許微知文義好言事(好呼/到翻)上以故稍敬之不得如伾¶
出入無阻叔文入至翰林而伾入至柿林院(柿鉏/里翻)見李¶
忠言牛昭容計事大抵叔文依伾伾依忠言忠言依牛¶
昭容轉相交結毎事先下翰林(下遐/稼翻)使叔文可否然後¶
宣于中書韋執誼承而行之外黨則韓泰栁宗元等主¶
采聼外事謀議唱和(和户/卧翻)日夜汲汲如狂互相推奬曰¶