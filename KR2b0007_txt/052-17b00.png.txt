(其師旅翺翔河/上衆潰而歸)安定人皇甫規亦見賢不恤軍事審其¶
必敗(審悉也/察也)上書言狀朝廷皆不從¶
六年春正月丙子征西將軍馬賢與且凍羌戰于射姑¶
山(且子余翻射音夜按續漢/書天文志射姑山在北地)賢軍敗賢及二子皆沒東¶
西羌遂大合(羌居安定北地上郡西河者謂之東羌居/隴西漢陽延及金城塞外者謂之西羌)¶
閏月鞏唐羌冦隴西遂及三輔燒園陵殺掠吏民　二¶
月丁巳有星孛于營室(晉書天文志營室二星天子之/宫也又為軍糧之府及土功事)¶
(孛蒲/内翻)　三月上已大將軍商大㑹賔客讌于雒水(司馬/彪曰)¶