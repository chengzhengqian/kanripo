策曰臣聞上古堯舜之時不貴爵賞而民勸善不重刑¶
罰而民不犯躬率以正而遇民信也末世貴爵厚賞而¶
民不勸深刑重罰而姦不止其上不正遇民不信也夫¶
厚賞重刑未足以勸善而禁非必信而已矣是故因能¶
任官則分職治去無用之言則事情得不作無用之器¶
則賦歛省(治直吏翻去羌/吕翻斂力贍翻)不奪民時不妨民力則百姓¶
富有德者進無德者退則朝廷尊有功者上無功者下¶
則羣臣逡(李奇曰言有次第/師古曰逡七旬翻)罰當罪則姦邪止賞當賢¶