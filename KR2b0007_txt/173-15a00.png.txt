餘悉禁之朝祭之服不拘此制(朝直/遥翻)冬十月戊申周主¶
如鄴　上聞周人滅齊欲争徐兖(此言禹迹徐兖二州/之地禹貢曰海岱及)¶
(淮惟徐州濟河惟兖州周之九州青州得沂泗淮三水/兖州得大野無復徐州矣今之徐州春秋宋地左傳圍)¶
(宋彭城是也秦屬泗水郡漢屬沛郡後分立/楚國後置徐州自是之後徐州専治彭城矣)詔南兖州¶
刺史司空吳明徹督諸軍伐之以其世子戎昭將軍惠¶
覺攝行州事明徹軍至呂梁周徐州總管梁士彦帥衆¶
拒戰(帥讀/曰率)戊午明徹擊破之士彦嬰城自守明徹圍之¶
帝鋭意以為河南指麾可定中書通事舎人蔡景歴諫¶