使君誠能首舉易州以歸朝廷則破惟岳之功自使君¶
始此轉禍為福之䇿也(朝直遥翻射寅謝翻/恒户登翻使疎吏翻)孝忠然之¶
遣牙官程華詣滔遣録事叅軍董稹奉表詣闕(稹章/忍翻)滔¶
又上表薦之(上時/掌翻)上悦九月辛酉以孝忠為成徳節度¶
使命惟岳䕶䘮歸朝惟岳不從孝忠徳滔為子茂和娶¶
滔女(為于/偽翻)深相結　壬戌加李希烈同平章事　初李¶
希烈請討梁崇義上對朝士亟稱其忠(亟去/吏翻)黜陟使李¶
承自淮西還(還從宣翻/又音如字)言於上曰希烈必立㣲功但恐¶