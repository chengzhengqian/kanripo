(葉䕶請使安西兵討朅師上許之不見出師今載三月/庚子冊朅師國王勃特没兄素迦為王冊曰頃勃特没)¶
(於卿不孝于國不忠不言朅師為誰所破按十載正/月高仙芝擒朅師王來獻然則朅師為仙芝所破也)三¶
月庚子立勃特没之兄素迦為朅師王(迦音/加)　上命御¶
史大夫王鉷鑿華山路設壇場于其上(鉷戸公翻/華户化翻)是春¶
闗中旱辛亥嶽祠災制罷封西嶽　夏四月己巳御史¶
大夫宋渾坐贓巨萬流潮陽(潮陽郡本潮州義/安郡元年更郡名)初吉温¶
因李林甫得進(天寶四載吉温鞫兵/部之獄自是得進)及兵部侍郎兼御¶
史中丞楊釗恩遇浸深温遂去林甫而附之為釗畫代¶