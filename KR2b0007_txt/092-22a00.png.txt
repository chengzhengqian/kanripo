大寜元年春正月成李驤任囘冦臺登(臺登縣屬越嶲/郡九州要記曰)¶
(臺登縣有奴諾川鸚鵡山黒水之間若/水出其下黄帝子昌意降居若水即此)將軍司馬玫戰¶
死越嶲太守李釗漢嘉太守王載(漢嘉本前漢青衣縣/屬蜀郡後漢順帝陽)¶
(嘉二年更名漢嘉蜀/分為漢嘉郡釗音昭)皆以郡降于成(降戸/江翻)　二月庚戍¶
葬元帝於建平陵　三月戊寅朔改元　饒安東光安¶
陵三縣災(三縣皆屬渤海郡惟東光漢舊縣饒安縣前/漢之千童縣也後漢靈帝改曰饒安安陵縣)¶
(晉置時皆為/後趙之地)燒七千餘家死者萬五千人　後趙冦彭¶
城下邳徐州刺史卞敦與征北將軍王邃退保盱眙(盱/眙)¶