是丞相御史條奏顯舊惡及其黨牢梁陳順皆免官顯¶
與妻子徙歸故郡憂懣不食道死(顯故濟南人師/古曰懣音悶)諸所¶
交結以顯為官者皆廢罷少府五鹿充宗左遷𤣥菟太¶
守(菟音塗守/式又翻)御史中丞伊嘉為鴈門都尉(姓譜伊姓/出於伊尹)司¶
𨽻校尉涿郡王尊劾奏丞相衡御史大夫譚(劾户槩翻/又户得翻)¶
知顯等顓權擅執大作威福為海内患害不以時白奏¶
行罰而阿諛曲從附下罔上懷邪迷國無大臣輔政之¶
義皆不道在赦令前(去年七/月大赦)赦後衡譚舉奏顯不自陳¶