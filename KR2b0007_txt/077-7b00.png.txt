取蜜(中藏中藏府也掌幣帛金銀諸/貨物蜜蜂糖也藏徂浪翻下同)蜜中有䑕矢召問¶
藏吏藏吏叩頭吳主曰黄門從爾求蜜邪吏曰向求(謂/向)¶
(者嘗求/蜜也)實不敢與黄門不服吳主令破䑕矢矢中燥因¶
大笑謂左右曰若矢先在蜜中中外當俱濕今外濕裏¶
燥此必黄門所為也詰之果服(詰去/吉翻)左右莫不驚悚¶
征東大将軍諸葛誕素與夏侯𤣥鄧颺等友善𤣥等死¶
(𤣥死見上卷正元元年颺死見七十五卷/邵陵厲公嘉平元年颺余章翻又余亮翻)王凌毋丘儉¶
相繼誅滅(王凌死見七十五卷嘉平三年/毋丘儉死見上卷正元二年)誕内不自安¶