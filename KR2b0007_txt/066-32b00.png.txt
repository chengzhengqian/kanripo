之姦矣(下遐稼翻刖音月穿者/穿穴隙踰者踰垣牆)夫三千之屬(周穆王作/甫刑墨罰)¶
(之屬千劓罰之屬千剕罰之屬五百宫罰之/屬三百大辟之罰其屬二百五刑屬三千)雖未可悉復¶
若斯數者時之所患宜先施用漢律所殺殊死之罪仁所¶
不及也其餘逮死者可易以肉刑如此則所刑之與所¶
生足以相貿矣(貿易/也)今以笞死之灋易不殺之刑是重¶
人支體而輕人軀命也當時議者唯鍾繇與羣議同餘¶
皆以為未可行操以軍事未罷顧衆議而止¶
　資治通鑑卷六十六¶