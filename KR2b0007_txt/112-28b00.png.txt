以劉牢之為㑹稽内史牢之曰始爾便奪我兵禍其至¶
矣劉敬宣請歸諭牢之使受命𤣥遣之敬宣勸牢之襲¶
𤣥牢之猶豫不决移屯班瀆(班瀆在新/洲西南)私告劉裕曰今¶
當北就高雅之於廣陵舉兵以匡社稷卿能從我去乎¶
裕曰將軍以勁卒數萬望風降服彼新得志威震天下¶
朝野人情皆已去矣(降户江翻/朝直遙翻)廣陵豈可得至邪裕當¶
反服還京口耳(反服謂反初服也離騷曰退将脩/吾初服此言釋戎服而服常服)何無¶
忌謂裕曰我将何之裕曰吾觀鎮北必不免(牢之以討/孫恩功進)¶