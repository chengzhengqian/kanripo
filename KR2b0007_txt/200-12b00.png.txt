此婆羅門今兹再來容髪衰白已改於前何能長生陛¶
下遣之内外皆喜娑婆寐竟死於長安　許敬宗李義¶
府希皇后㫖誣奏侍中韓瑗中書令來濟與禇遂良潛¶
謀不軌以桂州用武之地授遂良桂州都督欲以爲外¶
援八月丁卯瑗坐貶振州刺史濟貶台州刺史終身不¶
聽朝覲(台州漢回浦縣地光武改回浦爲章安縣吳孫/亮分會稽東部都尉爲臨海郡治章安江左皆)¶
(因之隋平陳廢爲臨海縣屬永嘉郡唐武德四年分置/台州諸州刺史有朝集故禁絶二人不得至京師振州)¶
(至京師八千六百六里台州在京師/東南四千一百七十七里朝直遙翻)又貶禇遂良爲愛¶