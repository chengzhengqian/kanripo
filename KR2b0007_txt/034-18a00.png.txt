(曰言有細/故宿嫌也)浸潤相陷自禁門樞機近臣䝉受寃譛虧損¶
國家為謗不小臣請治昌以解衆心書奏上下詔曰司¶
𨽻寳附下罔上以春月作詆欺遂其姦心盖國之賊也¶
免寳為庶人崇竟死獄中　三月諸吏散騎光禄勲賈¶
延為御史大夫(延為光禄勲而加諸吏散騎也百官表/諸吏得舉法散騎騎旁乗輿車師古曰)¶
(騎而散従無常/職也散悉亶翻)　上欲侯董賢而未有縁侍中傅嘉勸¶
上定息夫躬孫寵告東平本章去宋𢎞更言因董賢以¶
聞(更定告章刋去宋𢎞名而入董賢名師古/曰定謂改治其章也去羌吕翻更工衡翻)欲以其功¶