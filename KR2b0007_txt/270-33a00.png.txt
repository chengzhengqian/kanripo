(為郭崇韜德孟知/祥薦之帥蜀張木)　詔吳越王鏐大舉討淮南鏐以節¶
度副大使傳瓘為諸軍都指揮使帥戰艦五百艘自東¶
洲擊吳(自常州東洲出海復泝江而入以擊吳/帥讀曰率下同艦户黯翻艘蘇遭翻)吳遣舒¶
州刺史彭彦章及裨將陳汾拒之　吳徐温帥將吏藩¶
鎮請吳王稱帝吳王不許夏四月戊戌朔即吳國王位¶
大赦改元武義建宗廟社稷置百官宫殿文物皆用天¶
子禮以金繼土(唐土行也吳欲繼/唐故言以金德王)臘用丑改諡武忠王¶
曰孝武王廟號太祖(楊行密初/諡武忠王)威王曰景王(楊渥初/諡威王)尊¶