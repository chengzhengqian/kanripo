(而東逕赤岸北亦謂之河夾/岸秦州記曰枹罕有河夾岸)俘斬三萬八千級充哲死¶
天錫出城自戰城内又叛天錫與數千騎奔還姑臧甲¶
午秦兵至姑臧天錫素車白馬面縛輿櫬降于軍門茍¶
萇釋縛焚櫬送于長安(惠帝永寜元年張軌為涼州刺/史遂有涼土共九主七十五年)¶
(而亡櫬/初覲翻)涼州郡縣悉降于秦九月秦王堅以梁熈為涼¶
州刺史鎮姑臧徙豪右七千餘户於關中餘皆按堵如¶
故封天錫為歸義矦拜北部尚書(秦置北部尚/書以掌北蕃)初秦兵¶
之出也先為天錫築第於長安(為于/偽翻)至則居之以天錫¶