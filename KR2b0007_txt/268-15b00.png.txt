晉忻州刺史李存審屯趙州患兵少裨將趙行實請入¶
土門避之存審不可(入土門則退/歸晉陽矣)及賀德倫攻蓨縣存¶
審謂史建瑭李嗣肱曰吾王方有事幽薊無兵此來南¶
方之事委吾輩數人今蓨縣方急吾輩安得坐而視之¶
使賊得蓨縣必西侵深冀患益深矣當與公等以竒計¶
破之存審乃引兵扼下博橋(漳水逕下博縣葢/跨漳水為橋也)使建瑭¶
嗣肱分道擒生建瑭分其麾下為五隊隊各百人一之¶
衡水一之南宫一之信都(信都漢古縣唐帶冀州葢其/治所雖在郭下而所管地界)¶