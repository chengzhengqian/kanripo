并州諸胡羯多從之(羯居/謁翻)初張賓好讀書(好呼/到翻)濶達有¶
大志常自比張子房及石勒狥山東賓謂所親曰吾歴¶
觀諸將無如此胡將軍者(勒本胡也故/謂之胡將軍)可與共成大業¶
乃提劒詣軍門大呼請見勒亦未之奇也賔數以䇿干¶
勒(呼火故翻/數所角翻)已而皆如所言勒由是奇之署為軍功曹¶
動靜咨之　漢主淵以王彌為侍中都督青徐兖豫荆¶
揚六州諸軍事征東大將軍青州牧與楚王聰共攻壺¶
闗以石勒為前鋒都督劉琨遣䕶軍黄肅韓述救之聰¶