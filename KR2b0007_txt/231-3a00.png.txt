奏其略曰吐蕃遷延顧望反覆多端深入郊畿隂受賊¶
使(使䟽/吏翻)致令羣帥進退憂虞(帥所/類翻)欲捨之獨前則慮其¶
懷怨乗躡(乘其虛躡其後/也躡尼輒翻)欲待之合勢則苦其失信稽¶
延戎若未歸冦終不滅又曰將帥意陛下不見信任且¶
患蕃戎之奪其功士卒恐陛下不恤舊勞而畏蕃戎之¶
專其利賊黨懼蕃戎之勝不死則悉遺人禽(遺唯/季翻)百姓¶
畏蕃戎之來有財必盡爲所掠是以順於王化者其心¶
不得不怠䧟於冦境者其勢不得不堅又曰今懷光别¶