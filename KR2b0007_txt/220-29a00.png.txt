驛門扃鏁不可啟(扃古營翻/鏁蘇果翻)震怒破鏁而入曵巫於堦¶
下斬之所從少年悉斃之籍其贓數十萬具以狀聞且¶
請以其贓代貧民租遣中使還京師上無以罪也　以¶
開府儀同三司李嗣業為懐州刺史充鎮西北庭行營¶
節度使(李嗣業以鎮西北庭兵屯懐州就/用為刺史征調以給軍嗣祥吏翻)　山人韓頴¶
改造新厯丁巳初行頴厯(時韓頴上言大衍厯或誤帝/疑之以頴直司天臺損益其)¶
(術毎節增二日/更名至德厯)　戊午敕兩京陷賊官三司推䆒未畢¶
者皆釋之貶降者續處分(去年十二月始命三司推究/陷賊官處昌吕翻分扶問翻)¶