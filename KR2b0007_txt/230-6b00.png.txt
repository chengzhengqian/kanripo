逗留未進抑有它由所患太彊不資傍助比者又遣李¶
晟李建徽楊惠元三節度之衆附麗其營(比毘至/翻近也)無益¶
成功祗足生事何則四軍接壘羣帥異心(李晟李建徽/楊惠元之軍)¶
(及李懷光之軍為/四軍帥所類翻)論勢力則懸絶高卑(言懷光之軍最/彊懷光之官最)¶
(高相去/懸絶)據職名則不相統屬(言懷光晟建徽惠元四人/並為節度使各總一軍不)¶
(相統/屬)懷光輕晟等兵㣲位下而忿其制不從心晟等疑¶
懷光養冦蓄姦而怨其事多陵已端居則互防飛謗欲¶
戰則遞恐分功齟齬不和(齟壯所翻/齬偶許翻)嫌釁遂構俾之同¶