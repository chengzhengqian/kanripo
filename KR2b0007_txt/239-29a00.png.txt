焚栢崖倉(宋白曰河清縣有栢崖城杜佑曰/栢崖城侯景所築在河清縣西)　十一月¶
壽州刺史李文通奏敗淮西兵壬申韓𢎞請命衆軍合¶
攻淮西從之李光顔烏重𦙍敗淮西兵於小溵水㧞其¶
城乙亥以嚴綬為太子少保(以討淮西/無功也)盗焚襄州佛寺¶
軍儲盡徙京城積草於四郊以備火丁丑李文通敗淮¶
西兵於固始(固始前漢汝南郡之寖縣春秋之寖丘後/漢更名固始唐屬光州九域志在州東北)¶
(一百四/十五里)戊寅盗焚獻陵寢宫永巷　詔發振武兵二千¶
㑹義武軍以討王承宗　己丑吐蕃欵隴州塞請互市¶