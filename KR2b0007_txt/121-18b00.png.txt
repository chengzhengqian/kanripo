朔日有食之不盡如鈎星晝見至晡方没河北地闇(見/賢)¶
(遍/翻)　魏主西巡至柞山(柞則/洛翻)　十二月河西王䝉遜吐¶
谷渾王慕璝皆遣使入貢(璝古回翻/使疏吏翻)　是嵗魏内都大¶
官中山文懿公李先青冀二州刺史安同皆卒先年九¶
十五(李先自燕降魏見一百八/卷晉孝武太元二十一年)　秦地震野草皆自反¶
七年春正月癸巳以吐谷渾王慕璝為征西將軍沙州¶
刺史隴西公　庚子魏主還宫壬寅大赦癸夘復如廣¶
甯臨溫泉(復扶/又翻)　二月丁夘魏陽平威王長孫翰卒¶