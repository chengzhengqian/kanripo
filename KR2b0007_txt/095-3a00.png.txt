見宗廟不血食矣勒不聴遐退告徐光光曰中山王常¶
切齒於吾二人恐非但危國亦將為家禍也它日光承¶
閒言於勒曰(閒古/莧翻)今國家無事而陛下神色若有不怡¶
何也(怡悅/也)勒曰呉蜀未平吾恐後世不以吾為受命之¶
王也光曰魏承漢運劉備雖興於蜀漢豈得為不亡乎¶
(以喻/晉也)孫權在呉猶今之李氏也陛下苞括二都平蕩八¶
州(二都長安洛陽八州冀/幽并青兖豫司雍也)帝王之統不在陛下當復在¶
誰(復扶又/翻下同)且陛下不憂腹心之疾而更憂四支乎中山¶