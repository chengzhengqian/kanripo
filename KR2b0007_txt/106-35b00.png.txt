楊氏為上夫人楊氏引劍刺永(刺七/亦翻)為永所殺　甲申¶
海西公奕薨于吳(年四/十五)　燕寺人吳深據清河反(寺音/侍又)¶
(如/字)燕主垂攻之不克　後秦主萇還安定(自上邽還/安定也)¶
秦南安王登既克南安夷夏歸之者三萬餘户(夏户/雅翻)遂¶
進攻姚碩徳于秦州後秦主萇自往救之登與萇戰于¶
胡奴阜(胡奴阜在/上邽西)大破之斬首二萬餘級將軍啖青射¶
萇中之(射而亦翻/中竹仲翻)萇創重(創初/良翻)走保上邽姚碩徳代之¶
統衆　燕趙王麟軍未至魏拓跋窟咄稍前逼魏王珪¶