泰無異同穴之義今古不殊粲又奏陛下以膝下之愛¶
施及其夫(施以/豉翻)豈可使上下無辨君臣一貫哉上乃從¶
之公主怒出粲為陳州刺史(舊志陳州京師一千五百/二十里東都七百一十七)¶
(里/)襄邑尉襄陽席豫(襄邑縣漢晉屬陳留郡後魏屬陽/夏郡後齊廢隋開皇十六年復置)¶
(屬宋州襄陽/縣帶襄州)聞安樂公主求為太女嘆曰梅福譏切王¶
氏(梅福事見三十一卷/漢成帝永始三年)獨何人哉乃上書請立太子言¶
甚深切太平公主欲表為諫官豫耻之逃去　八月戊¶
寅皇后及王公已下表上尊號曰應天神龍皇帝改𤣥¶