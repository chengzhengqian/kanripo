(地形志魏永安中置顯州治汾州六壁城五代志鴈門/郡崞縣東魏置廓州後齊改北顯州周兵所撃即此)¶
執刺史陸瓊復攻㧞諸城(復扶/又翻)紹義還保北朔州周東¶
平公神舉將兵逼馬邑(神舉即宇/文神舉)紹義戰敗北奔突厥¶
猶有衆三千人紹義令曰欲還者從其意於是辭去者¶
大半突厥佗鉢可汗常謂齊顯祖為英雄天子以紹義¶
重踝似之(厥九勿翻佗徒何翻可苦曷翻汗音寒/重直龍翻踝戸瓦翻腿两旁曰内外踝)甚見¶
愛重凡齊人在北者悉以𨽻之於是齊之行臺州鎮唯¶
東雍州行臺傅伏營州刺史髙寳寧不下(傅伏以永橋/之功遷東雍)¶