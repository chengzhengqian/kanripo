翦草填道水深處以車為梁上自繫薪於馬鞘以助役¶
(将即亮翻鞘所交翻鞭鞘也按孔頴逹禮記/正義曰弓頭為鞘此所謂馬鞘葢馬鞍頭也)冬十月丙¶
申朔上至蒲溝駐馬督填道諸軍度渤錯水(蒲溝渤錯/水皆在遼)¶
(澤/中)暴風雪士卒沾濕多死者勑然火於道以待之凡征¶
髙麗㧞𤣥莵横山葢牟磨米遼東白巖卑沙麥谷銀山¶
後黄十城(莵同都翻/磨莫臥翻)徙遼葢巖三州户口入中國者七¶
萬人(七考異曰實録上云徙三州户口入内地者前後/  萬人下癸丑詔書云獲户十萬口十有八萬葢)¶
(并不徙者/言之耳)新城建安駐驆三大戰斬首四萬餘級戰士¶