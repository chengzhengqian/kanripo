外試檢校官(員外官一也試官二也檢校官三/也罷之以其冗濫日靡俸廩也)自今非¶
有戰功及别勑毋得注擬(此三項官今後非有戰功及/别敕特行録用吏兵部毋得)¶
(注/擬)　己酉吐蕃相坌逹延(吐從暾入聲相息/亮翻坌蒲頓翻)遺宰相書¶
(遺于/季翻)請先遣解琬至河源正二國封疆然後結盟琬嘗¶
為朔方大總管故吐蕃請之前此琬以金紫光禄大夫¶
致仕復召拜左散騎常侍而遣之(復扶又翻/又如字)又命宰相¶
復坌逹延書招懷之琬上言吐蕃必隂懷叛計請預屯¶
兵十萬於秦渭等州以備之(史言解琬所言其識逺/過崔漢衡上時掌翻)¶