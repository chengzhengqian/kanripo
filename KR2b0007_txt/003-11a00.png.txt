之(説讀/曰悦)羣臣皆賀陳軫獨弔(陳姓出於舜周武王封舜/後于陳子孫以國為氏)¶
王怒曰寡人不興師而得六百里地何弔也對曰不然¶
以臣觀之商於之地不可得而齊秦合齊秦合則患必¶
至矣王曰有説乎對曰夫秦之所以重楚者以其有齊¶
也(夫音扶/發語辭)今閉闗絶約于齊則楚孤秦奚貪夫孤國而¶
與之商於之地六百里張儀至秦必負王是王北絶齊¶
交西生患於秦也(楚東北接/齊西接秦)兩國之兵必俱至為王計¶
者不若隂合而陽絶於齊使人隨張儀茍與吾地絶齊¶