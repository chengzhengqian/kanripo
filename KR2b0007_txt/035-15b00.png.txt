侍皆在側上有酒所(師古曰言/酒在體中)從容視賢(從于/容翻)笑曰吾¶
欲灋堯禪舜何如王閎進曰天下乃高皇帝天下非陛¶
下有也陛下承宗廟當傳子孫於亡窮統業至重天子¶
亡戲言(周成王剪桐葉為珪與小弱弟戲曰以封汝周/公入賀王曰戲也周公曰王者不可戲乃封小)¶
(弱弟於唐/古亡無通)上黙然不説左右皆恐於是遣閎出歸郎署¶
(三署郎各有署署舍遣出不得侍禁中也下考異曰董/賢傳但云遣閎不得復侍宴自歸郎署以  皆漢紀所)¶
(載也荀紀無漢書外事不知此語荀悦何從得之又云/閎歸郎署二十日長樂宮深為閎謝又御史大夫彭宣)¶
(上封事言國安危繼嗣事上覺寤召閎按太皇太后居/長信宮云長樂宮誤也  余按漢書注長信宮以長樂)¶