曰若試而不中(中竹/仲翻)其負在我安可虛竊不就之高以¶
為已榮乎於是自課百日習一經因而對䇿升第累遷¶
後将軍鍾毓長史毓每與參佐射(參佐參軍及諸/佐吏毓余六翻)舒常¶
為畫籌而已(射之畫籌猶投壺之釋筭/也為于偽翻下徐為同)後遇朋人不足¶
以舒滿數(射以兩人為朋射之有朋猶古射儀之有耦/也周禮王以六耦射三侯諸侯以四耦射二)¶
(侯卿大夫以三耦射一侯士以三侯射豻侯左傳魯襄/公享范獻子射者三耦公臣不足取於家臣杜預注云)¶
(二人/為耦)舒容範閒雅發無不中(中竹/仲翻)舉坐愕然莫有敵者¶
(坐徂/卧翻)毓歎而謝曰吾之不足以盡卿才有如此射矣豈¶