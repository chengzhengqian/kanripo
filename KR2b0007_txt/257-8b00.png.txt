(州張/翺)僕見戰攻之端未有窮已豈惟淮南之人肝腦塗¶
地竊恐僕射功名成敗未可知也不若及今亟止秦司¶
空(亟紀力/翻急也)勿使過江彼若粗識安危必不敢輕進(粗坐/五翻)¶
就使它日責我以負約猶不失為高氏忠臣也師鐸大¶
以為不然明日以告鄭漢章漢章曰此智士也散求之¶
其人畏禍竟不復出(復扶/又翻)戊辰駢遷家出居南第師鐸¶
以甲士百人為衛其實囚之也是日宣軍以所求未獲¶
焚進奉兩樓數十間寳貨悉為煨燼(新書高駢傳駢自/乾符以來貢獻不)¶