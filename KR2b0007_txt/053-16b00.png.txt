(蟲/也)京師諸官費用増多詔書發調或至十倍(調徒/弔翻)各言¶
官無見財(見賢/遍翻)皆當出民搒掠割剝彊令充足(搒音彭/掠音亮)¶
(彊其/兩翻)公賦既重私斂又深(斂力/贍翻)牧守長吏多非徳選貪¶
聚無猒(猒於/鹽翻)遇民如虜或絶命於箠楚之下或自賊於¶
迫切之求(賢曰賊殺也/箠止橤翻)又掠奪百姓皆託之尊府(尊府/指大)¶
(將軍/府)遂令將軍結怨天下吏民酸毒道路歎嗟昔永和¶
之末綱紀少弛頗失人望四五嵗耳而財空户散下有¶
離心馬勉之徒乘敝而起荆揚之間幾成大患(事見上/卷幾居)¶