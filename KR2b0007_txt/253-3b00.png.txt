(文/宗)　初桂管觀察使李瓉失政支使薛堅石屢規正之¶
瓉不能從及瓉被逐(李瓉被逐見上巻/上年被皮義翻)堅石攝留務移¶
牒鄰道禁遏亂兵一方以安詔擢堅石為國子博士¶
六月柳彦璋襲陷江州執刺史陶祥使祥上表彦璋亦¶
自附降狀(上時掌翻/降户江翻)勑以彦璋為右監門將軍令散衆¶
赴京師以左武衛將軍劉秉仁為江州刺史彦璋不從¶
以戰艦百餘固湓江為水寨(湓江在江州城外接于大/江故謂之湓江湓蒲奔翻)¶
剽掠如故(剽匹/妙翻)　忠武都將李可封戍邊還至邠州迫¶