請救(質音/致)進封乾歸梁王納其妹為梁王后乾歸遣前¶
軍將軍乞伏益州等帥騎一萬救之(帥讀曰率/騎竒寄翻)秋七月¶
登引兵出迎乾歸兵後秦主興自安定如涇陽與登戰¶
于山南(馬髦山/南也)執登殺之(年五/十二)悉散其部衆使歸農業¶
徙隂宻三萬戸於長安以李后賜姚晃益州等聞之引¶
兵還(還從宣翻/又如字)秦太子崇奔湟中即帝位改元延初諡¶
登曰髙皇帝廟號太宗　後秦安南將軍强熈鎮逺將¶
軍强多叛推竇衝為主後秦主興自將討之軍至武功¶