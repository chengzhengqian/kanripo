之位(賢曰天元/猶乾元也)不宜復令女使干錯萬機(復扶又翻/使如字)重¶
察左右得無石顯漏泄之姦(石顯事見二十九卷元/帝建昭二年重直用翻)尚¶
書納言得無趙昌譛崇之詐(趙昌事見三十四/卷哀帝建平四年)公卿大¶
臣得無朱博阿傅之援(朱博事見三十/四卷建平二年)外屬近戚得無¶
王鳯害商之謀(王鳯事見三十卷/成帝河平四年)若國政一由帝命王¶
事毎决於已則下不得偪上臣不得干君常雨大水必¶
當霽止四方衆異不能為害書奏不省(省悉/景翻)時三府任¶
輕機事專委尚書而災𤯝變咎輒切免三公(賢曰切/責也)陳¶