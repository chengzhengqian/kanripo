辭知樞宻院丁未以前雲安𣙜鹽使太原伊審徴為通¶
奏使知樞宻院事(雲安漢巴郡之朐䏰縣地周武帝置/雲安縣唐屬䕫州以其産鹽置雲安)¶
(監/)審徴蜀髙祖妹褒國公主之子也少與蜀主相親狎¶
(少詩/照翻)及知樞宻政之大小悉以咨之審徴亦以經濟為¶
已任而貪侈回邪與王昭逺相表裏蜀政由是浸衰¶
呉越王𢎞俶徙廢王𢎞倧居東府(自衣錦軍徙居東府/呉越以越州為東府)¶
為築宫室治園圃娯悅之(為于偽翻/治直之翻)嵗時供饋甚厚¶
契丹主遣使如北漢告以周使田敏來約嵗輸錢十萬¶