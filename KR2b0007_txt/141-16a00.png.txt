使髙昌(朝姓也漢有鼂錯史記作/朝錯朝直遥翻使疏吏翻)儒復遣顧禮將世子¶
義舒迎安保(復扶又/翻下同)至白棘城去髙昌百六十里髙昌¶
舊人戀土不願東遷相與殺儒(魏太和五年馬儒始王/髙昌至是為國人所殺)¶
立麴嘉為王(麴氏得髙昌始此嘉/字靈鳯金城榆中人)復臣於柔然安保獨¶
與顧禮馬義舒還洛陽¶
永泰元年(是年四月/始改元)春正月癸未朔大赦　加中軍大¶
將軍徐孝嗣開府儀同三司孝嗣固辭　魏統軍李佐¶
攻新野丁亥拔之縛劉思忌問之曰今欲降未(降户/江翻)思¶