(城也空以穴其城者圍而攻之令作孔使空穴也下云/决其水原移之又云圍其城攻之皆再叙其事也一曰)¶
(既徙其水不令於城下流而因其舊引水入城之孔攻/而穴之余謂此書遣水工將以徙水穴城也下書决水)¶
(原攻城正行其初計/耳非再叙其事也)益發戍甲卒十八萬酒泉張掖北¶
置居延休屠屯兵以衛酒泉(班志居延縣屬張掖郡休/屠縣屬武威郡屠音儲)¶
而發天下吏有罪者亡命者及贅婿賈人故有市籍父¶
母大父母有市籍者凡七科適為兵(贅之芮翻賈音/古適讀曰讁)及¶
載糒給貳師(師古曰糒乾/飯也音備)轉車人徒相連屬(屬之/欲翻)而拜¶
習馬者二人為執驅馬校尉(師古曰習猶便也一人為執/馬校尉一人為驅馬校尉)¶