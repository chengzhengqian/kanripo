涫(漢志樂涫縣屬酒泉郡張/氏分為建康郡涫音官)以宋繇為敦煌護軍與其¶
子敦煌太守讓鎮敦煌遂遷于酒泉(李暠遷酒泉欲以/逼沮渠蒙遜安知)¶
(反為蒙遜所逼/邪敦徒門翻)暠手令戒諸子以為從政者當審慎賞¶
罰勿任愛憎近忠正逺佞諛(近其靳翻/逺于願翻)勿使左右竊弄¶
威福毁譽之來當研覈真偽聴訟折獄必和顔任理慎¶
勿逆詐億必(朱子曰逆未至而迎之也詐謂人欺已/也億未見而意之也必期必也譽音余)輕¶
加聲色務廣咨詢勿自專用吾莅事五年雖未能息民¶
然含垢匿瑕朝為冦讐夕委心膂粗無負於新舊(粗坐/五翻)¶