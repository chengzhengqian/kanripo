又以安南將軍裴楷為中書令加侍中與右僕射王戎¶
並管機要華盡忠帝室彌縫遺闕賈后雖凶險猶知敬¶
重華賈模與華頠同心輔政故數年之間雖闇主在上¶
而朝野安靜華等之功也　秋七月分荆揚十郡為江¶
州(是時方因江水/之名置江州)　八月辛未立隴西王泰世子越為¶
東海王　九月甲午秦獻王柬薨　辛丑徴征西大將¶
軍梁王彤為衛將軍録尚書事(肜余/中翻)¶
二年春二月己酉故楊太后卒於金墉城是時太后尚¶