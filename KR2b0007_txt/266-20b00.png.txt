命秋七月甲午以守光為盧龍節度使同平章事　靜¶
海節度使曲裕卒(曲裕即/曲承裕)丙申以其子權知留後顥為¶
節度使(丙考異曰諸書不見顥於裕何親按薛史六月/  辰裕卒七月丙申以靜海行營司馬權知留)¶
(後曲顥起復為安南都護充節度使/既云起復知其子也行營當作行軍)　雷彦恭攻岳州¶
不克(雷彦恭既與楚攻荆南尋又/攻楚岳州可以見其反覆矣)　丙午賜河南尹張¶
全義名宗奭(帝舊名全忠故/更全義名宗奭)　辛亥以吳越王鏐兼淮¶
南節度使楚王殷兼武昌節度使各充本道招討制置¶
使(欲使兩浙湖南攻𢎞農王楊/渥先分授以楊氏所統二鎮)　晉周徳威壁於髙河¶