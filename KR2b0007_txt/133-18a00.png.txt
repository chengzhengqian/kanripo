行不能禁也(佃音/田)　乙巳以安成王凖為揚州刺史¶
五月戊寅葬明皇帝于高寧陵(據南史陵在臨/沂縣莫府山)廟號太¶
宗六月乙巳尊皇后曰皇太后(作考異曰宋畧本紀/  癸木今從宋本紀)立¶
妃江氏為皇后　秋七月柔然部帥無盧眞將三萬騎¶
㓂魏敦煌鎭將尉多矦擊走之多侯眷之子也(尉眷事/魏太武)¶
(有平赫連之功帥所類翻將即亮翻/下同騎竒寄翻敦徒門翻尉紆勿翻)又㓂晉昌守將薛¶
奴擊走之(魏書官氏志西方諸/姓叱干氏改為薛氏)　戊午魏主如隂山¶
戊辰尊帝母陳貴妃為皇太妃更以諸國太妃為太姬¶