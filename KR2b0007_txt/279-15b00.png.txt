(澠池/縣名)見王大哭欲有所陳王曰諸事不言可知仍自預¶
從臣之列(從才/用翻)王即命斬於路隅　山南西道節度使¶
張䖍釗之討鳯翔也留武定節度使孫漢韶守興元䖍¶
釗既敗奔歸興元與漢韶舉兩鎮之地降于蜀蜀主命¶
奉鑾肅衛馬歩都指揮使昭武節度使李肇將兵五千¶
還利州(李肇本鎮昭武蜀主召之入領宿/衛今使將兵還鎮以應接梁洋)右匡聖馬歩¶
都指揮使寧江節度使張業將兵一萬屯大漫天以迎¶
之(先是蜀主以兵疲民困不用趙隱取山/南之計今乘時而坐得之其庸多矣)　壬申潞王¶