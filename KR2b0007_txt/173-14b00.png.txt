一從罪配百代不免罰既無窮刑何以措凡諸雜戸悉¶
放為民自是無復雜戸甲子鄭州獲九尾狐(此時鄭州/盖猶在長)¶
(社/)已死獻其骨周主曰瑞應之來必彰有徳若五品時¶
叙四海和平乃能致此(此稽瑞應圖而言也孔/氏書𫝊五品謂五常)今無其¶
時恐非實録命焚之九月戊寅周制庶人已上唯聽衣¶
綢綿綢絲布圓綾紗絹綃葛布等九種(衣於既翻綢與/紬同直由翻大)¶
(絲繒也綿綢紡綿為之今淮人能織綿綢𦂳厚耐久服/絲布以絲裨布縷織之今謂之兼絲布圓綾土綾也亦)¶
(謂之花絹紗方目紗也絹吉掾翻縑也細絲繒綃相邀/翻生絲繒葛葛越宜夏服布緝麻若紵為之種章勇翻)¶