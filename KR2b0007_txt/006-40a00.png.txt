(音如字/陘音刑)端和將河内兵共伐趙(端和即楊端/和此逸楊字)趙李牧司¶
馬尚禦之秦人多與趙王嬖臣郭開金(嬖卑義翻/又博計翻)使毁¶
牧及尚言其欲反趙王使趙葱及齊將顏聚代之(姓譜/顔姓)¶
(本自魯伯禽支庶有食采顔邑者因而著族又邾武公/名夷字曰顔故公羊傳稱顔公後以為氏將即亮翻采)¶
(食代翻傳/直戀翻)李牧不受命趙人捕而殺之廢司馬尚¶
十九年王翦擊趙軍大破之殺趙葱顔聚亡遂克邯鄲¶
虜趙王遷(趙至是亡邯/鄲音寒丹)王如邯鄲故與母家有仇怨者¶
皆殺之(王毋邯鄲美女也事見上卷/周赧王五十八年怨於元翻)還從太原上郡歸¶