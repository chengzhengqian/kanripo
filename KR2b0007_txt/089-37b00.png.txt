(北有阪號飛狐口/磾丁奚翻薊音計)匹磾見琨甚相親重與之結婚約為¶
兄弟勒分徙陽曲樂平民于襄國置守宰而還孔萇攻¶
箕澹于代郡殺之(據載記萇攻澹於桑乾則此代郡/乃後魏之代郡非漢晉之代郡也)萇¶
等攻賊帥馬嚴馮䐗(帥所類翻䐗張如翻嚴/䐗葢為盗於幽冀之間)久而不克¶
司冀并兖流民數萬户在遼西迭相招引民不安業勒¶
問計於濮陽矦張賓賓曰嚴䐗本非公之深仇流民皆¶
有戀本之志今班師振旅選良牧守使招懐之則幽冀¶
之冦可不日而清遼西流民將相帥而至矣勒乃召萇¶