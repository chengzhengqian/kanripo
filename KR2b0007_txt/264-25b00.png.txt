盧龍節度使劉仁恭習知契丹情偽常選將練兵乗秋¶
深入踰摘星嶺擊之契丹畏之每霜降仁恭輒遣人焚¶
塞下野草契丹馬多飢死常以良馬賂仁恭買牧地(北/荒)¶
(寒早至秋草先枯死近塞差暖霜降草猶未盡衰故契/丹南並塞放牧焚其野草則馬無所食而飢死契欺紇)¶
(翻/)契丹王阿保機遣其妻兄阿鉢將萬騎寇渝闗(契丹/阿保)¶
(機始此宋白曰平州東北至榆闗守捉一/百九十里渝漢書音義音喻今讀如榆)仁恭遣其子¶
守光戍平州守光偽與之和設幄犒饗於城外(犒苦/到翻)酒¶
酣伏兵執之以入虜衆大哭契丹以重賂請於仁恭然¶