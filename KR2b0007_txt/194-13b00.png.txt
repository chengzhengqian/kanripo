傀儡(傀儡木偶戯也杜佑曰窟&KR1235;子亦曰傀磊子作偶/人以戲善歌舞本喪樂也漢末始用之於嘉㑹北)¶
(齊髙緯尤所好閭市盛行焉余按列子偃師以/此伎奉周穆王其來久矣傀口猥翻儡落猥翻)上曰得¶
巧工庶供國事卿令先造戲具豈百工相戒無作淫巧¶
之意邪(月令孟春之月百工咸理監工日號/毋或作為淫巧以蕩上心邪音耶)乃削綸階¶
(唐制工部尚書正三品削其/階則不得立於三品班中)　嘉陵州獠反(嘉州眉山/郡漢犍為)¶
(南安縣地陵州陵山郡漢蜀郡廣都犍/為郡武陽二縣東界之地獠魯皓翻)命邗江府統軍¶
牛進達擊破之(唐揚州有䢴江/府兵䢴胡安翻)　上問魏徵曰羣臣上¶
書可采及召對多失次何也(臣上時/掌翻)對曰臣觀百司奏¶