亮為太宰與太保衛瓘皆録尚書事輔政以秦王柬為¶
大將軍東平王楙為撫軍大將軍楚王瑋為衛將軍領¶
北軍中候下邳王晃為尚書令東安公繇為尚書左僕¶
射進爵為王楙望之子也封董猛為武安矦三兄皆為¶
亭矦亮欲取悦衆心論誅楊駿之功督將矦者千八十¶
一人(將即/亮翻)御史中丞傅咸遺亮書曰今封賞熏赫震動¶
天地自古以來未之有也無功而獲賞則人莫不樂國¶
之有禍是禍原無窮也(濫賞所以開覬幸之心其禍/誠如此遺于季翻樂音洛)凡¶