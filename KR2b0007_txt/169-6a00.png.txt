流刑自二千五百里至四千五百里五曰死刑磬絞斬¶
梟裂(古者公族有罪磬於甸人鄭𤣥曰懸縊殺之曰磬/絞者全其身首斬者殊死梟者掛其首於木上裂)¶
(者車裂梟/堅堯翻)凡二十五等(五刑之屬各有/五合二十五等)　庚戌以司空¶
南徐州刺史侯安都為江州刺史　辛酉周詔大冢宰¶
晉國公親則懿昆(昆兄/也)任當元輔自今詔誥及百司文¶
書並不得稱公名䕶抗表固讓　三月乙丑朔日有食¶
之　齊詔司空斛律光督歩騎二萬築勲掌城於軹關¶
(五代志軹關在河内郡王/屋縣騎奇寄翻軹音只)仍築長城二百里置十二戍¶