　(師古曰此論語載孔子之辭也言今此時之人亦夏/殷周之所馭以政化淳壹故能直道而行傷今不然)¶
　信哉周秦之敝罔密文峻而姦軌不勝(師古曰/不可勝)漢興¶
　掃除煩苛與民休息至于孝文加之以恭儉孝景遵¶
　業五六十載之間至於移風易俗黎民醇厚(師古曰/黎衆也)¶
　(醇不/澆雜)周云成康漢言文景美矣¶
　漢興接秦之弊作業劇而財匱自天子不能具鈞駟¶
　(四馬一色/謂之鈞駟)而將相或乗牛車(師古曰以牛駕車也余/據漢時以牛車為賤魏)¶
　(晉以後王公/始多乗牛車)齊民無蔵盖(蘇林曰無/物可盖蔵)天下已平髙祖¶