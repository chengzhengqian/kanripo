其時也(因天時而播/殖則百榖成)湯武帥天下而攻桀紂因其心也¶
(因人心而用兵則/天下服帥讀曰率)皆有因則成無因則敗今朝野之人¶
皆言晉不可伐陛下獨決意行之妾不知陛下何所因¶
也書曰天聰明自我民聰明(書臯陶/謨之辭)天猶因民而况人¶
乎妾又聞王者出師必上觀天道下順人心今人心既¶
不然矣請驗之天道諺云雞夜鳴者不利行師犬羣嘷¶
者宮室將空(嘷户/刀翻)兵動馬驚軍敗不歸自秋冬以來衆¶
雞夜鳴羣犬哀嘷廄馬多驚武庫兵器自動有聲此皆¶