(師復扶又/翻下同)望之從少府出為左遷(少府正九卿三輔禄/秩視九卿故為左遷)¶
恐有不合意即移病(師古曰移病謂移書言病一/曰以病而移居余謂前說是)上聞¶
之使侍中成都矦金安上諭意曰所用皆更治民以考¶
功(功臣表及霍光傳皆作都成矦此承望之本傳/之誤師古曰更猶經歴也更工衡翻治直之翻)君前¶
為平原太守日淺故復試之於三輔非有所聞也望之¶
即起視事(師古曰所聞/謂聞其短失)　初掖庭令張賀數為弟車騎¶
將軍安世稱皇曾孫之材美及徴怪(師古曰徴證也數/所角翻為于偽翻)¶
安世輙絶止以為少主在上(少詩/照翻)不宜稱述曾孫及帝¶