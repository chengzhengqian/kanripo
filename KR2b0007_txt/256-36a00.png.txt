之曰汝擅歸欲反邪行瑜曰吾不反欲誅反者朱玫耳¶
遂擒斬之并殺其黨數百人諸軍大亂焚掠京城士民¶
無衣凍死者蔽地裴澈鄭昌圖帥百官二百餘人奉襄¶
王奔河中(帥讀/曰率)王重榮詐為迎奉執煴殺之(襄王煴自/監國至竊)¶
(號涉八/月而敗)囚澈昌圖百官死者殆半　台州刺史杜雄誘¶
劉漢宏執送董昌斬之(廣眀元年劉漢宏得浙東至是/而亡  考異曰十國紀年十一)¶
(月丙午杜雄執漢宏按十二/月丙子朔無丙午紀年誤)昌圖鎮越州自稱知浙東¶
軍府事以錢鏐知杭州事(為錢鏐以杭州/跨有二浙張本)　王重榮函¶