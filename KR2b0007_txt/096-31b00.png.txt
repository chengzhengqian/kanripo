子詹事孫珍病目求方於侍中崔約約戲之曰溺中則¶
愈(戲言溺目中則/病愈溺乃弔翻)珍曰目何可溺約曰卿目睕睕正耐¶
溺中(楊正衡曰睕睕目深也/音一丸翻耐乃代翻)珍恨之以白宣宣於兄弟¶
中最胡狀目深聞之怒誅約父子於是公卿以下畏珍¶
側目燕公斌督邊州(斌與張賀度共事葢/督北邊州也斌音彬)亦好畋獵常¶
懸管而入(管者城門之管鑰也/欲便於出故常懸管)征北將軍張賀度每裁¶
諌之斌怒辱賀度虎聞之使主書禮儀持節監之(自東/漢以)¶
(來尚書諸曹各有主書葢吏職也至齊梁之間其權任/甚重禮姓也儀名也春秋時衛有大夫禮至監古街翻)¶