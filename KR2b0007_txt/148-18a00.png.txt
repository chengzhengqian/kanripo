(州劍門縣有大劍山又有小劍山在其西北三十里又/有小劍故城在益昌縣西南五十里大劍雖號天險有)¶
(阨塞可守崇墉之間徑路頗夷小劍則鑿石架閣/有不容越李白所謂一夫當闗萬夫莫開者是也)東益¶
州復入于魏　八月乙巳魏以胡國珍為驃騎大将軍¶
開府儀同三司雍州刺史(驃匹妙翻騎奇/寄翻雍於用翻)國珍年老太¶
后實不欲令出止欲示以方面之榮竟不行　康絢既¶
還張豹子不復修淮堰九月丁丑淮水暴漲堰壊其聲¶
如雷聞三百里(聞音/問)縁淮城戍村落十餘萬口皆漂入¶
海初魏人患淮堰以任城王澄為大将軍大都督南討¶