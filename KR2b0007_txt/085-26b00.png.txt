師(記曲禮曰人生十年曰㓜/學二十曰弱冠冠古玩翻)名士莫不與交頴以聰為¶
積弩將軍淵從祖右賢王宣謂其族人曰自漢亡以來¶
我單于徒有虛號無復尺土(事見六十七卷漢獻帝建/安二十一年從才用翻單)¶
(音/蟬)自餘王矦降同編户(編相聯次也民謂之編民亦謂/之編户者言比屋聯次而居編)¶
(於民籍無/高下之差)今吾衆雖衰猶不減二萬奈何歛首就役奄¶
過百年(奄忽也/遽也)左賢王英武超世天茍不欲興匈奴必¶
不虛生此人也今司馬氏骨肉相殘四海鼎沸復呼韓¶
邪之業此其時矣(漢宣帝時稽侯狦來朝稱呼韓邪單/于光武時日逐王比内附亦稱呼韓)¶