過山海有一老母八十之年飄然千里死亡旦夕不得¶
一朝蹔見(蹔與/暫同)不得一日同處(處昌/吕翻)寒不得汝衣饑不¶
得汝食汝雖窮榮極盛光耀世間於吾何益吾今日之¶
前汝既不得申其供養(供居用翻/養羊亮翻)事往何論今日以後¶
吾之殘命唯繫於汝爾戴天履地中有鬼神勿云㝠昧¶
而可欺負䕶得書悲不自勝(勝音/升)復書曰區宇分崩遭¶
遇災禍違離膝下三十五年(離力/智翻)受生稟氣皆知母子¶
誰同薩保(䕶字薩保/薩桑葛翻)如此不孝子為公侯母為俘𨽻暑¶