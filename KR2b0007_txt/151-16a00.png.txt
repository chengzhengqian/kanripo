曰我與卿姻戚(時太后為魏主納孝/芬女為世婦故云然)奈何内頭元乂車¶
中稱此老嫗會須去之(嫗威遇翻/去羌吕翻)孝芬曰臣䝉國厚恩¶
實無斯語假令有之誰能得聞若有聞者此於元乂親¶
密過臣逺矣太后意解悵然有愧色景儁欲堰泗水以¶
灌彭城孝芬與都督李叔仁等擊之景儁遁還　三月¶
甲子魏主詔将西討中外戒嚴會秦賊西走復得潼闗¶
(復扶/又翻)戊辰詔回駕北討其實皆不行　葛榮久圍信都¶
魏以金紫光禄大夫源子邕為北討大都督以救之¶