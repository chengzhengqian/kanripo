顯逹引兵迎攸之至睢清口(清水合於泗水故泗水亦/得清水之名水經注泗水)¶
(過下邳縣西又東南得睢水口泗水又/東南入于淮水故謂之睢清口睢音雖)伯恭擊破之攸¶
之引兵退伯恭追擊之攸之大敗龍驤將軍姜彦之等¶
戰没攸之創重(驤思將翻/創初良翻)入保顯逹營丁酉夜衆潰攸¶
之輕騎南走委弃軍資器械以萬計還屯淮隂尉元以¶
書諭徐州刺史王𤣥載𤣥載弃下邳走(沈攸之留王𤣥/載戍下邳因領)¶
(徐州/刺史)魏以隴西辛紹先為下邳太守(守式/又翻)紹先不尚苛¶
察務舉大綱教民治生禦㓂而已由是下邳安之(治直/之翻)¶