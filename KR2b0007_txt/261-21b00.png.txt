(州龍岡縣隋文帝開皇十六年置青山/縣煬帝大業初省入龍岡敗補邁翻)以䕶國節度使¶
王珂兼侍中(珂丘/何翻)　丁卯朱全忠遣葛從周分兵攻洺¶
州戊辰拔之斬刺史邢善益　五月己巳朔赦天下¶
葛從周攻邢州刺史馬師素弃城走辛未磁州刺史袁¶
奉滔自剄全忠以從周為昭義留後守邢洺磁三州而¶
還(并汴自此嵗争/邢洺磁三州)　以武定節度使李繼密為山南西¶
道節度使(李繼密自洋/州徙興元)　朝廷聞王建已用王宗滌為¶
東川留後乃召劉崇望還為兵部尚書仍以宗滌為留¶