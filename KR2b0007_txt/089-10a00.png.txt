攝父位(璽斯/氏翻)　漢中山王曜趙染冦長安六月曜屯渭¶
汭(春秋左氏傳曰虢公敗戎于渭汭杜預曰水之隈曲/曰汭王肅曰汭入也吕忱曰汭者水相入也即渭水)¶
(入河處汭/儒稅翻)染屯新豐索綝將兵出拒之(索昔各翻/綝丑林翻)染有¶
輕綝之色長史魯徽曰晉之君臣自知强弱不敵將致¶
死於我不可輕也染曰以司馬模之彊吾取之如拉朽¶
(事見八十七卷懐帝/永嘉五年拉落合翻)索綝小豎豈能汙吾馬蹄刀刃邪¶
晨帥輕騎數百逆之(汙烏故翻帥/讀曰率下同)曰要當獲綝而後食¶
綝與戰于城西(新豐城/西也)染兵敗而歸悔曰吾不用魯徽¶