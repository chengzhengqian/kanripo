生變今請留監軍傔勿遣使以觀之既而軍中果殺行¶
泰立張絳復求節鉞朝廷亦不問㑹雄武軍使張仲武¶
起兵擊絳(雄武軍在薊/州廣漢川)且遣軍吏呉仲舒奉表詣京師¶
稱絳慘虐請以本軍討之冬十月仲舒至京師詔宰相¶
問狀仲舒言行泰絳皆遊客故人心不附仲武幽州舊¶
將(仲武范陽舊將/張光朝之子)性忠義通書習戎事人心嚮之曏者¶
張絳初殺行泰召仲武欲以留務讓之牙中一二百人¶
不可仲武行至昌平絳復却之今計仲武纔𤼵雄武軍¶