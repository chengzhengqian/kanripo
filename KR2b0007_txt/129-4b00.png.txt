沈公垂白之年(白髮下垂/故曰垂白)何苦來此慶之曰朝廷以君¶
狂愚不足勞少壯故耳(少詩/照翻)上慮誕奔魏使慶之斷其¶
走路(斷音/短)慶之移營白土去城十八里又進軍新亭(此/新)¶
(亭在廣陵城外非/建康之新亭也)豫州刺史宗慤徐州刺史劉道隆並¶
帥衆來㑹(帥讀/曰率)兖州刺史沈僧明慶之兄子也亦遣兵¶
助慶之先是誕誑其衆云宗慤助我慤至繞城躍馬呼¶
曰我宗慤也(先悉薦翻呼火/故翻誑居况翻)誕見諸軍大集欲棄城北¶
走留中兵參軍申靈賜守廣陵自將步騎數百人(將即/亮翻)¶