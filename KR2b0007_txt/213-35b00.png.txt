身也(惡烏路翻樂音洛為于偽翻明皇/待韓休如此而不能久任之何也)有供奉侏儒名¶
黄㼐(㼐部/田翻)性警黠(黠下八/翻慧也)上常馮之以行謂之肉几寵¶
賜甚厚一日晩入上恠之對曰臣曏入宫道逢捕盗官¶
與臣爭道臣掀之墜馬故晩(掀虚/言翻)因下階叩頭上曰但¶
使外無章奏汝亦無憂有頃京兆奏其狀上即叱出付¶
有司杖殺之　閏月癸酉幽州道副總管郭英傑與契¶
丹戰于都山敗死時節度薛楚玉遣英傑將精騎一萬¶
及降奚擊契丹屯於榆闗之外(榆當作渝此渝闗在營/平之間古所謂臨渝之)¶