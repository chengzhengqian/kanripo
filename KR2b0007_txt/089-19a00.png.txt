(惡聲之鳥一名鵬與梟一名䲭詩瞻卬云為鴟為梟是/也俗說以為土梟非也陸璣疏云鴞大如班鳩緑色惡)¶
(聲之鳥也入人家凶賈誼所謂服鳥是也其肉甚美可/為羮&KR0796;又可為炙漢供御物各隨其時唯鴞冬夏尚施)¶
(之以其美故/也遺于季翻)此人不死州土未寧足下當識吾言(識職/吏翻)¶
(記/也)崧以宛中兵少藉曾為外援不從曾復帥流亡二千¶
餘人圍襄陽數日不克而還　王敦嬖人呉興錢鳳疾¶
陶侃之功屢毁之(嬖卑義翻/又博計翻)侃將還江陵欲詣敦自陳¶
朱伺及安定皇甫方囘諫曰公入必不出侃不從既至¶
敦留侃不遣左轉廣州刺史以其從弟丞相軍諮祭酒¶