(說軍士曰將收募直而還為民士皆怒乃譟而入劫庫/兵絳方宴不設備遂握節登陴或言縋城可以免絳不)¶
(從遂遇害實錄絳召諸卒以詔㫖諭而遣之𤼵廪麥以/賞衆皆怏怏而退出壘門衆有請辭監軍者而監軍楊)¶
(叔元貪財怙寵素怨絳之不奉已與絳為隙乆/矣至是因以賞薄激之散卒遂作亂今從之)戊午叔¶
元奏絳收新軍募直以致亂庚申以尚書右丞温造為¶
山南西道節度使是時三省官上䟽共論李絳之寃諫¶
議大夫孔敏行具呈叔元激怒亂兵上始悟　三月己¶
亥朔以刑部尚書栁公綽為河東節度使先是囘鶻入¶
貢及互市(先悉/薦翻)所過恐其為變常嚴兵迎送防衛之公¶