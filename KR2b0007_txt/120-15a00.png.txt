秦州刺史武都王遣使來告䘮始用元嘉年號(使疏/吏翻)¶
秋七月秦王熾磐遣鎮南將軍吉毗等南擊黒水羌酋¶
丘擔大破之(黒水羌在鄧至西北水經註曰白水出臨/洮縣西南西傾山東南流與黒水合黒水)¶
(出羌中西南逕黑水城西又/西南入于白水擔都甘翻)　八月夏武烈帝殂塟嘉¶
平陵廟號世祖太子昌即皇帝位(昌字還國勃/勃第二子也)大赦改¶
元承光　王𢎞自以始不預定策不受司空表讓彌年¶
乃許之(𢎞以此得免/徐𫝊之禍)乙酉以𢎞為車騎大將軍開府儀¶
同三司(騎竒/寄翻)　冬十月丘擔以其衆降秦(降户/江翻)秦以擔¶