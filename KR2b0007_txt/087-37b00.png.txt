彞亦避亂過江見睿微弱謂顗曰我以中州多故來此¶
求全而單弱如此將何以濟既而見王導共論世事退¶
謂顗曰向見管夷吾無復憂矣(以王導比/管仲也)諸名士相與¶
登新亭遊宴(金陵覽古曰新亭在江寧縣十里/近臨江渚按新亭葢近勞勞亭)周顗中¶
坐歎曰風景不殊舉目有江河之異(言洛都遊宴多在/河濱而新亭臨江)¶
(渚也坐/徂卧翻)因相視流涕王導愀然變色曰(愀七/小翻)當共戮力¶
王室克復神州(戰國時騶衍以為中國者於天下乃八/十一分居其一分耳中國名曰赤縣神)¶
(州赤縣神州内自有九州禹之所序九州是也孔頴達/曰按地統書括地象云地中央曰崑崙又云其東南方)¶