(也汾陽王謂/郭子儀也)革曰然則固從祖也(從才/用翻)崇韜由是以膏¶
梁自處多甄别流品(處昌吕翻/别彼列翻)引拔浮華鄙弃勲舊有¶
求官者崇韜曰深知公功能然門地寒素不敢相用恐¶
為名流所嗤(嗤丑之/翻笑也)由是嬖倖疾之於内勲舊怨之於¶
外崇韜屢請以樞密使讓李紹宏上不許又請分樞密¶
院事歸内諸司以輕其權而宦官謗之不已崇韜鬱鬱¶
不得志與所親謀赴本鎮以避之其人曰不可蛟龍失¶
水螻蟻足以制之先是上欲以劉夫人為皇后(先悉/薦翻)而¶