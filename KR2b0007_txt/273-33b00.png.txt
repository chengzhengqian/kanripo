因倍道趣鳳州(縱敗兵先去以懼蜀人而倍道/踵其後以趣鳳州趣七喻翻)李嚴飛¶
書以諭王承捷李繼曮竭鳳翔蓄積以饋軍不能充人¶
情憂恐郭崇韜入散闗指其山曰吾輩進無成功不得¶
復還此矣當盡力一决(一决者一决戰也/復扶又翻下同)今饋運將竭¶
宜先取鳳州因其糧諸將皆言蜀地險固未可長驅宜¶
按兵觀釁崇韜以問李愚愚曰蜀人苦其主荒淫莫為¶
之用宜乗其人心崩離風驅霆擊彼皆破膽雖有險阻¶
誰與守之兵勢不可緩也是日李紹琛告捷(是日崇韜/入散闗之)¶