三年春正月秦王堅遣後將軍楊成世左將軍毛嵩分¶
討上邽安定輔國將軍王猛建節將軍鄧羌攻蒲阪前¶
將軍楊安廣武將軍張蚝攻陝城堅命蒲陝之軍皆距¶
城三十里堅壁勿戰俟秦雍已平然後并力取之(陝式/冉翻)¶
(雍於/用翻)　初燕太宰恪有疾以燕主暐幼弱政不在已太¶
傅評多猜忌恐大司馬之任不當其人謂暐兄樂安王¶
臧曰今南有遺晉西有彊秦二國常蓄進取之志顧我¶
未有隙耳夫國之興衰繫于輔相大司馬總統六軍不¶