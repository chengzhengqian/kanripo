乘勝之氣棄垂成之功乎(沮在/吕翻)且大軍尚逺賊衆方盛¶
雖欲求還豈可得乎下官授命不顧(論語子張曰/士見危授命)今日¶
之事當自為將軍辦之(為于/偽翻)未知二三君子將何面以¶
見相公之旗鼔邪(相公謂/裕也)鎮惡等遣使馳告裕求遣糧¶
援裕呼使者開舫北戸(使疏吏翻舫甫妄/翻方舟也大舟也)指河上魏軍¶
以示之曰我語令勿進今輕佻深入(語牛倨翻/佻他雕翻)岸上如¶
此何由得遣軍鎮惡乃親至𢎞農説諭百姓(説輸/芮翻)百姓¶
競送義租軍食復振(復扶又翻下/則復子復同)魏人以數千騎縁河¶