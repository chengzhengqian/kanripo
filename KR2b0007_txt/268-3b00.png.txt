鎮定求尊已為尚父趙王鎔以告晉王晉王怒欲伐之¶
諸將皆曰是為惡極矣行當族滅不若陽為推尊以稔¶
之(稔其/惡也)乃與鎔及義武王處直昭義李嗣昭振武周德¶
威天德宋瑤六節度使(五鎮并河東為六然自/昭義以下皆屬河東)共奉冊¶
推守光為尚書令尚父守光不寤以為六鎮實畏已益¶
驕乃具表其狀曰晉王等推臣臣荷陛下厚恩(荷下/可翻)未¶
之敢受竊思其宜不若陛下授臣河北都統則并鎮不¶
足平矣(并謂晉王鎮/謂趙王鎔)上亦知其狂愚乃以守光為河北¶