帝遣使者促王晏球攻城晏球與使者聯騎巡城(騎竒/計翻)¶
指之曰城髙峻如此借使主人聽外兵登城亦非梯衝¶
所及(梯雲梯/衝衝車)徒多殺精兵無損於賊如此何為不若食¶
三州之租愛民養兵以俟之彼必内潰帝從之(用兵之/術攻城)¶
(最難然攻城有二術城有外援則須悉力急攻以求必/克城無外援則持久以弊之在我者兵力不損而坐收)¶
(全勝古之善用兵/者皆知此術也)　十一月有司請為哀帝立廟詔立¶
廟於曹州(為于偽翻梁太祖開平二年弑唐/哀帝于曹州事見二百六十六巻)　平盧節¶
度使晉忠武公霍彦威卒　忠州刺史王雅取歸州(忠/州)¶