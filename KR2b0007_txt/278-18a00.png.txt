從者儀服錢幣數萬仍為之牒錢氏(從才用翻/為于偽翻)使於境¶
上迎候文寶獨受飲食餘皆辭之曰本朝與吳久不通¶
問今既非君臣又非賔主若受茲物何辭以謝吳主嘉¶
之竟達命於杭州而還(還從宣翻/又如字)　庚子以前義成節¶
度使李賛華為昭信節度使留洛陽食其俸(去年以李/賛華帥義)¶
(成事見上巻按唐末於金州置昭信節度五代兵爭不/復以為節鎮又按五代㑹要長興二年升䖍州為昭信)¶
(節度時䖍州屬吳吳以為百勝節度賛華所領節抑䖍/州之昭信軍歟又是年十一月庚辰改慎州懐化軍為)¶
(昭化軍慎州在幽州之北唐盛時所置以處突厥/降者抑以賛華領昭化節而信字乃化字之誤歟)　辛¶