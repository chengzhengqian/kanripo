(勇/翻)己酉威聞之即引兵行趣澶州(趣七/喻趣)辛亥遣蘇禹珪¶
如宋州迎嗣君　楚王希萼以子光贊為武平留後以¶
何敬真為朗州牙内都指揮使將兵戍之希萼召拓抜¶
恒欲用之恒稱疾不起(自希廣之立拓抜恒已杜門矣/事見二百八十七卷天福十二)¶
(年/)　壬子郭威度河館于澶州(館古玩翻/澶時連翻)癸丑旦將發¶
將士數千人忽大譟威命閉門將士踰垣登屋而入曰¶
天子須侍中自為之將士已與劉氏為仇不可立也或¶
裂黄旗以被威體(被皮/義翻)共扶抱之呼萬嵗震地因擁威¶