又安得為第一乎(逺于願翻近其/靳翻處昌呂翻)¶
四年春正月甲申以尚書右僕射魏舒為左僕射下邳¶
王晃為右僕射晃孚之子也　戊午新沓康伯山濤薨¶
(魏明帝景初三年以遼東東沓縣吏/民過海居齊郡界者立為新沓縣)　帝命太常議崇¶
錫齊王之物博士庾旉太叔廣劉暾(旉讀曰敷太叔複/姓鄭莊公之弟段)¶
(封於京謂之京城太叔其後以/為氏又衛有太叔儀暾他昆翻)繆蔚郭頥秦秀傅珍上¶
表曰(繆靡㓜翻又莫六/翻姓也蔚紆勿翻)昔周選建明德以左右王室周¶
公康叔耼季皆入為三公(左傳衛大祝子魚曰武王之/母弟八人周公為太宰康叔)¶