慶雲等冀得少緩因待夜突出(少詩/沒翻)乃報曰請俟明日¶
天光因使謂曰知須水(須者意/所欲也)今相為小退(為於/偽翻)任取¶
澗水飲之賊衆悦無復走心天光宻使軍士多作木槍¶
各長七尺(此即拒馬槍也杜佑曰拒馬槍以木徑二尺/長短隨事十字鑿孔縱横安檢長丈鋭其端)¶
(以塞/要路)昏後繞城布列要路加厚又伏人槍中備其衝突¶
兼令宻縳長梯於城北其夜慶雲道洛果馳馬突出遇¶
槍馬各傷倒伏兵起即時擒之軍士縁梯入城餘衆皆¶
出城南遇槍而止窮窘乞降(降戸/江翻)丙子天光悉收其仗¶