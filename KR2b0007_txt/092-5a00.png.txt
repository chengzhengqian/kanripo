義士竭節之時也公受任方伯奉辭伐罪乃桓文之功¶
也卓曰桓文則非吾所能然志在徇國當共詳思之參¶
軍李梁說卓曰昔隗囂䟦扈竇融保河西以奉光武卒¶
受其福(事見四十一卷漢光武建武五年/至四十三卷十二年卒子恤翻)今將軍有重¶
望於天下但當案兵坐以待之使大將軍事㨗當委將¶
軍以方面不捷朝廷必以將軍代之何憂不富貴而釋¶
此廟勝(孫子曰未戰而廟勝得筭多/也未戰而廟不勝得筭少也)决存亡於一戰耶¶
騫謂梁曰光武當創業之初故隗竇可以文服從容顧¶