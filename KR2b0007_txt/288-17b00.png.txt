藏之物及洛陽别業(瘞於計翻别置田園於它/所謂之别業亦謂之莊)逢吉盡¶
有之及崧歸朝自以形迹孤危(石晉之時漢髙祖夙有/憾于李崧即位後崧始)¶
(歸朝故/内懼)事漢權臣常惕惕謙謹多稱疾杜門而二弟嶼¶
㠖(嶼以與翻/㠖宜﨑翻)與逢吉子弟俱為朝士時乗酒出怨言云¶
奪我居第家貲逢吉由是惡之未幾(惡烏路翻/幾居豈翻)崧以兩¶
京宅劵獻於逢吉逢吉愈不悦翰林學士陶榖先為崧¶
所引用復從而譛之(復扶/又翻)漢法既嚴而侍衞都指揮使¶
史𢎞肇尤殘忍寵任孔目官解暉(解户買翻姓也鄭樵/姓氏畧曰自唐叔虞)¶