也(勞力/到翻)穆之乃止　初魏主嗣使公孫表討白亞栗斯¶
(事見/上年)曰必先與秦洛陽戍將相聞使備河南岸然後擊¶
之表未至胡人廢白亞栗斯更立劉虎為率善王表以¶
胡人内自攜貳勢必敗散遂不吿秦將而擊之大為虎¶
所敗(將即亮翻/敗補邁翻)士卒死傷甚衆嗣謀於羣臣曰胡叛踰¶
年討之不克其衆繁多為患日深今盛秋不可復發兵¶
妨民農務(謂妨農收也/復扶又翻)將若之何白馬侯崔宏曰胡衆¶
雖多無徤將御之(將御即亮/翻下同)終不能成大患表等諸軍¶