訟者所爭皆細故若天子一一親之則安用吏理乎上¶
乃悉歸之有司　制應山陵制度務從優厚當竭帑藏以¶
供其費(帑他朗翻/藏徂浪翻)刑部員外郎令狐峘上疏諫(令力丁/翻峘胡)¶
(登翻上/時掌翻)其略曰臣伏讀遺詔務從儉約若制度優厚豈¶
顧命之意邪(邪音/耶)上答詔略曰非唯中朕之病(中竹/仲翻)抑¶
亦成朕之美敢不聞義而徙峘徳棻之𤣥孫也(令狐徳/棻事太)¶
(宗棻扶/分翻)　庚子立皇子誦為宣王謨為舒王諶為通王¶
諒為䖍王詳為肅王乙巳立皇弟廼為益王傀為蜀王¶