(翻/)孝寛於崩處竪木柵以扞之(竪而/主翻)敵不得入城外盡¶
攻擊之術而城中守禦有餘孝寛又奪據其土山歡無¶
如之何乃使倉曹參軍祖珽説之曰(珽他鼎翻/説式芮翻)君獨守¶
孤城而西方無救恐終不能全何不降也(降户江/翻下同)孝寛¶
報曰我城池嚴固兵食有餘攻者自勞守者常逸豈有¶
旬朔之間已須救援(浹日為旬/改月為朔)適憂爾衆有不返之危¶
孝寛闗西男子必不為降将軍也(自謂男子言决/不怯懦如婦人)珽復¶
謂城中人曰韋城主受彼榮禄或復可爾(可爾猶言可/如此也復扶)¶