(是在三清殿側以北面為恭邪余謂北/面者臣禮也非以在三清殿側之故)　齊州都督齊¶
王祐性輕躁其舅尚乘直長𢎞智説之曰(尚乘局属殿/中監有奉御)¶
(有直長掌内外閑廐之馬辨其麄良而率其/習馭者也乘繩證翻長知兩翻説輪芮翻)王兄弟¶
既多陛下千秋萬歲後宜得壯士以自衛祐以為然𢎞¶
智因薦妻兄燕𢎞信(燕因/肩翻)祐恱之厚賜金玉使隂募死¶
士上選剛直之士以輔諸王為長史司馬諸王有過以¶
聞祐昵近羣小好畋獵(昵尼質翻近其/靳翻好呼到翻)長史權萬紀驟¶
諌不聴壯士昝君謩梁猛彪得幸於祐萬紀皆劾逐之¶