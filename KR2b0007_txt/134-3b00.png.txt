寵幸左右茍有小過必加笞箠或至百餘(箠止/橤翻)而無宿¶
憾尋復待之如初或因此更富貴故左右雖被罰終無¶
離心(此史之所謂權數也吁行下/孟翻復扶又翻被皮義翻)　乙亥加蕭道成尚¶
書左僕射劉秉中書令　楊運長阮佃夫等忌建平王¶
景素益甚(通鑑書禍始於上/卷上年佃音田)景素乃與錄事參軍陳郡¶
殷濔(濔莫/比翻)中兵參軍略陽垣慶延參軍沈顒左暄等謀¶
爲自全之計(顒魚/容翻)遣人往來建康要結才力之士(要讀/曰邀)¶
冠軍將軍黃回游擊將軍高道慶輔國將軍曹欣之前¶