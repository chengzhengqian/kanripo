竒之以女妻之(班志單父縣屬山陽郡單音善父/音甫妻七細翻吕公女是為吕后)旣而¶
季以亭長為縣送徒驪山徒多道亡自度比至皆亡之¶
(度徒洛翻/比必寐翻)到豐西澤中亭止飲(應劭曰沛縣也豐其鄉/也孟康曰後沛為郡而)¶
(豐為縣師古曰豐/本沛之聚邑耳)夜乃解縱所送徒曰公等皆去吾亦¶
從此逝矣徒中壯士願從者十餘人劉季被酒(師古曰/被加也)¶
(被酒為酒所加/也被皮義翻)夜徑澤中有大蛇當徑季拔劍斬蛇有¶
老嫗哭曰吾子白帝子也化為蛇當道今赤帝子殺之因¶
忽不見(嫗威遇翻老母也應劭曰秦襄公自以居西主/少昊之神作西畤祠白帝至獻公時櫟陽兩金)¶