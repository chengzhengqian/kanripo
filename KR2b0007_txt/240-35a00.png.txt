愈雖狂𤼵於忠懇(為于偽翻/懇誠也)宜寛容以開言路癸巳貶¶
愈為潮州刺史自戰國之世老莊與儒者爭衡更相是¶
非(更工/衡翻)至漢末益之以佛然好者尚寡(好呼/到翻)晉宋以來¶
日益繁熾自帝王至於士民莫不尊信下者畏慕罪福¶
髙者論難空有(難乃旦翻釋氏之/説談空以難有)獨愈惡其蠧財惑衆¶
力排之(惡烏/路翻)其言多矯激太過惟送文暢師序最得其¶
要曰夫鳥俛而啄仰而四顧獸深居而簡出懼物之為¶
已害也猶且不免焉弱之肉彊之食今吾與文暢安居¶