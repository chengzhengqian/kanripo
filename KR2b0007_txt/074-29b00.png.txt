鼎沸姦宄並争宗廟焚為灰燼宫室變為榛藪(謂董卓/之亂也)¶
太祖皇帝龍飛鳯翔掃除凶逆大魏之興于今二十有¶
四年矣(自黃初受禪至/是二十四年)觀五代之存亡而不用其長策¶
(五代夏商/周秦漢)覩前車之傾覆而不改於轍迹子弟王空虚¶
之地君有不使之民(空虚謂有封國之名實不能有其/地也君不使之民謂抗藩王之尊)¶
(於國民之上不得而/臣使也王于况翻)宗室竄於閭閻不聞邦國之政權¶
均匹夫埶齊凡庶内無深根不拔之固外無盤石宗盟¶
之助(吕延濟曰盤石大石也以其堅重不可/轉易也宗盟謂同姓諸侯盟㑹者也)非所以安¶