乙未方引兵入殿以所乗車迎帝帝馳避後園竹中軍¶
人引帝出逼使上車(上時/掌翻)帝垂泣從之方於馬上稽首¶
曰今冦賊縱横宿衛單少(稽音啟縱子容/翻少詩沼翻)願陛下幸臣¶
壘臣盡死力以備不虞時羣臣皆逃匿唯中書監盧志¶
侍側曰陛下今日之事當一從右將軍(張方時為/右將軍)帝遂¶
幸方壘令方具車載宫人寶物軍人因妻畧後宫分争¶
府藏(藏徂/浪翻)割流蘇武帳為馬帴(毛晃曰流蘇盤線繪繡/之毬五采錯為之同心)¶
(而下垂者是也蘇猶鬚也又散貌以其橤下垂故曰蘇/今人謂絛頭橤為蘇孟康曰今御武帳置兵闌五兵於)¶