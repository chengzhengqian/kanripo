(去猶棄也/去羌吕翻)既非國利又恐無獲欲諫不敢作表以示吕¶
岱岱不報為愛憎所白(讒佞之人有愛有憎而無公/是非故謂之愛憎白陳奏也)復¶
徙蒼梧猛陵(猛陵縣屬蒼梧郡劉昫曰唐梧州孟陵縣/藤州鐔津縣龔州南平武林隋建三縣皆)¶
(漢猛陵縣地/復扶又翻)　夏四月壬寅帝如許昌　五月皇子殷¶
卒　秋七月以衛尉董昭為司徒　九月帝行如摩陂¶
治許昌宫起景福承光殿(治直/之翻)　公孫淵隂懐貳心數¶
與吳通(數所/角翻)帝使汝南太守田豫督青州諸軍自海道¶
幽州刺史王雄自陸道討之(海道自東萊浮海陸/道自遼西度遼水)散騎¶