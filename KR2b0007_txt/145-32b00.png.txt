丁未朔下詔宥詳死免為庶人頃之徙詳於太府寺圍¶
禁彌急母妻皆還南第五日一來視之初詳娶宋王劉¶
昶女待之疎薄(昶丑/兩翻)詳既被禁髙太妃乃知安定髙妃¶
事大怒曰汝妻妾甚多如此安用彼髙麗婢陷罪至此¶
(麗力/知翻)杖之百餘被創膿潰旬餘乃能立(被皮義翻/創初良翻)又杖¶
劉妃數十曰婦人皆妬何獨不妬劉妃笑而受罰卒無¶
所言(卒子恤/翻下同)詳家奴數人陰結黨輩欲劫出詳宻書姓¶
名託侍婢通於詳詳始得執省(省悉景翻/省猶視也)而門防主司¶