為大司馬荆州牧　夏四月戊辰朔日有食之　初鄧¶
艾之死(事見七十八卷魏/元帝咸熈元年)人皆寃之而朝廷無為之辯¶
者(為于/偽翻)及帝即位議郎敦煌段灼上疏曰(敦徒/門翻)鄧艾心¶
懷至忠而荷反逆之名(荷下/可翻)平定巴蜀而受三族之誅¶
艾性剛急矜功伐善不能協同朋類故莫肯理之臣竊¶
以為艾本屯田掌犢人(鄧艾本義陽棘陽人魏太祖/破荆州徙汝南為農民養犢)寵¶
位已極功名已成七十老公復何所求(復扶/又翻)正以劉禪¶
初降(降戸/江翻)逺郡未附矯令承制權安社稷鍾㑹有悖逆¶