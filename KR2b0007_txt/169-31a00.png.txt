上皇還鄴　丙子大赦改元(改元/天康)　三月己卯以安成¶
王頊為尚書令　丙午周主祀南郊夏四月辛亥大雩¶
　上不豫臺閣衆事並令尚書僕射到仲舉五兵尚書¶
孔奐共决之奐琇之之曽孫也(孔琇之見一百三十九/巻齊明帝建武元年琇)¶
(音/秀)疾篤奐仲舉與司空尚書令揚州刺史安成王頊吏¶
部尚書袁樞中書舍人劉師知入侍醫藥樞君正之子¶
也(袁君正見一百六十三/巻梁武帝太清三年)太子伯宗柔弱上憂其不能¶
守位謂頊曰吾欲遵太伯之事(言以天/下讓也)頊拜伏泣涕固¶