武愕然謝之既宣詔將士皆不應濬徐諭之曰人生當¶
先曉逆順次知利害黄巢前日販鹽虜耳(事見三百五/十二巻乾符)¶
(二/年)公等捨累葉天子而臣之果何利哉今天下勤王之¶
師皆集京畿而淄青獨不至一旦賊平天子返正公等¶
何面目見天下之人乎不亟徃分功名取富貴後悔無¶
及矣將士皆改容引咎顧謂敬武曰諌議之言是也敬¶
武即𤼵兵從濬而西　劉漢宏又遣登髙鎮將王鎮將¶
兵七萬屯西陵(路振九國志作屯漁浦按今/漁浦在西陵上游相去頗逺)錢鏐復濟¶