郡鞠為茂草(小弁之詩曰踧踧周道/鞠為茂革注云鞠窮也)公私困竭民多餓¶
死歡命諸州濵河及津梁(凡江河濟渡之處皆曰津横/絶水為橋以通往來曰梁)¶
皆置倉積榖以相轉漕供軍旅備飢饉又於幽瀛滄青¶
四州傍海煑鹽軍國之費(傍步/浪翻)粗得周贍(粗坐五翻/贍而艶翻)至¶
是東方連嵗大稔榖斛至九錢山東之民稍復蘇息矣¶
(史言髙歡於兵荒之餘能/紓民力復扶又翻又如字)　東魏尚書令髙澄尚静帝¶
妹馮翊長公主生子孝琬朝貴賀之(長知兩翻/朝直遥翻)澄曰此¶
至尊之甥先賀至尊三日帝幸其第賜錦綵布絹萬匹¶