是月傉檀自將五萬騎伐蒙遜(將即/亮翻)戰于窮泉傉檀大¶
敗單馬奔還蒙遜乘勝進圍姑臧姑臧人懲王鍾之誅¶
皆驚潰(王鍾誅見/上卷四年)夷夏萬餘户降於蒙遜(夏户雅翻降/户江翻下同)¶
傉檀懼遣司𨽻校尉敬歸及子佗為質於蒙遜以請和¶
(何承天姓苑敬姓黄帝孫敬康之/後風俗通陳敬仲之後質音致)蒙遜許之歸至胡阬¶
逃還佗為追兵所執蒙遜徙其衆八千餘戶而去右衛¶
將軍折掘竒鎮據石驢山以叛(石驢山在姑臧西南長/寜川西北屬晉昌郡界)¶
(張寔討曹袪於晉昌自姑臧西踰/石驢據長寜折而設翻掘其月翻)傉檀畏蒙遜之逼且¶