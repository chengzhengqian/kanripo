　三月乙丑李愬自唐州徙屯宜陽柵　郗士美敗於¶
栢鄉抜營而歸士卒死者千餘人　戊辰賜程執恭名¶
權　戊寅王承宗遣兵二萬入東光斷白橋路(東光縣/屬景州)¶
(宋白曰東光漢舊縣也故城在縣東二十里齊天保七/年移於今縣東南三十里陶氏故城隋開皇三年又移)¶
(于後魏廢勃海舊城縣西四里有永濟渠渠上有橋當/自縣通弓髙之路白橋跨永濟渠在德州長河縣斷音)¶
(短/)　程權不能禦以衆歸滄州(渾鎬既敗郗士美又敗/程權又退歸王承宗之)¶
(才非諸帥/所能制也)　呉秀琳以文城柵降于李愬戊子愬引兵¶
至文城西五里遣唐州刺史李進誠將甲士八千至城¶