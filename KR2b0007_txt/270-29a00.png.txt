向晡(晡奔/謨翻)賀瓌陳于山西晉兵望之有懼色諸將以為¶
諸軍未盡集不若斂兵還營詰朝復戰(詰去吉翻/復扶又翻)天平¶
節度使東南面招討使閻寶曰王彦章騎兵已入濮陽¶
(言王彦章所領騎/兵已敗而西去)山下惟步卒(山下謂土山之下此即/指言賀瓌陳于山西之)¶
(兵/)向晚皆有歸志我乘高趣下擊之破之必矣今王深¶
入敵境偏師不利(謂周德威/之兵䘮敗)若復引退必為所乘(復扶/又翻)¶
(下/同)諸軍未集者聞梁再克必不戰自潰凡決勝料敵惟¶
觀情勢情勢已得斷在不疑(斷丁/亂翻)王之成敗在此一戰¶