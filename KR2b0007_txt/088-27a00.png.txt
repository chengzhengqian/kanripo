隨才授任以河東裴嶷(嶷魚/力翻)北平陽躭廬江黄泓代郡¶
魯昌為謀主廣平游邃北海逢羡(逢皮/江翻)北平西方䖍(何/氏)¶
(姓苑少昊金天氏位/主西方子孫以為氏)西河宋奭及封抽裴開為股肱平¶
原宋該安定皇甫岌岌弟真蘭陵繆愷(繆靡/㓜翻)昌黎劉斌¶
及封奕封裕典機要裕抽之子也裴嶷清方有幹略為¶
昌黎太守兄武為𤣥莵太守武卒嶷與武子開以其䘮¶
歸過廆(自𤣥莵西歸道過/棘城莵同都翻)廆敬禮之及去厚加資送行¶
及遼西道不通嶷欲還就庾開曰鄉里在南奈何北行¶