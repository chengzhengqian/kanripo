歸夷陵　夏四月丁巳上行幸鄴己巳幸臨平(賢曰縣/名屬鉅)¶
(鹿郡故城在今定/州鼔城縣東南)遣吳漢陳俊王梁擊破五校於臨平¶
鬲縣五姓共逐守長據城而反(賢曰鬲縣屬平原郡故/城在今徳州西北五姓)¶
(蓋當土強宗豪右鬲音革余謂守長者/守鬲縣長非正官也長知兩翻下同)諸將爭欲攻之¶
呉漢曰使鬲反者守長罪也敢輕冒進兵者斬乃移檄¶
告郡使收守長而使人謝城中五姓大喜即相率降諸¶
將乃服曰不戰而下城非衆所及也　五月上幸元氏¶
辛巳幸盧奴將親征彭寵伏湛諫曰今兖豫青冀中國¶