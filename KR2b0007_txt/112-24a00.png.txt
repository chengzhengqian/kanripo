饑米斗直錢五千人相食餓死者十餘萬口城門晝閉¶
樵采路絶民請出城為胡虜奴婢者日有數百吕隆惡¶
其沮動衆心(惡烏路翻/沮在吕翻)盡阬之積尸盈路沮渠䝉遜引¶
兵攻姑臧(沮子/余翻)隆遣使求救於河西王利鹿孤利鹿孤¶
遣廣武公傉檀帥騎一萬救之(使疏吏翻傉奴沃翻/帥讀曰率騎奇寄翻)未¶
至隆擊破䝉遜軍䝉遜請與隆盟留穀萬餘斛遺之而¶
還(遺于/季翻)傉檀至昌松聞䝉遜已退乃徙凉澤段冢民五¶
百餘户而還(凉澤即禹貢之豬野澤也在武/威縣東亦曰休屠澤還從宣翻)中散騎常¶