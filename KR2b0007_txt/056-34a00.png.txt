四年春正月甲子帝加元服赦天下唯黨人不赦　二¶
月癸卯地震　三月辛酉朔日有食之　太尉聞人襲¶
免以太僕汝南李咸為太尉　大疫　司徒許訓免以司¶
空橋𤣥為司徒　夏四月以太常南陽來艶為司空¶
秋七月司空來艶免　癸丑立貴人宋氏為皇后后執¶
金吾酆之女也　司徒橋𤣥免以太常南陽宗俱為司¶
空前司空許栩為司徒　帝以竇太后有援立之功冬¶
十月戊子朔率羣臣朝太后於南宫親饋上夀(朝直遥/翻饋進)¶