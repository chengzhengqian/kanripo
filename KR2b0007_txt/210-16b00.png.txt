用湜公主涕泣以請乃從之(妻考異曰朝野僉載云湜/  美并二女皆得幸於太)¶
(子時人牓之曰託庸才於主/第進豔婦於春宮今不取)　右補闕辛替否上䟽以¶
為自古失道破國亡家者口説不如身逢耳聞不如目¶
覩臣請以陛下所目覩者言之太宗皇帝陛下之祖也¶
撥亂返正(用太史公撥亂/世返之正語意)開基立極官不虚授財無枉¶
費不多造寺觀而有福不多度僧尼而無災(觀古玩翻/下同尼女)¶
(夷/翻)天地垂祐風雨時若(若順/也)粟帛充溢蠻夷率服享國¶
久長名髙萬古陛下何不取而法之中宗皇帝陛下之¶