丙午以世子賾領南豫州刺史　楊運長去宣城郡還¶
家齊公遣人殺之(楊運長守宣城見/上卷宋昇明元年)凌源令潘智與運¶
長厚善(蕭子顯齊志臨淮郡有凌縣應劭曰凌水出凌/縣西南入淮酈道元曰凌水出凌縣東流逕其)¶
(縣故城東而/東南流入淮)臨川王綽義慶之孫也(義慶長沙王第/二子襲道規封)綽¶
遣腹心陳讚說智曰(說輸/芮翻)君先帝舊人身是宗室近屬¶
如此形勢豈得久全若招合内外計多有從者臺城内¶
人常有此心苦無人建意耳智即以告齊公庚戌誅綽¶
兄弟及其黨與　甲寅齊公受策命赦其境内以石頭¶