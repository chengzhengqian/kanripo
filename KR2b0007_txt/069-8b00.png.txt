(攝總/録也)逵曰州本以六條詔書察二千石以下(舉漢/制也)故其¶
狀皆言嚴能鷹揚有督察之才不言安靜寛仁有愷悌¶
之德也今長吏慢灋盜賊公行州知而不糾天下復何¶
取正乎(復扶/又翻)其二千石以下阿縱不如灋者皆舉奏免¶
之外脩軍旅内治民事(治直/之翻)興陂田通運渠吏民稱之¶
王曰逵真刺史矣布告天下當以豫州為灋賜逵爵關¶
内侯　左中郎將李伏太史丞許芝表言魏當代漢見¶
于圖緯其事衆甚(據獻帝傳李伏引孔子玉板許芝引/春秋漢含孳玉板䜟佐助期孝經中)¶