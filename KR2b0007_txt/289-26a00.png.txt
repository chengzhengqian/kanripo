(城所以不即為帝者葢以漢之宗室崇在河東信在許/州贇在徐州若遽代漢慮三鎮舉兵以興復為辭則中)¶
(外必有響應者故陽稱輔立宗子信素庸愚不足畏贇/乃崇子故迎贇而立之使兩鎮息謀俟其離徐已遠去)¶
(京稍近然後併信除之則三鎮去其二矣然後自立則/所與為敵者唯崇而已此其謀也豈馮道受拜之所能)¶
(沮乎道之所以受拜如平/時者正欲示器宇凝重耳)徐曰侍中此行不易(易以/䜴翻)丁¶
亥郭威帥百官詣明德門起居太后且奏稱軍國事殷¶
請早立嗣君太后誥稱郭允明弑逆(太后之誥云然郭/威之志也此事考)¶
(異已辯/之于前)神器不可無主河東節度使崇忠武節度使信¶
皆高祖之弟武寧節度使贇開封尹勲高祖之子其令¶