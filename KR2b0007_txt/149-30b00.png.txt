棄而不受則虧我大徳若納而撫養則損我資儲或全¶
徙内地則非直其情不願亦恐終為後患劉石是也(謂/漢)¶
(徙胡羯於内地至於/晉世卒階劉石之亂)且蠕蠕尚存則髙車猶有内顧之¶
憂未暇窺窬上國若其全滅則髙車跋扈之勢豈易可¶
知(易以/䜴翻)今蠕蠕雖亂而部落猶衆處處棊布以望舊主¶
髙車雖彊未能盡服也愚謂蠕蠕二主並宜存之居阿¶
那瓌於東處婆羅門於西分其降民各有攸屬阿那瓌¶
所居非所經見不敢臆度婆羅門請修西海故城以處¶