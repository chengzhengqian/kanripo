攻鄴平㓜及其弟叡規亦帥衆數萬㑹垂於鄴長樂公¶
丕使姜讓誚讓燕王垂且説之曰過而䏻改今猶未晚¶
也(誚才笑翻/説輸芮翻)垂曰孤受主上不世之恩故欲安全長樂¶
公使盡衆赴京師(京師謂/長安也)然後修復國家之業與秦永¶
為鄰好(好呼/到翻)何故闇於機運不以鄴城見歸若迷而不¶
復當窮極兵勢恐單馬求生亦不可得也讓厲色責之¶
曰將軍不容於家國投命聖朝(朝直/遥翻)燕之尺土將軍豈¶
有分乎(分扶/問翻)主上與將軍風殊類别(言氐處闗西鮮卑/在東北既不同風)¶