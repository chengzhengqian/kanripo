之臣以承皇天之戒震前後所言轉切帝既不平之而¶
樊豐等皆側目憤怨以其名儒未敢加害㑹河間男子¶
趙騰上書指陳得失帝發怒遂收考詔獄結以罔上不¶
道(結者結/定其罪)震上疏救之曰臣聞殷周哲王小人怨詈則¶
還自敬徳(賢曰尚書無逸之辭還反也/敬徳加謹以増修其徳也)今趙騰所坐激¶
訐謗語為罪與手刃犯法有差乞為虧除全騰之命(虧/減)¶
(也訐居/楬翻)以誘芻蕘輿人之言(賢曰輿衆也詩曰詢于芻/蕘左氏𫝊曰聼輿人之謀)¶
(也誘/音酉)帝不聼騰竟伏尸都市及帝東廵樊豐等因乗輿¶