憎行法兩樞宻相顧默然徐曰當具以公言白至尊非¶
公重徳無人及此慙悚而退三相復來見悰微請宣意¶
悰無言三相惶怖乞存家族悰曰勿為它慮既而寂然¶
無復宣命及延英開上色甚悦(意此亦是據杜悰家傳/書之其詞旨抑揚容有)¶
(過其實者洪邁隨筆曰按懿宗即位之日宰相四人曰/令狐綯曰蕭鄴曰夏侯孜曰蔣伸至是惟有伸在三人)¶
(者罷去矣諴及審權乃懿宗自用者無有斯事葢野史/之妄溫公以唐事屬之范祖禹其審取可謂詳盡尚如)¶
(此信乎修史之難哉鄆考異曰新傳云宣宗大漸樞宻/使王歸長等矯詔迎  王立之懿宗即位欲罪大臣悰)¶
(解之按立鄆王者王宗實新/傳云歸長誤也今從補國史)是時士大夫深疾宦官事¶