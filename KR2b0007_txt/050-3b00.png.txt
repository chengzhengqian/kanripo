(别出為河溝東至富平北入河河水於此有上河之名/前漢馮參為上河典農都尉則上河為是宋白曰唐靈)¶
(州即漢富平縣之地杜佑曰漢富平今靈州廻/樂縣應劭曰眗音旬日之旬卷音箘簬之箘)斬首五¶
千級狼莫逃去於是西河䖍人種羌萬人詣鄧遵降隴¶
右平(狼莫者零昌之謀主零昌既死而狼莫敗/逃䖍人羌失援而降故隴右平降户江翻)是嵗郡¶
國十三地震¶
五年春三月京師及郡國五旱　夏六月髙句驪與濊¶
貊冦𤣥菟(句如字又音駒驪力知翻濊/音穢貊莫百翻菟同都翻)　永昌益州蜀¶
郡夷皆叛應封離衆至十餘萬破壊二十餘縣(壊音/怪)殺¶