太子曰第勿為過何畏文等上聰明不信邪佞不足憂¶
也上嘗小不平(小不平者體中/微有不適也)使常融召太子融言太¶
子有喜色上嘿然及太子至上察其貌有涕泣處而佯¶
語笑上怪之更微問知其情乃誅融皇后亦善自防閑¶
避嫌疑雖乆無寵尚被禮遇(被皮/義翻)是時方士及諸神巫¶
多聚京師率皆左道惑衆(盧植曰左道謂邪道也地道/尊右右為貴故漢書云右賢)¶
(左愚右貴左賤故正道為右不/正道為左若巫蠱及俗禁者)變幻無所不為女巫徃¶
来宫中教美人度厄每屋輒埋木人祭祀之因妬忌恚¶