濳大益車師扜罙蘇䪥之屬(據史記驩濳大益在大宛西/扜罙國治杆罙城去長安九)¶
(千二百八十里西通于寘三百九十里後漢曰寧罙蘇/䪥康居小王國治蘇䪥城去陽闗凡八千二十五里扜)¶
(音烏罙與冞/同䪥下戒翻)皆隨漢使獻見天子(見賢/遍翻)天子大悦西國¶
使更来更去(師古曰逓互来去前/後不絶更工衡翻)天子每巡狩海上悉¶
從外國客大都多人則過之散財帛以賞賜厚具以饒¶
給之以覽示漢富厚焉(師古曰言示/之令其觀覽)大角抵出奇戲諸¶
怪物多聚觀者(師古曰聚都邑人令觀㸔/以誇示之觀工喚翻下同)行賞賜酒池¶
肉林令外國客徧觀名倉庫府藏之積見漢之廣大傾¶