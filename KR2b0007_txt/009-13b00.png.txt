(于無終而令併王/遼東之地故也)燕將臧荼従楚救趙(姓譜臧姓魯孝/公子臧僖伯之)¶
(後/)因従入關故立荼為燕王都薊(班志薊縣屬廣陽國/師古曰今幽州縣水)¶
(經注薊城西北隅有/薊丘故名薊音計)徙齊王田市為膠東王都即墨齊¶
將田都従楚救趙因従入關故立都為齊王都臨菑項¶
羽方渡河救趙田安下濟北數城引其兵降項羽故立¶
安為濟北王都博陽(史記正義曰博陽在濟北班志太/山郡盧縣濟北王都豈博陽即此)¶
(地邪余據濟北有博關博陽/葢在博關之南也濟子禮翻)田榮數負項梁(數所/角翻)又不¶
肯將兵従楚擊秦以故不封成安君陳餘棄將印去不¶