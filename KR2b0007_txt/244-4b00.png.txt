(黨籍其姓名仍集之於庭無使漏網卒獲九十三人白/黑既分善惡無誤會衆顯戮共棄咸恱公於是素服而)¶
(哭將吏序弔此恐渉溢/美之辭耳今從舊傳)晝夜兼行趣淺口(九域志魏州/館陶縣有淺)¶
(口鎭趣/七喻翻)失亡過半輜重兵械盡棄之(重直/用翻)昭義兵救之¶
聽僅而得免歸於滑臺(李聽本/鎭滑州)河北乆用兵饋運不給¶
朝廷厭苦之八月壬子以進滔為魏博節度使復以相¶
衞澶三州歸之　滄州承喪亂之餘(喪息/浪翻)骸骨蔽地城¶
空野曠户口存者什無三四癸丑以衞尉卿殷侑為齊¶
德滄景節度使(是年始以齊/州𨽻横海)侑至鎭與士卒同甘苦招¶