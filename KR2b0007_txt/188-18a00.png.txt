劉徳威自太行東圍河内(行戸/剛翻)上谷公王君廓自洛口¶
斷其餉道(斷丁/管翻)懷州總管黄君漢自河陰攻迴洛城大¶
軍屯于北邙連營以逼之世充洧州長史繁水張公謹¶
與刺史崔樞以州城來降(世充蓋以扶溝鄢陵置洧州/隋志繁水縣屬武陽郡唐貞)¶
(觀十八年併入昌樂縣屬魏州/洧音于軌翻降戸江翻下同)　八月丁酉南寧西㸑¶
蠻遣使入貢初隋末蠻酋爨翫反誅諸子没為官奴棄¶
其地(爨翫見一百七十八巻隋文帝開皇/十七年十八年使疏吏翻酋慈由翻)帝即位以翫¶
子𢎞達為昆州刺史(新志昆州本隋置隋亂廢武徳元/年開南中復置領晉寧秦臧等縣)¶