(臨洮郡溢樂縣/西魏置岷州)岷州俗畏疫一人病疫闔家避之病者¶
多死公義命皆輿置已之㕔事(輿羊/茹翻)暑月病人或至數¶
百聽廊皆滿(聽與/㕔同)公義設榻晝夜處其間(處昌/呂翻)以秩禄¶
具醫藥身自省問(省悉/景翻)病者既愈乃召其親戚諭之曰¶
死生有命豈能相染若相染者吾死乆矣皆慙謝而去¶
其後人有病者爭就使君(使疏/吏翻)其家親戚固畱養之始¶
相慈愛風俗遂變後遷并州刺史下車先至獄中露坐¶
親自驗問十餘日間决遣咸盡方還聽事受領新訟事¶