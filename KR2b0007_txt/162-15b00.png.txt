遣栁仲禮歸司州王僧辯歸竟陵(王僧辯得歸竟陵為/湘東王繹用之以平)¶
(侯景/張本)初臨賀王正徳與景約平城之日不得全二宫及¶
城開正徳帥衆揮刀欲入(帥讀/曰率)景先使其徒守門故正¶
徳不果入景更以正徳為侍中大司馬百官皆復舊職¶
正徳入見上(更工衡翻/見賢遍翻)拜且泣上曰啜其泣矣何嗟及¶
矣(詩中谷有蓷之辭啜張劣翻/啜者泣多而不止也讀如輟)秦郡陽平盱眙三郡皆¶
降景(沈約曰晉武帝分扶風為秦國中原亂其民南流/寄居堂邑堂邑本為縣西漢屬臨淮郡後漢屬廣)¶
(陵國晉恵帝永興元年以臨淮淮陵立堂邑郡安帝改/堂邑為秦郡五代志曰江都郡六合縣舊曰蔚氏置秦)¶