(言其疾也/帥讀曰率)將軍其休養將士以待朕至然後取之猛之¶
未至也鄴旁剽刼公行(剽匹/妙翻)及猛至逺近帖然號令嚴¶
明軍無私犯(言軍士不敢/私犯鄴民也)法簡政寛燕民各安其業更¶
相謂曰不圖今日復見太原王(更工衡翻/復扶又翻)王猛聞之歎¶
曰慕容𤣥恭信竒士也可謂古之遺愛矣(慕容恪字𤣥/恭封太原王)¶
設太牢以祭之十一月秦王堅留李威輔太子守長安¶
陽平公融鎮洛陽自帥精鋭十萬赴鄴七日而至安陽¶
(晉志安陽縣屬魏郡魏收志曰天平初併蕩/陰安陽屬鄴又汲郡北修武縣有安陽城)宴祖父時¶