翼鼓譟追之行五六里㑹有風雨從東南來揚沙晦𠖇¶
宦者趙倪頗曉方術言於魏主曰今風雨從賊上來我¶
向之彼背之(背蒲/妹翻)天不助人且將士饑渇願陛下攝騎¶
避之(攝收/也)更待後日崔浩叱之曰是何言也吾千里制¶
勝一日之中豈得變易(言先定必勝之計故千里行師/不可以風雨之故變易成算於)¶
(一日/之間)賊貪進不止後軍已絶宜隠軍分出掩撃不意風¶
道在人豈有常也(言風在人用之分兵出其後順風/擊之則風為我用豈有常勢哉)魏¶
主曰善乃分騎為左右隊以掎之(掎居/蟻翻)魏主馬蹶而墜¶