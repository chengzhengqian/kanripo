(茂也子孫㓕絶於㤗/始之世事並見前)今復為爾(復扶又翻/下已復同)宋祚其能乆¶
乎上慮有變力疾乘輿出端門休仁死乃入下詔稱休¶
仁規結禁兵謀為亂逆朕未忍明法申詔詰厲(詰起/吉翻)休¶
仁慙恩懼罪遽自引决可宥其二子降為始安縣王聽¶
其子伯融襲封上慮人情不悦乃與諸大臣及方鎭詔¶
稱休仁與休祐深相親結語休祐云汝但作佞此法自¶
足安身我從來頗得此力休祐之隕木欲為民除患而¶
休仁從此日生嬈懼(語牛倨翻為于偽翻/嬈集韻爾紹翻擾也)吾每呼令入¶