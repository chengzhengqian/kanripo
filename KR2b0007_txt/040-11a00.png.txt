騎大將軍景丹建威大將軍耿弇彊弩將軍陳俊攻之¶
茂來降(降户/江翻)封為中山王　己亥帝幸懐(懐故城在武/陟縣西南十)¶
(餘里賢曰縣名屬河内郡故城在懐州武陟/縣西余據河内郡治懐在雒陽北百四十里)遣耿弇陳¶
俊軍五社津(即鞏河也水經注河水東過鞏縣北於此/有五社渡為五社津杜佑曰一名五渡津)¶
備滎陽以東使呉漢率建議大將軍朱祜等十一將軍¶
圍朱鮪於洛陽八月進幸河陽(地理志河陽/縣屬河内郡)　李松自¶
掫引兵還從更始與趙萌共攻王匡張卬於長安連戰¶
月餘匡等敗走更始徙居長信宫(三輔黄圖曰従洛門/至周廟門有長信宫)¶