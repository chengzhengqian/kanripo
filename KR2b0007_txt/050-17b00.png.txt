后竒之以為平原懐王後留京師王聖見太后久不歸¶
政慮有廢置常與中黄門李閏江京候伺左右共毁短¶
太后於帝帝每懐忿懼(伺相/吏翻)及太后崩宫人先有受罰¶
者懐怨恚(恚於/避翻)因誣告太后兄弟悝宏閶先從尚書鄧¶
訪取廢帝故事謀立平原王帝聞追怒令有司奏悝等¶
大逆無道遂廢西平侯廣宗葉侯廣徳西華侯忠陽安¶
侯珍都鄉侯甫徳皆為庶人(忠閶之子珍悝兄京之子/西華陽安二縣皆屬汝南)¶
(郡悝苦回翻閶/音昌葉式渉翻)鄧隲以不與謀但免特進遣就國(與讀/曰豫)¶