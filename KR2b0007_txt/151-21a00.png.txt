等衆五萬救渦陽前軍至駝澗去渦陽四十里(今自肥/河口泝)¶
(江西上得駝澗灘其灘/南對永夀館北至耶溪)陳慶之欲逆戰韋放以魏之前¶
鋒必皆輕鋭不如勿擊待其來至慶之曰魏兵逺來疲¶
倦去我既逺必不見疑及其未集須挫其氣諸君若疑¶
(君或/作軍)慶之請獨取之於是帥麾下二百騎進擊破之(帥/讀)¶
(曰率騎/奇寄翻)魏人驚駭慶之乃還與諸将連營而進背渦陽¶
城與魏軍相持(背蒲/妹翻)自春至冬數十百戰将士疲弊聞¶
魏人欲築壘於軍後曹仲宗等恐腹背受敵議引軍還¶