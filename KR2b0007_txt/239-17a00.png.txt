雖進而地益逺永州司馬栁宗元為栁州刺史朗州司¶
馬劉禹錫為播州刺史(永州古零陵郡隋置永州以永/水為名京師南三千二百七十)¶
(四里栁州漢潭中縣地隋置馬平縣唐初置昆州貞觀/改栁州至京師水陸相乗五千四百七十里朗州古武)¶
(陵郡梁置武州隋為朗州京師東南二千一百五十九/里播州即漢夜郎且蘭二國西南隅之地漢置䍧柯郡)¶
(唐置播州京師南/四千四百五十里)宗元曰播非人所居而夢得親在堂¶
(劉禹鍚/字夢得)萬無母子俱往理欲請於朝願以栁易播㑹中¶
丞裴度亦為禹錫言曰(為于/偽翻)禹錫誠有罪然母老與其¶
子為死别良可傷上曰為人子尤當自謹勿貽親憂此¶