部衆漸盛(厥九勿翻可從/刋入聲汗音寒)獻策分其勢欲以宗女嫁其¶
弟叱吉設拜為南面可汗叱吉不敢受始畢聞而漸怨¶
突厥之臣史蜀胡悉多謀略為始畢所寵任矩詐與為¶
互市誘至馬邑下殺之(帝改朔州為馬/邑郡誘音酉)遣使詔始畢曰¶
史蜀胡悉叛可汗來降我已相為斬之(使疏吏翻降户/江翻為于偽翻)¶
始畢知其狀由是不朝戊辰始畢帥騎數十萬謀襲乘¶
輿(朝直遙翻帥讀曰率騎竒/寄翻下同乘繩證翻下同)義成公主先遣使者告變¶
壬申車駕馳入鴈門(隋志鴈門郡後周置肆州開皇/五年改為代州帝改鴈門郡)齊¶