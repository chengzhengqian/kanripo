(賢曰宕渠山名因以名縣故城在今渠州流江/縣東北俗名車騎城是也師古曰宕音徒浪翻)帝遣吳¶
漢等將萬餘人討之　甲寅上行幸長安三月幸蒲坂¶
(蒲坂縣屬/河東郡)祠后土　馬援緣海而進隨山刋道千餘里¶
至浪泊上(浪泊在交趾封溪縣界按馬援旣平交趾奏/分西里置封溪望海二縣水經曰葉榆水過)¶
(交趾麊泠縣北分為五水絡交趾郡中其南水自麊泠/縣東逕封溪縣北又東逕浪泊馬援以其地髙自西里)¶
(進屯焉宋白曰馬援自九/真以南隨山刋木至日南)與徴側等戰大破之追至禁¶
谿(禁谿水經註及越志皆作金溪其地盖在麊泠縣西/南水經註曰徴側走入金谿究三嵗乃得之竺芝扶)¶
(南記曰山溪瀬中謂之究賢曰其地今岑州/新昌縣也余按唐志新昌縣屬豐州岑字誤)賊遂散走¶