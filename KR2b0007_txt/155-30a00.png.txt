黄門侍郎崔㥄共勸歡廢之(㥄力/膺翻)歡集百官問所宜立¶
莫有應者太僕代人綦母儁盛稱節閔帝賢明宜主社¶
稷歡欣然是之㥄作色曰若言賢明自可待我髙王徐¶
登大位廣陵既為逆胡所立(節閔帝本/廣陵王)何得猶為天子¶
若從儁言王師何名義舉歡遂幽節閔帝於崇訓佛寺¶
歡入洛陽斛斯椿謂賀拔勝曰今天下事在吾與君耳¶
若不先制人將為人所制髙歡初至圖之不難勝曰彼¶
有功於時害之不祥比數夜與歡同宿(比毘/至翻)且序往昔¶