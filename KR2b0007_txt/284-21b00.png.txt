(種章/勇翻)大舉徑襲幽州帝以為然徴兵諸道壬戌下詔親¶
征乙丑帝發大梁　閩之故臣共迎殷王延政請歸福¶
州改國號曰閩延政以方有唐兵未暇徙都以從子門¶
下侍郎同平章事繼昌都督南都内外諸軍事鎮福州¶
(殷主居建州故/以福州為南都)以飛㨗指揮使黄仁諷為鎮遏使將兵¶
衛之林仁翰至福州(林仁翰既誅朱連故自福州至/建州見王延政福州當作建州)閩¶
主賞之甚薄仁翰未嘗自言其功發南都侍衛及兩軍¶
甲士萬五千人詣建州以拒唐(福州侍衛之外有左右/軍置軍使以領之或曰)¶