或剥人靣或鑿人眼由是上下離心莫為盡力(為于/偽翻)益¶
州刺史王濬上䟽曰孫皓荒淫凶逆宜速征伐若一旦¶
皓死更立賢主則彊敵也(更工/衡翻)臣作船七年(泰始八年/濬始作船)¶
(至是葢七/期年矣)日有朽敗臣年七十死亡無日三者一乖則¶
難圖也誠願陛下無失事機帝於是决意伐吳㑹安東¶
将軍王渾表孫皓欲北上(上時/掌翻)邉戍皆戒嚴朝廷乃更¶
議明年出師王濬參軍何攀奉使在洛上䟽稱皓必不¶
敢出宜因戒嚴掩取甚易(易以/豉翻)杜預上表曰自閏月以¶