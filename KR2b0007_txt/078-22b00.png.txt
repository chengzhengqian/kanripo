(先悉/薦翻)近日賈䕶軍問我頗疑鍾㑹不(賈䕶軍賈充也時/為中䕶軍不讀曰)¶
(否/)我答言如今遣卿行寜可復疑卿邪(復扶/又翻)賈亦無以¶
易我語也我到長安則自了矣(了辦也/决也)鍾㑹遣衛瓘先¶
至成都收鄧艾㑹以瓘兵少欲令艾殺瓘因以為艾罪¶
瓘知其意心然不可得距(瓘監艾㑹軍遣之收艾是以/職分使之故不可得而拒)乃¶
夜至成都檄艾所統諸将稱奉詔收艾其餘一無所問¶
若來赴官軍爵賞如先(謂復加爵賞如/先平蜀時也)敢有不出誅及¶
三族比至鷄鳴(比必/寐翻)悉來赴瓘唯艾帳内在焉平旦開¶