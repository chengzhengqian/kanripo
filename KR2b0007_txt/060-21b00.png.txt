聖德復使吾黨䝉其訕議(復扶/又翻)日磾退而告人曰王公¶
其無後乎善人國之紀也制作國之典也滅紀廢典其¶
能久乎邕遂死獄中初黄門侍郎荀攸與尚書鄭泰侍中¶
种輯等謀曰董卓驕忍無親雖資彊兵實一匹夫耳可¶
直刺殺也(刺七亦翻謀考異曰魏志云攸與何/顒伍瓊同  按顒瓊死已久恐誤)事垂就¶
而覺收攸繫獄泰逃犇袁術攸言語飲食自若㑹卓死¶
得免　青州黄巾冦兖州劉岱欲擊之濟北相鮑信諌¶
曰今賊衆百萬百姓皆震恐士卒無鬭志不可敵也然¶