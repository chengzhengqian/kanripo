(即亮翻又如字洋州古成固縣唐/志洋州治興道縣即古成固地)庚申山南西道節度¶
使張獻誠擒玉獻之餘盗皆平　十二月乙丑加郭子¶
儀尚書令子儀以為自太宗為此官累聖不復置(復扶/又翻)¶
近皇太子亦嘗為之非微臣所宜當固辭不受還鎮河¶
中　是歲户部奏户二百九十餘萬口一千六百九十¶
餘萬(史言喪亂之後戶口/減於承平什七八)　上遣于闐王勝還國勝固¶
請留宿衛以國授其弟曜(勝令弟曜攝國自將兵入援/見二百十九卷至德元載闐)¶
(徒賢翻又/徒見翻)上許之加勝開府儀同三司賜爵武都王¶