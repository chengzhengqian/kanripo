江陵　秋八月有星孛于角亢(角二星亢四星晉天文/志角亢氐鄭兖州分孛)¶
(蒲内翻亢/居郎翻)　張𤣥靚祖母馬氏卒(靚疾正翻/又疾郢翻)尊庶母郭¶
氏爲太妃郭氏以張天錫專政與大臣張欽等謀誅之¶
事泄欽等皆死𤣥靚懼以位讓天錫天錫不受右將軍¶
劉肅等勸天錫自立閏月天錫使肅等夜帥兵入宫弑¶
𤣥靚(帥讀曰率下同七考異曰帝紀天錫/殺𤣥靚自立在  月今從晉春秋)宣言暴卒諡¶
曰冲公天錫自稱使持節大都督大將軍涼州牧西平¶
公(使疏/吏翻)時年十八尊母劉美人曰太妃遣司馬綸騫奉¶