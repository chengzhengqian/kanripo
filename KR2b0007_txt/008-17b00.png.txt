(傅讀曰附凡傅/會之傅皆同音)遂具斯五刑論(班志秦法當三族者皆/先黥劓斬左右趾笞殺)¶
(之梟其首爼其骨肉于市其誹謗/詈詛者又先斷舌謂之具五刑)腰斬咸陽市斯出獄¶
與其中子俱執(中讀/曰仲)顧謂其中子曰吾欲與若復牽黄¶
犬俱出上蔡東門逐狡兎豈可得乎遂父子相哭而夷¶
三族二世乃以趙髙為丞相事無大小皆決焉　項梁¶
已破章邯於東阿引兵西北至定陶再破秦軍項羽沛¶
公又與秦軍戰於雍丘(班志雍丘縣屬陳留郡故杞國/也史記正義曰雍丘今汴州縣)¶
大破之斬李由項梁益輕秦有驕色宋義諫曰戰勝而¶