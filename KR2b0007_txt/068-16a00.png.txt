吾知于禁三十年(操牧兵兖州/禁即為將)何意臨危處難(處昌吕/翻難乃)¶
(旦/翻)反不及龎德邪封德二子為列侯羽急攻樊城城得水¶
徃徃崩壊衆皆恟懼(恟許/勇翻)或謂曹仁曰今日之危非力¶
所支可及羽圍未合乗輕船夜走汝南太守滿寵曰山¶
水速疾冀其不久聞羽遣别將已在郟下(寵為汝南太/守操令助曹)¶
(仁屯樊城郟縣屬潁川郡師古曰郟音夾晉地理/志襄城郡復有郟縣蓋東漢省而魏晉復置縣也)自許¶
以南百姓擾擾羽所以不敢遂進者恐吾軍掎其後耳¶
(掎居/蟻翻)今若遁去洪河以南非復國家有也(洪河大/河也)君宜¶