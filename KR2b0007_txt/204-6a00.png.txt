俊之孫也初太后有憾於處俊(上元二年/諫髙宗)㑹奴誣告象¶
賢反太后命周興鞫之致象賢族罪象賢家人詣朝堂¶
訟寃於監察御史樂安任𤣥殖(樂安郡棣州朝直/遥翻監古銜翻)𤣥殖¶
奏象賢無反狀𤣥殖坐免官象賢臨刑極口罵太后發¶
揚宫中隱慝奪市人柴以擊刑者金吾兵共格殺之太¶
后命支解其尸發其父祖墳毁棺焚尸自是終太后之¶
世法官毎刑人先以木丸塞其口(塞悉/則翻)　武承嗣使鑿¶
白石為文曰聖母臨人永昌帝業末紫石雜藥物填之¶