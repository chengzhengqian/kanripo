徹進攻仁州(地形志梁置仁州治赤/坎城盖在山陽縣界)甲子克之　治明¶
堂(五代志陳制明堂殿屋十二間中央六間安六/座四方帝各依其方黄帝居坤維治直之翻)　秋¶
七月戊辰齊遣尚書左丞陸騫將兵二萬救齊昌出自¶
巴蘄(出自巴水蘄水之間也將/即亮翻蘄音機又音祈)遇西陽太守汝南周炅¶
(西陽郡在黄岡縣界/炅枯迥翻又古惠翻)炅留羸弱設疑兵以當之身帥精¶
鋭由間道邀其後大破之(羸倫為翻帥讀/曰率間古莧翻)己巳征北大¶
將軍吳明徹軍至峽口克其北㟁城南岸守者棄城走¶
(峽口峽石口也夾岸築两城以扼淮流/吳明徹以功進律自從二品升第二品)周炅克巴州(後/齊)¶