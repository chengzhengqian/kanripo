潁川李憲據郡自守稱淮南王(率所/類翻)　故梁王立之子¶
永詣洛陽(立死見三十六卷/平帝元始四年)更始封為梁王都睢陽(為/永)¶
(據梁連羣盜/張本睢音雖)　更始欲令親近大將徇河北大司徒賜¶
言諸家子獨有文叔可用(諸家子謂南陽諸宗子/也光武諱秀字文叔)朱鮪¶
等以為不可更始狐疑賜深勸之更始乃以劉秀行大¶
司馬事持節北度河鎮慰州郡(為光武自河北/定天下張本)　以大¶
司徒賜為丞相令先入關修宗廟宫室(將都長/安也)　大司¶
馬秀至河北所過郡縣考察官吏黜陟能否平遣囚徒¶