督察烏孫康居等三十六國動静有變以聞可安輯安輯¶
之不可者誅伐之漢之號令班西域矣(師古曰/班布也)握衍朐¶
鞮單于更立其從兄薄胥堂為日逐王(為薄胥堂立為/屠耆單于張本)¶
(從才/用翻)烏孫昆彌翁歸靡因長羅矦常惠上書願以漢外¶
孫元貴靡為嗣(元貴靡楚王/解憂長男也)得令復尚漢公主結婚重¶
親(復扶又翻下/同重直龍翻)畔絶匈奴詔下公卿議(下遐稼/翻下同)大鴻臚¶
蕭望之以為烏孫絶域變故難保不可許(臚陵/如翻)上美烏¶
孫新立大功(謂本始二年/破匈奴也)又重絶故業(師古曰重難也/故業謂先與匈)¶