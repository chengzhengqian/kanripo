多兄子良國殺多而降(强其兩翻將即/亮翻降户江翻)熈犇秦州衝犇¶
汧川(汧川即扶風汧縣/之地汧苦堅翻)汧川氐仇髙執送之　三河王¶
光以子覆為都督玉門以西諸軍事西域大都䕶鎮高¶
昌命大臣子弟隨之　八月己巳尊皇太妃李氐為皇¶
太后居崇訓宫　西燕主永困急遣其子常山公𢎞等¶
求救於雍州刺史郗恢(郗丑/之翻)并獻玉璽一紐(璽斯/氏翻)恢上¶
言垂若并永為患益深不如兩存之可以乘機雙斃帝¶
以為然詔青兖二州刺史王恭豫州刺史庾楷救之楷¶