驃信使慈雙羽楊宗就館謂雲䖍曰貴府牒欲使驃信¶
稱臣奉表貢方物驃信已遣人自西川入唐與唐約為¶
兄弟不則舅甥(不讀/曰否)夫兄弟舅甥書幣而已何表貢之¶
有雲䖍曰驃信既欲為弟為甥驃信景莊之子景莊豈¶
無兄弟(酋龍諡景/莊皇帝)於驃信為諸父驃信為君則諸父皆¶
稱臣况弟與甥乎且驃信之先由大唐之命得合六詔¶
為一(事見二百一十四巻/𤣥宗開元二十六年)恩徳深厚中間小忿罪在邊¶
鄙(謂南詔與西川爭/恨細故以致興戎)今驃信欲修舊好(好呼/到翻)豈可違祖¶