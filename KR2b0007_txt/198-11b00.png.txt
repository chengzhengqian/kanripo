死者㡬二千人(㡬音祁/近也)戰馬死者什七八上以不能成¶
功深悔之歎曰魏徴若在不使我有是行也命馳驛祀¶
徴以少牢(少詔/照翻)復立所製碑(踣碑見上/卷十七年)召其妻子詣行¶
在勞賜之(勞力/到翻)丙午至營州(營州至洛陽二/千九百一十里)詔遼東戰¶
亡士卒骸骨並集柳城東南命有司設太牢上自作文¶
以祭之臨哭盡哀其父母聞之曰吾兒死而天子哭之¶
死何所恨上謂薛仁貴曰朕諸將皆老思得新進驍勇¶
者將之(將即亮翻/驍堅堯翻)無如卿者朕不喜得遼東喜得卿也¶