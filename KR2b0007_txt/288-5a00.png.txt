異志自以晉世嘗為上將有戰功(李守貞破契丹于馬/家口而克青州又破)¶
(契丹於陽城/其功不細)素好施得士卒心(好呼到翻/施式豉翻)漢室新造天¶
子年少初立(少詩/照翻)執政皆後進有輕朝廷之志乃招納¶
亡命養死士治城塹繕甲兵晝夜不息遣人間道齎蠟¶
丸結契丹屢為邉吏所獲(治直之翻/間古莧翻)浚儀人趙修已素¶
善術數(舊唐書地理志浚儀故縣隋置在今縣北三十/里唐武徳四年移縣于州北羅城内貞觀元年)¶
(移於州西一/里後治郭下)自守貞鎮滑州署司户參軍累從移鎮(晉/開)¶
(運初李守貞鎮義成後徙鎮泰/寜天平歸徳至是鎮䕶國為亂)為守貞言時命不可勿¶