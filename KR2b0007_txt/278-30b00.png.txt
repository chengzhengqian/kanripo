吉為控鶴都指揮使朱馮不欲其典禁兵己亥出為亳¶
州團練使潞王有女惠明為尼在洛陽亦召入禁中潞¶
王由是疑懼(為潞王舉/兵張本)　吳蔣延徽敗閩兵於浦城(漢/末)¶
(以㑹稽南部置漢興縣吳更曰吳興為建安郡治所隋/廢郡為縣唐載初元年分建安縣置唐興縣天授二年)¶
(改曰武寧神龍元年復曰唐興天寶元年改曰浦城屬/建州宋白曰浦城本東候官之北鄉也漢末置漢興縣)¶
(吳曰吳興唐曰唐興天寶改浦城有二浦其城臨浦/故曰浦城九域志在州東北三百三十里敗補邁翻)遂¶
圍建州閩主璘遣上軍使張彦柔(閩置上軍使中/軍使下軍使)驃騎¶
大將軍王延宗將兵萬人救建州延宗軍及中途士卒¶