(使疏吏翻/泌毗必翻)聚衆六萬武威大城之中小城有七(武威郡/凉州冶)¶
(姑臧舊城匈奴所築南北七里東西三里張氏據河西/又増築四城箱各千步并舊城為五餘二城未知誰所)¶
(築/也)胡據其五二城堅守度支判官崔稱與中使劉日新¶
以二城兵攻之旬有七日平之　史思明自博陵蔡希¶
德自太行高秀巗自大同牛廷介自范陽引兵共十萬¶
冦太原(行戸剛翻博陵郡定州蔡希德自上黨下太行/道也高秀巗為賊守大同自此趨太原牛廷介)¶
(自幽州與史/思明等合)李光弼麾下精兵皆赴朔方餘團練烏合¶
之衆不滿萬人思明以為太原指掌可取既得之當遂¶