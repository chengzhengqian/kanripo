(志涇州有平原郡治隂盤縣一志之間兩隂盤並載而/不覺其誤以是見史學之難精也劉昫曰唐涇州良原)¶
(縣隋隂盤縣是即漢安定之隂盤縣宋白曰京兆昭應/縣東十三里有漢新豐縣故城亦謂之隂盤城後漢靈)¶
(帝未移安定隂盤縣寄理/於此是即京兆之隂盤也)張方帥兵二萬軍新安(新安/縣漢)¶
(屬宏農郡晉屬河/南郡帥讀曰率)檄長沙王乂使討冏冏遣董艾襲乂¶
乂將左右百餘人馳入宫閉諸門奉天子攻大司馬府¶
董艾陳兵宫西縱火燒千秋神武門(千秋神武門宫西/門也東漢曰神虎)¶
(晉及南北諸史皆唐羣臣所/定唐太祖諱虎置之改為武)冏使人執騶虞幡唱云長¶
沙王乂矯詔乂又稱大司馬謀反是夕城内大戰飛矢¶