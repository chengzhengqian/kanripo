日磾從術求去術留不遣又欲逼為軍師日磾病其失¶
節嘔血而死(杜預曰病者/以為已病也)　初孫堅娶錢唐吳氏生四¶
男䇿權翊匡及一女堅從軍於外留家壽春䇿年十餘¶
嵗已交結知名舒人周瑜與䇿同年亦英逹夙成(夙早/也)聞¶
䇿聲問自舒來造焉便推結分好(造七到翻分扶問翻/推分而結好也好呼)¶
(到翻/下同)勸䇿徙居舒䇿從之瑜乃推道旁大宅與䇿(推吐/雷翻)¶
升堂拜母有無通共及堅死䇿年十七還葬曲阿(曲阿/縣屬)¶
(吳郡賢曰今潤州縣余據曲阿古雲陽縣也秦時言其/地有天子氣始皇鑿北阬以敗其勢截直道使阿曲故)¶