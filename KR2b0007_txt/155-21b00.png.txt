(五十卷普/通五年)天柱薨爾不與世隆等俱来而東征仲逺罪¶
二也(事見上/卷上年)我欲殺爾乆矣今復何言(復扶/又翻)勝曰可孤¶
為國巨患勝父子誅之其功不小反以為罪乎天柱被¶
戮以君誅臣(被皮/義翻)勝寧負王不負朝廷今日之事生死¶
在王但冦賊宻邇骨肉構隙自古及今未有如是而不¶
亡者勝不憚死恐王失䇿兆乃捨之髙歡將與兆戰而¶
畏其衆彊以問親信都督叚韶(親信都督魏末諸將擅/兵始置是官以領親兵)¶
韶曰所謂衆者得衆人之死(言得衆人/之死力也)所謂彊者得天¶