等泣涕極言陛下宜重慎此舉毋致後悔上曰朕不悔¶
三命之坐徳裕等曰臣等願陛下免二人於死勿使既¶
死而衆以為寃今未奉聖㫖臣等不敢坐乆之上乃曰¶
特為卿等釋之(特為于/偽翻)徳裕等躍下階舞蹈上召升坐¶
(坐徂/卧翻)歎曰朕嗣位之際宰相何甞比數李珏季稜志在¶
陳王(陳王成/美也)嗣復𢎞逸志在安王(安王/溶也)陳王猶是文宗¶
遺意安王則專附楊妃(楊妃請立安/王故云然)嗣復仍與妃書云¶
姑何不效則天臨朝曏使安王得志朕那復有今日(復/扶)¶