(南五十七里乘氏故/城是也乘繩證翻)為其縣人李進所破東屯山陽冬¶
十月操至東阿袁紹使人説操欲使操遣家居鄴(説輸/芮翻)¶
操新失兖州軍食盡將許之程昱曰意者將軍殆臨事¶
而懼不然何慮之不深也夫袁紹有并天下之心而智¶
不能濟也將軍自度能為之下乎(度徒/洛翻)將軍以龍虎之¶
威可為之韓彭邪今兖州雖殘尚有三城能戰之士不¶
下萬人以將軍之神武與文若昱等收而用之(荀彧字/文若)¶
覇王之業可成也願將軍更慮之操乃止　十二月司¶