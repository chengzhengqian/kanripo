大故無得黜免　己巳徙許王元祥為江王　秋七月¶
癸未大雨榖洛溢入洛陽宫(按唐六典洛陽都城隋大/業二年詔楊素宇丈愷移)¶
(故都創造南直伊闕之口北倚邙山之塞東出瀍水之/東西踰澗水之西洛水貫都有河漢之象焉東去故都)¶
(十八里都城西連禁苑穀&KR0982;二水㑹于禁苑之間至𤣥/宗開元二十四年以榖洛二水或泛溢疲費人功遂出)¶
(内庫和雇修三陂以禦之一曰積翠二曰/月陂三曰上陽爾後二水無勞役之患)壊官寺民居¶
(壊音/怪)溺死者六千餘人(溺奴/狄翻)　魏徴上疏以為文子曰¶
同言而信信在言前同令而行誠在令外(漢書藝文志/曰太子老子)¶
(弟子與孔子並/時上時掌翻)自王道休明十有餘年然而徳化未洽¶