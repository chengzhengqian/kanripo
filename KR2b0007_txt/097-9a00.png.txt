之才願陛下勿以常人遇之常壻畜之(畜呼玉翻/又許竹翻)宜委¶
以方召之任(方叔邵虎周宣/王用之以中興)必有𢎞濟艱難之勲時杜¶
乂殷浩並才名冠世(冠古/玩翻)翼獨弗之重也曰此輩宜束¶
之高閣俟天下太平然後徐議其任耳浩累辭徴辟屛¶
居墓所(屏必/郢翻)幾將十年(幾居/希翻)時人擬之管葛(管仲諸葛/孔明也)¶
江夏相謝尚長山令王濛(漢獻帝初平二年分烏傷立/長山縣屬㑹稽郡呉分屬東)¶
(陽郡隋改長山為/金華縣今屬婺州)常伺其出處(伺相吏翻處/昌呂翻下同)以卜江左¶
興亡嘗相與省之(省悉/井翻)知浩有確然之志(確然者守志/堅固不移也)¶