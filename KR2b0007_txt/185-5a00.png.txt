黎陽分道招慰州縣以梁郡太守楊汪為上柱國宋州¶
總管(煬帝改宋州為/梁郡守式又翻)又以手書與之曰昔在雍丘曾相¶
追捕(事見一百八十三/卷大業十二年)射鉤斬袂不敢庶幾(管仲射齊/桓公中帶)¶
(鉤桓公用之以相晉寺人披伐公子重耳斬其/祛文公不怨今以祛爲袂射而亦翻幾居希翻)汪遣使¶
往來通意密亦羈縻待之(使疏/吏翻)彦藻以書招竇建徳使¶
來見密建徳復書卑辭厚禮託以羅藝南侵請捍禦北¶
垂彦藻還至衛州賊帥王徳仁邀殺之(帥所類/翻下同)徳仁有¶
衆數萬據林慮山(衛州隋為汲郡林慮山/在魏郡林慮縣慮音廬)四出抄掠為¶