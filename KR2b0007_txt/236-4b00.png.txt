勉之子也(李勉厯事肅代德/三朝貞元中為相)　己酉以髙固為邠寧節¶
度使固宿將以寛厚得衆節度使忌之置于散地(散悉/但翻)¶
同列多輕侮之及起為帥一無所報復軍中遂安　丁¶
巳成德節度使王武俊薨　秋七月戊寅吐蕃冦鹽州¶
　辛巳以成德節度副使王士真為節度使　己丑吐¶
蕃陷麟州殺刺使郭鋒夷其城郭掠居人及党項部落¶
而去鋒曜之子也(曜郭子儀/之子也)僧延素為虜所得虜將有¶
徐舍人者謂延素曰我英公五代孫也(李勣封/英國公)武后時¶