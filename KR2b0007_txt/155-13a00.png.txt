或賂宦者俞三副求賣地云若得錢三百萬以百萬與¶
之三副宻啓上言太子所得地不如今地於上為吉(今/地)¶
(謂求賣/之地也)上年老多忌即命市之𦵏畢有道士云此地不¶
利長子若厭之(長子亮翻厭一恊翻/又於琰翻下厭禱同)或可申延(申寛/也)乃¶
為蠟鵝及諸物埋於墓側長子位宫監鮑邈之魏雅初¶
皆有寵於太子(五代志梁制東宫有外監殿局内監宫/監者即唐内直局之職也龍朔二年改)¶
(監曰内/直郎)邈之晩見疎於雅乃宻啟上云雅為太子厭禱¶
上遣檢掘果得鵝物大驚將窮其事徐勉固諫而止但¶