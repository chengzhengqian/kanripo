(作已唐人多通用以已二/字但於此作以文意不通)㑹中使自范陽及白馬來皆¶
言思明叔冀忠懇可信(思明在范陽滑州治白馬/縣漢古縣也許叔冀屯馬)上以¶
鎬為不切事機戊子罷為荆州防禦使以禮部尚書崔¶
光逺為河南節度使(尚辰/羊翻)　張后生興王佋(佋音/韶)纔數¶
歲欲以為嗣上疑未決從容謂考功郎中知制誥李揆¶
曰(嗣祥吏翻/從千容翻)成王長且有功(長知/兩翻)朕欲立為太子卿意¶
何如揆再拜賀曰此社稷之福臣不勝大慶(勝音/升)上喜¶
曰朕意决矣庚寅立成王俶為皇太子揆𤣥道之𤣥孫¶