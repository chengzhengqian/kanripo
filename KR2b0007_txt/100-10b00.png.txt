曰我晉臣也臣無境外之交二君何以來辱負殊曰晉¶
王與君隣藩雖山河阻絶風通道㑹(秦使苻栁鎮蒲阪/非與凉州鄰也故)¶
(以風通道/㑹為言)故來修好(好呼到/翻下同)君何怪焉瓘曰吾盡忠事¶
晉於今六世矣(軌寔茂駿重華曜靈祚為七世/今言六世斥祚不以為世數)若與苻¶
征東通使是上違先君之志下隳士民之節其可乎負¶
殊曰晉室衰㣲墜失天命固已久矣是以凉之二王北¶
面二趙唯知機也(張茂稱藩於前趙/張駿稱藩於後趙)今大秦威徳方盛¶
凉王若欲自帝河右則非秦之敵欲以小事大則曷若¶