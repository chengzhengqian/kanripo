慟哭謂諸將曰主上素得士心正為羣小蔽惑至此今¶
我將安歸乎戊子朱守殷遣使馳白嗣源以京城大亂¶
諸軍焚掠不已願亟來救之乙丑嗣源入洛陽止於私¶
第禁焚掠拾莊宗骨於灰燼之中而殯之嗣源之入鄴¶
也前直指揮使平遥侯益脱身歸洛陽(前直指揮使領/上前直衞之兵)¶
(劉昫曰平遥即漢平陶縣魏避國諱改陶為遥唐屬/汾州宋白曰後魏以太武帝名燾改平陶為平遥)莊¶
宗撫之流涕至是益自縛請罪嗣源曰爾為臣盡節又¶
何罪也使復其職嗣源謂朱守殷曰公善巡徼以待魏¶