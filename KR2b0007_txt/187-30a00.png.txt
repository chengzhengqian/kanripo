(之先悉/薦翻)蕭銑(句/斷)靖至峽州阻銑兵久不得進上怒其遲¶
留隂敕許紹斬之(不以明詔而隂敕/猶欲以宿憾殺之)紹惜其才為之奏¶
請獲免(為于/偽翻)　己巳竇建徳陷相州殺刺史吕珉(相息/亮翻)¶
(亦考異曰實錄作庚辰盖/  奏到之日今從革命記)　民部尚書魯公劉文靜自¶
以才畧功勲在裴寂之右而位居其下意甚不平每廷¶
議寂有所是文靜必非之數侵侮寂(數所角/翻下同)由是有隙¶
文靜與弟通直散騎常侍文起飲酒酣怨望拔刀擊柱¶
曰㑹當斬裴寂首家數有妖(散悉亶翻騎奇/寄翻妖於驕翻)文起召巫¶