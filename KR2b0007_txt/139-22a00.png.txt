林之罪誰能禦之子懋母阮氏在建康密遣書迎之阮¶
氏報其同母兄于瑶之為計瑶之馳告宣城公鸞乙亥¶
假鸞黄鉞内外纂嚴(壬考異曰齊帝紀作乙未按是月/  申朔上有癸未而下有乙酉丁)¶
(亥葢癸未當作癸酉/乙未當作乙亥耳)遣中䕶軍王𤣥邈討子懋又遣軍¶
主裴叔業與于瑶之先襲尋陽聲云為郢府司馬子懋¶
知之遣三百人守湓城叔業泝流直上(上時/掌翻)至夜回襲¶
湓城城局參軍樂賁開門納之(諸州刺史各有城局/參軍掌修浚備禦)子¶
懋聞之帥府州兵力據城自守子懋部曲多雍州人皆¶