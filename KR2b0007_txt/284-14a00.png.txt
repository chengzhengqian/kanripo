貧賤者從吾言富貴可圖不然禍且至矣衆皆踊躍操¶
白梃踰垣而入執紹頗斬之(處昌吕翻操七/刀翻梃大鼎翻)從效持州¶
印詣王繼勲第請主軍府從效自稱平賊統軍使函紹¶
頗首遣副兵馬使臨淮陳洪進齎詣建州(唐長安四年/分徐城南界)¶
(兩鄉于沙熟淮口置臨淮縣開元二十三年移/治泗州郭下陳洪進盖本臨淮人而從軍泉州)洪進至¶
尤溪福州戍兵數千遮道洪進紿之曰義師已誅朱福¶
州(朱文進據福/州故以稱之)吾倍道逆嗣君于建州(嗣君謂殷王延/政當嗣有閩國)¶
爾軰尚守此何為乎以紹頗首示之衆遂潰大將數人¶