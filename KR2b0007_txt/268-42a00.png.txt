受冊畢潘炕以朝廷無事稱疾請老蜀主不許涕泣固¶
請乃許之國有大疑常遣使就第問之　嶺南節度使¶
劉巖求昏於楚楚王許以女妻之(妻七/細翻)　盧龍巡屬皆¶
入于晉燕主守光獨守幽州城求援於契丹契丹以其¶
無信竟不救守光屢請降於晉晉人疑其詐終不許至¶
是守光登城謂周德威曰俟晉王至吾則開門泥首聽¶
命德威使白晉王十一月甲辰晉王以監軍張承業權¶
知軍府事自詣幽州辛酉單騎抵城下謂守光曰朱温¶