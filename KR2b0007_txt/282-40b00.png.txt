収餘衆走保宗城官軍進攻夜分拔之重榮以十餘騎¶
走還鎮州嬰城自守㑹天寒鎮人戰及凍死者二萬餘¶
人契丹聞重榮反乃聽楊彦詢還(是年五月楊/彦詢使契丹)　庚子冀¶
州刺史張建武等取趙州(冀趙二州皆/安重榮巡屬)　漢主寢疾有¶
胡僧謂漢主名龔不利漢主自造龑字名之義取飛龍¶
在天(易曰飛龍在/天利見大人)讀若儼　庚戌制以錢𢎞佐為鎮海¶
鎮東軍節度使兼中書令吳越國王¶
　資治通鑑卷二百八十二¶