益兵勢淵從之自為手啓卑辭厚禮遺始畢可汗(遺于/季翻)¶
(可從刋入聲汗音寒為考異曰創業注云仍命封題署/云名啓所司請改啓  書帝不許按太宗云太上皇稱)¶
(臣於突厥葢謂此時/但温大雅諱之耳)云欲大舉義兵逺迎主上復與突¶
厥和親如開皇之時若能與我俱南願勿侵暴百姓若¶
但和親坐受寶貨亦唯可汗所擇始畢得啓謂其大臣¶
曰隋主為人我所知也若迎以來必害唐公而擊我無¶
疑矣茍唐公自為天子我當不避盛暑以兵馬助之即¶
命以此意為復書使者七日而返將佐皆喜請從突厥¶