同平章事如故以楊志誠為盧龍留後¶
　臣光曰昔者聖人順天理察人情知齊民之莫能相¶
　治也(治直之/翻下同)故置師長以正之知羣臣之莫能相使¶
　也故建諸侯以制之知列國之莫能相服也故立天¶
　子以統之(自師長而上至天子則所謂師/長者近民之官也長知丈翻)天子之於¶
　萬國能褒善而黜惡抑彊而扶弱撫服而懲違禁暴¶
　而誅亂然後𤼵號施令而四海之内莫不率從也(率/循)¶
　(也從順也一曰相/率而從上之令也)詩曰勉勉我王綱紀四方(詩大雅/棫樸之)¶