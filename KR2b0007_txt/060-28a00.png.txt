尉皇甫嵩免以光禄大夫周忠為太尉參録尚書事¶
曹操追黄巾至濟北悉降之(濟子禮翻/降戸江翻)得戎卒三十餘萬¶
男女百餘萬口收其精鋭者號青州兵(所降者青州黄/巾也故號青州)¶
(兵/)操辟陳留毛玠為治中從事玠言於操曰今天下分¶
崩乘輿播蕩生民廢業饑饉流亡公家無經歳之儲百¶
姓無安固之志難以持久夫兵義者勝(魏相嘗/引是言)守值以¶
財(易大傳曰何以聚人/曰財何以守位曰仁)宜奉天子以令不臣脩耕植以¶
畜軍資(操之所以芟羣雄者在迎天子都許/屯田積穀而已二事乃玠發其謀也)如此則覇¶