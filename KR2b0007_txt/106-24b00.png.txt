太守李隰祁連都尉嚴純皆起兵應之(建康郡張駿置/屬凉州新唐書)¶
(地理志甘州張掖縣西北百九十里有祁連山北有建/康軍盖張氏置郡地也晉書地理志永興中張祚置漢)¶
(陽縣以守牧地張/𤣥靚改為祁連郡)有衆三萬保據楊塢(楊塢在姑/臧城西)　代¶
王珪徙居定襄之盛樂(按盛樂前漢書作成樂屬定襄/後漢書作盛樂屬雲中疑定襄)¶
(之盛樂即雲中之盛樂也然魏書帝紀什翼犍立三年/移都于雲中之盛樂明年築盛樂城於故城南八里則)¶
(已非後漢之盛樂城疑定襄之盛樂乃前漢之成樂城/也葢建武之初匈奴侵寇塞下之民悉内徙其後南單)¶
(于内附北單于勢屈復歸内徙之民於塞下郡縣城郭/掃地更為必有非其故處者攷宋白續通典唐振武軍)¶
(漢定襄郡之盛樂也在隂山之陽黄河之北後魏所都/盛樂是也在唐朔州北三百餘里後魏孝文遷洛之後)¶