其弟商時商聚少年得四千人來屬沛公沛公以為將將¶
陳留兵以從酈生常為説客使諸侯　三月沛公攻開封¶
未拔(班志開封縣屬河南郡宋白曰今/縣南五十里開封古城是漢理所)西與秦將楊熊¶
會戰白馬又戰曲遇東(後漢志河南中牟縣有曲遇聚/蘇林曰曲音齲遇音顒師古曰)¶
(齲音丘/羽翻)大破之楊熊走之滎陽二世使使者斬之以徇¶
夏四月沛公南攻潁川屠之(潁川郡/治陽翟)因張良遂略韓地¶
(文穎曰河南新鄭南至潁川皆/韓地也張良家世相韓故因之)時趙别將司馬卬方欲¶
度河入闗沛公乃北攻平隂(班志平隂縣屬河南郡/史記正義曰今河隂是)絶¶