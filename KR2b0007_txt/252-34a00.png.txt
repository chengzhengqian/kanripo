盧龍節度使李茂勲請以其子幽州左司馬可舉知留¶
後自求致仕詔茂勲以左僕射致仕以可舉為盧龍留¶
後　門下侍郎同平章事崔彦昭罷為太子太傅以左¶
僕射王鐸兼門下侍郎同平章事　南詔遣使者詣髙¶
駢求和而盜邊不息駢斬其使者蠻之陷交趾也(事見/二百)¶
(五十巻懿宗/咸通六年)虜安南經畧判官杜驤妻李瑶瑶宗室之¶
疎屬也蠻遣瑶還遞木夾以遺駢(遞牒以木夾之故云/木夾范成大桂海虞)¶
(衡志曰紹興元年安南與廣西帥司及邕通信問用兩/漆板夾繫文書刻字其上謂之木夾按宋白續通典諸)¶