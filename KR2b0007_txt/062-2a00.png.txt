術於盱眙淮陰(郡國志盱眙淮隂二縣/屬下邳國盱眙音吁怡)相持經月更有¶
勝負(更工/衡翻)下邳相曹豹陶謙故將也與張飛相失飛殺¶
之城中乖亂袁術與吕布書勸令襲下邳許助以軍糧¶
布大喜引軍水陸東下(布去年奔僃盖/屯於下邳之西)備中郎將丹陽¶
許耽開門迎之張飛敗走布虜備妻子及將吏家口備¶
聞之引還比至下邳(比必寐翻/下比明同)兵潰備収餘兵東取廣¶
陵與袁術戰又敗屯於海西(前漢志海西縣屬東海郡/續漢志屬廣陵郡  考異)¶
(曰蜀志備傳於此云楊奉韓暹冦徐揚間備邀擊盡斬/之按暹奉後與吕布同破袁術於時未死也備傳為誤)¶