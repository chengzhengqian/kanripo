兵不滿五千人食纔支半嵗魏軍攻之晝夜不息刺史¶
蔡道恭隨方抗禦皆應手摧却相持百餘日前後斬獲¶
不可勝計(魏自去年十月圍義陽蔡道恭卒於今年五/月自此以上謂道恭疾未甚之前勝音升)¶
魏軍憚之將退㑹道恭疾篤乃呼從弟驍騎將軍靈恩¶
(從才/用翻)兄子尚書郎僧勰及諸將佐謂曰吾受國厚恩不¶
能攘滅冦賊今所苦轉篤勢不支久汝等當以死固節¶
無令吾没有遺恨衆皆流涕道恭卒靈恩攝行州事代¶
之城守(守式/又翻)　六月癸未大赦　魏大旱散騎常侍兼¶