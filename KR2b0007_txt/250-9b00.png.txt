高羅鋭克寧海收其逃散之民得七千餘人王式曰賊¶
窘且飢必逃入海入海則嵗月間未可擒也命羅鋭軍¶
海口以拒之(海口在寧海東/北四十餘里)又命望海鎭將雲思益浙¶
西將王克容將水軍巡海澨(澨市制翻/水際曰澨)思益等遇賊將¶
劉簡於寧海東賊不虞水軍遽至(虞度/也)皆棄船走山谷¶
(走音/奏)得其船十七盡焚之式曰賊無所逃矣惟黃罕嶺¶
可入剡(黄罕嶺在奉化縣西北剡縣之東其路/深險度黃罕嶺則平川四十里至剡)恨無兵¶
以守之雖然亦成擒矣裘甫既失寧海乃帥其徒屯南¶