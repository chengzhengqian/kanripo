言刺史不道百姓負寃當訴於朝廷寘諸典刑豈得羣¶
黨相聚擅自斥逐亂上下之分此風殆不可長(分扶問/翻長知)¶
(兩/翻)宜加嚴誅以懲來者　上令百官議處置徐州之宜¶
(處昌/吕翻)六月丙午太子少傅李膠等狀以為徐州雖屢搆¶
禍亂(謂銀刀及桂/州戍卒也)未必比屋頑凶(比毘/必翻)蓋由統御失人¶
是致姦回乘釁今使名雖降(謂降節度為觀/察使疏吏翻)兵額尚存¶
以為支郡則糧餉不給分𨽻别藩則人心未服或舊惡¶
相濟更成披猖惟泗州向因攻守結釁已深(事見上巻/九年十年)¶