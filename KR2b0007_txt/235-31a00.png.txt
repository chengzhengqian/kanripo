(滻/坡)與之同宿中夜殺之沈盈珍表於厠中自作表雪南¶
仲之寃且首專殺之罪(首式/又翻)亦作狀白南仲遂自殺明¶
旦門不啟驛吏排之入得表狀於文洽尸旁上聞而異¶
之徵盈珍入朝南仲恐盈珍讒之益深亦請入朝夏四¶
月丙子南仲至京師待罪於金吾(金吾左右仗凡内外/官之待罪者詣焉)¶
詔釋之召見(見賢/遍翻)上問盈珍擾卿邪對曰盈珍不擾臣¶
但亂陛下法耳且天下如盈珍輩何可勝數(勝音升數/所具翻)¶
雖使羊杜復生(羊杜謂羊祜杜/預復扶又翻)亦不能行愷悌之政成¶