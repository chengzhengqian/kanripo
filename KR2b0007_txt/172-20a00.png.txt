累世(世祖嗣立齊政/不綱今再世矣)天奬周室一戰而扼其喉取亂侮¶
亡正在今日(取亂侮亡商/仲虺之誥)釋之而去臣所未諭周主雖¶
善其言竟引軍還忻貴之子也(宇文貴本朔方人徙京/兆仕周為大司馬非周)¶
(之族/也)周主留齊王憲為後拒齊師追之憲與宇文忻各¶
將百騎與戰斬其驍將賀蘭豹子等(將即亮翻下同騎/竒寄翻驍堅堯翻)¶
齊師乃退憲引軍度汾追及周主於玉壁齊師遂圍平¶
陽晝夜攻之城中危急樓堞皆盡(樓城上敵樓堞城/短垣堞徒協翻)所¶
存之城尋仭而已(六尺為尋/七尺為仭)或短兵相接(槍槊為/短兵)或交¶