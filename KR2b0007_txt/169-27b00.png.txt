開共為姦諂珽私説士開曰君之寵幸振古無比(振古/猶云)¶
(自古也説式芮翻/下宜説微説同)宫車一日晚駕(晚晏也義/與晏駕同)欲何以克¶
終士開因從問計珽曰宜説主上云文襄文宣孝昭之¶
子俱不得立今宜令皇太子早踐大位以定君臣之分¶
(踐慈演翻/分扶問翻)若事成中宫少主必皆德君此萬全計也請¶
君㣲説主上令粗解(少詩照翻粗坐五/翻解户買翻曉也)珽當自外上表¶
論之士開許諾㑹有彗星見(彗祥歲翻/見賢遍翻)太史奏云彗除¶
舊布新之象當有易主珽於是上書言陛下雖為天子¶