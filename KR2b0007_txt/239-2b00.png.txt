(倔彊拒命至/是四十九年)一旦舉六州之地來歸(六州魏博/貝衛澶相)刳河朔¶
之腹心傾叛亂之巢穴不有重賞過其所望則無以慰¶
士卒之心使四鄰勸慕請發内庫錢百五十萬緡以賜¶
之左右宦官以為所與太多後有此比將何以給之上¶
以語絳(語牛/據翻)絳曰田興不貪專地之利不顧四鄰之患¶
歸命聖朝陛下奈何愛小費而遺大計不以收一道人¶
心錢用盡更來機事一失不可復追(復扶/又翻)借使國家發¶
十五萬兵以取六州期年而克之(期讀/曰朞)其費豈止百五¶