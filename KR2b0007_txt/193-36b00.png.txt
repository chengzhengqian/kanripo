不實上怒命斬之於市既而悔之因詔自今有死罪雖¶
令即決仍三覆奏乃行刑權萬紀與侍御史李仁發俱¶
以告訐有寵於上(訐居/謁翻)由是諸大臣數被譴怒(數所/角翻)魏¶
徵諫曰萬紀等小人不識大體以訐為直以讒為忠陛¶
下非不知其無堪蓋取其無所避忌欲以警策羣臣耳¶
而萬紀等挾恩依勢逞其姦謀凡所彈射(射而/亦翻)皆非有¶
罪陛下縱未能舉善以厲俗柰何昵姦以自損乎(昵尼/質翻)¶
上黙然賜絹五百匹久之萬紀等姦狀自露皆得罪(為/帝)¶