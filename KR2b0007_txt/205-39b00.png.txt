仁固守誠節不以貴賤死生易其操履設客問曰徐公¶
於今誰與為比主人曰四海至廣人物至多或匿迹韜¶
光僕不敢誣若所聞見則一人而已當於古人中求之¶
客曰何如張釋之主人曰釋之所行者甚易徐公所行¶
者甚難難易之間優劣見矣(易以䜴翻下不/易同見賢遍翻)張公逢漢¶
文之時天下無事至如盗髙廟玉環及渭橋驚馬守法¶
而已(事見十四卷/漢文帝三年)豈不易哉徐公逢革命之秋屬惟新¶
之運(屬之/欲翻)唐朝遺老或包藏祸心使人主有疑(朝直/遥翻)如¶