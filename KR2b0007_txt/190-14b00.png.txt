(翻/)斬首五千餘級　吐谷渾寇洮州遣武州刺史賀亮¶
禦之(武都郡西魏置武州唐/後改曰階州洮土刀翻)　丙子突厥冦亷州戊寅¶
陷大震闗(大震闗在隴州汧源縣當隴山之路程大昌/曰漢武帝至此遇雷大震因以為名按寇亷)¶
(州者并州之寇陷大/震闗者原州之寇也)上遣鄭元璹詣頡利是時突厥精¶
騎數十萬自介休至晉州數百里間填溢山谷元璹見¶
頡利責以負約與相辯詰(詰去/吉翻)頡利頗慙元璹因説頡¶
利曰唐與突厥風俗不同突厥雖得唐地不能居也今¶
虜掠所得皆入國人於可汗何有不如還師復修和親¶