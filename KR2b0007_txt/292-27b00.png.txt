兵將至命武昌節度使何敬洙徙民入城為固¶
守之計敬洙不從使除地為戰場曰敵至則與¶
軍民俱死於此耳(何敬洙為將亦唐之良也因/王逵有潘叔嗣之難又以成)¶
(其/名)唐主善之　二月丙寅下蔡浮梁成上自往¶
視之戊辰廬夀光黄巡檢使司超(司姓也左傳/鄭有司臣)¶
奏敗唐兵三千餘人於盛唐(敗補邁翻盛唐本/唐初之霍山縣也)¶
(開元二十七年更名盛唐屬夀州宋朝開寳四/年改為六安縣九域志六安縣在夀州南二百)¶
(一十/里)擒都監髙弼等獲戰艦四十餘艘上命太¶