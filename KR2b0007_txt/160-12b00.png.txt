(鄴北齊分鄴置成安縣按/臨漳縣亦分鄴縣所置)納其柩而塞之(柩音舊塞/悉則翻)殺¶
其羣匠及齊之亡也一匠之子知之發石取金而逃(史/言)¶
(潛𦵏之/無益)　戊子武州刺史蕭㺯璋攻東魏磧泉吕梁二¶
戍拔之(五代志下邳郡下邳縣梁曰歸政置武州魏收/志彭城郡吕縣有吕梁城水經注曰泗水之上)¶
(有石梁焉/故曰吕梁)　或告東魏大将軍澄云侯景有北歸之志¶
㑹景将蔡道遵北歸言景頗知悔過景母及妻子皆在¶
鄴澄乃以書諭之語以闔門無恙若還許以豫州刺史¶
終其身還其寵妻愛子所部文武更不追攝(語牛倨翻/攝收也)¶