(故羅察云然郭/羅察即郭羅刹)何但九錫參軍禇光曰人言幷州城上¶
有紫氣何慮天柱不應之榮下人皆陵侮帝左右無所¶
忌憚故其事皆上聞(皆上時/掌翻)奚毅又見帝求間(求間即/請間也)¶
帝即下明光殿與語知其至誠乃召城陽王徽及楊侃¶
李彧告以毅語榮小女適帝兄子陳留王寛榮嘗指之¶
曰我終得此壻力徽以白帝曰榮慮陛下終為己患脱¶
有東宫必貪立孩㓜(孩何/開翻)若皇后不生太子則立陳留¶
耳帝夣手持刀自割落十指惡之(惡烏/路翻)告徽及楊侃徽¶