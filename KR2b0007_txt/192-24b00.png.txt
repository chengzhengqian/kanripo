自謂有智禍不及身及天下大亂家國兩亡雖其間萬¶
一有得免者亦為時論所貶終古不磨卿曹各當徇公¶
忘私勿雷同也　上謂侍臣曰吾聞西域賈胡得美珠¶
剖身以藏之(賈音/古)有諸侍臣曰有之上曰人皆知彼之¶
愛珠而不愛其身也吏受賕抵法與帝王徇奢欲而亡¶
國者何以異於彼胡之可笑邪(賕音求/邪音耶)魏徴曰昔魯哀¶
公謂孔子曰人有好忘者徙宅而忘其妻孔子曰又有¶
甚者桀紂乃忘其身亦猶是也(好呼到翻/忘巫放翻)上曰然朕與¶