(閣華陽國志曰廣漢郡徳陽縣有劒閣道三十里至險/祝穆曰劒門漢屬廣漢郡為葭萌縣地蜀先主以霍峻)¶
(為梓潼太守有劒閣縣苻秦使徐成/宼蜀攻二劒克之始有二劒之號)　安國元侯高柔¶
卒　冬十月漢人告急於吳甲申吳主使大将軍丁奉¶
督諸軍向夀春将軍留平就施績於南郡議兵所向将¶
軍丁封孫異如沔中以救漢(沔中時為魏境吳兵未能/至也擬其所向耳吳之巫)¶
(秭歸等縣皆在江北與魏之新城接境自此行兵亦/可以達沔中然亦猶激西江之水以救涸轍之魚耳)¶
詔以征蜀諸将獻㨗交至復命大将軍昭進位爵賜一¶
如前詔(復扶/又翻)昭乃受命(始受相國晉/公九錫之命)昭辟任城魏舒為¶