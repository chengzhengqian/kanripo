(政吳越備史稱鏐節儉衣衾用紬布常膳惟甆漆器寢/帳壞文穆夫人欲易以青繒鏐不許嘗嵗除夜㑹子孫)¶
(鼓琴未數曲止之曰聞者以我為長夜之飲遂罷錢易/家話稱鏐公宴不貳羮胾衣必三澣然後易劉恕以為)¶
(錢元瓘子信撰吳越備史備史遺事忠懿王勲業志戊/申英政錄𢎞倧子易撰家話俶子惟演撰錢氏慶系圖)¶
(譜家王故事秦國主貢奉錄故吳越五王行事失實尤/多虚美隱惡甚于它國按錢鏐起於貧賤知民疾苦必)¶
(不至窮極侈靡其奢汰暴斂之/事葢其子孫所為也今從家話)　李繼韜雖受晉王命¶
為安義留後(事見上/卷上年)終不自安幕僚魏琢牙將申䝉復¶
從而間之(復扶又翻/間古莧翻)曰晉朝無人(朝直/遙翻)終為梁所併耳¶
㑹晉王置百官三月召監軍張居翰(張居翰唐昭宗時/為范陽監軍天復)¶