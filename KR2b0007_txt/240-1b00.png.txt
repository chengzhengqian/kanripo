謂之曰天子知愬柔懦能忍恥故使來拊循爾曹至於¶
戰攻進取非吾事也衆信而安之愬親行視士卒(行下/孟翻)¶
傷病者存恤之不事威嚴或以軍政不肅為言愬曰吾¶
非不知也袁尚書專以恩惠懐賊賊易之(易弋豉翻/輕易也)聞¶
吾至必増備吾故示之以不肅彼必以吾為懦而懈惰¶
然後可圖也(懈古/隘翻)淮西人自以嘗敗髙袁二帥(敗補邁/翻帥所)¶
(類/翻)輕愬名位素微遂不為備(為愬乗虚取蔡張本長考/異曰舊傳曰愬沈勇  筭)¶
(推誠待士故能用其卑弱之勢出賊不意居半嵗知人/可用乃謀襲蔡表請濟師詔以河中鄜坊騎兵二千人)¶