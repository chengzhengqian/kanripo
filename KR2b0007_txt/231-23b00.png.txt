勉之功也上乃命勉復其位議者又言韓滉聞鑾輿在¶
外聚兵修石頭城(事見二百二十/九卷建中四年)隂蓄異志上疑之以¶
問李泌對曰滉公忠清儉自車駕在外滉貢獻不絶(事/見)¶
(上/卷)且鎮江東十五州盜賊不起皆滉之力也(唐時浙江/東西道所)¶
(統惟潤昇常湖蘇杭睦越明台温衢處婺十四州前/此滉遣宣潤弩手援寧陵盖兼統宣州爲十五州也)所¶
以修石頭城者滉見中原板蕩謂陛下將有永嘉之¶
行(引□永嘉之亂元/帝南度以爲言)爲迎扈之備耳此乃人臣忠篤之¶
慮柰何更以爲罪乎滉性剛嚴不附權貴故多謗毁願¶