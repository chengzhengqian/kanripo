夫蕭瑀劾奏李靖破頡利牙帳御軍無法突厥珍物虜¶
掠俱盡請付法司推科(瑀音禹劾戸槩翻又戸得翻下/同頡奚結翻厥九勿翻  考異)¶
(曰舊傳御史大夫温彦博害其功譖靖軍無綱紀致令/虜中竒寶散於亂兵之手據實錄彦博二月已為中書)¶
(令三月始禽頡/利今從實錄)上特敕勿劾及靖入見(見賢/遍翻)上大加責¶
讓靖頓首謝久之上乃曰隋史萬歲破達頭可汗有功¶
不賞以罪致戮(可從刋入聲汗音寒事見一百/七十九卷隋文帝開皇二十年)朕則不¶
然錄公之功赦公之罪加靖左光祿大夫賜絹千匹加¶
真食邑通前五百戸未幾上謂靖曰前有人讒公今朕¶