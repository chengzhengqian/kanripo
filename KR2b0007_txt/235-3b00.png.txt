秋七月壬申朔以王延貴為昭義留後賜名䖍休昭義¶
行軍司馬攝洺州刺史元誼聞䖍休為留後意不平表¶
請以磁邢洺别為一鎮昭義精兵多在山東(昭義軍鎮/潞州謂磁)¶
(邢洺三州/為山東)誼厚賚以悅之上屢遣中使諭之不從臨洺¶
守將夏侯仲宣以城歸䖍休䖍休遣磁州刺史馬正卿¶
督禆將石定蕃等將兵五千擊洺州定蕃帥其衆二千¶
叛歸誼(帥讀/曰率)正卿退還詔以誼為饒州刺史誼不行䖍¶
休自將兵攻之引洺水以灌城　黄少卿陷欽横潯貴¶