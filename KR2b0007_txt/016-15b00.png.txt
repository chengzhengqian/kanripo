(將即亮翻師古曰若汝/也反謂反易其辭也)齊趣下三國(趣讀/曰促)不且見屠路¶
中大夫既許至城下望見齊王曰漢已發兵百萬使太¶
尉亞夫擊破吳楚方引兵救齊齊必堅守無下三國將¶
誅路中大夫齊初圍急隂與三國通謀約未定㑹路中¶
大夫從漢來其大臣乃復勸王無下三國㑹漢將欒布¶
平陽侯等兵至齊(據班史齊王傳作平陽侯曹襄史記/索隱曰平陽矦按表是簡矦曹竒)¶
擊破三國兵解圍已(句/斷)後聞齊初與三國有謀將欲移¶
兵伐齊齊孝王懼飲藥自殺膠西膠東菑川王各引兵¶