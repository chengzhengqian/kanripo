奉順斬獲萬數(謂破殺優/留單于也)中國坐享大功而百姓不知¶
其勞漢興功烈於斯為盛所以然者夷虜相攻無損漢¶
兵者也臣察鮮卑侵伐匈奴正是利其抄掠及歸功聖¶
朝實由貪得重賞(洞見鮮卑之/情抄楚交翻)今若聽南虜還都北庭¶
則不得不禁制鮮卑鮮卑外失暴掠之願内無功勞之¶
賞豺狼貪婪(婪盧含翻方言殺/人而取其財曰婪)必為邊患今北虜西遁¶
請求和親宜因其歸附以為外扞巍巍之業無以過此¶
若引兵費賦以順南虜則坐失上畧去安即危矣誠不¶