(事已/結成)可遂殺楚使者無使歸而疾走漢并力布曰如使¶
者教於是殺楚使者因起兵而攻楚楚使項聲龍且攻¶
九江(且子余翻/龍姓且名)數月龍且破九江軍布欲引兵走漢恐¶
楚兵殺之乃間行與何俱歸漢十二月九江王至漢漢¶
王方踞床洗足召布入見(見賢/遍翻)布大怒悔來欲自殺及¶
出就舍帳御飲食從官皆如漢王居布又大喜過望(師/古)¶
(曰髙帝以布先久為王恐其意自尊大故峻其禮令布/折服已而美其帷帳厚其飲食多其從官以悦其心此)¶
(權道也帳若今之帳設/也御服御也從才用翻)於是乃使人入九江楚已使項¶