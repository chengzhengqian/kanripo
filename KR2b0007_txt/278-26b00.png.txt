卯朔始發明宗喪(戊戌至癸卯六日/始發喪亂故也)宋王即皇帝位(諱/從)¶
(厚明宗第五子也明宗殂四日而/後宋王至至三日始發喪即位)　秦王從榮既死朱¶
洪實妻入宫司衣王氏語及秦王(唐制内職有六尚猶/外朝之六尚書也有)¶
(二十四司猶二十四曹郎也司衣屬尚/服局掌宫内御服首飾整比以時進奉)王氏曰秦王為¶
人子不在左右侍疾致人歸禍是其罪也若云大逆則¶
厚誣矣朱司徒最受王恩(朱洪實葢加檢/校司徒故稱之)當時不辯為¶
之惜哉(為力于偽/翻下同)洪實聞之大懼與康義誠以其語白¶
閔帝且言王氏私於從榮為之詗宫中事辛亥賜王氏¶