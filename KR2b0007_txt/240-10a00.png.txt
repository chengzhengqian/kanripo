南節度使崔詠薨宰相奏擬代詠者數人上皆不用曰¶
頃有諫進蚶蛤淡菜者為誰可求其人與之庚戌以戣¶
為嶺南節度使　諸軍討淮蔡四年不克(九年冬始/討淮西)饋¶
運疲弊民至有以驢耕者(牛斃於運轉/民至無以耕)上亦病之以問¶
宰相李逢吉等競言師老財竭意欲罷兵裴度獨無言¶
上問之對曰臣請自往督戰乙夘上復謂度曰(復扶/又翻)卿¶
真能為朕行乎(為于/偽翻)對曰臣誓不與此賊俱生臣比觀¶
呉元濟表(比毗/至翻)勢實窘蹙但諸將心不壹不併力廹之¶