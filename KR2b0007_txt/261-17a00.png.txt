命審知知軍府事十二月丁未潮薨審知以讓其兄泉¶
州刺史審邽審邽以審知有功辭不受審知自稱福建¶
留後表于朝廷　壬戌王建自梓州還戊辰至成都是¶
嵗南詔驃信舜化有上皇帝書函及督爽牒中書木夾¶
年號中興朝廷欲以詔書報之王建上言南詔小夷不¶
足辱詔書臣在西南彼必不敢犯塞從之黎雅間有淺¶
蠻曰劉王郝王楊王各有部落(黎雅西南大山長谷皆/蠻居之所在深逺而三)¶
(王部落居近漢/界故曰淺蠻)西川嵗賜繒帛三千匹使覘南詔亦受¶