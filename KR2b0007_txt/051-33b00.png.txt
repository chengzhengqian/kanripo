大典詔不聼雄復諫曰臣聞人君莫不好忠正而惡䜛¶
諛然而歴世之患莫不以忠正得罪䜛諛䝉倖者盖聼¶
忠難從諛易也(復扶又翻好呼到翻惡/烏路翻下同易以豉翻)夫刑罪人情之¶
所甚惡貴寵人情之所甚欲是以時俗為忠者少而習¶
諛者多故令人主數聞其美稀知其過迷而不悟以至¶
於危亡臣伏見詔書顧念阿母舊徳宿恩欲特加顯賞¶
案尚書故事(漢故事皆/尚書主之)無乳母爵邑之制唯先帝時阿¶
母王聖為野王君聖造生䜛賊廢立之禍(事見上卷安/帝延光三年)¶