闕矣(史誅其心迹以/示天下後世)是日斬蔣𤣥暉杖殺應頊朱建武¶
庚子省樞密使及宣徽南院使獨置宣徽使一員以王¶
殷為之趙殷衡為副使辛丑敕罷宫人宣傳詔命(天復/三年)¶
(誅宦官以内夫人宣/傳詔命考異見前)及參隨視朝(開元禮疏曰晉康獻/禇后臨朝不坐則宫)¶
(人傳命百僚周隋相因國家承之不改唐六典曰宫嬪/司賛掌朝㑹賛相之事凡朝引客立于殿庭至天祐三)¶
(年詔曰宫嬪女職本備内任今後遇延英坐日只令/小黄門祇候引從宫人不得出内正是年詔敕也)追¶
削蔣𤣥暉為凶逆百姓令河南掲尸於都門外聚衆焚¶
之(河南河南府也/揭其謁翻舉也)𤣥暉既死王殷趙殷衡又誣𤣥暉私¶