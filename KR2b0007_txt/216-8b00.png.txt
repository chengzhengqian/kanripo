皆變布帛輸京師屢奏帑藏充牣古今罕儔故上帥羣¶
臣觀之(釗音昭帥/讀曰率)賜釗紫衣金魚以賞之上以國用豐¶
衍故視金帛如糞壤賞賜貴寵之家無有限極　三月¶
朔方節度等使張齊丘於中受降城西北五百餘里木¶
刺山築横塞軍以振逺軍使鄭人郭子儀為横塞軍使¶
(横塞軍本名可敦城按宋白續通典横塞軍初置在飛/狐後移蔚州開元六年張嘉貞移於古代郡大安城南)¶
(以為九姓之援天寶十二年改為天德軍參考諸書横/塞軍即横野軍天寶元年書河東節度統横野軍開元)¶
(六年所移者也此築横塞軍在可敦城者也振逺軍在/單于府界鄭縣漢屬京兆後魏置東雍州并華山縣西)¶