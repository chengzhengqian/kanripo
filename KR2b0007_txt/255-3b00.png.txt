臣未悟之言何人肻認陛下猶迷之語朕不敢當又曰¶
卿尚不能縳黄巢於天長安能坐擒諸將又曰卿云劉¶
氏復興不知誰為魁首比朕於劉𤣥子嬰何太誣罔又¶
曰况天歩未傾皇綱尚整三靈不昧百度俱存君臣之¶
禮儀上下之名分所宜遵守未可墮陵(分扶問翻/墮讀曰隳)朕雖¶
沖人安得輕侮(惡聲至必反之較計是非明己之直此/委巷小人相詬者之為耳古者文告之)¶
(辭漢魏以下數責其罪何至/如此通鑑書之以為後世戒)駢臣節既虧自是貢賦遂¶
絶　以天平留後曹存實為節度使(元年曹全晸與賊/戰死遂順軍中之)¶