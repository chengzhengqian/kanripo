昔諸葛亮竄廖立李嚴於南夷亮卒而立嚴皆悲泣有¶
死者(事見七十二卷魏明帝青龍二年/廖力救翻又力弔翻卒子恤翻)非至公能如是¶
乎又髙熲為隋相公平識治體隋之興亡繫熲之存没¶
(事見/隋紀)朕既慕前世之明君卿等不可不法前世之賢相也¶
(相息/亮翻)　三月戊寅朔日有食之　壬子大理少卿胡演¶
進每月囚帳(少始照翻囚帳具每月禁繫/罪囚之姓名猶今之禁厯也)上命自今大¶
辟(辟毗/亦翻)皆令中書門下四品已上(自二省長貳而下/至諫議大夫也)及¶
尚書議之庶無寃濫既而引囚至岐州刺史鄭善果上¶