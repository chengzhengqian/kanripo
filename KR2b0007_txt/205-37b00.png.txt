四夷也太后從之(四考異曰御史䑓記論欽陵必欲得/  鎮及益州通市乃和親朝廷不許)¶
(制書至河源納言婁師徳患之曰制書到彼必入寇柰/何監察御史南陽張彦先時按河源積石諸軍謂師徳)¶
(曰但稽制書虜必狐疑吾乃先為之備虜至必不㨗矣/師徳從之欽陵入寇果無功由是得罪於其國按師徳)¶
(延載元年一月日同平章事充河源積石懐逺等軍營/田大使萬嵗通天元年一月為肅邊道行軍總管與王)¶
(孝傑同撃吐蕃敗於素羅汗山尋貶原州司馬是嵗吐/蕃復求和欽陵請割四鎮之地神功元年正月師徳復)¶
(同平章事九月乃守/納言御史䑓記誤也)元振又上言吐蕃百姓疲於徭戍¶
早願和親欽陵利於統兵專制獨不欲歸欵若國家嵗¶
發和親使(使疏/吏翻)而欽陵常不從命則彼國之人怨欽陵¶