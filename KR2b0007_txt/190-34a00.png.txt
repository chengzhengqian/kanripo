大將軍李髙遷助朔州摠管髙滿政守馬邑(宋白曰朔/州春秋北)¶
(狄之地曹魏立為馬邑縣西晉米其地為猗盧所據都/代郡此後魏為畿内之地亦曽為懐朔鎮孝文遷洛之)¶
(後於定襄故城置朔州髙齊又於新平/郡置朔州天保八年乃移於馬邑城)苑君璋引突厥¶
萬餘騎至城下滿政擊破之頡利可汗怒大發兵攻馬¶
邑髙遷懼帥所部二千人斬闗宵遁虜邀之失亡者半¶
頡利自帥衆攻城(帥讀/曰率)滿政出兵禦之或一日戰十餘¶
合上命行軍摠管劉世讓救之至松子嶺不敢進(松子/嶺地)¶
(闕/)還保崞城㑹頡利遣使求婚(使疏/吏翻)上曰釋馬邑之圍¶