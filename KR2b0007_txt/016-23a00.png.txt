中元年夏四月乙巳赦天下　地震衡山原都雨雹大¶
者尺八寸(原都地名盖屬衡/山國雨王遇翻)¶
二年春二月匈奴入燕(燕因/肩翻)　三月臨江王榮坐侵太¶
宗廟壖垣為宫徴詣中尉府對簿(帝即位之初令天下/郡國各立太祖太宗)¶
(之廟故臨江王國亦有之壖與堧同而縁/翻師古曰簿者獄辭之文書簿步户翻)臨江王欲得¶
刀筆為書謝上(師古曰刀所以削治書也古/者著書於簡牘故必用刀焉)而中尉郅¶
都禁吏不予魏其矦使人間與臨江王(伺間隙而與之/也魏其矦竇嬰)¶
(班志魏其矦國屬琅邪/郡予讀曰與間古莧翻)臨江王既為書謝上因自殺竇¶