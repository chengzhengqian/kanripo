為内史令改封梁公宗族緦麻以上皆隨才擢用諸蕭¶
昆弟布列朝廷琮性澹雅不以職務為意身雖覊旅見¶
北間豪貴無所降下(澹徒覽翻/下遐嫁翻)與賀若弼善弼既誅又¶
有童謡曰蕭蕭亦復起帝由是忌之遂廢於家未幾而¶
卒(幾居豈翻/卒子恤翻)　八月壬午車駕發榆林歴雲中泝金河¶
(隋志榆林郡有金河縣杜佑曰單于都䕶府秦漢雲中/郡地也治金河縣縣有金河上承紫河宋白曰金河縣)¶
(即漢盛/樂縣地)時天下承平百物豐實甲士五十餘萬馬十萬¶
匹旌旗輜重千里不絶(重直/用翻)令宇文愷等造觀風行殿¶