事立百官制度從之　秋七月乙酉朔日有食之　八¶
月以司空越為太傅録尚書事范陽王虓為司空鎮鄴¶
(考異曰虓傳為/司徒今從帝紀)平昌公模為鎮東大將軍鎮許昌王浚¶
為驃騎大將軍都督東夷河北諸軍事領幽州刺史(浚/恃)¶
(鮮卑烏桓以為羽翼故使/并督東夷諸軍驃匹妙翻)越以吏部郎庾敳為軍諮祭¶
酒(敳魚開翻漢魏之間/兵興始置軍諮祭酒)前太弟中庶子胡母輔之為從¶
事中郎黄門侍郎郭象為主簿鴻臚丞阮脩為行參軍¶
(臚陵如翻晉列卿各置丞行參軍在參軍事之下沈約/志晉太傅司馬趙府有行參軍兼行參軍後加長兼字)¶