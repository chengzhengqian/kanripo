立妻羣母以力為威未可以仁義説也(説式/芮翻)獨可以計¶
久遠子孫為臣耳然恐陛下不能為上曰奈何對曰陛¶
下誠能以適長公主妻之(適讀曰嫡謂皇后/所生也長知兩翻)厚奉遺之¶
(遺于季/翻下同)彼必慕以為閼氏(閼氏音/煙支)生子必為太子陛下¶
以嵗時漢所餘彼所鮮數問遺(鮮息善/翻少也)因使辯士風諭¶
以禮節(風與/諷同)冒頓在固為子壻死則外孫為單于豈嘗¶
聞外孫敢與大父抗禮者哉可無戰以漸臣也若陛下¶
不能遣長公主而令宗室及後宫詐稱公主彼知不肯¶