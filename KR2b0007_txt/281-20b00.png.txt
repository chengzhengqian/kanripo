(嵗程遜還京溺于海按元瓘初立稱鏐遺命止用藩鎮/禮明年明宗封吳王應順初閔帝封吳越王故以天福)¶
(二年即王位而備史以為授/元帥國王然後即位誤矣)　安逺節度使李金全以¶
親吏胡漢筠為中門使軍府事一以委之漢筠貪猾殘¶
忍聚斂無厭(歛力贍翻/厭於鹽翻)帝聞之以亷吏賈仁沼代之(考/)¶
(異曰薛史仁沼作/仁紹今從實録)且召漢筠欲授以他職庶保全功臣¶
漢筠大懼始勸金全以異謀乙亥金全表漢筠病未任¶
行(任音/壬)金全故人龐令圖屢諫曰仁沼忠義之士以代¶
漢筠所益多矣漢筠夜遣壯士踰垣滅令圖之族又毒¶