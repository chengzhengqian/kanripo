達(帝分汝隂置新蔡郡任者任物/之自然放者縱其心而不制)至於醉狂裸體不以¶
為非胡母輔之嘗酣飲其子謙之闚而厲聲呼其父字¶
曰彦國年老不得為爾輔之歡笑呼入共飲畢卓嘗為¶
吏部郎比舍郎釀熟(比毗寐/翻近也)卓因醉夜至甕間盜飲之¶
為掌酒者所縛明旦視之乃畢吏部也樂廣聞而笑之¶
曰名敎内自有樂地(樂音/洛)何必乃爾初何晏等祖述老¶
莊立論以為天地萬物皆以無為本無也者開物成務¶
(易繫辭曰夫易開物成務韓康伯注曰言易通萬物之/志成天下之務張氏曰物凡物也務事也開明之也成)¶