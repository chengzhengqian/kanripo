議大夫褚遂良曰舜造漆器諌者十餘人(說苑堯釋天/下舜受之作)¶
(為飲器斬木而裁之猶漆黒之/諸侯侈國之不服者十有三)此何足諌對曰奢侈者¶
危亡之本漆器不已將以金玉為之忠臣愛君必防其¶
漸若禍亂已成無所復諌矣(復扶/又翻)上曰然朕有過卿亦¶
當諌其漸朕見前世帝王拒諌者多云業已為之或云¶
業已許之終不為改(不為于/偽翻)如此欲無危亡得乎時皇¶
子為都督刺史者多㓜稺遂良上䟽以為漢宣帝云與¶
我共治天下者其惟良二千石乎(見二十四卷漢宣帝/地節二年稺與稚同)¶