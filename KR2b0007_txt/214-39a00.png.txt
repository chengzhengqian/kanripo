(乘停干伯顔之僕東武伯原亢籍萊蕪伯樂欬昌平伯/亷潔菖父伯顔何開陽伯叔孫㑹任丘伯狄黒臨濟伯)¶
(郝㢲平陸伯孔患汶陽伯公西/與如重丘伯公西箴祝阿伯)　九月戊午處木昆鼠¶
尼施弓月等諸部先𨽻突騎施者皆帥衆内附(帥讀/曰率)仍¶
請徙居安西管内　太子更名紹(更工/衡翻)　冬十月辛巳¶
改修東都明堂(按舊書帝紀即東都/乾元殿改修明堂)　丙戌上幸驪山¶
温泉十一月辛丑還宫　甲辰明堂成　劒南節度使¶
張宥文吏不習軍旅悉以軍政委團練副使章仇兼瓊¶
(據舊志上元後置團練使余攷唐制凡有團結兵之地/則置團練使此時蜀有黎雅卭翼茂五州鎮防團結兵)¶