雲龍門(復扶/又翻)令文遥入奏之三返太后不聽左丞相段¶
韶使胡長粲傳太后言曰梓宫在殯事太怱怱欲王等¶
更思之叡等遂皆拜謝長粲復命太后曰成妹母子家¶
者兄之力也(長粲胡太后/之兄故云然)厚賜叡等罷之太后及齊主¶
召問士開對曰先帝於羣臣之中待臣最厚陛下諒闇¶
始爾(闇音/隂)大臣皆有覬覦(覬音冀/覦音俞)今若出臣正是翦陛¶
下羽翼宜謂叡云文遥與臣俱受先帝任用豈可一去¶
一留並可用為州且出納如舊(尚書出納帝命/令且如舊領職)待過山¶