㧞據固者難遷當此之時雖漢祖安能杖劔鞭馬而取¶
天下乎及秦罷侯置守之後(謂罷列國諸侯分置/三十六郡郡置守也)民疲¶
秦役天下土崩或嵗易主或月易公鳥驚獸駭莫知所¶
從於是豪彊並爭虎裂狼分疾摶者獲多遲後者見吞¶
今我與彼皆傳國易世矣既非秦末鼎沸之時實有六¶
國並據之埶故可為文王難為漢祖夫民之疲勞則騷¶
擾之兆生上慢下暴則瓦解之形起諺曰射幸數跌不¶
如審發(跌差也射數差而不中不如審而後發/也書曰若虞機張徃省括于度則釋)是故智¶