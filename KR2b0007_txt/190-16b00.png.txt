云淮陽小兒軍事皆委老夫今王輕脱妄進若與之俱¶
必同敗没不如以王餌賊王敗賊必爭進我堅陳以待¶
之破之必矣由是道𤣥獨進敗没萬寶勒兵將戰士卒¶
皆無鬭志軍遂大潰萬寶逃歸道𤣥數從秦王世民征¶
伐死時年十九(數所/角翻)世民深惜之謂人曰道𤣥常從吾¶
征伐見吾深入賊陳心慕効之以至於此為之流涕(為/於)¶
(偽/翻)世民自起兵以來前後數十戰常身先士卒(先悉/薦翻)輕¶
騎深入雖屢危殆而未嘗為矢刃所傷(史言秦王/有天命)　林¶