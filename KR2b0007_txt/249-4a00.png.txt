蕃大亂義潮隂結豪傑謀自拔歸唐一旦帥衆被甲譟¶
于州門(帥讀曰率/被皮義翻)唐人皆應之吐蕃守將驚走義潮遂¶
攝州事奉表來降(潮考異曰補國史作議/  今從實錄新舊傳紀)以義潮為沙¶
州防禦使　以兵部侍郎裴休為鹽鐵轉運使休肅之¶
子也(裴肅見二百三十五/卷徳宗貞元十二年)自太和以來嵗運江淮米不¶
過四十萬斛吏卒侵盜沈沒舟達渭倉者什不三四大¶
墮劉晏之法(沈持林翻墮讀曰隳劉晏法見/二百二十六卷徳宗建中元年)休窮究其¶
弊立漕法十條嵗運米至渭倉者百二十萬斛　上頗¶