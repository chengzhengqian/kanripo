與御史大夫李涵等同鞫之(尚辰/羊翻)問端皆出禁中(問端/猶今)¶
(言問/頭也)仍遣中使詰以隂事載縉皆伏罪(使疎吏翻/詰去吉翻)是日¶
先杖殺左衛將軍知内侍省事董秀於禁中乃賜載自¶
盡於萬年縣載請主者願得快死主者曰相公須受少¶
汚辱(相息亮翻/少詩沼翻)勿恠乃脱穢韈塞其口而殺之(韈勿伐/翻足衣)¶
(塞悉/則翻)王縉初亦賜自盡劉晏謂李涵等曰故事重刑覆¶
奏况大臣乎且法有首從(首謂罪首從謂/從坐從才用翻)宜更禀進止¶
涵等從之上乃貶縉栝州刺史(宋白曰栝州晉為永嘉/郡隋改處州尋為栝州)¶