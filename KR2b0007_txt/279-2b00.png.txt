己卯徙成徳節度使范延光為天雄節度使代漢瓊徙¶
潞王從珂為河東節度使兼北都留守徙石敬瑭為成¶
徳節度使皆不降制書但各遣使臣持宣監送赴鎮(宣/樞)¶
(宻院所行文書也是後漢隱帝時郭威以樞密院頭子/易置西京留守豈非習於聞見而不以為異邪西班有)¶
(大使臣小使/臣監古銜翻)　呉主詔徐知誥還府舍(徐知誥虛府舍/以待呉主見上)¶
(巻本/年)甲申金陵大火乙酉又火知誥疑有變勒兵自衛¶
(徐知誥之自衛/其心猶王建也)　潞王既與朝廷猜阻朝廷又命洋王¶
從璋權知鳯翔從璋性麤率樂禍(樂音/洛)前代安重誨鎮¶