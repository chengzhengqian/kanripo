水沃之火愈熾(南蕃志猛火油出占城國蠻人/水戰用之以焚敵舟遺于季翻)契丹主¶
大喜即選騎三萬欲攻幽州舒嚕后哂之曰(哂失/忍翻)豈有¶
試油而攻一國乎因指帳前樹謂契丹主曰此樹無皮¶
可以生乎契丹主曰不可舒嚕后曰幽州城亦猶是矣¶
吾但以三千騎伏其旁掠其四野使城中無食不過數¶
年城自困矣何必如此躁動輕舉萬一不勝為中國笑¶
吾部落亦解體矣契丹主乃止(婦人智識若此丈夫愧/之多矣此特安巴堅因)¶
(其能勝室韋從而張大之以威鄰敵耳就使能爾曷為/不能止德光之南牧旣内虛其國又不能為根本之計)¶