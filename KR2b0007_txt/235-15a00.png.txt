浙東觀察使刺史進奉自肅始(濟子/禮翻)及劉賛卒判官嚴¶
綬掌留務竭府庫以進奉徵為刑部員外郎幕僚進奉¶
自綬始綬蜀人也(史不能審其郡/縣故止云蜀人)　李萬榮疾病其子¶
迺為兵馬使甲申迺集諸將責李湛伊婁説張丕以不¶
憂軍事斥之外縣(説讀/為悦)上遣中使第五守進至汴州宣¶
慰始畢軍士十餘人呼曰(呼火故/翻下同)兵馬使勤勞無賞劉¶
沐何人為行軍司馬沐懼陽中風舁出(中竹仲翻舁/余又羊茹翻)¶
軍士又呼曰倉官劉叔何給納有姦殺而食之又欲斫¶