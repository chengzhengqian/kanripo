見忠臣之節疾風知勁草之心若使為臣者皆能如茲¶
則有國者誰不欲用所言朕潜龍河朔之際平難浚郊¶
之時(難乃旦翻浚郊謂大梁之郊大梁有浚水詩云孑/孑干旄在浚之郊韓愈從董晉于汴州賦曰非天)¶
(子之洵美兮吾/何為乎浚之都)縁不奉示喻之言亦不得差人至行闕¶
且事主之道何必如斯若或二三於漢朝(朝直/遥翻)又安肯¶
忠信於周室以此為懼不亦過乎卿但悉力推心安民¶
體國事朕之節如事故君不惟黎庶獲安抑亦社稷是¶
賴但堅表率未議替移由衷之誠言盡於此(以慕容彦/超不自安)¶