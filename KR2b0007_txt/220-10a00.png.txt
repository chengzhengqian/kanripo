(尚為賊將能元皓所據然去年已置北海/節度使是雖未復北海而已置北海帥矣)及譙郡太守¶
閭丘曉使共救之曉素傲狠不受鎬命比鎬至(比必利/翻及也)¶
睢陽城已陷三日鎬召曉杖殺之(州考異曰舊傳作豪/  刺史新傳作濠州)¶
(刺史綂紀作亳州刺史按濠州在淮南去睢陽逺亳州/與睢陽接境必亳州也今從綂紀  余按通鑑改綂紀)¶
(之亳州為譙郡以此時未/復郡為州也讀者宜知之)　張通儒等收餘衆走保陜¶
(自長安東/走保陜)安慶緒悉發洛陽兵使其御史大夫嚴莊將¶
之就通儒以拒官軍并舊兵步騎猶十五萬(舊兵謂張/通儒等所)¶
(領自西京/東走之兵)己未廣平王至曲沃(此非春秋晉莊叔所封/之曲沃按其地在𢎞農)¶