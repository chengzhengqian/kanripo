桂陽太守任𦙍棄城走(任音/壬)賊衆遂至數萬轉攻零陵¶
太守下邳陳球固守拒之零陵下溼編木為城(零陵郡/武帝置)¶
(宋白曰郡古理在今全州清/湘縣南七十八里古城存焉)郡中惶恐掾史白球遣家¶
避難(難乃/旦翻)球怒曰太守分國虎符受任一邦豈顧妻孥¶
而沮國威乎(孥音奴沮/在吕翻)復言者斬乃弦大木為弓羽矛¶
為矢引機發之多所殺傷(此則今划/車弩之類)賊激流灌城球輒¶
於内因地埶反决水淹賊相拒十餘日不能下時度尚¶
徵還京師詔以尚為中郎將率步騎三萬餘人救球發¶