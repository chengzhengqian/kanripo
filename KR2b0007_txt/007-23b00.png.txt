棺載輼凉車中(文穎曰輼輬車如今䘮轜車也孟康曰/如衣車有窻牖閉之則温開之則凉故)¶
(名如淳曰輼輬車其車廣大有羽飾沈約宋書禮志曰/漢制大行載輼輬車四輪其飾如金根加施組連璧交)¶
(路四角金龍飾銜璧垂五采飾羽流蘇前後雲畫帷裳/&KR1017;文畫曲轓長與車等太僕御駕六白駱馬以黑藥灼)¶
(其身為虎文史記正義曰棺音館/又古玩翻輼音温凉一作輬音同)故幸宦者驂乗所至¶
上食百官奏事如故宦者輒從車中可其奏事獨胡亥¶
趙髙及幸宦者五六人知之初始皇尊寵蒙氏信任之¶
䝉恬任外將䝉毅常居中參謀議名為忠信故雖諸將¶
相莫敢與之争(將即/亮翻)趙髙者生而隠宫(康曰餘刑顯於/市朝宫刑在於)¶