(士女/冠)國家庶事皆取秦王處分(處昌/吕翻)辛酉馮立謝叔方¶
皆自出薛萬徹亡匿世民屢使諭之乃出世民曰此皆¶
忠於所事義士也釋之癸亥立世民為皇太子又詔自¶
今軍國庶事無大小悉委太子處决然後聞奏¶
　臣光曰立嫡以長(長知/兩翻)禮之正也然髙祖所以有天¶
　下皆太宗之功隠太子以庸劣居其右地嫌勢逼必¶
　不相容曏使髙祖有文王之明隠太子有泰伯之賢¶
　太宗有子臧之節(文王舍伯邑考而立武王泰伯讓/國於弟王季厯子臧辭曹國而不)¶