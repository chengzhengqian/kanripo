人或逼遷徙(謂中原之人有戀土不肻/南度者以兵威逼遷之也)或是新附百姓¶
懷土皆有歸本之心臣宣國恩示以好惡處與田宅漸¶
得少安(好呼到翻惡烏路翻/處昌吕翻少詩沼翻)聞臣疾篤衆情駭動若當¶
北渡必啓寇心(葢時議欲徙京口之鎮/渡江而北故鑒云然)太常臣謨平簡¶
貞正素望所歸謂可以為都督徐州刺史詔以蔡謨為¶
太尉軍司加侍中辛酉鑒薨即以謨為征北將軍都督¶
徐兖青三州諸軍事徐州刺史假節時左衞將軍陳光¶
請伐趙詔遣光攻夀陽(夀陽即夀春晉避簡文鄭太后/諱改曰夀陽自祖約之敗為趙)¶