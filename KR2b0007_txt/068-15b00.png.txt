迫遂降(降户江/翻下同)龎德在隄上被甲持弓箭不虛發(射必/中也)¶
(龎皮江翻/被皮義翻)自平旦力戰至日過中羽攻益急矢盡短兵¶
接德戰益怒氣愈壯而水浸盛吏士盡降(降户江/翻下同)德乗¶
小船欲還仁營水盛船覆失弓矢獨抱船覆水中為羽¶
所得立而不跪(示不/屈伏)羽謂曰卿兄在漢中(魏畧曰德從/兄柔在蜀)¶
我欲以卿為將不早降何為德罵羽曰豎子何謂降也¶
魏王帶甲百萬威振天下汝劉備庸才耳豈能敵邪我¶
寧為國家鬼不為賊將也羽殺之(將即/亮翻)魏王操聞之曰¶