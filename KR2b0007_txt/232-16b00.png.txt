贊引兵自寜慶北去(寜慶二/州名)癸酉軍於合水之北(合水/縣屬)¶
(慶州隋開皇十六年置九域志/合水縣在慶州東北四十五里)邠寜節度使韓逰瓌遣¶
其將史履程夜襲其營殺數百人吐蕃追之逰瓌陳于¶
平川(邠卑旻翻使疏吏翻瓌古回翻將/即亮翻吐從暾入聲陳讀曰陣)濳使人鼓于西¶
山虜驚弃所掠而去　十一月甲午立淑妃王氏為皇¶
后　乙未韓滉入朝(滉呼廣翻自京口/入朝朝直遥翻)　丁酉皇后崩¶
　辛丑吐蕃冦鹽州(鹽州五原郡/漢五原縣地)謂刺史杜彦光曰我¶
欲得城聽爾率人去彦光悉衆奔鄜州(九域志慶州東/至鄜州三百五)¶