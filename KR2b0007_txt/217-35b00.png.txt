者三十餘人史思明李立節蔡希德既克常山引兵撃¶
諸郡之不從者所過殘滅於是鄴廣平鉅鹿趙上谷博¶
陵文安魏信都等郡復為賊守(鉅鹿郡邢州信都郡冀/州文安郡莫州復扶又)¶
(翻/)饒陽太守盧全誠獨不從思明等圍之河間司法李¶
奐將七千人景城長史李暐遣其子祀將八千人救之¶
皆為思明所敗(敗補/邁翻)　上命郭子儀罷圍雲中還朔方¶
益𤼵兵進取東京選良將一人分兵先出井陘定河北¶
子儀薦李光弼癸亥以光弼為河東節度使分朔方兵¶