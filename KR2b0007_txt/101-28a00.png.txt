將軍王撫帥騎二萬會王猛以救儼猛遣邵羌追歛岐¶
王撫守侯和姜衡守白石(白石縣前漢屬金城郡後漢/屬隴西郡賢曰白石山在今)¶
(蘭州宋白曰河州鳯林縣本漢白/石縣地張駿八年改爲永固縣)猛與楊安救枹罕天¶
錫遣楊遹逆戰于枹罕東猛大破之俘斬萬七千級與¶
天錫相持於城下(枹罕城/下也)邵羌禽歛岐於白馬送之猛¶
遺天錫書曰(遺于/季翻)吾受詔救儼不令與涼州戰今當深¶
壁高壘以聽後詔曠日持久恐二家俱弊非良筭也(二/家)¶
(謂秦/涼也)若將軍退舍吾執儼而東將軍徙民西旋不亦可¶