午上與羣臣論止盜或請重法以禁之上哂之(笑不壞/顔為哂)¶
(哂式/忍翻)曰民之所以為盜者由賦繁役重官吏貪求饑寒¶
切身故不暇顧亷恥耳朕當去奢省費(去羌/吕翻)輕徭薄賦¶
選用亷吏使民衣食有餘則自不為盜安用重法邪(邪/音)¶
(耶/)自是數年之後海内升平路不拾遺外户不閉商旅¶
野宿焉上又嘗謂侍臣曰君依於國國依於民刻民以¶
奉君猶割肉以充腹腹飽而身斃君富而國亡故人君¶
之患不自外來常由身出夫欲盛則費廣費廣則賦重¶