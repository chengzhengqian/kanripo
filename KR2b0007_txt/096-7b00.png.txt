百倍縱其急攻猶足枝持觀形察變閒出求利(謂伺間/出擊趙)¶
(以求利也/閒古莧翻)如事之不濟不失於走奈何望風委去為必¶
亡之理乎皝乃止然猶懼形於色𤣥莵太守河間劉佩¶
曰今彊寇在外衆心恟懼(莵同都翻守式/又翻恟許拱翻)事之安危繫¶
於一人大王此際無所推委(推吐雷翻言難推/此責以委人也)當自彊¶
以厲將士不宜示弱事急矣臣請出擊之縱無大捷足¶
以安衆乃將敢死數百騎出衝趙兵所向披靡(披普彼/翻開也)¶
(分也散也/靡偃也)斬獲而還(還從宣翻/又如字)於是士氣自倍皝問計¶