而拔虜三将及士卒七千餘人進攻廣峴(廣峴蓋即/黄峴闗)太¶
子左衛率李元履棄城走又攻西闗馬仙琕亦棄城走¶
上使南郡太守韋叡将兵救仙琕(邵陽之捷叡遷左衛/将軍尋為安西長史)¶
(南郡/太守)叡至安陸増築城二丈餘更開大塹起髙樓(塹七/艷翻)¶
衆頗譏其示怯叡曰不然為将當有怯時不可専勇中¶
山王英急追馬仙琕将復邵陽之恥聞叡至乃退上亦¶
有詔罷兵初魏主遣中書舍人鮦陽董紹慰勞叛城(鮦/陽)¶
(縣漢屬汝南郡晉屬汝隂郡魏屬新蔡郡孟康曰鮦音/紂紅翻隋廢新蔡郡為縣屬豫州鮦陽之地當在新蔡)¶