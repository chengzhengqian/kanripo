王興曰慕容超姿幹瓌偉(瓌公/回翻)殆非真狂願微加官爵¶
以縻之興召見與語超故為謬對或問而不答興謂紹¶
曰諺云妍皮不褁癡骨徒妄語耳乃罷遣之備徳聞納¶
有遺腹子在秦遣濟隂人呉辯往視之(濟子/禮翻)辯因鄉人¶
宗正謙賣卜在長安以告超(宗正以/官為氏)超不敢告其母妻¶
潛與謙變姓名逃歸南燕行至梁父(父音/甫)鎮南長史悦¶
夀以告兖州刺史慕容法(南燕以法為兖/州刺史鎮梁父)法曰昔漢有¶
卜者詐稱衛太子(見二十三卷漢/昭帝始元五年)今安知非此類也不¶