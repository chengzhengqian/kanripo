聞彦章死喜曰彼將帥自相魚肉亡無日矣(將即亮翻/帥所類翻)¶
賀瓌殘虐失士卒心我若引兵直指其國都(國都謂/大梁)彼¶
安得堅壁不動幸而一與之戰蔑不勝矣王欲自將萬¶
騎直趣大梁周德威曰梁人雖屠上將(謂殺謝/彦章也)其軍尚¶
全輕行儌利未見其福(儌一/遙翻)不從戊午下令軍中老弱¶
悉歸魏州起師趨汴(趨七/喻翻)庚申毁營而進衆號十萬¶
辛酉蜀改明年元曰乾德　賀瓌聞晉王已西(自行臺/村趨大)¶
(梁為自/東徂西)亦棄營而踵之晉王發魏博白丁三萬從軍以¶