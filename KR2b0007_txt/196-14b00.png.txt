不肖卒亡宗祀(謂天元及焬帝/也卒子恤翻)聖上以殿下親則父子¶
事兼家國所應用物不為節限恩㫖未踰六旬用物已¶
過七萬驕奢之極孰云過此况宫臣正士未嘗在側羣¶
邪淫巧昵近深宫在外瞻仰已有此失居中隐宻寧可¶
勝計(昵尼質翻近其/靳翻勝音升)苦藥利病苦言利行(因張良之言/而品節之)¶
伏惟居安思危日慎一日太子惡其書(惡烏/路翻)令户奴伺¶
𤣥素早朝(户奴官奴掌守門户/伺相吏翻朝直遥翻)宻以大馬箠擊之㡬斃¶
(箠止蕊翻㡬居/希翻又音祁)　秋七月戊子以長孫無忌為司徒房¶