守具以拒之賊為雲梯勢如半虹(杜佑曰以大木為床/下置六輪上立雙牙)¶
(牙有檢梯節長丈二尺有四桄桄相去四尺勢微回遞互/相檢飛于雲間以窺城中有上城梯首冠雙轆轤枕城而)¶
(上謂之/飛雲梯)置精卒二百於其上推之臨城(推吐/雷翻)欲令騰入¶
巡豫於城鑿三穴候梯將至於一穴中出大木末置鐵¶
鈎鉤之使不得退一穴中出一木拄之使不得進一穴¶
中出一木木末置鐵籠盛火焚之其梯中折(盛時征翻/折而設翻)¶
梯上卒盡燒死賊又以鈎車鈎城上棚閣(棚閣者於城/上架木為棚)¶
(跳出城外四五尺許上有屋宇可蔽風雨/戰士居之以臨禦外敵今人謂之敵樓)鈎之所及莫¶