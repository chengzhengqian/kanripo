者譽日損而禍至陛下嚴刑法以禁直辭黜善士以逆¶
諫口杯酒造次死生不保(造七/到翻)仕者以退為幸居者以¶
出為福誠非所以保光洪緒熈隆道化也何定本僕𨽻¶
小人身無行能(行下/孟翻)而陛下愛其佞媚假以威福夫小¶
人求入必進奸利定間者妄興事役發江邉戍兵以驅¶
麋鹿老弱饑凍大小怨歎傳曰國之興也視民如赤子¶
其亡也以民為草芥(左傳曰陳逢滑曰國之興也視/民如傷其亡也以民為土芥)今¶
法禁轉苛賦調益繁(調徒/釣翻)中官近臣所在興事而長吏¶