雪連旬外無供億(毛居正曰供儗儗有儲偫之意供億/猶供儗也億度也料度其所須之物)¶
(隨多少而供之/以待其乏也)上下凍餒太后使人謂寺僧曰吾嘗於¶
此飯僧數萬(飯扶/晩翻)今日獨無一人相念邪僧辭以虜意¶
難測不敢獻食(噫孰知緇黃變色其徒所為有甚於不/敢獻食者耶有國有家者崇奉釋氏以)¶
(求福田利益/可以監矣)晉主隂祈守者乃稍得食是日契丹主自¶
赤岡引兵入宫(入晉/宫)都城諸門及宫禁門皆以契丹守¶
衛晝夜不釋兵仗(懼有/變也)磔犬於門以竿懸羊皮於庭為¶
厭勝(磔渉格翻/厭於葉翻)契丹主謂羣臣曰自今不修甲兵不市¶