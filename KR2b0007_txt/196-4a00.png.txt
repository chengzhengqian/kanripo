而安厝之蓋以窀穸既終(杜預曰窀厚也穸夜也厚/夜猶言長夜窀株倫類)永¶
安體魄而朝市遷變泉石交侵不可前知故謀之龜筮¶
近歲或選年月或相墓田(朝直遥翻/相息亮翻)以為一事失所禍¶
及死生按禮天子諸侯大夫葬皆有月數是古人不擇¶
年月也(古者天子七月而葬同軌畢至諸/侯五月同盟至大夫三月同位至)春秋九月丁¶
巳葬定公雨不克葬戊午日下昃乃克葬是不擇日也¶
鄭葬簡公司墓之室當路毁之則朝而窆(窆必/驗翻)不毁則¶
日中而窆子産不毁是不擇時也古之葬者皆於國都¶