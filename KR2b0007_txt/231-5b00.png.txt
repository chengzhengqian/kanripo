(下/同)此其時矣明日願大王駐馬髙丘觀回紇爲大王剪¶
武俊之騎使匹馬不返(爲于/僞翻)布雄曰大王英略盖世舉¶
燕薊全軍將掃河南清闗中今見小敵冘豫不擊(冘讀/與猶)¶
(同按後漢書馬援傳計冘與未决章懷太子賢注曰冘/行貌也義見説文豫亦未定也冘音以林翻毛晃曰冘)¶
(豫不定後漢馬援傳計冘豫未决字從犬曲其足與/古尤同與侵韻冘韻不同唐史冘豫音淫誤今從晃)失¶
逺近之望將何以成霸業乎逹干請戰是也滔喜遂¶
决意出戰丙子旦武俊遣其兵馬使趙琳將五百騎伏¶
于桑林(桑林之地在/經城西南)抱真列方陳於後(陳讀曰/陣下同)武俊引¶