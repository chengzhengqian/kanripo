(縣有黄澤嶺隋改遼陽/為遼山縣唐帶遼州)與存審㑹於臨清猶疑魏人之¶
詐按兵不進德倫遣判官司空頲犒軍(頲它鼎翻/犒苦到翻)密言¶
於晉王曰除亂當除根因言張彦㓙狡之狀勸晉王先¶
除之則無虞矣王黙然(巳諭其意而不形於言/慮有窺聽而洩軍機也)頲貝州人¶
也晉王進屯永濟(永濟縣在魏/州北數十里)張彦選銀槍効節五百¶
人皆執兵自衛詣永濟謁見王登驛樓語之曰(語牛/倨翻)汝¶
陵脅主帥殘虐百姓(帥所/類翻)數日中迎馬訴寃者百餘輩¶
我今舉兵而來以安百姓非貪人土地汝雖有功於我¶