小黄門史左悺與梁不疑有隙(悺工喚翻/又音綰)中常侍徐璜¶
黄門令具瑗(具姓也左傳有具丙瑗于眷翻梁考異/曰宦者傳作中常侍具瑗今從  冀傳)常¶
私忿疾外舍放横(横户/孟翻)口不敢道於是帝呼超悺入室¶
謂曰梁將軍兄弟專朝(朝直/遙翻)迫脅内外公卿以下從其¶
風㫖今欲誅之於常侍意如何超等對曰誠國姦賊當¶
誅日乆臣等弱劣未知聖意如何耳帝曰審然者常侍¶
宻圖之對曰圖之不難但恐陛下腹中狐疑帝曰姦臣¶
脇國當伏其罪何疑乎於是召璜瑗五人共定其議帝¶