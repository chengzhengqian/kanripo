(在常侍侍郎上及渡江則侍郎/次常侍而典書令居三軍下)中丞鄭林為軍諮祭酒¶
　八月辛酉東海哀王冲薨(冲後東海王越事見八/十七卷懷帝永嘉五年)¶
九月代王什翼犍築盛樂城於故城南八里(犍居言翻/樂音洛)¶
　代王妃慕容氏卒　冬十月匈奴劉虎寇代西部代¶
王什翼犍遣軍逆擊大破之虎卒子務桓立遣使求和¶
於代什翼犍以女妻之(妻七/細翻)務桓又朝貢於趙(朝直/遥翻)趙¶
以務桓為平北將軍左賢王　趙横海將軍王華帥舟¶
師自海道襲燕安平破之(此遼東郡之西安平也四年/華以青州之衆戍海島故得)¶