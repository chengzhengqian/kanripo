門侍郎傅宣歎曰今日復見武帝之世矣(復扶/又翻)　十二¶
月壬午朔日有食之　太傅越以詔書徴河間王顒為¶
司徒顒乃就徴南陽王模遣其將梁臣邀之於新安車¶
上扼殺之并殺其三子(模越之弟也意謂殺顒父子則/兄弟身安而無患矣而不知石)¶
(勒趙染之禍已伏於㝠㝠之中矣新安縣漢屬宏農郡/晉屬河南郡  考異曰三十國晉春秋云東海王越殺)¶
(顒今從/顒傳)　辛丑以中書監温羡為左光禄大夫領司徒¶
尚書左僕射王衍為司空　己酉塟惠帝于太陽陵¶
劉琨至上黨東燕王騰即自井陘東下時并州饑饉數¶