(蔚比必寐翻及/也蔚紆勿翻)及永嘉之末何氏無遺種(種章/勇翻)¶
　臣光曰何曽議武帝偷惰取過目前不為逺慮知天¶
　下將亂子孫必與其憂(與讀/曰預)何其明也然身為僭侈¶
　使子孫承流卒以驕奢亡族(卒子/恤翻)其明安在哉且身¶
　為宰相知其君之過不以告而私語於家非忠臣也¶
太傅越以王敦為揚州刺史(為敦亂東/晉張本)　劉寔連年請¶
老朝廷不許尚書左丞劉坦上言古之養老以不事為¶
優(不事謂不/使任事也)不以吏之為重謂宜聽寔所守丁卯詔寔¶