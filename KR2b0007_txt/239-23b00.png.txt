罷度官以安恒鄆之心上怒曰若罷度官是姧謀得成¶
朝廷無復綱紀吾用度一人足破二賊(史言憲宗明/斷故能成功)甲¶
子上召度入對乙丑以度為中書侍郎同平章事度上¶
言淮西腹心之疾不得不除且朝廷業已討之兩河藩¶
鎮䟦扈者將視此為髙下不可中止上以為然悉以用¶
兵事委度討賊甚急初德宗多猜忌朝士有相過從者¶
(過古/禾翻)金吾皆伺察以聞(伺相/吏翻)宰相不敢私第見客度奏¶
今冦盗未平宰相宜招延四方賢才與參謀議始請於¶