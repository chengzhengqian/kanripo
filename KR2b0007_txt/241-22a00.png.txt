使丙申貶仲武為安州刺史　丹王逾薨(逾代/宗子)　吐蕃¶
寇靈武　憲宗之末回鶻遣合達干來求昏尤切憲宗¶
許之三月癸卯朔遣合達干歸國　上見夏州觀察判¶
官柳公權書跡愛之辛酉以公權為右拾遺翰林侍書¶
學士(使之侍書而已不/使任代言之職)上問公權卿書何能如是之善¶
對曰用筆在心心正則筆正上黙然改容知其以筆諫¶
也公權公綽之弟也　辛未安南將士開城納桂仲武¶
執楊清斬之裴行立至海門而卒(海門鎮在白州博白/縣東南卒子恤翻)¶