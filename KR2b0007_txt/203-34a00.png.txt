不明刑罰不中(夫音扶中/竹仲翻)朋黨者進貞直者退徒使百¶
姓修飾道路送往迎來無所益也諺曰欲知其人觀其¶
所使不可不慎也又曰宰相陛下之腹心刺史縣令陛¶
下之手足未有無腹心手足而能獨理者也又曰天下¶
有危機禍福因之而生機静則有福機動則有禍百姓¶
是也百姓安則樂其生(樂音/洛)不安則輕其死輕其死則¶
無所不至祅逆乘釁天下亂矣(祅於/喬翻)又曰隋煬帝不知¶
天下有危機而信貪佞之臣冀収夷狄之利卒以滅亡¶