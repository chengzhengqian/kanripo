(里故黔州城是其丹興縣蓋在今黔州東二百里黔江/縣是又按漢平縣在今涪州東百二十里羅浮山之北)¶
(岷江之南白水入江處側近又按十三州志枳在郡東/北涪陵在郡東按今黔州亦與巴郡東南相抵據謝本)¶
(所論晉志所云今夷費思播及黔府等五州悉是涪陵/故地又隋圖經黔中是武陵郡酉陽縣地按漢酉陽在)¶
(今溪州犬鄉縣界與黔州約相去千餘里今三亭縣西/北九百餘里别有酉陽城乃劉蜀所置非漢之酉陽隋)¶
(圖經及貞觀地志並言蜀所置酉陽為漢酉陽蓋誤認/漢涪陵之地也自永嘉後没於夷獠元魏後圖記不𫝊)¶
(至後周田思鶴歸化初於其地立奉州續改黔州大業/中又改黔安郡因周隋州郡名遂與秦漢黔中郡交牙)¶
(難辨其秦黔中郡理在今辰州西二十里黔中故城是/漢改黔中為武陵郡移治義陵即今辰州叙浦縣是後)¶
(漢移理臨沅即今朗州所理是今辰錦叙奨溪澧朗施/八州是秦漢黔中郡地與今黔州及夷費思播隔越峻)¶