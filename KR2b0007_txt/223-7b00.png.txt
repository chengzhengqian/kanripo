(暉以城降因為吐蕃鄉導十月辛未犯京畿新本紀九/月乙丑涇州刺史高暉叛附於吐蕃十月庚午吐蕃陷)¶
(邠州辛未冦奉天武功今/月從實録而不取其日)引吐蕃深入過邠州上始聞¶
之辛未冦奉天武功京師震駭詔以雍王适為闗内元¶
帥郭子儀為副元帥出鎮咸陽以禦之子儀閒廢日久¶
(寳應元年八月郭子儀/自河東入朝遂留京師)部曲離散至是召募得二十騎¶
而行至咸陽吐蕃帥吐谷渾党項氐羌二十餘萬衆彌¶
漫數十里已自司竹園度渭(鳯翔府盩厔縣有司竹園/漢書王莽傳所謂霍鴻負)¶
(倚芒竹即此地也蘇軾曰盩厔有官/竹園臨水數十里不絶所謂司竹也)循山而東子儀使¶