一虜不可得見况單于之靣乎(事見十七卷武帝元光/二年言欲見匈奴一人)¶
(且不可得况使單/于靣來獻見乎)其後深惟社稷之計規恢萬載之䇿¶
(載子/亥翻)乃大興師數十萬使衛青霍去病操兵前後十餘¶
年於是浮西河絶大幕破窴顔襲王庭窮極其地追犇¶
逐北封狼居胥山禪於姑衍以臨瀚海虜名王貴人以¶
百數自是之後匈奴震怖益求和親然而未肯稱臣也¶
(事並見武帝紀操千髙/翻窴音填怖普布翻)且夫前世豈樂傾無量之費役¶
無罪之人快心狼望之北哉(師古曰狼望匈奴中地名/余謂邉人謂舉燧為狼烟)¶