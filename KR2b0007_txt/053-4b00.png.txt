尉司空趙戒為司徒與大將軍冀參録尚書事太僕袁¶
湯為司空湯安之孫也庚寅使大將軍冀持節以王青¶
葢車迎蠡吾矦志入南宫其日即皇帝位時年十五太¶
后猶臨朝政　秋七月乙卯葬孝質皇帝於靜陵(賢曰/靜陵)¶
(在雒陽東/南三十里)　大將軍掾朱穆奏記勸戒梁冀曰明年丁¶
亥之嵗刑徳合於乾位(賢曰厯法太嵗在丁壬嵗徳在/北宫太嵗在亥卯嵗刑亦在北)¶
(宫故曰合於乾/位掾俞絹翻)易經龍戰之㑹(易坤卦上六龍戰/于野隂疑于陽也)陽道¶
將勝隂道將負願將軍專心公朝(朝直/遙翻)割除私欲廣求¶