土地無崩解者是其法禁上下相維之明驗也以此推¶
綺懼未能為權腹心大疾也至是綺果敗亡　二月立¶
文昭皇后寢園於鄴(甄后賜死於/鄴因葬焉)王朗往視園陵見百¶
姓多貧困而帝方營修宫室朗上疏諫曰昔大禹欲拯¶
天下之大患故先卑其宫室儉其衣食(論語孔子曰禹/卑宫室菲飲食)¶
(而盡力/乎溝洫)句踐欲廣其禦兒之疆亦約其身以及家儉其¶
家以施國(句音勾國語句踐既獲成於吳其地北至于/禦兒非其身之所種則不食非其夫人之所)¶
(織則不衣十年不收於國卒以報吳禦兒吳越分/界之所今嘉興府即其地今有語兒鄉施弋智翻)漢之¶