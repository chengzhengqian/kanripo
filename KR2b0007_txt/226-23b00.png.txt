(𣙜古岳翻代宗寶應元年/更豫州為蔡州避上名也)皆食海鹽晏主之晏以為官¶
多則民擾故但于出鹽之鄉置鹽官收鹽户所煮之鹽¶
轉鬻於商人任其所之自餘州縣不復置官(復扶又翻/下賈復同)¶
其江嶺閒去鹽鄉逺者轉官鹽於彼貯之或商絶鹽貴¶
則減價鬻之謂之常平鹽(後又𣙜茶遂置常平/茶鹽官貯丁吕翻)官獲其¶
利而民不乏鹽其始江淮鹽利不過四十萬緡季年乃¶
六百餘萬緡由是國用充足而民不困弊其河東鹽利¶
不過八十萬緡而價復貴於海鹽先是運闗東榖入長¶