見(見賢/遍翻)復口陳曰臣聞漢家舊典置侍中中常侍各一¶
人省尚書事(復扶又翻賢曰省/覽也省悉井翻)黄門侍郎一人傳發書¶
奏(賢曰傳/通也)皆用姓族(賢曰引用士/人有族望者)自和熹太后以女主¶
稱制不接公卿乃以閹人為常侍小黄門通命兩宫自¶
此以來權傾人主窮困天下宜皆罷遣博選耆儒宿徳¶
與參政事帝怒不應穆伏不肯起左右傳出(賢曰傳/聲令出)良¶
乆乃趨而去自此中官數因事稱詔詆毁之(數所/角翻)穆素¶
剛不得意居無幾憤懣發疽卒(幾居/豈翻)¶