衆弗善也中人或告丞相丞相後損車騎始皇怒曰此¶
中人泄吾語案問莫服捕時在旁者盡殺之自是後莫¶
知行之所在羣臣受決事者悉於咸陽宫侯生盧生相¶
與譏議始皇因亡去始皇聞之大怒曰盧生等吾尊賜¶
之甚厚今乃誹謗我(誹敷/尾翻)諸生在咸陽者吾使人亷問¶
或為妖言以亂黔首(亷察也秦有誹謗妖言/之罪漢除之妖於遥翻)於是使御¶
史悉案問諸生(秦置御史掌討姦猾治/大獄御史大夫統之)諸生傳相告引¶
(傳相告引者謂甲引乙乙復/引丙也傳株戀翻相如字)乃自除犯禁者四百六十¶