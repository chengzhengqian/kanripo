(左右拾遺各一人從八品上掌供奉諷諫行/立次左右史之下左属門下省右属中書省)先責識官¶
(識官猶今/之保識)乃聽投表疏(疏所/去翻)徐敬業之反也侍御史魚¶
承曄之子保家教敬業作刀車及弩敬業敗僅得免太¶
后欲周知人間事保家上書請鑄銅為匭以受天下密¶
奏(上時/掌翻)其器共為一室中有四隔上各有竅以受表䟽¶
可入不可出太后善之(作考異曰統紀唐厯皆云八月/  銅匭今從實録舊本紀又朝)¶
(野僉載作魚思咺云上欲作匭召工匠無人作得者/思咺應制為之甚合規矩遂用之今從御史臺記)未¶
幾其怨家投匭(怨於元翻/幾居豈翻)告保家為敬業作兵器殺傷¶