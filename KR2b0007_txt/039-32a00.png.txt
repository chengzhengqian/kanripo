弇將兵俱南與漁陽軍合所過擊斬王郎大將九卿校¶
尉以下凡斬首三萬級定涿郡中山鉅鹿清河河間凡¶
二十二縣前及廣阿聞城中車騎甚衆丹等勒兵問曰¶
此何兵曰大司馬劉公也諸將喜即進至城下城下初¶
傳言二郡兵為邯鄲來(為于偽/翻下同)衆皆恐劉秀自登西城¶
樓勒兵問之耿弇拜于城下即召入具言發兵狀秀乃¶
悉召景丹等入笑曰邯鄲將帥數言我發漁陽上谷兵¶
(數所角/翻下同)吾聊應言我亦發之(賢曰王郎將帥數云欲發/二郡兵故拒光武光武聊)¶