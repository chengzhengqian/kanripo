以来昭穆失序(昭讀為韶/時昭翻)永安以孝文為伯考永熙遷¶
孝明於夾室(敬宗尊其父彭城王勰為皇帝列於七廟/以孝文為伯考髙歡之立魏孝武改元永)¶
(熙孝武自以於孝明帝兄弟也禮兄弟不相入廟/遂遷孝明帝主於夾室凡宗廟之制有東西夾室)業喪¶
祚短職此之由(喪息/亮翻)遂立清河世子善見為帝謂亶曰¶
欲立王不如立王之子亶不自安輕騎南走歡追還之¶
丙寅孝静帝即位於城東北(歡以善見者清河王懌之/孫於孝明帝猶子也入繼)¶
(大宗則昭穆順遂立之城/東北者洛陽城東北也)時年十一大赦改元天平(魏/自)¶
(此分為/東西)魏宇文泰進軍攻潼闗斬薛瑜虜其卒七千人¶