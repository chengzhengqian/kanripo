京師將有變宜衷甲以備非常义信之命宫臣皆衷甲¶
以居(粲固忌刻而义亦愚甚/矣甲在衣中為衷甲)粲馳遣告靳凖王沈(靳居/惞翻)¶
(沈持/林翻)凖以白漢主聰曰太弟將為亂已衷甲矣聰大驚¶
曰寧有是邪王沈等皆曰臣等聞之久矣屢言之而陛¶
下不之信也聰使粲以兵圍東宫粲使凖沈收氐𦍑酋¶
長十餘人窮問之(义為大單于氐𦍑酋長屬焉故皆/服事東宫酋慈由翻長知兩翻)皆¶
懸首高格(格以木為之周禮牛人祭祀共其牛牲之互/鄭𤣥曰互若今屠家之懸肉格左思吴都賦)¶
(曰峭格周施呂向/曰格懸網木也)燒鐵灼目酋長自誣與义謀反聰謂¶