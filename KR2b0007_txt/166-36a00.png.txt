之而去續部將皆郡中豪族多驕横(將即亮翻下/同横戶孟翻)續裁¶
制之諸將皆怨相與殺之續宗人廸勇冠軍中(冠古/玩翻)衆¶
推為主廸素寒微恐郡人不服以同郡周敷族望高顯¶
折節交之(折而/設翻)敷亦事廸甚謹廸據上塘(上塘下卷作/工塘必有一)¶
(誤按陳書周廸/𫝊工字為是)敷據故郡朝廷以廸為衡州刺史領臨¶
川内史(以臨川内史帶/衡州刺史耳)時民遭侯景之亂皆棄農業羣¶
聚為盗唯廸所部獨務農桑各有贏儲政敎嚴明(敎謂/敎令)¶
(州郡下令/謂之敎)徵斂必至(歛力/贍翻)餘郡乏絶者皆仰以取給(仰/牛)¶