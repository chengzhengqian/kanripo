避事尋坐阿縱除名(收考異曰北齊書帝紀正月乙亥/  為僕射己卯除名相去五日不)¶
(容如此之速恐/誤今去其日)兖州刺史畢義雲作書與髙元海論叙¶
時事元海入宫不覺遺之給事中李孝貞得而奏之帝¶
由是疎元海以孝貞兼中書舍人徵義雲還朝和士開¶
復譖元海(復扶/又翻)帝以馬鞭箠元海六十責曰汝昔敎我¶
反(事見上卷二/年箠止蕋翻)以弟反兄幾許不義以鄴城兵抗并州¶
幾許無智(幾居/豈翻)出為兖州刺史　甲申周廸衆潰脫身¶
踰嶺奔晉安(臨川郡南城縣有/東興嶺通晉安)依陳寳應官軍克臨川¶