適(䖍勇葢代北既敗而死故諸部皆貳然天將亡燕垂/繼以殞此固非人力所能為也帥讀曰率怖普布翻)¶
垂之過參合陂也見積骸如山為之設祭(為于/偽翻)軍士皆¶
慟哭聲震山谷垂慙憤嘔血由是發疾乘馬輿而進頓¶
平城西北三十里太子寳等聞之皆引還燕軍叛者犇¶
告於魏云垂已死輿尸在軍魏王珪欲追之聞平城已¶
没乃引還隂山(魏人有言死諸葛走生仲達拓䟦珪/聞慕容垂之死而不敢進亦類是耳)垂¶
在平城積十日疾轉篤乃築燕昌城而還(水經燕昌城/在平城北四)¶
(十/里)夏四月癸未卒於上谷之沮陽(賢曰沮陽縣故城在/今媯州東沮音阻垂)¶