令有所不行彼因潛相交結在於國體豈可遽休須興¶
師四面攻討彼將帥則加官爵士卒則給衣糧按兵玩¶
冦坐觀勝負而勞費之病盡歸國家矣(自大厯貞元以/來用兵之弊正)¶
(如/此)今江淮大水公私困竭軍旅之事殆未可輕議也左軍¶
中尉吐突承璀(璀七/罪翻)欲希上意奪裴垍權自請將兵討¶
之宗正少卿李拭奏稱承宗不可不討承璀親近信臣¶
宜委以禁兵使統諸軍誰敢不服上以拭狀示諸學士¶
曰此姦臣也知朕欲將承璀故上此奏卿曹記之自今¶