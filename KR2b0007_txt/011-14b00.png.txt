急(卒讀/曰猝)百萬之衆可立具也因秦之故資甚美膏腴之¶
地此所謂天府者也(府聚也萬物所/聚謂之天府)陛下入闗而都之¶
山東雖亂秦之故地可全而有也夫與人鬭不搤其亢¶
拊其背未能全其勝也(張晏曰搤與扼同捉持之也/亢音岡又下郎翻喉嚨也)今¶
陛下案秦之故地此亦搤天下之亢而拊其背也帝問¶
羣臣羣臣皆山東人爭言周王數百年秦二世即亡洛¶
陽東有成皐西有殽澠(師古曰殽謂殽山今陜州/東二殽山是也澠即澠池)倍河¶
鄉伊洛(河在洛陽城北故曰倍伊洛二水在洛/陽城南故曰鄉倍蒲妹翻鄉讀曰嚮)其固亦¶