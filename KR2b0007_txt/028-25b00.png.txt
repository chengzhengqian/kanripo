(知讀/曰智)誠深思天地之心覽否泰之卦歴周唐之所進以¶
為法原秦魯之所消以為戒(師古曰歴謂歴觀之原謂/思其本也周成王唐唐堯)¶
考祥應之福災異之禍以揆當世之變放逺佞邪之黨¶
壊散險詖之聚(逺于願翻壊音怪師古曰揆/度也險言曰詖詖彼義翻)杜閉羣枉¶
之門廣開衆正之路決斷狐疑分别猶豫(斷丁亂翻/别彼列翻)使¶
是非炳然可知則百異消滅而衆祥並至太平之基萬¶
世之利也顯見其書愈與許史比而怨更生等(比毗至/翻下同)¶
是嵗夏寒日青無光顯及許史皆言堪猛用事之咎上¶