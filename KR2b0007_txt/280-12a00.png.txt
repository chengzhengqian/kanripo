癸亥應州言契丹三千騎攻城　張敬逹築長圍以攻¶
晉陽石敬瑭以劉知逺為馬歩都指揮使安重榮張萬¶
迪降兵皆𨽻焉知逺用法無私撫之如一由是人無貳¶
心敬瑭親乗城坐卧矢石下知逺曰觀敬逹軰高壘深¶
塹欲為持久之計無它竒䇿不足慮也願明公四出間¶
使(間古莧翻/使疏吏翻)經畧外事守城至易知逺獨能辦之(易以/豉翻)¶
(用兵之計攻城最下以敬瑭知逺之守又有/契丹之援而敬逹欲以持久制之宜其敗也)敬瑭執知¶
逺手撫其背而賞之　戊寅以成徳節度使董温琪為¶