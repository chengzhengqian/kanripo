王之長子太后鍾愛羣情允歸可於中京即皇帝位(契/丹)¶
(主安巴堅謚大聖皇帝其長子東丹王托雲號人皇王/托雲奔唐其子烏雲留本國不從契丹主耶律徳光封)¶
(之為永康王又徳光取/中國以恒州為中京)於是始舉哀成服既而易吉服¶
見羣臣不復行䘮(復扶/又翻)歌吹之聲不絶於内　辛巳以¶
絳州防禦使王晏為建雄節度使(王晏守絳州見/上卷是年二月)　帝¶
集羣臣庭議進取(庭議者議/之於庭)諸將咸請出師井陘攻取¶
鎮魏(鎮州時為恒州契丹諸酋/聚焉魏帥杜重威陘音刑)先定河北則河南拱手¶
自服帝欲自石㑹趨上黨(趨七/喻翻)郭威曰虜主雖死黨衆¶