以翰林學士工部侍郎陳夷行同平章事　六月河陽¶
軍亂節度使李泳奔懷州軍士焚府署殺泳二子大掠¶
數日乃止泳長安市人寓籍禁軍以賂得方鎮所至恃¶
所交結貪殘不法其下不堪命故作亂丁未貶泳澧州¶
長史(澧州京師東南一千八/百九十三里澧音禮)戊申以左金吾將軍李執¶
方為河陽節度使　秋七月癸亥振武奏党項三百餘¶
帳剽掠逃去(剽匹妙/翻下同)　給事中韋温為太子侍讀晨詣¶
東宫日中乃得見温諫曰太子當鷄鳴而起問安視膳¶