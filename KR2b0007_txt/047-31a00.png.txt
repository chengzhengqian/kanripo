方今之宜上以義自割下以謙自引四舅可長保爵土¶
之榮(四舅謂憲/篤景瓌)皇太后永無慙負宗廟之憂誠䇿之上¶
者也書奏不省(省悉/景翻)恢稱疾乞骸骨歸長陵(恢京兆/長陵人)憲¶
風厲州郡廹脅恢飲藥死於是朝臣震慴(慴之/涉翻)望風承¶
㫖無敢違者袁安以天子幼弱外戚擅權每朝會進見¶
(見賢/遍翻)及與公卿言國家事未嘗不喑嗚流涕(范書作噫/嗚賢曰噫)¶
(音醫又一戒翻嗚一/故翻歎傷之貌也)自天子及大臣皆恃賴之　冬十¶
月癸未上行幸長安詔求蕭曹近親宜為嗣者紹其封¶