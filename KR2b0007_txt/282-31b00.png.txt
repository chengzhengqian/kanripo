習戰養兵息民俟國無内憂民有餘力然後觀舋而動¶
則動必有成矣又鄴都富盛國家藩屛今主帥赴闕(屛/必)¶
(郢翻主帥赴闕謂劉/知逺來朝帥所類翻)軍府無人臣竊思慢藏誨盜之言¶
勇夫重閉之義(慢藏誨盜易大傳之言勇夫重閉左傳/申公巫臣之言藏徂浪翻重直龍翻)¶
乞陛下畧加廵幸以杜姦謀帝謂使者曰朕比日以來¶
煩懣不決今見卿奏如醉醒矣(比毗至翻懣音悶/醒先挺翻醉寤也)卿勿¶
以為憂　閩王曦聞王延政以書招泉州刺史王繼業¶
召繼業還賜死于郊外(福州之郊外也城外三/十里為郊蓋殺之野也)殺其子¶