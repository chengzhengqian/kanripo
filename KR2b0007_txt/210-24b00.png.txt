元　乙巳於鄚州北置渤海軍(莫縣自漢以來屬涿郡/唐屬瀛州景雲二年分)¶
(置鄚州開元十三/年復單用莫字)恒定州境置恒陽軍(杜祐曰恒陽軍/在恒州城東恒)¶
(戸登/翻)媯蔚州境置懷柔軍屯兵五萬(媯居為翻/蔚紆勿翻)　丙午¶
立妃王氏為皇后以后父仁皎為太僕卿仁皎下邽人¶
也戊申立皇子許昌王嗣直為郯王真定王嗣謙為郢¶
王　以劉幽求為右僕射同中書門下三品魏知古為¶
侍中崔湜為檢校中書令　初河内人王琚預於王同¶
皎之謀(謂中宗神龍元年王/同皎謀殺武三思也)亡命傭書於江都上之為¶