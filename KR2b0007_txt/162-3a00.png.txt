乗西北風縱之賊怪之以為厭勝射而下之(厭於恊翻/射而亦翻)¶
援軍募人能入城送啟者鄱陽世子嗣左右李朗請先¶
受鞭詐為得罪叛投賊因得入城城中方知援兵四集¶
舉城鼓譟上以朗為直閤将軍賜金遣之朗縁鍾山之¶
後宵行晝伏積日乃達癸未鄱陽世子嗣永安侯確荘¶
鐵羊鴉仁栁敬禮李遷仕樊文皎将兵度淮攻東府前¶
柵焚之侯景退衆軍營於青溪之東遷仕文皎帥鋭卒¶
五千獨進(帥讀/曰率)深入所向摧靡至菰首橋東(橋在青溪/上菰音孤)¶