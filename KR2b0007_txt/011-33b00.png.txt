敬二千戸為闗内侯號為建信侯帝南過曲逆(班志曲/逆縣屬)¶
(中山國張晏曰濡水於城北曲而西流故曰曲逆後漢/章帝醜其名改曰蒲隂杜佑曰中山郡北平縣秦曲逆)¶
(縣後漢蒲隂縣曲逆讀皆如字文選髙祖功臣贊注曰/西區句翻逆音遇非也顔之推曰俗儒讀曲逆侯為去)¶
(遇票姚校尉曰飄揺票姚諸儒有/兩音最無謂者曲逆為去遇也)曰壯哉縣吾行天下¶
獨見洛陽與是耳乃更封陳平為曲逆侯盡食之平從¶
帝征伐凡六出竒計輒益封邑焉　十二月上還過趙¶
趙王敖執子壻禮甚卑(敖尚帝女魯元公/主故執子壻禮)上箕倨慢罵¶
之(師古曰箕倨者謂伸兩脚其形如箕曲禮曰坐/毋箕孔頴逹曰箕謂舒展兩足状如箕舌也)趙相¶