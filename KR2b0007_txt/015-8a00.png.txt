(及畜産也人能止得其所/驅者令其本主以半賞之)縣官為贖(張晏曰得漢人官/為贖也師古曰張)¶
(説非也此承上句之言謂官為/備價贖之耳為于偽翻下同)其民如是則邑里相救¶
助赴胡不避死非以徳上也(師古曰言非以此事/欲立徳義於主上也)欲全¶
親戚而利其財也此與東方之戍卒不習地埶而心畏¶
胡者功相萬也(言其功萬倍于/東方之戍卒也)以陛下之時徙民實邊¶
使逺方無屯戍之事塞下之民父子相保無係虜之患¶
利施後世名稱聖明其與秦之行怨民相去逺矣(師古/曰行)¶
(怨民言發怨恨之/民使行戍役也)上從其言募民徙塞下錯復言陛下¶