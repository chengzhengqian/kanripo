恪進屯常山雋命恪鎭中山己夘冉閔至薊雋大赦立¶
閔而責之曰汝奴僕下才何得妄稱帝閔曰天下大亂¶
爾曹夷狄禽獸之類猶稱帝况我中土英雄何得不稱¶
帝邪雋怒鞭之三百送於龍城慕容覇軍至繹幕叚勤¶
與弟思聰舉城降(降戶江/翻下同)甲申雋遣慕容評及中尉矦¶
龕帥精騎萬人攻鄴(龕苦/含翻)癸巳至鄴魏蔣幹及太子智¶
閉城拒守城外皆降於燕劉寜及弟崇帥胡騎三千奔¶
晉陽(劉寜劉顯将也以棗/強降閔帥讀曰率)　秦以張遇為征東大將軍¶