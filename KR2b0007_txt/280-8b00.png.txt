都指揮使馬邑安元信(先悉薦翻馬/邑縣屬朔州)將所部六百餘人¶
戍代州代州刺史張朗善遇之元信密説朗曰吾觀石¶
令公長者(説式芮翻石敬瑭加中書/令故稱為令公長知兩翻)舉事必成公何不¶
潜遣人通意可以自全朗不從由是互相猜忌元信謀¶
殺朗不克帥其衆奔審信審信遂帥麾下數百騎與元¶
信掠百井奔晉陽(帥讀/曰率)敬瑭謂元信曰汝見何利害捨¶
彊而歸弱對曰元信非知星識氣顧以人事決之耳夫¶
帝王所以御天下莫重於信今主上失大信於令公親¶