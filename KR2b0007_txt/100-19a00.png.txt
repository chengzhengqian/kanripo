(也永和八年燕王都薊於龍城置留臺以乙逸/領留務葢以幽州刺史鎮龍城也騎竒寄翻)璋猶不¶
悛(悛丑緣/翻下同)逸常憂其敗而璋更被擢任歴中書令御史¶
中丞(被皮/義翻)逸乃歎曰吾少自修立(少詩/照翻)克已守道僅能¶
免罪璋不治節儉專為奢縦(治直/之翻)而更居清顯此豈惟¶
璋之忝幸實時世之陵夷也　二月癸丑燕主雋立其¶
子中山王暐為太子大赦改元光夀　太白入東井秦¶
有司奏太白罰星東井秦分(分扶/問翻)必有暴兵起京師秦¶
主生曰太白入井自為渴耳(為于/偽翻)何所怪乎　姚襄將¶