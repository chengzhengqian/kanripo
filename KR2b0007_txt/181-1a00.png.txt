欽定四庫全書¶
　資治通鑑卷一百八十一　宋　司馬光　撰¶
　　　　　　　　　　　　　　胡三省　音註¶
　隋紀五(起著雍執徐盡𤣥/黓涒灘凡五年)¶
　　煬皇帝上之下¶
大業四年春正月乙巳詔發河北諸軍百餘萬穿永濟¶
渠引沁水南達于河北通涿郡(班志沁水出上黨榖逺/縣羊頭山世靡谷師古)¶
(曰今至懐州武陟縣界入河榖逺隋為沁源縣沁七鴆/翻  考異曰雜記三年六月敕開永濟渠引汾水入河)¶