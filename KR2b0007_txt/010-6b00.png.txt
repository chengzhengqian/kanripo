築為士卒先(李竒曰版墻/版也築杵也)大王宜悉九江之衆身自將¶
之為楚前鋒(将即/亮翻)今乃發四千人以助楚夫北面而臣¶
事人者固若是乎漢王入彭城項王未出齊也大王宜¶
悉九江之兵渡淮日夜㑹戰彭城下大王乃撫萬人之¶
衆無一人渡淮者垂拱而觀其孰勝(垂拱者垂/衣拱手也)夫託國¶
於人者固若是乎大王提空名以鄉楚而欲厚自託臣¶
竊為大王不取也然而大王不背楚者以漢為弱也夫¶
楚兵雖彊天下負之以不義之名以其背盟約而殺義¶