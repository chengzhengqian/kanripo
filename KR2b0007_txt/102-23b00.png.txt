縣皆望風降附(降戸/江翻)燕人大震黄門侍郎封孚問司徒¶
長史申𦙍曰事將何如𦙍歎曰鄴必亡矣吾屬今兹將¶
為秦虜然越得嵗而呉伐之卒受其禍(左傳昭三十二/年呉伐越史墨)¶
(曰不及四十年越其有呉乎越得嵗而呉伐之必受其/凶杜預注曰此年嵗在星紀星紀呉越之分也嵗星所)¶
(在其國有福呉先用兵/故反受其殃卒子恤翻)今福徳在燕(福徳在燕亦謂嵗/星在燕分也後苻)¶
(堅所謂昔吾滅燕/亦犯嵗而㨗是也)秦雖得志而燕之復建不過一紀耳¶
(為後燕復興張本/復扶又翻又如字)　大司馬温自廣陵帥衆二萬討袁¶
瑾以襄城太守劉波為淮南内史將五千人鎮石頭波¶