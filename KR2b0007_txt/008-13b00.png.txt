(借/用)治阿房宫(冶直/之翻)聚狗馬無用之物臣欲諫為位賤(為/于)¶
(偽翻/下同)此真君侯之事君何不諫李斯曰固也吾欲言之¶
久矣今時上不坐朝廷常居深宫吾所言者不可傳¶
也欲見無閒(閒古莧翻隙也又/讀曰閑餘暇也)趙髙曰君誠能諫請為¶
君候上閒語君于是趙髙侍二世方燕樂婦女居前使¶
人告丞相上方閒可奏事丞相至宫門上謁如此者三¶
二世怒曰吾常多閒日丞相不來吾方燕私丞相輒來¶
請事丞相豈少我哉且固我哉(少我謂輕我以為幼少/也固我謂輕我以為固)¶