(名/昇)丁亥行密圍夀州　上以郊畿多盜至有踰垣入宫¶
或侵犯陵寢者欲令宗室諸王將兵巡警又欲使之四¶
方撫慰藩鎮南北司用事之臣恐其不利於已交章論¶
諫上不得已夏四月下詔悉罷之　朝廷以董昌有貢¶
輸之勤(輸春/遇翻)今日所為類得心疾詔釋其罪縱歸田里¶
　户部侍郎同平章事陸希聲罷為太子少師　楊行¶
密圍夀州不克將還庚寅其將朱延夀請試往更攻一¶
鼓拔之(以行密將還而懈於/守溝故一鼓而拔)執刺史江從朂(髙彦温舉/夀州附朱)¶