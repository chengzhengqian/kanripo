足貸商旅富人錢榖以供數月之費仍賜空名殿中侍¶
御史告身五通監察御史告身十通有能出家財助國¶
稍多者賜之時連歲旱蝗冦盜充斥耕桑半廢租賦不¶
足内藏虛竭無所佽助(藏徂浪翻佽/音次亦助也)兵部侍郎判度支¶
楊嚴三表自陳才短不能濟辦辭極哀切詔不許(人見/美官)¶
(誰不欲之乃有辭而不/獲者可以觀世道矣)　曹師雄冦湖州(曹師雄自宣/潤進冦湖州)¶
鎮海節度使裴璩遣兵擊破之王重隠死其將徐唐莒¶
據洪州(曹師雄王重隐/皆王仙芝之黨)　饒州將彭幼璋合義營兵克¶