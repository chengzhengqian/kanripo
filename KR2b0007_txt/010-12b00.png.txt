　也故曰權不可豫設變不可先圖與時遷移應物變¶
　化設䇿之機也¶
漢王謂陳平曰天下紛紛何時定乎陳平曰項王骨鯁¶
之臣亞父鍾離昩龍且周殷之屬(鍾離古鍾離子之後/以國為姓龍姓出于)¶
(龍伯氏又曰出于舜納言之龍師古曰/昧莫曷翻其字從本末之末且子余翻)不過數人耳大¶
王誠能捐數萬斤金行反間間其君臣以疑其心(間古/莧翻)¶
項王為人意忌信䜛必内相誅漢因舉兵而攻之破楚¶
必矣漢王曰善乃出黄金四萬斤與平恣所為不問其¶