果自黄罕嶺遁去六月甲申復入剡(復扶又/翻下同)諸軍失甫¶
不知所在義成將張茵在唐興獲俘將苦之俘曰賊入¶
剡矣茍捨我我請為軍導從之茵後甫一日至剡壁其¶
東南府中聞甫入剡復大恐王式曰賊來就擒耳命趣¶
東南兩路軍會於剡(趣讀/曰促)辛卯圍之賊城守甚堅攻之¶
不能拔諸將議絶溪水以渴之(剡城東南臨溪西北負/山城中多鑿井以引山)¶
(泉非絶溪水所能渇作史者乃北人臆説耳/今浙東諸縣皆無城獨剡縣有城猶為完壯)賊知之乃¶
出戰三日凡八十三戰賊雖敗官軍亦疲賊請降諸將¶