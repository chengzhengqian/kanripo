為主遣人詣孟海公結為外助(孟海公/據曹州)遷延未發待海¶
公報許宏仁張愷知之以告化及化及遣宇文士及陽¶
為遊獵至後軍徳戡不知事露出營迎謁因執之化及¶
譲之曰與公戮力共定海内出於萬死今始事成方願¶
共守富貴公又何反也徳戡曰本殺昏主苦其淫虐推¶
立足下而又甚之逼於物情不得已也化及縊殺之并¶
殺其支黨十餘人孟海公畏化及之彊帥衆具牛酒迎¶
之(帥讀曰/率下同)李密據鞏洛以拒化及(洛水至鞏入/河故曰鞏洛)化及不¶