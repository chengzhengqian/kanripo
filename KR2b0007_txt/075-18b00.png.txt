乞子字養為曹氏後何晏等方用事自以為一時才傑¶
人莫能及晏嘗為名士品目曰唯深也故能通天下之¶
志夏侯泰初是也唯幾也故能成天下之務司馬子元¶
是也唯神也不疾而速不行而至吾聞其語未見其人¶
蓋欲以神况諸己也(夏侯𤣥字泰初司馬師字子元晏翻/引易大𫝊之辭以為品目幾居希)¶
選部郎劉陶曄之子也少有口辯(少詩/沼翻)鄧颺之徒稱之¶
以為伊吕陶嘗謂𫝊𤣥曰仲尼不聖何以知之智者於¶
羣愚如弄一丸於掌中而不能得天下何以為聖𤣥不¶