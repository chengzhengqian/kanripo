又以右金吾衞將軍龎同善營州都督高侃為行軍摠¶
管同討髙麗　秋七月乙丑朔徙殷王旭輪為豫王以¶
大司憲兼檢校太子左中䕶劉仁軌為右相初仁軌為¶
給事中按畢正義事(事見上巻/顯慶元年)李義府怨之出為青州¶
刺史會討百濟仁軌當浮海運糧時未可行(海行非遇/順風不可)¶
義府督之遭風失船丁夫溺死甚衆命監察御史袁異¶
式往鞫之(溺奴狄翻/監古衘翻)義府謂異式曰君能辦事不憂無¶
官異式至謂仁軌曰君與朝廷何人為讐宜早自為計¶