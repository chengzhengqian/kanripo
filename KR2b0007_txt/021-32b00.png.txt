已律曰漢使張勝謀殺單于近臣(師古曰近臣/衛律自謂也)當死單¶
于募降者赦罪舉劒欲擊之勝請降律謂武曰副有罪¶
當相坐武曰本無謀又非親屬何謂相坐復舉劒擬之¶
(復扶又/翻下同)武不動律曰蘇君律前負漢歸匈奴幸䝉大恩¶
賜號稱王擁衆數萬馬畜彌山(師古曰彌滿/也畜許又翻)富貴如此¶
蘇君今日降明日復然空以身膏艸野(膏古/號翻)誰復知之¶
武不應律曰君因我降與君為兄弟今不聽吾計後雖¶
欲復見我尚可得乎武罵律曰汝為人臣子不顧恩義¶