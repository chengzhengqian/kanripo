謹慎者二月乙丑立長陵王倢伃為皇后令母養太子¶
封其父奉光為卭成矦(恩澤矦表卬成矦食/邑于濟隂卭渠容翻)后無竈希¶
得進見(見賢/遍翻)　五月詔曰獄者萬民之命能使生者不¶
怨死者不恨則可謂文吏矣今則不然用法或持巧心¶
析律貳端深淺不平(師古曰析分也謂分破律/條妄生端緒以出入人罪)奏不如實¶
上亦亡由知(師古曰上者天子自/謂也亡古無字通)四方黎民將何仰哉二¶
千石各察官屬勿用此人吏或擅興徭役飾厨傳稱過使¶
客(韋昭曰厨謂飲食傳謂傳舍言修飾意氣以稱過使而/已師古曰使人及賔客來者稱其意而遣之令過去也)¶