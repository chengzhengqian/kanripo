欲遣兵防援又未知田尚書意使者歸以告希鑒希鑒¶
果請援兵晟遣心腹将彭令英等戍涇州晟尋託廵邉¶
詣涇州希鑒出迎晟與之並轡而入道舊結歡希鑒妻¶
李氏以叔父事晟晟謂之田郎晟命具三日食曰廵撫¶
畢即還鳳翔希鑒不復疑(復扶/又翻)晟置宴希鑒與將佐俱¶
至晟營晟伏甲於外廡既食而飲彭令英引涇州諸將¶
下堂晟曰我與汝曹久别各宜自言姓名於是得爲亂¶
者石奇等三十餘人讓之曰汝曹屢爲逆亂殘害忠良¶