紫陌帝使矟騎圍之(騎兵執矟者為矟騎/矟色角翻騎竒寄翻)曰我舉鞭即¶
殺之日晏帝醉不能起黄門郎是連子暢曰(是連亦夷/姓也魏書)¶
(官氏志内入諸/姓有是連氏)陛下如此羣臣不勝恐怖(勝音升怖/普布翻)帝¶
曰大怖邪若然勿殺(若然猶云/若如此也)遂如晉陽　九月壬寅¶
改元大赦以陳霸先為丞相錄尚書事鎭衛大將軍揚¶
州牧義興公(自長城縣公進封義興郡/公按陳書帝紀義當作吳)以吏部尚書王¶
通為右僕射　突厥木杆可汗假道於凉州以襲吐谷¶
渾魏太師泰使凉州刺史史寧帥騎隨之至畨禾(番禾/縣漢)¶