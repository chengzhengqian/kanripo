(復扶/又翻)垣謙之先退士卒驚亂棄仗走泰之為魏人所殺¶
肇之溺死天祚為魏所擒謙之定幼文及士卒免者九¶
百餘人馬還者四百匹魏主攻懸瓠四十二日帝遣南¶
平内史臧質詣壽陽與安蠻司馬劉康祖共將兵救懸¶
瓠(時南平王鑠領安蠻/校尉以康祖為司馬)魏主遣殿中尚書任城公乞地¶
真將兵逆拒之(魏殿中尚書知殿内/兵馬倉庫任音壬)質等擊斬乞地真¶
康祖道錫之從兄也(劉道錫見一百二十三/卷十八年從才用翻)夏四月魏¶
主引兵還(還從宣翻/又如字)癸卯至平城壬子安北將軍武陵¶