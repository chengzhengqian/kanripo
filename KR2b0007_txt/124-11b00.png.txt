書右丞張嵩家有圖䜟問曰劉氏應王繼國家後吾有¶
姓名否嵩曰有姓無名帝聞之命有司窮治索嵩家得¶
䜟書(索山/客翻)事連南康公狄鄰絜嵩鄰皆夷三族死者百¶
餘人絜在勢要好作威福(好呼/到翻)諸將破敵所得財物皆¶
與絜分之既死籍其家財巨萬帝毎言之則切齒癸酉¶
樂平戾王丕以憂卒初魏主築白臺髙二百餘尺(魏主/嗣泰)¶
(常二年秋七月乙酉起白/臺於平城南髙二十丈)丕夢登其上四顧不見人命¶
術士董道秀筮之道秀曰大吉丕黙有喜色及丕卒道¶