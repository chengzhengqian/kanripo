左遊擊将軍趙祖悦襲魏西硤石(水經淮水東過夀春/縣北又北逕山峽中)¶
(謂之峽石對岸山上結二城以防津要在淮水西岸者/謂之西硤石杜佑曰潁州下蔡縣有硤石山梁築城以)¶
(拒魏今/縣城也)據之以逼夀陽更築外城徙縁淮之民以實城¶
内将軍田道龍等散攻諸戍魏揚州刺史李崇分遣諸¶
将拒之(将即/亮翻)癸亥魏遣假鎮南将軍崔亮攻西硤石又¶
遣鎮東将軍蕭寶寅决淮堰　冬十月乙酉魏以胡國¶
珍為中書監儀同三司侍中如故　甲午𢎞化太守杜¶
桂舉郡降魏(𢎞化地闕蓋亦縁邊/蠻郡也降戸江翻)　初魏于忠用事自¶