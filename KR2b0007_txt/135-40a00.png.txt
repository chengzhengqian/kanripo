合州驚駭州民王元夀等一時俱反有司劾奏之(劾户/槩翻)¶
(义户/得翻)魏主遣使至州於洛侯常刑人處宣告吏民然後¶
斬之齊州刺史韓麒麟為政尚寛從事劉普慶說麒麟¶
曰公杖節方夏而無所誅斬何以示威麒麟曰刑罰所¶
以止惡仁者不得已而用之今民不犯法又何誅乎若¶
必斷斬然後可以立威當以卿應之普慶慚懼而起(說/輸)¶
(芮翻夏户雅/翻斷丁亂翻)¶
　¶