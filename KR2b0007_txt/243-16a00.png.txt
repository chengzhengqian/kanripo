室(好呼到翻/治直之翻)欲營别殿制度甚廣李程諫請以所具木¶
石囘奉山陵上即從之　六月己夘朔以左神䇿大將¶
軍康藝全為酈坊節度使(賞討張韶蘇/𤣥明之功也)　上聞王庭湊¶
屠牛元翼家歎宰輔非才使凶賊縱暴翰林學士韋處¶
厚因上䟽言裴度勲髙中夏聲播外夷若置之巖廊委¶
其參决河北山東必稟朝筭(夏户雅翻/朝直遥翻)管仲曰人離而¶
聽之則愚合而聽之則聖理亂之本非有他術順人則¶
理違人則亂伏承陛下當食歎息恨無蕭曹今有裴度¶