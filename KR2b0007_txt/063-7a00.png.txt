願將軍無疑冬十一月繡率衆降曹操(降戸/江翻)操執繡手¶
與歡宴為子均取繡女(為于偽翻/取讀曰娶)拜揚武將軍表詡為¶
執金吾封都亭侯(凡郡國縣道治/所皆有都侯)關中諸將以袁曹方¶
争皆中立顧望凉州牧韋端使從事天水楊阜詣許阜¶
還關右諸將問袁曹勝敗孰在阜曰袁公寛而不斷好¶
謀而少决不斷則無威(斷丁/亂翻)少决則後事今雖彊終不¶
能成大業曹公有雄才遠畧决機無疑法一而兵精能¶
用度外之人所任各盡其力必能濟大事者也曹操使¶