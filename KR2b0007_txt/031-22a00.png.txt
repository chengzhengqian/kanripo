(無有能/傷危也)是故惡日廣而不自知大命傾而不寤易曰危¶
者有其安者也亡者保其存者也(師古曰易下繫之辭/也言安必思危存不)¶
(忘亡乃得/保其安存)陛下誠垂寛明之聴無忌諱之誅使芻蕘之¶
臣得盡所聞於前(刈草曰芻采薪曰/蕘文王詢于芻蕘)羣臣之上願社稷¶
之長福也元年九月黑龍見(見賢/遍翻)其晦日有食之今年¶
二月己未夜星隕乙酉日有食之(己當作癸此承/谷永傳之誤)六月¶
之間大異四發二二而同月三代之末春秋之亂未嘗¶
有也臣聞三代所以隕社稷喪宗廟者皆由婦人與羣¶