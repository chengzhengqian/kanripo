(也/)¶
十三年桓齮伐趙敗趙將扈輒於平陽(齮丘奇翻又去/倚翻敗補邁翻)¶
(將即亮翻扈夏有扈氏之後音户輒陟涉翻後漢志魏/郡鄴縣有平陽城括地志平陽故城在相州臨漳縣西)¶
(二十五里史記正義曰平陽戰國時屬韓後屬趙若據/正義所云則以此平陽為河東之平陽非也當以後漢)¶
(志括地/志為正)斬首十萬殺扈輒趙王以李牧為大將軍復戰¶
於宜安肥下(復扶又翻括地志宜安故城在常山藁城/縣西南二十五里肥下即班志真定國之)¶
(肥纍縣春秋肥子之國括地志/肥纍故城在藁城縣西七里)秦師敗績(大崩曰/敗績)桓齮¶
犇還趙封李牧為武安君(還從/宣翻)¶