之(焚諫/草也)後復承間苦諫帝使力士反接(復扶又翻間古/莧翻反接兩手)¶
(向後/也)㧞白刄注頸罵曰小子何知是誰教汝演曰天下¶
噤口非臣誰敢有言帝趣杖亂捶之數十(噤巨禁翻/趣讀曰促)會¶
醉臥得解帝䙝黷之遊徧于宗戚所往留連(盤樂忘返/謂之留連)¶
唯至常山第多無適而去(適歡/極也)尚書左僕射崔暹屢諫¶
演謂暹曰今太后不敢言吾兄弟杜口僕射獨能犯顔¶
内外深相感愧(常山齊之賢王文宣淫&KR1196;規正為多齊/之史臣因其嗣祚亦多溢美觀者能於)¶
(辭令之間詳其/溢美者則幾矣)太子殷自㓜温裕開朗禮士好學(好呼/到翻)¶