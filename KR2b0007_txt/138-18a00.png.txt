曰今者興𤼵不小動而無成何以示後朕世居幽朔欲¶
南遷中土茍不南伐當遷都於此王公以為何如欲遷¶
者左不欲者右南安王楨進曰成大功者不謀於衆(引/秦)¶
(商鞅/之言)今陛下苟輟南伐之謀遷都洛邑此臣等之願蒼¶
生之幸也羣臣皆呼萬嵗時舊人雖不願内徙(舊人謂/與魏同)¶
(起于北荒之子/孫即所謂國人)而憚於南伐無敢言者遂定遷都之計¶
李冲言於上曰陛下將定鼎洛邑宗廟宫室非可馬上¶
遊行以待之願陛下暫還代都俟羣臣經營畢功然後¶