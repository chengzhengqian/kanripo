固帥百餘婢及城中女丁築邪城於其内(邪即/斜翻)及秦兵¶
至西北隅果潰衆移守新城襄陽人謂之夫人城桓冲¶
在上明擁衆七萬憚秦兵之彊不敢進丕欲急攻襄陽¶
苟萇曰吾衆十倍于敵糗糧山積(糗去/九翻)但稍遷漢沔之¶
民于許洛塞其運道(塞悉/則翻)絶其援兵譬如網中之禽何¶
患不獲而多殺將士急求成功哉丕從之慕容垂拔南¶
陽執太守鄭裔與丕會襄陽　秋七月新宮成辛巳帝¶
入居之　秦兖州刺史彭超請攻沛郡太守戴&KR0735;於彭¶