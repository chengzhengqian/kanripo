若失路不反聞道猶迷不南合子陽則北入文伯耳夫¶
負虚交而易彊禦(負恃也/易輕也)恃遠救而輕近敵未見其利¶
也自兵起以來城郭皆為丘墟生民轉於溝壑幸頼天¶
運少還而將軍復重其難(復扶又翻下/同難乃旦翻)是使積痾不得¶
遂瘳㓜孤將復流離言之可為酸鼻庸人且猶不忍況¶
仁者乎融聞為忠甚易得宜實難憂人太過以徳取怨¶
(謂憂之之過而言之甚切/將以為徳而反以取怨也)知且以言獲罪也囂不納融¶
乃與五郡太守共砥厲兵馬上䟽請師期帝深嘉美之¶