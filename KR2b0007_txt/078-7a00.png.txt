辭不受　吳交趾太守孫諝貪暴(諝私/呂翻)為百姓所患㑹¶
吳主遣察戰鄧荀至交趾(裴松之曰察戰吳官/號今揚都有察戰巷)荀擅調¶
孔爵三十頭送建業(調徒/弔翻)民憚逺役因謀作亂夏五月¶
郡吏呂興等殺諝及荀遣使來請太守及兵九真日南¶
皆應之　詔諸軍大舉伐漢遣征西将軍鄧艾督三萬¶
餘人自狄道趣甘松沓中(甘松本生羗之地張駿置甘/松䕶軍乞伏國仁置甘松郡)¶
(後魏時白水羗朝貢置甘松縣太和六年改置扶州隋/改甘松為嘉誠縣屬同昌郡唐武徳初置松州取甘松)¶
(嶺為名且其地産甘松也杜佑曰甘松嶺江水發源之/地甘松山在今交川郡境今臨洮和政郡之南及合川)¶