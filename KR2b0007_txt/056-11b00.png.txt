(縣屬安定郡賢曰故城/在今原州平凉縣南)餘冦四千落悉散入漢陽山谷¶
間䕶匈奴中郎將張奐上言東羌雖破餘種難盡(種章/勇翻)¶
段熲性輕果慮負敗難常宜且以恩降可無後悔詔書¶
下熲(下遐/稼翻)熲復上言臣本知東羌雖衆而輭弱易制(復/扶)¶
(又翻下同輭/乳兖翻柔也)所以比陳愚慮(比毗/至翻)思為永寧之算而中¶
郎將張奐説虜强難破宜用招降(降户/江翻)聖朝明鑒信納¶
瞽言故臣謀得行奐計不用事勢相反遂懷猜恨信叛¶
羌之訴飾潤辭意云臣兵累見折衂(賢曰傷敗曰/衂音女六翻)又言¶