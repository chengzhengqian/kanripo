(雄曰鳳雌曰䳨書曰鳳凰來/儀為于偽翻下更為下為同)廷尉陳元達切諫以為天¶
生民而樹之君使司牧之非以兆民之命窮一人之欲¶
也晉氏失徳大漢受之蒼生引領庶㡬息肩是以光文¶
皇帝(劉淵諡光文/㡬居希翻)身衣大布居無重茵(衣於既翻下/同重直龍翻)后¶
妃不衣錦綺乘輿馬不食粟愛民故也(乘繩/證翻)陛下踐阼¶
以來已作殿觀四十餘所加之軍旅數興(觀古玩翻/數所角翻)餽¶
運不息饑饉疾疫死亡相繼而益思營繕豈為民父母¶
之意乎今有晉遺類西據闗中南擅江表李雄奄有巴¶