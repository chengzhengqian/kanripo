(百里/耳)民有百走退死之心而無一前鬭生之計西冦浸¶
前車騎孤危(車騎謂/張温也)假令失利其敗不救臣自知言數¶
見厭(數所/角翻)而言不自裁者以為國安則臣䝉其慶國危¶
則臣亦先亡也謹復陳當今要急八事(復扶/又翻)大較言天¶
下大亂皆由宦官宦官共讒陶曰前張角事發詔書示¶
以威恩自此以來各各改悔今者四方安静而陶疾害¶
聖政專言妖孽(妖於驕翻/孽魚列翻)州郡不上(上時/掌翻)陶何縁知疑¶
陶與賊通情於是收陶下黄門北寺獄掠按日急(下遐/稼翻)¶