(商庭盖以西方之庭也數十里言廣於/莵亦西方之獸故於此置圏圏求逺翻)其北治大池漸¶
臺髙二十餘丈命曰太液池(治直之翻漸臺在太液池/中師古曰為水所漸漬故)¶
(曰漸臺漸子廉翻臣瓚曰太液池言承隂陽津液/以作池也師古曰太液池者言其津潤所及廣也)中有¶
蓬莱方丈瀛洲壺梁象海中神山龜魚之屬(三輔故事/池北面有)¶
(石魚長三丈髙五尺南/岸有石龞三枚長六尺)其南有玉堂璧門大鳥之屬(漢/武)¶
(故事玉堂基與未央前殿等去地十二丈黄圖曰璧/門薄以璧玉因曰璧門大鳥立條支所産大鳥之象)立¶
神明臺井幹樓度五十丈(漢宮閣䟽神明臺髙五十丈/上有九室置九天道士百人)¶
(然則神明井幹俱髙五十丈也井幹樓積木而髙為樓/若井幹之形也井幹者井上木欄也其形或四角或八)¶