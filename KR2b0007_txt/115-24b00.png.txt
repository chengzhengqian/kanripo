懼嶺南為竒鎮所據乃遷於樂都(樂音/洛)留大司農成公¶
緒守姑臧傉檀纔出城魏安人侯諶等(晉書載記作焦/諶王侯等諶氏)¶
(壬/翻)閉門作亂収合三千餘家據南城推焦朗為大都督¶
龍驤大將軍諶自稱涼州刺史降于蒙遜(傉檀自據姑/臧之後與四)¶
(鄰交兵所遇輒敗不惟失姑臧亦不能保樂都矣詩曰/毋田甫田惟莠驕驕我思逺人勞心忉忉正謂此也)¶
　劉裕至下邳以船載輜重(重直/用翻)自帥精鋭步歸(帥讀/曰率)¶
至山陽聞何無忌敗死慮京邑失守卷甲兼行(卷讀/曰捲)與¶
數十人至淮上(李延夀南史作江上當従之/盖裕至山陽則已渡淮也)問行人以¶