方彊且當倚之以觀變未可束手於人君璋乃執元普¶
送突厥復與之合數與突厥入寇(數所/角翻)至是見頡利政¶
亂知其不足恃遂帥衆來降(苑君璋與劉武周/同起至是始降)上以君¶
璋為隰州都督芮國公(芮古/國名)　有上書請去佞臣者(上/時)¶
(掌翻去/羌吕翻)上問佞臣為誰對曰臣居草澤不能的知其人¶
願陛下與羣臣言或陽怒以試之彼執理不屈者直臣¶
也畏威順㫖者佞臣也上曰君源也臣流也濁其源而¶
求其流之清不可得矣君自為詐何以責臣下之直乎¶