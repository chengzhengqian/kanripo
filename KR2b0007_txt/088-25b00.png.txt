皆承西臺餘弊(江東謂洛/都為西臺)養望自高是前車已覆而後¶
車又將尋之也請自今臨使稱疾者皆免官睿不從三¶
王之誅趙王倫也(見八十四卷惠/帝永寧元年)制己亥格以賞功自¶
是循而用之頵上言昔趙王簒逆惠皇失位三王起兵¶
討之故厚賞以懷嚮義之心今功無大小皆以格斷(斷/丁)¶
(亂翻决也言功之輕重/差次皆以己亥格决之)乃至金紫佩士卒之身符䇿委¶
僕𨽻之門非所以重名器正紀綱也請一切停之頵出¶
於寒微數為正論府中多惡之(數所角翻/惡烏路翻)出頵為譙郡¶