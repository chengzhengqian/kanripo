避嫌畏禍言不敢及宋氏帝更憐之敇皇后令衣服與¶
太子齊等太子亦親愛慶入則共室出則同輿　己未¶
徙廣平王羨為西平王(西平縣屬汝南郡賢曰西平故/柏子國在今豫州吳房縣西北)¶
　秋八月飲酎畢(酎直/又翻)有司復奏遣東平王蒼歸國(復/扶)¶
(又/翻)帝乃許之手詔賜蒼曰骨肉天性誠不以逺近為親¶
疎然數見顔色(數所/角翻)情重昔時念王久勞思得還休欲¶
署大鴻臚奏不忍下筆顧授小黄門(賢曰大鴻臚奏王/歸國小黄門受詔)¶
(者臚陵/如翻)中心戀戀惻然不能言於是車駕祖送(祖道供/張以送)¶