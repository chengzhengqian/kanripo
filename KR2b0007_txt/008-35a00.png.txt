益張旗幟於山上為疑兵使酈食其陸賈往説秦將㗖¶
以利(師古曰㗖者本為食㗖耳音徒敢翻以食餧人令/其㗖食音則改變為徒濫翻今言以利誘之取食)¶
(為/譬)秦將果欲連和沛公欲許之張良曰此獨其將欲叛¶
恐其士卒不從不如因其懈怠擊之沛公引兵繞嶢關¶
踰蕢山(宋敏求長安志曰嶢關即藍田關在縣東南九/十里蕢山在縣東南二十五里蕢鄭氏音匱師)¶
(古從蘇/林音削)擊秦軍大破之藍田南遂至藍田又戰其北秦¶
兵大敗¶
　¶