信者太后輒以事去之(長知兩翻/去𦍑呂翻)務為壅蔽不使帝知¶
外事通直散騎常侍昌黎谷士恢有寵於帝使領左右¶
(散悉亶翻/騎竒寄翻)太后屢諷之欲用為州士恢懐寵不願出外¶
太后乃誣以罪而殺之有蜜多道人能胡語帝常置左¶
右太后使人殺之於城南而懸賞購賊由是母子之間¶
嫌隙日深是時車騎將軍儀同三司并肆汾廣恒雲六¶
州討虜大都督爾朱榮(廣當作唐魏收志孝昌中置唐/州髙歡建義改唐州曰晉州按)¶
(爾朱榮時駐/兵於晉陽)兵勢彊盛魏朝憚之(胡直/遥翻)髙歡叚榮尉景¶