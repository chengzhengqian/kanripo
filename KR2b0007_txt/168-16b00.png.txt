但有所懐隨宜作一牒(毛晃曰牒書/板小簡也)候少隙即徑進也¶
(少隙言少有間/隙也少詩沼翻)因敕與尚書陽休之鴻臚卿崔劼等三¶
人(臚陵如翻/劼邱八翻)每日職務罷並入東廊共舉録厯代禮樂¶
職官及田市徵稅或不便於時而相承施用或自古為¶
利而於今廢墜或道德髙儁乆在沈淪(沈持林翻/下沈敏同)或巧¶
言眩俗妖邪害政者悉令詳思以漸條奏朝晡給御食¶
畢景聽還(景日景日入而後聽還私舍故云/畢景聽還妖於驕翻晡奔謨翻)帝識度沈¶
敏少居臺閣明習吏事即位尤自勤勵大革顯祖之弊¶