遂疾趨據潁川背城為陳以待(背蒲妹翻/陳讀曰陣)雄等至合戰¶
大破之雄走趙育請降(降戸江/翻下同)俘其士卒萬餘人悉縱¶
遣之任祥聞雄敗不敢進貴與怡峯乘勝逼之祥退保¶
宛陵(宛陵縣漢屬河南尹晉屬滎陽郡魏天平初分/屬廣武郡隋開皇十六年并宛陵縣入新鄭)貴¶
追及擊之祥軍大敗是云寶殺其陽州刺史那椿以州¶
降魏(魏收志天平初置陽州治宜陽/領宜陽金門郡那椿人姓名)魏以貴為開府儀¶
同三司是云寶趙育為車騎大將軍都督杜陵韋孝寛¶
攻東魏豫州㧞之執其行臺馮邕孝寛名叔裕以字行¶