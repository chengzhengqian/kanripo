都以避之公卿皆不欲而莫敢言(畏其/暴也)卓表河南尹朱¶
儁為太僕以為已副使者召拜儁辭不肯受因曰國¶
家西遷必孤天下之望(孤負/也)以成山東之釁臣不知其¶
可也使者曰召君受拜而君拒之不問徙事而君陳之¶
何也儁曰副相國非臣所堪也遷都非計事所急也辭¶
所不堪言其所急臣之宜也由是止不為副卓大㑹公¶
卿議曰高祖都關中十有一世光武宫雒陽於今亦十¶
一世矣案石包䜟(當時緯書之外又有石包室䜟盖時/人附益為之如孔子閉房記之類)¶