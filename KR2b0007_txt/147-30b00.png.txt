師祚嘗從魏主幸東宫懐黄㼐以奉太子(㼐扶田翻博/雅白㼐𤓰屬)¶
(此黄㼐又/一種也)時應詔左右趙桃弓深為帝所信任祚私事¶
之時人謂之桃弓僕射黄㼐少師　十一月乙未以吳¶
郡太守袁昂兼尚書右僕射　初齊太子步兵校尉平¶
昌伏曼容表求制一代禮樂世祖詔選學士十人修五¶
禮(五禮吉凶/軍賔嘉)丹楊尹王儉總之儉卒(卒子/恤翻)以事付國子¶
祭酒何𦙍𦙍還東山(𦙍隠會/稽東山)齊明帝敕尚書令徐孝嗣¶
掌之孝嗣誅率多散逸詔驃騎将軍何佟之掌之(佟徒/冬翻)¶