子(劉琮字/季玉)嵗嵗赦宥何益於治(治直/吏翻)由是蜀人稱亮之¶
賢知禕不及焉(蜀人賢孔明而劣費禕/固不特惜赦一事而已)¶
　陳夀評曰諸葛亮為政軍旅數興而赦不妄下(數所/角翻)¶
　(下同下/遐稼翻)不亦卓乎¶
吳人不便大錢乃罷之(青龍四年吳鑄大錢一當五百/景初二年吳又鑄大錢一當千)¶
　漢主以凉州刺史姜維為衛將軍與大將軍費禕並¶
録尚書事(費父/沸翻)汶山平康夷反維討平之(漢武帝元封/二年分蜀郡)¶
(北部置汶山郡宣帝地節三年合蜀郡蜀又分為汶山/郡又立平康縣屬馬杜佑曰汶山郡今蜀郡西北通化)¶