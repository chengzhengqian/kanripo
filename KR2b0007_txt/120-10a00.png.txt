(卿李延夀曰貴嬪魏文帝所制夫人魏武初建魏國所/制貴人漢光武所制晉為三夫人位視三公淑妃魏明)¶
(帝所制淑媛魏文帝所制淑儀脩華晉武帝所制脩容/魏文帝所制脩儀魏明帝所制婕妤容華前漢舊號充)¶
(華晉武帝所制美/人漢光武所制)庚子以行荆州刺史謝晦為真晦將¶
行與蔡廓别屛人問曰(屏必/郢翻)吾其免乎廓曰卿受先帝¶
顧命任以社稷廢昏立明義無不可但殺人二兄而以¶
之北面挾震主之威據上流之重以古推今自免為難¶
(蔡廓父子以亮直名于宋朝觀其抗言無所避就若不/足以保身而卒能以身名終何也蓋其素行已孚乎人)¶
(而言事無所依違又所以遂其直彼其問者方怵于利/害就以求决則聽之也固合于心而焉敢以為諱乎)¶