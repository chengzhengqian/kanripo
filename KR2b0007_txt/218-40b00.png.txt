過時未食倓悲泣不自勝軍中皆屬目向之(過古禾翻/又古卧翻)¶
(勝音升屬之欲/翻下所屬同)上欲以倓為天下兵馬元帥使統諸將¶
東征(帥所類翻統他/綜翻將即亮翻)李泌曰建寜誠元帥才然廣平兄¶
也若建寜功成豈可使廣平為吳太伯乎上曰廣平冢¶
嗣也(泌毗必翻/嗣祥吏翻)何必以元帥為重泌曰廣平未正位東¶
宫今天下艱難衆心所屬在於元帥若建寜大功既成¶
陛下雖欲不以為儲副同立功者其肯已乎太宗上皇¶
即其事也(謂皆以有定天/下功承大統)上乃以廣平王俶為天下兵¶