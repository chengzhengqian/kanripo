軍以待之梁兵至晉王以鐵騎三千奮擊梁兵大敗思¶
逺走趣楊村(趣七/喻翻)士卒為晉兵所殺傷及自相蹈藉(藉/慈)¶
(夜/翻)墜河陷冰失亡二萬餘人晉王以李嗣源為蕃漢内¶
外馬步副總管同平章事　初義武節度使兼中書令¶
王處直未有子妖人李應之得小兒劉雲郎於陘邑(陘/邑)¶
(本前漢苦陘縣後漢改曰漢昌曹魏改曰魏昌隋改曰/隋昌唐武德四年改曰唐昌天寶元年改曰陘邑屬定)¶
(州妖一遙/翻陘音刑)以遺處直曰是兒有貴相使養為子名之曰¶
都及壯便佞多詐(遺唯季翻相息/亮翻便毗連翻)處直愛之置新軍使¶