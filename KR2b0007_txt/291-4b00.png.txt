入相見榖入見于金祥殿(見賢/遍翻)面陳悃欵(悃苦本/翻誠也)帝不¶
許榖不得已復視事(復扶/又翻)榖未能執筆詔以三司務繁¶
令刻名印用之　辛亥敇民有訴訟必先厯縣州及觀¶
察使處决不直(處昌/吕翻)乃聽訟於臺省或自不能書牒倩¶
人書者必書所倩姓名居處若無可倩聽執素紙所訴¶
必須已事毋得挾私客訴(倩七政翻假倩也事不干/己妄興詞訟謂之客訴)¶
慶州刺史郭彦欽性貪野雞族多羊馬(五代㑹要黨項/野雞族居慶州)¶
(北/)彦欽故擾之以求賂野雞族遂反剽掠綱商(剽匹妙/翻綱商)¶