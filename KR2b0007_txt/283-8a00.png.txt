周王清言於行周曰(曲周縣屬洺州宋熙寧三年/省曲周縣為鎮入雞澤縣)賊城已¶
危我師已老民力已困不早迫之尚何俟乎與奉國都指¶
揮使元城劉詞帥衆先登(元城縣帶魏/州帥讀曰率)八月拔之安從進¶
舉族自焚　甲子以趙瑩為中書令　閩主曦遣使以手¶
詔及金器九百錢萬緡將吏敕吿六百四十通求和於富¶
沙王延政延政不受丙寅閩主曦宴羣臣於九龍殿從子¶
繼柔不能飲強之(從才用翻/强其兩翻)繼柔私減其酒曦怒并客將¶
斬之(王曦之酗虐孫皓/之流也將即亮翻)　閩主鑄永隆通寳大鐵錢一當¶