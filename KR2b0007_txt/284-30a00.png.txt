開門力戰大破閩兵執漢真入城斬之卓巖明無它方¶
略但於殿上噀水散豆作諸法事而已(噀蘓困翻含水/而噴之為噀作)¶
(諸佛事以/為厭勝)又遣使迎其父於莆田(唐武徳初分南安縣/置莆田縣属泉州宋)¶
(太平興國四年分置興化軍/在泉州東北一百六十里)尊為太上皇李仁達既立¶
巖明自判六軍諸衛事使黄仁諷屯西門陳繼珣屯北¶
門仁諷從容謂繼珣曰(從行/容翻)人之所以為人者以有忠¶
信仁義也吾頃嘗有功於富沙中間叛之非忠也人以¶
從子託我而與人殺之非信也(王繼昌閩主延政/從子也從才用翻)屬者¶