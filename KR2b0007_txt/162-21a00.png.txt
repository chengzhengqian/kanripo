心甚憚之太子入泣諌上曰誰令汝來若社稷有靈猶¶
當克復如其不然何事流涕景使其軍士入直省中或¶
驅驢馬帶弓刀出入宫庭上怪而問之直閤将軍周石¶
珍對曰侯丞相甲士上大怒叱石珍曰是侯景何謂丞¶
相左右皆懼是後上所求多不遂志飲膳亦為所裁節¶
憂憤成疾太子以幼子大圜屬湘東王繹(屬之欲/翻託也)并剪¶
爪髪以寄之五月丙辰上卧浄居殿口苦索蜜不得(索/山)¶
(客/翻)再曰荷荷(荷下/可翻)遂殂年八十六景祕不發䘮遷殯於¶