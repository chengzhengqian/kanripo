有作姦犯科(科律/條也)及為忠善者宜付有司論其刑賞以¶
昭陛下平明之理不宜偏私使内外異法也(觀孔明所/謂兩不宜)¶
(則後主之為/君可知矣)侍中侍郎郭攸之費禕董允等(時攸之禕/為侍中允)¶
(為黃門侍郎費父/弗翻禕吁韋翻)此皆良實志慮忠純是以先帝簡拔¶
以遺陛下(遺于/季翻)愚以為宫中之事事無大小悉以咨之¶
然後施行必能裨補闕漏有所廣益將軍向寵(向式亮/翻姓也)¶
性行淑均(行下/孟翻)曉暢軍事試用於昔日先帝稱之曰能¶
是以衆議舉寵為督愚以為營中之事悉以咨之必能¶