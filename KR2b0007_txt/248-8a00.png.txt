可平外議以為若在先朝赦之乆矣上曰卿不知文宗¶
心地不與卿合安能議乎罷盧鈞山南東道專為昭義¶
節度使戊戌劉稹傳首至京師詔昭義五州給復一年¶
(復方目翻除/其賦役也)軍行所過州縣免今年秋稅昭義自劉從¶
諫以來横増賦歛(横户孟翻/歛力贍翻)悉從蠲免所籍土團並縱¶
遣歸農諸道將士有功者等級加賞郭誼既殺劉稹日¶
望旌節既乆不聞問乃曰必移他鎮於是閱鞍馬治行¶
裝(治直/之翻)及聞石雄將至懼失色雄至誼等參賀畢敕使¶