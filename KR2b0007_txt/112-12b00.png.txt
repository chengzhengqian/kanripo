守討孫恩於郁洲累戰大破之恩由是衰弱復縁海南¶
走(復扶/又翻)裕亦隨而邀擊之　燕王盛懲其父寶以懦弱¶
失國務峻威刑又自矜聰察多所猜忌羣臣有纎介之¶
嫌皆先事誅之(先悉/薦翻)由是宗親勲舊人不自保丁亥左¶
将軍慕容國與殿上将軍秦輿段讃謀帥禁兵襲盛(殿/上)¶
(将軍盖慕容所置縁晉之殿/中将軍而名官也帥讀曰率)事發死者五百餘人壬辰¶
夜前将軍段璣與秦輿之子興段讃之子泰潜於禁中¶
鼓譟大呼(呼火/故翻)盛聞變帥左右出戰(帥讀/曰率)賊衆逃潰璣¶