(武唐初屬益州時屬梓州宋朝改曰/中江在梓州西九十里敗蒲邁翻)繼徽本姓楊名崇¶
本茂貞之假子也　己未赦天下(音考異曰實錄降徳/  曲赦天下云徳音)¶
(即非赦既云曲赦即/不及天下實錄誤也)　上饗行廟(時駐蹕華州太常禮/院請權立行廟以備)¶
(告/饗)　庚申王建以决雲都知兵馬使王宗侃為應援開¶
峽都指揮使將兵八千趨渝州决勝都知兵馬使王宗¶
阮為開江防送進奉使將兵七千趨瀘州辛酉宗侃取¶
渝州降刺史牟崇厚癸酉宗阮拔瀘州斬刺史馬敬儒¶
峽路始通(渝瀘皆東川巡屬王建志在廣地假/通峽路進奉以為名耳趨七喻翻)鳯翔將¶