郡通守郭絢(絢許/縣翻)將兵萬餘人討髙士達士達自以才¶
畧不及竇建徳乃進建徳為軍司馬悉以兵授之建徳¶
請士達守輜重自簡精兵七千人拒絢詐為與士達有¶
隙而叛遣人請降於絢(降户/江翻)願為前驅擊士達以自効¶
絢信之引兵隨建徳至長河(隋志長河縣屬平原郡/舊曰廣川仁壽初改名)不¶
復設備建徳襲之殺虜數千人斬絢首獻士達張金稱¶
餘衆皆歸建徳楊義臣乘勝至平原欲入髙雞泊討之¶
建徳謂士達曰歴觀隋將(將即/亮翻)善用兵者無如義臣今¶