無敕令誅討藩鎮大臣當臨事制宜髙郵岸峻而水深¶
狹請將竒兵伏於其側焚荻舟以塞其前(塞悉/則翻)以勁兵¶
蹙其後可盡擒也不然縱之使得度淮至徐州與怨憤¶
之衆合為患必大綯素懦怯且以無敕書乃曰彼在淮¶
南不為暴聽其自過餘非吾事也勛招集銀刀等都竄¶
匿及諸亡命匿於舟中衆至千人丁巳至泗州(泗州晉/宋宿豫)¶
(之地後魏置南徐州又置宿豫郡又改東徐州又改東/楚州周大象三年改泗州開元二十四年移州治臨淮)¶
(縣臨淮本漢徐城縣地當/泗水口南北衝要之所)刺史杜慆饗之於毬埸(慆他/刀翻)¶