泉(神泉漢涪城地晉置西園縣隋改為神泉縣以縣西/有泉能愈疾也唐屬綿州九域志在州西北八十五)¶
(里/)河東將阿跌光顔將兵㑹髙崇文於行營愆期一日¶
(愆過也愆/期過期也)懼誅欲深入自贖軍于鹿頭之西斷其糧道¶
(斷音/短)城中憂懼於是闢綿江柵將李文悦(綿水在綿州/雒縣東三十)¶
(里源出綿竹/縣紫巖山)鹿頭守將仇良輔皆以城降於崇文獲闢¶
壻蘇彊士卒降者萬計崇文遂長驅直指成都所向崩¶
潰軍不留行辛亥克成都劉闢盧文若帥數十騎西奔¶
吐蕃(帥讀/曰率)崇文使髙霞寓等追之及於羊灌田(彭州有/羊灌田)¶