帥精騎一萬南出前鋒至廣昌賊塞隘口(廣昌縣自漢/以来屬代郡)¶
(自廣昌東南山南出倒馬闗至中山上曲陽縣闗山險/隘實為深峭石嶝逶迤㳂塗九曲可從刋入聲汗音寒)¶
(從才用翻帥讀曰/率下同塞悉則翻)柔然遂還乙丑津長史李裔引賊入¶
執津欲烹之既而捨之(史言城無糧援雖/善守者不能支乆)瀛州刺史元¶
寧以城降洛周(降户/江翻)乙丑魏潘嬪生女胡太后詐言皇¶
子(為後胡后立女/張本嬪毗賔翻)丙寅大赦改元武泰　蕭寳寅圍馮¶
翊未下長孫稚軍至恒農(長知兩翻/恒戸登翻)行臺左丞楊侃謂¶
稚曰昔魏武與韓遂馬超據潼闗相拒遂超之才非魏¶