欽定四庫全書¶
　資治通鑑巻一百九十一　宋　司馬光　撰¶
　　　　　　　　　　　　　　胡三省　音註¶
　唐紀七(起閼逢涒灘六月盡柔兆/閹茂八月凡二年有竒)¶
　　髙祖神堯大聖光孝皇帝下之上¶
武徳七年六月辛丑上幸仁智宫避暑(帝作仁智宫於/宜州之宜君縣)¶
　辛亥瀧州扶州獠作亂遣南尹州都督李光度等擊¶
平之(瀧州永熈郡漢端溪縣地又瀧州信義縣武徳元/年分置懐徳縣仍置南扶州南尹州鬰林郡漢廣)¶