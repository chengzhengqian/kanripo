福唐主議自督諸將拒周中書舎人喬匡舜上疏切諫¶
唐主以為沮衆流撫州(沮在/吕翻)唐主問神衛統軍朱匡業¶
劉存忠以守禦方畧匡業誦羅隱詩曰時來天地皆同¶
力運去英雄不自由存忠以匡業言為然唐主怒貶匡¶
業撫州副使流存忠於饒州既而竟不敢自行甲辰帝¶
耀兵于夀春城北唐清淮節度使兼侍中劉仁贍病甚¶
不知人丙午監軍使周廷構營田副使孫羽等作仁贍¶
表遣使奉之來降丁未帝賜仁贍詔遣閤門使萬年張¶