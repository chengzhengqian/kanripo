之(列仙傳曰闗令尹喜者周大夫也老子西游喜先見/其氣候物色而迹之果得老子老子亦知其㫖為著)¶
(道德經使/疏吏翻)　陜州刺史李齊物穿三門運渠辛未渠成¶
(新書曰齊物鑿砥柱為門以通漕開其山巔為輓路沃/醯而鑿之然棄石入河水益湍怒舟不能入新門候水)¶
(漲以人輓舟而上天子疑之遣宦者按/視齊物厚賂宦者還言其便陜失冉翻)齊物神通之曾¶
孫也(淮安王/神通)　壬辰羣臣上表以函谷靈符濳應年號¶
先天不違(易曰先天而天/不違先悉薦翻)請於尊號加天寶字從之¶
二月辛卯上享𤣥元皇帝於新廟(時置𤣥元廟於/大寜坊西南角)甲午¶
享太廟丙申合祀天地於南郊赦天下改侍中為左相¶