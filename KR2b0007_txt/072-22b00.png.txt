孤常恐失計(失計謂不能容/昭而殺之也)昭孰視吳主(古孰熟/字通)曰臣¶
雖知言不用毎竭愚忠者誠以太后臨崩呼老臣於牀¶
下遺詔顧命之言故在耳(事見六十五卷漢/獻帝建安十二年)因涕泣橫¶
流吳主擲刀於地與之對泣然卒遣彌晏往(卒子/恤翻)昭忿¶
言之不用稱疾不朝(朝直/遥翻)吳主恨之土塞其門(塞悉/則翻)昭¶
又於内以土封之(張昭事吳有/古大臣之節)　夏五月戊寅北海王¶
蕤卒　閏月庚寅朔日有食之　六月洛陽宫鞠室災¶
(鞠室者畫地為域/以蹵鞠因以名室)　鮮卑軻比能誘保塞鮮卑步度根¶