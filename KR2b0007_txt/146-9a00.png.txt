(重阻猶言/重險也)民心懐服瞻望涪益(時梓潼太守治涪城/益州刺史治成都)旦¶
夕可圖止以兵少糧匱未宜前出(少詩/沼翻)今若不取後圖¶
便難况益州殷實户口十萬比夀春義陽其利三倍(魏/先)¶
(此已得夀春/義陽故云然)朝廷若欲進取時不可失若欲保境寧民¶
則臣居此無事乞歸侍養(養余/亮翻)魏主詔以平蜀之舉當¶
更聴後勑冦難未夷何得以養親為辭巒又表稱昔鄧¶
艾鍾會帥十八萬衆傾中國資儲僅能平蜀(事見七十/八卷魏元)¶
(帝景元四年難乃/旦翻帥讀曰率)所以然者鬭實力也况臣才非古人¶