(逢皮/江翻)太后由是惡昭徳壬寅貶昭徳為南賓尉(惡烏路/翻南賓)¶
(縣屬欽州本漢合浦縣地/隋開皇十八年置南賓縣)尋又免死流竄　太后出黎¶
花一枝以示宰相宰相皆以為瑞杜景儉獨曰今草木¶
黄落而此更發榮隂陽不時咎在臣等因拜謝太后曰¶
卿真宰相也(相悉/亮翻)　冬十月壬申以文昌右丞李元素¶
為鳯閣侍郎左肅政中丞周允元檢校鳯閣侍郎並同¶
平章事(校古/効翻)允元豫州人也　嶺南獠反以容州都督¶
張𤣥遇為桂永等州經畧大使以討之(容州漢合浦縣/地隋為合浦郡)¶