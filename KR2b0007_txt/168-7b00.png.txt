良邪尊天子削諸侯赤心奉國何罪之有常山王演欲¶
緩之湛曰不可於是拳杖亂毆(毆烏/口翻)愔及天和欽道皆¶
頭面血流各十人持之燕子獻多力頭又少髪(少詩/沼翻)狼¶
狽排衆走出門斛律光逐而擒之子獻歎曰丈夫為計¶
遲遂至於此使太子太保薛孤延等執頥於尚藥局(五/代)¶
(志尚藥局總知御藥事/屬門下省後齊制也)頥曰不用智者言至此豈非命¶
也二王與平秦王歸彥賀㧞仁斛律金擁愔等唐突入¶
雲龍門(唐突廣韻作傏&KR0008;不遜也/今時謂千乘輿者為唐突)見都督叱利騷招之¶