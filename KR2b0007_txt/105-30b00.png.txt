大將軍隆撃破之(冠古/玩翻)真還走邯鄲(走音/奏)太原王楷陳¶
留王紹言於垂曰丁零非有大志但寵過為亂耳今急¶
之則屯聚為寇緩之則自散散而撃之無不克矣垂從¶
之　龜兹王帛純窘急(呂光自去年進軍攻龜兹/龜兹音丘慈窘渠隕翻)重賂¶
獪胡以求救(獪胡盖又在龜兹之西/楊正衡曰獪古邁字)獪胡王遣其弟呐¶
龍侯將馗帥騎二十餘萬(呐龍一人馗又一人侯將官/稱也漢時西域諸國各有輔)¶
(國侯安國侯左右將其後盖併矦將為一官/呐女劣翻又女鬱翻將即亮翻馗渠追翻)并引温宿¶
尉頭等諸國兵合七十餘萬以救龜兹秦吕光與戰於¶