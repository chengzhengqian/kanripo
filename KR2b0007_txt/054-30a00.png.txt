萬餘人謁者馬睦督荆州刺史劉度撃之軍敗睦度犇¶
走零陵蠻亦反冬十月武陵蠻反冦江陵南郡太守李¶
肅犇走主簿胡爽扣馬首諫曰蠻夷見郡無儆備故敢¶
乘間而進(間古/莧翻)明府為國大臣連城千里舉旗鳴鼓應¶
聲十萬奈何委符守之重而為逋逃之人乎肅拔刃向¶
爽曰掾促去(掾俞/絹翻)太守今急何暇此計爽抱馬固諫肅¶
遂殺爽而走帝聞之徵肅棄市度睦減死一等復爽門¶
閭(復方目翻除/其賦役也)拜家一人為郎尚書朱穆舉右校令山¶