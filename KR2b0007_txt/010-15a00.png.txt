如此則楚所僃者多力分漢得休息復與之戰破之必¶
矣漢王從其計出軍宛葉間(班志二縣屬南陽郡史記/正義曰宛鄧州縣葉汝州)¶
(縣宛於元翻/葉式渉翻)與黥布行收兵羽聞漢王在宛果引兵南¶
漢王堅壁不與戰漢王之敗彭城解而西也彭越皆亡¶
其所下城獨將其兵北居河上常徃來為漢游兵擊楚¶
絶其後糧是月彭越渡睢與項聲薛公戰下邳破殺薛¶
公(睢音/雖)羽乃使終公守成臯(終姓也姓譜/曰陸終之後)而自東擊彭¶
越漢王引兵北擊破終公復軍成臯六月羽已破走彭¶