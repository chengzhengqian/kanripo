國邑不修産利(凡用度皆資於國邑不/事生産作業及營利也)賈復為人剛毅¶
方直多大節旣還私第闔門養威重朱祜等薦復宜為¶
宰相帝方以吏事責三公故功臣並不用是時列矦唯¶
髙宻固始膠東三侯與公卿參議國家大事恩遇甚厚¶
帝雖制御功臣而毎能回容(回容猶今言回䕶也賢/曰回曲也曲法以容也)宥¶
其小失逺方貢珍甘必先徧賜諸矦而太官無餘故皆¶
保其福禄無誅譴者　益州傳送公孫述瞽師郊廟樂¶
器葆車輿輦於是灋物始備(賢曰瞽無目之人也為樂/師取其無所見於音審也)¶