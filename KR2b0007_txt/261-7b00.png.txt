之假子也　更名感義軍曰昭武(更工/衡翻)治利州以前静¶
難節度使蘇文建為節度使(難乃/旦翻)　夏四月以同州防¶
禦使李繼瑭為匡國節度使(匡考異曰實錄賜同州號/  國軍以防禦使李繼塘)¶
(為匡國節度使按新方鎮表乾寧二年賜同州號匡國/軍王行約已嘗為匡國節度使葢行約死繼瑭但為防)¶
(禦使今始/復舊名耳)繼瑭茂貞之養子也　以右諫議大夫李洵¶
為兩川宣諭使和解王建及顧彦暉　辛亥錢鏐遣顧¶
全武等將兵三千自海道救嘉興己未至城下擊淮南¶
兵大破之(淮南圍嘉興/始上卷二年)　杜洪為楊行密所攻求救於¶