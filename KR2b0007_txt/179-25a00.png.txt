書栁述慶之孫也(栁慶見一百六十一/卷梁武帝太清二年)尚蘭陵公主怙¶
寵使氣自楊素之屬皆下之(下遐/嫁翻)帝問符璽直長萬年¶
韋雲起(符璽局屬門下省直長四人萬/年屬京兆璽斯氏翻長知兩翻)外間有不便事¶
可言之述時侍側雲起奏曰栁述驕豪未嘗經事兵機¶
要重非其所堪徒以主壻遂居要職臣恐物議以為陛¶
下官不擇賢専私所愛斯亦不便之大者帝甚然其言¶
顧謂述曰雲起之言汝藥石也可師友之秋七月丙戌¶
詔内外官各舉所知栁述舉雲起除通事舍人(曹魏中/書置通)¶