元膺豭喙齙齒(豭古牙翻牡豕也喙許/穢翻齙步交翻露齒也)目視不正而警¶
敏知書善騎射性狷急猜忍(狷吉/掾翻)蜀主命杜光庭選純¶
靜有德者使侍東宫光庭薦儒者許寂徐簡夫太子未¶
嘗與之交言日與樂工羣小嬉戲無度僚屬莫敢諫秋¶
七月蜀主將以七夕出遊丙午太子召諸王大臣宴飲¶
集王宗翰内樞密使潘峭翰林學士承㫖高陽毛文錫¶
不至太子怒曰集王不來必峭與文錫離間也(峭七肖/翻間古)¶
(莧/翻)大昌軍使徐瑶常謙素為太子所親信酒行屢目少¶