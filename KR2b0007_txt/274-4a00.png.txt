(宗弼之獻繼岌之留賢不/肖之相去其間不能以寸)李紹琛留漢州八日以俟都¶
綂(都綂繼/岌也)甲寅繼岌至漢州王宗弼迎謁乙卯至成都¶
丙辰李嚴引蜀主及百官儀衞出降於升遷橋(按薛史/升遷橋)¶
(在成都/北五里)蜀主白衣銜璧牽羊草繩縈首百官衰絰徒跣¶
輿櫬號哭俟命(衰倉回翻櫬初覲翻/空棺為櫬號戸刀翻)繼岌受璧崇韜解¶
縛焚櫬承制釋罪君臣東北向拜謝(唐昭宗大順二年/王建取蜀至衍而)¶
(亡/)丁巳大軍入成都崇韜禁軍士侵掠市不改肆自出¶
師至克蜀凡七十日(蜀考異曰實録自興師出洛至定/  城計七十五日薛史因之按唐)¶