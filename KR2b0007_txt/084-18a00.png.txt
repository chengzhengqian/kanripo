(為僕射舉楙為平/東故移在繇還後)　初朝廷符下秦雍州使召還流民¶
入蜀者(下遐嫁翻/雍於用翻)又遣御史馮該張昌督之李特兄輔¶
自略陽至蜀言中國方亂不足復還特然之累遣天水¶
閻式詣羅尚求權停至秋又納賂於尚及馮該尚該許¶
之朝廷論討趙廞功拜特宣威將軍弟流奮武將軍皆¶
封矦璽書下益州條列六郡流民與特同討廞者將加¶
封賞廣漢太守辛冉欲以滅廞為己功寢朝命(寢封拜/特流之)¶
(命也下遐嫁/翻朝直遥翻)不以實上(所謂條列者不以實/上上時掌翻下同)衆咸怨之¶