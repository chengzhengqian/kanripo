王朗為御史大夫　丁夘葬武王于高陵(高陵在鄴城/西操遺令曰)¶
(汝等時時登銅雀臺望吾西陵墓田魏/紀載操令曰規西門豹祠西原上為陵)　王弟鄢陵侯¶
彰等皆就國臨菑監國謁者灌均希指奏臨菑侯植醉¶
酒悖慢刼脅使者(時禁切藩侯使謁者監其國監/古銜翻悖蒲内翻又蒲没翻)王貶¶
植為安鄉侯誅右刺姦掾沛國丁儀(王莽置左右刺姦/以督姦猾光武中)¶
(興亦置刺姦將軍然公府掾無其員也魏/晉公府始有營軍刺姦等員掾俞絹翻)及弟黄門侍¶
郎廙并其男口(并男口誅之絶其世也/廙逸職翻又羊至翻)皆植之黨也¶
　魚豢論曰諺言貧不學儉卑不學恭非人性分殊也¶