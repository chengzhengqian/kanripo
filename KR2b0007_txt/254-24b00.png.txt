獨㕔吏一人從息於江岸琪謂㕔吏曰陳公知吾無罪¶
然軍府驚擾不可以莫之安也汝事吾能始終今有以¶
報汝汝齎吾印劒詣陳公曰郭琪走度江我以劒擊之¶
墜水尸隨湍流下矣得其印劒以獻陳公必據汝所言¶
牓懸印劒於市以安衆汝當獲厚賞吾家亦保無恙吾¶
自此適廣陵歸髙公(言欲奔揚州/歸髙駢也)後數日汝可密以語¶
吾家也(語牛/倨翻)遂觧印劒授之而逸㕔吏以獻敬瑄果免¶
琪家上日夕專與宦者同處議天下事待外臣殊踈薄¶