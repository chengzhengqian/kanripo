　中急然則為唐計者宜何先乎悉怛謀在唐則為向¶
　化在吐蕃不免為叛臣其受誅也又何矜焉且徳裕¶
　所言者利也僧孺所言者義也匹夫徇利而忘義猶¶
　恥之况天子乎譬如鄰人有牛逸而入于家或勸其¶
　兄歸之或勸其弟攘之勸歸者曰攘之不義也且致¶
　訟勸攘者曰彼甞攘吾羊矣何義之拘牛大畜也(畜/許)¶
　(救/翻)鬻之可以富家以是觀之牛李之是非端可見矣¶
　(元祐之初弃米脂等四寨以與/西夏蓋當時國論大指如此)¶