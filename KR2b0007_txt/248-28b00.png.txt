(之/年)何以見汝之先人乎命左右褫其衣坐之(褫丑/豸翻)將撻¶
其背將佐皆為之請(為于/偽翻)拜且泣乆乃釋之軍中由是¶
遂安景莊老於場屋(唐人謂貢院為/場屋至今猶然)每被黜母輒撻景¶
讓然景讓終不肯屬主司(屬之欲翻主司校文主司也/禮部侍郎知貢舉者是也)¶
曰朝廷取士自有公道豈敢效人求闗節乎乆之宰相¶
謂主司曰李景莊今嵗不可不收可憐彼翁每嵗受撻¶
由是始及第　冬十月禮院奏禘祭祝文於穆敬文武¶
四室但稱嗣皇帝臣某昭告從之(太常有禮院帝於穆/宗弟也於敬文武叔)¶