人(鏢甫招翻/酗呼匈翻)恐吳越王鏐罪之冬十月辛亥朔殺都監¶
潘長推官鍾安德奔于吳　晉王聞燕王守光稱帝大¶
笑曰俟彼卜年吾當問其鼎矣(以周成王卜年楚子/問鼎之事戲笑守光)張¶
承業請遣使致賀以驕之(使疏吏翻下/通使之使同)晉王遣太原少¶
尹李承勲往承勲至幽州用鄰藩通使之禮燕之典客¶
者曰吾王帝矣公當稱臣庭見(見賢/遍翻)承勲曰吾受命於¶
唐朝為太原少尹(朝直/遙翻)燕王自可臣其境内豈可臣它¶
國之使乎守光怒囚之數日出而問之曰臣我乎承勲¶