勇武將軍(勇武將軍之/號魏始置)魏軍夜宿城北癸未分兵四掠¶
殺獲數萬得牛馬十餘萬魏主謂諸將曰(將即亮翻/下守將同)統¶
萬未可得也它年當與卿等取之乃徙其民萬餘家而¶
還(還從宣翻/又如字)夏𢎞農太守曹達聞周㡬將至不戰而走¶
魏師乘勝長驅遂入三輔㑹㡬卒于軍中蒲阪守將東¶
平公乙斗聞奚斤將至遣使詣統萬告急使者至統萬¶
(阪音反使疏/吏翻下同)魏軍已圍其城還告乙斗曰統萬已敗矣¶
乙斗懼棄城西奔長安斤遂克蒲阪夏主之弟助興先¶