疑垂欲詭道取之乃悉歛諸軍屯軹闗(軹知/氏翻)杜太行口¶
惟留臺壁一軍甲戌垂引大軍出滏口入天井闗(前漢/書地)¶
(理志上黨郡高都縣有天井闗蔡邕曰太行山上有天/井闗在井北遂因名焉余按今澤州晉城縣有太行闗)¶
(闗内有天井泉三/所即天井闗也)五月乙酉燕軍至臺壁永遣從兄太¶
尉大逸豆歸救之(從才/用翻)平規擊破之小逸豆歸出戰遼¶
西王農又擊破之斬勒馬駒禽王次多遂圍臺壁永召¶
太行軍還自將精兵五萬以拒之刁雲慕容鍾震怖帥¶
衆降燕永誅其妻子(將即亮翻怖普布翻/帥讀曰率降户江翻)己亥垂陳于¶