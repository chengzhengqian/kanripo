掩蔽縱捨罪人自今諸州有犯十惡者勿劾刺史但令¶
明加紏察如法施罪庶以肅清姦惡耳　上自臨治兵¶
(治直/之翻)以部陳不整命大將軍張士貴杖中郎將等怒其¶
杖輕下士貴吏(陳讀曰陣下遐嫁翻/下同郎將即亮翻)魏徴諌曰將軍之¶
職為國爪牙使之執杖已非後法况以杖輕下吏乎上¶
亟釋之　言事者多請上親覽表奏以防壅蔽上以問¶
魏徴對曰斯人不知大體必使陛下一一親之豈惟朝¶
堂(朝直/遥翻)州縣之事亦當親之矣¶