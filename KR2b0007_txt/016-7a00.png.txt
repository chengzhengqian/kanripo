燒殺建徳悍(悍下罕翻/又矦旰翻)齊王後悔背約城守(背蒲妹翻/守式又翻)¶
濟北王城壊未完其郎中令刼守王不得發兵膠西王¶
膠東王為渠率(師古曰渠大/也率所類翻)與菑川濟南共攻齊圍臨¶
菑(臨菑/齊都)趙王遂發兵住其西界欲待吳楚俱進北使匈¶
奴與連兵(使疏吏/翻下同)吳王悉其士卒下令國中曰寡人年¶
六十二身自將(將即/亮翻)少子年十四亦為士卒先諸年上¶
與寡人同下與少子等皆發凡二十餘萬人南使閩東¶
越(使疏/吏翻)閩東越亦發兵從(從才/用翻)吳王起兵于廣陵(廣陵/吳都)¶