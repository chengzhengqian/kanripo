(智翻謂可保/藩臣之業也)若其不悛禍難將至矣(悛丑緣翻/難乃旦翻)伏連籌¶
黙然　甲戌魏遣兼員外散騎常侍廣平宋弁等來聘¶
及還魏主問弁江南何如弁曰蕭氏父子無大功於天¶
下既以逆取不能順守政令苛碎賦役繁重朝無股肱¶
之臣野有愁怨之民其得没身幸矣非貽厥孫謀之道¶
也　八月乙未魏以懐朔鎮將陽平王頥鎮北大將軍¶
陸叡皆為都督督十二將步騎十萬分為三道以擊柔¶
然(鎮將二將即亮翻騎奇寄翻遣考異曰魏帝紀太和/十一年八月壬申蠕蠕犯塞  平原王陸叡討之事)¶