議以為乂頴兄弟可辭說而釋(朝直/遥翻)乃使中書令王衍¶
等徃說頴令與乂分陜而居(周公召公分陜為二伯陜/在宏農此言分陜引周召)¶
(事欲令頴乂為二伯耳非分陜地/而居也徃說輸芮翻陜式冉翻)頴不從乂因致書於¶
頴為陳利害欲與之和解頴復書請斬皇甫商等首則¶
引兵還鄴乂不可頴進兵逼京師張方决千金堨(水經/注河)¶
(南縣城東十五里有千金堨洛陽記曰千金堨舊/堰榖水魏時更脩此堰謂之千金堨堨阿葛翻)水碓¶
皆涸(碓都/内翻)乃發王公奴婢手舂給兵一品已下不從征¶
者男子十三以上皆從役又發奴助兵公私窮踧(踧與/蹙同)¶