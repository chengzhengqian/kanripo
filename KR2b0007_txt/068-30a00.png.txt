(見上卷/十九年)上書稱臣於操稱說天命操以權書示外曰是¶
兒欲踞吾著爐火上邪(著直畧翻蓋言漢以火德王權/欲使操加其上也然操必以權)¶
(書示外者正欲/以觀衆心耳)侍中陳羣等皆曰漢祚已終非適今日¶
殿下功德巍巍羣生注望(注猶/屬望)故孫權在逺稱臣此天¶
人之應異氣齊聲殿下宜正大位復何疑哉(復扶/又翻)操曰¶
若天命在吾吾為周文王矣(文王三分天下有/其二以服事殷)¶
　臣光曰教化國家之急務也而俗吏慢之風俗天下¶
　之大事也而庸君忽之夫惟明智君子深識長慮然¶