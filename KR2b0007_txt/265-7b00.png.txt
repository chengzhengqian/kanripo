此論勿為吾禍(史言馬殷/畏朱全忠)　初清海節度使徐彦若遺¶
表薦副使劉隱權留後(事見二百六十/二卷天復元年)朝廷以兵部尚¶
書崔逺為清海節度使逺至江陵聞嶺南多盜且畏隱¶
不受代不敢前朝廷召逺還隱遣使以重賂結朱全忠¶
乃奏以隱為清海節度使(史言劉隱自/託于朱全忠)¶
　　昭宣光烈孝皇帝(諱祚即位更名柷昭宗第九子/後唐明宗天成三年立廟于曹)¶
　　　(州四年乃/追崇諡號)¶
天祐二年春正月朱全忠遣諸將進兵逼壽州(是時壽/州治壽)¶