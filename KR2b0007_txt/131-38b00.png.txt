若建使歸欵(建使當作遣使欵/誠也使疏吏翻)必厚相慰納豈止免罪¶
而已琰乃使詳岀見劉勔詳説勔曰今城中士民知困¶
而猶固守者畏將軍之誅皆欲自歸於魏願將軍緩而¶
赦之則莫不相帥而至矣(帥讀曰/率下同)勔許諾使詳至城下¶
呼城中人諭以勔意丙寅琰帥將佐面縛岀降勔悉加¶
慰撫不戮一人入城約勒將士(將即/亮翻)士民貲財秋毫無¶
所失壽陽人大悦魏兵至師水(水經注師水源岀大潰/山又北逕賢首山西又)¶
(東逕義陽故城北南北對境圖濟/河在今信陽軍羅山縣西北界)將救壽陽聞琰已降¶