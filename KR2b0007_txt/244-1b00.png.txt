(里/)中道潰叛横海節度使李祐討誅之　李聽史唐合¶
兵撃亓志紹破之志紹將其衆五千奔鎭州　李載義¶
奏攻滄州長蘆拔之(滄州治青池縣九域/志長蘆鎭屬青池)　甲辰昭義¶
奏亓志紹餘衆萬五千人詣本道降寘之洺州　二月¶
横海節度使李祐帥諸道行營兵擊李同㨗破之(帥讀/曰率)¶
進攻德州(九域志德州東北至/滄州二百三十里)　武寜捉生兵馬使石¶
雄勇敢愛士卒王智興殘虐軍中欲逐智興而立雄智¶
興知之因雄立功奏請除刺史丙辰以雄為壁州刺史¶