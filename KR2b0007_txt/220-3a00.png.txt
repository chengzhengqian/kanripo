戰不已賊伏精騎於陳東欲襲官軍之後偵者知之(騎/奇)¶
(寄翻偵/丑鄭翻)朔方左廂兵馬使僕固懐恩引回紇就擊之翦¶
滅殆盡賊由是氣索(索昔各/翻盡也)李嗣業又與回紇出賊陳¶
後與大軍夾擊自午及酉斬首六萬級填溝塹死者甚¶
衆賊遂大潰餘衆走入城迨夜囂聲不止(塹七艶翻/囂五羔翻)僕¶
固懐恩言於廣平王俶曰賊弃城走矣請以二百騎追¶
之縳取安守忠李歸仁等(俶昌六翻/騎奇寄翻)俶曰將軍戰亦疲¶
矣且休息俟明旦圗之懐恩曰歸仁守忠賊之驍將驟¶