有大限取之有度用之有節則常足取之無度用之無¶
節則常不足生物之豐敗由天用物之多少由人是以¶
聖王立程量入為出雖遇災難(難乃/旦翻)下無困窮理化既¶
衰則乃反是(理化猶言/治化也)量出為入不恤所無桀用天下¶
而不足湯用七十里而有餘是乃用之盈虚在節與不¶
節耳其三論長吏以増户加税闢田為課績其畧曰長¶
人者罕能推忠恕易地之情體至公徇國之意迭行小¶
惠競誘姦甿(長知丈翻/甿謨耕翻)以傾奪鄰境為智能以招萃逋¶