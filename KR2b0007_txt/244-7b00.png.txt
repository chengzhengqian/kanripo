始慰撫蜀人市肆安堵將行乃大掠子女百工數萬人¶
及珍貨而去蜀人恐懼徃徃赴江流尸塞江而下(塞悉/則翻)¶
嵯顚自為軍殿(殿丁/練翻)及大度水嵯顚謂蜀人曰此南吾¶
境也聽汝哭别鄉國衆皆慟哭赴水死者以千計自是¶
南詔工巧埓於蜀中(埓龍輙/翻等也)嵯顚遣使上表稱蠻比修¶
職貢(比毗/至翻)豈敢犯邊正以杜元頴不恤軍士怨苦元頴¶
競為鄉導祈我此行以誅虐帥(帥所/類翻)誅之不遂無以慰¶
蜀士之心願陛下誅之丁夘再貶元頴循州司馬詔董¶