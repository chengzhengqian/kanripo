(曰/率)誼叱之曰何不自取賞物乃欲與李士貴同死乎軍¶
士乃退共殺士貴誼易置將吏部署軍士一夕俱定明¶
日使董可武入謁稹曰請議公事稹曰何不言之可武¶
曰恐驚太夫人乃引稹步出牙門至北宅(北宅昭義節/度使别宅也)¶
(在使宅之北/故曰北宅)置酒作樂酒酣乃言今日之事欲全太尉¶
一家(劉悟贈/太尉)須留後自圖去就則朝廷必垂矜閔稹曰¶
如所言稹之心也可武遂前執其手崔𤣥度自後斬之¶
因收稹宗族匡周以下至襁褓中子皆殺之(襁舉兩翻/褓音保穆)¶