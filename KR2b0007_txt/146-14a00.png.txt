(坐安居自若也髙臺未傾謂居第未嘗汙瀦池臺如故/也愛妾尚在謂其婢妾猶守其家不沒於官及流落於)¶
(他家也昔雍門子見孟嘗君吟曰髙臺既已傾曲池既/已平墳墓生荆棘牧豎游其上孟嘗君亦如是乎孟嘗)¶
(君為之喟/然嘆息)而将軍魚游於沸鼎之中鷰巢於飛幕之上¶
(魚游釡中古人多有是言言将必至於焦爛左𫝊吳季/札謂孫林父曰夫子之居此也猶燕之巢於幕上杜預)¶
(註曰言/至危也)不亦惑乎想早勵良圖自求多福庚寅伯之自¶
夀陽梁城擁衆八千來降(伯之元年奔魏今/復還降户江翻)魏人殺其¶
子虎牙詔復以伯之為西豫州刺史未之任復以為通¶
直散騎常侍(不使之出當邊鎮恐/其復叛也復扶又翻)久之卒於家　初魏¶