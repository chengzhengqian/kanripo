葛恪可付大事(此時通吳國上下皆以恪為才而峻薦/之峻本無殺恪之心也恪死於峻手其)¶
(罪在恪峻既竊權授之弟綝以亂/吳國其罪在峻讀史者其審諸)吳主嫌恪剛狠自用¶
(狠户/懇翻)峻曰當今朝臣之才無及恪者乃召恪於武昌恪¶
將行上大將軍吕岱戒之曰世方多難(難乃/旦翻)子每事必¶
十思恪曰昔季文子三思而後行夫子曰再思可矣(見/論)¶
(語季文子魯大/夫季孫行父也)今君令恪十思明恪之劣也岱無以答¶
時咸謂之失言¶
　虞喜論曰夫託以天下至重也以人臣行主威至難¶