未及布陳大風忽起吹沙㧞木天地晝晦咫尺不相辨¶
兩軍大驚官軍潰而南賊潰而北棄甲仗輜重委積於¶
路(史言滏水之戰天未悔禍非戰之罪使皆如李光弼/王思禮在亂能整則其失亡不至於甚重直用翻)¶
子儀以朔方軍斷河陽橋保東京(斷音/短)戰馬萬匹惟存¶
三千甲仗十萬遺棄殆盡東京士民驚駭散奔山谷留¶
守崔圎河南尹蘇震等官吏南奔襄鄧(守式又翻襄鄧/二州屬山南東)¶
(道/)諸節度各潰歸本鎮士卒所過剽掠(剽匹/妙翻)吏不能止¶
旬日方定惟李光弼王思禮整勒部伍全軍以歸(異考/  曰)¶