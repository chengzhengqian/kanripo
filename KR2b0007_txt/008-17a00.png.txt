書上趙髙使吏棄去不奏曰囚安得上書趙髙使其客¶
十餘輩詐為御史謁者侍中更往覆訊斯(御史之名周/官有之戰國)¶
(亦有御史秦趙澠池之㑹各命書其事則皆記事之職/至秦漢為糾察之任更迭也覆審也訊問也更工衡翻)¶
斯更以其實對輒使人復榜之後二世使人驗斯斯以¶
為如前終不敢更言辭服奏當上(奏當者獄具而奏當/處其罪也漢路温舒)¶
(曰奏當之成雖咎繇聽之猶/以為死有餘辜上時掌翻)二世喜曰微趙君幾為丞¶
相所賣(幾居/依翻)及二世所使案三川守由者至則楚兵已¶
擊破之使者來會丞相下吏髙皆妄為反辭以相傅會¶