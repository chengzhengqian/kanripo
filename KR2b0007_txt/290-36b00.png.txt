(者人之尊稱一府/所尊故謂之府公)欽不知其謀從之承丕至則令左右¶
擊殺延鈞屠其家稱奉詔處置軍府(處昌/吕翻)即開府庫賞¶
士卒出繫囚發屯戍將吏畢集欽謂承丕曰今延鈞已¶
伏辜公宜出詔書以示衆承丕曰我能致公富貴勿問¶
詔書欽始知承丕反因紿曰今内外未安我請以部兵¶
為公巡察(為于/偽翻)即躍馬而出承丕連呼之不止欽至營¶
曉諭其衆帥以入府攻承丕(帥讀/曰率)承丕左右欲拒戰欽¶
叱之皆棄兵走遂執承丕斬之并其親黨傳首成都¶