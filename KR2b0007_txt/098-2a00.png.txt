使楊杯等縁獼猴梯而入(梯小而長人如獮猴攀/緣而上故曰獮猴梯)殺韜¶
置其刀箭而去旦日宣奏之虎哀驚氣絶久之方蘇將¶
出臨其䘮司空李農諫曰害秦公者未知何人賊在京¶
師鑾輿不宜輕出虎乃止嚴兵發哀於太武殿宣徃臨¶
韜䘮不哭直言呵呵(呵虎何翻/呵呵笑聲)使舉衾觀尸大笑而去¶
(大被/曰衾)收大將軍記事參軍鄭靖尹武等將委之以罪虎¶
疑宣殺韜欲召之恐其不入乃詐言其母杜后哀過危¶
惙(惙陟劣翻類篇丑例翻困劣/也言其氣息惙然僅相屬也)宣不謂見疑入朝中宮¶