復以七州歸西川(七州邛眉蜀/雅嘉黎嶲也)是日蠻軍抵成都城下¶
前一日盧耽遣先鋒遊奕使王晝至漢州詗援軍且趣¶
之(詗翾正翻又火/迥翻趣讀曰促)時興元六千人鳯翔四千人已至漢¶
州㑹竇滂以忠武義成徐宿四千人自導江奔漢州就¶
授軍以自存丁丑王晝以興元資簡兵三千餘人軍於¶
毗橋(毗橋在漢/州南界)遇蠻前鋒與戰不利退保漢州時成都¶
日望援軍之至而竇滂自以失地(謂失定/邊軍也)欲西川相繼¶
陷沒以分其責毎援軍自北至輒説之曰蠻衆多於官¶