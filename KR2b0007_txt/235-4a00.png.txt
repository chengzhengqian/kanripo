等州攻孫公器於邕州　九月王䖍休破元誼兵進拔¶
鷄澤(鷄澤漢廣平縣地武徳四年置鷄澤/縣屬洺州九域志在州東北六十里)　裴延齡奏¶
稱官吏太多自今缺員請且勿補收其俸以實府庫上¶
欲修神龍寺須五十尺松不可得延齡曰臣近見同州¶
一谷木數千株皆可八十尺上曰開元天寶間求美材¶
於近畿猶不可得今安得有之對曰天生珍材固待聖¶
君乃出開元天寶何從得之延齡奏左藏庫司多有失¶
落近因檢閲使置薄書乃於糞土之中得銀十三萬兩¶