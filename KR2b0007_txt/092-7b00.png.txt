侃或退據零桂氶曰吾之起兵志欲死於忠義豈可貪¶
生茍免為奔敗之將乎(將即/亮翻)事之不濟令百姓知吾心¶
耳乃嬰城固守未幾(幾魚/豈翻)虞望戰死甘卓欲留鄧騫為¶
參軍騫不可乃遣參軍虞冲與騫偕至長沙遺譙王氶¶
書勸之固守當以兵出沔口斷敦歸路(遺于季翻/斷丁管翻)則湘¶
圍自解氶復書稱江左中興草創始爾豈圖惡逆萌自¶
寵臣吾以宗室受任志在隕命而至止尚淺凡百茫然¶
足下能卷甲電赴猶有所及(卷讀/曰捲)若其狐疑則求我於¶