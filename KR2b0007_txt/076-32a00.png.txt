敗賊衆大盛将軍以烏合之衆繼敗軍之後當乘勝之¶
鋒殆必不可古人有言蝮蛇螫手壮士解腕(漢書田榮/傳曰蝮蠚)¶
(手則斬手蠚足則斬足應劭曰蝮一名虺螫人手足則/割去其肉不然則死師古曰爾雅及説文皆以為蝮即)¶
(虺也博三寸首大如擘而郭璞云各自一種蛇其蝮蛇/細頸大頭焦尾色如綬文文間有毛如猪鬛鼻上有針)¶
(大者長七八尺一名反鼻非虺之類也今以俗名證之/郭説得矣虺若土色所在有之蝮蛇唯出南方蝮芳六)¶
(翻螫式亦翻腕烏貫翻陸佃埤雅蝮蛇怒時毒在/頭尾螫手則手斷螫足則足斷蛇之尤毒烈者也)孫子¶
曰兵有所不擊地有所不守蓋小有所失而大有所全¶
故也不如據險自保觀釁待敝然後進救此計之得者¶