敕使墓户　三月中書侍郎同平章事蕭寘薨　夏四¶
月以前東川節度使高璩為兵部侍郎同平章事璩元¶
裕之子也(璩其於翻元裕見二百四/十五卷文宗太和八年)　楊收建議以蠻¶
寇積年未平兩河兵戍嶺南冒瘴霧物故者什六七請¶
於江西積粟募彊弩三萬人以應接嶺南道近便仍建¶
節以重其權從之五月辛丑置鎮南軍於洪州　嶲州¶
刺史喻士珍貪獪(獪古/外翻)掠兩林蠻以易金南詔復寇嶲¶
州(復扶/又翻)兩林蠻開門納之南詔盡殺戍卒士珍降之(降/户)¶