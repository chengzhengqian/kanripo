大使豈受王世充官乎汝欲吾往唯可取吾首耳因解¶
節旄懷之置刃於竿自山中西走無復蹊徑冒踐荆棘¶
晝夜兼行得達宜陽(宜陽唐/熊州)從者墜崖溺水為虎狼所¶
食又䘮其半(從才用翻下/同䘮息浪翻)其存者鬢髮禿落無復人狀¶
端詣闕見上但謝無功初不自言艱苦上復以為祕書¶
監郎楚之至山東亦為竇建德所獲楚之不屈竟得還¶
(郎楚之與夏侯端同時出使史言唐之興/也使於四方者皆能不辱君命還從宣翻)王世充遣其¶
從弟世辨以徐亳之兵攻雍丘李公逸遣使求救(從才/用翻)¶