齊桓朝廷雖相崇重未有不拜之詔而遽自偃蹇此豈¶
社稷之福邪䝉遜乃起拜受詔使還魏主問以涼事順¶
曰䝉遜控制河右踰三十年(晉安帝隆安五年䝉遜殺/段業篡有其國至是三十)¶
(一/年)經涉艱難粗識機變(粗坐/五翻)綏集荒裔羣下畏服雖不¶
能貽厥孫謀猶足以終其一世然禮者徳之輿敬者身¶
之基也䝉遜無禮不敬以臣觀之不復年矣(復扶又翻/言其死在)¶
(朝/夕)魏主曰易世之後何時當滅順曰䝉遜諸子臣畧見¶
之皆庸才也如聞敦煌太守牧犍器性粗立(敦徒門翻/犍居言翻)¶