使識之澄熟視其面長號隕絶者久之乃抱其首䑛其¶
目中塵垢復慟哭𢎞正為之改容義而不責(識如字辨/識也號户)¶
(刀翻䑛直氏翻復扶又翻為于/偽翻夏侯澄禽見上卷上年)　壬戌田𢎞正捷奏至¶
乙丑命户部侍郎楊於陵為淄青宣撫使己巳李師道¶
首函至自廣徳以來垂六十年藩鎮跋扈河南北三十¶
餘州自除官吏不供貢賦至是盡遵朝廷約束(嗚呼兼/并易也)¶
(堅凝之難讀史至此盍亦知其所以得鑒/其所以失則知資治通鑑一書不茍作矣)上命楊於陵¶
分李師道地於陵按圖籍視土地逺邇計士馬衆寡校¶