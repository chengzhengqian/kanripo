為威風聚歛整辦為賢能(歛力/贍翻)以治已安民為劣弱(治/直)¶
(之/翻)奉法循理為不治髠鉗之戮生於睚眥(師古曰睚眥/舉目眥也猶)¶
(言顧曕之頃也睚音厓眥音才/賜翻字書曰睚牛懈翻怒視也)覆尸之禍成於喜怒視¶
民如冦讐税之如豺虎監司項背相望(賢曰項背相望/謂前後相顧也)¶
(監古銜翻/背音輩)與同疾疢(言同有此病/也疢丑刃翻)見非不舉聞惡不察¶
觀政於亭𫝊責成於朞月(言郡縣長吏飾亭𫝊以夸過/使客監司亦以是觀政也賢)¶
(曰朞匝也謂一/嵗𫝊株戀翻)言善不稱徳論功不據實虛誕者獲譽¶
拘檢者離毁(賢曰離遭/也譽音余)或因辠而引高或色斯而求名¶