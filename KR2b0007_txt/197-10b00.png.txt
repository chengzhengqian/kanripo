龍沙以北部落無算(匈奴庭謂之龍城無常/處故沙幕因謂之龍沙)中國誅之¶
終不能盡當懐之以徳使為惡者在夷不在華失信者¶
在彼不在此則堯舜禹湯不及陛下逺矣上不聼是時¶
羣臣多言國家既許其昏受其聘幣不可失信戎狄更¶
生邊患上曰卿曹皆知古而不知今昔漢初匈奴彊中¶
國弱故飾子女捐金絮以餌之得事之宜今中國彊戎¶
狄弱以我徒兵一千可擊胡騎數萬(騎竒/計翻)薛延陀所以¶
匍匐稽顙惟我所欲不敢驕慢者以新為君長雜姓非¶