今猶以郭大難守退保内城且自有肥水未嘗堰也恐¶
勞而無益崇祖曰若弃外城虜必據之外修樓櫓内築¶
長圍則坐成擒矣守郭築堰是吾不諫之策也(言策已/先定足)¶
(以制敵不為/人所諫止)乃於城西北堰肥水(據水經肥水自黎漿/亭北流過夀春城東)¶
(此立堰於西北者西北虜衝也又因上流之勢可/决以灌虜今安豐軍有小史埭即崇祖决堰處)堰北¶
築小城周為深塹(塹七/艷翻)使數千人守之曰虜見城小以¶
為一舉可取必悉力攻之以謀破堰吾縱水衝之皆為¶
流尸矣魏人果蟻附攻小城崇祖著白紗帽肩輿上城¶