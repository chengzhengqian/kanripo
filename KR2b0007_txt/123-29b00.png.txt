保周窮廹自殺八月甲申沮渠無諱使其中尉梁偉詣¶
魏永昌王健請降(降戸/江翻)歸酒泉郡及所虜將士元絜等¶
魏主使尉眷留鎮凉州　九月壬子葬元皇后　上以¶
司徒彭城王義康嫌隙已著將成禍亂冬十月戊申收¶
劉湛付廷尉下詔暴其罪惡就獄誅之并誅其子黯亮¶
儼及其黨劉斌劉敬文孔𦙍秀等八人徙尚書庫部郎¶
何默子等五人於廣州(曹魏置尚書二十/三郎庫部其一也)因大赦是日¶
敕義康入宿留止中書省其夕分收湛等青州刺史杜¶