其埶未可且言上與皇后但涕泣相向自是學士不復¶
得對矣癸卯韓全誨等令上入閤召百官(百官自閤門/入見於内殿)¶
(謂之/入閤)追寢正月丙午敕書(丙午敕書依大/中舊制見上)悉如咸通以¶
來近例是日開延英全誨等即侍側同議政事丁未神¶
䇿都指揮使李繼筠遣部兵掠内庫寳貨帷帳法物韓¶
全誨遣人密送諸王宫人先之鳯翔(之往/也)戊申朱全忠¶
至河中表請車駕幸東都京城大駭士民亡竄山谷是¶
日百官皆不入朝闕前寂無人十一月己酉朔李繼筠¶