衛大將軍㣲元慶之孫也(道王元慶/髙祖之子)以黄門侍郎李日¶
知中書侍郎鍾紹京並同中書門下三品太平公主之¶
子薛崇訓為右千牛衛將軍隆基有二奴王毛仲李守¶
徳皆趫勇善騎射(趫巨嬌翻/善走也)常侍衛左右隆基之入苑¶
中也毛仲避匿不從(從才/用翻)事定數日方歸隆基不之責¶
仍超拜將軍毛仲本髙麗也(為王毛仲貴寵致/祸張本麗力知翻)汴王邕¶
貶沁州刺史(舊志沁州京師東北一/千二十五里沁七鴆翻)左散騎常侍駙馬¶
都尉楊慎交貶巴州刺史中書令蕭至忠貶許州刺史¶