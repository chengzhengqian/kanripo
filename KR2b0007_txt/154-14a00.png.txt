曰蝮蛇螫手壯士解腕(螫音釋腕/烏貫翻)割指亦是其類乃吉¶
祥也戊子天穆至洛陽帝出迎之榮與天穆竝從入西¶
林園宴射榮奏曰近来侍官皆不習武陛下宜將五百¶
騎出獵因省辭訟(將即亮翻騎奇/計翻省悉井翻)先是奚毅言榮欲因獵挾¶
天子移都(先悉/薦翻)由是帝益疑之辛卯帝召中書舍人溫子昇¶
告以殺榮狀并問以殺董卓事子昇具道本末帝曰王允若¶
即赦涼州人必不應至此(董卓王允事見六十/卷漢獻帝初平三年)良乆語子昇¶
曰(語牛/倨翻)朕之情理卿所具知死猶須為况不必死吾寧為髙¶