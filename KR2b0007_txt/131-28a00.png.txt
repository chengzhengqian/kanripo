力更攻錢溪欲分其勢辛丑命沈攸之吳喜等以皮艦¶
進攻濃湖(以牛皮冐艦以禦矢石/因謂之皮艦艦户闇翻)斬獲千數是日劉胡¶
帥歩卒二萬鐡馬一千欲更攻興世未至錢溪數十里¶
袁顗以濃湖之急遽追之錢溪城由此得立胡遣人傳¶
唱錢溪已平衆並懼沈攸之曰不然若錢溪實敗萬人¶
中應有一人逃亡得還者必是彼戰失利唱空聲以惑¶
衆耳勒軍中不得妄動(勒約/勒也)錢溪捷報尋至攸之以錢¶
溪所送胡軍耳鼻示濃湖袁顗駭懼攸之日暮引歸¶