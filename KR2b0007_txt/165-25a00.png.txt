内居民退保子城峻其陴堞以待援軍中策也(陴頻彌/翻堞達)¶
(協/翻)若難於移動據守羅郭下策也儉曰揣繹定出何策¶
(揣初委/翻下同)謹曰下策儉曰何故謹曰蕭氏保據江南綿歴¶
數紀(十二年/為一紀)屬中原多故(屬之/欲翻)未遑外畧又以我有齊¶
氏之患必謂力不能分且繹懦而無謀多疑少斷(少詩/詔翻)¶
(斷丁/亂翻)愚民難與慮始皆戀邑居所以知其用下策也癸¶
亥武寧太守宗均告魏兵且至帝召公卿議之領軍胡¶
僧祐太府卿黄羅漢曰二國通好未有嫌隙必應不爾¶