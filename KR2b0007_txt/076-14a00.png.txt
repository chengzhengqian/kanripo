誰復有盡言者邪(復扶/又翻)旋軍廣農務行德惠數年之中¶
東西竝舉實為不晩願深採察恪果以此敗吳羣臣共¶
議上奏推孫峻為太尉滕𦙍為司徒(上時/掌翻)有媚峻者言¶
曰萬機宜在公族若承嗣為亞公(滕𦙍字承嗣司徒位/亞太尉故曰亞公)¶
聲名素重衆心所附不可量也(量音/良)乃表峻為丞相大¶
将軍督中外諸軍事又不置御史大夫由是士人失望¶
(漢承秦制置御史大夫以副丞相理衆事今峻為丞/相而不置御史大夫則專吳國之政故國人失望)滕¶
𦙍女為恪子竦妻𦙍以此辭位孫峻曰鯀禹罪不相及¶