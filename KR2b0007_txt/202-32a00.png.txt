(永徽元年置狼山/州属雲中都䕶府)詔户部尚書崔知悌馳傳詣定襄宣¶
慰將士且區處餘冦(傳知戀翻/處昌吕翻)行儉引軍還　夏四月¶
乙丑上幸紫桂宫　戊辰黄門侍郎聞喜裴炎崔知温¶
(聞喜縣漢屬河東郡隋以漢聞喜縣為絳縣以漢絳縣/為曲沃縣以桐鄉置聞喜縣尋改為桐鄉縣武德元年)¶
(復曰聞喜/屬絳州)中書侍郎京兆王德真並同中書門下三品¶
知温知悌之弟也　秋七月吐蕃冦河源左武衛將軍¶
黑齒常之擊却之(和考異曰實録吐蕃大將賛婆及素/  貴等帥衆三萬進冦河源屯兵于)¶
(良非川辛巳河西鎮撫大使李敬𤣥統衆與賊戰于湟/川官軍敗績副使左武衛將軍黒齒常之帥精騎三千)¶