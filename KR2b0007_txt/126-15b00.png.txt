稽留大衆轉輸方勞應機乗勢事存急速今偽帥始死¶
(帥所/類翻)兼逼暑時國内猜擾不暇逺赴愚謂宜長驅中山¶
據其闗要(自中山至代有/倒馬闗飛狐關)冀州以北民人尚豐兼麥已¶
向熟因資為易(謂因敵取資於事/為易易弋豉翻)嚮義之徒必應響赴¶
若中州震動黄河以南自當消潰臣請發青冀七千兵¶
遣將領之(將即/亮翻)直入其心腹若前驅克勝張永及河南¶
衆軍宜一時濟河使聲實兼舉並建司牧撫柔初附西¶
拒太行北塞軍都(欲因山險置兵以苞舉相定幽/冀之地行户剛翻塞息則翻)因事¶