(上時/掌翻)是後流貶者多不全矣　楊貴妃方有寵每乗馬¶
則高力士執轡授鞭織繡之工專供貴妃院者七百人¶
中外爭獻服器珍玩嶺南經略使張九章廣陵長史王¶
翼(廣陵郡楊州/長知兩翻)以所獻精美九章加三品翼入為戸部¶
侍郎天下從風而靡民間歌之曰生男勿喜女勿悲君¶
今看女作門楣(凡人作室自外至者見其門楣宏敞則/為壯觀言楊家因生女而宗門崇顯也)¶
(或曰門以楣而撐拄言/生女能撐拄門戸也)妃欲得生荔支歲命嶺南馳驛¶
致之(自蘇軾諸人皆云此時荔/支自涪州致之非嶺南也)比至長安色味不變(白/居)¶