十二月壬午左僕射蕭瑀坐事免(瑀音/禹)　戊申利州都¶
督李孝常等謀反伏誅孝常因入朝留京師與右武衞¶
將軍劉徳裕及其甥統軍元𢎞善監門將軍長孫安業¶
互説符命謀以宿衞兵作亂(監工銜翻/長知兩翻)安業皇后之異¶
母兄也嗜酒無賴父晟卒(卒子/恤翻)弟無忌及后並幼安業¶
斥還舅氏(髙士亷無忌/及后之舅也)及上即位后不以舊怨為意恩¶
禮甚厚及反事覺后涕泣為之固請曰(泣為于/偽翻)安業罪¶
誠當萬死然不慈於妾天下知之今寘以極刑人必謂¶