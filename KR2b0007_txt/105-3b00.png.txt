九月堅至項城涼州之兵始達咸陽蜀漢之兵方順流¶
而下幽冀之兵至於彭城東西萬里水陸齊進運漕萬¶
艘(艘蘇/遭翻)陽平公融等兵三十萬先至潁口(潁水入淮之/口也地理志)¶
(潁水出陽城縣陽乾/山東下至蔡入淮)詔以尚書僕射謝石為征虜將軍¶
征討大都督以徐兖二州刺史謝𤣥為前鋒都督與輔¶
國將軍謝琰西中郎將桓伊等衆共八萬拒之使龍驤¶
將軍胡彬以水軍五千援夀陽琰安之子也是時秦兵¶
既盛都下震恐謝𤣥入問計於謝安安夷然(夷坦也平/也言坦然)¶