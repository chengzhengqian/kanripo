帝室至親(洛苻健/兄子也)不得入為將相而常擯棄邊鄙今又¶
投之西裔復不聽過京師(復扶又翻/過古禾翻)此必有陰計欲使¶
梁成沈孤於漢水耳(梁成時鎮襄/陽沈持林翻)幽州治中平規曰逆¶
取順守湯武是也(漢陸賈曰湯武/逆取而順守之)因禍為福桓文是也¶
(齊桓晉文皆因兄/弟爭國得國而霸)主上雖不為昏暴然窮兵黷武民思¶
有所息肩者十室而九若明公神旗一建必率土雲從¶
今跨據全燕地盡東海北摠烏桓鮮卑東引句麗百濟¶
(燕於賢翻句音/駒麗力知翻)控弦之士不減五十餘萬奈何束手就¶