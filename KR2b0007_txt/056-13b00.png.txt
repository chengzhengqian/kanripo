空　初竇太后之立也陳蕃有力焉(事見五十五卷/桓帝延熹八年)及¶
臨朝政無大小皆委於蕃蕃與竇武同心戮力以奬王¶
室徵天下名賢李膺杜密尹勲劉瑜等皆列於朝廷與¶
共參政事於是天下之士莫不延頸想望太平而帝乳¶
母趙嬈及諸女尚書(賢曰女尚書内官/也嬈音乃了翻)旦夕在太后側¶
中常侍曹節王甫等共相朋結諂事太后太后信之數¶
出詔命有所封拜蕃武疾之嘗共㑹朝堂(數所角翻/朝直遥翻)蕃¶
私謂武曰曹節王甫等自先帝時操弄國權(操千/髙翻)濁亂¶