襲巖於沃干嶺敗之(敗補/邁翻)遂前逼璞營璞衆大潰𦙍乘¶
勝追奔濟河攻抜令居(令居縣漢屬金城郡張寔/置廣武郡令居分屬焉)斬首¶
二萬級進據振武(振武在姑臧東/南廣武西北)河西大駭張閬辛晏¶
帥其衆數萬降趙駿遂失河南之地　庾亮以蘇峻在¶
歴陽終為禍亂欲下詔徵之訪於司徒導導曰峻猜險¶
必不奉詔不若且苞容之亮言於朝曰峻狼子野心終¶
必為亂(左傳楚令尹子文曰諺曰狼子野/心是乃狼也其可畜乎朝直遥翻)今日徵之縱¶
不順命為禍猶淺若復經年不可復制猶七國之於漢¶