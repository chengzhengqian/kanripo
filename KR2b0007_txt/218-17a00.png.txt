誰為之主須臾衆至數千人太子不可曰至尊遠冒險¶
阻吾豈忍朝夕離左右(離力/智翻)且吾尚未靣辭當還白至¶
尊更禀進止涕泣䟦馬欲西(還從宣翻䟦馬者勒馬/使回轉也䟦蒲撥翻)建¶
寜王倓(倓徒/甘翻)與李輔國執鞚諫曰逆胡犯闕四海分崩¶
不因人情何以興復今殿下從至尊入蜀若賊兵燒絶¶
棧道(鞚苦貢翻/棧士限翻)則中原之地拱手授賊矣人情既離不¶
可復合雖欲復至此其可得乎(復扶又翻/又音如字)不如收西北¶
守邊之兵召郭李於河北與之併力東討逆賊克復兩¶