以為嗣曜曰藩國之嗣能守祭祀足矣不敢亂長㓜之¶
序聰曰卿之勲徳當世受専征之任(言當世為方伯/得専征伐也)非¶
它臣之比也吾當更以一國封義真乃封儉為臨海王¶
立𦙍為世子既長多力善射驍捷如風(驍堅/堯翻)靳凖之亂¶
(事見九十卷/大興元年)没於黒匿郁鞠部(黒匿郁鞠既歸𦙍曜嘉/其忠欵封為左賢王則)¶
(亦匈奴/之種也)陳安既敗𦙍自言於郁鞠郁鞠大驚禮而歸之¶
曜悲喜謂羣臣曰義光雖已為太子然冲㓜儒謹恐不¶
堪今之多難義孫故世子也(曜大子熈字義光𦙍/字義孫難乃旦翻)材器¶