六年春正月帝初奉佛法立精舎于殿内(後漢書姜肱/傳曰就精廬)¶
(求見徵君賢曰精廬即精舎也蓋以専精講/習所業為義今儒釋肄業之地通曰精舎)引諸沙門¶
居之尚書左丞王雅表諫不從雅肅之曾孫也(王肅仕/曹魏以)¶
(經學著名武/帝肅外孫也)　丁酉以尚書謝石為僕射　二月東夷¶
西域六十二國入貢于秦　夏六月庚子朔日有食之¶
　秋七月甲午交阯太守杜瑗斬李遜交州平　冬十¶
月故武陵王晞卒于新安(晞徙新安見上卷/簡文帝咸安元年)追封新寧¶
郡王命其子遵為嗣　十一月己亥以前㑹稽内史郗¶