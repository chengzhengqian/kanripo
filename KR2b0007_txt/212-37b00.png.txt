行之光庭行儉之子也(裴行儉事髙宗典選/有識鑒為將著功名)上遣中書¶
直省袁振(以他官直中書省謂之/直省今之直省吏職也)攝鴻臚卿諭㫖於突¶
厥(臚陵/如翻)小殺與闕特勒暾欲谷環坐帳中置酒謂振曰¶
吐蕃狗種(西戎古曰犬戎故/謂吐蕃為狗種)奚契丹本突厥奴也(夷言/奴猶)¶
(華言/臣也)皆得尚主突厥前後求昏獨不許何也且吾亦知¶
入蕃公主皆非天子女今豈問真偽但屢請不獲愧見¶
諸蕃耳振許為之奏請小殺乃使其大臣阿史徳頡利¶
發入貢因扈從東廵(為于偽翻/從才用翻)　五月庚寅妖賊劉定¶