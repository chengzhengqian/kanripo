子也(段孝先柄用/於高齊之季)　蕭銑遣其將楊道生冦峽州刺史¶
許紹擊破之銑又遣其將陳普環帥舟師上峽規取巴¶
蜀(將即亮翻/上時掌翻)紹遣其子智仁及錄事參軍李𢎞節等追¶
至西陵大破之(夷陵孫呉之西陵世謂之步闡壘唐貞/觀九年峽州徙治焉隋之峽州本冶下)¶
(牢戌在步闡壘西南二十八里水經江水逕夷陵縣南/又東逕流頭灘狼尾灘黄牛山之黄牛灘而後逕西陵)¶
(峽出峽東南流而後逕步闡壘/此蓋自下牢追至西陵峽也)擒普環銑遣兵戍安蜀¶
城及荆門城(安蜀城在公安縣界荆門城在/長林縣界皆荆州西南要地)先是上遣¶
開府李靖詣䕫州經畧(巴東郡舊置信州是年改䕫州/杜佑曰避皇外祖獨孤信諱改)¶