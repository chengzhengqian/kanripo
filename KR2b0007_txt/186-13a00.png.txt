知我在此遣使招之亦當盡至比於竇融功亦不細(竇/融)¶
(以河西歸漢光武/李密自謂過之)豈不以一台司見處乎(處昌/吕翻)己卯至¶
長安有司供待稍薄所部兵累日不得食衆心頗怨既¶
而以密為光祿卿上柱國賜爵邢國公密既不滿望朝¶
臣又多輕之(朝直/遥翻)執政者或來求賄意甚不平(為李密/復叛去)¶
(張/本)獨上親禮之常呼為弟以舅子獨孤氏妻之(妻七/細翻)¶
庚辰詔右翊衛大將軍淮安王神通為山東道安撫大¶
使山東諸軍並受節度以黄門侍郎崔民幹為副(崔民/幹山)¶