以為郎中數以䇿干羽羽不用(數所/角翻)漢王之入蜀信亡¶
楚歸漢未知名為連敖坐當斬(據史記表信為連敖典/客班表作栗客索隠以)¶
(為誤徐廣於周竈表以連敖為典客葢以信表為據李/竒曰楚官名如淳曰連敖楚官左傳楚有連尹莫敖其)¶
(後合為/一官號)其輩十三人皆已斬次至信信乃仰視適見滕¶
公曰(滕公即夏侯嬰初従髙/祖為滕令故號滕公)上不欲就天下乎何為斬¶
壯士滕公竒其言壯其貌釋而不斬與語大説之(説讀/曰恱)¶
言於王王拜以為治粟都尉(班表治粟内史秦官掌穀/貨都尉盖其屬也至漢改)¶
(内史為/大司農)亦未之竒也信數與蕭何語何竒之漢王至南¶