安邉之上計也由是遂定(青州本治東陽冀州/治歴城今并為一鎮)　元嘉¶
中官鑄四銖錢輪郭形制與五銖同用費無利(言鑄一/錢之費)¶
(適當一錢之/用無羸利也)故民不盜鑄及上即位又鑄孝建四銖形¶
式薄小輪郭不成(錢外圎為輪/内方為郭)於是盜鑄者衆雜以鉛¶
錫翦鑿古錢錢轉薄小守宰不能禁坐死免者相繼盜¶
鑄益甚物價踴貴朝廷患之去嵗春詔錢薄小無輪郭¶
者悉不得行民間喧擾是嵗始興郡公沈慶之建議以¶
為宜聽民鑄錢郡縣置錢署樂鑄之家皆居署内(樂音/洛)¶