軍西平王(賢曰欲平定西/方故以為號)使使與西羌匈奴結和親單¶
于以為漢氏中絶劉氏來歸我亦當如呼韓邪立之令¶
尊事我乃使句林王將數千騎迎芳兄弟入匈奴(賢曰/句古)¶
(矦/翻)立芳為漢帝以芳弟程為中郎將將胡騎還入安定¶
　帝以關中未定而鄧禹乆不進兵賜書責之曰司徒¶
堯也亡賊桀也長安吏民遑遑無所依歸宐以時進討¶
鎮慰西京繫百姓之心禹猶執前意别攻上郡諸縣更¶
徴兵引榖歸至大要(賢曰大要縣/屬北地郡)積弩將軍馮愔車騎¶