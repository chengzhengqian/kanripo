九年春正月辛丑上祀南郊　丁卯魏主始聽政於皇¶
信東室(自居馮太后之䘮至是始聽政/皇信東室葢皇信堂之東室也)　詔太廟四時¶
之祭薦宣皇帝起麪餅鴨&KR0796;(起麪餅今北人能為之其/餅浮軟以卷肉噉之亦謂)¶
(之卷餅程大昌曰起麪餅入教麪中令鬆鬆然也/教俗書作酵麪莫甸翻孟詵曰&KR0796;音郝肉羮也)孝皇¶
后筍鴨卵高皇帝肉膾葅羮昭皇后茗粣炙魚(茗茶也/本草曰)¶
(茗苦茶郭璞曰早採者為茶晩採者為茗粣類篇云色/責翻糝也又側革翻粽也南史虞悰作扁米粣葢即今)¶
(之饊子是也可以/供茶炙之石翻)皆所嗜也上夢太祖謂已宋氏諸帝¶
常在太廟從我求食可别為吾致祠(為于/偽翻)乃命豫章王¶