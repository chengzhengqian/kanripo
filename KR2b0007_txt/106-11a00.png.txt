(為言瞋/七人翻)璽已送晉不可得也萇復遣右司馬尹緯説堅¶
求為禪代(復扶又翻/説輸芮翻)堅曰禪代聖賢之事姚萇叛賊何¶
得為之堅與緯語問緯在朕朝何官(朝直/遙翻)緯曰尚書令¶
史(後漢以來尚書有令/史十八人秩二百石)堅歎曰卿王景略之儔宰相才¶
也而朕不知卿宜其亡也堅自以平生遇萇有恩尤忿¶
之數罵萇求死(數所/角翻)謂張夫人曰豈可令羌奴辱吾兒¶
乃先殺寳錦(堅自知身死之後/女必當歸姚萇也)辛丑萇遣人縊堅於新¶
平佛寺(年四/十八)張夫人中山公詵皆自殺後秦將士皆為¶