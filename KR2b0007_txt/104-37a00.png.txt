烝民而樹之君使司牧之朕豈敢憚勞使彼一方獨不¶
被澤乎(被皮/義翻)必如公言是古之帝王皆無征伐也道安¶
曰必不得已陛下宜駐蹕洛陽遣使者奉尺書于前諸¶
將摠六師于後彼必稽首入臣不必親涉江淮也(稽音/啟)¶
堅不聽堅所幸張夫人諫曰妾聞天地之生萬物聖王¶
之治天下(治直/之翻)皆因其自然而順之故功無不成是以¶
黄帝服牛乗馬因其性也(言因牛馬之性故/可引重而致逺)禹濬九川¶
障九澤因其勢也(言因髙下之勢故/可滌源而陂澤)后稷播殖百榖因¶