復上言陛下自藩維繼統是宜儼然在疚(記檀弓秦穆/公弔公子重)¶
(耳曰儼然在憂服之中詩閔予小子嬛嬛/在疚注疚病也在憂病之中復扶又翻)以哀慕為心¶
速行喪禮早議大政以慰天下而未及數日屢誅戮先¶
帝近臣驚率土之視聽傷先帝之神靈人情何瞻國體¶
至重若使此輩無罪固不可刑若其有罪彼已在天網¶
之内無所逃伏旬日之外行之何晚不聽辛夘文宗始¶
大歛(大行十一日而始大/歛非禮也歛力瞻翻)武宗即位甲午追尊上母韋¶
妃為皇太后　二月乙夘赦天下　丙寅諡韋太后曰¶