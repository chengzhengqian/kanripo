守及徳至孚出降(降户江/翻下同)徳大喜曰孤得青州不為喜¶
喜得卿耳遂委以機密北地王鍾傳檄青州諸郡諭以¶
禍福辟閭渾徙八千餘家入守廣固遣司馬崔誕戍薄¶
荀固平原太守張豁戍栁泉(薄荀盖人姓名遇亂聚衆/保固此地因以為名齊人)¶
(率謂保聚之地為固漢書地理志/北海郡有栁泉侯國後漢晉省)誕豁承檄皆降於徳¶
渾懼携妻子奔魏徳遣射聲校尉劉綱追之及於莒城¶
斬之渾子道秀自詣徳請與父俱死徳曰父雖不忠(以/辟)¶
(閭渾背燕/為不忠)而子能孝特赦之渾參軍張瑛為渾作檄(瑛/音)¶