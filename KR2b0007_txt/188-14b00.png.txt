尚書令楚王杜伏威為使持節總管江淮以南諸軍事揚¶
州刺史東南道行臺尚書令淮南道安撫使進封吳王¶
賜姓李氏(使疏吏/翻下同)以輔公祏為行臺左僕射封舒國公¶
(祏音/石)　丙午立皇子元景為趙王元昌為魯王元亨為¶
酆王　顯州行臺尚書令楚公楊士林雖受唐官爵而¶
北結王世充南通蕭銑詔廬江王瑗與安撫使李𢎞敏¶
討之(瑗于/眷翻)兵未行長史田瓉為士林所忌甲寅瓉殺士¶
林降於世充世充以瓉為顯州總管(長知兩翻瓉藏/旱翻降户江翻)¶