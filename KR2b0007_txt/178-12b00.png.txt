皆榮貴其主(謂苻堅也/事見晉紀)茍欲求名不知違天命與之官¶
乃違天也　齊州刺史盧賁(隋志齊郡舊曰/齊州治歴城)坐民飢閉¶
民糶(糶它/弔翻)除名帝後復欲授以一州賁對詔失旨又有¶
怨言帝大怒遂不用皇太子為言此輩並有佐命功雖¶
性行輕險(為于偽翻/行下孟翻)誠不可弃帝曰我抑屈之全其命¶
也㣲劉昉鄭譯盧賁栁裘皇甫績等則我不至此然此¶
等皆反覆子也當周宣帝時以無賴得幸及帝大漸顔¶
之儀等請以趙王輔政此輩行詐顧命於我(事見一百/七十四卷)¶