憂憤成疾扶曵受拜數日而卒　丁酉以梁王肜為太¶
宰左光禄大夫何劭為司徒右光禄大夫劉寔為司空¶
(晉志左右光禄大夫假金章紫綬品秩第二禄賜班位/冠幘車服佩玉置吏卒羽林後之金紫光禄大夫蓋魏)¶
(晉之左右光禄大夫也但魏晉之大夫皆為專官後世/則為寄禄官耳杜佑曰魏晉以來左右光禄三大夫皆)¶
(銀印青綬其重者詔加金章紫綬者則謂之金紫光禄/大夫重者既有金紫之號故謂本光禄為銀青光禄大)¶
(夫/)　太子遹之廢也將立淮南王允為太弟議者不合¶
(言有持異/議者也)㑹趙王倫廢賈后乃以允為驃騎將軍開府¶
儀同三司領中䕶軍　己亥相國倫矯詔遣尚書劉宏¶