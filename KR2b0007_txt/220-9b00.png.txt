識士情投之而往如手之使指兵將相習人自為戰不亦¶
可乎自興兵器械甲仗皆取之於敵未嘗自修每戰將¶
士或退散廵立於戰所謂將士曰我不離此(離力/智翻)汝為¶
我還决之將士莫敢不還死戰卒破敵(為于偽翻/卒子恤翻)又推¶
誠待人無所疑隐臨敵應變出奇無窮號令明賞罰信¶
與衆共甘苦寒暑故下争致死力張鎬聞睢陽圍急倍¶
道亟進(張鎬代賀蘭進/明見上卷八月)檄浙東浙西淮南北海諸節度¶
(按新書方鎮表浙東浙西明年方置節度使時崔渙在/浙東李希言在浙西皆非節度使淮南則李成式北海)¶