言於上曰臣觀天文皇太子當廢上曰𤣥象久見(見賢/遍翻)¶
羣臣不敢言耳充君正之子也(袁君正見一百六十二/卷梁武帝太清三年)¶
晉王廣又令督王府軍事姑臧段逹(姑臧縣凉州/武威郡治所)私賂¶
東宫幸臣姬威令伺太子動静宻告楊素於是内外諠¶
謗過失日聞段逹因脅姬威曰東宫過失主上皆知之¶
矣已奉宻詔定當廢立君能告之則大富貴威許諾即¶
上書告之(上時/掌翻)秋九月壬子上至自仁夀宫(考異曰帝/紀丁未至)¶
(自仁夀宫今/從太子勇傳)翌日御大興殿(開皇三年上入新都名其/城曰大興城正殿曰大興)¶