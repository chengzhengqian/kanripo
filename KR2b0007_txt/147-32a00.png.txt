十二年春正月辛夘上祀南郊大赦　二月辛酉以兼¶
尚書右僕射袁昂為右僕射　己夘魏髙陽王雍進位¶
太保　鬱洲迫近魏境(近其/靳翻)其民多私與魏人交市朐¶
山之亂或隂與魏通朐山平心不自安青冀二州刺史¶
張稷不得志政令寛弛僚吏頗多侵漁庚辰鬱洲民徐¶
道角等夜襲州城殺稷送其首降魏(胊音劬降户江翻/  考異曰魏帝紀)¶
(作郁州人徐𤣥明今從梁康絢𫝊又絢𫝊稷死在/朐山叛之明年今從魏帝紀  按鬱洲即郁洲)魏遣¶
前南兖州刺史樊魯将兵赴之(将即/亮翻)於是魏饑民餓死¶