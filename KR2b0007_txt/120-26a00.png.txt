於合殿宴飲甚悦(合殿在齋閣之後李延夀曰晉世諸/帝多處内房朝宴所臨東西二堂而)¶
(已孝武末年清暑方構永初受命無所改作所居/惟稱西殿不製嘉名文帝因之亦有合殿之稱)既罷¶
岀上目送良久歎曰此四賢一時之秀同管喉脣恐後¶
世難繼也(喉脣言出/納王命也)黄門侍郎謝𢎞微與華等皆上所¶
重當時號曰五臣𢎞微琰之從孫也(琰安之子也從/才用翻下同)精¶
神端審時然後言婢僕之前不妄語笑由是尊卑大小¶
敬之若神從叔混特重之常曰微子異不傷物同不害¶
正吾無間然(吕大臨曰無間隙可言其失謝顯道曰猶/言我無得而議之也嗚呼此江左所謂清)¶