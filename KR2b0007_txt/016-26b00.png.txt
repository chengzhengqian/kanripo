有之上曰其事安在田叔曰上毋以梁事為問也上曰¶
何也曰今梁王不伏誅是漢法不行也伏法而太后食¶
不甘味卧不安席此憂在陛下也上大然之使叔等謁¶
太后且曰梁王不知也造為之者獨在幸臣羊勝公孫¶
詭之屬為之耳謹已伏誅死梁王無恙也(恙余/亮翻)太后聞¶
之立起坐餐氣平復梁王因上書請朝(朝直/遥翻)既至闗茅¶
蘭説王使乗布車從兩騎入匿於長公主園(服䖍曰茅/蘭孝王大)¶
(夫張晏曰布車降服自比喪人/也長公主即館陶長公主嫖)漢使使迎王王已入闗¶