掩母氏年踰七十及弟棠等逺在絶域不知死生願乞¶
收竦朽骨使母弟得歸本郡帝引見嫕乃知貴人枉殁¶
之狀三公上奏請依光武黜吕太后故事(事見四十五/巻光武中元)¶
(元年按此事乃光武之/失而可引之為故典乎)貶竇太后尊號不宜合葬先帝¶
百官亦多上言者帝手詔曰竇氏雖不遵法度而太后¶
常自減損朕奉事十年(自嗣位至/是十年)深惟大義(惟思/也)禮臣¶
子無貶尊上之文恩不忍離義不忍虧案前世上官太¶
后亦無降黜(謂上官桀父子誅不累及上官后/也事見二十二巻昭帝元鳯元年)其勿復¶