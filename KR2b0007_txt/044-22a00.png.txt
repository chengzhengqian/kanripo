中元元年(洪氏𨽻釋曰城都有漢蜀郡太守何君造尊楗/閣碑其末云建武中元二年六月按范史本紀)¶
(建武止三十一年次年改為中元直書為中元元年觀此/所刻乃是雖别為中元猶冠以建武如文景中元後元之)¶
(類也又祭祀志載封禪後赦天下詔明言云改建武三十/二年為建武中元元年東夷倭國傳建武中元二年來奉)¶
(貢證据甚明宋莒公紀元通譜云紀志俱出范史必傳寫/脱誤學者失於精審以意剛去梁武帝大同大通俱有中)¶
(字是亦憲章於此司馬公作通鑑不取其説余按考/異温公非不取宋説也從袁范書中元者從簡易耳)春¶
正月淮陽王入朝第五倫隨官屬得㑹見(見賢/遍翻)帝問以政¶
事倫因此酬對帝大悦明日復特召入與語至夕(復扶/又翻)帝¶
謂倫曰聞卿為吏篣婦公(篣音/彭)不過從兄飯寧有之邪(過/工)¶