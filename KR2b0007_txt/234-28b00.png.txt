京師北至東都(比必利/翻及也)所餘僕妾而已至京師敕歸第¶
行喪禁其出入淮西節度使吳少誠聞變發兵屯郾城¶
(郾城漢晉之郾縣也後魏省倂入曲陽縣隋開皇初置/郾城縣屬汴州時屬蔡州蔡北鄙也東有漢召陵縣故)¶
(城東南有後漢征羌/縣故城郾一戰翻)遣使問故(問所以逐/士寧之故)且請戰萬榮¶
以言戲之(戲之示/無所畏)少誠慙而退上聞萬榮逐士寧使問¶
陸贄贄上奏以為今軍州已定宜且遣朝臣宣勞(勞力/到翻)¶
徐察事情冀免差失其略曰今士寧見逐雖是衆情萬¶
榮典軍且非朝㫖此安危彊弱之機也願陛下審之愼¶