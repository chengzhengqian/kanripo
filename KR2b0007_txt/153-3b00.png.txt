未有(言自古未有以皇帝追尊其兄者今按自唐髙宗/以後率多追謚其子弟為皇帝作俑者魏敬宗也)¶
陛下作而不法後世何觀(用左傳曹/劌語意)弗聽　魏元天穆¶
將擊邢杲以北海王顥方入寇集文武議之衆皆曰杲¶
衆彊盛宜以為先行臺尚書薛琡曰(琡昌/六翻)邢杲兵衆雖¶
多䑕竊狗偷非有逺志顥帝室近親(顥北海王詳之子/於魏主從兄弟也)¶
來稱義舉其勢難測宜先去之(去𦍑/吕翻)天穆以諸將多欲¶
擊杲又魏朝亦以顥為孤弱不足慮(將即亮翻/朝直遥翻)命天穆¶
等先定齊地還師擊顥遂引兵東出顥與陳慶之乗虛¶