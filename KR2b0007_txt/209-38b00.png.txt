(同/)　戊申以宋王成器為雍州牧揚州大都督太子太¶
師　置温王重茂於内宅(恐群不逞挾/之以為變也)　以太常少卿¶
薛稷為黄門侍郎叅知機務稷以工書事上於藩邸其¶
子伯陽尚仙源公主(仙源公主帝女也/後封荆山公主)故為相　追削¶
武三思武崇訓爵謚斵棺暴尸平其墳墓　以許州¶
刺史姚元之為兵部尚書同中書門下三品宋州刺史¶
韋嗣立許州刺史蕭至忠為中書令綘州刺史趙彦昭¶
為中書侍郎華州刺史崔湜為吏部侍郎並同平章事¶