既平(去年十一月杜重威/降鄴都平事見上卷)常懼華人為變詔以成徳留¶
後劉在明為幽州道馬步都部署使出兵經略定州未¶
行忠與滿達勒焚掠定州悉驅其人弃城北去(定州東/至鎮州)¶
(止隔祁州耳契丹聞鎮/州將出兵故弃城而去)孫方簡自狼山帥其衆數百還¶
據定州又奏以弟行友為易州刺史方遇為泰州刺史¶
毎契丹入寇兄弟奔命(奔命者奔走/以救急也)契丹頗畏之於是¶
晉末州縣䧟契丹者皆復為漢有矣丙子以劉在明為¶
成徳節度滿達勒至其國契丹主責失守滿達勒不服¶