霑地又使曵下斬去其足(刺七亦翻/去羌吕翻)劉桃枝執刀不敢¶
下帝責桃枝曰爾頭即墮地桃枝乃斬其足之三指帝¶
怒不解囚德政於門下(囚於門/下省)其夜以氊輿送還家明¶
旦德政妻出珍寳滿四牀欲以寄人帝奄至其宅見之¶
怒曰我御府猶無是物詰其所從得皆諸元賂之遂曵¶
出斬之妻出拜又斬之(高德政之禍猶宋之/顏竣也詰去吉翻)并其子伯¶
堅以司州牧彭城王浟為司徒侍中髙陽王湜為尚書¶
右僕射乙巳以浟兼太尉(浟夷周翻/湜常職翻)　齊主封子紹亷¶