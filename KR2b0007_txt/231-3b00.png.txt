保蒲絳吐蕃逺避封疆形勢既分腹背無患瑊晟諸帥¶
才力得伸又曰但願陛下愼於撫接勤於砥礪中興大¶
業旬月可期不宜尚眷眷於犬羊之羣以失將士之情¶
也上復使謂贄曰卿言吐蕃形勢甚善然瑊晟諸軍當¶
議規畫令其進取朕欲遣使宣慰卿宜審細條流以聞¶
(條分也/流𣲖也)贄以爲賢君選將委任責成故能有功况今秦¶
梁千里(秦謂咸陽長安古秦/中之地梁謂梁州)兵勢無常遥爲規畫未必¶
合宜彼違命則失君威從命則害軍事進退羈礙難以¶