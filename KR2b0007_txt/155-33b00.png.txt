辭天柱大將軍戊戌許之己酉清河王亶為司徒侍中¶
河南髙隆之本徐氏養子丞相歡命以為弟恃歡勢驕¶
公卿南陽王寶炬敺之曰鎮兵何敢爾(魏遷洛陽北人/留居北鎮者率)¶
(𨽻尺籍故詈之曰/鎮兵敺烏口翻)魏主以歡故六月丁卯黜寶炬為驃¶
騎大將軍歸第　魏主避廣平武穆王之諱改謚武懐¶
皇帝曰孝莊皇帝(謚法武而不遂曰莊死於/原野曰莊兵甲亟作曰莊)廟號敬宗¶
　秋七月庚子魏復以南陽王寶炬為太尉　壬寅魏¶
丞相歡引兵入滏口大都督庫狄干入井陘擊爾朱兆¶