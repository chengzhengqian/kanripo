戰不過十萬病傷及繞城樵㸑者復三分居一(復扶/又翻)昔¶
攻玉壁援軍來即退(攻玉壁事見一百五十九/巻梁武帝中大同元年)今日將¶
士豈勝神武時邪(髙歡諡神/武皇帝)不如勿戰却守髙梁橋(地/形)¶
(志晉州平陽縣有高梁城水經注汾水逕高梁故城西/故高梁之墟也晉文公害懐公於此汾水又南過平陽)¶
(縣東新唐志晉州臨汾/縣東北十里有高梁堰)安吐根曰一撮許賊馬上刺取¶
擲著汶水中耳(一撮言其少也撮倉括翻刺七亦翻著/直畧翻不知兵勢而輕敵大言未有不)¶
(敗者/也)齊主意未决諸内參曰彼亦天子我亦天子彼尚¶
能逺來我何為守塹示弱齊主曰此言是也於是填塹¶