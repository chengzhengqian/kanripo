(連弩而為之雖不能三十臂共一/弦亦十數臂共一弦射而亦翻)單于下走是日捕得¶
虜言單于曰此漢精兵擊之不能下日夜引吾南近塞¶
得無有伏兵乎(近其/靳翻)諸當户君長皆言(師古曰當户匈/奴官名余據匈)¶
(奴之官有左右當户/骨都矦几二十四長)單于自將數萬騎擊漢數千人不¶
能滅後無以復使邊臣(復扶又/翻下同)令漢益輕匈奴復力戰¶
山谷間尚四五十里得平地不能破乃還是時陵軍益¶
急匈奴騎多戰一日數十合復傷殺虜二千餘人虜不¶
利欲去㑹陵軍候管敢為校尉所辱(續漢志凡領軍皆/有部曲部有校尉)¶