(到/翻)上書言祭祀方術得待詔者甚衆祠祭費用頗多谷¶
永説上曰(説輸/芮翻)臣聞明於天地之性不可惑以神怪知¶
萬物之情不可罔以非類(師古曰罔猶蔽余謂罔/欺也欺人以所無者罔)諸背¶
仁義之正道(背蒲/妺翻)不遵五經之灋言而盛稱竒怪鬼神¶
廣崇祭祀之方求報無福之祠及言世有僊人服食不¶
終之藥遥興輕舉(如淳曰遥逺也興舉也師古/曰興起也謂起而逺去也)黄冶變¶
化之術者(晋灼曰黄者鑄黄金也道家言/冶丹沙令變化可鑄作黄金也)皆姦人惑衆¶
挟左道懐詐偽以欺罔世主(師古曰左道邪僻之道非/正義也王制曰執左道以)¶