(采訪使治西京城内都畿治東都闗内采訪使以京官/領之河南采訪使治汴州河東治蒲州河北治魏州隴)¶
(右治鄯州山南東道治襄州西道治梁州淮南治揚州/江南東道治蘇州西道治洪州黔中治黔州劒南治益)¶
(州嶺南治廣州其後有以邉鎮節度領采訪使者則闗/中道固不拘京官而諸道采訪使治所亦難槩拘以定)¶
(所/也)非官有遷免則使無廢更(使疏吏翻/更工衡翻)惟變革舊章乃¶
須報可自餘聽便宜從事先行後聞　太府卿楊崇禮¶
政道之子也(楊政道隋煬帝之/孫齊王暕之子)在太府二十餘年前後¶
為太府者莫能及時承平日久財貨山積嘗經楊卿者¶
無不精美毎嵗句駮省便出錢數百萬緡(句音鈎句者/句考其出入)¶