一月辛未車駕至幽州髙麗民迎於城東拜舞呼號(號/户)¶
(髙/翻)宛轉於地塵埃彌望庚辰過易州境司馬陳元璹使¶
民於地室蓄火種蔬而進之上惡其諂免元璹官(璹殊/玉翻)¶
(惡烏/路翻)丙戍車駕至定州丁亥吏部尚書楊師道坐所署¶
用多非其才左遷工部尚書壬辰車駕發定州十二月¶
辛丑上病癰御歩輦而行戊申至并州太子為上吮癰¶
扶輦歩從者數日(為于偽翻吮徐/兖翻從才用翻)辛亥上疾瘳百官皆¶
賀(廖丑/留翻)上之征髙麗也使右領軍大將軍執失思力將¶