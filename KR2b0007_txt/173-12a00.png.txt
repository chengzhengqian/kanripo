肋骨賜伏(肋盧則/翻脅肋)曰骨親肉疎所以相付遂引使宿衛¶
授上儀同大將軍敕之曰若亟與公高官(亟紀/力翻)恐歸附¶
者心動努力事朕勿憂富貴他日又問前救河隂得何¶
賞(救河隂事見/上巻七年)對曰蒙一轉授特進永昌郡公(勲級曰/轉轉張)¶
(戀/翻)周主謂髙緯曰朕三年教戰决取河隂正為𫝊伏善¶
守(為于/偽翻)城不可動遂歛軍而退公當時賞功何其薄也¶
夏四月乙巳周主至長安置髙緯於前列其王公於後¶
車輿旗幟器物以次陳之備大駕(秦大駕屬車八十一/乗漢遵用之備千乗)¶