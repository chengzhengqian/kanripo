(屬廬州紀考異曰新傳名𢎞霸舊傳御史䑓記皆單名/霸唯統  延載元年云𢎞霸僉載云應革命舉盖正謂)¶
(此時也今/從䑓記)拜監察御史(監古/衘翻)中丞魏元忠病霸往問之¶
因甞其糞喜曰大夫糞甘則可憂(中丞而呼為大/夫過呼之也)今苦¶
無傷也元忠大惡之(惡烏/路翻)遇人輙告之　戊辰以夏官¶
尚書楊執柔同平章事執柔恭仁弟之孫也太后以外¶
族用之(太后母楊氏/尚辰羊翻)　初隋煬帝作東都(見一百八十/卷大業元年)¶
(焬羊/亮翻)無外城僅有短垣而已至是鳯閣侍郎李昭徳始¶
築之　左䑓中丞來俊臣羅告同平章事任知古狄仁¶