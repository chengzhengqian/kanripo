(子出入警蹕辟止行人數蹕則人以為煩鄭氏周禮注/曰國有事王當出則禁絶行者若今時衛士填街蹕也)¶
(賈公彦疏曰漢儀大駕行幸使衞/士填塞街巷備非常也蹕壁吉翻)乃築複道於武庫南¶
(武庫在長樂未央之間/故築複道始於武庫南)奉常叔孫通諫曰此髙帝月出¶
遊衣冠之道也(服䖍曰持髙廟中衣冠月旦以遊於衆/廟已而復之應劭曰月旦出髙帝衣冠)¶
(備法駕名曰遊衣冠如淳曰髙祖之衣冠蔵在宫中之/寢三月出遊其道正直今之所作複道下故言乗宗廟)¶
(道上行也晉灼曰黄圗髙廟在長安城門街東寢在桂/宫北服言衣冠蔵於廟中如言宫中皆非也師古曰諸)¶
(家之説皆未允也謂從髙帝陵寢出衣冠遊於髙廟每/月一為之漢制則然而後之學者不曉其意謂以月出)¶
(之時夜遊衣/冠皆非也)子孫奈何乗宗廟道上行哉帝懼曰急壊¶