萬攻徐州軍于吕梁朱全忠遣騎將張歸厚救之　劉¶
仁恭發幽滄等十二州兵十萬(十二州幽涿瀛莫平營/薊媯檀滄景徳也幽州)¶
(巡屬更有蔚新武三州劉仁/恭留以備河東不發其兵)欲兼河朔攻貝州拔之城¶
中萬餘户盡屠之投尸清水(清水即清/河之水)由是諸城各堅¶
守不下仁恭進攻魏州營于城北魏博節度使羅紹威¶
求救於朱全忠　朱全忠遣崔賢還蔡州(崔洪以弟賢/為質見上年)¶
發其兵二千詣大梁二月蔡將崔景思等殺賢刼崔洪¶
悉驅兵民度淮奔楊行密兵民稍稍遁歸(安土重遷人/情之常也)¶