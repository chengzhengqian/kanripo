命也死者不可復生絶者不可復屬(復扶又翻師古曰/屬連也音之欲翻)¶
書曰與其殺不辜寧失不經(師古曰虞書大禹謨載咎/繇之言辜罪也經常也言)¶
(人命至重治獄宜慎寧失不常之過/不濫殺無罪之人所以崇寛恕也)今治獄吏則不然¶
上下相敺(敺與/驅同)以刻為明深者獲公名平者多後患故¶
治獄之吏皆欲人死非憎人也自安之道在人之死是¶
以死人之血流離于市被刑之徒比肩而立(被皮/義翻)大辟¶
之計歳以萬數(辟毗/亦翻)此仁聖之所以傷也太平之未洽¶
凡以此也夫人情安則樂生(樂音/洛)痛則思死棰楚之下¶