以晉兵盡在魏州晉陽必虛欲以竒計襲取之乃濳引¶
兵自黄澤西去晉人怪鄩軍數日不出寂無聲迹遣騎¶
覘之城中無煙火但時見旗幟循堞往來(騎竒寄翻覘/丑廉翻堞達)¶
(恊/翻)晉王曰吾聞劉鄩用兵一步百計此必詐也更使覘¶
之乃縛芻為人執旗乘驢在城上耳得城中老弱者詰¶
之云軍去已二日矣晉王曰劉鄩長於襲人(劉鄩取兖/州克潼關)¶
(皆以掩襲得之故云然然以智遇智則/必有窮者若鄩之襲晉陽則智窮矣)短於決戰計彼¶
行纔及山下(相魏之西/皆連山)亟發騎兵追之㑹隂雨積旬黄澤¶