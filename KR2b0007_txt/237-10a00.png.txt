何暇傅之德義納之法度哉夫以匹士愛其子猶知求¶
明哲之師而教之况萬乗之嗣繫四海之命乎(乗繩/證翻)上¶
頗嘉納其言時召見之　壬戍邵王約薨(約上/弟也)　五月¶
丙子以横海留後程執㳟為節度使　庚辰尚書左丞¶
同平章事鄭餘慶罷為太子賔客　辛夘尊太上皇后¶
為皇太后　劉闢城鹿頭闗連八柵屯兵萬餘人以拒¶
髙崇文六月丁酉崇文擊敗之(敗補/邁翻)闢置柵於闗東萬¶
勝堆戊戌崇文遣驍將范陽髙霞寓攻奪之下瞰闗城¶