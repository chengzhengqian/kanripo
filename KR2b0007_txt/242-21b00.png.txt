積士大夫皆扼腕歎息(腕烏/貫翻)　武寧節度副使王智興¶
將軍中精兵三千討幽鎮節度使崔羣忌之奏請即用¶
智興為節度使不則召詣闕除以他官(不讀/曰否)事未報智¶
興亦自疑㑹有詔赦王庭湊諸道皆罷兵智興引兵先¶
期入境羣懼遣使迎勞(先悉薦翻/勞力到翻)且使軍士釋甲而入¶
智興不從乙巳引兵直進徐人開門待之智興殺不同¶
己者十餘人乃入府牙見羣及監軍(見賢/遍翻)拜伏曰軍衆¶
之情不可如何為羣及判官從吏具人馬及治裝(為于/偽翻)¶