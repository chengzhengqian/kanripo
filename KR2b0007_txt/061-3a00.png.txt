雖據兖州本有四方之圖未得安坐守也而張府君恃¶
陳留之資將乘間為變(間古/莧翻)欲與諸君避之何如衆人¶
皆以曹張相親柔又年少不然其言柔從兄幹自河北¶
呼柔柔舉宗從之(高幹從袁/紹在河北)吕布之捨袁紹從張楊也¶
(事見上/巻上年)過邈(過工/禾翻)臨别把手共誓紹聞之大恨邈畏操¶
終為紹殺己也(為于/偽翻)心不自安前九江太守陳留邊讓¶
嘗譏議操操聞而殺之并其妻子讓素有才名由是兖¶
州士大夫皆恐懼陳宫性剛直壯烈内亦自疑乃與從¶