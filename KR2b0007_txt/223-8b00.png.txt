騎叛還長安(將即亮翻/騎奇計翻)脅豐王珙等十王西迎吐蕃(珙/𤣥)¶
(宗子音/居勇翻)遇子儀於開逺門内(開逺門長安城西/面兆頭第一門)子儀叱¶
之獻忠下馬謂子儀曰今主上東遷社稷無主令公身¶
為元帥(郭子儀為中書/令故稱爲令公)廢立在一言耳子儀未應珙越¶
次言曰公何不言子儀責譲之以兵援送行在丁丑車¶
駕至華州官吏奔散無復供擬(復扶/又翻)扈從將士不免凍¶
餒㑹觀軍容使魚朝恩將神策軍自陜來迎上乃幸朝¶
恩營(從才用翻將即亮翻使疏吏翻朝/直遥翻恩將音同上陜失冉翻)豐王珙見上於¶