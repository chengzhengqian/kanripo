(又殺之今請追殺吐蕃收其羊馬以報國恩邠志曰十/月二十四日回紇逼涇陽陣於郭西使漢語者曰城中)¶
(誰將軍吏對曰郭令公也虜曰郭令公亡矣紿我也郭/公聞之獨與家童五六人常服相詣其子晞等扣馬止)¶
(之公撾其手曰去使人告虜按轡就之回紇熟視曰是/也下馬皆拜曰始者不知令公尚在今日降可乎郭公)¶
(入其衆取酒飲之虜又請曰恐不見信願擊吐蕃以自/効郭公從之回紇擊吐蕃逐之三十日敗蕃衆于靈臺)¶
(殺萬餘人而去按長厯十月己未朔三日辛酉十九日/丁丑如實録所言豈有回紇吐蕃數十萬衆入京畿留)¶
(十七日而寂無攻戰之一事乎當是時陳翃在子儀軍/中所記月日近得其實今二虜圍涇陽及子儀與回紇)¶
(盟及破吐蕃月日皆從汾陽家傳/事則兼採衆書擇其可信者取之)丁丑僕固懐恩將張¶
休藏等降辛巳詔罷親征京城解嚴　初肅宗以陜西¶