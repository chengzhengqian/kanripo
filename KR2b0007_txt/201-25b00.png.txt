(分陜唐為/大都督府)　九月庚申上以乆疾命太子𢎞監國(監古/衘翻)¶
　辛未李勣㧞高麗之新城使契苾何力守之勣初度¶
遼謂諸將曰新城高麗西邊要害不先得之餘城未易¶
取也(易以/豉翻)遂攻之城人師夫仇等縳城主開門降(降戶/江翻)¶
勣引兵進擊一十六城皆下之龎同善高侃尚在新城¶
泉男建遣兵襲其營左武衞將軍薛仁貴擊破之侃進¶
至金山與高麗戰不利高麗乗勝逐北仁貴引兵横擊¶
大破之斬首五萬餘級(新書作斬/馘五千)㧞南蘇木底蒼巖三¶