麟德元年(去年絳州麟見又含元/殿前麟趾見於是改元)春正月甲子改雲中¶
都䕶府為單于大都䕶府以殷王旭輪為單于大都䕶¶
(單音/蟬)初李靖破突厥(見一百九十三卷太宗/貞觀四年厥九勿翻)遷三百帳¶
於雲中城阿史德氏為之長(長知/兩翻)至是部落漸衆阿史¶
德氏詣闕請如胡法立親王為可汗以統之上召見謂¶
曰今之可汗古之單于也故更為單于都䕶府(更工衡/翻改也)¶
而使殷王遥領之　二月戊子上行幸萬年宫(永徽元/年改九)¶
(成宫為/萬年宫)　夏四月壬子衛州刺史道孝王元慶薨　丙¶