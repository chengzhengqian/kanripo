(翻/)帝以齊煬王憲屬尊望重忌之(齊王於周主叔父也/屬尊出將入相著功)¶
(名其望重謚法好内逺禮曰煬憲豈有/是哉周主殺之加以惡謚耳煬余亮翻)謂宇文孝伯曰¶
公能為朕圖齊王(為于/偽翻)當以其官相授孝伯叩頭曰先¶
帝遺詔不許濫誅骨肉齊王陛下之叔父功髙徳茂社¶
稷重臣陛下若無故害之臣又順㫖曲從則臣為不忠¶
之臣陛下為不孝之子矣帝不懌由是踈之乃與開府¶
儀同大將軍于智鄭譯等密謀之使智就宅候憲因告¶
憲有異謀甲子帝遣宇文孝伯語憲(語牛/倨翻)欲以憲為太¶