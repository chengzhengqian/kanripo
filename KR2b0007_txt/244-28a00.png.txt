所魚肉者由聚於一宫故也(事並見/前紀)陛下誠因冊太子¶
制書聽宗室年髙屬踈者出閤且除諸州上佐使擕其¶
男女出外婚嫁此則百年弊法一旦因陛下去之(去羌/呂翻)¶
海内孰不欣恱上曰兹事朕乆知其不可方今諸王豈¶
無賢才無所施耳八月庚寅冊命太子因下制諸王自¶
今以次出閤授𦂳望州刺史上佐(開元中定天下州府/自京都及諸都督䕶)¶
(府外以近畿同華岐蒲為四輔鄭陜汴懷衞絳為六雄/宋亳滑許汝晉洺虢魏相為十望又有十𦂳其後入𦂳)¶
(望者浸多凡商寜青汾貝趙襄常宣皆望州也蔡徐鄆/楚鄂彭蜀為𦂳州不及十數又以汝虢鄭汴魏洋蘇為)¶