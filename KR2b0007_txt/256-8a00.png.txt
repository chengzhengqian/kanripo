(討之晏𢎞懼弃城歸鄉里周岌聞其至遁去晏𢎞自稱/留後朝廷因以節旄命之始云殺後云遁去自相違今)¶
(從其/後)自稱留後朝廷不能討因以為忠武節度使　十¶
二月己丑陳敬瑄表辭三川都指揮招討制置安撫等¶
使從之(去年以楊師立舉兵敬瑄兼三川/都指揮等使師立既死故辭之)　初黄巢轉¶
掠福建(見二百五十三/卷乾符五年)建州人陳巖聚衆數千保鄉里¶
號九龍軍福建觀察使鄭鎰奏為團練副使泉州刺史¶
左廂都虞候李連有罪亡入溪洞巖撃敗之(敗補/邁翻)鎰畏¶
巖之逼表巖自代壬寅以巖為福建觀察使巖為治有¶