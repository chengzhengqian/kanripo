夫遂至東莱宿留之數日無所見(宿留音/秀溜)見大人迹云¶
復遣方士求神怪採芝藥以千數(復扶/又翻)時嵗旱天子既¶
出無名乃禱萬里沙(應劭曰萬里沙神祠也在東莱曲/城孟康曰沙徑三百餘里杜佑通)¶
(典萬里沙在/莱州掖縣界)夏四月還過祠泰山　初河决瓠子(河始/决見)¶
(十八卷元/光二年)後二十餘嵗不復塞(復扶又翻塞/悉則翻下同)梁楚之地¶
尤被其害(被皮/義翻)是嵗上使汲仁郭昌二卿發卒數萬人¶
塞瓠子河决天子自泰山還自臨决河沈白馬玉璧于¶
河(沈持/林翻)令羣臣從官自將軍以下皆負薪卒填决河(從/才)¶