有急亦望仁公悉衆見救况社稷之難乎今日之憂豈¶
惟僕一州文武莫不翹企(言翹首企足以望侃/兵之來難乃旦翻)假令此¶
州不守約峻樹置官長於此(此謂江州也/長知兩翻)荆楚西逼彊¶
胡東接逆賊因之以飢饉將來之危乃當甚於此州之¶
今日也仁公進當為大晉之忠臣參桓文之功退當以¶
慈父之情雪愛子之痛(謂侃子瞻/為峻所殺)今約峻凶逆無道痛¶
感天地人心齊壹咸皆切齒今之進討若以石投卵耳¶
茍復召兵還是為敗於幾成也(復扶又翻/幾居希翻)願深察所陳¶