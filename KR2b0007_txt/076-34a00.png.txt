屯上邽泰每以一方有事輙以虚聲擾動天下故希簡¶
上事(上時/掌翻)驛書不過六百里(狄道東至洛陽二千二百/餘里而驛書不過六百里)¶
(蓋傳入近裏郡縣使如/常郵筒以逹洛陽也)大将軍昭曰陳征西沈勇能斷¶
(沈持/林翻)荷方伯之重(荷下/河翻)救将䧟之城而不求益兵又希¶
簡上事必能辦賊者也都督大将不當爾邪姜維退駐¶
鍾提(鍾提當在羌中/蜀之凉州界也)　初吳大帝不立太廟以武烈嘗¶
為長沙太守立廟於臨湘(呉大帝謚其父堅曰武烈/皇帝長沙郡治臨湘縣)使¶
太守奉祠而已冬十月始作太廟於建業尊大帝為太¶