樞密使忠武節度使隨駕諸軍都部署兼侍中趙延¶
壽將兵二萬如潞州辛亥帝如懐州以右神武統軍康¶
思立為北面行營馬軍都指揮使帥扈從騎兵赴團栢¶
谷(帥讀曰率從才用翻九域/志太原府祁縣有團栢谷)思立晉陽胡人也帝以晉¶
安為憂問䇿於羣臣吏部侍郎永清龍敏請立李賛華¶
為契丹主(唐如意元年分安次縣置武隆縣景雲元年/曰㑹昌天寳元年改曰永清屬幽州匈奴須)¶
(知永清縣在幽州東南一百七十里舜以龍為納言子/孫以名為氏又或以為豢龍氏之後項羽將有龍且漢)¶
(有龍伯高李賛華契丹主之兄也明/宗長興元年來降賜姓名時在洛陽)令天雄盧龍二鎮¶