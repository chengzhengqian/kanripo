行疾也日君象而月臣象君亢急而臣下促廹故月行¶
疾(亢苦/浪翻)今陛下髙明而羣臣惶促宜留思柔克之政垂¶
意洪範之灋(賢曰克能也柔克謂和柔而能/立事也尚書洪範曰髙明柔克)帝躬勤政¶
事頗傷嚴急故興奏及之　夏四月壬午大赦　五月¶
戊戌以前將軍李通為大司空　大司農江馮上言宜¶
令司𨽻校尉督察三公司空掾陳元上䟽曰臣聞師臣¶
者帝賔臣者霸(元王莽厭難將軍陳欽之子賢/曰言以臣為師以臣為賔也)故武王¶
以太公為師齊桓以夷吾為仲父近則髙帝優相國之¶