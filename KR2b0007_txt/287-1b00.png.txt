(自契丹/中來)寧欲見之乎延壽欣然與之俱入良久舒嚕出¶
謂礪等曰燕王謀反適已鎖之矣又曰先帝在汴時遺¶
我一籌(遺唯/季翻)許我知南朝軍國(朝直/遥翻)近者臨崩别無遺¶
詔而燕王擅自知南朝軍國豈理邪下令延壽親黨皆¶
釋不問間一日舒嚕至待賢館受蕃漢官謁賀笑謂張¶
礪等曰燕王果於此禮上(上時/掌翻)吾以鐵騎圍之諸公亦¶
不免矣後數日集蕃漢之臣於府署(恒州府/署也)宣契丹主¶
遺制(遺制之也/自為)其略曰永康王大聖皇帝之嫡孫人皇¶