(帳中帴將先/翻馬藉也)魏晉以來蓄積掃地無遺方將焚宗廟宫¶
室以絶人返顧之心盧志曰董卓無道焚燒洛陽(事見/五十)¶
(九卷漢獻帝/初平元年)怨毒之聲百年猶存何為襲之乃止帝停¶
方壘三日方擁帝及太弟頴豫章王熾等趨長安(趨七/喻翻)¶
王戎出奔郟(郟縣前漢屬頴川郡後漢省晉屬襄/城郡隋唐為汝州郟城縣郟音夾)太宰¶
顒帥官屬步騎三萬迎于覇上(帥讀/曰率)顒前拜謁帝下車¶
止之帝入長安以征西府為宫(征西府征西將/軍府顒所居也)唯尚書¶
僕射荀藩司𨽻劉暾河南尹周馥在洛陽為留臺承制¶