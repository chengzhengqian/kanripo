功徳或笑訓希世浮偽謂琰為失所舉琰從訓取表草¶
視之與訓書曰省表事佳耳(省悉/景翻)時乎時乎㑹當有變¶
時琰本意譏論者好譴呵而不尋情理也(好呼/到翻)時有與¶
琰宿不平者白琰傲世怨謗意㫖不遜(以㑹當有變/為意㫖不遜)操¶
怒收琰付獄髠為徒𨽻前白琰者復白之云琰為徒對¶
賔客虬須直視(虬須卷鬚也直視者目不/他矚也復扶又翻下同)若有所瞋(瞋/昌)¶
(真翻怒/目也)遂賜琰死尚書僕射毛玠傷琰無辜心不悦人¶
復白玠怨謗操收玠付獄侍中桓階和洽皆為之陳理¶