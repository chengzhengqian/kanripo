乞加奬拔使燕人有慕羨朝廷禄位之志又獻征馬萬¶
五千匹(征馬戰/馬也)然後削髮委去(委弃/也)克融滔之孫也(朱/滔)¶
(畔換於徳/宗之時)是時上方酣宴不留意天下之務崔植杜元¶
穎無逺略不知安危大體茍欲崇重𢎞靖惟割瀛莫二¶
州以士玫領之自餘皆統於𢎞靖朱克融等久羈旅京¶
師至假匄衣食日詣中書求官植元穎不之省(匄居大/翻乞也)¶
(省悉景/翻察也)及除𢎞靖幽州勒克融輩歸本軍驅使克融輩¶
皆憤怨先是河北節度使皆親冒寒暑與士卒均勞逸¶