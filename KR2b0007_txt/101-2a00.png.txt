性木强(師古曰木謂質/直强音其兩翻)自恃先朝勲舊(自皝以來根/屢有戰功)心¶
不服恪舉動倨傲時太后可足渾氏頗預外事根欲爲¶
亂乃言于恪曰今主上幼冲母后干政殿下宜防意外¶
之變思有以自全且定天下者殿下之功也兄亡弟及¶
古今成法(此殷法也/非周法也)俟畢山陵宜廢主上爲王殿下自¶
踐尊位以爲大燕無窮之福恪曰公醉邪何言之悖也¶
(悖蒲内翻/又蒲没翻)吾與公受先帝遺詔云何而遽有此議根愧¶
謝而退恪以告呉王垂垂勸恪誅之恪曰今新遭大喪¶