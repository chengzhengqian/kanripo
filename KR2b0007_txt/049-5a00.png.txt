至而尚已得解詔徴尚還以騎都尉叚禧為都護西域¶
長史趙博為騎都尉禧博守它乾城(班超為都䕶居/龜兹它乾城)城¶
小梁慬以為不可固乃譎説龜兹王白覇(譎古宂翻説/輸芮翻龜兹)¶
(音丘/慈)欲入共保其城白覇許之吏民固諫白覇不聼慬¶
既入遣將急迎叚禧趙博合軍八九千人龜兹吏民並¶
叛其王而與温宿姑墨數萬兵反共圍城慬等出戰大¶
破之連兵數月胡衆敗走乘勝追撃凡斬首萬餘級獲¶
生口數千人龜兹乃定(梁慬非不徤闘然終不能定/西域者徒勇而無䇿畧也)¶