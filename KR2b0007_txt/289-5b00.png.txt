今反以外制内其可乎壬午制以威為鄴都留守天雄¶
節度使樞密使如故仍詔河北兵甲錢糓但見郭威文¶
書立皆稟應明日朝貴㑹飲於竇貞固之第𢎞肇舉大¶
觴屬威(屬之/欲翻)厲聲曰昨日廷議一何同異今日為弟飲¶
之(史𢎞肇呼郭威/為弟為于偽翻)逢吉楊邠亦舉觴曰是國家之事何¶
足介意𢎞肇又厲聲曰安定國家在長槍大劒安用毛¶
錐王章曰無毛錐則財賦何從可出(毛錐謂筆也以東/毛為筆其形如錐)¶
(也王章為三司使/實掌財賦故云然)自是將相始有隙　癸未罷永安軍¶