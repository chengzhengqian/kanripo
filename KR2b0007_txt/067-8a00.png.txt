(過巴郡閬中縣與閬水㑹水出閬陽縣而東逕其縣南/又東注漢水昔劉璋攻霍峻於葭萌也自此水上又東)¶
(南入漢州江津縣東南入于/江余據此水今謂之嘉陵江)攻圍峻且一年峻城中兵¶
纔數百人伺其怠隙選精鋭出擊大破之斬存(伺相/吏翻)備¶
既定蜀乃分廣漢為梓潼郡(唐梓州之地宋白曰綿州/巴西縣本漢涪縣屬廣漢)¶
(郡華陽國志漢元初二年廣漢自繩鄉移治涪後治雒/劉備立梓潼郡以縣屬焉隋改為巴西縣唐梓州治郪)¶
(天寳方改/為梓潼郡)以峻為梓潼太守灋正外統都畿(備都成都/以蜀郡為)¶
(都/畿)内為謀主一飱之徳睚眦之怨無不報復(飱千安翻/睚五懈翻)¶
(眦士/懈翻)擅殺毁傷己者數人或謂諸葛亮曰灋正太縱横¶