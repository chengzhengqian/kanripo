待詔以萬均為上柱國永安郡公萬徹為車騎將軍武¶
安縣公(唐制上柱國郡公皆正二品縣公從二品車騎/將軍則諸衛郎將之職也正五品騎奇寄翻下)¶
(同/)竇建德既克冀州兵威益盛帥衆十萬冦幽州(帥讀/曰率)¶
(下/同)藝將逆戰萬均曰彼衆我寡出戰必敗不若使羸兵¶
背城阻水為陳(羸倫為翻背蒲/妹翻陳讀曰陣)彼必度水擊我萬均請¶
以精騎百人伏於城旁俟其半度擊之蔑不勝矣藝從¶
之建德果引兵度水萬均邀擊大破之建德竟不能至¶
其城下乃分兵掠霍堡及雍奴等縣(霍堡蓋世亂霍氏/宗黨築堡以自固)¶