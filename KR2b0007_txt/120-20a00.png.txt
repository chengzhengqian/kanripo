岀射堂勒兵晦從髙祖征討指麾處分莫不曲盡其宜¶
數日間四逺投集得精兵三萬人乃奉表稱羨之亮等¶
忠貞横被寃酷(横户/孟翻)且言臣等若志欲執權不專為國¶
(為于/偽翻)初廢營陽陛下在逺武皇之子尚有童幼擁以號¶
令誰敢非之豈得泝流三千里(自建康至江陵泝/流而上凡三千里)虚館¶
七旬仰望鸞旗者哉(景平二年五月乙酉廢少帝/八月丙申帝至建康凡七旬)故廬¶
陵王於營陽之世積怨犯上自貽非命不有所廢將何¶
以興(亦晉里/克之言)耿弇不以賊遺君父(此耿弇討張步之言/晦引以為言自謂殺)¶