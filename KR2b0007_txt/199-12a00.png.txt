(復/同)死於西門城中大擾倉部郎中崔義超(倉部郎掌判/天下倉儲受)¶
(納租税出給禄廩之事屬/户部義超以是官從軍)召募得二百人衛軍資財物¶
與龜茲戰於城中曹繼叔韓威亦營於城外自城西北¶
隅擊之那利經宿乃退斬首三千餘級城中始定後旬¶
餘日那利復引山北龜兹萬餘人趣都城(山北蓋白山/之北也趣七)¶
(喻/翻)繼叔逆擊大破之斬首八千級那利單騎走龜茲人¶
執之以詣軍門阿史那社爾前後破其大城五遣左衛¶
郎將權袛甫詣諸城開示禍福皆相帥請降(帥讀曰率/降户江翻)¶