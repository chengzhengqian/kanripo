(通為王二年不疑薨年表元年不疑及吕台為王二年/皆薨盖史記年表薨字應在二年誤書於元年耳其實)¶
(二人皆以二年薨漢書本/紀云産禄通為王亦誤也)　春正月乙卯地震羌道武¶
都道山崩(羌道班志縣蜀隴西郡武都時為縣/漢志縣雜蠻夷曰道武帝置武都郡)　夏五¶
月丙申封楚元王子郢客為上邳侯齊悼恵王子章為¶
朱虚侯(班志東海下邳縣應劭曰邳在薛其後徙此故/曰下邳臣瓚曰有上邳故曰下邳師古曰瓚説)¶
(是也班志朱虚縣屬琅邪郡括地志朱虛故城在青州/臨朐縣東六十里漢朱虚也十三州志丹朱遊故虛故)¶
(云朱虚也虚猶丘也朱猶丹也索隱虚音墟表考/異曰史記髙后紀在元年今從漢書王子矦)令入¶
宿衛又以吕禄女妻章(妻千/細翻)六月丙戌晦日有食之¶