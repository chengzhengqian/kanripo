集始為北秦州刺史武都王集始文𢎞之子也後起弟¶
後明為白水太守魏亦以集始為武都王集始入朝于¶
魏(朝直/遥翻)魏以為南秦州刺史　辛亥帝耕籍田　二月¶
己未立皇弟銶為晉熙王(銶音/求)鉉為河東王　魏無鄉¶
黨之法唯立宗主督䕶民多隱冒三五十家始為一户¶
内祕書令李冲上言(祕書省在禁中故謂之内祕/書令亦謂之中祕上時掌翻)宜凖¶
古法五家立鄰長五鄰立里長五里立黨長取鄉人彊¶
謹者為之鄰長復一夫里長二夫黨長三夫(長知兩翻/復方目翻)¶