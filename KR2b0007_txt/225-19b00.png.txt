(因栝蒼山為名劉昫曰京師/東南四千二百七十八里)載妻王氏忠嗣之女也及¶
子伯和仲武季能皆伏誅有司籍載家財胡椒至八百¶
石(嗣祥吏翻本草曰胡椒生西戎形如䑕李子調/食用之味甚辛辣徐表南中記曰生南海諸國)它物¶
稱是(稱尺/證翻)　夏四月壬午以太常卿楊綰為中書侍郎¶
禮部侍郎常衮為門下侍郎並同平章事綰性清儉簡¶
素制下之日朝野相賀郭子儀方宴客聞之減坐中聲¶
樂五分之四(朝直遥翻/坐徂臥翻)京兆尹黎幹騶從甚盛(騶仄尤/翻從才)¶
(用/翻)即日省之止存十騎中丞崔寛第舍宏侈亟毁撤之¶