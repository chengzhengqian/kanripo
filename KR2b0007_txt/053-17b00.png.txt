不納冀雖專朝縱横(朝直遙翻/横户孟翻)而猶交結左右宦官任¶
其子弟賔客為州郡要職欲以自固恩寵穆又奏記極¶
諫冀終不悟報書云如此僕亦無一可邪然素重穆亦¶
不甚罪也冀遣書詣樂安太守陳蕃(樂安郡本千乘郡/和帝永元七年改)¶
(為樂安國/屬青州)有所請託不得通使者詐稱他客求謁蕃蕃¶
怒笞殺之坐左轉修武令(修武縣屬/河内郡)時皇子有疾下郡¶
縣市珍藥(下遐/稼翻)而冀遣客齎書詣京兆并貨牛黄(吳晉/本草)¶
(曰牛黄牛出入呻者有之夜有光走角中牛死入膽中/如雞子黄神農本草曰療驚癎除邪逐鬼陶𢎞景曰舊)¶