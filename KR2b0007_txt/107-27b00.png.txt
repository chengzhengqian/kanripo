平人吴柱聚衆千餘立沙門灋長為天子破北平郡轉¶
冦廣都入白狼城(白狼縣前漢屬右北平郡後漢晉省/魏收地形志後漢真君八年置建徳)¶
(郡治白狼城廣都縣屬/焉燕時當屬北平郡)燕幽州牧髙陽王隆方𦵏其夫¶
人郡縣守宰皆㑹之衆聞柱反請隆還城遣大兵討之¶
隆曰今閭閻安業民不思亂柱等以詐謀惑愚夫誘脅¶
相聚無䏻為也(誘音/酉)遂留葬訖遣廣平太守廣都令先¶
歸(廣平當/作北平)續遣安昌矦進将百餘騎趨白狼城(趨七/喻翻)柱¶
衆聞之皆潰窮捕斬之　以侍中王國寳為中書令俄¶