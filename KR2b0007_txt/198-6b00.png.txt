百人悉阬之(以靺鞨/犯陣也)獲馬五萬匹牛五萬頭鐵甲萬領¶
佗器械稱是(稱尺/證翻)髙麗舉國大駭後黄城銀城皆自㧞¶
遁去數百里無復人煙上驛書報太子仍與髙士亷等¶
書曰朕為將如此何如(史言太宗有矜功/之心將即亮翻)更名所幸山¶
曰駐驆山(據舊史其山本名/六山更工衡翻)秋七月辛未上徙營安市¶
城東嶺己卯詔標識戰死者尸(識音/志)俟軍還與之俱歸¶
戊子以髙延壽為鴻臚卿(臚陵/如翻)髙惠直為司農卿張亮¶
軍過建安城下壁壘未固士卒多出樵牧髙麗兵奄至¶