人同拒之(本道謂晉/昌一道)景崇恐匡賛牙兵亡逸欲文其面¶
微露風㫖軍校趙思綰首請自文其面以帥下(文其面/以軍號)¶
(則亡逸無所至校/户教翻帥讀曰率)景崇悦齊藏珍竊言曰思綰凶暴難¶
制不如殺之景崇不聴思綰魏州人也(為趙思綰據/長安反張本)蜀¶
李廷珪將至長安聞趙匡賛已入朝欲引歸王景崇邀¶
之敗廷珪于子午谷(敗補邁翻/下追敗同)張䖍釗至寳雞諸將議¶
不協按兵未進矦益聞廷珪西還因閉壁拒蜀兵䖍釗¶
勢孤引兵夜遁景崇帥鳯翔隴邠涇鄜坊之兵追敗蜀¶