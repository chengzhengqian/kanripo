(有納欵關即/居庸故關)復發縁邉諸郡黎陽營兵積射士歩騎二¶
萬人(復扶/又翻)屯列衝要　鄧遵募上郡全無種羌雕何刺¶
殺狼莫(刺七/亦翻)封雕何為羌侯自羌叛十餘年間(永初元/年羌叛)¶
(至是年凡/十二年)軍旅之費凡用二百四十餘億府帑空竭邊¶
民及内郡死者不可勝數(帑它朗翻/勝音升)并凉二州遂至虚¶
耗及零昌狼莫死(零音/憐)諸羌瓦解三輔益州無復冦警¶
詔封鄧遵為武陽侯邑三千户(東郡有東武陽㤗山郡/有南武陽鄧隲𫝊又作)¶
(舞/陽)遵以太后從弟故爵封優大任尚與遵争功又坐詐¶