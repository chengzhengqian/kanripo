(異曰魏志桓階傳袁曹相拒官渡而階説羡按/范書劉表傳建安三年羡拒表在官渡前也)孫䇿¶
遣其正議校尉張紘獻方物(正議校尉亦孫/䇿私所署置)曹操欲撫¶
納之表䇿為討逆將軍(討逆將軍/亦創置也)封吳侯(由烏程徙封/吳進其封也)¶
(封考異曰江表傳曰倍於元年所獻其年制書拜討逆/  吳侯按䇿貢獻在二年非元年也又陳志紘傳曰建)¶
(安四年遣紘奉章詣許按吳書紘述䇿材畧忠欵曹公/乃優文褒崇改號加封然則紘來在䇿封吳侯前本傳)¶
(誤/也)以弟女配䇿弟匡又為子彰取孫賁女(為于偽翻/取讀曰娶)禮¶
辟䇿弟權翊(操禮辟權翊欲/其至以為質耳)以張紘為侍御史袁術以¶
周瑜為居巢長以臨淮魯肅為東城長(居巢縣屬廬江/郡東城縣前漢)¶