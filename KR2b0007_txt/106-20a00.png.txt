匡遂降(降户江/翻下同)燕王垂殺之且屠其壘　慕容農至龍¶
城(自蠮螉塞厯/凡城至龍城)休士馬十餘日諸將皆曰殿下之來取¶
道甚速今至此久留不進何也農曰吾來速者恐餘巖¶
過山鈔盜侵擾良民耳(此山謂白狼/山鈔楚交翻)巖才不踰人誑誘¶
饑兒(誑居况翻/誘音酉)烏集為羣非有綱紀吾已扼其喉久將¶
離散無能為也今此田善熟未収而行徒自耗損當俟¶
収畢往則梟之(梟堅/堯翻)亦不出旬日耳頃之農將步騎三¶
萬至令支巖衆震駭稍稍踰城歸農巖計窮出降農斬¶