軍利鹿孤及楊軌救之(驃匹妙翻/騎奇寄翻)業将戰沮渠蒙遜諫¶
曰楊軌恃鮮卑之彊有窺窬之志(秃髪本鮮卑種/也沮子余翻)紹纂¶
深入置兵死地不可敵也今不戰則有泰山之安戰則¶
有累卵之危業從之案兵不戰紹纂引兵歸六月烏孤¶
以利鹿孤為凉州牧鎮西平召車騎大将軍傉檀入録¶
府國事(傉奴/沃翻)　會稽世子元顯自以少年不欲頓居重¶
任(少詩/照翻)戊子以琅邪王徳文為司徒　魏前河間太守¶
盧溥帥其部曲數千家就食漁陽遂據有數郡秋七月¶