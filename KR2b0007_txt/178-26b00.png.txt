畢宜即登路長真嗣為刺史如言入朝(嗣祥/吏翻)上大悦曰¶
何稠著信蠻夷乃至于此　魯公虞慶則之討李世賢¶
也以婦弟趙什住為隨府長史(長知/兩翻)什住通于慶則愛¶
妾恐事泄乃宣言慶則不欲此行上聞之禮賜甚薄慶¶
則還至潭州臨桂嶺(隋書虞慶則傳作潭州臨桂嶺宋/白曰隋平陳改湘州為潭州杜佑)¶
(曰取昭/潭為名)觀眺山川形勢曰此誠險固加以足糧若守得¶
其人攻不可㧞使什住馳詣京師奏事觀上顔色什住¶
因告慶則謀反下有司案驗(下遐/稼翻)十二月壬子慶則坐¶