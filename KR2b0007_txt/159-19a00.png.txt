事去矣諸将皆黙然莫應(諸将心不欲戰/故黙而莫敢應)是夜江水暴¶
起七丈注湖中霸先勒所部兵乗流先進衆軍鼓譟俱¶
前賁衆大潰竄入屈獠洞中　冬十月乙亥以前東揚¶
州刺史岳陽王詧為雍州刺史(雍于/用翻)上捨詧兄弟而立¶
太子綱(事見一百五十五/卷中大通三年)内嘗愧之寵亞諸子(言詧被/寵亞於)¶
(諸子帝固知詧之/才器足以自立矣)以㑹稽人物殷阜(㑹工/外翻)故用詧兄弟¶
迭為東揚州以慰其心詧兄弟亦内懐不平詧以上衰¶
老朝多秕政(朝直遥翻秕卑履翻不成粟也書曰若粟/之有秕後漢書安帝賛曰秕我王度注曰)¶