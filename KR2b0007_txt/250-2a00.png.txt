(三/溪)壅溪上流使可涉既戰陽敗走官軍追之半涉决壅¶
水大至官軍大敗三將皆死官軍幾盡(幾居/依翻)於是山海¶
諸盜及它道無賴亡命之徒四面雲集衆至三萬分為¶
三十二隊其小帥有謀略者推劉暀(帥所類翻暀于/放翻又乎曠翻)勇¶
力推劉慶劉從簡羣盜皆遙通書幣求屬麾下甫自稱¶
天下都知兵馬使改元曰羅平鑄印曰天平大聚資糧¶
購良工治器械聲震中原(治直/之翻)　丙申葬聖武獻文孝¶
皇帝于貞陵(此諡正葬貞陵陵中册諡也貞/陵在京兆雲陽縣西北四十里)廟號宣宗¶