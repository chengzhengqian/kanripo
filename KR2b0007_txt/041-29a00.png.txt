諸將皆蓐食(前書音義曰未起/而牀蓐中食也)㑹明至臨菑城䕶軍荀¶
梁等爭之以為攻臨菑西安必救之攻西安臨菑不能¶
救不如攻西安弇曰不然西安聞吾欲攻之日夜為備¶
方自憂何暇救人臨菑出不意而至必驚擾吾攻之一¶
日必㧞㧞臨菑即西安孤與劇隔絶必復亡去(復扶/又翻)所¶
謂擊一而得二者也若先攻西安不能卒下(卒讀/曰猝)頓兵¶
堅城死傷必多縱能拔之藍引軍還奔臨菑并兵合埶¶
觀人虛實吾深入敵地後無轉輸旬月之間不戰而困¶