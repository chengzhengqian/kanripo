然之使羸兵先攻賊營而勒精兵結陳以待之(羸倫為/翻陳讀)¶
(曰/陣)攻壘者不勝而走賊出兵追之行數里遇大軍與戰¶
大破之(此左傳楚五大夫破吳/師以滅舒鳩之故智也)闞稜免胄謂賊衆曰汝¶
曹不識我邪(邪音/耶)何敢來與我戰賊多稜故部曲皆無¶
鬭志或有拜者由是遂敗孝恭靖乗勝逐北轉戰百餘¶
里博山青林兩戍皆潰慧亮正通等遁歸殺傷及溺死¶
者萬餘人(溺奴/狄翻)李靖兵先至丹楊公祏大懼擁兵數萬¶
弃城東走欲就左遊仙於㑹稽李世勣追之公祏至句¶