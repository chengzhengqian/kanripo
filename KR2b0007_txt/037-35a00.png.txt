大昆彌使上(使疏吏/翻下同)師友祭酒滿昌劾奏使者曰夷狄¶
以中國有禮誼故詘而服從(劾户槩翻/詘與屈同)大昆彌君也今¶
序臣使於君使之上非所以有夷狄也奉使大不敬莽¶
怒免昌官(師友祭酒龔勝不肯就而滿昌為之鳯/皇翔于千仭烏鳶彈射不去非虚言也)　西¶
域諸國以莽積失恩信焉耆先叛(焉耆國治員渠城去/長安七千三百里)¶
殺都䕶但欽西域遂瓦解　十一月彗星出二十餘日¶
不見(彗祥歲翻旋芮翻又/徐醉翻見賢遍翻)　是歲以挾銅炭者多除其¶
灋　匈奴烏珠畱單于死用事大臣右骨都矦須卜當¶