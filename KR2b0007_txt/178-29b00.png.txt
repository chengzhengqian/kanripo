(知/翻)漢王諒軍出臨渝關(臨渝關在栁城西四百八十里/所謂盧龍之險也渝漢書音喻)¶
值水潦餽運不繼軍中乏食復遇疾疫(復扶/又翻)周羅睺自¶
東萊泛海趣平壤城(隋書平壤城東西六里隨山屈曲/南臨浿水杜佑曰平壤城則故朝)¶
(鮮國王險城/也趣七喻翻)亦遭風船多飄沒秋九月己丑師還死者¶
什八九髙麗王元亦惶懼遣使謝罪(使疏吏/翻下同)上表稱遼¶
東糞土臣元上于是罷兵待之如初百濟王昌遣使奉¶
表請為軍導帝下詔諭以髙麗服罪朕已赦之不可致¶
伐厚其使而遣之髙麗頗知其事以兵侵掠其境　辛¶