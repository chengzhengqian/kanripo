箕州録事參軍張君澈等誣告刺史蔣王惲及其子汝¶
南郡王煒謀反(惲於粉翻/煒於鬼翻)敕通事舍人薛思貞馳傳往¶
按之(傳張/戀翻)十二月癸未惲惶懼自縊死(縊於/計翻)上知其非¶
罪深痛惜之斬君澈等四人　戊子于闐王伏闍雄來¶
朝(闐徒賢翻闍視遮/翻朝直遥翻下同)　辛卯波斯王卑路斯來朝　壬¶
寅天后上表以為國家聖緒出自𤣥元皇帝(老子姓李/名耳唐祖)¶
(之乾封元年尊為𤣥元/皇帝上時掌翻下同)請令王公以下皆習老子每歳¶
明經凖孝經論語策試又請自今父在為母服齊衰三¶