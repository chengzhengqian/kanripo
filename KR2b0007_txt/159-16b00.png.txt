之今復見推是效尤也(左傳曰尤而效之罪/又甚焉復扶又翻)乃推魏所¶
遣使波斯者張道義行州事(使疏/吏翻)具以状聞丞相泰以¶
申徽為瓜州刺史召整為夀昌太守(五代志西城郡石/泉縣舊曰永樂置)¶
(晉昌郡西魏改為夀昌郡又/改永樂為石泉守式又翻)封襄武男整帥宗族鄉里¶
三千餘人入朝從泰征討累遷驃騎大将軍開府儀同¶
三司加侍中(令狐整以忠順貴顯於魏史終言/之朝直遥翻驃匹妙翻騎竒寄翻)　六月¶
庚子東魏以司徒侯景為河南大将軍大行臺　秋七¶
月壬寅東魏遣散騎常侍元廓來聘(散悉/亶翻)　甲子詔犯¶