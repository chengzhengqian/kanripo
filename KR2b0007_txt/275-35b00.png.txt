五百家凡萬餘人於石灰窰悉斬之永濟渠為之變赤¶
(唐開元二十八年魏州刺史盧暉徙永濟渠自石灰/窑引流至城西至魏橋以通江淮之漕為于偽翻)¶
朝廷雖知房知温首亂欲安反仄癸巳加知温兼侍中¶
　先是孟知祥遣牙内指揮使文水武漳迎其妻瓊華¶
長公主及子仁賛於晉陽(孟仁賛後/改名昶)及鳳翔(行及鳳/翔也)李¶
從曮聞知祥殺李嚴止之以聞帝聽其歸蜀丙申至成¶
都　鹽鐵判官趙季良與孟知祥有舊知祥奏留季良¶
為副使朝廷不得已丁酉以季良為西川節度副使(趙/季)¶