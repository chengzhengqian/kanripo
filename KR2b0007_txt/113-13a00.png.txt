耳(更工/衡翻)𤣥笑而止昶聞而恨之既還京口裕謂昶曰草¶
間當有英雄起卿頗聞乎昶曰今日英雄有誰正當是¶
卿耳於是裕毅無忌元徳仲徳昶及裕弟道規任城魏¶
詠之(任城縣前漢屬東平國後漢章帝元和元年分東/平為任城國而任城縣屬焉晉氏南渡省任城郡)¶
(為任城縣屬髙/平郡任音壬)髙平檀憑之琅邪諸葛長民河内太守¶
隴西辛扈興振威將軍東莞童厚之(莞音/官)相與合謀起¶
兵道規為桓𢎞中兵參軍裕使毅就道規及昶於江北¶
共殺𢎞據廣陵長民為刁逵參軍使長民殺逵據歴陽¶