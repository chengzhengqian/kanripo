無道之狀因立其故王兄子忠為王(求考異曰袁紀云/  索故王近屬得)¶
(兄榆勒立之更名忠續漢書云求得故/王兄子榆勒立之更名忠今從超傳)國人大悦超問¶
忠及官屬當殺兠題邪生遣之邪咸曰當殺之超曰殺¶
之無益於事當令龜兹知漢威徳遂解遣之　夏五月¶
戊子公卿百官以帝威徳懷遠祥物顯應並集朝堂奉¶
觴上夀(班固西都賦左右廷中朝堂百僚之位蕭曹丙/魏謀謨乎其上盖在殿庭左右也賢曰夀者人)¶
(之所欲故卑下奉觴進/酒皆言上夀朝直遥翻)制曰天生神物以應王者遠人¶
慕化實由有徳朕以虚薄何以享斯唯髙祖光武聖徳¶