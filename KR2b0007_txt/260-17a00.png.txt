(鏐兵不得/專攻董昌)且表昌引咎願修職貢請復官爵又遺錢鏐¶
書稱昌狂疾自立已畏兵諫(遺唯季翻春秋左氏傳鬻/拳彊諫楚子不從臨之以)¶
(兵/)執送同惡(謂董昌執首謀僭吳瑤/及巫覡數人送於鏐也)不當復伐之(復扶/又翻)¶
　冬十月丙戌河東將李存貞敗邠寧軍於棃園北殺¶
千餘人(敗補/邁翻)自是棃園閉壁不敢出　貶右僕射崔昭¶
緯為梧州司馬(以黨附/邠岐也)　魏國夫人陳氏才色冠後宫¶
(冠古/玩翻)戊子上以賜李克用(薛史曰後克用薨陳氏/為尼至晉天福中乃卒)克用¶
令李罕之李存信等急攻棃園城中食盡棄城走罕之¶