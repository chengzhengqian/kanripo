謹帥餘軍擊其追騎鐵勒遂走謹因得入塞李崇長史¶
鉅鹿魏蘭根説崇曰昔縁邊初置諸鎮地廣人稀或徵¶
𤼵中原彊宗子弟或國之肺腑寄以爪牙中年以來有¶
司號為府户役同厮養(説式芮翻厮音/斯養余亮翻)官婚班齒致失¶
清流而本來族類各居榮顯顧瞻彼此理當憤怨宜改¶
鎮立州分置郡縣凡是府户悉免為民入仕次敘一準¶
其舊文武兼用威恩並施此計若行國家庶無北顧之¶
慮矣崇為之奏聞事寢不報(為後改鎮為州無及/於事張本為于偽翻)　初¶