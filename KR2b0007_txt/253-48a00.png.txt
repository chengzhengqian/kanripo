國昌父子李克用知之時與其豪帥遊獵置馬鞭木葉¶
或懸針射之無不中(帥所類翻下同射/而亦翻中竹仲翻)豪帥心服又置¶
酒與飲酒酣克用言曰吾得罪天子願效忠而不得今¶
聞黄巢北來必為中原患一旦天子若赦吾罪得與公¶
輩南向共立大功不亦快乎人生㡬何誰能老死沙磧¶
邪逹靼知無留意乃止(赫連鐸葢說誘達靼豪帥以李/克用父子才勇乆留逹靼必將)¶
(并有其部落故使殺之而克用與其豪帥言欲與之南/向勤王達靼豪帥知其志大決不肻乆居隂山圖并其)¶
(部落彼既無圖我之心/我何苦殺之於是遂止)　八月甲午以前西川節度使¶