(得/翻)帝或欲寛貸者聰輒爭之帝每曰朕見薛聰不能不¶
憚何况諸人也自是貴戚歛手累遷直閤將軍兼給事¶
黃門侍郎散騎常侍(散悉亶翻/騎竒寄翻)帝外以徳器遇之内以¶
心膂為寄親衞禁兵悉聰管領故終太和之世恒帶直¶
閤將軍羣臣罷朝之後聰恒陪侍帷幄言兼晝夜時政¶
得失動輒匡諌事多聽允而重厚沈宻(恒户登翻朝直/遥翻沈持林翻)¶
外莫窺其際帝欲進以名位輒苦讓不受帝亦雅相體¶
悉謂之曰卿天爵自髙固非人爵所能榮也(孟子曰公/卿大夫此)¶