稱尊號脅訓斬虞及妻子於薊市故常山相孫瑾掾張¶
逸張瓚等相與就虞罵瓚極口然後同死(掾俞/絹翻)瓚傳虞¶
首於京師故吏尾敦於路劫虞首歸葬之(賢曰尾姓敦/名余按古有)¶
(尾/生)虞以恩厚得衆心北州百姓流舊莫不痛惜(流者他/州人流)¶
(入幽州者也舊者/舊著籍幽州者也)初虞欲遣使奉章詣長安而難其人¶
衆咸曰右北平田疇年二十二年雖少(少詩/照翻)然有竒材¶
虞乃備禮請以為掾具車騎將行疇曰今道路阻絶冦¶
虜縱横稱官奉使為衆所指願以私行期於得逹而已¶