(一西鄉以擯秦東西曰横横者離山東之交使之/西鄉以事秦説式芮翻從即容翻横亦作衡音同)於是¶
南平百越(韋昭曰越/有百邑)北却三晉西伐秦諸侯皆患楚之¶
彊而楚之貴戚大臣多怨吳起者　秦惠公薨子出公¶
立(出非謚也以其失/國出死故曰出公)　趙武侯薨國人復立烈侯之太¶
子章是為敬侯(謚法夙夜/警戒曰敬)　韓烈侯薨子文侯立¶
十六年初命齊大夫田和為諸侯(田氏自此遂有齊/國田和是為太公)¶
趙公子朝作亂奔魏與魏襲邯鄲不克(邯音寒/鄲音丹)¶
十七年秦庻長改逆獻公于河西而立之殺出子及其¶