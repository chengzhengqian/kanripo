間設金雞障(障坐障也畫金雞/為飾為于偽翻)置榻使坐其前仍命卷¶
簾以示榮寵(卷讀/曰捲)命楊銛楊錡貴妃三姊皆與祿山叙¶
兄弟祿山得出入禁中因請為貴妃兒上與貴妃共坐¶
祿山先拜貴妃上問何故對曰胡人先母而後父上恱¶
　李林甫以王忠嗣功名日盛恐其入相(相息/亮翻)忌之安¶
祿山潛蓄異志託以禦寇築雄武城(薊州廣漢川/有雄武軍)大貯¶
兵器(貯丁/呂翻)請忠嗣助役因欲留其兵忠嗣先期而往不¶
見祿山而還數上言祿山必反林甫益惡之(為王忠嗣/得罪張本)¶