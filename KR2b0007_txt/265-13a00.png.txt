衆莫應有遊客數人起應曰宜為車轂全忠勃然厲聲¶
曰書生輩好順口玩人皆此類也(好呼到翻言順口/附和以玩狎人)車¶
轂須用夾榆(説文榆白枌所謂夾榆乃今之田榆也生/田塍間其皮類槐其肉理堅緻而赤鋸以)¶
(為器堅而耐久車轂衆輻所湊其木宜堅緻者吕/俛曰櫅榆宜作車轂爾雅云白棗也櫅相稽翻)栁木¶
豈可為之顧左右曰尚何待左右數十人捽言宜為車¶
轂者悉撲殺之(捽昨没翻/撲弼角翻)己丑司空致仕裴贄貶青州¶
司户尋賜死栁璨餘怒所注猶不啻十數張文蔚力解¶
之乃止時士大夫避亂多不入朝壬辰敕所在州縣督¶