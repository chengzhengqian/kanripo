為州郡貢察徒有秀孝之名而無秀孝之實(貢察者謂/察舉秀才)¶
(孝廉而貢/之於朝)朝廷但檢其門望不復彈坐(復扶又翻彈坐/者彈劾其違而)¶
(坐之/以罪)如此則可令别貢門望以叙士人何假冐秀孝之¶
名也夫門望者乃其父祖之遺烈亦何益於皇家益於¶
時者賢才而已苟有其才雖屠釣奴虜聖王不恥以為¶
臣(太公屠牛於朝歌釣於渭濱又紂時/箕子為奴周文王武王皆禮而用之)茍非其才雖三¶
后之𦙍墜于皂𨽻矣(左傳申無宇曰人有十等士臣皁/皁臣輿輿臣𨽻釋曰皁直馬者𨽻)¶
(附屬者三后謂/夏商周之王也)議者或云今世等無竒才不若取士於¶