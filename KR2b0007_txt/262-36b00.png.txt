百官崔𦙍等皆表辭不至壬子韓全誨等陳兵殿前言¶
於上曰全忠以大兵逼京師欲刼天子幸洛陽求傳禪¶
臣等請奉陛下幸鳯翔收兵拒之上不許杖劒登乞巧¶
樓全誨等逼上下樓上行纔及夀春殿李彦弼已於御¶
院縱火(御院天子及后/妃所居之地)是日冬至上獨坐思政殿翹一¶
足一足蹋䦨干(蹋與踏同闌/干殿檻也)庭無羣臣旁無侍者頃之¶
不得已與皇后妃嬪諸王百餘人皆上馬慟哭聲不絶¶
出門回顧禁中火已赫然是夕宿鄠縣(九域志鄠縣在/長安南六十里)¶