上聞思逺言故不之罪仍遷侍中晏外弟尉氏阮孝緒¶
亦知晏必敗(尉氏縣漢屬陳畱江左僑置於今六合縣/界屬秦郡阮氏本尉氏人此時未必居秦)¶
(郡界外弟/妻弟也)晏屢至其門逃匿不見甞食醬美問知得於¶
晏家吐而覆之(既吐其所食者/又覆其所餘者)及晏敗人為之懼(為于/偽翻)¶
孝緒曰親而不黨何懼之有卒免於罪(卒子/恤翻)　二月壬¶
戌魏主至太原　甲子以左僕射徐孝嗣為尚書令(代/王)¶
(晏/也)征虜將軍蕭季敞為廣州刺史(代晏弟/詡也)　癸酉魏主¶
至平城引見穆泰陸叡之黨問之(見賢/遍翻)無一人稱枉者¶