(貽業駐軍平利為褒源之援/則蜀置源州屬武定軍節度)果州刺史李延厚討平之¶
　蜀主左右以李肇倨慢請誅之戊子以肇為太子少¶
傅致仕徙卭州(卭渠/恭翻)　呉主加徐知誥大丞相尚父嗣¶
齊王九錫辭不受　雄武節度使張延朗將兵圍文州¶
(唐末置天雄節度於秦/州後唐改為雄武節度)階州刺史郭知瓊拔尖石寨蜀¶
李延厚將果州兵屯興州遣先登指揮使范延暉將兵¶
救文州延朗解圍而歸興州刺史馮暉自乾渠引戍兵¶
歸鳯翔(時階興二州皆已入于蜀唐葢使郭知瓊馮暉/領二州刺史以進取而不克也薛史曰長興中)¶