帳下將張達范彊殺飛以其首順流犇孫權漢主聞飛¶
營都督有表曰噫飛死矣(表當自飛上而都督越次上/之故知其必死也凡用兵必)¶
(觀人事既失關羽又喪/張飛兵可以無出矣)¶
　陳壽評曰關羽張飛皆稱萬人之敵為世虎臣羽報¶
　效曹公(事見六十三卷/獻帝建安五年)飛義釋嚴顔(事見六十七卷/建安十九年)¶
　並有國士之風然羽剛而自矜飛暴而無恩以短取¶
　敗理數之常也¶
秋七月漢主自率諸軍擊孫權權遣使求和於漢南郡¶