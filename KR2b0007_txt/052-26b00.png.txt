月使匈奴中郎將扶風馬寔遣人刺殺句龍吾斯(刺七/亦翻)¶
(句古/侯翻)　凉州自九月以來地百八十震山谷坼裂壊敗¶
城寺(壊音怪敗/補邁翻)民壓死者甚衆　尚書令黄瓊以前左¶
雄所上孝㢘之選專用儒學文吏(亊見上卷陽嘉/元年上時掌翻)於取¶
士之義猶有所遺乃奏増孝悌及能從政為四科帝從¶
之¶
建康元年(是年四/月改元)春䕶羌從事馬𤣥為諸羌所誘將羌¶
衆亡出塞(誘音酉將/如字領也)領䕶羌校尉衛琚追擊𤣥等斬首¶