天生烝民必有司牧當今為牧非子而誰老夫年逾知¶
命(孔子曰五十/而知天命)願不及此欣戴大弟攀鱗附翼唯弟早¶
膺圖籙以寧兆民宗盟之長屬籍見容(屬籍宗屬之/籍長知兩翻)復¶
封於唐斯榮足矣殪商辛於牧野所不忍言執子嬰於¶
咸陽未敢聞命汾晉左右尚須安輯盟津之㑹未暇卜¶
期(盟讀/曰孟)密得書甚喜以示將佐曰唐公見推天下不足¶
定矣(將即/亮翻)自是信使往來不絶雨久不止淵軍中糧乏¶
劉文靜未返或傳突厥與劉武周乘虚襲晉陽淵召將¶