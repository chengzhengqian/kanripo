八百餘人(將謂鎮將也/將即亮翻)請一切五分損二魏主從之¶
乙酉將軍吳子陽與魏元英戰於白沙子陽敗績(白沙/在齊)¶
(安郡界魏收志有沙州治白沙闗城注/云梁置唐志黃州黃陂縣有白沙闗)　魏東荆州蠻¶
樊素安作亂乙酉以左衞將軍李崇為鎮南將軍都督¶
征蠻諸軍事將步騎討之(將即亮翻/騎竒寄翻)　馮翊吉翂父為¶
原鄉令(翂撫文翻漢靈帝中平二年/分故鄣立原鄉縣屬吳興郡)為姦吏所誣逮詣¶
廷尉罪當死翂年十五撾登聞鼔乞代父命(撾則/𤓰翻)上以¶
其幼疑人教之使廷尉卿蔡灋度嚴加誘脅取其款實¶