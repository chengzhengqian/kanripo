更遣臣北行正是報恩改過之秋但臣年七十加之疲¶
病不堪軍旅願更擇賢材帝不許修義天賜之子也(天/賜)¶
(見一百三十三卷/宋明帝泰始七年)¶
　臣光曰李崇之表乃所銷禍於未萌制勝於無形魏¶
　肅宗既不能用及亂生之後曾無愧謝之言乃更以¶
　為崇罪不明之君烏可與謀哉詩云聴言則對誦言¶
　如醉匪用其良覆俾我悖(詩桑柔之辭也注云見道/聴之言則應答之見誦詩)¶
　(書之言則冥卧如醉不能/用善反使我為悖逆之行)其是之謂矣¶