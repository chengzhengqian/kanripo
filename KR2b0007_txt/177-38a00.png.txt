(郡梁置/崖州)平原公(平原郡/公也)¶
十一年春正月皇太子妃元氏薨(為帝與皇后怒太/子而廢之張本)¶
二月戊午吐谷渾遣使入貢吐谷渾可汗夸吕聞陳亡¶
大懼(吐從暾入聲谷音浴使疏/吏翻可從刊入聲汗音寒)遁逃保險不敢為寇夸¶
呂卒子世伏立使其兄子無素奉表稱藩并獻方物請¶
以女備後庭上謂無素曰若依來請佗國聞之必當相¶
傚何以拒之朕情存安養各令遂性豈可聚斂子女以¶
實後宫乎竟不許　平鄉令劉曠有異政(平鄉縣屬/襄國郡)以¶