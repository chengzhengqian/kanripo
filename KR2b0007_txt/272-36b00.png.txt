父子同時誅死者四人(繼韜及其二子/并繼逺為四人)大兄曽無骨肉¶
之情(繼韜兄弟七人繼儔/居長故呼為大兄)貪淫如此吾誠羞之無面視¶
人生不如死甲申繼達衰服帥麾下百騎坐㦸門呼曰¶
(史炤曰列棨㦸於門故曰㦸門/帥讀曰率衰倉回翻呼火故翻)誰與吾反者因攻牙宅¶
(牙宅即/使宅也)斬繼儔節度副使李繼珂聞亂募市人得千餘¶
攻子城繼達知事不濟開東門歸私第(東門潞州牙/城東門也)盡¶
殺其妻子將奔契丹出城數里從騎皆散乃自剄(從才/用翻)¶
(剄古/頂翻)　甲申吳王復遣司農卿洛陽盧蘋來奉使嚴可¶