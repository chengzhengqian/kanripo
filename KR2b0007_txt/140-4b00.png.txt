(收志郯郡有建陵縣漢古縣也宋白曰厚丘故城在海/州沐陽縣北四十五里又東彭城郡龍沮縣有即丘城)¶
(即丘亦漢縣本屬琅邪郡賢曰即丘即左傳之祝丘故/城在今沂州臨沂縣東南紀城春秋紀鄣之故城也杜)¶
(預曰東海贑榆縣/東北有故紀城)魏主欲南臨江水辛酉𤼵鍾離司徒¶
長樂元懿公馮誕病不能從(樂音洛從/才用翻)魏主與之泣訣¶
行五十里聞誕卒時崔慧景等軍去魏主營不過百里¶
魏主輕將數千人夜還鍾離(將即/亮翻)拊尸而哭達旦聲淚¶
不絶壬戌敕諸軍罷臨江之行葬誕依晉齊獻王故事¶
(齊獻王攸葬事見八十/一卷晉武帝太康四年)誕與帝同年幼同硯席尚帝妹¶