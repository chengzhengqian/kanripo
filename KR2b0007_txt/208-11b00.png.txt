(二百二十三里東/都二千七十八里)三思令百官復修則天之政(復扶又/翻下温)¶
(復/翻)不附武氏者斥之為五王所逐者復之大權盡歸三¶
思矣五王之請削武氏諸王也求人為表衆莫肯為中¶
書舍人岑羲為之語甚激切中書舍人偃師畢構次當¶
讀表辭色明厲三思既得志羲改祕書少監出構為潤¶
州刺史(潤州京師東南二千八百二十一/里至東都一千七百九十七里)易州刺史趙¶
履温桓彦範之妻兄也彦範之誅二張稱履温預其謀¶
召為司農少卿履温以二婢遺彦範(遺于/季翻)及彦範罷政¶