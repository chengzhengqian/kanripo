嘉以來海内蕩析武宣王綏之以徳(慕容廆諡/武宣王)華夷之¶
民萬里輻湊襁負而歸之者若赤子之歸父母是以户¶
口十倍於舊無田者什有三四及殿下繼統南摧彊趙¶
東兼高句麗北取宇文(民歸慕容廆事見八十八卷愍/帝建興元年皝破趙事見上卷)¶
(成帝咸康四年破高麗見上卷咸康/八年取宇文見上康帝建元二年)拓地三千里増民¶
十萬户是宜悉罷苑囿以賦新民無牛者官賜之牛不¶
當更収重稅也且以殿下之民用殿下之牛牛非殿下¶
之有將何在哉如此則戎旗南指之日民誰不簞食壺¶