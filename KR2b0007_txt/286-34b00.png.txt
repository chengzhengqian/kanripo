晉人謂之帝羓(羓邦/加翻)趙延夀恨契丹主負約謂人曰我¶
不復入龍沙矣(盧龍山後即大漠故/謂之龍沙復扶又翻)即日先引兵入恒¶
州契丹永康王烏雲及南北二王各以所部兵相繼而¶
入(范成大北使録自欒城至/恒州六十里恒户登翻)延夀欲拒之恐失大援乃¶
納之時契丹諸將已密議奉烏雲為主烏雲登鼔角樓¶
受叔兄拜而延夀不之知自稱受契丹皇帝遺詔權知¶
南朝軍國事仍下敎布告諸道所以供給烏雲與諸將¶
同烏雲銜之恒州諸門管鑰及倉庫出納烏雲皆自主¶