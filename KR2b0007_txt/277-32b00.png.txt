　初契丹錫里䇿稜特哩衮皆為趙徳鈞所擒(錫/里)¶
(特哩衮契丹管軍頭目之/稱被擒見上巻天成三年)契丹屢遣使請之上謀¶
於羣臣德鈞等皆曰契丹所以數年不犯邊數求和者¶
以此輩在南故也縱之則邊患復生(數所角翻/復扶又翻)上以問¶
冀州刺史楊檀對曰䇿稜契丹之驍將曏助王都謀危¶
社稷幸而擒之陛下免其死為賜已多契丹失之如喪¶
手足(喪息/浪翻)彼在朝廷數年知中國虛實若得歸為患必¶
深彼纔出塞則南向發矢矣恐悔之無及上乃止檀沙¶