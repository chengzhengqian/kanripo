忠良有以異乎對曰稷契臯陶君臣協心俱享尊榮所¶
謂良臣(契息列翻/陶音遙)龍逢比干面折廷爭身誅國亡所謂¶
忠臣(逢皮江翻折之/舌翻爭讀曰諍)上悦賜絹五百匹上神采英毅羣¶
臣進見者皆失舉措上知之每見人奏事必假以辭色¶
冀聞規諫嘗謂公卿曰人欲自見其形必資明鏡君欲¶
自知其過必待忠臣茍其君愎諫自賢(愎符/逼翻)其臣阿諛¶
順㫖君既失國臣豈能獨全如虞世基等謟事煬帝以¶
保富貴煬帝既弑世基等亦誅(事見二百八十五/巻髙祖武徳元年)公輩¶