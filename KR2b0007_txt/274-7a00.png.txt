詣闕自陳由是繼岌與崇韜互相疑(此段自平蜀之功/以下為李紹琛反)¶
(張本自初帝遣李從襲從繼/岌以下為殺郭崇韜張本)㑹宋光葆自梓州來訢王¶
宗弼誣殺宋光嗣等又崇韜徴犒軍錢數萬緡於宗弼¶
宗弼靳之(犒苦到翻/靳居焮翻)士卒怨怒夜縱火諠譟崇韜欲誅¶
宗弼以自明己巳白繼岌收宗弼及王宗勲王宗渥皆¶
數其不忠之罪(數所/角翻)族誅之籍没其家蜀人爭食宗弼¶
之肉　辛未閩忠懿王審知卒(年六/十四)子延翰自稱威武¶
留後(延翰字子逸/審知長子也)汀州民陳本聚衆三萬圍汀州延翰¶