丹請為鄉道以入冦(邉境之上姦民如此者不特孫方/簡唐人所謂兩面也降户江翻鄉)¶
(讀曰嚮道/讀曰導)時河北大饑民餓死者所在以萬數兖鄆滄¶
貝之間盜賊蠭起吏不能禁天雄節度使杜威遣元隨¶
軍將劉延翰市馬於邉方簡執之獻於契丹延翰逃歸¶
六月壬戌至大梁言方簡欲乗中國凶饑引契丹入冦¶
宜為之備(為孫方簡乗中國無主契/丹北歸入據定州張本)　初朔方節度使¶
馮暉在靈武得羌胡心市馬朞年得五千匹朝廷忌之¶
徙鎮邠州及陜州(陜先/冉翻)入為侍衛歩軍都指揮使領河¶