(周勃傳皆云張釋顔師古注曰荆燕吳傳云張/擇今從史記吕后本紀漢書恩澤矦表周勃傳)深自謙¶
愻以謝之(愻與遜/同順也)并遺以車二乗馬二駟(乗繩/證翻)冒頓復¶
使使來謝(復扶/又翻)曰未嘗聞中國禮義陛下幸而赦之因¶
獻馬遂和親　夏五月立閩越君揺為東海王揺與無¶
諸皆越王句踐之後也(句音/鉤)從諸侯滅秦功多其民便¶
附故立之都東甌世號東甌王(閩越王無諸髙祖五年/受封都冶今福州候官)¶
(是也帝又封揺於東海東海即東甌今温州永嘉是也/應劭曰揺封東海在吳郡東南濱海此閩越所由分也)¶
　六月發諸侯王列侯徒隸二萬人城長安(自元年始/作長安城)¶