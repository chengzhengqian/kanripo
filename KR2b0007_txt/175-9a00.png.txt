大何遽迫之因謂朝臣曰蘇威不値我無以措其言我¶
不得蘇威何以行其道楊素才辯無雙至於斟酌古今¶
助我宣化非威之匹也(匹偶/也)威若逢亂世南山四皓豈¶
易屈哉(四皓東園公綺里季夏黄公甪里先生遭秦之/亂隠于商山鬚眉皓白故曰四皓商山在長安)¶
(南故曰南山隋主以蘇威隠/遯於周世故云然易以豉翻)威嘗言於帝曰臣先人每¶
戒臣云(先人謂/威父綽)唯讀孝經一卷足以立身治國何用多¶
為帝深然之(治直之/翻下同)高熲深避權勢上表遜位(上時/掌翻)讓¶
於蘇威帝欲成其美(成其讓/賢之美)聽解僕射數日帝曰蘇威¶