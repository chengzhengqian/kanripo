及行任約軍至洛等引去嗣遂失援出戰敗死約遂略¶
地至湓城尋陽王大心遣司馬韋質出戰而敗帳下猶¶
有戰士千餘人咸勸大心走保建州(後漢汝南郡有苞/信縣江左僑置於)¶
(弋陽界五代志弋陽郡殷城縣舊曰苞信梁置義城郡/及建州帳下勸大心走保之者便於入齊也九域志殷)¶
(城縣併/入固始)大心不能用戊辰以江州降約先是大心使太¶
子洗馬韋臧鎮建昌(降户江翻下同先/悉薦翻洗亦同音)有甲士五千聞¶
尋陽不守欲帥衆奔江陵(帥讀曰/率下同)未發爲麾下所殺臧¶
粲之子也(太清三年青塘/之戰韋粲死之)于慶略地至豫章矦瑱力屈¶