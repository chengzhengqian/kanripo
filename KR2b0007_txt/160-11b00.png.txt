州刺史南康王㑹理分督諸将(将即/亮翻)淵明懿之子㑹理¶
續之子也始上欲以鄱陽王範為元帥朱异取急在外¶
(謂取休假在外舎也/帥所類翻异羊至翻)聞之遽入曰鄱陽雄豪盖世得人¶
死力然所至殘暴非弔民之材且陛下昔登北顧亭以¶
望謂江右有反氣骨肉為戎首(登北顧亭謂幸京口時/也江郢揚南徐之地為)¶
(江左豫南豫南兖之地為江右朱异告帝以防鄱陽而/不知防臨賀帝知江右有反氣而不料侯景自夀陽舉)¶
(兵天邪/人邪)今日之事尤宜詳擇上黙然曰㑹理何如對曰¶
陛下得之矣㑹理懦而無謀所乗襻輿(襻普患翻襻輿/者輿掆施襻人)¶