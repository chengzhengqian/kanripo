曰勿傷韋相公救之得免軍士圍驛上聞諠譁問外何¶
事左右以國忠反對上杖屨出驛門慰勞軍士令收隊¶
軍士不應上使高力士問之𤣥禮對曰國忠謀反貴妃¶
不宜供奉願陛下割恩正法上曰朕當自處之(處昌/吕翻)入¶
門倚杖傾首而立乆之京兆司錄韋諤前言曰(京兆府/司錄參)¶
(軍正七品上武德初改州主簿曰錄事參/軍掌正違失涖符印開元元年改曰司錄)今衆怒難犯¶
(引左傳鄭/子産之言)安危在晷刻願陛下速决因叩頭流血上曰¶
貴妃常居深宫安知國忠反謀高力士曰貴妃誠無罪¶