(近官近畿/州縣之官)中㫖以庫部郎中蕭希甫為諫議大夫革説¶
覆奏希甫恨之上疏言革説不忠前朝阿諛取容因誣¶
革强奪民田縱田客殺人説奪隣家井取宿藏物(宿藏/物前)¶
(人所窖藏而不及發取/者此葢言藏之于井)制貶革辰州刺史説溆州刺史¶
(溆音/叙)庚辰賜希甫金帛擢為散騎常侍(散昔亶翻/騎竒計翻)　辛¶
巳契丹主安巴堅卒於夫餘城(卒子/恤翻)舒嚕后召諸將及¶
酋長難制者之妻(酋慈秋翻/長知兩翻)謂曰我今寡居汝不可不¶
效我又集其夫泣問曰汝思先帝乎對曰受先帝恩豈¶