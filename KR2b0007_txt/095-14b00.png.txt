凉州駿遣部曲督王豐等報謝¶
九年春正月趙改元延熈　詔以郭權為鎮西將軍雍¶
州刺史(雍於/用翻)　仇池王楊難敵卒子毅立自稱龍驤將¶
軍左賢王下辨公以叔父堅頭之子盤為冠軍將軍右¶
賢王河池公(驤思將翻辨步/莧翻冠古玩翻)遣使來稱藩　二月丁卯¶
詔遣耿訪王豐齎印綬授張駿大將軍都督陜西雍秦¶
凉州諸軍事(陜式/冉翻)自是每嵗使者不絶(仇池稱藩梁/凉之路通也)¶
慕容仁以司馬翟楷領東夷校尉前平州别駕龎鑒領¶