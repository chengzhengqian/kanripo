召籍入須臾梁眴籍曰可行矣(眴音舜動目/而使之也)於是籍遂¶
拔劒斬守頭項梁持守頭佩其印綬(釋名印信也所以/封物以為驗也亦)¶
(言因也封物相因付也綬受也繫印之組也以相授受/也應劭漢官儀曰綬長丈二尺法十二月廣三尺法天)¶
(地/人)門下大驚擾亂籍所擊殺數十百人(言所殺自數/十至百人也)一¶
府中皆慴伏莫敢起(説文曰慴失氣/也音之涉翻)梁乃召故所知豪¶
吏諭以所為起大事遂舉呉中兵使人收下縣(下縣㑹/稽管下)¶
(諸縣也師古曰非郡/所都故謂之下也)得精兵八千人梁為會稽守籍為¶
禆將徇下縣籍是時年二十四(項籍始/于此)田儋故齊王族¶