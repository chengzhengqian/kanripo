言但云不負夏王(夏戸/雅翻)建德每戰勝克城所得資財悉¶
以分將士身無所取又不噉肉常食蔬茹粟飯妻曹氏¶
不衣紈綺(將即亮翻噉徒覽翻又徒濫翻/衣於既翻紈音丸綺區几翻)所役婢妾纔¶
十許人及破化及得隋宫人千數即時散遣之以隋黄¶
門侍郎裴矩為左僕射掌選事(選宣/絹翻)兵部侍郎崔君肅¶
為侍中(考異曰革命記作君/秀今從舊建德傳)少府令何稠為工部尚書¶
(漢書百官表少府秦官至北齊不置少府以其屬官併/太府寺隋煬帝大業三年始分太府為少府監置監少)¶
(監其後改監為令少/監為少令少詩照翻)右司郎中柳調為左丞(六典左右/司郎中前)¶