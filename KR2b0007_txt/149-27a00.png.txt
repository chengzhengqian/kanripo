流難當哭辭父康生慷慨不悲曰我不反死汝何哭也¶
時已昏闇有司驅康生赴市斬之尚食典御奚混與康¶
生同執刀入内亦坐絞(尚食典御唐為尚食奉御/進御必辨時禁先嘗之)難當¶
以侯剛壻得留百餘日竟流安州(魏顯祖皇興二年置/安州治方城領密雲)¶
(廣陽安/樂郡)久之乂使行臺盧同就殺之(魏太祖既得中山/将北還慮中原有)¶
(變乃於鄴中山/置行臺後因之)以劉騰為司空八坐九卿常旦造騰宅¶
(坐徂卧翻/造七到翻)參其顔色然後赴省府亦有終日不得見者¶
(得或作/能非也)公私屬請(屬之/欲翻)唯視貨多少舟車之利山澤之¶