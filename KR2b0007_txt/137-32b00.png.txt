(今以其非/禮罷之)甲午魏主始朝日于東郊自是朝日夕月皆¶
親之(朝直/遥翻)丁酉詔祀堯於平陽舜於廣寗禹於安邑周¶
公於洛陽(皆因其故都而祀之皇甫謐曰舜所都或言/蒲阪或言潘潘今上谷也廣寗縣本屬上谷)¶
(又據水經註/潘當作瀵)皆令牧守執事(守式/又翻)其宣尼之廟祀於中¶
書省丁未改謚宣尼曰文聖尼父帝親行拜祭魏舊制¶
每歳祀天於西郊魏主與公卿從二千餘騎戎服遶壇¶
謂之蹹壇(騎竒寄翻/蹹與踏同)明日復戎服登壇致祀已又遶壇¶
謂之遶天(蕭子顯曰戎服遶壇魏主一周公卿七匝謂/之蹹壇明日復戎服登壇祠天魏主遶三匝)¶