(謂之曲阿杜佑曰曲/阿今丹陽郡丹陽縣)已乃渡江居江都結納豪俊有復¶
讐之志(以父堅為黄/祖所殺也)丹陽太守㑹稽周昕與袁術相惡¶
(㑹工/外翻)術上䇿舅吳景領丹陽太守(上時/掌翻)攻昕奪其郡以¶
䇿從兄賁為丹陽都尉(從才用翻/下賢從同)䇿以母弟託廣陵張¶
紘徑到壽春見袁術涕泣言曰亡父昔從長沙入討董¶
卓與明使君㑹於南陽同盟結好不幸遇難勲業不終¶
(事見五十九卷初平/元年二年難乃旦翻)䇿感惟先人舊恩欲自憑結願明¶
使君埀察其誠術甚竒之然未肯還其父兵謂䇿曰孤¶