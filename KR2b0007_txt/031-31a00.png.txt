(師古曰稱副/也稱尺證翻)以是豪强懾服事無不集(懾之/渉翻)¶
三年春正月己卯晦日有食之　初帝用匡衡議罷甘¶
泉泰畤(事見上卷/建始元年)其日大風壊甘泉竹宫(武帝以正月/上辛有事甘)¶
(泉圜丘自竹宫而望拜韋昭曰以竹為宫天子/居中師古曰漢舊儀竹宫去壇三里壊音怪)折拔畤¶
中樹木十圍以上百餘(折而/設翻)帝異之以問劉向對曰家¶
人尚不欲絶種祠(師古曰家人謂庶人之家/也種祠繼嗣所傳祠也)况於國之¶
神寳舊畤且甘泉汾隂及雍五畤始立皆有神祇感應¶
然後營之非茍而已也(武帝祠泰一於甘泉夜常有神/光如流星集于祠壇汾隂男子)¶