一軍不支然後更攻他處今魏博未與賊戰西軍閡險¶
不進(西軍謂河東/晉絳兵也)故賊得併兵南下(自太行南趨/懷州謂之下)若河¶
陽退縮不惟虧沮軍聲兼恐震驚洛師(東都謂之洛師/書洛誥曰朝至)¶
(于洛/師)望詔王宰更不之磁州(魏博既出師攻磁州故/請詔王宰移軍之往也)亟¶
以忠武軍應援河陽不惟扞蔽東都兼可臨制魏博若¶
令全軍供餉難給且令𤼵先鋒五千人赴河陽亦足張¶
聲勢(張知/亮翻)甲申又奏請勑王宰以全軍繼進仍急以器¶
械繒帛助河陽窘乏上皆從之(繒慈/陵翻)王茂元軍萬善劉¶