其子犍爲太守楚代之(犍居/言翻)　秋七月己酉徙會稽王¶
昱復爲琅邪王(元帝以昱爲琅邪王奉恭王祀成帝咸/和元年王生母鄭夫人薨王號慕請服)¶
(重徙封會稽王是後康帝哀帝及今/帝皆自琅邪入繼大統會工外翻)　壬子立妃庾氏¶
爲皇后后冰之女也　甲申立琅邪王昱子昌明爲會¶
稽王昱固讓猶自稱會稽王(會工/外翻)　匈奴右賢王曹轂¶
左賢王劉衞辰皆叛秦轂帥衆二萬寇杏城秦王堅自¶
將討之(轂古禄翻帥讀/曰率將卽亮翻)使衞大將軍李威左僕射王猛¶
輔太子宏留守長安八月堅擊轂破之斬轂弟活轂請¶