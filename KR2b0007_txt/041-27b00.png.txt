(屬東海郡今海州朐山縣西有故朐城朐/音劬宋白曰朐故城在朐山縣西九十里)劉紆不知所¶
歸其軍士髙扈斬之以降吳漢進圍朐　冬十月帝幸¶
魯(魯國本屬徐州/帝改屬豫州)　張歩聞耿弇將至使其大將軍費¶
邑軍歴下(賢曰厯下城在今齊州厯城縣弇考異/曰袁紀作濟南王費邑今從耿  傳)又令¶
兵屯祝阿(地理志祝阿縣屬平原郡賢曰今齊州縣故/城在今山荏縣東北天寳元年改祝阿為禹)¶
(城以縣西有/禹息故城也)别于泰山鍾城列營數十以待之弇渡河¶
先擊祝阿自旦攻城日未中而㧞之故開圍一角令其¶
衆得奔歸鍾城鍾城人聞祝阿已潰大恐懼遂空壁亡¶