乃為己有今因九嵕山為陵(嵕祖/紅翻)鑿石之工纔百餘人¶
數十日而畢不藏金玉人馬器皿皆用土木形具而已¶
庶幾姦盜息心存没無累(幾居希翻/累力瑞翻)當使百世子孫奉¶
以為法上念后不已於苑中作層觀(觀古/玩翻)以望昭陵嘗¶
引魏徵同登使視之徵熟視之曰臣昏眊不能見(眊莫/報翻)¶
上指示之徵曰臣以為陛下望獻陵若昭陵則臣固見¶
之矣上泣為之毁觀(為于/偽翻)　十二月戊寅朱俱波甘棠¶
遣使入貢朱俱波在葱嶺之北去𤓰州二千八百里甘¶