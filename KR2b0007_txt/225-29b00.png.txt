(祐甫張本選須絹翻/數所角翻惡烏路翻)　戊午郭子儀奏以回紇猶在塞¶
上邊人恐懼請遣邠州刺史渾瑊將兵鎮振武軍(邠卑/旻翻)¶
(瑊古咸翻將即亮翻又音如字振武軍在單于都護府/城内秦漢之雲中郡城也宋白曰振武軍即漢定襄郡)¶
(之盛樂縣也在隂/山之陽黄河之北)從之回紇始去　辛未吐蕃將馬重¶
英二萬衆冦鹽慶二州(重直/龍翻)郭子儀遣朔方都虞候李¶
懷光擊却之　八月乙亥成徳節度使李寶臣請復姓¶
張許之(寶臣賜姓見二百二十二/卷寶應元年使疏吏翻)　吐蕃二萬衆冦銀¶
麟州略党項雜畜(吐從暾入聲銀州漢西河郡圁隂縣/地麟州漢新秦中之地党底朗翻畜)¶