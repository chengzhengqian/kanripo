為從不得歸罪從者不鬬而故毆傷人(毆烏/口翻)加傷罪一¶
等不得為過失辛巳責授彥卿遊擊將軍左衛中郎將¶
彥卿揚言有得崔沂首者賞錢萬緍沂以白帝帝使人¶
謂彥卿(謂者告/之語也)崔沂有毫髪傷我當族汝時功臣驕横¶
(横户/孟翻)由是稍肅沂沆之弟也(崔沆見二百五十四/卷唐僖宗廣明元年)　五¶
月吳徐温母周氏卒將吏致祭為偶人高數尺衣以羅¶
錦温曰此皆出民力奈何施於此而焚之宜解以衣貧¶
者(偶人起於古之芻靈中世謂之俑則機械發動其手/足耳目真有類於生人孔子曰始作俑者其無後乎)¶