　成徳節度使常山忠穆王王景崇薨軍中立其子節¶
度副使鎔知留後事時鎔生十年矣　以天平留後朱¶
瑄為節度使　二月壬子李克用進軍乾阬(乾阬在沙/苑西南乾)¶
(音/干)與河中易定忠武軍合尚讓等将十五萬衆屯于梁¶
田陂(舊書作良天坡在/城店西三十里)明日大戰自午至晡賊衆大敗¶
俘斬數萬伏尸三十里巢将王璠黄揆襲華州據之王¶
遇亡去(去年王璠據華州/歸國璠孚袁翻)　初光州刺史李罕之為秦¶
宗權所攻弃州奔項城(李罕之與秦彦俱降/髙駢葢駢使守光州)帥餘衆歸¶