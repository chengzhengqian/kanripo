(將即/亮翻)定㑹者四十三萬人號百萬餘在道者旌旗輜重¶
千里不絶(賢曰周禮曰析羽為旌熊虎為旗輜車名釋/名曰輜厠也謂軍粮什物雜厠載之以其累)¶
(重故稱輜重/重音直用翻)夏五月尋邑南出潁川與嚴尤陳茂合諸¶
將見尋邑兵盛皆反走入昆陽惶怖憂念妻孥(賢曰孥/子也音)¶
(奴/)欲散歸諸城劉秀曰今兵榖既少(少詩/沼翻)而外㓂强大¶
并力禦之功庻可立如欲分㪚埶無俱全且宛城未㧞¶
(賢曰謂伯升/圍宛未㧞)不能相救昆陽即㧞一日之間諸部亦滅¶
矣今不同心膽共舉功名反欲守妻子財物邪諸將怒¶