曰節度使固我所欲然非天子之命則不可軍中豈無¶
它將乎(將即/亮翻)衆曰弓刀皆為官所收惟軍事府尚有甲¶
兵(軍事所知軍/事所居也)欲因以集事南金曰諸君不願朝寀為¶
帥宜以情告敕使若操甲兵(操七/刀翻)乃拒詔也命閉門不¶
内軍士去詣兵馬使髙固固逃匿搜得之固曰諸君能¶
用吾言則可衆曰惟命固曰毋殺人毋掠金帛衆曰諾¶
乃共詣監軍請奏之衆曰劉君既得朝㫖為副帥必撓¶
吾事(撓奴/巧翻)詐稱監軍命召計事至而殺之戊戌制以李¶