(俊禽敵之臣宜與薦延通為一句則與上文相配而下/言獨有一陳湯耳自不妨梟善鬬故云梟俊猶云梟将)¶
(也梟堅/亮翻)假使異世不及陛下尚望國家追録其功封表¶
其墓以勸後進也湯幸得身當聖世功曽未乆(曽才/登翻)反¶
聴邪臣鞭逐斥逺(逺于/願翻)使亡逃分竄死無處所(師古曰/分謂散)¶
(離也舜典曰/分北三苗)逺覽之士莫不計度以為湯功累世不可¶
及而湯過人情所有(師古曰言湯所犯之罪過人情共/有不能免者非特詭異深可誅責)¶
(也度徒/洛翻)湯尚如此雖復破絶筋骨暴露形骸猶復制於¶
脣舌為嫉妒之臣所係虜耳(言湯功如此之偉猶不免/於罪徙繼今者雖復捐身)¶