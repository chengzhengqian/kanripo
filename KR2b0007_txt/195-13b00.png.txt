月辛亥掩其不備敗吐蕃于松州城下(宋白曰松州之/地漢魏諸羌居)¶
(之及晉内附以其地属汶山郡後魏時鄧至王像舒據/之遣使朝貢始置甘松縣後周置龍涸防唐置松州去)¶
(長安二千二/百五十里)斬首千餘級弄讚懼引兵退遣使謝罪因¶
復請婚(使疏吏翻/復扶又翻)上許之　甲寅上問侍臣創業與守¶
成孰難房𤣥齡曰草昧之初(易曰天造草昧王弼注云/造物之始始于冥昧故曰)¶
(草昧也廣雅草造/也董云草昧微物)與羣雄並起角力而後臣之創業難¶
矣魏徴曰自古帝王莫不得之於艱難失之於安逸守¶
成難矣上曰𤣥齡與吾共取天下出百死得一生故知¶