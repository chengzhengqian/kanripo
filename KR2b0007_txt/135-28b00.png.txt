昭先具以靈誕之語啓聞靈誕坐下獄死(史竟言其事/下遐稼翻)¶
　辛未柔然主遣使來聘與上書謂上為足下自稱曰¶
吾遺上師子皮袴褶(遺于季翻袴褶騎/服也褶寔入翻)約共伐魏　魏¶
尉元薛虎子克五固斬司馬朗之東南諸州皆平(東南/諸州)¶
(謂淮北四州于/魏境為東南也)尉元入為侍中都曹尚書薛虎子為彭¶
城鎮將(將即/亮翻)遷徐州刺史時州鎮戍兵資絹自隨不入¶
公庫虎子上表以為國家欲取江東先湏積穀彭城切¶
惟在鎮之兵不減數萬資糧之絹人十二匹用度無凖¶