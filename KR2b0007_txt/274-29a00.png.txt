任圜董璋置酒髙㑹引李紹琛檻車至座中知祥自酌¶
大巵飲之(飲於/禁翻)謂曰公已擁節旄又有平蜀之功何患¶
不富貴而求入此檻車邪紹琛曰郭侍中佐命功第一¶
兵不血刃取兩川一旦無罪族誅(郭侍中/謂崇韜)如紹琛輩安¶
保首領以此不敢歸朝耳(朝直/遥翻)魏王繼岌既獲紹琛乃¶
引兵倍道而東孟知祥獲陜虢都指揮使汝隂李肇河¶
中都指揮使千乗侯𢎞實(陜失再翻/乗繩證翻)以肇為牙内馬步¶
都指揮使𢎞實副之(為李肇等為孟/知祥用張本)蜀中羣盜猶未息¶