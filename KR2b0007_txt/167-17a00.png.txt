敢諫者(朝直遙/翻下同)大敵未滅(大敵謂/周也)吾甚以為憂欲乗驛¶
至鄴面諫不知用吾不(不讀/曰否)或密以白帝帝益銜之浚¶
入朝從幸東山帝裸裎為樂(裸裎露體也裸郎果/翻䄇馳成翻樂音洛)浚進¶
諫曰此非人主所宜帝不悅浚又於屛處召楊愔(屛必/郢翻)¶
(屛處隠/蔽之處)譏其不諫帝時不欲大臣與諸王交通愔懼奏¶
之帝大怒曰小人由来難忍(由来猶今/人言從来)遂罷酒還宫浚¶
尋還州又上書切諫詔徵浚浚懼禍謝疾不至帝遣馳¶
驛收浚老㓜泣送者數千人至鄴與上黨王渙皆盛以¶