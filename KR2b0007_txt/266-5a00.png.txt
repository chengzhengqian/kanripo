唐大臣共奏請昭宣帝遜位壬子詔宰相帥百官詣元¶
帥府勸進(梁王建元帥府于/大梁相帥讀曰率)王遣使却之於是朝臣藩¶
鎮乃至湖南嶺南上牋勸進者相繼(朝直遥翻/上時掌翻)　三月¶
癸未王以亳州刺史李思安為北路行軍都統將兵擊¶
幽州(擊劉仁/恭也)　庚寅唐昭宣帝詔薛貽矩再詣大梁諭¶
禪位之意又詔禮部尚書蘇循齎百官牋詣大梁　鎮海¶
鎮東節度使吳王錢鏐遣其子傳璙傳瓘討盧佶於温州¶
(璙力小翻又力/弔翻佶其吉翻)　甲辰唐昭宣帝降御札禪位于梁(考/)¶