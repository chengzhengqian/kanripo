思明踵其後光弼撃却之與郭子儀皆引兵入井陘留¶
常山太守王俌將景城河間團練兵守常山(俌音/甫)平盧¶
節度使劉正臣將襲范陽未至史思明引兵逆擊之正¶
臣大敗棄妻子走士卒死者七千餘人初顔真卿聞河¶
北節度使李光弼出井陘即歛軍還平原以待光弼之¶
命聞郭李西入井陘真卿始復區處河北軍事(處昌/吕翻)¶
太子之平凉數日朔方留後杜鴻漸六城水陸運使魏¶
少遊(朔方所統有三受降城及豐安/定逺振武三城皆在黄河外)節度判官崔漪支¶