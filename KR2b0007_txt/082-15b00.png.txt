(十八卷魏元/帝咸熙元年)皇太后題帛為書射之城外(射而亦/翻下同)曰救¶
太傅者有賞賈后因宣言太后同反尋而殿中兵出燒¶
駿府又令弩手於閣上臨駿府而射之駿兵皆不得出¶
駿逃于馬廄就殺之孟觀等遂收駿弟珧濟張劭李斌¶
段廣劉預武茂及散騎常侍楊邈中書令蔣俊東夷校¶
尉文鴦皆夷三族死者數千人珧臨刑告東安公繇曰¶
表在石函(珧表見八十卷武帝咸寧三年作石函藏之/宗廟摯虞云廟主藏于户之外西墉之中有)¶
(石函名曰宗祏/函中笥以盛主)可問張華衆謂宐依鍾毓例為之申理¶