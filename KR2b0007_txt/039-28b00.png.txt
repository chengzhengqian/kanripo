依之昌城人劉植聚兵數千人據昌城迎秀(賢曰昌城/縣屬信都)¶
(郡故城在今冀州西北杜佑曰故城在冀州信/都縣北水經注引應劭曰在堂陽縣北三十里)秀以植¶
為驍騎將軍耿純率宗族賓客二千餘人老病者皆載¶
木自隨(賢曰左傳曰又如是而嫁將就木焉/木謂棺也老病者恐死故載以從軍)迎秀於育¶
(賢曰育縣名故城在冀州予考/兩漢志無育縣蓋貰字之誤)拜純為前將軍進攻下¶
曲陽降之衆稍合至數萬人復北擊中山(賢曰中山國/一名中人亭)¶
(故城在今定州唐縣東北張曜中山記/曰城中有山故曰中山也復扶又翻)耿純恐宗家懐¶
異心乃使從弟訢宿歸燒廬舍以絶其反顧之望秀進¶