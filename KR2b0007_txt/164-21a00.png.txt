𤼵尋陽舳艫數百里陳霸先帥甲士三萬舟艦二千自¶
南江出湓口會僧辯於白茅灣(贑水謂之南江過彭澤/縣西注於彭蠡北入于)¶
(江白茅灣在桑落洲西南史王僧辯𫝊霸先帥衆五萬/出自南江前軍五千行至湓口葢水陸俱下也帥讀曰)¶
(率/)築壇歃血(歃色/甲翻)共讀盟文流涕慷慨癸卯僧辯使侯¶
瑱襲南陵鵲頭二戍克之戊申僧辯等軍于大雷丙辰¶
𤼵鵲頭戊午侯子鑒還至戰鳥(子鑒葢自合肥還杜佑/曰宣州南陵縣有鵲洲)¶
(有戰鳥圻孤在江中本名孤圻昔桓温舉兵東下住此/圻中宵鳥驚温謂官軍圍之既而定以羣鳥驚噪因名)¶
(戰鳥唐顧况集有題靈山寺詩下/注戰鳥葢戰鳥圻後為靈山寺)西軍奄至子鑒驚懼¶