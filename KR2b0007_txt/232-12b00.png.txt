殺陳仙奇自為留後少誠素狡險為李希烈所寵任故¶
為之報仇(使疏吏翻少始照翻故/爲于偽翻下因為同)己酉以䖍王諒為申¶
光隨蔡節度大使以少誠為留後　以隴右行營節度¶
使曲環為陳許節度使(曲環時以隴西/行營兵戍陳許)陳許荒亂之餘¶
户口流散曲環以勤儉率下政令寛簡賦役平均數年¶
之間流亡復業兵食皆足　八月癸未義成節度使李¶
澄薨其子士寜謀總軍務祕不發䘮　丙戍吐蕃尚結¶
贊大舉㓂涇隴邠寜掠人畜芟禾稼西鄙騷然州縣¶