抶人背(事見一百九十三卷/貞觀四年抶丑栗翻)是故安史以來屢有悖逆¶
之臣皆旋踵自亡(悖蒲内翻/又蒲沒翻)由祖宗仁政結於人心人¶
不能忘故也然則寛猛之先後可見矣上善其言　夏¶
四月戊辰以兵部尚書裴垍為太子賔客李吉甫惡之¶
也(惡烏/路翻)　庚午以刑部侍郎鹽鐵轉運使盧坦為户部¶
侍郎判度支或告泗州刺史薛謇為代北水運使有異¶
馬不以獻事下度支(謇知輦翻/下户嫁翻)使廵官往驗未返上遲¶
之使品官劉泰昕按其事(唐内待省有品官白身二千/九百三十二人昕許斤翻)¶