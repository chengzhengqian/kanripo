騎萬計徵求費役不可勝極(勝音/升)䕶駕從事桂陽胡騰¶
上言(䕶駕從事蓋荆州刺/史所遣䕶車駕者也)天子無外(春秋公羊傳/曰王者無外)乘輿¶
所幸即為京師臣請以荆州刺史比司𨽻校尉臣自同¶
都官從事帝從之自是肅然莫敢妄干擾郡縣(荆州刺/史得察)¶
(舉所部郡縣而不可得察舉扈從之臣若/比司𨽻校尉則得察舉其姦故肅然也)帝在南陽左¶
右並通姦利詔書多除人為郎太尉楊秉上疏曰太微¶
積星名為郎位(賢曰史記天官書曰太微宮五帝坐/後聚二十五星蔚然曰郎位積聚也)入¶
奉宿衛出牧百姓宜割不忍之恩以斷求欲之路(斷丁/管翻)¶