(翻/)然虜伎殫於此矣(伎渠/綺翻)晉卿忻州人也守貞之欲攻¶
河西柵也先遣人出酤酒於村墅或貫與不責其直邏¶
騎多醉(酤音沽墅承與翻貫/始制翻邏郎佐翻)由是河中兵得潜行入寨¶
幾至不守郭威乃下令將士非犒宴毋得私飲(犒苦/到翻)愛¶
將李審晨飲少酒(少酒言所飲不/多也少詩沼翻)威怒曰汝為吾帳下¶
首違軍令何以齊衆立斬以徇　甲寅蜀安思謙退屯¶
鳯州上表待罪蜀主釋不問(軍行逗撓者必誅/釋而不問為失刑)　詔以¶
靜州𨽻定難軍(唐置静邉州都督於銀州界/以處党項降者難乃旦翻)二月辛未¶