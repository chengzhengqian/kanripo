就蜀主乞通渠巴集數州刺史賣之以營居第蜀主許¶
之識者知蜀之將亡八月戊辰蜀主發成都被金甲冠¶
珠帽執弓矢而行(被皮義翻/冠古玩翻)旌旗兵甲亘百餘里雒令¶
段融上言(雒漢古縣唐屬漢州/為州治所上時掌翻)不宜逺離都邑(離力/智翻)當¶
委大臣征討不從九月次安逺城(凡兵一宿為/信過宿為次)　李存¶
審等至河中即日濟河(自河中濟/河救同州)梁人素輕河中兵每¶
戰必窮追不置存審選精甲二百雜河中兵直壓劉鄩¶
壘鄩出千騎逐之知晉人已至大驚(時鄩兵出逐河中/兵晉騎反擊之獲)¶