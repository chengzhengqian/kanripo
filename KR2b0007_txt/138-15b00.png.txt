者停駕慰勞(勞力/到翻)給衣食終身(此亦可謂惠而不知為/政矣見者則給衣食目)¶
(所不見者豈能徧給其衣食哉古之為政者孤獨廢疾/者皆有以養之豈必待身親見而後養之也跛補火翻)¶
(跛者一足偏短眇者/一目偏盲眇亡沼翻)大司馬安定王休執軍士為盜者¶
三人以狥於軍將斬之魏主行軍遇之(行下孟翻/循行也)命赦¶
之休不可曰陛下親御六師將逺清江表今始行至此¶
而小人已為攘盜不斬之何以禁奸帝曰誠如卿言然¶
王者之體時有非常之澤三人罪雖應死而因緣遇朕¶
雖違軍法可特赦之既而謂司徒馮誕曰大司馬執法¶