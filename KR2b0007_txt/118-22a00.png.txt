脩曰公以十歳兒付吾屬當共思竭力而擁兵不進虜¶
何由得平使者還以告田子田子與鎮惡素有相圗之¶
志由是益忿懼未㡬鎮惡與田子俱出北地以拒夏兵¶
(赫連璝已至渭陽王沈烏能出北地乎此/言北地者謂長安以北之地耳幾居豈翻)軍中訛言鎮¶
惡欲盡殺南人以數十人送義眞南還因據闗中反辛¶
亥田子請鎮惡至傅𢎞之營計事田子求屏人語(屏必/郢翻)¶
使其宗人沈敬仁斬之幕下矯稱受太尉令誅之𢎞之¶
犇告劉義真義真與王脩被甲登横門以察其變(横門/長安)¶