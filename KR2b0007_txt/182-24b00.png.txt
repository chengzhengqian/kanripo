其勢益盛元進退據建安帝令緒進討緒以士卒疲弊¶
請息甲待來春(克考異曰帝紀云緒與俱羅連年不能/  按緒請待來春而王世充十年又擊)¶
(孟讓然則元進敗正在今年冬春之交矣元進/退據建安而得拒世充於江上者葢復來也)帝不悦¶
俱羅亦以賊非嵗月可平諸子在洛京(洛陽為東都/故謂之洛京)濳¶
遣家僕迎之帝怒有司希㫖奏緒怯懦俱羅敗衂(懦乃/卧翻)¶
(又奴亂翻/衂女六翻)俱羅坐斬徴緒詣行在緒憂憤道卒(卒子/恤翻)帝¶
更遣江都丞王世充(王世充為江都郡丞帝又/改郡贊治為丞更江衡翻)發淮南¶
兵數萬人討元進世充度江頻戰皆捷元進爕敗死於¶