由是朝貢多闕安西都䕶郭孝恪請討之(按唐六典永/徽中始置安)¶
(南安西大都䕶又按舊書郭孝恪傳貞觀十六年行安/西都䕶西州刺史盖滅髙昌後便置安西都䕶而加大)¶
(字則在永徽中也安西都䕶府時/治西州西至焉耆七百一十里)詔以孝恪為西州道¶
行軍總管帥歩騎三千出銀山道以擊之(帥讀曰率/騎竒寄翻)㑹¶
焉耆王弟頡鼻兄弟三人至西州孝恪以頡鼻弟栗婆¶
準為鄉導(鄉讀/曰嚮)焉耆城四面皆水恃險而不設備孝恪¶
倍道兼行夜至城下命將士浮水而度(將即/亮翻)比曉登城¶
執其王突騎支(比必寐翻舊唐書作龍/突騎支騎竒寄翻下同)獲首虜七千級¶