人寵禄而叛之自視智能何如主上吾見汝不日梟首¶
於上邽市(梟堅/堯翻)何謂大業宜速殺我安怒殺之以寔長¶
史魯慿為參軍安遣其弟集帥騎三萬追曜(帥讀曰率/騎竒寄翻)¶
衛將軍呼延瑜逆擊斬之安乃還上邽遣將襲汧城㧞¶
之(汧縣屬扶風/郡汧苦堅翻)隴上氐𦍑皆附於安有衆十餘萬自稱¶
大都督假黄鉞大將軍雍凉秦梁四州牧凉王(雍於/用翻)以¶
趙募為相國魯慿對安大哭曰吾不忍見陳安之死也¶
安怒命斬之慿曰死自吾分(分扶/問翻)懸吾頭於上邽市觀¶