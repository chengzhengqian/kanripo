兵從南方來不可南行漁陽太守彭寵公之邑人(彭寵/南陽)¶
(宛/人)上谷太守即弇父也發此兩郡控弦萬騎邯鄲不足¶
慮也秀官屬腹心皆不肻曰死尚南首奈何北行入囊¶
中(賢曰漁陽上谷北接塞垣至彼/路窮如入囊中也首音式救翻)秀指弇曰是我北道¶
主人也㑹故廣陽王子接起兵薊中以應郎(賢曰廣陽/王名嘉武)¶
(帝五/代孫)城内擾亂言邯鄲使者方到二千石以下皆出迎于¶
是秀趣駕而出(賢曰趣急/也音促)至南城門門已閉攻之得出¶
遂晨夜南馳不敢入城邑舍食道傍至蕪蔞亭(賢曰蕪/蔞亭名)¶