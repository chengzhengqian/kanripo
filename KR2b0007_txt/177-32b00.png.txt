(新唐志台州有樂安縣唐初析臨海置以下文汪文進/令蔡道人守樂安觀之蓋台州之樂安蔣山在蔣州江)¶
(寧縣永嘉郡開皇九年置處州十二年改栝州唐高宗/上元元年始析栝州之永嘉安固置温州安陸郡京山)¶
(縣有温州非陳境當是永嘉之温州史追書耳建安郡/陳置閩州平陳改曰泉州餘杭郡平陳置杭州交趾郡)¶
(舊曰交州/㥄力膺翻)攻陷州縣陳之故境大抵皆反大者有衆數¶
萬小者數千共相影響執縣令或抽其腸或臠其肉食¶
之曰更能使儂誦五教邪(邪音/耶)詔以楊素為行軍摠管¶
以討之素將濟江使始興麥鐵杖戴束藳夜浮渡江(隋/志)¶
(南海郡始興縣南齊置東衡州平陳權/置廣州摠管府姓苑高要始興有麥姓)覘賊還而復往¶