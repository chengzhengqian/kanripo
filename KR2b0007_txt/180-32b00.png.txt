倍於前減則不濟其故何也炫曰古人委任責成嵗終¶
考其殿最(殿丁/甸翻)案不重校(重直/龍翻)文不繁悉府史之任掌¶
要目而已今之文簿恒慮覆治(治直/之翻)若鍜鍊不密則萬¶
里追證百年舊案故諺云老吏抱案死事繁政弊職此¶
之由也𢎞曰魏齊之時令史從容而已今則不遑寧處¶
何故(處昌/吕翻)炫曰往者州唯置綱紀(此綱紀謂/長史司馬)郡置守丞¶
縣置令而已其餘具僚則長官自辟(長知/兩翻)受詔赴任每¶
州不過數十今則不然大小之官悉由吏部纎介之迹¶