(大宴諸閹䄂金以贈明日又至揚言聖人適于苑中射/兎上下馬如飛敢有異議者腰斬其日丁母憂今從二)¶
(本實/録)　秋七月丙子加李師古檢校侍中　王叔文既¶
有母喪韋執誼益不用其語叔文怒與其黨日夜謀起¶
復必先斬執誼而盡誅不附己者聞者忷懼自叔文歸¶
第王伾失據日詣宦官及杜佑請起叔文為相(杜佑時/為首相)¶
(故請/之)且總北軍既不獲則請以為威逺軍使平章事(據/舊)¶
(郭子儀傳肅宗上元元年以子儀為諸道兵馬都統令/帥英武威逺等禁軍及諸鎮之師取范陽既而為魚朝)¶
(恩所沮不行則威逺軍肅宗置也至德宗時以左右威/逺營𨽻鴻臚賈耽以鴻臚卿兼威逺軍使至元和二年)¶