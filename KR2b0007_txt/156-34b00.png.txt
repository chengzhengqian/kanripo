尚書司馬子如為尚書左僕射與右僕射髙隆之侍中¶
髙岳孫騰留鄴共知朝政(朝直/遙翻)詔以遷民貲産未立出¶
粟一百三十萬石以賑之(賑之/忍翻)十一月兖州刺史樊子¶
鵠據瑕丘以拒東魏南青州刺史大野㧞帥衆就之(大/野)¶
(虜複/姓)庚寅東魏主至鄴居北城相州之廨改相州刺史¶
為司州牧(東魏司州領魏陽平廣平汲廣宗東郡北廣/平林慮頓丘濮陽黎陽清河郡相息亮翻廨)¶
(音居/隘翻)魏郡太守為魏尹(後北齊改魏/尹為清都尹)是時六坊之衆從¶
孝武帝西行者不及萬人(魏蓋以宿衛之/士分為六坊)餘皆北徙竝¶