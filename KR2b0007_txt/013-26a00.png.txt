不滿九十嗇夫令史致(漢制十里一亭十亭一鄉鄉有/嗇夫職聽訟收賦税風俗通曰)¶
(嗇者省也夫賦也言消息百姓均其賦役又漢制縣長/吏百石以下有所謂斗食佐史漢官云斗食佐史即斗)¶
(食令/史)二千石遣都吏循行不稱者督之(蘇林曰取其都/吏有徳也如淳)¶
(曰律説都吏今督郵是也閑恵曉事即為文無害都吏/師古曰如説是其循行有不如詔意者二千石察視責)¶
(罰之行下孟/翻稱尺證翻)　楚元王交薨　夏四月齊楚地震二十¶
九山同日崩大水潰出　時有獻千里馬者帝曰鸞旗¶
在前(劉昭志乗輿大駕法駕前驅有九斿雲䍐鳯凰闟/㦸皮軒鸞旗皆大夫載鸞旗者編羽毛列繫幢旁)¶
(民或謂之雞翹非也胡廣曰鸞旗以銅作鸞鳥車衡/上與本志不同晉志曰鸞旗車駕四馬先輅所載也)屬¶