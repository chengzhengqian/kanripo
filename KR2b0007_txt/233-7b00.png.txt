隴州(復扶/又翻)刺史韓清沔與神策副將蘇太平夜出兵擊¶
却之(沔瀰/兖翻)　上謂李泌曰每嵗諸道貢獻共值錢五十¶
萬緡今嵗僅得三十萬緡(泌薄必翻/緡眉巾翻)言此誠知失體然¶
宫中用度殊不足泌曰古者天子不私求財(春秋左/傳之言)今¶
請歳供宫中錢百萬緡願陛下不受諸道貢獻及罷宣¶
索(遣中使以聖㫖就有司宣取/財物謂之宣索索山客翻)必有所須請降勅折税¶
(折之/舌翻)不使姦吏因緣誅剝上從之　回紇合骨咄祿可¶
汗屢求和親且請昏上未之許㑹邉將告乏馬無以給¶