無忌劉道規進攻桓謙於馬頭(馬頭岸在大江南/岸北對江津口)桓蔚¶
於龍泉(水經註靈溪之東有龍陂廣貟二百餘/步水至淵深有龍見于其中故曰龍陂)皆破之¶
蔚祕之子也(桓祕見一百三卷/孝武寧康元年)無忌欲乘勝直趣江陵¶
(趣七/喻翻)道規曰兵法屈申有時不可茍進諸桓世居西楚¶
羣小皆為竭力振勇冠三軍(為于偽翻/冠古玩翻)難與争鋒且可¶
息兵養鋭徐以計策縻之不憂不克無忌不從振逆戰¶
於靈溪(水經注江水自江陵縣南東逕燕尾洲北合靈/溪水江溪之會有靈溪戍背阿面江西帶靈溪)¶
馮該以兵會之無忌等大敗死者千餘人退還尋陽與¶