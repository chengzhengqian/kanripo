收衆心懌言於魏主曰昔季氏旅於泰山孔子疾之(朱/元)¶
(晦曰旅祭名也禮諸侯祭/封内山川季氏祭之僭也)誠以君臣之分(分扶/問翻)宜防微¶
杜漸不可瀆也減膳録囚乃陛下之事今司徒行之豈¶
人臣之義乎明君失之於上姦臣竊之於下禍亂之基¶
於此在矣帝笑而不應夏四月魏詔尚書與羣司鞫理¶
獄訟令饑民就穀燕恒二州及六鎮(燕因肩翻/恒戸登翻)　乙酉¶
魏大赦改元延昌　冬十月乙亥魏立皇子詡為太子¶
始不殺其母(為後胡后/亂魏張本)以尚書右僕射郭祚領太子少¶