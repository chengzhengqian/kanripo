興問曰桓𤣥才略何如其父卒能成功乎(卒子/恤翻)䖍之曰¶
𤣥乗晉室衰亂盜據宰衡猜忌安忍刑賞不公以臣觀¶
之不如其父逺矣𤣥今已執大柄其埶必將簒逆正可¶
為它人驅除耳興善之以䖍之為廣州刺史(秦以廣州/授袁䖍之)¶
(示以名位/寵綏之耳)　是嵗秦王興立昭儀張氏為皇后封子懿¶
弼洸宣諶愔璞質逵裕國兒皆為公(洸古黃翻諶氏/壬翻愔於今翻)遣¶
使拜秃髮傉檀為車騎將軍廣武公沮渠蒙遜為鎮西¶
將軍沙州刺史西海侯李暠為安西將軍髙昌侯秦鎮¶