伯支等帥騎四萬(帥讀曰率/騎竒寄翻)擊夏王勃勃冲至嶺北謀¶
還襲長安伯支不從而止因酖殺伯支以滅口　秦王¶
興遣使册拜譙縱為大都督相國蜀王加九錫承制封¶
拜悉如王者之儀二月南燕將慕容興宗斛榖提公孫¶
歸等帥騎寇宿豫拔之(宿豫城在淮北帝置宿豫郡及/宿豫縣唐代宗諱豫改為宿遷)¶
(縣屬徐州宋白曰宿豫城在下邳東南百八十里葢本/宋人遷宿處也宋滅為邑漢為仇猶縣屬臨淮郡晉安)¶
(帝立宿豫縣唐改/宿遷縣將即亮翻)大掠而去簡男女二千五百付太樂¶
教之歸五樓之兄也是時五樓為侍中尚書領左衛將¶