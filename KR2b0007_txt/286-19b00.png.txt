恵澤其民而先奪其生生之資殆非新天子所以救民¶
之意也今宫中所有請悉出之以勞軍雖復不厚人無¶
怨言(勞力/到翻)帝曰善即罷率民傾内府蓄積以賜將士中¶
外聞之大恱李氏晉陽人也(婦人之智及此異乎唐莊/宗之劉后矣鄙語有之福)¶
(至心靈禍來神昧/二人者各居一焉)　吴越内都監程昭恱多聚賓客畜¶
兵器(畜讀/曰蓄)與術士遊吴越王𢎞佐欲誅之謂水丘昭劵¶
曰汝今夕帥甲士千人圍昭恱第(帥讀/曰率)昭劵曰昭恱家¶
臣也有罪當顯戮不宜夜興兵𢎞佐曰善命内牙指揮¶