公但斬吕張以示師鐸師鐸不敢負恩願以妻子為質¶
(質音/致)駢恐用之屠其家收師鐸母妻子置使院(使院節/度使司)¶
(官屬治/事之所)辛酉秦彦遣其將秦稠將兵三千至揚子助師¶
鐸壬戍宣州軍攻南門不克癸亥又攻羅城東南隅城¶
幾陷者數四(幾居/依翻)甲子羅城西南隅守者焚戰格以應¶
師鐸(戰格列木為之漢人謂/之笓格今謂之排杈)師鐸毁其城以内其衆用¶
之帥其衆千人力戰於三橋北(帥讀/曰率)師鐸垂敗㑹高傑¶
以牢城兵自子城出欲擒用之以授師鐸用之乃開參¶