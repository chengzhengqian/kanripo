飲食取一綈袍贈之(綈田黎翻厚繒也袍歩刀翻長襦/也記玉藻曰纊為繭緼為𫀆孔頴)¶
(達曰純著新綿者為/襺雜用舊絮者為𫀆)遂為須賈御而至相府曰我為君¶
先入通於相君須賈怪其乆不出問於門下門下曰無¶
范叔鄉者吾相張君也(相息亮翻為于偽翻睢更姓/名曰張禄故云然鄉讀曰嚮)須¶
賈知見欺乃膝行入謝罪(膝行屈膝就地/而行以示跪伏)應侯坐責讓¶
之且曰爾所以得不死者以綈𫀆戀戀尚有故人之意¶
耳乃大供具請諸侯賔客坐須賈於堂下置莝豆於前¶
而馬食之(莝寸斬之藁雜豆以飼馬莝豆/兩物也莝寸卧翻食祥吏翻)使歸告魏王¶