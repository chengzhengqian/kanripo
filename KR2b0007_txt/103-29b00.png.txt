坦之為都督徐兖青三州諸軍事徐兖二州刺史鎮廣¶
陵詔謝安摠中書(王坦之出鎮/安兼摠中書)安好聲律朞功之慘不¶
廢絲竹(朞功朞及大功小功/之喪也好呼到翻)士大夫效之遂以成俗王¶
坦之屢以書苦諫之曰天下之寳當為天下惜之(為于/偽翻)¶
(言禮法為/天下之寳)安不能從　三月秦太尉建寧烈公李威卒¶
　夏五月蜀人張育楊光起兵擊秦有衆二萬遣使來¶
請兵(使疏/吏翻)秦王堅遣鎮軍將軍鄧羌帥甲士五萬討之¶
(帥讀/曰率)益州刺史笁瑤威逺將軍桓石䖍帥衆三萬攻墊¶