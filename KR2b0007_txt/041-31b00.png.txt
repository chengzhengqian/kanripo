若歩來歸命吾當詔大司徒釋其怨又事尤相類也將¶
軍前在南陽建此大䇿(謂三年冬弇從帝幸/舂陵自請平齊也)常以為落¶
落難合(賢曰落落/猶疎闊也)有志者事竟成也帝進幸劇耿弇復¶
追張歩歩犇平夀(賢曰平壽縣名屬北海郡故城/在今青州北海縣復扶又翻)蘇茂¶
將萬餘人來救之茂讓歩曰以南陽兵精延岑善戰而¶
耿弇走之(事見丄/三年)大王奈何就攻其營旣呼茂不能待¶
邪歩曰負負無可言者(賢曰負愧也再言/負者愧之甚也)帝遣使告歩¶
茂能相斬降者封為列矦(降戸/江翻)歩遂斬茂詣耿弇軍門¶