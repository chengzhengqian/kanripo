墉城廢冏弟北海王寔赦天下改元(改元/太安)李含等聞冏¶
死引兵還長安長沙王乂雖在朝廷事無巨細皆就鄴¶
諮大將軍頴頴以孫惠為參軍陸雲為右司馬　是嵗¶
陳留王薨謚曰魏元皇帝(晉受魏禪奉魏/帝為陳留王)　鮮卑宇文¶
單于莫圭部衆彊盛遣其弟屈雲攻慕容廆廆擊其别¶
帥素怒延破之(單音蟬帥/所類翻)素怒延恥之復發兵十萬圍¶
廆於棘城(復扶/又翻)廆衆皆懼廆曰素怒延兵雖多而無灋¶
制已在吾算中矣諸君但為力戰(為于/偽翻)無所憂也遂出¶