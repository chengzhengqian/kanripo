(下/同)彼皆庸人豈足當閫外之任李左車陳湯吕蒙孟觀¶
皆出貧賤而立殊功(李左車見十巻漢髙帝三年陳湯/見二十九巻元帝建昭三年吕蒙)¶
(見獻帝紀六十五巻至六十八巻孟/觀見八十三巻晉惠帝元康九年)未聞其家代為將¶
也夫賞罸者軍國之切務茍有功不賞有辠不誅雖堯¶
舜不能以致理議者皆云近日征伐虗有賞格而無事¶
實葢由小才之吏不知大體徒惜勲庸恐虛倉庫不知¶
士不用命所損幾何黔首雖微不可欺㒺豈得懸不信¶
之令設虛賞之科而望其立功乎自蘇定方征遼東(見/二)¶