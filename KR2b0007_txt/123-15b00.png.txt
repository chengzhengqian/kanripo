(上郡龜兹縣/屬國都尉治)壬午留輜重部分諸軍(重直用翻/分扶問翻)使撫軍¶
大將軍永昌王健尚書令劉絜與常山王素為前鋒兩¶
道並進驃騎大將軍樂平王丕太宰陽平王杜超為後¶
繼(驃匹妙翻/騎竒寄翻)以平西將軍源賀為鄉導(鄉讀/曰嚮)魏主問賀¶
以取凉州方略對曰姑臧城旁有四部鮮卑皆臣祖父¶
舊民(秃髪傉檀據姑臧既而為沮渠所取有/四部鮮卑留居城外賀傉檀之子也)臣願處軍¶
前(處昌/吕翻)宣國威信示以禍福必相帥歸命(帥讀/曰率)外援既¶
服然後取其孤城如反掌耳魏主曰善八月甲午永昌¶