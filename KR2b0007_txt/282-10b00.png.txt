如宸衛都(李后李春鸞/也如徃也)比明(比必/利翻)亂兵焚宸衛都宸衛¶
都戰敗餘衆千餘人奉閩主及李后出北闗至梧桐嶺¶
衆稍逃散延羲使兄子前汀州刺史繼業將兵追之及¶
于村舎閩主素善射引弓殺數人俄而追兵雲集閩主¶
知不免投弓謂繼業曰卿臣節安在繼業曰君無君徳¶
臣安有臣節新君叔父也舊君昆弟也孰親孰疎閩主¶
不復言繼業與之俱還至陁莊飲以酒醉而縊之(還從/宣翻)¶
(又如字飲/于禁翻)并李后及諸子王繼恭皆死宸衛餘衆奔吳¶