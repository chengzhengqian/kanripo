為元君(更工/衡翻)元君魏壻也(壻女夫妻謂夫亦曰壻/旁從女或從士思繼翻)¶
五十六年秋王薨孝文王立尊唐八子為唐太后(薨呼/肱翻)¶
(七子八子秦/宮中女官名)以子楚為太子趙人奉子楚妻子歸之韓¶
王衰絰入弔祠(賢曰喪服斬衰裳上曰衰下曰裳麻在/首要皆曰絰首絰象緇布冠要絰象大)¶
(帶絰之言實衰之言摧明/中實摧痛也衰七雷翻)　燕王喜使栗腹約歡於趙¶
(姓譜栗姓栗陸氏/之後燕因肩翻)以五百金為趙王酒反而言於燕王¶
曰趙壯者皆死長平(長平之敗事見上卷/周赧王五十五年)其孤未壯可¶
伐也王召昌國君樂閒問之對曰趙四戰之國(言其四/境皆鄰)¶