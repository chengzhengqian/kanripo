將攻之不克曜自將擊之(將即/亮翻)¶
三年春正月曜攻陳倉王連戰死楊曼犇南氐(氏種之/居陳倉)¶
(南者即仇/池楊氏也)曜進抜草壁路松多犇隴城又抜隂宻晉王¶
保懼遷于桑城(水經註洮水自臨洮縣東北流過索西/城又北出門峽又東北逕桑城東又北)¶
(逕安故縣保欲自/桑城奔河西也)曜還長安以劉雅為大司徒張春謀¶
奉晉王保奔涼州張寔遣其將隂監將兵迎之聲言翼¶
衛其實拒之　段末柸攻段匹磾破之(磾丁/奚翻)匹磾謂邵¶
續曰吾本夷狄以慕義破家君不忘乆要(要一遥翻久/要舊約也)¶