(武徳六年使者入朝明年以其地為維恭二州/白狗羌與東㑹州接勝兵纔千人使疏吏翻)¶
七年春正月依周齊舊制每州置大中正一人(州置大/中正周)¶
(齊又因魏/晉之制)掌知州内人物品量望第以本州門望髙者¶
領之無品秩　壬午趙郡王孝恭擊輔公祏别將於樅¶
陽破之(樅陽縣漢屬廬江郡梁置樅陽郡隋廢郡改為/同安縣屬廬州祏音石將即亮翻樅七容翻)¶
　庚寅鄒州人鄧同頴殺刺史李士衡反(唐初以齊州/之鄒平長山)¶
(置鄒/州)　丙申以白狗等羌地置維恭二州(維州維川郡/以白狗羌降)¶
(户姜維故城置其地乃漢蜀郡徼外冉駹之地蜀將姜/維馬忠討汶山羌於此故壘在焉恭州即西恭州後改)¶