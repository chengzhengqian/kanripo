劇(躁則/到翻)又災異數見(見賢/遍翻)占者多言當有急變生肘腋¶
(腋音/亦)珪憂懣不安(懣音悶/又音滿)或數日不食或達旦不寐追¶
計平生成敗得失獨語不止疑羣臣左右皆不可信每¶
百官奏事至前追計其舊惡輒殺之其餘或顔色變動¶
或鼻息不調(氣一出一/入謂之息)或步趨失節或言語差繆皆以¶
為懷惡在心發形於外往往手擊殺之(史言魏主珪/死期將至)死¶
者皆陳天安殿前朝廷人不自保百官茍免莫相督攝¶
盜賊公行里巷之間人為希少(為于偽翻/少詩沼翻)珪亦知之曰¶