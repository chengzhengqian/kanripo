氏功名其存者幾何(幾居/豈翻)言未畢晞再拜曰公幸教晞¶
以道(句/斷)恩甚大敢不從命顧叱左右皆解甲散還火伍¶
中敢譁者死(還從宣翻又音如字唐制/兵五人為伍十人為火)秀實因留宿軍¶
中晞通夕不解衣戒候卒擊柝衛秀實旦俱至孝徳所¶
謝不能(句/斷)請改(請改/過也)邠州由是無患　五谷防禦使薛¶
景仙討南山羣盗連月不克上命李抱玉討之賊帥高¶
玉最強抱玉遣兵馬使李崇客將四百騎自洋州入襲¶
之於桃虢川大破之玉走成固(使疎吏翻騎奇計翻洋/音祥又如字走音奏將)¶