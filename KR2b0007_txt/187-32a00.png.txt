(曰清流縣因縣東清流水為名/隋文帝更梁新昌縣為清流縣)子通納言毛文深獻策¶
募江南人詐為綸兵夜襲伏威營伏威怒復遣兵襲綸¶
(復扶/又翻)由是二人相疑莫敢先進子通得盡銳攻江都克¶
之稜奔伏威子通入江都因縱擊綸大破之伏威亦引¶
去子通即皇帝位國號吳改元明政丹陽賊帥樂伯通¶
帥衆萬餘降之(丹陽郡隋初之蔣州賊帥所/類翻通帥讀曰率降戸江翻)子通以為¶
左僕射　杜伏威請降丁丑以伏威為淮南安撫大使¶
和州總管(和州漢歷陽縣地九江都尉治所晉氏南度/置戍守以防江侯景之亂江西皆入高齊置)¶