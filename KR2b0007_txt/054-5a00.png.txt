中官(謂牧守出於中/官之所引用也)懼逆上㫖取過目前(過度/也)呼嗟之¶
聲招致災害胡虜凶悍(悍下罕翻/又侯旰翻)因衰縁隙而令倉庫¶
單於豺狼之口(單與殫/同盡也)功業無銖兩之効(十絫為銖二/十四銖為兩)¶
皆由將帥不忠聚姦所致前凉州刺史祝良初除到州¶
多所糾罰太守令長貶黜將半(長知/兩翻)政未踰時功効卓¶
然實應賞異以勸功能改任牧守去斥姦殘(去羌/吕翻)又宜¶
更選匈奴烏桓䕶羌中郎將校尉(䕶匈奴中郎將䕶烏/桓䕶羌校尉更工衡)¶
(翻校户/教翻)簡練文武授之灋令除并凉二州今年租更(租/賦)¶