(扶又翻喪/息郎翻)尼令暉復云十七十八年皇帝有大厄十九¶
年不可過上聞而益怒顧謂羣臣曰帝王豈可力求孔¶
子以大聖之才猶不得天下熲與子言自比晉帝此何¶
心乎有司請斬之上曰去年殺虞慶則今茲斬王世積¶
如更誅熲天下其謂我何於是除名為民熲初為僕射¶
(帝受禪熲/即為僕射)其母戒之曰汝富貴已極但有一斫頭耳爾¶
其慎之熲由是常恐禍變至是熲歡然無恨色先是國¶
子祭酒元善言於上曰楊素麤疎蘇威怯懦元胄元旻¶