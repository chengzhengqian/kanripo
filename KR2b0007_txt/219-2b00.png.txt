言與琯有隙且曰晉用王衍為三公祖尚浮虚致中原¶
板蕩(王衍事見晉紀板蕩之詩刺周室大壞天下無綱/紀文章之詩也後人率引此二詩以諭天下大亂)¶
(毛氏傳曰板板反也正義曰釋訓云板板僻也邪僻/即反戾之義故為反也鄭曰蕩蕩法度廢壞之貌)今¶
房琯專為迃闊大言以立虚名所引用皆浮華之黨真¶
王衍之比也陛下用為宰相恐非社稷之福且琯在南¶
朝佐上皇使陛下與諸王分領諸道節制(事見上卷上/即位於靈武)¶
(進駐彭原其地在闗山之北上皇在/成都其地在闗山之南故謂之南朝)仍置陛下於沙塞¶
空虚之地又布私黨於諸道使統大權(蓋指李峴李承/式鄧景山等)¶