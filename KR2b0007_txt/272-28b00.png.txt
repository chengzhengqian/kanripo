焚其尸全義上言朱温雖國之深讐然其人已死刑無¶
可加屠滅其家足以為報乞免焚斲以存聖恩帝從之¶
但鏟其闕室削封樹而已(張全義猶不忘梁祖河陽之/恩鏟初限翻削其封樹者隳)¶
(其墳赭/其山也)戊戌加天平節度使李嗣源兼中書令以北京¶
留守繼岌為東京留守同平章事(時以鎮州為北/京魏州為東京)　帝¶
遣使宣諭諭諸道梁所除節度使五十餘人皆上表入¶
貢楚王殷遣其子牙内馬步都指揮使希範入見納洪¶
鄂行營都統印(梁命殷為洪/鄂行營都統)上本道將吏籍(上時/掌翻)荆南¶