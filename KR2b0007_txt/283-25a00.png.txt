張遇賢以通事舎人金陵邉鎬為監軍鎬用䖍州人白¶
昌裕為謀主擊張遇賢屢破之遇賢禱於神神不復言¶
(復扶/又翻)其徒大懼昌裕勸鎬伐木開道出其營後襲之遇¶
賢弃衆奔别將李台台知神無驗執遇賢以降斬於金¶
陵市(去年七月張遇賢作亂於漢境入唐境/而亡史言依託怪妄之禍敗降戸江翻)　十一月¶
丁亥漢主祀南郊大赦改元乾和　戊子呉越王𢎞佐¶
納妃仰氏仁詮之女也(仰仁詮見任于吳越/王元瓘詮且縁翻)　初高祖¶
以馬三百借平盧節度使楊光逺景延廣以詔命取之¶