銓與郭昶之守湓口(驤思將翻澹徒覽翻/昶丑兩翻湓蒲奔翻)𤣥於道自作¶
起居注(杜佑通典曰周官有左右史葢今起居注之本/動則左史書之言則右史書之左史記言右史)¶
(記事漢武帝有禁中起居注後漢馬皇后撰明帝起居/注則漢起居注似在宫中為女史之任其後起居皆近)¶
(侍之臣録記也歴代有其職而無其官後魏始置起居/令史每行幸宴㑹則在御左右記録帝言後又别置修)¶
(起居/注)叙討劉裕事自謂經略舉無遺策諸軍違節度以¶
致犇敗專覃思著述(覃深也廣也/思相吏翻)不暇與羣下議時事¶
起居注既成宣示逺近　丙戌劉裕稱受帝密詔以武¶
陵王遵承制總百官行事加侍中大將軍因大赦惟桓¶