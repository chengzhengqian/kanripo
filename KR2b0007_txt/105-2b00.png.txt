(期近在旦夕還師不/逺也還音旋又如字)可先為起第(為于/偽翻)良家子至者三¶
萬餘騎(騎竒寄/翻下同)拜秦州主簿趙盛之為少年都統(都統/官名)¶
(起于此少詩/照翻下同)是時朝臣皆不欲堅行(朝直/遥翻)獨慕容垂姚¶
萇及良家子勸之陽平公融言於堅曰鮮卑羌虜我之¶
仇讐(慕容垂鮮卑也姚萇羌也其國皆/為秦所滅雖曰臣服其實仇讐)常思風塵之變¶
以逞其志所陳䇿畫何可從也良家少年皆富饒子弟¶
不閑軍旅茍為謟諛之言以㑹陛下之意(㑹㑹/合也)今陛下¶
信而用之輕舉大事臣恐功既不成仍有後患悔無及¶