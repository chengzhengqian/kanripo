官詣至徳宫門待罪(五代㑹要天成元年中書門下奏/請以洛京潛龍舊宅為至徳宫葢)¶
(明宗舊第也按歐史/時潞王入居至徳宫)王命各復其位甲戌太后令潞王¶
宜即皇帝位乙亥即位于柩前帝之發鳯翔也許軍士¶
以入洛人賞錢百緡既至問三司使王玫(玫莫/杯翻)以府庫¶
之實(問其/實數)對有數百萬在既而閱實金帛不過三萬兩¶
匹而賞軍之費計應用五十萬緡帝怒玫請率京城民¶
財以足之數日僅得數萬緡帝謂執政曰軍不可不賞¶
人不可不恤今將柰何執政請據屋為率無問士庻自¶