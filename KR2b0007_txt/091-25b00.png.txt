約傾心綏撫甚有能名　高句麗冦遼東(句如字又音/駒麗力知翻)¶
慕容仁與戰大破之自是不敢犯仁境¶
四年春二月徐龕復請降(復扶又/翻下同)　張茂築靈鈞臺基¶
高九仞(高居/傲翻)武陵閻曽夜叩府門(武陵疑當/作武威)呼曰武公¶
遣我來(張軌諡武公/呼火故翻)言何故勞民築臺有司以為妖請¶
殺之茂曰吾信勞民曽稱先君之命以規我何謂妖乎¶
乃為之罷役(妖於驕翻為/于偽翻下同)　三月癸亥日中有黒子(日/中)¶
(有黒子隂侵陽而磨蕩之也時/王敦驕悖浸甚故象見于天)著作佐郎河東郭璞以¶