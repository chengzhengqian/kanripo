(滅因縱火焚其院宇/悉為煨燼今從實録)是時都城震駭留守兵寡弱元膺¶
坐皇城門(唐六典東都皇城在都城西北隅南面三門/中曰端門左曰左掖門右曰右掖門東面一)¶
(門曰賔耀西面二門南曰麗景/北曰宣耀元膺坐于左掖門下)指使部分(分扶/問翻)意氣自¶
若都人頼以安東都西南接鄧虢(九域志河南府西南/抵虢州界三百二十)¶
(五里稍南抵鄧/州界六百里)皆髙山深林民不耕種專以射獵為生¶
人皆趫勇(趫丘妖/翻㨗也)謂之山棚元膺設重購以捕賊數日¶
有山棚鬻鹿賊遇而奪之山棚走召其儕類(儕士/皆翻)且引¶
官軍共圍之谷中盡獲之按驗得其魁乃中岳寺僧圓¶