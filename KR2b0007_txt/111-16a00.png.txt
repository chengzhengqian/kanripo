牢之亦發兵討恩拜表輙行(牢之鎮/京口)　西秦以金城太¶
守辛靜為右丞相　十二月甲午燕燕郡太守高湖帥¶
户三千降魏湖泰之子也(為後高歡簒魏/張本降戶江翻)　丙午燕主¶
盛封弟淵為章武公䖍為博陵公子定為遼西公　丁¶
未燕太后段氏卒諡曰惠徳皇后　謝琰擊斬許允之¶
迎魏隱還郡進擊丘尫破之與劉牢之轉鬬而前所向¶
輙克琰留屯烏程(烏程縣前漢屬㑹稽郡後漢/屬呉郡魏晉以來屬吳興郡)遣司馬¶
高素助牢之進臨浙江(浙之/列翻)詔以牢之都督呉郡諸軍¶