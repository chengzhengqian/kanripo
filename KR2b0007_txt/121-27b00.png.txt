之既至見城不可守乃引去驥遂南遁丙子安頡拔洛¶
陽殺將士五千餘人杜驥歸言於帝曰本欲以死固守¶
姚聳夫及城遽走人情沮敗不可復禁(沮在吕翻/復扶又翻)上大¶
怒誅聳夫于夀陽聳夫勇健諸偏裨莫及也魏河北諸¶
軍㑹于七女津(七女津當在/東平西北岸)到彦之恐其南渡遣禆將¶
王蟠龍泝流奪其船杜超等擊斬之安頡與龍驤將軍¶
陸矦進攻虎牢(按北史陸矦當作/陸俟驤思將翻)辛巳拔之尹冲及滎¶
陽太守清河崔模降魏(降户江翻投考異曰宋書云模/抗節不降  塹死按後魏書模)¶