下大呼曰昭義侍中大軍至矣(呼火故翻李嗣昭鎮/昭義官侍中故稱之)遂¶
入城夜與安金全等分出諸門擊梁兵梁兵死傷什二¶
三詰朝王檀引兵大掠而還(詰去吉翻還從/宣翻又如字)晉王性矜¶
伐以䇿非已出故金全等賞皆不行(虞書曰汝惟不矜/天下莫與汝爭能)¶
(汝惟不伐天下莫與汝爭功晉王矜伐而有功/者不賞此其所以能取天下而不能守天下也)梁兵之¶
在晉陽城下也大同節度使賀德倫部兵多逃入梁軍¶
張承業恐其為變收德倫斬之(張承業之權略烏/可以宦者待之哉)帝聞¶
劉鄩敗又聞王檀無功歎曰吾事去矣　三月乙卯朔¶