張屬就殺儉(水經注淮水東過安豐縣東北又東為安/豐津水南有城故安豐都尉治後立霍丘)¶
(戍杜佑曰安風津/在壽州霍丘城北)傳首京師封屬為侯諸葛誕至壽春¶
壽春城中十餘萬口懼誅或流迸山澤或散走入吳(迸/北)¶
(孟/翻)詔以誕為鎭東大将軍儀同三司都督揚州諸軍事¶
夷毋丘儉三族儉黨七百餘人繫獄侍御史杜友治之¶
(治直/之翻)惟誅首事者十餘人餘皆奏免之儉孫女適劉氏¶
當死以孕繫廷尉司𨽻主簿程咸議曰(魏晉之制列卿/各置丞功曹主)¶
(簿五官/等員)女適人者若已産育則成他家之母於防不足¶