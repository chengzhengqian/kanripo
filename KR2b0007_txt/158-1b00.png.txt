攻魏南汾州刺史韋子粲降之(降户江/翻下同)丞相泰滅子粲¶
之族東魏大行臺侯景等治兵於虎牢(冶直/之翻)将復河南¶
諸州魏梁迥韋孝寛趙繼宗皆棄城西歸(梁迥在潁川/韋孝寛在汝)¶
(南未知趙繼宗/所棄何城也)侯景攻廣州未拔(廣州治/襄城)聞魏救兵将¶
至集諸将議之行洛州事盧勇請進觀形勢(東魏洛州/治洛陽諸)¶
(将即亮/翻下同)乃帥百騎至大隗山(班志河南郡宻縣有大隗/山魏收志宻縣屬滎陽郡)¶
(五代志滎陽郡新城縣有大騩山帥讀/曰率騎竒寄翻騩隗同五賄翻又音歸)遇魏師日已暮¶
勇乃置幡旗於樹顛夜分騎為十隊鳴角直前擒魏儀¶