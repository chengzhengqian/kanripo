(朔州治善陽縣漢定襄縣地單于府治金河縣漢雲中/郡城也自朔州至單于府三百五十七里以裴行儉軍)¶
(行次舍考之先至朔州而後至/單于府北則舊傳朔州為是)謂其下曰用兵之道撫¶
士貴誠制敵貴詐前日蕭嗣業粮運為突厥所掠士卒¶
凍餒故敗今突厥必復為此謀(復扶又翻下/復為可復同)宜有以詐¶
之乃詐為粮車三百乗毎車伏壯士五人各持陌刀勁¶
弩(陌刀大刀也一舉刀可殺數人唐六典曰陌刀長刀/也步兵所持葢古之斬馬劒釋名曰弩怒也有怒勢)¶
(也其柄曰臂似人臂也鈎弦者曰牙似牙齒也牙外曰/郭為牙之規郭也合名之曰機言如機之巧也亦言如)¶
(門户樞機開闔有/節也乗繩證翻)以羸兵數百為之援(羸倫/為翻)且伏精兵¶