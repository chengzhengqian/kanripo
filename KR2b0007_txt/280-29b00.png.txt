余逺來徇義今大事已成我若南向河南之人必大驚¶
駭汝宜自引漢兵南下人必不甚愳我令太相温將五¶
千騎衛送汝至河梁(按吐蕃契丹皆大太相河梁即河/陽橋  考異曰廢帝實録作高謨)¶
(翰范實陷蕃記作高謨翰歐陽史作高牟翰蓋/蕃名太相温漢名高謨翰今從晉高祖實録)欲與之¶
渡河者多少隨意余且留此俟汝音聞(聞音/問)有急則下¶
山救汝(下山下/太行也)若洛陽既定吾即北返矣與帝執手相¶
泣久之不能别解白貂裘以衣帝(貂出於北方黑貂之/裘南方猶可致白貂)¶
(之裘南方鮮有之陸佃埤雅曰貂亦鼠/類縟毛者也其皮煖於狐貉衣於既翻)贈良馬二十匹¶