奉之大事濟矣諸將或欲南召賀㧞勝或欲東告魏朝¶
(朝直/遙翻)猶豫不决都督盛樂杜朔周曰(盛樂前漢之成樂/縣也屬定襄郡後)¶
(漢屬雲中郡魏晉省後魏先世園陵在焉魏收志永熙/中置盛樂郡雲中治所魏土地記雲中城東八十里冇)¶
(盛樂城宋白曰後魏所/都盛樂唐為振武軍)逺水不救近火今日之事非宇¶
文夏州無能濟者趙將軍議是也朔周請輕騎告哀且¶
迎之(騎奇/計翻)衆乃使朔周馳至夏州召泰泰與將佐賔客¶
共議去留前大中大夫潁川韓褒曰此天授也又何疑¶
乎侯莫陳悦井中蛙耳使君往必擒之衆以為悦在水¶