就陛下乞之高宗失色曰公醉矣顯逹以年禮告退(禮/大)¶
(夫七十而致事時/顯逹年已七十矣)高宗不許及王敬則反時顯逹將兵¶
拒魏(事見上卷高/宗永泰元年)始安王遥光疑之啟高宗欲追軍還¶
會敬則平乃止及帝即位顯逹彌不樂在建康得江州¶
甚喜(樂音洛顯逹自馬圏/敗還除江州刺史)嘗有疾不令治既而自愈意¶
甚不悦(蓋求死不得死以至於/反也悲夫治直之翻)聞帝屢誅大臣傳云當¶
遣兵襲江州十一月丙辰顯逹舉兵於尋陽令長史庾¶
𢎞逺等與朝貴書數帝罪惡(朝直遥翻/數所具翻)云欲奉建安王¶