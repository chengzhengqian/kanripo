其下多鋭卒屢勝而驕今襲之必克克泰則歡不戰自¶
走矣諸將皆曰賊在近捨而襲逺脱有蹉跌悔何及也¶
(蹉七何翻/跌徒結翻)不如分兵禦之丞相泰曰歡再攻潼闗吾軍¶
不出灞上(中大通六年歡攻潼闗/元年歡兵又攻潼闗)今大舉而来謂吾亦¶
當自守有輕我之心乗此襲之何患不克賊雖作浮橋¶
未能徑度不過五日吾取竇泰必矣行臺左丞蘇綽中¶
兵參軍代人達奚武亦以為然庚戌丞相泰還長安諸¶
將意有異同丞相泰隱其計以問族子直事郎中深(晉/武)¶