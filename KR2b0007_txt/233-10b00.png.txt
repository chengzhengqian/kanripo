其它若可汗留陛下于營中歡飲十日天下豈得不寒¶
心哉(不敢察察/言故云爾)而天威所臨豺狼馴擾(馴從也善也/擾者順也)可¶
汗母捧陛下于貂裘叱退左右親送陛下乗馬而歸陛¶
下以香積之事觀之則屈己爲是乎不屈為是乎陛下¶
屈于牟羽乎牟羽屈于陛下乎上謂李晟馬燧曰故舊¶
不宜相逢朕素怨回紇今聞泌言香積之事朕自覺少¶
理(此多少之少/音詩沼翻)卿二人以為何如對曰果如泌所言則回紇¶
似可恕上曰卿二人復不與朕(復扶/又翻)朕當柰何泌曰臣¶