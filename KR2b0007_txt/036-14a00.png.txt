(古曰糾謂/禁察也)致教訓焉　夏四月乙未博山簡烈侯孔光¶
薨贈賜葬送甚盛車萬餘兩(兩音/亮)以馬宮為太師　吏¶
民以莽不受新野田而上書者前後四十八萬七千五¶
百七十二人及諸侯王公列侯宗室見者(見賢/遍翻)皆叩頭¶
言宜亟加賞於安漢公於是莽上書言諸臣民所上章¶
下議者事皆寑勿上使臣莽得盡力畢制禮作樂事成¶
願賜骸骨歸家避賢者路(言乆處大位妨賢者進用之/路避位所以避賢者路也)¶
甄邯等白太后詔曰公毎見輒流涕叩頭言願不受賞¶