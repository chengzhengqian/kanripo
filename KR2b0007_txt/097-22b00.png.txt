(可得而/羈縶也)父愔簡黙冲退而嗇於財積錢至數千萬(愔於/今翻)¶
嘗開庫任超所取超散施親故一日都盡(史言郗超才/具足以用世)¶
(晉朝不能用惜其為/桓温用也施式䜴翻)萬安之弟也清曠秀邁亦有時名¶
　燕有黒龍白龍見于龍山(龍山在龍城之/東見賢徧翻)交首遊戲¶
解角而去燕王皝親祀以太牢赦其境内命所居新宮¶
曰和龍　都亭肅侯庾翼疽發于背(諡法剛克為伐曰/肅執心决斷曰肅)¶
(疽千/余翻)表子爰之行輔國將軍荆州刺史委以後任司馬¶
義陽朱燾為南蠻校尉以千人守巴陵秋七月庚子卒¶