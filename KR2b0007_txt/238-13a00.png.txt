宗者久無功白居易上言以為河北本不當用兵今既¶
出師承璀未嘗苦戰已失大將(謂酈定進/戰死也)與從史兩軍¶
入賊境遷延進退不惟意在逗留亦是力難支敵希朝¶
茂昭至新市鎮竟不能過(新市漢縣名屬中山郡唐初/新市縣屬觀州武德五年廢)¶
(州并廢新市為/鎮屬九門縣)劉濟引全軍攻圍樂壽久不能下(按劉/濟時)¶
(軍瀛洲而攻樂壽樂壽時/屬深州在瀛洲南六十里)師道季安元不可保察其情¶
狀似相計㑹各收一縣遂不進軍(譚忠之為田季安計/者白居易已窺見之)¶
(矣/)陛下觀此事勢成功有何所望以臣愚見須速罷兵¶