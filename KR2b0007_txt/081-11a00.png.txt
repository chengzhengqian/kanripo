容問散騎常侍薛瑩孫皓所以亡對曰皓昵近小人(從/千)¶
(容翻近/其靳翻)刑罰放濫大臣諸將人不自保此其所以亡也¶
它日又問吾彦對曰呉主英俊宰輔賢明帝笑曰若是¶
何故亡彦曰天禄永終歴數有屬故為陛下禽耳帝善¶
之(有學而無識此薛瑩所以/不及吾彦也屬之欲翻)王濬之入建業也其明日¶
王渾乃濟江以濬不待已至先受孫皓降意甚愧忿將¶
攻濬何攀勸濬送皓與渾由是事得解何惲以渾與濬¶
爭功與周浚牋曰書貴克讓易大謙光(書曰允㳟克讓/易曰謙尊而光)¶