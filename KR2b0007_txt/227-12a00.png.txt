(地已弃而不有李澄時以本貫在/遼東襄平耳朝直遥翻淄莊持翻)先是李納遣其將王¶
温㑹魏博將信都崇慶(先悉薦翻將即/亮翻信都複姓)共攻徐州李洧¶
遣牙官温人王智興詣闕告急(温古縣唐初屬懷州/顯慶二年度屬洺州)智¶
興善走不五日而至(舊志徐州京師東/二千六百四里)上為之𤼵朔方¶
兵五千人(為于/偽翻)以朝臣將之(朝直遥翻將即/亮翻又音如字)與洽環澄¶
共救之時朔方軍資裝不至旗服弊惡宣武人嗤之曰¶
乞子能破賊乎朝臣以其言激怒士卒且曰都統有令¶
(嗤丑之翻都統謂李勉也/統他綜翻俗音從上聲)先破賊營者營中物悉與之¶