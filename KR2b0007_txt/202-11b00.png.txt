作郎元萬頃(唐著作郎從五品上掌修撰/碑誌祝文祭文屬袐書省)左史劉禕之¶
等(龍朔改起居/郎為左史)使之撰列女傳臣軌百僚新戒樂書凡¶
千餘巻(撰士/免翻)朝廷奏議及百司表疏時密令參决以分¶
宰相之權(䟽所/去翻)時人謂之北門學士(不從南衙於北/門出入故云然)禕¶
之子翼之子也(劉子翼仕隋/以學行著)　夏四月庚辰以司農少¶
卿韋𢎞機為司農卿𢎞機兼知東都營田受詔完葺宫¶
苑有宦者於苑中犯法𢎞機杖之然後奏聞上以為能¶
賜絹數十匹曰更有犯者卿即杖之不必奏也　初左¶