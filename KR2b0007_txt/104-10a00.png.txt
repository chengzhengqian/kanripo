(為拔拔氏生嵩道武以嵩宗室之長改為/長孫氏此言長孫所出與前注略不同)元佗等皆依¶
庫仁行唐公洛以什翼犍子窟咄年長(長知/兩翻)遷之長安¶
堅使窟咄入太學讀書下詔曰張天錫承祖父之資藉¶
百年之業擅命河右叛換偏隅(鄭康成曰叛換猶跋扈/也韓詩曰叛換武強也)¶
索頭世跨朔北中分區域東賔穢貊(穢當/作濊)西引烏孫控¶
弦百萬虎視雲中爰命兩師(兩師謂茍萇伐河西之師/行唐公洛伐代之師也)¶
分討黠虜(黠下/八翻)役不淹嵗窮殄二兇俘降百萬(降户/江翻)闢¶
土九千五帝之所未賔周漢之所未至莫不重譯來王¶