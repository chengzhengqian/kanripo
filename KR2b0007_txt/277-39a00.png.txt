趙季良帥將吏請知祥兼鎮東川許之(帥讀/曰率)季良等又¶
請知祥稱王權行制書賞功臣不許董璋之攻知祥也¶
山南西道節度使王思同以聞范延光言於上曰若兩¶
川併於一賊撫衆守險則取之益難宜及其交爭早圖¶
之上命思同以興元之兵密規進取(興元之兵既不足/以進取王思同之)¶
(才又不足以進取劉曄料魏之羣臣無/能敵劉備孫權者所以重于用兵也)未幾(幾居/豈翻)聞璋¶
敗死延光曰知祥雖據全蜀然士卒皆東方人知祥恐¶
其思歸為變亦欲倚朝廷之重以威其衆陛下不屈意¶