　先王之道不可復行於後世也(復扶/又翻)夫儒有君子有¶
　小人(論語孔子謂子夏曰汝為君子儒母為小人儒/謝顯道為之説曰志於義則大是以謂之君子)¶
　(志於利則小是/以謂之小人)彼俗儒者誠不足與為治也(治直吏/翻下同)¶
　獨不可求真儒而用之乎稷契臯陶伯益伊尹周公¶
　孔子皆大儒也(契息列翻/陶音遥)使漢得而用之功烈豈若¶
　是而止邪孝宣謂太子懦而不立闇於治體必亂我¶
　家則可矣乃曰王道不可行儒者不可用豈不過哉¶
　非所以訓示子孫垂法将來者也¶