即皇帝位(立考異曰北齊帝紀十一月丁巳琳遣使請/  莊仍以江州内屬令莊居之十二月癸酉)¶
(詔莊為梁主進居九派今從陳書及典略然陳書典略/皆云立莊於郢州按琳時在湓城盖始居江州後遷郢)¶
(州/耳)改元天啓追諡建安公淵明曰閔皇帝(淵明廢見上/卷梁敬帝紹)¶
(泰元年卒見/太平元年)莊以琳為侍中大將軍中書監餘依齊朝¶
之命(朝直/遙翻)　夏四月甲子上享太廟　乙丑上使人害¶
梁敬帝立梁武林侯諮之子季卿為江隂王　己巳周¶
以太師護為雍州牧(後周雍州牧九/命雍於用翻)　甲戌周王后獨¶
孤氏殂　辛巳齊大赦　齊主以旱祈雨於西門豹祠¶