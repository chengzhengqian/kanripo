統惠深始違前禁自是卷詔不行(卷讀/曰捲)私謁彌衆都城¶
之中寺踰五百占奪民居三分且一屠沽塵穢連比雜¶
居(占之贍翻/比毗至翻)往者代北有法秀之謀(事見一百三十五/卷齊太祖建元三)¶
(年/)冀州有大乗之變太和景明之制非徒使緇素殊途¶
蓋亦以防微杜漸昔如來闡教多依山林(如來/佛也)今此僧¶
徒戀著城邑(著直/略翻)正以誘於利欲不能自已(誘音/酉)此乃¶
釋氏之糟糠法王之社鼠(法王/謂佛)内戒所不容(釋氏有/五戒)國¶
典所共棄也臣謂都城内寺未成可從者宜悉徙於郭¶