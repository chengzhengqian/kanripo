宗亦悔而泣(事見二百二十/卷至德二載)先帝自建寜之死常懷危¶
懼臣亦為先帝誦黄臺瓜辭以防讒構之端(事見同上/爲于僞翻)¶
上曰朕固知之意色稍解乃曰貞觀開元皆易太子何¶
故不亡對曰臣方欲言之昔承乾屢嘗監國(監古/衘翻)託附¶
者衆東宫甲士甚多與宰相侯君集謀反事覺太宗使¶
其舅長孫無忌與朝臣數十人鞫之事狀顯白然後集¶
百官而議之當時言者猶云願陛下不失為慈父使¶
太子得終天年太宗從之并廢魏王泰(事見一百九十/七卷貞觀十七)¶