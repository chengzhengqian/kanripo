(于賊/張本)　莫折天生進攻魏岐州十一月戊申陷之執都¶
督元志及刺史裴芬之送莫折念生殺之念生又使卜¶
胡等冦涇州敗光禄大夫薛巒於平凉東(魏置平凉郡/治鶉隂縣有)¶
(平凉城敗/補邁翻)巒安都之孫也(宋泰始初薛/安都降魏)　丙辰彭寶孫¶
拔魏東莞(莞音/官)壬戌裴邃攻夀陽之安城(魏收志梁置/新興郡治安)¶
(城/縣)丙寅馬頭安城皆降　髙平人攻殺卜胡共迎胡琛¶
　魏以黄門侍郎楊昱兼侍中持節監北海王顥軍以¶
救豳州豳州圍解(監工/銜翻)蜀賊張映龍姜神達攻雍州(蜀/賊)¶