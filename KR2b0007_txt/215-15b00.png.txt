等十一部右廂未下㑹囘紇葛邏祿共攻拔悉蜜頡跌¶
伊施可汗殺之回紇骨力裴羅自立為骨咄祿毗伽闕¶
可汗遣使言狀上冊拜裴羅為懷仁可汗於是懷仁南¶
據突厥故地立牙帳於烏德犍山(回紇牙帳東有平野/西據烏德犍山南依)¶
(嗢昆水犍/居言翻)舊統藥邏葛等九姓其後又并拔悉蜜葛邏¶
祿凡十一部各置都督每戰則以二客部為先　李林¶
甫以楊慎矜屈附於己九月甲戍復以慎矜為御史中¶
丞充諸道鑄錢使(復扶又翻/又如字)　冬十月癸巳上幸驪山¶