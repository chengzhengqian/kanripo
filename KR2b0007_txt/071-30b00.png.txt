闕拜章乞䝉引見(見賢/遍翻)吳主即召入蕃進謝答問及陳¶
時務甚有辭觀(言其敏於言辭美於/儀觀也觀古玩翻)侍中右領軍胡綜¶
侍坐(吳置中領軍及左/右領軍坐徂卧翻)吳主問何如綜對曰蕃上書大¶
語有似東方朔巧捷詭辨有似禰衡(禰乃/禮翻)而才皆不及¶
吳主又問可堪何官綜對曰未可以治民(治直/之翻)且試都¶
輦小職(國都在輦轂/下故曰都輦)吳主以蕃盛語刑獄用為廷尉監¶
(自漢以來廷尉/有正有監有平)左將軍朱據廷尉郝普數稱蕃有王佐¶
之才(數所/角翻)普尤與之親善常怨歎其屈於是蕃門車馬¶