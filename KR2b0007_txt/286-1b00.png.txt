天福十二年(漢復以天福/紀年詳見後)春正月丁亥朔百官遙辭晉¶
主於城北(大梁城/之北)乃易素服紗帽迎契丹主伏路側請¶
罪契丹主貂帽貂裘衷甲駐馬髙阜命起改服撫慰之¶
(按歐史時晉百官/迎契丹主于赤岡)左衛上將軍安叔千獨出班胡語(按/薛)¶
(史安叔千沙陀三部/落之種也故習胡語)契丹主曰汝安没字耶(安叔千狀/貌堂堂而)¶
(不通文字所為鄙/陋人謂之没字碑)汝昔鎮邢州已累表輸誠我不忘也¶
叔千拜謝呼躍而退(呼躍蓋夷禮猶/華人舞蹈也)晉主與太后已下¶
迎於封丘門外契丹主辭不見(少考異曰漢髙祖實録/  帝帥族候于野耶律)¶