充所須之數望有釐革既而杜正倫亦言入流人太多¶
上命正倫與祥道詳議而大臣憚於改作事遂寢祥道¶
林甫之子也(劉林甫貞觀初爲吏/部侍郎請四時聽選)¶
三年春正月戊子長孫無忌等上所修新禮詔中外行¶
之(上時/掌翻)先是議者謂貞觀禮節文未備(先悉/薦翻)故命無忌¶
等修之時許敬宗李義府用事所損益多希㫖學者非¶
之太常博士蕭楚材等以爲豫備凶事非臣子所宜言¶
敬宗義府深然之遂焚國恤一篇由是凶禮遂闕(唐制/太常)¶