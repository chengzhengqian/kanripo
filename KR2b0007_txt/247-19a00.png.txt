視我如螻蟻以為不足屠也今遇天災猶豫不進吾不¶
如迎伏以却之使其志益驕而不為備然後可圖也乃¶
遣使以金帛牛酒犒師且致書言相公舉義兵以匡國¶
難(難乃/旦翻)闔境之内孰不向風茍遣一介賜之折簡敢不¶
承命何必逺辱士衆親臨下藩婢婢資性愚僻惟嗜讀¶
書先贊普授以藩維誠為非據夙夜慙惕惟求退居相¶
公若賜以骸骨聽歸田里乃愜平生之素願也(愜詰/叶翻)恐¶
熱得書喜徧示諸將曰婢婢惟把書卷安知用兵待吾¶