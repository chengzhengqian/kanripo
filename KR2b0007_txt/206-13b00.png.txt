不復聞有反者(復扶又翻下/無復后復同)然則前死者不有寃邪夏¶
官侍郎姚元崇對曰自垂拱以來坐謀反死者率皆興¶
等羅織自以為功陛下使近臣問之近臣亦不自保何¶
敢動揺所問者若有翻覆懼遭惨毒不若速死頼天啓¶
聖心興等伏誅臣以百口為陛下保自今内外之臣無復¶
反者(為于偽翻/下多為同)若㣲有實狀臣請受知而不告之罪太¶
后悦曰曏時宰相皆順成其事䧟朕為滛刑之主聞卿¶
所言深合朕心賜元崇錢千緡時人多為魏元忠訟寃¶