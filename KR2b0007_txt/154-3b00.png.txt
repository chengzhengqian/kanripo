擒菩薩仍度渭北降步卒萬餘竝收其輜重(降戸江翻/重直用翻)醜¶
奴聞之棄岐州北走安定(走音/奏)置柵於平亭天光方自雍¶
至岐與岳合(平亭在涇州北自雍至/岐自雍州至岐州也)夏四月天光至汧渭¶
之間(汧水出汧縣西北而/入於渭汧口堅翻)停軍牧馬宣言天時將熱未可¶
行師俟秋凉更圖進止獲醜奴覘候者縱遣之(覘醜亷翻/又丑艶翻)¶
醜奴信之散衆耕於細川(據令狐德棻後周書百里細川/在岐州北又據元豐九域志涇)¶
(州靈臺縣冇百里鎮葢即細/川之地細川平亭當亦相近)使其太尉侯伏侯元進將¶
兵五千據險立柵(侯伏侯虜三字/姓將即亮翻)其餘千人以下為柵¶