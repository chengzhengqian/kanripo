八百餘級(琚音/居)趙冲復追叛羌到建威鸇隂河(賢曰續/漢書建)¶
(威作武威鸇隂縣名屬安定郡又曰凉州姑臧縣東南/有鸇隂縣故城縣因水以為名宋白曰㑹州㑹寧縣漢)¶
(鸇隂縣地黄河西南自蘭州金城縣界流注水經/云河水又東過勇士縣北東流即此處復扶又翻)軍度¶
竟所將降胡六百餘人叛走(降户/江翻)冲將數百人追之遇¶
羌伏兵與戰而殁冲雖死而前後多所斬獲羌遂衰耗¶
詔封冲子為義陽亭侯　夏四月使匈奴中郎將馬寔¶
擊南匈奴左部破之(左部即句龍/吾斯之黨)於是胡羌烏桓悉詣¶
寔降　辛巳立皇子炳為太子(炳虞貴人/之子也)改元赦天下¶