(混同江一百三十里又按慕容氏之和龍城若据晉書/及酈道元水經注當在漢遼西郡界今晉主陷蕃度遼)¶
(水而後至黃龍府又其地近混/同江疑非慕容氏之和龍城)契丹主使謂李太后曰¶
聞重貴不用母命以至於此可求自便勿與俱行太后¶
曰重貴事妾甚謹所失者違先君之志絶兩國之歡耳¶
今幸䝉大恩全生保家母不隨子欲何所歸癸巳契丹¶
遣晉主及其家人於封禪寺遣大同節度使兼侍中(此/契)¶
(丹所/授官)河内崔廷勲以兵守之(宋白曰崔廷勲本/河内人少陷虜)契丹主¶
數遣使存問(數所/角翻)晉主毎聞使至舉家憂恐(恐見/殺也)時雨¶