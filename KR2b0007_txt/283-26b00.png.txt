為契丹盡力畫取中國之䇿(趙延夀為契丹主愚弄鼔/舞至死不悟嗜欲深者天)¶
(機淺也是/為于偽翻)朝廷頗聞其謀丙辰遣使城南樂及徳清軍¶
(時置徳清軍於澶州清豐縣在州北六十里宋白曰徳/清軍本舊澶州地晉天福三年移澶州於徳勝寨乃于)¶
(舊澶州置頓丘鎮取縣為名至四年改鎮為徳清軍開/運元年移徳清軍於陸家店在新澶州之北七十里)¶
徴近道兵以備之　唐侍中周宗年老恭謹自守中書¶
令宋齊丘廣樹朋黨百計傾之(宋齊丘之嫌隙開于吳/唐禪代之間權利啟人)¶
(争心有如此者事/見二百八十卷)宗泣訴於唐主唐主由是薄齊丘既¶
而陳覺被疎乃出齊丘為鎮海節度使(陳覺者宋齊丘/之黨唐主所親)¶