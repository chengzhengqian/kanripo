(夏浦註云夏浦/俗謂之西江口)𤣥使郭銓苻宏擊之(孝武太元十年苻/宏來奔處之江州)¶
(𤣥因以/為将)遹等敗走𤣥頓已陵食其穀仲堪遣楊廣及弟¶
子道䕶等拒之皆為𤣥所敗(敗補/邁翻)江陵震駭城中乏食¶
以胡麻廪軍士(胡麻今謂之芝麻粒小於粟而黑可以/為油九炊九曝以為飯食之使人不飢)¶
(廩當作/稟給也)𤣥乗勝至零口(零口即靈溪/入江之口)去江陵二十里仲¶
堪急召楊佺期以自救佺期曰江陵無食何以待敵可¶
來見就共守襄陽仲堪志在全軍保境不欲棄州逆走¶
乃紿之曰(紿待/亥翻)比來收集已有儲矣(比毗至/翻近也)佺期信之¶