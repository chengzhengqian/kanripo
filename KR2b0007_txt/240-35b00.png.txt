而暇食優游以生死與禽獸異者寧可不知其所自邪¶
(原其所自則聖人之/所以垂世立教者也)　丙申田𢎞正奏敗淄青兵於東¶
阿(敗蒲邁翻東阿漢古縣唐屬鄆/州九域志在州西北六十里)殺萬餘人　滄州刺¶
史李宗奭與横海節度使鄭權不叶(程權既入朝以/鄭權代鎮横海)不¶
受其節制權奏之上遣中使追之宗奭使其軍中留已¶
(此謂滄州本/州之軍也)表稱懼亂未敢離州(離力/智翻)詔以烏重𦙍代¶
權將吏懼逐宗奭(懼重𦙍討/其黨惡)宗奭奔京師辛丑斬於獨¶
栁之下　丙午田𢎞正奏敗平盧兵於陽榖¶