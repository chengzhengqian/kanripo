待制官舊雖設之未嘗召對至是屢䝉延問其輟朝放¶
朝皆用偶日中外翕然相賀以為太平可冀(欲治之主/不世出人)¶
(君初政儻有一二足以新民視聽天下之所望重矣然/卒無以副天下之望者魏髙貴鄉公晉懷帝唐德宗文)¶
(宗是/也)¶
　　文宗元聖昭獻孝皇帝上之上¶
　　　(本名涵即位更名/昂穆宗第三子)¶
太和元年春二月乙巳赦天下改元　李同㨗擅據滄¶
景朝廷經歲不問(去年三月李同㨗/擅領横海留後)同㨗冀易世之後¶