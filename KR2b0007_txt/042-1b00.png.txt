(東平也㧞胊之/上逸㧞舒事)諸將還京師置酒賞賜(還從宣翻/又如字)帝積¶
苦兵間以隗囂遣子内侍公孫述逺據邊垂乃謂諸將¶
曰且當置此兩子於度外耳因休諸將於雒陽分軍士¶
於河内數騰書隴蜀告示禍福(説文曰騰𫝊/也數所角翻)公孫述屢¶
移書中國自陳符命冀以惑衆帝與述書曰圗讖言公¶
孫即宣帝也(宣帝有公孫/病已之符)代漢者姓當塗其名髙君豈¶
髙之身邪乃復以掌文為瑞(述刻其掌文曰公孫帝自/言手文有竒復扶又翻)¶
王莽何足效乎(王莽自陳符命遣五/威將帥班之天下)君非吾賊臣亂子¶