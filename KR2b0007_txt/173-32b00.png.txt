(𨽻三字石經髙澄遷之/於鄴周今復徙之洛陽)詔河陽幽相豫亳青徐七總管¶
並受東京六府處分(相息亮翻處昌/吕翻分扶問翻)三月庚申天元還¶
長安大陳軍伍親擐甲胄(擐音/宦)入自青門静帝備法駕¶
以從(青門漢長安城東出南來第三門也門色/青故名青門法駕次於大駕從才用翻)夏四月¶
壬戍朔立妃朱氏為天元帝后后吳人本出寒㣲生静¶
帝長於天元十餘歲(長知/两翻)疎賤無寵以静帝故特尊之¶
乙巳周主祠太廟壬午大醮於正武殿五月以襄國郡¶
為趙國濟南郡為陳國武當安富二郡為越國上黨郡¶