(有深淺之異九/品則服淺青)　甲寅詔以兵部尚書李靖為右僕射¶
靖性沈厚(沈持/林翻)每與時宰參議恂恂如不能言　突厥¶
既亡營州都督薛萬淑遣契丹酋長貪没折說諭東北¶
諸夷奚霫室韋等十餘部皆内附(說輸芮翻下/同霫而立翻)萬淑萬¶
均之兄也　戊午突厥欲谷設來降(厥九勿翻/降戸江翻)欲谷設¶
突利之弟也頡利敗欲谷設奔髙昌聞突利為唐所禮¶
遂來降　九月戊辰伊吾城主入朝(朝直/遥翻)隋末伊吾内¶
屬置伊吾郡隋亂臣於突厥頡利既滅舉其屬七城來¶