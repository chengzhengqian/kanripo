(郡之地新唐書曰甘松山在/洮水之西吐谷渾居山之陽)以連綴姜維雍州刺史諸¶
葛緒督三萬餘人自祁山趣武街橋頭絶維歸路(賢曰/下辨)¶
(縣屬武都郡今城州同谷縣舊名武街城水經注濁水/逕武街城南又曰白水出臨洮縣西傾山東南逕隂平)¶
(故城南又東北逕/橋頭雍於用翻)鍾㑹統十餘萬衆分從斜谷駱谷子¶
午谷趣漢中(斜余遮翻谷音/浴趣七喻翻)以廷尉衛瓘持節監艾㑹¶
軍事行鎮西軍司(鍾㑹時為鎮西将軍瓘既監艾/㑹軍又行㑹軍司監古銜翻)瓘覬¶
之子也(衛覬歴事武帝文/帝明帝覬音冀)㑹過幽州刺史王雄之孫戎¶
(王雄刺幽州遣勇/士刺殺軻比能)問計将安出戎曰道家有言為而不¶