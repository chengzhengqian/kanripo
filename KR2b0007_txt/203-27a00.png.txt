方承平日乆忽聞狂狡注心傾耳以俟其誅今大軍乆¶
留不進逺近失望萬一朝廷更命它將以代將軍(將即/亮翻)¶
(更工/衡翻)將軍何辭以逃逗撓之辠乎(逗音豆撓/奴教翻)孝逸乃引¶
軍而前壬寅馬敬臣擊斬尉遲昭於都梁山十一月辛¶
亥以左鷹揚大將軍黑齒常之為江南道大摠管討敬¶
業(是年改左右武衛/為左右鷹揚衛)韋超擁衆據都梁山諸將皆曰超¶
憑險自固士無所施其勇騎無所展其足且窮冦死戰¶
攻之多殺士卒不如分兵守之大軍直趣江都覆其巢¶