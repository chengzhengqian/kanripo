(焉又按晉志劉璋分巴郡墊江置巴西郡劉備割巴郡/之宕渠宣漢漢昌三縣置宕渠郡尋省以縣並屬巴西)¶
(郡則宕渠之屬巴西葢晉/時也賨徂宗翻宕徒浪翻)魏武帝克漢中(事見六十八/卷漢獻帝建)¶
(安二/十年)李氏將五百餘家歸之拜為將軍遷于畧陽北土¶
號曰巴氐(魏分臨渭平襄略陽清水四縣置/廣魏郡晉泰始中更名畧陽郡)其孫特庠¶
流皆有材武善騎射性任俠州黨多附之(俠户/頰翻)及齊萬¶
年反關中荐饑(荐才甸翻爾/雅仍饑為荐)略陽天水六郡民流移就¶
榖入漢川者數萬家道路有疾病窮乏者特兄弟常營¶
䕶振救之由是得衆心流民至漢中上書求寄食巴蜀¶