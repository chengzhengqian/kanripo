文斬其首送之(騂馬縣屬酒泉郡盖魏晉間所置也騂/思榮翻吕光新得河西黨叛於内敵攻)¶
(於外雖數戰數勝而根本/不固宜不足以貽子孫也)¶
十三年春正月康樂獻武公謝𤣥卒(樂音洛康樂/縣屬豫章郡)　二¶
月秦主登軍朝那(朝那縣自漢以/来屬安定郡)後秦主萇軍武都(此/武)¶
(都亦當在安定界五代志朝那縣西魏置安武/郡安武漢舊縣名武都之名當是因安武而名)　翟遼¶
遣司馬眭瓊詣燕謝罪(眭姓也師古息隨/翻類篇宜為翻)燕主垂以其¶
數反覆斬瓊以絶之(數所/角翻)遼乃自稱魏天王改元建光¶
置百官　燕青州刺史陳留王紹為平原太守辟閭渾¶