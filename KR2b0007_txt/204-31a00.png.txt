(周興已貶死矣行褒坐謀復李/氏必在革命後今置此年之末)太后雖不許亦免有功¶
官然太后雅重有功久之復起為侍御史(復扶又翻/下掌復同)有¶
功伏地流涕固辭曰臣聞鹿走山林而命懸庖厨勢使¶
之然也陛下以臣為法官臣不敢枉陛下法必死是官¶
矣太后固授之逺近聞者相賀　是歳以右衛大將軍¶
泉獻誠為左衛大將軍太后出金寳命選南北牙善射¶
者五人賭之獻誠第一以讓右玉鈐衛大將軍薛咄摩¶
咄摩復讓獻誠(咄當/没翻)獻誠乃奏言陛下令選善射者今¶