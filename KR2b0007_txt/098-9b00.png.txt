(踵而用之非虎敎之邪石斌亦庸人耳君父疾篤徵之/受遺輔政就使虎疾少愈亦當夜衣而行乃酣酒縱獵)¶
(其無智識如此就使得權諸弟亦將/紾其臂而奪之張舉謂有武略妄矣)乙丑遵自幽州至¶
鄴敕朝堂受拜(朝直/遥翻)配禁兵三萬遣之遵涕泣而去是¶
日虎疾小瘳問遵至未左右對曰去已久矣虎曰恨不¶
見之虎臨西閤(太武殿之/西閤也)龍騰中郎二百餘人列拜於¶
前虎問何求皆曰聖體不安宜令燕王入宿衛典兵馬¶
或言乞以為皇太子虎曰燕王不在内邪召以來左右¶
言王酒病不能入虎曰促持輦迎之當付璽綬亦竟無¶