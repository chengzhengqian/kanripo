明善以徳明之死怨齊丘(李徳明死見/上卷三年)及奉使歸唐言¶
於唐主曰齊丘乗國之危遽謀簒竊陳覺李徴古為之¶
羽翼理不可容陳覺之自周還(見上/三月)矯以帝命謂唐主¶
曰聞江南連嵗拒命皆宰相嚴續之謀當為我斬之(為/于)¶
(偽/翻)唐主知覺素與續有隙固未之信鍾謨請覆之於周¶
(審覆其言之/虚實於周也)唐主乃因謨復命上言久拒王師皆臣愚¶
迷非續之罪帝聞之大驚曰審如此則續乃忠臣(言嚴/續果)¶
(能為其主設謀以/拒周乃忠臣也)朕為天下主豈教人殺忠臣乎謨還¶