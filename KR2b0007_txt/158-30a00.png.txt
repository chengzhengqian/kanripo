劉豐生将數千騎追泰遂東歸泰召王思政於玉壁将¶
使鎮虎牢未至而泰敗乃使守恒農(恒户/登翻)思政入城令¶
開門解衣而卧慰勉将士示不足畏後數日劉豐生至¶
城下憚之不敢進引軍還思政乃脩城郭起樓櫓營農¶
田積芻粟由是恒農始有守禦之備丞相泰求自貶魏¶
主不許是役也魏諸将皆無功唯耿令貴與太子武衞¶
率王胡仁(魏盖改東宫武衞/将軍為武衞率)都督王文達力戰功多泰¶
欲以雍岐北雍三州授之以州有優劣使探籌取之(雍/於)¶