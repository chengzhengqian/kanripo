帝與羣臣論選調(選須絹翻/調徒弔翻)曰近世髙卑出身各有常¶
分(分扶/問翻)此果如何李冲對曰未審上古以來張官列位¶
為膏粱子弟乎為致治乎(為于偽翻/治直吏翻)帝曰欲為治耳冲¶
曰然則陛下何為專取門品不拔才能乎帝曰茍有過¶
人之才不患不知然君子之門借使無當世之用要自¶
徳行純篤朕故用之冲曰𫝊說吕望豈可以門地得之¶
(謂傳說起於版築吕望起於/屠釣也行下孟翻說讀曰恱)帝曰非常之人曠世乃有¶
一二耳祕書令李彪曰陛下若專取門地不審魯之三¶