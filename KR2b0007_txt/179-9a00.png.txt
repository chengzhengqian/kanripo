以白素素聞之大喜撫掌曰吾之智思(思相/吏翻)殊不及此¶
賴汝唘予約知其計行復謂素曰(復扶/又翻)今皇后之言上¶
無不用宜因機會早自結託則長保榮祿傳祚子孫兄¶
若遲疑一旦有變令太子用事恐禍至無日矣(令力/丁翻)素¶
從之後數日素入侍宴㣲稱晉王孝悌恭儉有類至尊¶
用此揣后意(揣初/委翻)后泣曰公言是也吾兒大孝愛每聞¶
至尊及我遣内使到(内使猶言中/使使疏吏翻)必迎於境首言及違¶
離未嘗不泣又其新婦亦大可憐我使婢去常與之同¶