帝於邸(分扶/問翻)文帝還坐前殿夜下詔書赦天下¶
　　太宗孝文皇帝上(荀悦曰諱恒之字曰常髙祖中/子也母曰薄姬禮祖有功而宗)¶
　　　(有徳漢之子孫以為功莫盛於髙帝故為帝者/太祖之廟徳莫盛於文帝故為帝者太宗之廟)¶
　　　(自唐以來諸帝廟號莫不稱宗而/此義泯矣諡法經緯天地曰文)¶
元年冬十月庚戌徙琅邪王澤為燕王封趙幽王子遂¶
為趙王(澤以吕后七年自營陵侯封琅邪王齊王起兵/誅諸吕澤失國西至京師與大臣共立帝以功)¶
(徙封燕王趙王友幽死於吕后七年徙梁王恢王趙恢/尋以逼死以其國封吕禄禄誅乃復封友長子遂為趙)¶
(王/)　陳平謝病上問之平曰髙祖時勃功不如臣及誅¶