却地千餘里北部薁鞬骨都矦與右骨都矦率衆三萬¶
餘人歸南單于三月南單于復遣使詣闕貢獻求使者¶
監䕶(復扶又翻/監古衘翻)遣侍子修舊約(舊約宣/帝舊約)　戊申晦日有¶
食之　馬援軍至臨鄉(水經註武陵郡沅南縣建武中/所置縣在沅水之隂因以沅南)¶
(為名縣治故城昔馬/援討臨鄉所築也)擊破蠻兵斬獲二千餘人初援嘗¶
有疾虎賁中郎將梁松來候之(虎賁中郎將掌/虎賁郎賁音奔)獨拜牀¶
下援不答松去後諸子問曰梁伯孫帝婿(梁松字伯孫/尚帝女舞隂)¶
(公主爾雅曰女/子之夫為婿)貴重朝廷公卿已下莫不憚之大人柰¶