書舍人髙季輔為右庶子刑部侍郎張行成為少詹事¶
(少詹事正四品/為詹事之貳)諌議大夫褚遂良為賔客(太子賔客正/三品古無此)¶
(官唐始置掌侍從/規諌贊相禮儀)李世勣嘗得暴疾方云須灰可療上¶
自翦湏為之和藥(為于偽翻下同須/與鬚同和户臥翻)世勣頓首出血泣¶
謝上曰為社稷非為卿也何謝之有世勣嘗侍宴上從¶
容謂曰(從于/容翻)朕求羣臣可託㓜孤者無以踰公公徃不¶
負李宻(見一百八十六/卷武徳元年)豈負朕哉世勣流涕辭謝齧指¶
出血因飲沈醉上解御服以覆之(齧魚結翻沈持/林翻覆敷又翻)癸巳¶