(陽宫貞觀殿為文明殿貞觀殿洛陽宫前殿也唐昭宗/遷洛後更名今蜀亦有文明殿蜀宫倣唐宫之制意文)¶
(明唐末/殿名也)泣下霑襟君臣相視竟無一言以救國患戊戌¶
李紹琛至利州修桔柏浮梁(桔柏浮梁為蜀所/斷故修之以濟)昭武節¶
度使林思鍔先棄城奔閬州(蜀置昭武節度干利州九/域志利州東南至閬州二)¶
(百三十/五里)遣使請降甲辰魏王繼岌至劍州(九域志劍州/東北至利州)¶
(一百九/十里)蜀武信節度使兼中書令王宗壽以遂合渝瀘¶
昌五州降(蜀置武信/軍於遂州)王宗弼至成都登大𤣥門嚴兵自¶
衞蜀主及太后自往勞之(勞力/到翻)宗弼驕慢無復臣禮乙¶