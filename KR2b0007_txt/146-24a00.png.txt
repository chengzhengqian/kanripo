乃命修鍾離城勑昌義之為戰守之備(馬頭城在鍾離/之西馬頭既陷)¶
(魏必東攻鍾離/故預為之備)冬十月英進圍鍾離魏主詔邢巒引兵¶
會之巒上表以為南軍雖野戰非敵而城守有餘今盡¶
鋭攻鍾離得之則所利無幾不得則虧損甚大且介在¶
淮外借使束手歸順猶恐無糧難守况殺士卒以攻之¶
乎又征南士卒從戎二時(從戎二時謂兵連/不解自夏迄秋也)疲弊死傷¶
不問可知雖有乗勝之資懼無可用之力若臣愚見謂¶
宜修復舊戍撫循諸州以俟後舉江東之釁不患其無¶