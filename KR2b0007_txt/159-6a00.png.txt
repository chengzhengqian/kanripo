啟陳四事其一以為今北邊稽服(稽音啟謂東/魏通和也)正是生¶
聚教訓之時(用伍子胥越十年生/聚十年教訓之言)而天下户口減落闗¶
外彌甚(謂淮汝潼泗新復州/郡在邊闗之外者)郡不堪州之控總縣不堪¶
郡之裒削(裒薄/侯翻)更相呼擾(更工/衡翻)惟事徴斂(斂力/贍翻)民不堪¶
命各務流移此豈非牧守之過歟(守式又/翻下同)東境户口空¶
虚(東境謂三/吴之地)皆由使命繁數(使疏吏翻下/同數所角翻)窮幽極逺無¶
不皆至毎有一使所屬搔擾駑困守宰則拱手聴其漁¶
獵桀黠長吏又因之重為貪殘(黠下八翻長知/兩翻重直用翻)縱有亷¶