(漢書音義大人尊老之稱盖父執/也載祖亥翻又如字使疏吏翻)從載求官載度其人¶
不足任事(度徒/洛翻)但贈河北一書而遣之丈人不恱行至¶
幽州私發書視之書無一言惟署名而已丈人大怒不¶
得已試謁院僚(院僚使院/僚属也)判官聞有載書大驚(判官節/度判官)¶
立白節度使遣大校以箱受書館之上舍(校户教翻/館工唤翻)留¶
宴數日辭去贈絹千匹其威權動人如此　夏四月庚¶
子湖南兵馬使臧玠殺觀察使崔灌澧州刺史楊子琳¶
起兵討之取賂而還(澧音禮楊子琳自陜州遷/澧州還從宣翻又音如字)　涇原¶