所謀告垂(幾事不宻則害成苻飛龍固/不足以辦垂况其謀已泄邪)垂因激怒其衆¶
曰吾盡忠於苻氏而彼専欲圖我父子吾雖欲已得乎¶
(已止/也)乃託言兵少(少詩/沼翻)停河内募兵旬日間有衆八千¶
平原公暉遣使讓垂趣使進兵(遣使疏吏翻/趣讀曰促)垂謂飛龍¶
曰今宼賊不逺(河内距新安洛陽止/隔大河耳故云然)當晝止夜行襲其¶
不意飛龍以為然壬午夜垂遣世子寳將兵居前少子¶
隆勒兵從已(將即亮翻/少詩照翻)令氐兵五人為伍隂與寳約聞¶
鼓聲前後合撃氐兵及飛龍盡殺之參佐家在西者皆¶