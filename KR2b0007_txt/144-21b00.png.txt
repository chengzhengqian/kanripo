假節屯上明以拒蕭璝　辛巳東昏矦以太子左率李¶
居士總督西討諸軍事屯新亭(左率左/衛率也)　九月乙未詔¶
蕭衍若定京邑得以便宜從事衍留驍騎將軍鄭紹叔¶
守尋陽(驍堅堯翻/騎奇寄翻)與陳伯之引兵東下謂紹叔曰卿吾¶
之蕭何寇恂也(漢高帝委蕭何以闗中光武任冦/恂以河内使給餽餉事並見漢紀)前途¶
不㨗我當其咎糧運不繼卿任其責紹叔流涕拜辭比¶
克建康(比必利/翻及也)紹叔督江湘糧運未嘗乏絶　魏司州¶
牧廣陽王嘉請築洛陽三百二十三坊各方三百歩曰¶