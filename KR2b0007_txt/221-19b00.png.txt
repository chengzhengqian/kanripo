(嶺在登封縣龍門則伊/闕汜音祀崿逆各翻)子為兵馬判官能守之乎遂移¶
牒留守韋陟使帥東京官属西入闗牒河南尹李若幽¶
使帥吏民出城避賊空其城光弼帥軍士運油鐵諸物¶
詣河陽為守備光弼以五百騎殿(帥讀曰率/殿丁練翻)時思明逰¶
兵已至石橋諸將請曰今自洛城而北乎當石橋而進¶
乎光弼曰當石橋而進(水經注榖水東逕洛陽廣莫門/北漢之榖門也東逕建春門石)¶
(橋下即上東門也此言漢晉洛城諸門非/隋唐所徙洛城也上東門之地唐為鎮)及日暮光弼¶
秉炬徐行部曲堅重賊引兵躡之不敢逼(躡之者欲其/兇懼而自潰)¶