旬日悔過求還崔氏曰此雖面慙其心未也且置之凡¶
二十餘日其子叩頭流血母涕泣乞還然後聴之卒以¶
孝聞(卒子/恤翻)景伯法夀之族子也(房法夀見一百三十二/卷宋明帝泰始三年)¶
　二月秦賊據魏潼闗(出蕭寳/寅之後)　庚申魏東郡民趙顯¶
徳反殺太守裴烟自號都督(魏東郡治滑臺城屬/西兖州烟俗煙字)　将¶
軍成景儁攻魏彭城魏以前荆州刺史崔孝芬為徐州¶
行臺以禦之先是孝芬坐元乂黨與盧同等俱除名(盧/同)¶
(除名見上卷普通/六年先悉薦翻)及将赴徐州入辭太后太后謂孝芬¶