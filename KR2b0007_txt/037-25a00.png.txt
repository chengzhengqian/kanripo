臣聞匈奴為害所從來乆矣未聞上世有必征之者也¶
後世三家周秦漢征之然皆未有得上策者也周得中¶
策漢得下策秦無策焉當周宣王時獫狁内侵至于涇¶
陽(地理志安定郡有涇陽縣賢曰/涇陽故城在今原州平凉縣南)命將征之盡境而還¶
其視戎狄之侵譬猶蟁蝱敺之而已(蟁古蚊字蝱音/盲敺與驅同)故¶
天下稱明是為中䇿漢武帝選將練兵約齎輕糧(師古/日約)¶
(少也少/齎衣裝)深入逺戍雖有克獲之功胡輙報之兵連禍結¶
三十餘年中國罷耗匈奴亦創艾(師古曰罷讀曰疲耗/損也創音初向翻艾)¶