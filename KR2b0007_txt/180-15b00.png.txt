必不免謂其子曰吾之計數不減楊素但坐言不見從¶
遂至於此不能坐受擒獲以成竪子名吾死之後汝慎¶
勿過親故於是自殺瘞之石窟中其子數日不得食遂¶
過其故人(過古禾翻/瘞於計翻)竟為所擒并獲頍尸梟於晉陽(梟/其)¶
(首也梟/工堯翻)羣臣奏漢王諒當死帝不許除名為民絶其屬¶
籍竟以幽死諒所部吏民坐諒死徙者二十餘萬家初¶
高祖與獨孤后甚相愛重誓無異生之子嘗謂羣臣曰¶
前世天子溺於嬖幸(溺奴狄翻嬖卑義/翻又博計翻下同)嫡庶分爭遂有¶