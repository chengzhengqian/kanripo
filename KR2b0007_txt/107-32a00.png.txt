日食足乎(凡北人用騎兵各乗一/馬又有一馬為副馬)皆曰足乃復倍道追¶
之及於大磧南牀山下(是時魏盛跨有代北柔然西犇/南牀山盖在大磧之西北史帝)¶
(紀作南商山/復扶又翻)大破之虜其半部匹候跋及别部帥屋擊¶
各收餘衆遁走(帥所/類翻)珪遣長孫嵩長孫肥追之珪謂将¶
佐曰卿曹知吾前問三日糧意乎曰不知也珪曰柔然¶
驅畜産犇走數日至水必留我以輕騎追之計其道里¶
不過三日及之矣皆曰非所及也嵩追斬屋擊於平望¶
川肥追匹候跋至涿邪山匹候跋舉衆降(降户江/翻下同)獲緼¶