保險自守此示弱也乃聚吏民治城郭為守備(治直/之翻)募¶
民逐賊得其財物婦女十以七賞民大悦皆願捕賊賊¶
之失妻子者皆還求降渾責其得他婦女然後還之於¶
是轉相寇盜黨與離散又遣吏民有恩信者分布山谷¶
告諭之出者相繼乃使諸縣長吏各還本治以安集之¶
(長知/兩翻)興等懼將餘衆聚鄜城操使夏侯淵助渾討之遂¶
斬興餘黨悉平渾泰之弟也(鄭泰見用于董卓/而欲圖卓者也)　九月¶
庚戌立皇子熈為濟隂王懿為山陽王邈為濟北王¶