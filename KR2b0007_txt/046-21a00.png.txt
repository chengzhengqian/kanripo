宋貴人病思生兎(兎獸名口有缺凥有九孔䑛毫而孕/生子從口出霜前獵取而食之其味)¶
(甚/美)令家求之因誣言欲為厭勝之術(厭一葉翻/又於琰翻)由是太¶
子出居承祿觀(續漢志中藏/府有承祿署)夏六月甲寅詔曰皇太子¶
有失惑無常之性不可以奉宗廟大義滅親(春秋左氏/傳之言)¶
况降退乎今廢慶為清河王皇子肇保育皇后承訓懐¶
衽(衽衣襟亦/卧席也)今以肇為皇太子遂出宋貴人姊妹置丙¶
舍(丙舍宫中之室以甲乙丙為/次也續漢志南宫有丙署)使小黄門蔡倫案之二¶
貴人皆飲藥自殺父議郎楊免歸本郡慶時雖幼亦知¶