秦皇帝崩天下大畔滅世絶祀窮兵之禍也故周失之¶
弱秦失之彊不變之患也今徇西夷朝夜郎降羌僰畧¶
薉州(朝直遥翻降户江翻/僰蒲北翻薉音穢)建城邑深入匈奴燔其龍城¶
議者美之此人臣之利非天下之長䇿也徐樂上書曰¶
臣聞天下之患在於土崩不在瓦解古今一也何謂土¶
崩秦之末世是也陳渉無千乘之尊尺土之地身非王¶
公大人名族之後郷曲之譽非有孔曾墨子之賢陶朱¶
猗頓之富也(范蠡居于陶自號為陶朱公治産至鉅/萬猗頓魯人用鹽鹽起與王者埒富)然¶