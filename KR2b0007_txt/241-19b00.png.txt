謀尚未息太子聞而憂之密遣人問計於司農卿郭釗¶
釗曰殿下但盡孝謹以俟之勿恤其他釗太子之舅也¶
(釗音/昭)上服金丹多躁怒左右宦官往往獲罪有死者人¶
人自危庚子暴崩於中和殿(年四/十三)時人皆言内常侍陳¶
𢎞志弑逆(殿考異曰實録但云上崩於大明宫之中和/  舊紀曰時帝暴崩皆言内官陳𢎞志弑逆)¶
(史氏諱而不書王守澄傳曰憲宗疾大漸内官陳𢎞慶/等弑逆憲宗英武威徳在人内官秘之不敢除討但云)¶
(藥𤼵暴崩新傳曰守澄與内常侍陳𢎞志弑帝於中和/殿裴廷裕東觀奏記云宣宗追恨光陵商臣之酷郭太)¶
(后亦以此暴崩然兹事曖昧終/不能測其虚實故但云暴崩)其黨類諱之不敢討賊¶