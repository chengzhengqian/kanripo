(銜翻杜佑曰浮山堰在濠/州城西一百一十二里)依岸築土合脊於中流　魏¶
以前定州刺史楊津為華州刺史(華户/化翻)津椿之弟也先¶
是官受調絹尺度特長任事因縁共相進退(先悉薦翻/調徒弔翻)¶
(下同任事謂任受絹之事者也任音壬因縁謂因縁為/姦進退謂有賂者則進而為長無賂者則退而為短)¶
百姓苦之津令悉依公尺其輸物尤善者賜以杯酒所¶
輸少劣亦為受之(少詩沼翻/為于偽翻)但無酒以示恥於是人競¶
相勸官調更勝舊日　魏太子尚幼每出入東宫左右¶
乳母而已宫臣皆不知之　詹事楊昱上言乞自今召¶