金翠之飾不設女樂時皇子昌在長安(梁元帝承聖元/年徵昌為領直)¶
(江陵之䧟/没於長安)内無嫡嗣外有强敵宿將皆將兵在外朝無¶
重臣(將即亮翻朝/直遙翻下同)唯中領軍杜稜典宿衞兵在建康章¶
皇后召稜及中書侍郎蔡景厯入禁中定議秘不發喪¶
急召臨川王蒨於南皖景厯親與宦者宫人宻營歛具¶
(歛力/贍翻)時天暑須治梓宫(治直/之翻)恐斧斤之聲聞於外乃以¶
蠟為袐器(蠟蜜滓也漢宫有/東園祕器聞音問)文書詔敕依舊宣行侯安¶
都軍還適至南皖與臨川王俱還朝甲寅王至建康入¶