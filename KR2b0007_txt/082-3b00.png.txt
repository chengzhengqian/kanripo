闇中曰暮夜倉猝宐備非常不可令照見人主帝由是¶
奇之嘗對羣臣稱遹似宣帝故天下咸歸仰之帝知太¶
子不才然恃遹明慧故無廢立之心復用王佑之謀(佑/王)¶
(濟從兄也與羊祜等並事文帝/帝寵任之復扶又翻下復以同)以太子母弟柬瑋允分¶
鎮要害(要害謂雍/荆揚之地)又恐楊氏之偪復以佑為北軍中候¶
典禁兵帝為皇孫遹高選僚佐(為干/偽翻)以散騎常侍劉寔¶
志行清素命為廣陵王傅(自魏以來王國置師友晉避/景帝諱改師為傅行下孟翻)¶
寔以時俗喜進趣(喜許記翻/趣讀曰趨)少亷譲(少詩/沼翻)欲令初除官¶