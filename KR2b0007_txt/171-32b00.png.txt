叟以酒脯來祭哭盡哀收其血而去田夫野老知與不¶
知聞者莫不流涕齊穆提婆韓長鸞聞壽陽陷握槊不¶
輟曰本是彼物從其取去(南北兵争壽陽本屬江南故/云然史言齊之君臣以樂慆)¶
(憂/)齊主聞之頗以為憂提婆等曰假使國家盡失黄河¶
以南猶可作一龜兹國(龜兹音丘慈唐/人又讀為屈佳)更可憐人生如¶
寄唯當行樂(樂音/洛)何用愁為左右嬖臣因共賛和之(嬖/卑)¶
(義翻又匹計/翻和戸卧翻)帝即大喜酣飲鼓舞(酣戸/甘翻)仍使於黎陽臨¶
河築城戍(懼陳兵之來真/欲畫河自保)丁未齊遣兵萬人至潁口(潁/水)¶