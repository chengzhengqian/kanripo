(見二百五卷延載元年長安四年冊懐道為可汗/見二百七卷僕羅俀子盖皆吐蕃所立俀吐猥翻)皆不¶
能致尋自破滅何則此屬非有過人之才恩威不足以¶
動衆雖復可汗舊種(復扶又翻/種章勇翻)衆心終不親附况獻又¶
疏遠於其父兄乎若使忠節兵力自能誘脅十姓(誘音/酉)¶
則不必求立可汗子孫也又欲令郭䖍瓘入㧞汗那發¶
其兵䖍瓘前此已嘗與忠節擅入㧞汗那發兵不能得¶
其片甲匹馬而㧞汗那不勝侵擾(勝音/升)南引吐蕃奉俀¶
子還侵四鎮時㧞汗那四旁無彊寇為援䖍瓘等恣為¶