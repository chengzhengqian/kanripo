對曰槖駞非能使木壽且孳也(孳津之/翻生也)凡木之性其根¶
欲舒其土欲故既植之勿動勿慮去不復顧其蒔也若¶
子(蒔音侍/更種也)其置也若弃則其天全而性得矣它植者則¶
不然根拳而土易愛之太恩憂之太勤旦視而暮撫已¶
去而復顧甚者爪其膚以驗其生枯(𤓰側/絞翻)揺其本以觀¶
其疎宻而木之性日以離矣雖曰愛之其實害之雖曰¶
憂之其實讎之故不我若也為政亦然吾居鄉見長人¶
者(長知/兩翻)好煩其令(好呼/到翻)若甚憐焉而卒以禍之(卒子/恤翻)旦¶