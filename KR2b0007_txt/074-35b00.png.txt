甥也亦上疏曰臣聞有國有家者必明嫡庶之端異尊¶
卑之禮使髙下有差等級踰邈如此則骨肉之恩全覬¶
覦之望絶(覬音冀/覦音俞)昔賈誼陳治安之計論諸侯之埶以¶
為埶重雖親必有逆節之累(治直吏翻/累力瑞翻)埶輕雖疏必有¶
保全之祚故淮南親弟不終饗國失之於勢重也吳芮¶
疏臣𫝊祚長沙得之於埶輕也昔漢文帝使慎夫人與¶
皇后同席袁盎退夫人之位帝有怒色及盎辨上下之¶
義陳人彘之戒帝既恱懌夫人亦悟(事見十三卷/漢文帝二年)今臣¶