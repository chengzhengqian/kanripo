隨方備禦瑱等不能克乘閒出擊瑱等軍大破之(閒古/莧翻)¶
城中食盡煮草木根葉及靴皮帶角食之(靴許/戈翻)與士卒¶
分甘共苦堅守半歲人無異志貞陽侯淵明立乃命瑱¶
等解圍瑱還鎭豫章齊人以城在江外難守因割以還¶
梁儼歸望齊主悲不自勝(勝音/升)齊主呼前執其手脫帽¶
看髪歎息久之　吳興太守杜龕(龕苦/含翻)王僧辯之壻也¶
僧辯以吳興為震州(因震澤以/為州名)用龕為刺史又以其弟¶
侍中僧愔為豫章太守(愔於/今翻)　壬子齊主以梁國稱藩¶