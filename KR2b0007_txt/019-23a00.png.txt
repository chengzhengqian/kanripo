斬長安令右内史汲黯曰長安令無罪獨斬臣黯民乃¶
肻出馬且匈奴畔其主而降漢漢徐以縣次傳之何至¶
令天下騷動罷敝中國(罷讀/曰疲)而以事夷狄之人乎上黙¶
然及渾邪至賈人與市者坐當死五百餘人黯請間見¶
髙門(晉灼曰三輔黄圖未央宫中/有髙門殿賈音古見賢遍翻)曰夫匈奴攻當路塞¶
(言塞障當匈奴/所入之路也)絶和親中國興兵誅之死傷者不可勝¶
計(勝音/升)而費以巨萬百數(師古曰即數/百鉅萬也)臣愚以為陛下¶
得胡人皆以為奴婢以賜從軍死事者家所鹵獲因予¶