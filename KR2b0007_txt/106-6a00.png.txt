董唐淵垂曰秦晉瓦合相待為彊(瓦合言其勢不膠固/觸而動之一瓦墜碎)¶
(則衆瓦俱解矣待當作/恃今觀待字義亦自通)一勝則俱豪一失則俱潰非同¶
心也今兩軍相繼勢既未合宜急擊之牢之軍疾趨二¶
百里至五橋澤(五橋澤在臨漳縣北兵法百里/而趨利者蹶上將况二百里乎)争燕輜¶
重(重直/用翻)垂邀撃大破之斬首數千級牢之單馬走㑹秦¶
救至得免燕冠軍將軍宜都王鳳(冠古/玩翻)每戰奮不顧身¶
前後大小二百五十七戰未嘗無功垂戒之曰今大業¶
甫濟汝當先自愛使為車騎將軍徳之副以抑其鋭(以/徳)¶