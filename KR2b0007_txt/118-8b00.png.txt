紹衆力猶盛引兵襲林子林子復擊破之(復扶/又翻)太尉裕¶
至洛陽行視城塹(行下/孟翻)嘉毛脩之完葺之功賜衣服玩¶
好直二千萬(好呼/到翻)　丁巳魏主嗣如髙栁壬戌還平城¶
　河西王䝉遜大赦遣張掖太守沮渠廣宗詐降以誘¶
涼公歆(沮子余翻降/戸江翻下同)歆發兵應之䝉遜將兵三萬伏於¶
蓼泉(新唐書地理志甘州張掖郡西北百九十里有祁/連山山北有建康軍軍西百二十里有蓼泉守捉)¶
(城/)歆覺之引兵還䝉遜追之歆與戰於解支澗(解支澗/晉書作)¶
(鮮支澗/當從之)大破之斬首七千餘級䝉遜城建康置戍而還¶