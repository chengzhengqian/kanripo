殺人最多(武懿宗封河内王/與何阿小為兩何)　秋七月丁酉昆明内附¶
置竇州　武承嗣武三思並罷政事　庚午武攸宜自¶
幽州凱旋武懿宗奏河北百姓從賊者請盡族之左拾¶
遺王求禮庭折之曰(折之/舌翻)此屬素無武備力不勝賊茍¶
從之以求生豈有叛國之心懿宗擁彊兵數十萬望風¶
退走賊徒滋蔓又欲委罪於草野詿誤之人(蔓音萬詿/戸卦翻)¶
為臣不忠請先斬懿宗以謝河北懿宗不能對司刑卿¶
杜景儉亦奏此皆脅從之人請悉原之太后從之　八¶