二年夏五月以征西將軍郭淮為車騎將軍　初會稽¶
潘夫人有寵於吳主(㑹古/外翻)生少子亮(少詩/照翻)吳主愛之全¶
公主既與太子和有隙(事見上卷/正始六年)欲豫自結數稱亮美¶
以其夫之兄子尚女妻之(為後孫綝殺尚廢亮遷全公/主張本數所角翻妻七細翻)¶
吳主以魯王霸結朋黨以害其兄心亦惡之(惡烏/路翻)謂侍¶
中孫峻曰子弟不睦臣下分部(分部謂各分部黨/若漢甘陵南北部)將有¶
袁氏之敗(事見六十四/卷建安七年)為天下笑若使一人立者安得¶
不亂乎遂有廢和立亮之意然猶沈吟者歴年(沈吟者/欲决而)¶