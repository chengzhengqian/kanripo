齡入奏事上歎曰𤣥齡為吾兒陳事雖隔千里皆如靣¶
談李𤣥道嘗事李密為記室密敗官屬為王世充所虜¶
懼死皆逹曙不寐獨𤣥道起居自若曰死生有命非憂¶
可免衆服其識量　庚寅劉黑闥䧟瀛州殺刺吏盧士¶
叡觀州人執刺史雷徳備以城降之(隋以東光縣置觀/州大業初廢武徳)¶
(四年以徳州之弓高胡蘇東光冀州之阜陵蓚/安陵觀津置觀州觀古喚翻降户江翻下同)　辛卯¶
蕭銑鄂州刺史雷長頴以魯山來降(隋平陳以江夏郡置/鄂州治江南之江夏)¶
(大業初復為郡蕭/銑盖置州於魯山)　趙郡王孝恭帥戰艦二千餘艘東¶