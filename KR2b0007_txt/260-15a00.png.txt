(癸已克棃園中間四日耳無月餘不進事且既云羣小/觀入朝即當詣行在不當留渭北此特李存信之人欲)¶
(歸功於存信/耳今不取)擒其將王令陶等獻於行在思孝本姓拓¶
跋思恭之弟也李茂貞懼斬李繼鵬傳首行在(李茂貞/委刼乘)¶
(輿之罪/於繼鵬)上表請罪且遣使求和於克用上復遣延王戒¶
丕丹王允諭克用(丹王逾代宗子允/其後也復扶又翻)令且赦茂貞併力¶
討行瑜俟其殄平當更與卿議之且命二王拜克用為¶
兄　以前河中節度使崔𦙍為中書侍郎同平章事¶
戊戌削奪王行瑜官爵癸夘以李克用為邠寧四面行¶