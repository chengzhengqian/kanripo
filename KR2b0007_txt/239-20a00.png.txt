(翻/)是時發諸道兵討元濟而不及淄青師道使大將將¶
二千人趣壽春(趣七/喻翻)聲言助官軍討元濟實欲為元濟¶
之援也師道素養刺客姧人數十人厚資給之其人説¶
師道曰(説輸/芮翻)用兵所急莫先糧儲今河隂院積江淮租¶
賦請潛往焚之募東都惡少年數百刼都市焚宫闕則¶
朝廷未暇討蔡先自救腹心此亦救蔡一竒也師道從¶
之自是所在盗賊竊發辛亥暮盗數十人攻河隂轉運¶
院殺傷十餘人燒錢帛三十餘萬緡匹榖二萬餘斛於¶