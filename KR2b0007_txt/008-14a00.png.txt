(陋/也)趙髙因曰夫沙丘之謀丞相與焉(事見上卷始皇三/十七年與讀曰預)¶
今陛下已立為帝而丞相貴不益此其意亦望裂地而¶
王矣且陛下不問臣臣不敢言丞相長男李由為三川¶
守楚盜陳勝等皆丞相傍縣之子(傍縣近縣也李斯汝/南上蔡人陳勝潁川)¶
(陽城人汝南/潁川相近也)以故楚盜公行過三川城守不肯擊髙聞¶
其文書相往來未得其審故未敢以聞且丞相居外權¶
重於陛下二世以為然欲案丞相恐其不審乃先使人¶
按驗三川守與盜通狀李斯聞之因上書言趙髙之短¶