(第也守/手又翻)而門下耆生(耆老/也)或不䝉薦舉至有怨望者恭¶
聞之曰學之不講是吾憂也(論語孔/子之言)諸生不有鄉舉者¶
乎(賢曰言人患學之不習耳若能究習/自有鄉里之舉豈要待三公之辟乎)終無所言亦不¶
借之議論學者受業必窮核問難(難乃/旦翻)道成然後謝遣¶
之學者曰魯公謝與議論不可虛得　夏四月丙寅以¶
大鴻臚九江夏勤為司徒　三公以國用未足奏令吏¶
民入錢榖得為關内矦虎賁羽林郎五官大夫官府吏¶
緹騎營士各有差(五官亦郎也大夫光禄太中中散諫/議大夫也官府吏給事諸官府者賢)¶