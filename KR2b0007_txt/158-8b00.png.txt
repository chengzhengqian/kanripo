速進且謂青雀等烏合不能為患曰我至長安以輕騎¶
臨之必當面縛通直散騎常侍吳郡陸通諌曰(陸通本/吳人曽)¶
(祖載從宋武帝入闗及劉義/真之敗沒於赫連遂居闗中)賊逆謀久定必無遷善之¶
心蜂蠆有毒(左傳臧文仲之/言蠆丑邁翻)安可輕也且賊詐言東冦¶
将至(東冦謂東/魏之兵)今若以輕騎臨之百姓謂為信然(以賊/言為)¶
(信/也)益當驚擾今軍雖疲弊精鋭尚多以明公之威總大¶
軍以臨之何憂不克泰從之引兵西入父老見泰至莫¶
不悲喜士女相賀華州刺史宇文導引兵入咸陽斬思¶