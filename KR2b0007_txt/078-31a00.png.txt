棄之君子不為也畢命於此矣陳騫言於晉王遣荆州¶
刺史胡烈将歩騎二萬攻西陵以救憲秋七月吳師退¶
晉王使憲因仍舊任加陵江将軍(沈約志魏置陵江将/軍為四十號之首言)¶
(欲陵駕江流以/蕩平吳會也)封萬年亭侯　晉王奏使司空荀顗定¶
禮儀中䕶軍賈充正法律尚書僕射裴秀議官制太保¶
鄭冲總而裁焉　吳分交州置廣州(漢武帝元鼎六年/開百越置交趾州)¶
(刺史治龍編獻帝建安八年改曰交州治蒼梧廣信縣/十六年徙治南海畨禺縣至是分為二州廣州治畨禺)¶
(交州還/治龍編)吳主寝疾口不能言乃手書呼丞相濮陽興入¶