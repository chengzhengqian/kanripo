在豫州舉陳郡袁渙為茂才(武帝元封六年詔州郡舉/茂才茂才即秀才也避光)¶
(武諱史遂/書為茂才)渙為吕布所留布欲使渙作書罵辱備渙不¶
可再三彊之不許(彊其/兩翻)布大怒以兵脇渙曰為之則生¶
不為則死渙顔色不變笑而應之曰渙聞唯徳可以辱¶
人不聞以罵使彼固君子邪且不恥將軍之言彼誠小¶
人邪將復將軍之意(言布以書罵備備君子邪固不以/罵為耻其小人邪將復以書罵布)¶
(也/)則辱在此不在於彼且渙它日之事劉將軍猶今日¶
之事將軍也如一旦去此復罵將軍可乎(復扶/又翻)布慚而¶