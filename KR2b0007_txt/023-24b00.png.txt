略數千人後數萬騎南旁塞獵(旁歩/浪翻)行攻塞外亭障略¶
取吏民去是時漢邉郡熢火候望精明匈奴為邉冦者¶
少利希復犯塞(少詩沼翻復/扶又翻下同)漢復得匈奴降者言烏桓¶
甞發先單于冡匈奴怨之方發二萬騎擊烏桓霍光欲¶
發兵邀擊之(師古曰邀/迎而擊之)以問護軍都尉趙充國(護軍都/尉秦官)¶
(武帝以屬大司馬此/時盖屬大將軍也)充國以為烏桓間數犯塞(師古曰/間即中)¶
(間也猶言比日/也數所角翻)今匈奴擊之於漢便又匈奴希冦盗北¶
邉幸無事蠻夷自相攻擊而發兵要之(要與/邀同)招冦生事¶