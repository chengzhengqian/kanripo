五原隂山三千里中使之耕牧而收其貢賦命長孫翰¶
劉絜安原及侍中代人古弼同鎮撫之自是魏之民間¶
馬牛羊及氊皮為之價賤(為于偽翻/下必為同)魏主加崔浩侍中¶
特進撫軍大將軍以賞其謀畫之功浩善占天文常置¶
銅鋌於酢器中(酢與醋同/倉故翻)夜有所見即以鋌畫紙作字¶
以記其異魏主毎如浩家問以災異或倉猝不及束帶¶
奉進疏食不暇精美(疏麤也食/祥吏翻)魏主必為之舉筯或立¶
甞而還(甞口識/其味也)魏主嘗引浩出入卧内從容謂浩曰卿¶