上聞主者受㫖奉行各給以符謂之告身兵部武選亦¶
然(武選兵/部主之)課試之法以騎射及翹闗負米(翹闗長丈七/尺徑二寸半)¶
(凡十舉後手持闗距出處無過一尺負米者/負米五斛行二十步皆為中第騎奇寄翻)人有格限¶
未至而能試文三篇謂之宏詞試判三條謂之㧞萃入¶
等者得不限而授其黔中嶺南閩中州縣官不由吏部¶
委都督選擇土人補授(黔音琴閩睂/巾翻選如字)凡居官以年為考¶
六品以下四考為滿¶
咸亨二年(是年三月/始改元)春正月丁丑右相劉仁軌請致仕¶