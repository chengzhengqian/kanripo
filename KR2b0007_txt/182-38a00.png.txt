(為太原郡騎竒寄翻/還從宣翻又如字)蘇威言於帝曰今盗賊不息士馬¶
疲弊願陛下亟還西京深根固本為社稷計帝初然之¶
宇文述曰從官妻子多在東都(亟紀力翻/從才用翻)宜便道向洛¶
陽自潼關而入帝從之冬十月壬戌帝至東都(曰考異/  畧記)¶
(九月辛未帝入東/都今從隋帝記)顧盻街衢(盻莫甸/翻斜視)謂侍臣曰猶大有¶
人在意謂曏日平楊𤣥感殺人尚少故也(少詩/沼翻)蘇威追¶
論勲格太重宜加斟酌樊子葢固請以為不宜失信帝¶
曰公欲收物情邪(邪音/耶)子葢懼不敢對帝性吝官賞初¶