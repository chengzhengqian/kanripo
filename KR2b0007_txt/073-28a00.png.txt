然癸辛之徒縱心極欲皇天震怒宗國為墟紂梟白旗¶
(武王斬紂首懸之太/白之旗梟堅堯翻)桀放鳴條(商湯破桀於鳴條遂放/之于南巢孔安國曰鳴)¶
(條地在安/邑之西)天子之尊湯武有之豈伊異人皆明王之胄¶
也黃初之際天兆其戒異類之鳥育長燕巢口爪胸赤¶
此魏室之大異也(晉書五行志黃初元年未央宫中/有燕生鷹口爪俱赤長知兩翻)宜¶
防鷹揚之臣於蕭牆之内(司馬氏之事隆/固逆知之矣)可選諸王使¶
君國典兵往往棊時鎮撫皇畿翼亮帝室夫皇天無親¶
惟德是輔(書蔡仲之/命之辭)民詠德政則延期過厯下有怨歎¶