都副留守張憲謹重有識可為相戊申大軍西行　蜀¶
安重霸勸王承休請蜀主東遊秦州承休到官即毁府¶
署作行宫大興力役强取民間女子教歌舞圖形遺韓¶
昭(遺唯季翻韓昭諛/佞蜀主狎而信之)使言於蜀主又獻花木圖盛稱秦¶
州山川土風之美蜀主將如秦州羣臣諫者甚衆皆不¶
聽王宗弼上表諫蜀主投其表於地太后涕泣不食止¶
之亦不能得前秦州節度判官蒲禹卿上表幾二千言¶
(上時掌翻/幾居依翻)其畧曰先帝艱難創業欲傳之萬世陛下少¶