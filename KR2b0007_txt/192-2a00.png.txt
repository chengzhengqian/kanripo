挾矢於軒陛之側陛下親在其間萬一有狂夫竊發出¶
於不意非所以重社稷也韓州刺史封同人詐乗驛馬¶
入朝切諫(唐舊志武徳三年分同州之河西韓城郃陽/置西韓州又于陜州界置南韓州封同人當)¶
(是自韓城乗/驛入朝也)上皆不聴曰王者視四海如一家封域之¶
内皆朕赤子朕一一推心置其腹中奈何宿衞之士亦¶
加猜忌乎由是人思自勵數年之間悉為精鋭上嘗言¶
吾自少經畧四方頗知用兵之要(少詩/照翻)每觀敵陳則知¶
其彊弱(陳讀曰陣/下其陳同)常以吾弱當其彊彊當其弱彼乗吾¶