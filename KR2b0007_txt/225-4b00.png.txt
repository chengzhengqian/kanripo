相州刺史薛雄為衛州刺史薛堅為洺州刺史皆薛嵩¶
之族也(相衛洺本皆/昭義廵屬)戊申上命内侍魏知古如魏州諭¶
田承嗣使各守封疆承嗣不奉詔癸丑遣大將盧子期¶
取洺州楊光朝攻衛州　乙卯西川節度使崔寧奏破¶
吐蕃數萬於西山(吐從暾/入聲)斬首萬級捕虜數千人　丙¶
辰詔諸道兵有逃亡者非承制勑無得輒召募　二月¶
乙丑田承嗣誘衛州刺史薛雄雄不從使盜殺之屠其¶
家盡據相衛四州之地(相衛已䧟於承嗣磁洺雖未下而/承嗣已據其地相衛二州自此屬)¶