無訴徐鉉以白唐主唐主命鉉按視之鉉籍民田悉歸¶
其主或譖鉉擅作威福唐主怒流鉉舒州然白水塘竟¶
不成唐主又命少府監馮延魯廵撫諸州右拾遺徐鍇¶
表延魯無才多罪舉措輕淺不宜奉使唐主怒貶鍇校¶
書郎分司東都鍇鉉之弟也(錯口駭翻唐以揚州爲東/都史言唐主惑於二馮而)¶
(罪二徐路振九國志/鉉鍇皆徐延休之子)　道州盤容洞蠻酋盤崇聚衆自¶
稱盤容州都統屢㓂郴道州(酋慈秋翻盤姓也即盤瓠/之後郴道二州時皆屬南)¶
(漢/)　乙亥帝朝享太廟被衮冕左右掖以登堦(朝直遥/翻被皮)¶