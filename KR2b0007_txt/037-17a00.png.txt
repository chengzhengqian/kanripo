内還之邪從塞外還之邪將帥不敢顓决以聞詔報從¶
塞外還之莽悉封五威將為子帥為男獨陳饒以破璽¶
之功封威徳子(饒帥也以/功為子)單于始用夏矦藩求地有拒¶
漢語(見三十二卷成/帝綏和元年)後以求稅烏桓不得因㓂掠其人¶
民釁由是生重以印文改易故怨恨(重直/用翻)乃遣右大且¶
渠蒲呼盧訾等十餘人(且子余翻/訾子斯翻)將兵衆萬騎以䕶送¶
烏桓為名勒兵朔方塞下(師古曰陽云䕶送/烏桓人實來為㓂)朔方太守¶
以聞莽以廣新公甄豐為右伯(莽以符命分陜立二伯/豐為右伯平晏為左伯)¶