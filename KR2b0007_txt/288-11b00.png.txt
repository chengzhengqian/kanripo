(張/本)詔白文珂趣河中趙暉趣鳯翔(趣七/喻翻)　甲申蜀主以¶
趙廷隱為太傅賜爵宋王國有大事就第問之　戊子¶
蜀改鳯翔曰岐陽軍(以鳯翔之地在/岐山之陽也)己丑以王景崇為¶
岐陽節度使同平章事　乙未以錢𢎞俶為東南兵馬¶
都元帥鎮海鎮東節度使兼中書令吳越國王　郭威¶
與諸將議攻討諸將欲先取長安鳯翔鎮國節度使扈¶
從珂曰今三叛連衡推守貞為主守貞亡則兩鎮自破¶
矣若捨近而攻逺萬一王趙拒吾前守貞掎吾後(掎居/蟻翻)¶