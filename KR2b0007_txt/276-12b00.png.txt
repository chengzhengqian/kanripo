契丹數犯塞(數所/角翻)朝廷多屯兵於幽易間(瓦橋盧臺皆/在幽易之間)¶
大將往來都隂為之備浸成猜阻都恐朝廷移之它鎮¶
腹心和昭訓勸都為自全之計都乃求昏於盧龍節度¶
使趙德鈞又知成德節度使王建立與安重誨有隙遣¶
使結為兄弟隂與之謀復河北故事(欲復如唐河北諸/鎮世襲不輸朝廷)¶
(貢賦不受/朝廷徴發)建立陽許而密奏之都又以蠟書遺青徐潞¶
益梓五帥離間之(是時青帥霍彦威徐帥房知温潞帥/毛璋益帥孟知祥梓帥董璋皆倔强)¶
(難制者也遺唯季翻/下金遺同間古莧翻)又遣人説北面副招討使歸德節¶