乃還　冬十月丁卯上畋於陸渾(陸渾古伊川春秋時/秦晉遷陸渾戎於此)¶
(漢因以名縣屬𢎞農郡後魏置伊川郡隋廢/郡改縣曰伏流大業初復曰陸渾屬洛州)戊申又畋¶
於非山癸酉還宫　回紇酋長婆閏卒姪比粟毒代領¶
其衆(紇下没翻酋慈由翻長知兩翻卒子恤翻傳考/異曰新書𫝊云婆閏卒子比粟嗣今從舊)與¶
同羅僕固犯邊詔左武衞大將軍鄭仁泰爲鐵勒道行¶
軍大總管燕然都䕶劉審禮左武衞將軍薛仁貴爲副¶
(燕因/肩翻)鴻臚卿蕭嗣業爲仙蕚道行軍總管(磧北有/仙蕚河)右屯¶
衞將軍孫仁師爲副將兵討之(將即/亮翻)審禮德威之子也¶