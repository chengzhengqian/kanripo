之隆也其務在於期㑹簿書斷獄聽訟而已(斷丁/亂翻)此非太¶
平之基也臣聞民者弱而不可勝愚而不可欺也聖主¶
獨行於深宫得則天下稱誦之失則天下咸言之故宜¶
謹左右審擇所使左右所以正身所使所以宣徳此其¶
本也孔子曰安上治民莫善于禮非空言也(師古曰孝/經載孔子)¶
(之言治/直之翻)王者未制禮之時引先王禮宜于今者而用之¶
臣願陛下承天心發大業與公卿大臣延及儒生述舊¶
禮明王制敺一世之民躋之仁夀之域(師古曰以仁撫/下則羣生安逸)¶