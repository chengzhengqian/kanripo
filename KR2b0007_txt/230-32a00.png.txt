中宴飲如故顔色不改宴罷召澤告之且命將吏謁澤¶
牙將張獻甫怒曰行軍為尚書問天子起居(為于/偽翻)乃敢¶
自圖節鉞奪尚書土地事人不忠請殺之耽曰是何言¶
也天子所命即為節度使矣即日離鎮以獻甫自隨軍¶
府遂安(即日離鎮既得君命召不俟駕之義亦所以遏/亂原以張獻甫自隨則樊澤無所猜嫌亦所以)¶
(全獻甫也/離力智翻)　左僕射李揆自吐蕃還甲子薨於鳯州(李/揆)¶
(入吐蕃見二百二十八卷建中四年/盖自吐蕃還赴興元至鳯州而薨)　韓遊瓌引兵㑹¶
渾瑊於奉天　丙寅加平盧節度使李納同平章事¶