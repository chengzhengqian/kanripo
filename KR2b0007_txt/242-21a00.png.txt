(殺悟自取軍人忌怒遂至大亂蓋軍士圍承偕必出於/悟志及奏朝廷則云軍衆所為耳今承偕名従實録汶)¶
(名従/杜書)　初上在東宫聞天下厭苦憲宗用兵故即位務¶
優假將卒以求姑息三月壬辰詔神策六軍使及南牙¶
常參武官(南牙常參武官十六衛/上将軍大将軍将軍也)具由歴功績牒送中¶
書量加奨擢(由者得官之由歴者/所歴職任量音良)其諸道大將久次及¶
有功者悉奏聞與除官應天下諸軍各委本道據守舊¶
額不得輒有減省於是商賈胥吏(賈音/古)争賂藩鎮牒補¶
列將而薦之即升朝籍(朝直遥翻唐末藩鎮列/將帶朝銜者著之朝籍)奏章委¶