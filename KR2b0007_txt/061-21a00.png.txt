戊戌郭汜黨夏育高碩等謀脅乘輿西行(夏戸/雅翻)侍中劉¶
艾見火起不止請帝出幸一營以避火(時郭汜楊定董/承楊奉各自為)¶
(營艾不敢指言故請幸/一將營惟帝意所向也)楊定董承將兵迎天子幸楊奉¶
營夏育等勒兵欲止乘輿楊定董承力戰破之乃得出¶
壬寅行幸華陰(華戸/化翻)寧輯將軍段煨具服御及公卿已¶
下資儲欲上幸其營(寧輯之號猶安集亦一/時暫置也煨烏回翻)煨與楊定¶
有隙定黨种輯左靈言煨欲反太尉楊彪司徒趙温侍¶
中劉艾尚書梁紹皆曰段煨不反臣等敢以死保董承¶