主親餞之以王肅為昶府長史昶至鎮不能撫接義故¶
(宋蒼梧王初昶鎮彭城/棄鎮奔魏故義故在焉)卒無成功(卒子/恤翻)　壬午魏安定¶
靖王休卒自卒至殯魏主三臨其第葬之如尉元之禮¶
(尉紆/勿翻)送之出郊慟哭而返　壬戌魏主北巡　西昌侯¶
鸞既誅徐龍駒周奉叔而尼媪外入者頗𫝊異語(媪烏/皓翻)¶
(異語謂外人籍籍口語/言鸞等相與有異謀也)中書令何𦙍以后之從叔(從才/用翻)¶
為帝所親使直殿省帝與𦙍謀誅鸞令𦙍受事𦙍不敢¶
當依違諌説帝意復止乃謀出鸞於西州中敇用事不¶