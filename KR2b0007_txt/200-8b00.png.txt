(復扶/又翻)不如盡殺之取其資財定方曰如此乃自爲賊耳¶
何名伐叛文度竟殺之分其財獨定方不受師旋文度¶
坐矯詔當死特除名知節亦坐逗遛追賊不及減死免¶
官　是歲以太常卿駙馬都尉高履行爲益州長史(高/履)¶
(行尚太宗女/東陽公主)　韓瑗上疏爲禇遂良訟寃曰(上時掌翻/爲于僞翻)¶
遂良體國忘家捐身狥物風霜其操鐵石其心社稷之¶
舊臣陛下之賢佐無聞罪状斥去朝廷内外甿黎咸嗟¶
舉措(論語孔子曰舉直錯諸枉則/民服舉枉錯諸直則民不服)臣聞晉武𢎞裕不貽¶