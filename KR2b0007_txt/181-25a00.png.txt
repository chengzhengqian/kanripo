為二百人長(少詩照翻/長知兩翻)同縣孫安祖亦以驍勇選為征¶
士(驍堅/堯翻)安祖辭以家為水所漂妻子餒死縣令怒笞之¶
安祖刺殺令(刺七/亦翻)亡抵建徳(命考異曰杜儒童隋季革/  記云安祖以盜羊為縣)¶
(令所考今從舊/唐書建徳傳)建徳匿之官司逐捕蹤跡至建徳家建¶
徳謂安祖曰文皇帝時天下殷盛發百萬之衆以伐髙¶
麗尚為所敗(即謂開皇十八/年事敗補邁翻)今水潦為災百姓困窮加¶
之往嵗西征(謂西征/吐谷渾)行者不歸瘡痍未復主上不恤乃¶
更發兵親擊髙麗天下必大亂丈夫不死當立大功豈¶