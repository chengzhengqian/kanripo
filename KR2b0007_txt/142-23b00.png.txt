(燕翼/子也)故帝數與近習謀誅大臣(數所/角翻)皆𤼵於倉猝决意¶
無疑於是大臣人人莫能自保(史言帝昏暴果於/誅殺上下揺心)　九¶
月丁未以豫州刺史裴叔業為南兖州刺史征虜長史¶
張冲為豫州刺史　壬戌以頻誅大臣大赦　丙戌魏¶
主謁長陵欲引白衣左右吳人茹皓同車(雖引在左右/未命以官故)¶
(曰白衣左/右茹音如)皓奮衣將登給事黄門侍郎元匡進諫帝推¶
之使下(推吐/雷翻)皓失色而退匡新城之子也(陽平王新城/魏高祖之弟)¶
　益州刺史劉季連聞帝失徳遂自驕恣用刑嚴酷蜀¶