(曹衛同盟於清丘杜預註曰清丘今在/濮陽縣東南此因古地名以名驛也)段凝以為唐兵¶
已自上流渡驚駭失色面數彦章尤其深入(段凝聞清/丘驛之敗)¶
(以為唐兵已自上流度河逼汴而彦章等方與唐相持/於下流責其深入鄆州之境無救于大梁之危也史言)¶
(段凝内有所恃而/陵主帥數所具翻)　乙卯蜀侍中魏王宗侃卒　戊午¶
帝遣騎將李紹榮直抵梁營擒其斥候梁人益恐又以¶
火栰焚其連艦(連艦即列於河/流以斷援兵者)王彦章等聞帝引兵已¶
至鄒家口己未解楊劉圍走保楊村唐兵追擊之復屯¶
德勝梁兵前後急攻諸城士卒遭矢石溺水暍死者且¶