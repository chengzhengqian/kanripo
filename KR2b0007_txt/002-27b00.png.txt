(南穀成縣師古曰今桃林縣有洪溜澗水即古所謂函/谷其水北流入河夾河之岸尚有舊闗餘跡焉穀成即)¶
(新安杜佑曰漢函谷闗在漢新安/縣東北一里其秦闗在今靈寶縣)肅侯大説(索隱曰肅/侯名語諡)¶
(法剛徳克就曰肅執心/决斷曰肅説與悦同)厚待蘇秦尊寵賜賚之以約於¶
諸侯㑹秦使犀首伐魏大敗其師四萬餘人禽将龍賈¶
取雕陰(犀首魏官名公孫衍為此官因號犀首猶虎牙/将軍之稱龍姓出於龍伯氏或云出於御龍氏)¶
(班志上郡有雕隂道括地志雕陰故城在鄜/州洛交縣北二十里敗補邁翻稱尺證翻)且欲東兵¶
(言引兵/東下也)蘇秦恐秦兵至趙而敗從約(從子/容翻)念莫可使用¶
於秦者乃激怒張儀入之於秦張儀者魏人與蘇秦俱¶