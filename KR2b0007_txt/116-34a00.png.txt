(䜴/翻)大臣親戚皆棄我去今日忠義終始不虧者唯卿一¶
人而已傉檀諸城皆降於熾磐(降戸/江翻)獨尉賢政屯浩亹¶
(浩亹音/告門)固守不下熾磐遣人謂之曰樂都已潰卿妻子¶
皆在吾所獨守一城將何為也賢政曰受涼王厚恩為¶
國藩屏(屏必/郢翻)雖知樂都已陷妻子為禽先歸獲賞後順¶
受誅然不知主上存亡(主上謂/傉檀也)未敢歸命妻子小事豈¶
足動心若貪一時之利忘委付之重者大王亦安用之¶
熾磐乃遣虎臺以手書諭之賢政曰汝為儲副不能盡¶