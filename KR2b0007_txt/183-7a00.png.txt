(白馬縣置於古城韋氏之國城東都當作東郡帝改滑/州為兖州二年改為東郡郡有西曹金户兵法士等曹)¶
(翟萇/伯翻)坐事當斬獄吏黄君漢竒其驍勇(驍堅堯/翻下同)夜中濳¶
謂讓曰翟法司天時人事抑亦可知豈能守死獄中乎¶
讓驚喜曰讓圈牢之豕(圈求/逺翻)死生唯黄曹主所命君漢¶
即破械出之讓再拜曰讓蒙再生之恩則幸矣奈黄曹¶
主何因泣下君漢怒曰本以公為大丈夫可救生民之¶
命故不顧其死以奉脱奈何反效兒女子涕泣相謝乎¶
君但努力自免勿憂吾也讓遂亡命於瓦崗為羣盗(瓦/崗)¶