私共之息兵養民旱不為災王猛曰親幸用事宗親勲¶
舊多疾之特進姑臧矦樊世本氐豪佐秦主健定關中¶
謂猛曰吾輩耕之君食之邪猛曰非徒使君耕之又將¶
使君炊之世大怒曰要當懸汝頭於長安城門不然吾¶
不處世(處昌/吕翻)猛以白堅堅曰必殺此老氐然後百寮可¶
肅㑹世入言事與猛爭論於堅前世欲起擊猛堅怒斬¶
之於是羣臣見猛皆屛息(屏息不敢息也氣一/出入為息屏必郢翻)　趙之¶
亡也其將張平李歴髙昌皆遣使降燕已而降晋又降¶