户湖南觀察使李回為賀州刺史(崖州去京師七千四/百六十里賀州京師)¶
(東南四千一/百三十里)　前鳯翔節度使石雄詣政府自陳黑山¶
烏嶺之功(政府即謂政事堂黒山烏嶺功並見上卷武/宗㑹昌三年  考異曰此出范櫖雲谿友議)¶
(彼以烏嶺為/天井誤也)求一鎮以終老執政以雄李徳裕所薦曰¶
曏日之功朝廷以蒲孟岐三鎮酬之足矣(蒲河中孟河/陽岐鳯岐)¶
除左龍武統軍雄怏怏而薨　十一月庚午萬夀公主¶
適起居郎鄭顥顥絪之孫(鄭絪為相于/元和之初)登進士第為校¶
書郎右拾遺内供奉以文雅著稱公主上之愛女故選¶