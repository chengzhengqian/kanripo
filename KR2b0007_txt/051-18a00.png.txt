　(禮記有蜩/范是也)今人主有能明其德則天下歸之若蟬之¶
　歸明火也或者人主耻不能致乃至誘之以高位脅¶
　之以嚴刑(公孫述之待李業諸/人政如此誘音酉)使彼誠君子邪則位¶
　非所貪刑非所畏終不可得而致也可致者皆貪位¶
　畏刑之人也烏足貴哉若乃孝弟著於家庭行誼隆¶
　於鄉曲(弟讀曰悌/行下孟翻)利不茍取仕不茍進潔已安分優¶
　游卒歲(分扶問翻/卒子恤翻)雖不足以尊主庇民是亦清修之¶
　吉士也王者當褒優安飬俾遂其志若孝昭之待韓¶