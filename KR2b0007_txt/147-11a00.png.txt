(野鎮降/戸江翻)及太和之末叛走略盡唯千餘戸在太中大夫¶
王通請徙置淮北以絶其叛詔太僕卿楊椿持節往徙¶
之椿上言先朝處之邊徼所以招附殊俗且别異華戎¶
也(朝直遥翻處昌吕翻下河/處同徼吉弔翻别彼列翻)今新附之戸甚衆若舊者¶
見徙新者必不自安是驅之使叛也且此屬衣毛食肉¶
樂冬便寒(衣於既翻/樂音洛)南土濕熱往必殱盡進失歸附之¶
心退無藩衛之益置之中夏(殱息㢘翻/夏戸雅翻)或生後患非良¶
䇿也不從遂徙於濟州縁河處之及京兆王愉之亂皆¶