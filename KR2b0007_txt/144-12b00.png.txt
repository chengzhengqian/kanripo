成太守以頴孚為廬陵内史東昏矦遣軍主劉希祖將¶
三千人擊之南康太守王丹以郡應希祖(南康今/之贛州)頴孚¶
敗奔長沙尋病卒謝篹復還郡希祖攻拔安成殺范僧¶
簡東昏矦以希祖為安成内史脩靈祐復合餘衆攻謝¶
篹篹敗走　東昏矦作芳樂苑(樂音/洛)山石皆塗以五采¶
望民家有好樹美竹則毁牆撤屋而徙之時方盛暑隨¶
即枯萎朝暮相繼(言徙樹竹者/朝夕相繼也)又於苑中立市使宮人¶
宦者共為禆販(禆益也買賤賣貴以/自禆益故曰禆販)以潘貴妃為市令¶