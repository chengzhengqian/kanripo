歸親戚任其適人　初稽胡酋長劉仚成帥衆降梁師¶
都(事見一百八十九巻四年酋慈由翻長知/兩翻仚許延翻帥讀曰率降户江翻下同)師都信讒¶
殺之由是所部猜懼多來降者(降户/江翻)師都浸衰弱乃朝¶
於突厥為之畫策(朝直遙翻/為於偽翻)勸令入寇於是頡利突利¶
二可汗合兵十餘萬寇涇州(頡奚結翻可從/刋入聲汗音寒)進至武功¶
京師戒嚴　丙子立妃長孫氏為皇后(長知/兩翻)后少好讀¶
書造次必循禮法(少詩沼翻好呼/到翻造七到翻)上為秦王與太子建¶
成齊王元吉有隙后奉事髙祖承順妃嬪(嬪毗/賔翻)彌縫其¶