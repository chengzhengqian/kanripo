亥論贊婆至都太后寵待賞賜甚厚以為右衛大將軍¶
使將其衆守洪源谷(洪源谷在凉州昌松/縣界使将即亮翻)　太子相王¶
諸子復出閤(相王諸子幽宫中見二百四卷/天授二年復扶又翻下不復同)　太后自¶
稱制以來多以武氏諸王及駙馬都尉為成均祭酒博¶
士助敎亦多非儒士又因郊丘明堂拜洛封嵩(郊丘祭/圜丘於)¶
(南郊也享萬象神宫及享通天宫皆明堂/也垂拱四年拜洛萬嵗通天元年封嵩山)取𢎞文國子¶
生為齋郎(齋郎者執豆籩奉樽彛/罍洗以供祭祀之事)因得選補由是學生¶
不復習業二十年間學校殆廢而曏時酷吏所誣䧟者¶