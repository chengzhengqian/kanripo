(故趙咨以此言譏/之摘蜀本作擿)帝曰呉可征否對曰大國有征伐之¶
兵小國有備禦之固(此二語本/之管子)帝曰呉難魏乎對曰帶¶
甲百萬江漢為池何難之有帝曰呉如大夫者幾人對¶
曰聰明特達者八九十人如臣之比車載斗量不可勝¶
數(量音良/勝音升)帝遣使求雀頭香大貝明珠象牙犀角玳瑁¶
孔雀翡翠鬭鴨長鳴雞於呉(本草以香附子為雀頭香/此物處處有之非珍也恐)¶
(别是一物貝質白如玉紫㸃為文皆行列相當明珠出/合浦大者徑寸象出交趾雄者有兩長牙長丈餘犀亦)¶
(出交趾惟通天犀最貴角有白理如線置米羣雞中雞/徃啄米見犀輒驚却南人呼為駭雞犀玳瑁狀如龜腹)¶