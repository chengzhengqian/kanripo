(帝咸康元年桓温領琅邪太守鎮江乘之蒲洲/奏割丹楊之江乘立南琅邪郡江乘縣屬焉)將戰齡¶
石言於裕曰齡石世受桓氏厚恩不欲以兵刃相向乞¶
在軍後裕義而許之甫之𤣥驍將也(驍堅堯翻/將即亮翻)其兵甚¶
鋭裕手執長刀大呼以衝之衆皆披靡(呼火故翻/披普彼翻)即斬¶
甫之進至羅落橋(羅落橋在江乘縣南葢/緣水設羅落因以為名)皇甫敷帥數¶
千人逆戰(帥讀/曰率)寧逺將軍檀憑之敗死裕進戰彌厲敷¶
圍之數重裕倚大樹挺戰(重直龍翻挺戰挺身獨/戰也挺他鼎翻直也)敷曰¶
汝欲作何死㧞㦸將刺之裕瞋目叱之敷辟易(刺七亦/翻瞋七)¶