陰召魏兵許以郡降魏(降户江/翻下同)遣使馳詣龍城廣張㓂¶
勢盛曰此必詐也召使者詰問(詰去/吉翻)果無事實盛盡滅¶
朗族丁酉遣輔國將軍李旱討之　初魏奮武將軍張¶
衮以才謀為魏主珪所信重委以腹心珪問中州士人¶
於衮衮薦盧溥及崔逞珪皆用之珪圍中山久未下軍¶
食乏(見一百九卷/隆安元年)問計於羣臣逞為御史中丞對曰桑¶
椹可以佐糧飛鴞食椹而改音詩人所稱也珪雖用其¶
言聽民以椹當租然以逞為侮慢心銜之(詩翩彼飛鴞/集于泮林食)¶