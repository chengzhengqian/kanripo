(上卷太/和八年)時有五色雲見于岐山(見賢遍/翻下同)近法門寺民間¶
訛言佛骨降祥(佛骨在法門/寺故云然)以僧尼不安之故監軍欲¶
奏之悰曰雲物變色何常之有佛若果愛僧尼當見于¶
京師未幾獲白兔(幾居豈翻未幾言/未得幾何時也)監軍又欲奏之曰¶
此西方之瑞也悰曰野獸未馴且宜畜之(馴松倫翻/畜吁玉翻)旬¶
日而斃監軍不悦以為掩蔽聖徳獨畫圖獻之及鄭注¶
代悰鎮鳯翔(按通鑑上卷太和八年九月庚申以鳯翔/節度使李聽為忠武節度使代杜悰丁夘)¶
(以鄭注為鳯翔節度使注誣奏聽在鳯翔貪虐冬十月/乙亥以聽為太子太保分司復以杜悰為忠武節度使)¶