守郭納以城降禄山入北郭聞安慶宗死慟哭曰我何¶
罪而殺我子時陳留将士降者夾道近萬人(降户江翻/近其靳翻)¶
禄山皆殺之以快其忿斬張介然於軍門(紀考異曰舊/  辛卯陷陳)¶
(留郡禄山事迹庚午陷陳留郡傳張/介然荔非元瑜等首至今從實錄)以其將李庭望為¶
節度使守陳留(舊志陳留郡京師東一千三/百五十里東都四百一里)壬辰上下¶
制欲親征其朔方河西隴右兵留守城堡之外皆赴行¶
營令節度使自将之期二十日畢集　初平原太守顔¶
真卿(漢置平原郡唐為德州/天寶元年復改為郡)知禄山且反因霖雨完城¶