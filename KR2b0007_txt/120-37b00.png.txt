若由是將士畏服咸盡死力(將即亮/翻下同)性儉率服御飲膳¶
取給而已羣臣請增峻京城及修宫室曰易云王公設¶
險以守其國(易坎卦/彖辭)又蕭何云天子以四海為家不壯¶
不麗無以重威(事見十一卷/漢髙帝七年)帝曰古人有言在徳不在¶
險(呉起/之言)屈丐蒸土築城而朕滅之豈在城也今天下未¶
平方須民力土功之事朕所未為蕭何之對非雅言也¶
(雅正/也)毎以為財者軍國之本不可輕費至於賞賜皆死¶
事勲績之家親戚貴寵未嘗横有所及(横戸/孟翻)命將出師¶