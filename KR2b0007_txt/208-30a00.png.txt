之去嵗四方旱災未易興師(易以/豉翻)當理内以及外綏近¶
以來遠俟倉廪實士卒練然後大舉以討之上善之¶
二月丙戌上遣武攸暨武三思詣乾陵祈雨既而雨降¶
上喜制復武氏崇恩廟及昊陵順陵(帝既復辟改武氏/崇尊廟為崇恩廟)¶
(太后崩廢崇恩廟昊陵順陵見二百四卷天授二年祈/考異曰舊本紀正月己巳遣武攸暨武三思往乾陵)¶
(雨於則天皇后新本紀甲午褒徳榮先陵置令丞按長/厯正月庚子朔無己巳二月庚午朔無甲午今從實録)¶
因名酆王廟曰褒徳陵曰榮先(去年追封后父/韋𤣥貞為酆王)又詔崇¶
恩廟齋郎取五品子充太常博士楊孚曰太廟皆取七¶