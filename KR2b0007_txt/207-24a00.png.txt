子爭立久之國人立其子弃𨽻蹜贊為贊普生七年矣¶
(史言諸論既死/吐蕃國勢稍衰)¶
四年春正月丙申冊拜右武衛將軍阿史那懷道為西¶
突厥十姓可汗懷道斛瑟羅之子也(厥九勿翻可從/刋入聲汗音寒)¶
丁未毁三陽宫以其材作興泰宫於萬安山(萬安山在/洛州夀安)¶
(縣西南/四十里)二宫皆武三思建議為之請太后每嵗臨幸功¶
費甚廣百姓苦之左拾遺盧藏用上疏以為左右近臣¶
多以順意為忠朝廷具僚皆以犯忤為戒(上時掌翻疏/所去翻朝直)¶