異物性所得耳上乃出懷文為晉安王子勛征虜長史¶
(子勛帶號征虜將/軍以懷文為長史)領廣陵太守(子勛鎮南兖州故懐文/以長史領廣陵太守)¶
懷文詣建康朝正(朝正謂赴元正朝/㑹也朝直遥翻)事畢遣還(還從宣/翻又如)¶
(字下/同)以女病求申期(申重也申期/重為之期也)至是猶未發免官禁¶
錮十年懷文賣宅欲還東(懷文呉興人呉/興在建康東)上聞大怒收¶
付廷尉丁未賜懷文死懷文三子澹淵冲行哭為懷文¶
請命見者傷之(澹徒覽翻/為于偽翻)柳元景欲救懷文言於上曰¶
沈懷文三子塗炭不可見(見視也言其在塗炭/之中不堪著眼也)願陛下¶