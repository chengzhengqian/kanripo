可且遣下吏小住須凉(須待/也)淳曰寡君以皇輿播越梓¶
宮未返(謂懐愍蒙塵卒之/見害梓宮未返也)生民塗炭莫之振救(振舉/也)故¶
遣淳通誠上都(上都謂/建康也)所論事重非下吏所能傳使下¶
吏可了則淳亦不來矣雖火山湯海猶將赴之豈寒暑¶
之足憚哉雄謂淳曰貴主英名葢世土險兵彊何不亦¶
稱帝自娯一方淳曰寡君祖考以來世篤忠貞以讐恥¶
未雪枕戈待旦(枕職/任翻)何自娯之有雄甚慙曰我之祖考¶
本亦晉臣遭天下大亂與六郡之民避難此州(事見八/十二卷)¶