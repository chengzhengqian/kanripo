請得以頸血濺大王矣(言將殺秦王也頸居郢翻濺音/箭康音贊汙灑也汙烏故翻)¶
左右欲刃相如相如張目叱之左右皆靡(靡委靡不/振之貌)王¶
不懌(不悦/也)為一擊缶(為于/偽翻)罷酒秦終不能有加於趙趙¶
人亦盛為之備秦不敢動趙王歸國以藺相如為上卿¶
位在廉頗之右(藺力刃翻頗普何翻毛晃曰人道/尚右故左右手之右以右為尊)廉頗¶
曰我為趙將有攻城野戰之功(將即/亮翻)藺相如素賤人徒¶
以口舌而位居我上吾羞不忍為之下宣言曰我見相¶
如必辱之(宣言者宣布/其言於外也)相如聞之不肯與㑹每朝常稱¶