師資(漸子㢘翻老子曰善人者不善/人之師不善人者善人之資)可復封陳王時上¶
疾甚命知樞宻劉𢎞逸薛季稜引楊嗣復李珏至禁中¶
欲奉太子監國中尉仇士良魚𢎞志以太子之立功不¶
在已乃言太子幼且有疾更議所立(更工/衡翻)李珏曰太子¶
位已定豈得中變士良𢎞志遂矯詔立瀍為太弟(異考/  曰)¶
(唐闕史曰武宗皇帝王夫人者燕趙倡女也武宗為潁/王獲愛幸文宗于十六宅西别建安王溶潁王瀍陀上)¶
(數幸其中縱酒如家人禮及文宗晏駕後宫無子所立/敬宗男陳王年幼且病未任軍國事中貴主禁掖者以)¶
(安王大行親弟既賢且長遂起左右神䇿軍及飛龍羽/林驍騎數千衆即藩邸奉迎安王中貴遥呼曰迎大者)¶