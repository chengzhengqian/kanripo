刺史孫興請攻洛陽曰晉將陳祐弊卒千餘介守孤城¶
不足取也(將卽亮翻介如/字獨也又音戞)燕人從其言遣寧南將軍吕¶
䕶屯河隂　二月辛未以呉國内史庾希爲北中郎將¶
徐兖二州刺史鎮下邳龍驤將軍袁真爲西中郎將監¶
護豫司并冀四州諸軍事豫州刺史鎮汝南(希真旣並/假節職任)¶
(宜同之矣希亦當帶並䕶之職/史逸之也驤思將翻監工銜翻)並假節希氷之子也(庾/氷)¶
(秉政于/咸康)丙子拜帝母周貴人爲皇太妃儀服擬于太后¶
　燕吕䕶攻洛陽三月乙酉河南太守戴施犇宛(永和/十二)¶