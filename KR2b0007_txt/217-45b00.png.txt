(徙於遼西故郡/城誘羊乆翻)平盧遊奕使武陟劉客奴(武陟漢陽縣/地隋開皇十)¶
(六年分置武陟/縣時屬河内郡)先鋒使董秦及安東將王𤣥志同謀討¶
誅知誨遣使踰海與顔真卿相聞請取范陽以自效真¶
卿遣判官賈載齎糧及戰士衣助之真卿時惟一子頗¶
纔十餘歲使詣客奴為質(質音/致)朝廷聞之以客奴為平¶
盧節度使(朝直/遥翻)賜名正臣𤣥志為安東副大都䕶董秦¶
為平盧兵馬使　南陽節度使魯炅立柵於滍水之南¶
安禄山將武令珣畢思琛攻之(滍直/里翻)¶