杜洪張琚遣使召梁州刺史司馬勲夏四月勲帥歩騎¶
三萬赴之(帥讀曰率/騎奇寄翻)秦王健禦之於五丈原勲屢戰皆¶
敗退歸南鄭健以中書令賈𤣥碩始者不上尊號銜之¶
(上時/掌翻)使人告𤣥碩與司馬勲通并其諸子皆殺之　渤¶
海人逢約(逢皮/江翻)因趙亂擁衆數千家附於魏魏以約爲¶
渤海太守故太守劉凖隗之兄子也土豪封放奕之從¶
弟也(從才/用翻)别聚衆自守閔以凖爲幽州刺史與約中分¶
渤海燕王雋使封奕討約使昌黎太守高開討準放開¶