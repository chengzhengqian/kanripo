為賢厚恤其家　十二月丙戌禁剙造佛寺(剏與創同/初亮翻前)¶
(所無而今創/為之者禁之)　閩王作新宫徙居之(閩北宫燬于火曦/改作新宫而徙居)¶
(之/)　是歳漢門下侍郎同平章事趙光裔言于漢主曰¶
自馬后崩(漢主娶于楚唐清/泰元年馬后殂)未嘗通使于楚親鄰舊好¶
不可忘也(劉馬通姻故曰親潭廣/接境故曰鄰好呼到翻)因薦諫議大夫李紓¶
可以將命(紓音/舒)漢主從之楚亦遣使報聘光裔相漢二¶
十餘年府庫充實邊境無虞及卒漢主復以其子翰林¶
學士承㫖尚書左丞損為門下侍郎同平章事五年春¶