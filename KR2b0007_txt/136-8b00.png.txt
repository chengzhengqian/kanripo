而顯逹遣使詣鑑咸勸鑑執之鑑曰顯逹立節本朝必¶
自無此(曇徒含翻晢先擊翻使/䟽吏翻朝直遥翻下同)居二日曇晢還具言顯¶
逹已遷家出城日夕望殿下至於是乃前鑑喜文學(喜/許)¶
(記/翻)器服如素士蜀人悦之　乙未魏員外散騎常侍李¶
彪等來聘(嵗悉亶翻騎竒寄翻至考異曰齊紀十二/月庚申虜使李道固  今從後魏帝紀)¶
是嵗詔増豫章王嶷封邑為四千户宋元嘉之世諸王¶
入齋閣得白服帬㡌見人主(宋齊之間制髙屋㡌下帬/葢帬渠云翻見賢遍翻)¶
唯出太極四廂乃備朝服(太極殿前殿/也有四廂)自後此制遂絶¶