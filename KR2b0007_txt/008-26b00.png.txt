大罵未可以儒生説也酈生曰第言之(第但/也)騎士從容¶
言如酈生所誡者(從千/容翻)沛公至髙陽傳舍(師古曰傳置/之舍人所止)¶
(息前人已去後人復來/轉相傳也傳張戀翻)使人召酈生酈生至入謁沛公¶
方倨牀使兩女子洗足而見酈生(倨與踞同洗先典翻/樂彦曰牀邊曰倨)¶
酈生入則長揖不拜曰足下欲助秦攻諸侯乎且欲率¶
諸侯破秦也沛公罵曰豎儒天下同共苦秦久矣故諸¶
侯相率而攻秦何謂助秦攻諸侯乎酈生曰必聚徒合¶
義兵誅無道秦不宜倨見長者於是沛公輟洗起攝衣¶