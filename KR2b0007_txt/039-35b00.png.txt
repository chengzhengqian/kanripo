乃辭以河北未平不就徴始貳於更始(賢曰貳/離異也)是時諸¶
賊銅馬大彤髙湖重連鐵脛大槍尤來上江青犢五校¶
五幡五樓富平獲索等各領部曲衆合數百萬人(賢曰/諸賊)¶
(或以山川土地為名或以軍容强盛為號銅馬賊帥東/山荒秃上淮况等大彤渠帥樊重尤來渠帥樊崇五校)¶
(賊帥髙扈檀鄉賊帥董次仲五樓賊帥張文富平賊帥/徐少獲索賊帥古師郎等並見東觀記脛形定翻富平)¶
(縣名屬平原郡/今棣州厭次縣)所在㓂掠蕭王欲擊之乃拜吳漢耿弇¶
俱為大將軍持節北發幽州十郡突騎(幽州十郡涿郡/廣陽代郡上谷)¶
(漁陽遼西遼東𤣥/莵樂浪郡是也)苗曽聞之隂敕諸郡不得應調(賢曰/調發)¶