上自是益惡之(復扶又翻下/同惡烏路翻)虞慶則等奉使闗東巡省¶
還(使疏吏翻省悉景翻/還從宣翻又如字)皆奏稱鄉正專理辭訟黨與愛¶
憎公行貨賄不便於民上令廢之徳林曰兹事臣本以¶
為不可然置來始爾(置鄉正/見上年)復即停廢政令不一朝成¶
暮毁深非帝王設法之義臣望陛下自今羣臣於律令¶
輒欲改張即以軍法從事不然者紛紜未巳上遂發怒¶
大詬云爾欲以我為王莽邪(上以權數得國猜疑羣下/以王莽簒漢變更法令而)¶
(亡疑徳林以况巳故/怒詬苦候翻邪音耶)先是徳林稱父為太尉諮議以取¶