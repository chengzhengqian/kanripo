坐(帝坐一星在太微/宫中坐徂卧翻)帝宻以問延延上封事曰陛下以¶
河南尹鄧萬世有龍潛之舊封為通侯恩重公卿惠豐¶
宗室加頃引見與之對博(博塞之/戲也)上下媟黷有虧尊嚴¶
(媟私/列翻)臣聞之帝左右者所以咨政徳也善人同處則日¶
聞嘉訓(處昌/吕翻)惡人從游則日生邪情惟陛下逺讒䛕之¶
人(逺于/願翻)納謇謇之士則災變可除帝不能用延稱病免¶
歸¶
三年春正月丙申赦天下詔求李固後嗣初固既策罷¶