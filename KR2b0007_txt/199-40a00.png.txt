娶(為于/偽翻)先帝臨崩執陛下手謂臣曰朕佳兒佳婦今以¶
付卿此陛下所聞言猶在耳皇后未聞有過豈可輕廢¶
臣不敢曲從陛下上違先帝之命上不悦而罷明日又¶
言之遂良曰陛下必欲易皇后伏請妙擇天下令族何¶
必武氏武氏經事先帝衆所具知天下耳目安可蔽也¶
萬代之後謂陛下為如何願留三思臣今忤陛下罪當¶
死(忤五/故翻)因置笏於殿階解巾叩頭流血曰還陛下笏乞¶
放歸田里上大怒命引出昭儀在簾中大言曰何不撲¶