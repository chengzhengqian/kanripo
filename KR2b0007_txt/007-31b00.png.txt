(門上為髙樓以候望者耳樓一名譙故謂美麗之樓為/麗譙亦呼為巢所巢車者亦於兵車之上為樓以望敵)¶
(者也譙巢/聲相近耳)初大梁人張耳陳餘相與為刎頸交秦滅魏¶
聞二人魏之名士重賞購求之張耳陳餘乃變名姓俱¶
之陳為里監門以自食(師古曰監門卒之賤者耳餘以/卑賤自隠張晏曰監門里正衛)¶
(也監古/銜翻)里吏嘗以過笞陳餘陳餘欲起張耳躡之使受¶
笞(欲起者不能受辱欲起與吏亢也/躡尼輒翻躡其足也笞丑之翻)吏去張耳乃引陳¶
餘之桑下數之曰(數所具翻/又所主翻)始吾與公言何如今見小¶
辱而欲死一吏乎陳餘謝之陳涉旣入陳張耳陳餘詣¶