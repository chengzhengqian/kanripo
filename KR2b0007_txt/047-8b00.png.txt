太常巢堪(巢姓有巢氏之後/春秋有巢牛臣)以為一世大典非褒所定¶
(言非褒/所能定)不可許帝知諸儒拘攣(攣吕/貟翻)難與圖始(賢曰拘/攣由拘)¶
(束/也)朝廷禮憲宜以時立乃拜褒侍中𤣥武司馬班固以¶
為宜廣集諸儒共議得失(百官志𤣥武司馬主南/宫𤣥武門秩比千石)帝曰¶
諺言作舍道邊三年不成會禮之家名為聚訟(會禮言/會而議)¶
(禮賢曰聚訟言/相争不定也)互生疑異筆不得下昔堯作大章一䕫¶
足矣(堯作樂曰大章記曰大章章之也賢曰䕫堯樂官/吕氏春秋曰魯哀公問於孔子曰樂正䕫一足矣)¶
(皇侃曰章明也民樂堯/德大明故名樂曰大章)¶