分其麾下飲食與士共之為二千石四十餘年家無餘¶
財猨臂善射(如淳曰臂如/猨臂通肩也)度不中不發(度徒洛翻/中竹仲翻)将兵¶
乏絶之處(孔穎達曰暫無/曰乏不續曰絶)見水士卒不盡飲廣不近水¶
(近其/靳翻)士卒不盡食廣不嘗食士以此愛樂為用(樂音/洛)及¶
死一軍皆哭百姓聞之知與不知無老壮皆為垂涕(師/古)¶
(曰知謂素相䜟/知也為于偽翻)而右将軍獨下吏(下遐/嫁翻)當死贖為庶人¶
單于之遁走其兵往往與漢兵相亂而隨單于單于久¶
不與其大衆相得其右谷蠡王以為單于死乃自立¶