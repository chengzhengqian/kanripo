不忠之罪而反揚著先帝任用傾覆之徒妄言百官畏¶
之甚於主上卑君尊臣非所宜稱失大臣體於是衡慙¶
懼免冠謝罪上丞相侯印綬(衡封樂/安侯)天子以新即位重¶
傷大臣乃左遷尊為髙陵令然羣下多是尊者衡嘿嘿¶
不自安每有水旱連乞骸骨讓位上輒以詔書慰撫不¶
許　立故河間王元弟上郡庫令良為河間王(元廢事/見上卷)¶
(元帝建昭元年如淳曰漢北邊/郡庫官兵器之所藏故置令)　有星孛于營室(晉書/天文)¶
(志營室二星天子之宮也一曰𤣥宮一曰/清廟又為軍糧之府及士功事孛蒲内翻)　赦天下¶