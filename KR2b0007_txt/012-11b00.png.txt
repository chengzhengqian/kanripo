　之時髙祖固有取信之心矣顧力不能耳及天下已¶
　定信復何恃哉(復扶/又翻)夫乗時以徼利者市井之志也¶
　(徼一/遥翻)醻功而報徳者士君子之心也(醻時/流翻)信以市井¶
　之志利其身而以士君子之心望於人不亦難哉是¶
　故太史公論之曰假令韓信學道謙讓不伐已功不¶
　矜其能則庶㡬哉(幾居/衣翻)於漢家勲可以比周召太公¶
　之徒後世血食矣不務出此而天下已集乃謀畔逆¶
　夷滅宗族不亦宜乎¶