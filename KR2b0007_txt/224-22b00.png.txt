(節度使邠志初吐蕃既退諸侯入覲是時馬鎮西以四/鎮兼邠寜李公軍澤潞以防秋軍盩厔丞相元公載使)¶
(人諷諸將使責已曰今四郊多壘中外未寜公執國柄/有年矣安危大計一無所聞如之何載曰非所及也他)¶
(日又言且曰得非曠職乎載莞然曰安危繫於大臣非/獨宰臣也先王作兵置之四境所以禦戎狄也今内地)¶
(無虞朔方兵在河中澤潞軍在盩厔逰軍伺冦不遠京/室王畿之外豈假是邪必令損益湏自此始故曰非所)¶
(及也郭李曰宰臣但圗之載曰今若徙四鎮于涇朔方/于邠澤潞于岐則内地無虞三邉有備三賢之意何如)¶
(三公曰惟所指揮既而相謂曰我曹既為所冊得無行/乎十二月詔馬公兼領涇原尋以鄭潁資之李公兼領)¶
(山南猶以澤潞資之郭公兼領邠寜亦以河中資之三/將皆如詔朔方軍自此大徙於邠郭公雖連統數道軍)¶
(之精甲悉聚邠府其它子弟分居蒲靈各置守將以專/其令蒲之餘卒稍遷於邠十年之間無遺甲矣叚公别)¶