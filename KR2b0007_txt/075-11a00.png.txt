死在旦夕(枕之/鴆翻)君當屈并州并州近胡(近其/靳翻)好為之備¶
恐不復相見以子師昭兄弟為託勝曰當還忝本州(李/勝)¶
(南陽人故謂/荆州為本州)非并州懿乃錯亂其辭曰君方到并州勝¶
復曰當忝荆州懿曰年老意荒不解君言(解户買/翻曉也)今還¶
為本州盛德壯烈好建功勲勝退告爽曰司馬公尸居¶
餘氣形神已離不足慮矣(言其形神已離惟/尸在而餘殘喘耳)他日又向¶
爽等垂泣曰(無聲而出/涕曰垂泣)太傅病不可復濟令人愴然故¶
爽等不復設備何晏聞平原管輅明於術數請與相見¶