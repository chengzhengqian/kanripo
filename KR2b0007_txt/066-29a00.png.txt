事君有死無二而卿乃欲令長者出不義之言乎超遂¶
殺之已而外救不至韋康及太守欲降(降户/江翻)楊阜號哭¶
諫曰阜等率父兄子弟以義相勵有死無二以為使君¶
守此城(號户刀翻/為於偽翻)今柰何棄垂成之功陷不義之名乎¶
刺史太守不聽開城門迎超超入遂殺刺史太守自稱¶
征西將軍領并州牧督凉州軍事魏公操使夏侯淵救¶
冀未到而冀敗淵去冀二百餘里超來逆戰淵軍不利¶
氐王千萬反應超屯興國(氐王千萬畧陽清水氐種也/其後是為仇池之楊興國城)¶