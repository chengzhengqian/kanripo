重(創初/良翻)君宜速去鑒曰將軍不濟鑒去安之與之皆死¶
姚禹踰城犇道濟甲子道濟進逼洛陽丙寅洸出降道¶
濟獲秦人四千餘人議者欲盡阬之以為京觀(杜預曰/積尸封)¶
(土其上謂之京/觀觀古亂翻)道濟曰伐罪弔民正在今日皆釋而遣之¶
於是夷夏感悦歸之者甚衆(夏戸/雅翻)閻生姚益男未至聞¶
洛陽已没不敢進己丑詔遣兼司空髙宻王恢之修謁¶
五陵置守衛(彭城王紘之子俊嗣髙宻王畧國恢之其/孫也五陵宣帝陵在河隂曰髙原景帝陵)¶
(曰峻平文帝陵曰崇陽武帝/陵曰峻陽惠帝陵曰太陽)太尉裕以冠軍將軍毛脩¶