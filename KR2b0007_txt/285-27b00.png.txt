仍於衆中揚言主上失徳信任奸邪猜忌於己聞者無¶
不切齒契丹主遣趙延夀衣赭袍至晉營慰撫士卒曰¶
彼皆汝物也杜威以下皆迎謁於馬前亦以赭袍衣威¶
以示晉軍其實皆戲之耳(契丹主非特戲杜威趙延夀/也亦以愚晉軍彼其心知晉)¶
(軍之不誠服也駕言將以華人為中國主是二人者必/居一於此晉人謂喪君有君皆華人也夫是以不生心)¶
(其計巧矣然契丹主巧於愚弄而入汴之後大不能制/河東小不能制羣盜豈非挾數用術者有時而窮乎衣)¶
(於既/翻)以威為太傅李守貞為司徒威引契丹主至恒州¶
城下諭順國節度使王周以已降之狀周亦出降戊辰¶