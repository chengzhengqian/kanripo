(卒如羲/之之言)又與會稽王昱牋曰爲人臣誰不願尊其主比¶
隆前世况遇難得之運哉顧力有所不及豈可不權輕¶
重而處之也(處昌/吕翻)今雖有可喜之會内求諸已而所憂¶
乃重於所喜功未可期遺黎殱盡勞役無時徵求日重¶
以區區吳越經緯天下十分之九不亡何待而不度德¶
量力(度徒洛翻/量音良)不弊不已此封内所痛心歎悼而莫敢¶
吐誠者也往者不可諫来者猶可追(論語載楚狂/接輿之言)願殿¶
下更垂王思先為不可勝之基須根立勢舉謀之未晩¶