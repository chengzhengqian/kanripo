　亦見慕於衆庶愚鄙汚穢之人豈惟不容於朝廷亦¶
　見棄于鄉里自三代既亡風化之美未有若東漢之¶
　盛者也及孝和以降貴戚擅權嬖倖用事(嬖卑義翻/又必計翻)¶
　賞罰無章賄賂公行賢愚渾殽是非顛倒可謂亂矣¶
　然猶緜緜不至於亡者上則有公卿大夫袁安楊震¶
　李固杜喬陳蕃李膺之徒面引廷爭(爭讀/曰諍)用公義以¶
　扶其危下則有布衣之士符融郭泰范滂許劭之流¶
　立私論以救其敗(私論者謂其不得預議于朝而/私立論于下以矯朝議之失也)是¶