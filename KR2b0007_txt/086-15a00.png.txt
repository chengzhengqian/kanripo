(都/也)成都王雄門迎執板拜為丞相尊之曰范賢　夏四¶
月己巳司空越引兵屯温初太宰顒以為張方死東方¶
兵必可解既而東方兵聞方死争入闗顒悔之乃斬郅¶
輔遣宏農太守彭隨北地太守刁黙將兵拒祁宏等於¶
湖五月壬辰宏等擊隨黙大破之遂西入闗又敗顒將¶
馬瞻郭偉於霸水(敗補/邁翻)顒單馬逃入太白山(三秦記太/白山在武)¶
(功縣南去長安三百里俗云武功太白去天/三百新唐書地里志太白山在鳳翔府郿縣)宏等入長¶
安所部鮮卑大掠殺二萬餘人百官犇散入山中拾橡¶