　辛亥赦天下　癸酉董卓使郎令李儒酖殺𢎞農王¶
辯　卓議大發兵以討山東尚書鄭泰曰夫政在德不¶
在衆也卓不悦曰如卿此言兵為無用邪泰曰非謂其¶
然也以為山東不足加大兵耳明公出自西州少為將¶
帥閑習軍事(少詩/照翻)袁本初公卿子弟生處京師張孟卓¶
東平長者坐不闚堂(處昌吕翻長知兩翻張邈字孟/卓賢曰坐不闚堂言不妄視也)孔¶
公緒清談高論噓枯吹生(孔伷字公緒賢曰枯者嘘之/使生生者吹之使枯言談論)¶
(有所抑/揚也)並無軍旅之才臨鋒决敵非公之儔也(謂臨兵鋒/而與敵人)¶