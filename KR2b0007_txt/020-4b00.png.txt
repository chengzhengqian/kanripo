作誥䇿(師古曰於廟中䇿命之服䖍曰誥敕王如尚書/諸誥李竒曰今敕封拜諸王䇿文起於此毛晃)¶
(曰漢制天子之䇿長二尺釋名曰/䇿書教令於上所以驅䇿於下也)　自造白金五銖錢¶
後吏民之坐盗鑄金錢死者數十萬人其不發覺者不¶
可勝計(勝㫖/升)天下大抵無慮皆鑄金錢矣(師古曰抵歸/也大歸猶言)¶
(大凡也無慮亦謂大/率無少計慮云耳)犯者衆吏不能盡誅六月詔遣博¶
士褚大徐偃等六人(姓譜宋恭公子石食采于褚其/德可師號曰褚師因以命氏)分¶
循郡國舉兼并之徒及守相為吏有罪者(守郡守相/諸侯相也)¶
秋九月冠軍景桓侯霍去病薨(冠古/玩翻)天子甚悼之為冡¶