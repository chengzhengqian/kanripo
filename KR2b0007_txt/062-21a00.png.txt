方爭必各擁衆自保今若撫以恩徳遣使連和雖不能¶
乆安比公安定山東足以不動(遂騰之叛服卒如荀/彧所料比必寐翻)侍¶
中尚書僕射鍾繇有智謀若屬以西事(屬之/欲翻)公無憂矣¶
操乃表繇以侍中守司隸校尉持節督關中諸軍特使¶
不拘科制繇至長安移書騰遂等(移猶/遺也)為陳禍福(為于/偽翻)¶
騰遂各遣子入侍　袁術稱帝於壽春自稱仲家以九¶
江太守為淮南尹置公卿百官郊祀天地沛相陳珪球¶
弟子也少與術逰術以書召珪又劫質其子(少詩照翻/質音致)¶