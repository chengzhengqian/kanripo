猶豫未决㑹疾篤屬協於蹇碩(屬之欲/翻託也)丙辰帝崩于嘉¶
德殿(年三十四嘉徳殿/在南宮九龍門内)碩時在内欲先誅何進而立協¶
使人迎進欲與計事進即駕往碩司馬潘隱與進早舊¶
迎而目之進驚馳從儳道歸營(廣雅曰儳疾/也仕鍳翻)引兵入屯¶
百郡邸(天下郡國百餘皆置邸京師謂/之百郡邸者百郡總為一邸也)因稱疾不入戊¶
午皇子辯即皇帝位年十四(璠考異曰帝紀云年十七張/  漢紀曰帝年十四今從之)¶
尊皇后曰皇太后太后臨朝(朝直遥/翻下同)赦天下改元為光¶
熹封皇弟協為勃海王協年九歳以後將軍袁隗為太¶