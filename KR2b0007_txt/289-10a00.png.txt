天號泣(號户/刀翻)㦸手罵杜重威李守貞曰吾死不置汝(以/其)¶
(降契丹而亡晉也事見二/百八十六卷開運二年)戊午卒周顯德中有自契丹¶
來者云晉主及馮后尚無恙其從者亡歸及物故則過¶
半矣(恙余亮翻從才/用翻過音戈)　馬希萼表請别置進奏務於京¶
師九月辛巳詔以湖南已有進奏務不許亦賜楚王希¶
廣詔勸以敦睦　馬希萼以朝廷意佑楚王希廣怒遣¶
使稱藩於唐乞師攻楚唐加希萼同平章事以鄂州今¶
年租税賜之命楚州刺史何敬洙將兵助希萼冬十月¶