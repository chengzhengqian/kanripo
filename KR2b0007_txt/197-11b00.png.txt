　宗審知薛延陀不可妻則初勿許其昏可也既許之¶
　矣乃復恃彊棄信而絶之(復扶/又翻)雖滅薛延陀猶可羞¶
　也王者發言出令可不慎哉¶
上曰蓋蘇文弑其君而專國政(見上卷/十六年)誠不可忍以今¶
日兵力取之不難但不欲勞百姓吾欲且使契丹靺鞨¶
擾之何如(契欺訖翻又音/喫靺鞨音末曷)長孫無忌曰蓋蘇文自知罪¶
大畏大國之討必嚴設守備陛下姑為之隐忍(為于/偽翻)彼¶
得以自安必更驕惰愈肆其惡然後討之未晩也上曰¶