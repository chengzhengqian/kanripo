毓於諸子最長(五代志西城郡安康縣舊曰寧/都毓余六翻長知兩翻下同)娶大司¶
馬獨孤信女泰將立嗣謂公卿曰孤欲立子以嫡恐大¶
司馬有疑如何衆黙然未有言者尚書左僕射李遠曰¶
夫立子以嫡不以長(春秋公羊/傳之言)略陽公為世子公何所¶
疑若以信為嫌請先斬之遂㧞刀而起泰亦起曰何至¶
於是信又自陳解遠乃止於是羣公並從遠議遠出外¶
拜謝信曰臨大事不得不爾信亦謝遠曰今日頼公决¶
此大議遂立覺為世子　太師泰北廵　五月齊人召¶