而取之天下定矣此時不可失也操從之後數日操更¶
欲先平荆州使譚尚自相敝辛毗望操色知有變以語¶
郭嘉(語牛/倨翻)嘉白操操謂毗曰譚必可信尚必可克不(不/讀)¶
(曰/否)毗對曰明公無問信與詐也直當論其埶耳袁氏本¶
兄弟相伐非謂它人能間其間乃謂天下可定於己也¶
(能間工莧翻言袁氏兄弟相攻其初計不謂它人能/乗其間乃謂并青冀為一則可乗埶以定天下耳)今¶
一旦求救於明公此可知也(言其/埶窮)顯甫見顯思困而不¶
能取(譚字顯思/尚字顯甫)此力竭也兵革敗於外謀臣誅於内(謂/逄)¶