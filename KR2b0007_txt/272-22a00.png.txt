彦章就擒唐軍長驅且至者梁主聚族哭曰運祚盡矣¶
召羣臣問䇿皆莫能對梁主謂敬翔曰朕居常忽卿所¶
言以至於此今事急矣卿勿以為懟(懟直類/翻怨也)將若之何¶
翔泣曰臣受先帝厚恩殆將三紀(梁太祖鎮宣武敬翔/即為幕屬以至為相)¶
(汔于梁亡故自言受恩殆將三紀以此觀之則知二百/六十六卷開平元年史言翔在幕府三十餘年誤也)¶
名為宰相其實朱氏老奴事陛下如郎君(門生故吏下/至僮奴呼主)¶
(人之子皆/曰郎君)臣前後獻言莫匪盡忠陛下初用段凝臣極¶
言不可(事見/上)小人朋比(指趙張也/比毗至翻)致有今日今唐兵且¶