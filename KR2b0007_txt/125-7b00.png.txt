將至解圍夜去那引兵追之九日九夜處羅益懼棄輜¶
重踰穹隆嶺逺遁那收其輜重(重直/用翻)引軍還與魏主㑹¶
於廣澤略陽王羯兒收柔然民畜凡百餘萬自是柔然¶
衰弱屏跡不敢犯魏塞(屏必/郢翻)冬十二月戊申魏主還平¶
城　沔北諸山蠻冦雍州建威將軍沈慶之帥後軍中¶
兵參軍栁元景随郡太守宗慤等二萬人討之(帥讀/曰率)八¶
道俱進先是諸將討蠻者皆營於山下以迫之蠻得據¶
山𤼵矢石以擊官軍多不利(乗髙臨下矢石之勢所及/過於平原相遇者故軍多)¶