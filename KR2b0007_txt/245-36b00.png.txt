由是恨洪太后有異母弟在閩中孱弱不能自逹(孱鉏/山翻)¶
有閩人蕭本從之得其内外族諱因士良進逹於上且¶
𤼵洪之詐洪由是得罪上以本為真太后弟戊申擢為¶
右贊善大夫　九月丁丑李石為上言宋申錫忠直(為/于)¶
(偽/翻)為讒人所誣竄死遐荒未䝉昭雪上俛首乆之既而¶
流涕泫然(俛美辨翻俯/也泫胡犬翻)曰兹事朕乆知其誤奸人逼我¶
以社稷大計兄弟㡬不能保(謂漳王湊也/㡬居衣翻)况申錫僅全¶
腰領耳非獨内臣外廷亦有助之者皆由朕之不明曏¶