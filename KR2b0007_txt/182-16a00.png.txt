(所角翻下/軍數同)通濟河軍於破陵(破陵當在河陽/南岸洛城東北)𤣥感分為¶
兩軍西抗文昇東拒通子葢復出兵大戰𤣥感軍屢敗¶
與其黨謀之李子雄曰東都援軍益至我軍數敗不可¶
乆留不如直入闗中開永豐倉以振貧乏(新唐志華隂/縣有永豐倉)¶
(葢隋所/置也)三輔可指麾而定(此指言漢/三輔之地)據有府庫東面而¶
爭天下亦霸王之業也李密曰𢎞化留守元𢎞嗣握彊¶
兵在隴右(帝改慶州為𢎞化/郡其地屬隴右)可聲言其反遣使迎公因¶
此入關可以紿衆(使疏吏翻/紿徒亥翻)㑹華隂諸楊請為鄉導(華/隂)¶