射子竒而不識乃剡蒿為矢(射而亦翻下雲射/同剡以冉翻削也)中者喜¶
(中竹/仲翻)謂巡矢盡走白子竒乃得其狀使霽雲射之喪其¶
左目幾獲之(喪息浪翻/幾居依翻)子竒乃收軍退還　六月田乾¶
真圍安邑㑹陜郡賊將楊務欽宻謀歸國河東太守馬¶
承光以兵應之務欽殺城中諸將不同己者飜城來降¶
乾真解安邑遁去　將軍王去榮以私怨殺本縣令當¶
死(王去榮/富平人)上以其善用礮壬辰敇免死以白衣於陜郡¶
効力(時陜郡新復介居兩京之間賊所必攻也上欲免/去榮之死而收其力用而不計其隳國法也  考)¶