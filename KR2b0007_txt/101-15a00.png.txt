燕將段崇収軍北渡屯于野王鄧遐進屯新城(新城春/秋戎蠻)¶
(子之國也自漢以來屬/河南隋改爲伊闕縣)八月西中郎將袁真進屯汝南¶
運米五萬斛以饋洛陽　冬十一月代王什翼犍納女¶
于燕(犍居/言翻)燕人亦以女妻之(妻七/細翻)　十二月戊午朔日¶
有食之　庾希自下邳退屯山陽袁真自汝南退屯壽¶
陽(以洛陽兵解退屯/而燕兵尋復至矣)¶
興寧元年春二月己亥大赦改元　三月壬寅皇太妃¶
周氏薨于琅邪第癸卯帝就第治喪(治直/之翻)詔司徒會稽¶