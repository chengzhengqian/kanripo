王弼之徒競為清談祖尚虚無謂六經為聖人糟粕(莊/子)¶
(曰桓公讀書於堂上輪扁斵輪於堂下釋椎鑿而上問/桓公曰敢問公所讀者何言邪公曰聖人之言也曰聖)¶
(人在乎公曰已死矣曰然則君之所讀者古人之糟粕/已矣古之人與其不可𫝊者死矣糟酒滓也司馬云爛)¶
(食曰粕又云糟爛為粕許慎曰粕/已漉粗糟也音匹各翻又普白翻)由是天下士大夫爭¶
慕效之遂成風流不可復制焉(凊談之/禍始此)粲彧之子也¶
丙午大赦　丁未以太傅懿為丞相加九錫懿固辭不¶
受　初右將軍夏侯霸為曹爽所厚以其父淵死於蜀¶
(事見六十八卷漢獻/帝建安二十四年)常切齒有報仇之志為討蜀䕶軍¶