大鑊曰可鑄鐵器平曰此乃帝王鑊天下清平方用之¶
奈何毁之乂曰卿未能保其頭而愛鑊邪(鑊胡郭翻鼎/而無足曰鑊)¶
(說文云鑊江淮人謂/之鍋浙人謂之鑊)平大怒於坐斬义(坐徂/卧翻)勒兵固守¶
逖攻之嵗餘不下乃誘其部將謝浮使殺之(誘音酉將/即亮翻)¶
逖進據太丘(太丘縣後漢屬沛郡晉省賢曰太/丘故城在今亳州永城縣西北)樊雅猶¶
據譙城與逖相拒逖攻之不克請兵於南中郎將王含¶
桓宣時為含參軍含遣宣將兵五百助逖逖謂宣曰卿¶
信義已著於彼今復為我說雅(復扶又翻/為于偽翻)宣乃單馬從¶