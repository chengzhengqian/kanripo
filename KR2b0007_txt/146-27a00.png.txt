進蓋天意也若孤軍獨往城不時立必致狼狽今破賊¶
必矣　初漢歸義侯勢之末羣獠始出北自漢中南至¶
邛笮布滿山谷(事見九十七卷晉孝宗永和二/年獠魯皓翻邛渠容翻笮音昨)勢既亡¶
蜀民多東徙山谷空地皆為獠所據其近郡縣與華民¶
雜居者頗輸租賦逺在深山者郡縣不能制梁益二州¶
嵗伐獠以自潤公私利之及邢巒為梁州獠近者皆安¶
堵樂業(樂音/洛)逺者不敢為冦巒既罷去魏以羊祉為梁¶
州刺史傅豎眼為益州刺史(去年魏得晉夀置/益州豎而庾翻)祉性酷¶