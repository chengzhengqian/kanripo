富厚交通王侯力過吏埶以利相傾千里游敖冠盖相¶
朢乗堅䇿肥履絲曳縞(乗堅車䇿肥馬師古曰堅謂好/車也縞皓素也繒之精白者也)¶
此商人所以兼并農人農人所以流亡者也方今之務¶
莫若使民務農而已矣欲民務農在于貴粟貴粟之道¶
在于使民以粟為賞罰今募天下入粟縣官得以拜爵¶
得以除罪如此富人有爵農民有錢粟有所渫(師古曰/渫散也)¶
(先列/翻)夫能入粟以受爵皆有餘者也取於有餘以供上¶
用則貧民之賦可損(師古曰/損減也)所謂損有餘補不足令出¶