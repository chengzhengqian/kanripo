允及尚書陳泰說爽宜早自歸罪(說輸/芮翻)又使爽所信殿¶
中校尉尹大目謂爽唯免官而已(魏晉之制有殿中將/軍中郎校尉司馬尹)¶
(大目說爽猶未疑司馬氏/也至其追語文欽乃覺耳)以洛水為誓泰羣之子也初¶
爽以桓範鄉里老宿(範沛國人譙沛鄉里/也老耆也宿舊也)於九卿中特¶
禮之然不甚親也及懿起兵以太后令召範欲使行中¶
領軍範欲應命其子止之曰車駕在外不如南出範乃¶
出至平昌城門(水經注平昌門故平門也/洛城南出西頭第三門)城門已閉門¶
候司蕃故範舉吏也(司姓也左傳/鄭有司臣)範舉手中版示之矯¶