西鄉(鄉讀/曰嚮)八月沛公將數萬攻武關屠之髙恐二世怒¶
誅及其身乃謝病不朝見二世夢白虎齧其左驂馬殺¶
之(以馬駕車夾轅曰服/兩旁曰驂驂七含翻)心不樂(樂音/洛)怪問占夢(周禮春/官之屬)¶
(有占夢掌其歲時觀天地之㑹辨陰陽之氣以日月星/辰占六夢之吉凶一曰正夢二曰噩夢三曰思夢四曰)¶
(寤夢五曰喜夢/六曰懼夢云)卜曰涇水為祟(祟雖遂翻人/禍也鬼厲也)二世乃齋¶
於望夷宮(張晏曰望夷宮在長陵西北長平觀道東故/亭處是也臨涇水作之以望北夷括地志曰)¶
(在雍州咸陽/縣東南八里)欲祠涇水沈四白馬(沈持/林翻)使使責讓高以¶
盜賊事高懼乃陰與其壻咸陽令閻樂(姓譜太伯曾孫/仲弈封於閻鄉)¶