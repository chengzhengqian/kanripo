自屛(賢曰自屏謂自/殺也屏必郢翻)有姦明審遂收捕其宗親沒入財¶
産侍中河内向栩上便宜譏刺左右(栩况羽翻上/時掌翻下同)張讓¶
誣栩與張角同心欲為内應收送黄門北寺獄殺之郎¶
中中山張鈞上書曰竊惟張角所以能興兵作亂萬民¶
所以樂附之者(樂音/洛)其源皆由十常侍多放父兄子弟¶
婚親賓客典據州郡辜𣙜財利(𣙜古/岳翻)侵掠百姓百姓之¶
寃無所告訴故謀議不軌聚為盗賊宜斬十常侍縣頭¶
南郊以謝百姓(據宦者傳是時張讓趙忠夏惲郭勝孫/璋畢嵐栗嵩叚珪高望張恭韓悝宋典)¶