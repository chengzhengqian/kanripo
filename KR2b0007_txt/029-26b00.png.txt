靈天子之祐也我安得力既已降漢又復歸匈奴是兩¶
心也願為單于侍使於漢不敢聴命(師古曰言為單于/充使留侍于漢不)¶
(能還匈奴/使疏吏翻)單于固請不能得而歸單于號王昭君為寧¶
胡閼氏(師古曰言胡得/之國以安寧也)生一男伊屠智牙師為右日逐¶
王　皇太子冠(冠古/玩翻)　二月御史大夫李延夀卒　初¶
石顯見馮奉世父子為公卿著名女又為昭儀在内(馮/昭)¶
(儀即馮倢伃/進號昭儀)顯心欲附之薦言昭儀兄謁者逡脩敕宜¶
侍幄帷(師古曰逡音千/句翻敕整也)天子召見欲以為侍中(見賢/遍翻)逡¶