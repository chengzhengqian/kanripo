(賢曰宿留猶停/留也音秀溜)帝不從焉郁之子也(郁桓榮/之子)張皓退復¶
上書曰昔賊臣江充造構讒逆傾覆戾園孝武乆乃覺¶
寤雖追前失悔之何及(事見二十三卷武/帝征和二年三年)今皇太子方¶
十嵗未習保傅之教可遽責乎書奏不省(省悉/景翻)九月丁¶
酉廢皇太子保為濟隂王居於徳陽殿西鍾下(漢官儀/曰崇𤣥)¶
(門徳陽殿也按帝紀徳陽殿在北宫掖庭中蔡質漢儀/曰正月旦天子幸徳陽殿臨軒公卿將大夫百官各陪)¶
(朝賀蠻貊胡羌朝貢畢見屬郡計吏皆覲宗室諸劉雜/㑹又曰徳陽殿周旋容萬人陛高二丈皆文石作壇激)¶
(沼水于殿下天子正旦節㑹/朝百僚於此殿濟子禮翻)來歴乃要結光禄勲祋諷¶