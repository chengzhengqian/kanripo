角未畢士卒忽大亂喧譟曰天子令司徒歸幽州奈何¶
違勑南救田悦(譟則竈翻令力/丁翻下㫖令同)滔大懼走入驛後堂避¶
匿蔡雄與兵馬使宗頊等矯謂士卒曰汝軰勿喧聽司¶
徒傳令衆稍止(使疏吏翻頊吁/玉翻令力定翻)雄又曰司徒將𤼵范陽¶
恩㫖令得李惟岳州縣即有之司徒以幽州少絲纊故¶
與汝曹竭力血戰以取深州冀得其絲纊以寛汝曹賦¶
率(少詩沼翻纊苦謗翻細/綿也賦率猶言賦歛也)不意國家無信復以深州與¶
康日知又朝廷以汝曹有功賜絹人十匹至魏州西境¶