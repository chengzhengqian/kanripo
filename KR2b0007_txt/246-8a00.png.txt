(于不朽卿乃祖茂昭克荷遺訓不墜義風文宗覽詔意/深叶睿謀詔下定州元益拜詔慟哭焚墨衰請死于衆)¶
(三軍將士南向稽首蹈舞流涕扶元益就苫廬請監軍/使幕府進諸道例各知留後公璠遂全家赴闕詔以神)¶
(䇿軍使陳君賞為帥所謂貞穆公者李珏也按實録璠/定州牙將非孝忠孫又李徳裕此年不為相補國史蓋)¶
(傳聞之説不可/據今從實録)　庚午上問翰林學士栁公權以外議¶
對曰郭旼除邠寧外間頗以為疑上曰旼尚父之姪(徳/宗)¶
(以郭子儀/為尚父)太后叔父(太后即謂太/皇郭太后)在官無過自金吾作¶
小鎮外間何尤焉對曰非謂旼不應為節度使也聞陛¶
下近取旼二女入宫有之乎上曰然入參太皇太后耳¶