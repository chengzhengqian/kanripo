　初齊威宣之時鄒衍論著終始五德之運(所謂終始/五德之運)¶
(者伏羲以木德王木生火故神農以火德王火生土故/黄帝以土德王土生金故少昊以金德王金生水故顓)¶
(頊以水德王水生木故帝嚳又以木德王木又生火故/帝堯以火德王火又生土故帝舜以土德王土又生金)¶
(故夏以金德王金又生水故商以水德王水又生木故/周以木德王此五德之終而復始也鄒衍以為周得火)¶
(徳葢以火流王屋為周受命之符且服色尚赤故也就/衍之説以為終始秦當以土為行今始皇以水勝火自)¶
(以水為行所謂推五勝也漢初/以土為行葢亦祖行之説也)及始皇并天下齊人奏¶
之始皇采用其説以為周得火德秦代周從所不勝為¶
水德始改年朝賀皆自十月朔衣服旌旄節旗皆尚黑¶