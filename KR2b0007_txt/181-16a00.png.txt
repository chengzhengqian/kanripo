葢形何如以此物與之纒樹何為市人慚不能答帝稱¶
裴矩之能謂羣臣曰裴矩大識朕意凡所陳奏皆朕之¶
成算未發之頃矩輙以聞自非奉國盡心孰能若是是¶
時矩與右翊衛大將軍宇文述内史侍郎虞世基御史¶
大夫裴藴光祿大夫郭衍皆以諂䛕有寵述善於供奉¶
容止便辟(便毗連翻/辟讀曰僻)侍衛者咸取則焉郭衍嘗勸帝五¶
日一視朝(朝直遙翻/翻下同)曰無効髙祖空自勤苦帝益以為¶
忠曰唯有郭衍心與朕同帝臨朝凝重(朝直/遙翻)發言降詔¶