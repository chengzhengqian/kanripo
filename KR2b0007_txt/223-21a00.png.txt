為國家殺此賊(為于/偽翻)取其心以謝三軍懐恩疾走得免¶
遂與麾下三百度河北走(自汾州西度河/投北趣靈州)時朔方將渾¶
釋之守靈州懐恩檄至云全軍歸鎮釋之曰不然此必¶
衆潰矣將拒之其甥張韶曰彼或翻然改圗以衆歸鎮¶
何可不納也釋之疑未决懐恩行速先候者而至(先昔/薦翻)¶
釋之不得已納之張韶以其謀告懐恩懐恩以韶為間¶
殺釋之而收其軍(史言渾釋之以臨事/不决自禍間古莧翻)使韶主之既而¶
曰釋之舅也彼尚負之安有忠於我哉他日以事杖之¶