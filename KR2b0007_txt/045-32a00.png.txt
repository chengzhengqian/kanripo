多其幡幟倍道兼行以赴其急(幟昌/志翻)匈奴疲極之兵必¶
不敢當四十日間足還入塞帝然之乃遣征西將軍耿¶
秉屯酒泉行太守事遣酒泉太守叚彭(傳考異曰耿恭/  云秦彭今從)¶
(帝/紀)與謁者王䝉皇甫援(姓譜宋有皇甫充石宋之公族/也漢初有皇甫鸞自魯徙居茂)¶
(陵改父為甫余按詩/周亦有皇父卿士)發張掖酒泉敦煌三郡及鄯善兵¶
合七千餘人以救之(鄯上/扇翻)　甲辰晦日有食之　太后¶
兄弟虎賁中郎廖及黄門郎防光(百官志給事黄門侍/郎六百石掌侍從左)¶
(右漢舊儀曰黄門即屬黄門令/日暮入對青𤨏門拜名曰夕郎)終明帝世未嘗改官帝¶