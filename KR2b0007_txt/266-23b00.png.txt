守光幽其父集將吏大哭曰不意吾家生此梟獍(梟堅/堯翻)¶
(不孝鳥也食母獍讀如/鏡破獍惡獸也食父)吾生不如死誓與諸君討之乃¶
發兵擊守光互有勝負天雄節度使鄴王紹威謂其下¶
曰守光以窘急歸國(窘巨隕翻謂上七月/劉守光遣使請命也)守文孤立無¶
援滄州可不戰服也乃遺守文書(遺唯/季翻)諭以禍福守文¶
亦恐梁乘虚襲其後戊子遣使請降以子延祐為質帝¶
拊手曰紹威折簡勝十萬兵(質音致折/之舌翻)加守文中書令¶
撫納之　初帝在藩鎮用法嚴將校有戰沒者所部兵¶