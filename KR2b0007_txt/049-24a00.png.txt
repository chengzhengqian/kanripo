雄等拜陳道死罪(自陳謝罪/言當死也)於是赦之遇待如初乃還¶
所鈔漢民男女(鈔楚/交翻)及𦍑所畧轉賣入匈奴中者合萬¶
餘人㑹熈卒即拜梁慬為度遼將軍龎雄還為大鴻臚¶
　先零𦍑復冦褒中(復扶又/翻下同)鄭勤欲擊之主簿叚崇諌¶
以為虜乘勝鋒不可當宜堅守待之勤不從出戰大敗¶
死者三千餘人叚崇及門下史王宗原展(周原伯之後/有原莊公又)¶
(晉卿先軫邑於原子孫以/為氏又孔子弟子有原憲)以身扞刅與勤俱死(郡門下/有掾有)¶
(史/)　徙金城郡居襄武(襄武縣屬隴西郡/賢曰今渭州縣)戊子杜陵園¶