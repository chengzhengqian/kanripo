浦白帝以元昭為慶州刺史　己丑以棣州團練使太¶
原王仁鎬為宣徽北院使兼樞密副使　唐主復以左¶
僕射馮延己同平章事(去年十月唐失潭/州馮延己罷相)　周行逢惡¶
武平節度副使張倣(惡烏/路翻)言於王逵曰何敬真倣之親¶
戚臨刑以後事屬倣公宜備之(屬之/欲翻)夏四月庚申逵召¶
倣飲醉而殺之　丙寅歸徳節度使兼侍中常思入朝¶
戊辰徙平盧節度使將行奏曰臣在宋州舉絲四萬餘¶
兩在民間謹以上進請徴之(舉絲者以貨物貸與民至/絲熟而徴其絲上時掌翻)¶