昭儀(任音壬顗/魚豈翻)中軍大將軍王彰中書監范隆左僕射¶
馬景女皆為夫人右僕射朱紀女為貴妃皆金印紫綬¶
(綬音/受)聰將納太保劉殷女太弟义固諫聰以問太宰延¶
年太傅景皆曰太保自云劉康公之後與陛下殊源(劉/康)¶
(公周之卿士食采於劉其後因以為氏劉聰/匈奴之後以漢之甥冒姓劉氏故云殊源)納之何害¶
聰恱拜殷二女英娥為左右貴嬪位在昭儀上(嬪毗/賓翻)又¶
納殷女孫四人皆為貴人位次貴妃於是六劉之寵傾¶
後宫聰希復出外(復扶/又翻)事皆中黄門奏决　故新野王¶