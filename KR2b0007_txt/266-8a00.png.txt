(所自置/百官也)下書稱教令自稱曰寡人辛亥令諸牋表簿籍¶
皆去唐年號但稱月日(去羌/吕翻)丙辰張文蔚等至大梁¶
盧佶聞錢傳璙等將至將水軍拒之於青澳(青澳在温/州東北海)¶
(中俗謂之青澳門由青澳門而進舟則入温/州其外則大洋也澳烏到翻海之隈厓曰澳)錢傳瓘曰¶
佶之精兵盡在於此不可與戰乃自安固捨舟間道襲¶
温州(安固後漢之章/安也問古莧翻)戊午温州潰擒佶斬之(天祐二年/盧佶䧟温)¶
(州至是/敗亡)吳王鏐以都監使吳璋為温州制置使(監古/衘翻)命¶
傳璙等移兵討盧約於處州　壬戌梁王更名晃(更工/衡翻)¶