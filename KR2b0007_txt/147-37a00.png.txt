為湘東王紀為武陵王　冬十月庚辰魏主遣驍騎将¶
軍馬義舒慰諭柔然(驍堅堯翻騎/奇寄翻下同)　魏王足之入冦也¶
(事見一百四/十六卷五年)上命寧州刺史涪人李略禦之(涪音/浮)許事¶
平用為益州足退上不用略怨望有異謀上殺之其兄¶
子苗犇魏步兵校尉泰山淳于誕嘗為益州主簿自漢¶
中入魏二人共説魏主以取蜀之策(説式/芮翻)魏主信之辛¶
亥以司徒髙肇為大将軍平蜀大都督将步騎十五萬¶
冦益州命益州刺史傅豎眼出巴北(巴北巴郡以北也/巴西郡梁置北巴)¶