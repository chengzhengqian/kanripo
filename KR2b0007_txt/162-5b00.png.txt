(岐一人而已/質音致下同)上乃以大器之弟石城公大欵為侍中出¶
質於景又勑諸軍不得復進(復扶/又翻)下詔曰善兵不戰止¶
戈為武可以景為大丞相都督江西四州諸軍事豫州¶
牧河南王如故己亥設壇於西華門外遣僕射王克上¶
甲侯韶吏部郎蕭瑳(韶帝室也封上甲侯宋白曰江州/徳安縣本蒲塘塲晉建興初始以)¶
(為郡領尋陽上甲柴桑九江等縣義熈中以尋/陽入柴桑上甲入彭凙瑳七何翻又七可翻)與于子¶
悦任約王偉登壇共盟太子詹事栁津出西華門景出¶
柵門遥相對更殺牲歃血為盟(更工衡翻/歃色甲翻)既盟而景長¶