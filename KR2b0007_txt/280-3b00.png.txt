其意安在二人懼汗流浹背(浹即/恊翻)曰臣等志在竭愚以¶
報國非為虜計也(為于/偽翻)願陛下察之拜謝無數帝詬責¶
不已(詬古候翻/又許候翻)吕琦氣竭拜少止帝曰吕琦强項骨視¶
朕為人主耶琦曰臣等為謀不臧願陛下治其辠多拜¶
何為(治直/之翻)帝怒稍解止其拜各賜巵酒罷之(罷使出/就所舍)自¶
是羣臣不敢復言和親之䇿(復扶/又翻)丁巳以琦為御史中¶
丞葢疎之也(吕琦為唐主所親事始二百七十七巻明/宗長興元年御史中丞居外朝不得入直)¶
(禁中故/曰疎)　吳徐知誥以其子副都統景通為太尉副元¶