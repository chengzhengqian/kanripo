詔致賜單于稽首拜受(稽音/啟)諷因説令修呼韓邪故事¶
(謂臣服于漢為/北藩説輸芮翻)單于喜悦即將其衆與諷俱還到私渠¶
海聞漢軍已入塞乃遣弟右温禺鞮王奉貢入侍隨諷¶
詣闕憲以單于不自身到奏還其侍弟　秋七月乙未¶
會稽山崩(會工/外翻)　九月庚申以竇憲為大將軍中郎將¶
劉尚為車騎將軍封憲武陽矦(郡國志東郡有東武陽/縣泰山郡有南武陽矦)¶
(國憲其封/南武陽歟)食邑二萬戸憲固辭封爵詔許之舊大將軍¶
位在三公下至是詔憲位次太傅下三公上長史司馬¶