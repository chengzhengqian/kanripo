貨殖為心乎(榷古/岳翻)府庫之積朕與王共之何憂于貧若¶
賊兵遂進家國喪亡(喪息/浪翻)王持錢帛欲安所置之乃命¶
悉以其錢帛散之軍士(酈道元曰評鬻水與/軍人絹匹與水二石)且趨使戰¶
(趨讀曰趣/音趨玉翻)評大懼遣使請戰于猛(使疏/吏翻)甲子猛陳於渭¶
源而誓之(按渭水不出潞縣水經注有涅水出潞縣西/覆甑山或者渭字其涅字之誤乎又按温公)¶
(稽古録書王猛破評于清原杜預曰河東聞喜縣北有/清原其地又與潞川相逺姑存疑以待知者杜佑通典)¶
(作潞源陣讀/曰陣下同)曰王景略受國厚恩任兼内外今與諸君¶
深入賊地當竭力致死有進無退共立大功以報國家¶