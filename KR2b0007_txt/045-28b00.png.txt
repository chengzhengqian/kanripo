人救之皆為所沒匈奴遂破殺車師後王安得而攻金¶
蒲城恭以毒藥傅矢語匈奴曰漢家箭神其中瘡者必¶
有異虜中矢者視瘡皆沸(傅音附語牛倨/翻中竹仲翻)大驚㑹天暴¶
風雨隨雨擊之殺傷甚衆匈奴震怖(怖普/布翻)相謂曰漢兵¶
神真可畏也遂解去　夏六月己未有星孛於太㣲(晉/天)¶
(文志太㣲天子廷也十/二諸矦府也孛蒲内翻)　耿恭以䟽勒城傍有澗水可¶
固引兵據之(此䟽勒城在車師後部非疏勒國城也據/西域傳䟽勒國去長史所居五千里後部)¶
(去長史所居五百里耿恭自後部金蒲城移據疏勒城/其後范𦍑又自前部交河城從山北至䟽勒迎恭審觀)¶