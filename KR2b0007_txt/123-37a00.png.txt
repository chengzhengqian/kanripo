戌魏永昌王健卒　冬十一月戊子王球卒己亥以丹¶
楊尹孟顗為尚書僕射(顗魚/豈翻)　酒泉城中食盡萬餘口¶
皆餓死沮渠天周殺妻以食戰士(食祥/吏翻)庚子魏奚眷㧞¶
酒泉獲天周送平城殺之沮渠無諱乏食且畏魏兵之¶
盛乃謀西度流沙遣其弟安周西擊鄯善鄯善王欲降¶
(鄯上扇翻/降戸江翻)㑹魏使者至勸令拒守安周不能克退保東¶
城(鄯善國之/東城也)　氐王楊難當傾國入冦謀據蜀土遣其¶
建忠將軍苻冲出東洛以禦梁州兵(五代志義城郡景/谷縣舊白水縣也)¶