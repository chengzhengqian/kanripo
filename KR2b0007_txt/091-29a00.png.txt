聞王敦與劉刁構隙將有内難(難乃/旦翻)知大功不遂感激¶
發病九月壬寅卒於雍丘豫州士女若䘮父母譙梁間¶
皆為立祠(䘮息浪翻/為于偽翻)王敦久懷異志聞逖卒益無所憚¶
(王敦之所忌周訪祖逖訪卒而逖繼之宜其益無所憚/也然温嶠郗鑒諸人已在晉朝卒藉之以清大憝以此)¶
(知上天生材以應世世變無窮而人才/亦與之無窮固非姦雄所能逆睹也)冬十月壬午以¶
逖弟約為平西將軍豫州刺史領逖之衆約無綏御之¶
才不為士卒所附初范陽李産避亂依逖見約志趣異¶
常謂所親曰吾以北方鼎沸故逺來就此冀全宗族今¶