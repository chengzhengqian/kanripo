徳至厚惟念先帝之意豈不欲以陛下自代奉承東宮¶
哉(師古曰言/供飬太后)太皇太后春秋七十數更憂傷(謂先罹元/帝之䘮而)¶
(後又哭成帝也數/所角翻更工衡翻)敕令親屬引領以避丁傅(師古曰引/領自引首)¶
(領而/退也)行道之人為之隕涕(為于/偽翻)况扵陛下登高逺望獨¶
不慙扵延陵乎(言王氏斥逐而丁傅貴寵若登高而/望成帝陵寝寧不有慙扵付託乎)帝¶
深感其言復封成都侯商中子邑為成都侯(綏和二年/商子况以)¶
(罪奪侯今以邑/紹封中讀曰仲)　朱博又奏言漢家故事置部刺史秩¶
卑而賞厚(漢刺史秩六百石耳居部九嵗舉為守相/秩二千石其有異材功效著者輙登擢)咸¶