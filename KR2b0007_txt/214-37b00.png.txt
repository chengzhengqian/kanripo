死(縊於/計翻)仙童有寵於上衆宦官疾之共發其事上怒甲¶
戌命楊思朂杖殺之思勗縳格杖之數百刳取其心割¶
其肉㗖之(㗖徒濫翻/又徒覽翻)守珪坐貶括州刺史太子太師蕭¶
嵩嘗賂仙童以城南良田數頃李林甫發之嵩坐貶青¶
州刺史　秋八月乙亥磧西節度使葢嘉運擒突騎施¶
可汗吐火仙(磧七迹翻/葢古盍翻)嘉運攻碎葉城吐火仙出戰敗¶
走擒之於賀邏嶺分遣疏勒鎮守使夫蒙靈詧與㧞汗¶
那王阿悉爛逹干潜引兵突入怛邏斯城擒黑姓可汗¶