郾帝笑曰執金吾擊郾吾復何憂(復扶/又翻)大司馬當擊宛¶
遂遣復擊郾破之尹尊降又東擊更始淮陽太守暴汜¶
汜降(賢曰淮陽故城在今陳州宛邱縣/東南汜音汎又音凡降戸江翻)　夏四月虎牙¶
大將軍蓋延(蓋古/盍翻)督駙馬都尉馬武等四將軍擊劉永¶
破之遂圍永於睢陽故更始將蘇茂反(茂隨朱鮪/降今復反)殺淮¶
陽太守潘蹇(姓譜周文王之子季孫食采於/潘因氏焉晉有潘父楚有潘崇)據廣樂而¶
臣於永(賢曰廣樂地闕今宋州虞城縣/有長樂故城蓋避隋煬帝諱改)永以茂為大司¶
馬淮陽王　吳漢擊宛宛王賜奉更始妻子詣洛陽降¶