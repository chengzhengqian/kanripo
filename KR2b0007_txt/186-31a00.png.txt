失勢豈有容足之地哉自非荷恩殊厚者詎肯深言不¶
諱乎(荷下/可翻)願明公熟思之但恐大福不再(楚靈王/之言)茍明¶
公有所措身閏甫亦何辭就戮密大怒揮刃欲擊之王¶
伯當等固請乃釋之閏甫奔熊州伯當亦止密以為未¶
可密不從伯當乃曰義士之志不以存亡易心公必不¶
聽伯當與公同死耳然恐終無益也密因執使者斬之¶
庚子旦密紿桃林縣官曰奉詔蹔還京師(使疏吏翻紿/徒亥翻蹔與)¶
(暫/同)家人請寄縣舍乃簡驍勇數十人著婦人衣戴羃䍦¶