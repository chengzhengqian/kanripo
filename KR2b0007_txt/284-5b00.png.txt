疾乙酉曦如真第問疾文進重遇使拱宸馬歩使錢逹¶
弑曦於馬上召百官集朝堂告之曰太祖昭武皇帝光¶
啟閩國(朝直遥翻閩主王璘舉大號追/尊其父審知曰太祖昭武皇帝)今子孫淫虐荒¶
墜厥緒天厭王氏宜更擇有徳者立之(更工/行翻)衆莫敢言¶
重遇乃推文進升殿被衮冕(被皮/義翻)帥羣臣北面再拜稱¶
臣(帥讀/曰率)文進自稱閩主悉收王氏宗族延喜以下少長¶
五十餘人皆殺之(延喜閩主之弟也少/詩照翻長知兩翻)葬閩主曦謚曰¶
睿文廣武明聖元徳隆道大孝皇帝廟號景宗以重遇¶