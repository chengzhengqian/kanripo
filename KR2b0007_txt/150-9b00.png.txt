(羽健見一百一十卷晉安帝隆/安二年酋慈秋翻長知兩翻)其祖代勤嘗出獵部民¶
射虎誤中其髀代勤拔箭不復推問(射兩亦翻中竹/仲翻復扶又翻)所¶
部莫不感悦官至肆州刺史賜爵梁郡公年九十餘而¶
卒(卒子/恤翻)子新興立新興時畜牧尤蕃息(蕃扶/元翻)牛羊駝馬¶
色别為羣彌漫川谷不可勝數(勝音/升)魏每出師新興輒¶
獻馬及資糧以助軍髙祖嘉之新興老請𫝊爵於子榮¶
魏朝許之(朝直/遥翻)榮神機明决御衆嚴整時四方兵起榮¶
隂有大志散其畜牧資財招合驍勇結納豪桀(爾朱榮/事始此)¶