召對三殿如常日胡客勞賜遣還(勞力到翻/還從宣翻)恐熱怏怏¶
而去復歸落門川聚其舊衆(恐熱本吐蕃/落門討擊使)欲為邊患㑹¶
乆雨乏食衆稍散纔有三百餘人奔于廓州　六月立¶
皇子潤為鄂王　進士孫樵上言百姓男耕女織不自¶
温飽而羣僧安坐華屋美衣精饌(饌雛晥翻/又雛戀翻)率以十户¶
不能養一僧武宗憤其然(憤其然猶言/憤其如此也)髮十七萬僧(言/使)¶
(僧長髮復/為齊民也)是天下一百七十萬户始得蘓息也陛下即¶
位以來修復廢寺天下斧斤之聲至今不絶度僧幾復¶