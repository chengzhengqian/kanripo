(京師請赦懷光隴右節度李公聞之上表請𤼵示兵二/萬獨討懐光芻糧之費軍中自備上以李公表  馬燧)¶
(因曰朱泚之反不得已也懷光悖逆使朕再遷此而可/赦何者爲罪馬公雨泣曰十日之内請獻其首上遣之)¶
(按是時懷光垂亡燧功已成八九故自/入朝爭之豈肯面雪懷光邪今從舊傳)上許之　陜虢¶
都兵馬使達奚抱暉鴆殺節度使張勸代總軍務邀求¶
旌節且隂召李懷光將達奚小俊為援上謂李泌曰若¶
蒲陜連衡則猝不可制(蒲李懷光/陜謂抱暉)且抱暉據陜則水陸¶
之運皆絶矣(江淮水陸之運皆經/陜州而後至長安)不得不煩卿一往辛¶
丑以泌為陜虢都防禦水陸運使上欲以神策軍送泌¶