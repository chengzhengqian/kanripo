為其將秦興所殺吕䕶殺興復自稱安國王(復扶/又翻)燕羣¶
僚共上尊號於燕王雋雋許之(上時/掌翻)十一月丁夘始置¶
百官以國相封奕為太尉左長史陽騖為尚書令右司¶
馬皇甫眞為尚書左僕射典書令張悕為右僕射(悕香/衣翻)¶
其餘文武拜授有差戊辰雋即皇帝位大赦自謂獲傳¶
國璽改元元璽追尊武宣王為高祖武宣皇帝文明王¶
為太祖文明皇帝(廆諡武宣王/皝諡文明王)時晉使適至燕(使疏/吏翻)雋¶
謂曰汝還白汝天子我承人乏為中國所推已為帝矣¶