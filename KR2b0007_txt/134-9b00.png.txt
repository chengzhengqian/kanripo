(子自未葬倚於隱者為廬鄭注/曰不欲人屬目葢於東南角)左右未至帝揮刀獨前¶
勃知不免手搏帝耳唾罵之曰(唾湯/卧翻)汝罪踰桀紂屠戮¶
無日遂死是日大赦帝嘗直入領軍府時盛熱蕭道成¶
晝卧裸袒(裸郎/果翻)帝立道成於室内畫腹爲的(畫讀與/畫同)自¶
引滿將射之(射而亦翻下無/復射箭射同)道成歛板曰老臣無罪左¶
右王天恩曰領軍腹大是佳射堋(堋補登翻射堋/今言射垜也)一箭¶
便死後無復射不如以骲箭射之帝乃更以骲箭射正¶
中其齊(更工衡翻骲蒲交翻又蒲剝翻集韻云骨鏃也/余謂骨鏃亦能害人况以之射人腹乎葢當時)¶