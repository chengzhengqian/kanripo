(使趙季良奉官告國/信入蜀因制置轉運)甲辰季良至成都蜀人欲皆不與¶
知祥曰府庫它人所聚輸之可也州縣租税以贍鎮兵¶
十萬决不可得(觀孟知祥此語專制/蜀土之心已呈露矣)季良但發庫物不¶
敢復言制置轉運職事矣(復扶/又翻)安重誨以知祥及東川¶
節度使董璋皆據險要擁强兵恐久而難制又知祥乃¶
莊宗近姻(孟知祥之妻莊/宗之從姊妹也)隂欲圖之客省使泗州防禦¶
使李嚴(職官分紀曰梁有客省使宋因之掌四方進奉/及四夷朝貢牧伯朝覲賜酒饌饔餼給宰相近)¶
(臣禁軍將校節儀諸州進奉使賜物回詔/之事李嚴領泗州防禦耳泗州時屬吳)自請為西川¶