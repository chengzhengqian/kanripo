州團練使安仁義攻杭州鎮戍以救董昌昌使湖州將¶
徐淑㑹淮南將魏約共圍嘉興錢鏐遣武勇都指揮使¶
顧全武救嘉興破烏墩光福二寨(九域志湖州烏程縣/有烏墩鎮墩都昆翻)¶
淮南將柯厚破蘇州水柵全武餘姚人也義陽節度使¶
王處存薨軍中推其子節度副使郜為留後(郜古/到翻)　以¶
京兆尹武邑孫偓為兵部侍郎同平章事　王行瑜以¶
精甲五千守龍泉寨李克用攻之李茂貞以兵五千救¶
之營於鎮西(鎮西龍泉/鎮之西也)李罕之擊鳯翔兵走之十一月¶