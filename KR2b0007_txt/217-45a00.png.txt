博陵十日不拔引兵還恒陽就食(恒陽即恒山郡以其/地在恒山之陽也唐)¶
(置恒陽軍於郡北又博陵郡有恒陽縣漢之上曲陽縣/也隋改為恒陽縣在博陵西十里恒戸登翻還従宣翻)¶
(又音/如字)　楊國忠問士之可為將者於左拾遺博平張鎬¶
及蕭昕(鎬下老翻昕許斤/翻將即亮翻下同)鎬昕薦左賛善大夫永夀來¶
瑱(武德二年分新平置永/夀縣屬邠州瑱他見翻)丙午以瑱為頴川太守賊屢¶
攻之瑱前後破賊甚衆加本郡防禦使(守式又翻/使疏吏翻)人謂¶
之來嚼鐵　安祿山使平盧節度使吕知誨誘安東副¶
大都䕶馬靈詧殺之(馬靈詧即夫䝉靈詧也開元二年/徙安東都䕶府于平州天寶二年)¶