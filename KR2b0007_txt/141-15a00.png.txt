遣謁者就拜永安逺將軍汝南太守封貝丘縣男(守式/又翻)¶
永有勇力好學能文魏主常歎曰上馬能擊賊下馬作¶
露板唯傅脩期耳(言永有武幹又有文/才也𫝊永字脩期)　曲江公遥欣¶
好武事(好呼/到翻)上以諸子尚幼内親則仗遥欣兄弟外親¶
則倚后弟西中郎長史彭城劉暄内弟太子詹事江袥¶
(帝母景皇后袥之/姑也故曰内弟)故以始安王遥光為揚州刺史居中¶
用事遥欣為都督荆雍等七州諸軍事荆州刺史鎮據¶
西面而遥欣在江陵多招材勇厚自封殖上甚惡之(惡/烏)¶