斬該及全魏兵敗走龍符懐玉之弟也　秦隴西公碩¶
徳伐仇池屢破楊盛兵將軍斂俱攻漢中(歛羌之種/姓俱其名)㧞¶
成固徙流民三千餘家於闗中秋七月楊盛請降於秦¶
(降户/江翻)秦以盛為都督益寧二州諸軍事征南大將軍益¶
州牧　劉裕遣使求和於秦(使疏/吏翻)且求南鄉等諸郡秦¶
王興許之羣臣咸以為不可興曰天下之善一也劉裕¶
㧞起細微能誅討桓𤣥興復晉室内釐庶政外修封疆¶
吾何惜數郡不以成其美乎遂割南鄉順陽新野舞隂¶