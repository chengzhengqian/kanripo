(恒户登翻/復扶又翻)信任楊素素復任情不平與鴻臚少卿陳延¶
有隙(少始/照翻)嘗經蕃客館庭中有馬屎又衆僕於氈上樗¶
蒲以白帝帝大怒主客令及樗蒲者皆杖殺之捶陳延¶
幾死(隋志鴻臚寺統典客令即主客也屎/式爾翻糞也捶止橤翻幾居依翻)帝遣親衛大¶
都督長安屈突通徃隴西檢覆羣牧(隋志置左右親衛/左右勛衛左右翊)¶
(衛有大都督帥都督都督等官煬帝改大都督為校尉/帥都督為旅帥都督為隊正屈突虜複姓其先昌黎徒)¶
(河人徙家長安隴西/郡渭州屈九勿翻)得隱匿馬二萬餘匹帝大怒將斬¶
太僕卿慕容悉逹及諸監官千五百人(太僕卿掌牧畜/之政故欲誅之)¶