非道殃必疾今外戚寵幸功鈞造化漢元以來未有等¶
比(漢元漢初也/比頻寐翻)陛下誠仁恩周洽以親九族然禄去公¶
室政移私門覆車重尋寧無摧折(重直龍翻/折而設翻)此最安危¶
之極戒社稷之深計也昔文帝愛百金於露臺餙帷帳¶
於皁囊(文帝集上書皁/囊以為殿帷)或有譏其儉者上曰朕為天下¶
守財耳(為于/偽翻)豈得妄用之哉今自初政以來日月未乆¶
費用賞賜已不可算歛天下之財積無功之家帑藏單¶
盡(帑它朗翻藏徂/浪翻單與殫同)民物彫傷卒有不虞(卒讀曰猝虞度/也不虞謂事變)¶