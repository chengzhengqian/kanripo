(或多或少駮者按文籍有並緣欺弊則駮異之省者節/其冗濫之費便者貿遷各隨其便以取贏駮北角翻)¶
是嵗以户部尚書致仕年九十餘矣上問宰相崇禮諸¶
子誰能繼其父者對曰崇禮三子慎餘慎矜慎名皆亷¶
勤有才而慎矜為優上乃擢慎矜自汝陽令為監察御¶
史知太府出納慎名攝監察御史知含嘉倉出納(含嘉/倉在)¶
(東都監/工衘翻)亦皆稱職上甚悦之(稱尺/證翻)慎矜奏諸州所輸布¶
帛有漬汚穿破者(漬疾智翻/汚烏故翻)皆下本州徵折估錢轉市¶
輕貨徵調始繁矣(估音古下遐嫁/翻調徒弔翻)¶