也(竇榮定見一百七十五/卷陳長城公至徳二年)子雄遂發幽州兵步騎三萬¶
自井陘西擊諒時劉建圍戍將京兆張祥於井陘子雄¶
破建於抱犢山下(隋志恒州石邑/縣有抱犢山)建遁去李景被圍月¶
餘(被皮/義翻)詔朔州刺史代人楊義臣救之(馬邑郡朔州與/代州接境楊義)¶
(臣本姓尉遲尉遲迥之亂義臣父崇以宗族之故自囚/於獄高祖慰釋之後崇與突厥戰死義臣尚㓜養於宫)¶
(中以其父誠/節賜姓楊氏)義臣帥馬步二萬夜出西陘(新唐志代州/鴈門縣有東)¶
(陘關西陘關/帥讀曰率)喬鍾葵悉衆拒之義臣自以兵少(少詩/沼翻)悉¶
取軍中牛驢得數千頭復令兵數百人人持一鼓濳驅¶