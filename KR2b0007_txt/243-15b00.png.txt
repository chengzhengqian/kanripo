藉逮夜始定餘黨猶散匿禁苑中明日悉擒獲之時宫¶
門皆閉上宿於左軍中外不知上所在人情恇駭(恇去/王翻)¶
丁酉上還宫宰相帥百官詣延英門賀來者不過數十¶
人(帥讀/曰率)盗所歴諸門監門宦者三十五人法當死己亥¶
詔並杖之仍不改職任(兩中尉及諸/宦者右之也)壬寅厚賞兩軍立¶
功將士　五月乙夘以吏部侍郎李程户部侍郎判度¶
支竇易直並同平章事上問相於李逢吉逢吉列上當¶
時大臣有資望者程為之首(列上時/掌翻)故用之上好治宫¶