功賞以荅大勲赤睂餘衆東向宐陽甲辰帝親勒六軍¶
嚴陳以待之(陳讀/曰陣)赤睂忽遇大軍驚震不知所謂乃遣¶
劉恭乞降曰盆子將百萬衆降陛下何以待之帝曰待¶
汝以不死耳丙午盆子及丞相徐宣以下三十餘人肉¶
袒降上所得傳國璽綬(璽斯氏翻/綬音受)積兵甲宐陽城西與¶
熊耳山齊(賢曰宐陽縣故城韓國城也在今洛州福昌/縣東水經註曰洛水之北有熊耳山雙巒競)¶
(舉狀同熊耳在宐陽西宋白曰/宐陽故城在福昌縣東十三里)赤睂衆尚十餘萬人帝¶
令縣厨皆賜食(宐陽縣/廚也)明旦大陳兵馬臨雒水(帝改洛/為雒)¶