(義/)涇原稍安　初上還長安以神䇿等軍有衛從之勞¶
(從才用/翻下同)皆賜名興元元從奉天定難功臣(難乃旦翻宋/白曰唐𤣥宗)¶
(平内難賜衛士葛福順等爲唐元功臣不過十數人德/宗駐蹕奉天及幸山南賜從駕立功將校爲元從奉天)¶
(定難功臣谷口以來元從將士賜名元從功臣及僖昭/頻年播遷功臣差多至後梁後唐徧及戍卒非賞興也)¶
以官領之撫恤優厚禁軍恃㤙驕横(横户/孟翻)侵暴百姓陵¶
忽府縣至詬辱官吏(府謂京兆府縣謂赤縣/畿縣詬呼漏翻詈也)毁裂案牘¶
府縣官有不勝忿而刑之者(勝音/升)朝笞一人夕貶萬里¶
由是府縣雖有公嚴之官莫得舉其職市井富民往往¶