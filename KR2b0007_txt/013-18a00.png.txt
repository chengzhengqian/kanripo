者立之或言齊王髙帝長孫可立也大臣皆曰吕氏以¶
外家惡而幾危宗廟亂功臣(幾居/衣翻)今齊王舅駟鈞虎而¶
冠(言駟鈞惡戾/如虎而著冠)即立齊王復為吕氏矣代王方今髙帝¶
見子㝡長仁孝寛厚太后家薄氏謹良(言髙帝見在諸/子惟代王為㝡)¶
(長也見賢遍翻代王髙帝姬薄氏所生薄/姓戰國已有之風俗通衛有賢人薄疑)且立長固順¶
况以仁孝聞天下乎乃相與共隂使人召代王代王問¶
左右郎中令張武等曰漢大臣皆故髙帝時大將習兵¶
多謀詐此其屬意非止此也(師古曰言常有異志也屬/意猶言注意也屬音之欲)¶