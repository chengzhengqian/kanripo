既陷糧運不繼燒營北歸軍前以告孟知祥(軍前謂趙/廷隠李肇)¶
(之/軍)知祥匿其書謂趙季良曰北軍漸進奈何季良曰不¶
過綿州必遁知祥問其故曰我逸彼勞彼懸軍千里糧¶
盡能無遁乎(史言懸軍涉險糧道/不繼為敵人所窺)知祥大笑以書示之¶
　安重誨至三泉得詔亟歸過鳳翔朱𢎞昭不内重誨¶
懼馳騎而東　兩川兵追石敬瑭至利州(劍州北至利/州二百三十)¶
(里/)壬辰昭武節度使李彦琦棄城走甲午兩川兵入利¶
州孟知祥以趙廷隠為昭武留後(孟知祥遂得據漫天/之險如其宿規矣)¶