　也(卞莊子刺虎管豎子止之曰兩虎方食牛牛甘必/爭鬬則大者傷小者亡從傷而刺一舉必有兩獲)¶
　(莊子然之/果獲二虎)施之戰國之時鄰國相攻無臨時之急則¶
　可也戰國之立其日久矣一戰勝敗未必以存亡也¶
　其勢非能急於亡敵國也進乗利退自保故累力待¶
　時乗敵之斃其勢然也今楚趙所起其與秦勢不並¶
　立安危之機呼吸成變進則定功退則受禍此同事¶
　而異勢者也伐趙之役韓信軍於泜水之上而趙不¶
　能敗(事見上/卷三年)彭城之難漢王戰于睢水之上士卒皆¶