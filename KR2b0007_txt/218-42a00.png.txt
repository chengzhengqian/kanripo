受之服之入謝上笑曰既服此豈可無名稱(稱尺/證翻)出懷¶
中敕以泌為侍謀軍國元帥府行軍長史(創侍謀之/官以處泌)泌¶
固辭上曰朕非敢相臣以濟艱難耳俟賊平任行高志¶
泌乃受之置元帥府於禁中俶入則泌在府泌入俶亦¶
如之泌又言於上曰諸將畏憚天威在陛下前敷陳軍¶
事或不能盡所懷萬一小差為害甚大乞先令與臣及¶
廣平熟議臣與廣平從容奏聞(從千/容翻)可者行之不可者¶
已之上許之時軍旅務繁四方奏報自昏至曉無虚刻¶