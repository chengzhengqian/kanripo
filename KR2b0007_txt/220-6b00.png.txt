其故邪對曰若有此心廣平當怨之廣平每與臣言其¶
寃輒流涕嗚咽臣今必辭陛下去始敢言之耳上曰渠¶
嘗夜捫廣平意欲加害對曰此皆出䜛人之口豈有建¶
寜之孝友聦明肯為此乎且陛下昔欲用建寜為元帥¶
臣請用廣平(事見二百十八卷元/載九月帥所類翻)建寜若有此心當深¶
憾於臣而以臣為忠益相親善陛下以此可察其心矣¶
上乃泣下曰先生言是也既往不咎(引論語孔/子之言)朕不欲¶
聞之泌曰臣所以言之者非咎既往乃欲使陛下慎將¶