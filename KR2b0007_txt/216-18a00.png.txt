昌裔下扶之亦被數鞭公主泣訴於上上為之杖殺楊¶
氏奴(被皮義翻為于偽翻/下司為使為遽為同)明日免昌裔官不聽朝謁¶
上命有司為安祿山治第於親仁坊(治直/之翻)敕令但窮壯¶
麗不限財力既成具幄帟器皿充牣其中有帖白檀床¶
二皆長丈濶六尺(本草圖經曰檀香木如檀生南海種/有黄白紫之異帟音亦長直亮翻)¶
銀平脱屏風帳方丈六尺於厨廐之物皆飾以金銀金¶
飯甖二(甖於耕/翻缶也)銀淘盆二(淘盆所/以淅米)皆受五斗織銀絲筐及¶
笟篱各一(筐去王翻所以瀝米笟側絞翻/篱音離笟籬所以轑釜取食物)它物稱是(稱/尺)¶