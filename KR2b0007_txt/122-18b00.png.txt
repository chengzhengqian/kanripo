立清名而令家内不足亦吾所不取也𢎞微曰親戚争¶
財為鄙之甚今内人尚能無言豈可導之使争乎分多¶
共少不至有乏身死之後豈復見闗也　秃髮保周自¶
涼奔魏(保周奔涼見一百十六/卷晉安帝義熙十年)魏封保周為張掖公¶
魏李順復奉使至涼(復扶又翻/使疏吏翻)涼王䝉遜遣中兵校郎¶
楊定歸謂順曰年衰多疾腰髀不隨不堪拜伏比三五¶
日消息小差當相見(比必寐/翻及也)順曰王之老疾朝廷所知¶
豈得自安不見詔使明日䝉遜延順入至庭中䝉遜箕¶