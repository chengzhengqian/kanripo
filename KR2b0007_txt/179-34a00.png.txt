長安劉方(敦煌郡/置𤓰州)有將帥之畧詔以方為交州道行軍¶
總管統二十七營而進方軍令嚴肅有犯必斬然仁愛¶
士卒有疾病者親臨撫養士卒亦以此懷之至都隆嶺¶
遇賊擊破之進軍臨佛子營先諭以禍福佛子懼請降¶
(降户/江翻)送之長安¶
三年秋八月壬申賜幽州摠管燕榮死(燕因/肩翻)榮性嚴酷¶
鞭撻左右動至千數嘗見道次叢荆以為堪作杖命取¶
之輒以試人人或自陳無罪榮曰後有罪當免汝既而¶