為御史大夫(上考異曰史記漢書張良傳皆云十二年/  擊黥布還愈欲易太子按百官表十年)¶
(趙堯為御史大夫則是/時太子位已定今從之)　初上以陽夏侯陳豨為相國¶
監趙代邊兵(夏音賈豨許豈翻又音希徐廣曰/為趙相國將兵守代監古衘翻)豨過辭¶
淮隂侯淮隂侯挈其手辟左右(辟音闢除也/屛除左右也)與之步於¶
庭仰天歎曰子可與言乎豨曰唯將軍令之淮隂侯曰¶
公之所居天下精兵處也而公陛下之信幸臣也人言¶
公之畔陛下必不信再至陛下乃疑矣三至必怒而自¶
將(將即/亮翻)吾為公從中起天下可圖也(為于/偽翻)陳豨素知其¶