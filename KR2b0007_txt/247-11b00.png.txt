真成立此軍(見二百二十三卷/代宗永泰元年)徳宗猶不許承襲使李¶
緘䕶喪歸東都(見二百三十五/卷貞元十年)敬宗不恤國務宰相又¶
無逺畧劉悟之死因循以授從諫從諫跋扈難制累上¶
表廹脇朝廷(事見文/宗紀)今垂死之際復以兵權擅付豎子¶
朝廷若又因而授之則四方諸鎮誰不思效其所為天¶
子威令不復行矣(復扶/又翻)上曰卿以何術制之果可克否¶
對曰稹所恃者河朔三鎮但得鎮魏不與之同則稹無¶
能為也若遣重臣往諭王元逵何𢎞敬(王元逵鎮帥何/𢎞敬魏帥也)¶