皆㑹於揚州(舊志揚州京師東南二千七百五十/三里至東都一千七百四十九里)各自¶
以失職怨望乃謀作亂以匡復廬陵王為辭思温為之¶
謀主使其黨監察御史薛仲璋求奉使江都(江都縣帯/揚州監古)¶
(衘翻使/䟽吏翻)令雍州人韋超詣仲璋告變云揚州長史陳敬¶
之謀反仲璋収敬之繫獄居數日敬業乘傳而至(雍於/用翻)¶
(傳知/戀翻)矯稱揚州司馬來之官云奉密㫖以髙州酋長馮¶
子猷謀反(酋慈由翻/長知兩翻)發兵討之於是開府庫令士曹參¶
軍李宗臣就錢坊驅囚徒工匠授以甲斬敬之於繫所¶