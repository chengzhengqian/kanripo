强者(强其/兩翻)既得此地而自退不守恐負陛下之爵禄故¶
也且臣之意算正欲先取涪城以漸而進若得涪城則¶
中分益州之地斷水陸之衝(魏已得劍閣進取成都涪/當其衝梁兵由内水而上)¶
(救成都涪亦當/其衝斷丁管翻)彼外無援軍孤城自守何能復持久哉¶
(復扶/又翻)臣今欲使軍軍相次聲勢連接先為萬全之計然¶
後圖功得之則大利不得則自全又巴西南鄭相距千¶
四百里去州迢遰(迢田聊翻遰徒/計翻迢遰逺也)恒多擾動(恒户/登翻)昔在¶
南之日以其統綰勢難曽立巴州鎮静夷獠(立巴州見/一百三十)¶