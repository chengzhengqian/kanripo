時詔書獨不赦庾楷𤣥以楷為武昌太守初郗恢為朝¶
廷拒西軍(為于/偽翻)𤣥未得江州欲奪恢雍州(雍於/用翻)以恢為¶
廣州恢聞之懼詢於衆衆皆曰楊佺期來者誰不勠力¶
若桓𤣥來恐難與為敵(桓氏世居西/楚故衆畏之)既而聞佺期代已¶
乃與閭丘羡謀阻兵拒之(閭丘羡時為南陽/太守雍之部屬也)佺期聞之¶
聲言𤣥來入沔(沔彌/兖翻)以佺期為前驅恢衆信之望風皆¶
潰恢請降(降户/江翻)佺期入府斬閭丘羡放恢還都至楊口¶
殷仲堪隂使人殺之及其四子託言羣蠻所殺　西秦¶