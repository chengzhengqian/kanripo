克矣(蔑無/也)頴從之以志為諮議參軍(諮議參軍晉公府/皆置之蓋取諮詢)¶
(謀議軍事也其位/在諸參軍之上)仍補左長史志毓之孫也(盧毓見七/十三卷魏)¶
(明帝景/初元年)頴以兖州刺史王彦冀州刺史李毅督䕶趙驤¶
石超等為前鋒逺近響應至朝歌(朝歌縣前漢屬河内/郡晉分屬汲郡隋大)¶
(業二年改朝歌縣為衛縣屬衛/州有紂所都朝歌城在縣西)衆二十餘萬超苞之孫¶
也(石苞事文帝武/帝功參佐命)常山王乂在其國與太原内史劉暾¶
各帥衆為頴後繼(暾他昆翻/帥讀曰率)新野公歆得冏檄未知所¶
從嬖人王綏曰趙親而彊齊疎而弱(歆父扶風王駿與/趙王倫皆宣帝子)¶