(其貌以驗/老小之實)戸口不實者里正黨長逺配(隋頒新令制人/五家為保保有)¶
(長保五為閭閭四為族皆有正畿外置里正/比閭正黨長比族正以相檢察焉長知兩翻)大功以下¶
皆令析籍以防容隠(堂兄弟其/服大功)於是計帳得新附一百¶
六十四萬餘口高熲請為輸籍法徧下諸州(輸籍凡民/間課輸皆)¶
(籍其數使州縣長吏不得/以走㺯出沒下户嫁翻)帝從之自是姦無所容矣諸¶
州調物每歲河南自潼闗河北自蒲坂輸長安者相屬¶
於路(調徒弔翻/屬之欲翻)晝夜不絶者數月　梁主殂諡曰孝明¶
皇帝廟號世宗世宗孝慈儉約境内安之太子琮嗣位¶