曰吾聞食人之禄者憂人之憂若吾獨往則将士誰肯¶
固志哉遂舉家之官葛榮逼州城或勸減弱小以避之¶
楷遣幼子及一女夜出既而悔之曰人謂吾心不固虧¶
忠而全愛也遂命追還賊至彊弱相懸又無守禦之具¶
楷撫勉将士以拒之莫不争奮皆曰崔公尚不惜百口¶
吾屬何愛一身連戰不息死者相枕(枕職/任翻)終無叛志辛¶
未城陷楷執節不屈榮殺之(藩翰之任保境安民上也/全城却敵次也死於城郭)¶
(豈得己哉崔楷闔家并命其志/節有可憐矣上之人實有罪焉)遂圍冀州　蕭寶寅出¶