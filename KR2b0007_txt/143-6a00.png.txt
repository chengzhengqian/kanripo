恭祖守廣陵城(崔恭祖為慧/景平西司馬)開門納之帝聞變壬子假¶
右衛將軍左興盛節都督建康水陸諸軍以討之慧景¶
停廣陵二日即收衆濟江初南徐兖二州刺史江夏王¶
寶𤣥娶徐孝嗣女為妃孝嗣誅(誅事見上/卷上年)詔令離昏寶¶
𤣥恨望慧景遣使奉寶𤣥為主寶𤣥斬其使因𤼵將吏¶
守城(使疏吏翻將/即亮翻下同)帝遣馬軍主戚平外監黄林夫助鎮¶
京口(戚姓也姓譜衛大夫食邑于戚因以為姓漢有/戚夫人又有臨轅矦戚鰓助鎮者助寳𤣥守)慧¶
景將渡江寶𤣥密與相應殺司馬孔矜典籖吕承緒及¶