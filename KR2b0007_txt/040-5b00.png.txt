(將即/亮翻)為其輕敵也(為于/偽翻)果然失吾名將聞其婦有孕生¶
女邪我子娶之生男邪我女嫁之不令其憂妻子也復¶
病尋愈追及王於薊相見甚驩(薊音/計)還至中山諸將復¶
上尊號王又不聽行到南平棘(賢曰縣名屬常山郡今/趙州縣故城在縣南)¶
諸將復固請之王不許諸將且出耿純進曰天下士大¶
夫捐親戚棄土壤從大王於矢石之間者其計固望攀¶
龍鱗附鳯翼以成其所志耳今大王留時逆衆不正號¶
位純恐士大夫望絶計窮則有去歸之思無為乆自苦¶