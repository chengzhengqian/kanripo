鎮(玫還邠州昌/符還鳳翔)潰軍所過焚掠克用進逼京城乙亥夜¶
令孜奉天子自開逺門出幸鳳翔(開逺門長安城西/面北來第一門)初¶
黄巢焚長安宫室而去諸道兵入城縱掠焚府寺民居¶
什六七王徽累年補葺僅完一二(自中和三年黄巢東/走王徽即補葺長安)¶
(宫室葺/七入翻)至是復為亂兵焚掠無孑遺矣(復扶/又翻)　是嵗賜¶
河中軍號䕶國¶
二年春正月鎮海牙將張郁作亂攻陷常州(皮考異曰/  光業見)¶
(聞録曰郁潤州小將也周寳差郁押兵士三百人戍於/海次因正旦酗酒殺使府安慰軍將度不免禍遂作亂)¶