下使申令孫入睢陵説闡闡出降索兒并令孫殺之(古/人)¶
(有言禍莫大於殺已降為申令孫之子殺/薛索兒張本説輸芮翻降户江翻下同)　山陽王休¶
祐在歷陽輔國將軍劉勔進軍小峴(勔彌兖翻/峴戸典翻)殷琰所¶
署南汝隂太守裴季之以合肥來降(沈約曰江左置南/汝隂郡所治即合)¶
(肥縣降/户江翻)　鄧琬性鄙闇貪吝既執大權父子賣官鬻爵¶
使婢僕出市道販賣酣歌博弈日夜不休(酣户/甘翻)大自矜¶
遇賔客到門者歷旬不得前内事悉委禇靈嗣等三人¶
羣小横恣競為威福於是士民忿怨内外離心(史言尋/陽敗亡)¶