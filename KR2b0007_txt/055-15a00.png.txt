羌破之(姐且也翻/又音紫)　三月辛巳赦天下　宛陵大姓羊¶
元羣罷北海郡(宛陵縣屬/河南尹)臧汚狼籍郡舍溷軒有竒巧¶
(賢曰溷/軒厠屋)亦載之以歸河南尹李膺表按其罪元羣行賂¶
宦官膺竟反坐(反坐按其罪而不/得行反自坐罪)單超弟遷為山陽太¶
守以罪繫獄廷尉馮緄考致其死(考鞠而致其死/罪也緄古本翻)中官¶
相黨共飛章誣緄以罪中常侍蘇康管霸固天下良田¶
美業(固障/固也)州郡不敢詰大司農劉祐移書所在依科品¶
沒入之帝大怒與膺緄俱輸作左校　夏四月甲寅安¶