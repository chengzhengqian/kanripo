(諸楊𤣥感之宗黨也/華户化翻鄉讀曰嚮)壬辰𤣥感解東都圍引兵西趣潼¶
闗(潼關在華隂/縣趣七喻翻)宣言我已破東都取闗西矣宇文述等¶
諸軍躡之至𢎞農宫(隋志河南郡陜縣後魏置陜州恒/農郡開皇初廢郡大業初廢州置)¶
(𢎞農宫恒農即𢎞農/後魏避諱改曰恒農)父老遮説𤣥感曰宫城空虚又多¶
積粟攻之易下(説式芮翻/易以豉翻)𤣥感以為然𢎞農太守蔡王¶
智積(觀此則帝廢陜州改為𢎞農郡也/智積高祖弟整之子守式又翻)謂官屬曰𤣥感¶
聞大將軍至欲西圖關中若成其計則難克也當以計¶
縻之使不得進不出一旬可以成擒及𤣥感軍至城下¶