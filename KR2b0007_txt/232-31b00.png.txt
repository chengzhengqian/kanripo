常服者四百人從至壇下辛未將盟尚結賛又請各遣¶
遊騎數十更相覘索(更工衡翻覘丑/廉翻索山客翻)瑊皆許之吐蕃伏¶
精騎數萬於壇西遊騎貫穿唐軍(穿尺/絹翻)出入無禁唐騎¶
入虜軍悉為所擒瑊等皆不知入幕易禮服(禮服盟/㑹之服)虜¶
伐鼓三聲(伐鼔擊/鼓也)大譟而至殺宋奉朝等於幕中(譟則/竈翻)¶
(朝直/遥翻)瑊自幕後出偶得它馬乗之伏鬛入其衘馳十餘¶
里衘方及馬口故矢過其背而不傷唐將卒皆東走虜¶
縱兵追擊或殺或擒之(衘古監翻過古禾翻/又古臥翻將即亮翻)死者數百¶