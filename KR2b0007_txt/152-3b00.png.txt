向背命送降名者各自還村俟臺軍舉三烽當亦舉烽¶
相應其無應烽者乃賊黨也當進擊屠之以所獲賞軍¶
於是村民轉相告語(背蒲妹翻語牛倨/翻降户江翻下同)雖實未降者亦¶
詐舉烽一宿之間火光遍數百里賊圍城者不測其故¶
各自散歸修義亦逃還與鳯賢俱請降丙子稚克潼闗¶
遂入河東㑹有詔廢鹽池税(魏朝盖謂弛鹽利以/與民可以得民也)稚上¶
表以為鹽池天産之貨宻邇京畿唯應寳而守之均贍¶
以理今四方多虞府藏罄竭冀定擾攘(冀定二州時為/葛榮杜洛周攻)¶