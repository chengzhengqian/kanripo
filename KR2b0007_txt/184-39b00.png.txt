因謂君素曰吾軍已敗義旗所指莫不響應事勢如此¶
卿宜早降君素曰公為國大臣主上委公以關中代王¶
付公以社稷奈何負國生降乃更為人作説客邪(降户/江翻)¶
(為于偽翻説輸/芮翻邪音耶)公所乘馬即代王所賜也公何面目乘¶
之哉通曰吁君素我力屈而來君素曰方今力猶未屈何¶
用多言通慙而退　東都米斗三錢人餓死者什二三¶
　庚子王世充軍士有亡降李密者密問世充軍中何¶
所為軍士曰比見益募兵再饗將士不知其故(比毗/至翻)密¶