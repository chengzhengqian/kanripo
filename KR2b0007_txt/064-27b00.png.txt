也時政在曹氏天子恭己(言恭己南面而已政事無所/預也孔子曰無為而治者其)¶
(舜也歟夫何為哉恭己正南面而已後世遂以政/在强臣已無所預為恭己舜之恭己果如是哉)悦志¶
在獻替(獻可/替否)而謀無所用故作是書其大畧曰為政之¶
術先屏四患(屏必/郢翻)乃崇五政偽亂俗私壊法放越軌奢¶
敗制(壊音怪敗/補邁翻)四者不除則政末由行矣是謂四患興¶
農桑以養其生審好惡以正其俗(好呼到翻/惡烏路翻)宣文教以¶
章其化立武備以秉其威明賞罰以統其法是謂五政¶
人不畏死不可懼以罪人不樂生不可勸以善故在上¶