攻之(質音致沈/持林翻)黙欲投李矩於新鄭(新鄭縣漢屬河南/郡晉省其地當在)¶
(滎陽郡界周宣王弟鄭桓公本封京兆之鄭縣其子武/公邑于虢鄫之間遂為鄭國左傳鄭莊公曰吾先君新)¶
(邑于此後遂為新鄭/縣以别京兆之鄭)矩使其甥郭誦迎之兵少不敢進¶
(少詩/沼翻)㑹劉琨遣參軍張肇帥鮮卑五百餘騎詣長安道¶
阻不通還過矩營矩說肇使擊漢兵(說輸/芮翻)漢兵望見鮮¶
卑不戰而走黙遂率衆歸矩漢主聰召曜還屯蒲坂¶
秋趙染攻北地麴允拒之染中弩而死(中竹/仲翻)　石勒始¶
命州郡閱實户口户出帛二匹榖二斛　冬十月以張¶