指揮使花虔將兵㑹廣德鎮遏使渦信屯廣德(渦古禾/翻姓也)¶
將復冦衣錦軍(復扶/又翻)吳越錢傳瓘就攻之　六月壬申¶
朔晉王遣張承業詣幽州與周德威議軍事　丙子蜀¶
主以道士杜光庭為金紫光祿大夫左諫議大夫封蔡¶
國公進號廣成先生光庭博學善屬文(屬之/欲翻)蜀主重之¶
頗與議政事　吳越錢傳瓘拔廣德虜花虔渦信以歸¶
　戊子以張萬進為平盧節度使　辛卯燕主守光遣¶
使詣張承業請以城降承業以其無信不許　蜀太子¶