之昭坐定仰曰昔太后桓王不以老臣屬陛下而以陛¶
下屬老臣(太后謂權母吳/氏也屬之欲翻)是以思盡臣節以報厚恩而¶
意慮淺短違逆盛㫖然臣愚心所以事國志在忠益畢¶
命而已若乃變心易慮以偷榮取容此臣所不能也吳¶
主辭謝焉　元城哀王禮卒　六月癸卯繁陽王穆卒¶
　戊申追尊髙祖大長秋曰髙皇帝(大長秋漢宦/者曹騰也)夫人¶
吳氏曰髙皇后　秋七月詔曰禮王后無嗣擇建支子¶
以繼大宗(嫡子之出相承為宗子庶/子之出為支子支岐出也)則當纂正統而奉¶