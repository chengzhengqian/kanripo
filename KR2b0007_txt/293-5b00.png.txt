在常州恐其侵逼潤州(九域志常州西北至/潤州一百七十一里)以宣潤大¶
都督燕王𢎞冀年少(少詩/照翻)恐其不習兵徴還金陵(還從/宣翻)¶
部將趙鐸言於𢎞冀曰大王元帥衆心所恃逆自退歸¶
所部必亂𢎞冀然之辭不就徴部分諸將為戰守之備¶
(分扶/問翻)龍武都虞候柴克宏再用之子也(柴再用事楊氏/為將屢立戰功)¶
(又及事徐/温父子)沈黙好施(沈持林翻好呼/到翻施式豉翻)不事家産雖典宿¶
衛日與賔客博奕飲酒未嘗言兵時人以為非將帥才¶
(將即亮翻/帥所類翻)至是有言克宏久不遷官者唐主以為撫州¶