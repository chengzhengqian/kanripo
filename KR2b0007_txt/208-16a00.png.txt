(妃幽廢不得良死禇遂良韓瑗以諌死/栁奭以王后親屬死其親屬皆流竄)上居諒隂以魏¶
元忠攝冢宰三日元忠素負忠直之望中外頼之武三¶
思憚之矯太后遺制慰諭元忠賜實封百户元忠捧制¶
感咽涕泗見者曰事去矣(知其不敢復/論武氏事也)　十二月丁夘上¶
始御同明殿見羣臣(見賢遍翻六典東都皇宫南面三/門中曰應天左曰與教右曰光政)¶
(光政之北曰明福明福之西曰崇賢門其内曰/集賢殿集賢之東曰億嵗殿又東曰同明殿)太后將¶
合𦵏乾陵給事中嚴善思上疏以為乾陵𤣥宫以石為¶
門鐡錮其縫(縫扶/用翻)今啟其門必須鐫鑿神明之道體尚¶