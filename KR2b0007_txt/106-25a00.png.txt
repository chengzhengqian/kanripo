(于定襄故城置朔州領盛樂廣牧二郡唐初平突厥置/雲中都督府於盛樂貞觀八年移雲州雲中郡及定襄)¶
(縣于今雲州而雲中都督府後又改單于都護府又改/安北都護府由是雲中定襄地名混亂不可考而盛樂)¶
(則一/也)務農息民國人悦之(史言拓跋/珪所以興)　三月大赦　泰¶
山太守張願以郡叛降翟遼(降户/江翻)初謝𤣥欲使朱序屯¶
梁國𤣥自屯彭城以北固河上西援洛陽朝議以征役¶
既久欲令𤣥置戍而還㑹翟遼張願繼叛北方騷動𤣥¶
謝罪乞解職詔慰諭令還淮隂　燕主垂追尊母蘭氏¶
為文昭皇后欲遷文明叚后以蘭氏配享太祖(叚氏燕/王皝之)¶