其克㨗則威振四海豈碌碌受人處分者邪(蕭衍此言/已有代齊)¶
(之心特權宜推奉南康以舉/兵耳處昌吕翻分扶問翻)初陳顯逹崔慧景之亂人¶
心不安或問時事於上庸太守杜陵韋叡(杜陵自漢以/來屬京兆晉)¶
(僑立京兆太守及杜陵令寄治襄陽/宋大明土斷割襄陽西界為實土)叡曰陳雖舊將非¶
命世才崔頗更事懦而不武(將即亮翻/更工衡翻)其赤族宜矣定¶
天下者殆必在吾州將乎(州刺史當方面摠兵權/故曰州將將即亮翻)乃遣¶
二子自結於蕭衍及衍起兵叡帥郡兵二千倍道赴之¶
(帥讀曰/率下同)華山太守藍田康絢帥郡兵三千赴衍(藍田縣/漢屬京)¶