(裁纚為帽自乘輿宴居下至庶/人無爵者皆服之被皮義翻)阜問帝曰此於禮何法¶
服也帝黙然不答自是不法服不以見阜阜又上疏欲¶
省宫人諸不見幸者乃召御府吏問後宫人數(少府屬/官有御)¶
(府令典官婢員吏七/十人吏從官三十人)吏守舊令對曰禁宻不得宣露阜¶
怒杖吏一百數之曰(數所/具翻)國家不與九卿為宻反與小¶
吏為宻乎帝愈嚴憚之散騎常侍蔣濟上疏曰昔句踐¶
養胎以待用(國語越王句踐困於㑹稽既反國命壯者/無取老婦老者無取壯妻女子十七不嫁)¶
(丈夫二十不娶其父母有罪將免乳者以告公令醫守/之生丈夫二壺酒一犬生女子二壺酒一豚生三人公)¶