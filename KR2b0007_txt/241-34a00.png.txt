學士李徳裕吉甫之子也以中書舍人李宗閔嘗對策¶
譏切其父恨之(譏切事見二百三十/七卷憲宗元和三年)宗閔又與翰林學¶
士元稹争進取有隙右補闕楊汝士與禮部侍郎錢徽¶
掌貢舉西川節度使段文昌翰林學士李紳各以書屬¶
所善進士於徽及牓出文昌紳所屬皆不預(屬之欲翻/下屬書同)¶
(牓者書取中進士/姓名而揭示之)及第者(取中進士謂之及第/言其文學及等第也)鄭朗覃¶
之弟裴譔度之子蘇巢宗閔之壻楊殷士汝士之弟也¶
文昌言於上曰今嵗禮部殊不公(殊絶/也)所取進士皆子¶