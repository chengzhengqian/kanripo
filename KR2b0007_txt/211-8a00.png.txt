必為其子隱(為于/偽翻)及聞崇奏喜問卿安從知之對曰知¶
古微時臣卵而翼之(左𫝊楚子西謂白公勝/曰勝如卵余翼而長之)臣子愚以¶
為知古必徳臣容其為非故敢干之耳上于是以崇為¶
無私而薄知古負崇欲斥之崇固請曰臣子無狀撓陛¶
下法(撓奴巧翻/又奴教翻)陛下赦其辠已幸矣苟因臣逐知古天¶
下必以陛下為私於臣累聖政矣(累力/瑞翻)上久乃許之辛¶
亥知古罷為工部尚書(上考異曰舊知古傳二年還京/  屢有顧問恩意甚厚尋改紫)¶
(㣲令姚崇深忌憚之隂加讒毀乃除工部尚書罷知政/事新傳亦云由黄門監改紫㣲令今據實録知古自黄)¶