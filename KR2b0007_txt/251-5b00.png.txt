(里/)闔城忷懼彦曾召諸將謀之皆泣曰比以銀刀兇悍¶
(比毗至翻悍矦/盰翻又下罕翻)使一軍皆蒙惡名殱夷流竄不無枉濫¶
今寃痛之聲未已而桂州戍卒復爾猖狂(復扶又/翻下同)若縱¶
使入城必為逆亂如此則闔境塗地矣不若乘其逺來¶
疲弊𤼵兵擊之我逸彼勞徃無不捷彦曾猶豫未決團¶
練判官温廷皓復言於彦曾曰安危之兆已在目前得¶
失之機決於今日今擊之有三難而捨之有五害詔釋¶
其罪而擅誅之一難也帥其父兄討其子弟二難也(帥/讀)¶