軍鉅鹿南棘原趙數請救於楚(數所角/翻下同)髙陵君顯在楚¶
見楚王曰宋義論武信君之軍必敗居數日軍果敗兵¶
未戰而先見敗徵(徵讀/曰證)此可謂知兵矣王召宋義與計¶
事而大説之(説讀/曰悦)因置以為上將軍項羽為次將范増¶
為末將以救趙諸别將皆屬宋義號為卿子冠軍(如淳/曰卿)¶
(者大夫之號子者子男之爵冠軍人之首也文頴曰卿/子人相褒尊之稱猶言公子也上將故言冠軍劉伯莊)¶
(曰公之子為公子卿子謂卿之子/也師古曰冠軍言其在諸軍之上)初楚懷王與諸將約¶
先入定闗中者王之(秦地西有隴關東有函谷闗南有/武闗北有臨晉闗西南有散闗秦)¶