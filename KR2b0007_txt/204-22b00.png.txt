楚金等死初有風雨變為景雲臣聞隂慘者刑也陽舒¶
者德也聖人法天天亦助聖天意如此陛下豈可不承¶
順之哉今又隂雨臣恐過在獄官凡繫獄之囚多在極¶
法道路之議或是或非陛下何不悉召見之自詰其罪¶
(詰去/吉翻)罪有實者顯示明刑濫者嚴懲獄吏使天下咸服¶
人知政刑豈非至德克明哉¶
天授元年(是年九月方/改元天授)十一月庚辰朔日南至太后享¶
萬象神宫赦天下始用周正改永昌元年十一月為載¶