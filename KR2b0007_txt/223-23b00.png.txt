(宗子/也)　党項冦同州郭子儀使開府儀同三司李國臣¶
擊之曰虜得間則出掠(間古/莧翻)官軍至則逃入山宜使嬴¶
師居前以誘之勁騎居後以覆之國臣與戰於澄城北¶
(澄城春秋左傳北徴之地漢為徴縣属馮翊音澄後魏/為澄城縣并置澄城郡隋廢郡存縣唐属同州九域志)¶
(縣在州北/九十里)大破之斬首捕虜千餘人　夏五月癸丑初¶
行五紀厯(寳應元年六月望戊夜月蝕三之一官厯加/時在日出後有交不署蝕代宗以至徳厯不)¶
(與天合詔司天臺官属郭獻之等復用麟徳元紀更立/歳差增損遲疾交㑹及五星差數以寫大衍舊術上元)¶
(七曜起虗四度帝為/製序題曰五紀厯)　庚申禮部侍郎楊綰奏歲貢孝¶