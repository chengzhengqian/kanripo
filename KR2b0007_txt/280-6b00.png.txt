士卒心今據形勝之地士馬精彊若稱兵傳檄(稱舉/也)帝¶
業可成奈何以一紙制書自投虎口乎掌書記洛陽桑¶
維翰曰主上初即位明公入朝主上豈不知蛟龍不可¶
縱之深淵邪(古語有之魚不可脱于/淵神龍失勢與蚯蚓同)然卒以河東復授¶
公(卒子恤翻/復扶又翻)此乃天意假公以利器明宗遺愛在人主¶
上以庶孽代之羣情不附公明宗之愛壻今主上以反¶
逆見待此非首謝可免(首式/又翻)但力為自全之計契丹素¶
與明宗約為兄弟今部落近在雲應(契丹牙帳自明宗/長興三年屯納喇)¶