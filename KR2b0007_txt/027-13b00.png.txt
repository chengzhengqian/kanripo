(罪/也)自是後不敢復有所請(復扶/又翻)然自漢興言治民吏以¶
霸為首(治直/之翻)　三月上幸河東祠后土減天下口錢(如/淳)¶
(曰漢儀注民年七嵗至十四出口賦錢人二十三二/十錢以食天子其三錢者武帝加口錢以補車騎馬)赦¶
天下殊死以下　六月辛酉以西河太守杜延年為御¶
史大夫(考異曰荀紀作辛巳百官表作辛/酉按長歴此月丙午朔無辛巳)置西河北地¶
屬國以處匈奴降者(處昌/吕翻)　廣陵厲王胥使巫李女須¶
祝詛上求為天子(師古曰女須者巫之名/也祝職救翻詛芷助翻)事覺藥殺巫¶
及宫人二十餘人以絕口公卿請誅胥¶