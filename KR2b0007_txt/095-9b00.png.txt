而不妬忌更過之(呂后能誅韓信彭越劉/氏不能制虎殆不及也)趙河東王生¶
鎮闗中石朗鎮洛陽(劉𦙍之西奔也石生自洛/陽鎮長安朗代生鎮洛陽)冬十月¶
生朗皆舉兵以討丞相虎生自稱秦州刺史遣使來降¶
(降戸/江翻)氐帥蒲洪自稱雍州刺史西附張駿(咸和四年洪/降于虎今以)¶
(趙亂而叛/帥所類翻)虎留太子邃守襄國將步騎七萬攻朗于金¶
墉金墉潰獲朗刖而斬之(將即亮翻騎奇/寄翻刖音月)進向長安以¶
梁王挺為前鋒大都督(挺虎之/干也)生遣將軍郭權帥鮮卑¶
涉璝衆二萬為前鋒以拒之(帥讀曰率/璝公回翻)生將大軍繼發¶