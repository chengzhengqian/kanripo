艾闔棺定謚死無所恨(謚神/至翻)則天下狥名之士思立功¶
之臣必投湯火樂為陛下死矣(樂音洛為/于偽翻)帝善其言而¶
未能從會帝問給事中樊建以諸葛亮之治蜀(樊建故/蜀臣治)¶
(直之/翻)曰吾獨不得如亮者而臣之乎建稽首曰陛下知¶
鄧艾之寃而不能直(稽音/啓)雖得亮得無如馮唐之言乎¶
(言不能用也馮唐事見/十四卷漢文帝十四年)帝笑曰卿言起我意乃以艾孫¶
朗為郎中　吳人多言祥瑞者吳主以問侍中韋昭昭¶
曰此家人筐篋中物耳(言祥瑞而謂之家人筐篋中物/者葢稱引圖緯以言祥瑞之應)¶