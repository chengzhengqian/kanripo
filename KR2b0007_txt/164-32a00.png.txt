魏達奚武逆擊之大破乾運於白馬陳其俘馘於南鄭¶
城下且遣人辱宜豐侯循循怒出兵與戰都督楊紹伏¶
兵擊之殺傷殆盡劉璠還至白馬西(劉璠自成都還魏/收志華陽郡沔陽)¶
(縣有白馬城宜豐侯循𫝊璠見禽於嶓冢嶓冢/縣亦屬華陽郡五代志漢中郡西縣舊曰嶓冢)為武所¶
獲送長安太師泰素聞其名待之如舊交時南鄭久不¶
下武請屠之泰將許之璠請之於朝(朝謂魏朝也/朝直遥翻)㤗怒¶
不許璠泣請不已泰曰事人當如是乃從其請　五月¶
庚午司空南平王恪等復勸進(復扶/又翻)湘東王猶不受遣¶