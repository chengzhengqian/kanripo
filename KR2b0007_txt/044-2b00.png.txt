河太守求内附(郡國志西河郡在雒陽/北千二百里守式又翻)兩骨都矦頗覺¶
其意㑹五月龍祠(匈奴諸王毎嵗五月㑹龍城祠南匈/奴傳曰匈奴俗嵗有三龍祠常以正)¶
(月五月九/月戊日)勸單于誅比比弟漸將王在單于帳下(南匈/奴傳)¶
(大臣貴者左賢王次左谷蠡王次右賢王次右谷蠡王/謂之四角次左右日逐王次左右温禺鞮王次左右斬)¶
(將王是為六角漸當作/斬傳寫誤加水旁耳)聞之馳以報比比遂聚八部兵¶
四五萬人待兩骨都矦還欲殺之骨都矦且到知其謀¶
亡去單于遣萬騎擊之見比衆盛不敢進而還　是嵗¶
鬲矦朱祐卒(范書朱祐傳/二十四年卒)祐為人質直尚儒學為將多¶