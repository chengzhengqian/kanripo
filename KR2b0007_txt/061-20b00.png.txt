(帝母董太后之姪於獻帝為丈人/蓋古無丈人之名故謂之舅也)郭汜欲令車駕幸高¶
陵(高陵縣/屬馮翊)公卿及濟以為宜幸𢎞農大㑹議之不决帝¶
遣使諭汜曰弘農近郊廟(近其/靳翻)勿有疑也汜不從帝遂¶
終日不食汜聞之曰可且幸近縣八月甲辰車駕幸新¶
豐丙子郭汜復謀脅帝還都郿(復扶又/翻下同)侍中种輯知之¶
宻告楊定董承楊奉令㑹新豐郭汜自知謀泄乃棄軍¶
入南山(自新豐驪山西接/終南謂之南山)　曹操圍雍丘張邈詣袁術¶
求救未至為其下所殺　冬十月以曹操為兖州牧¶