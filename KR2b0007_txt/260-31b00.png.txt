修好以贖落落全忠不許以與羅𢎞信使殺之(羅𢎞信/既殺李)¶
(克用之子則與克用為深仇而汴魏之/交益固矣此全忠之術也好呼到翻)克用引軍還葛¶
從周自洹水引兵濟河屯于楊劉復擊鄆(復扶/又翻)及兖鄆¶
河東之兵戰于故樂亭破之兖鄆屬城皆為汴人所據¶
屢求救於李克用克用發兵赴之為羅𢎞信所拒不得¶
前兖鄆由是不振　初李克用屯渭北(謂自邠寧還/屯渭北時也)李¶
茂貞韓建憚之事朝廷禮甚恭克用去(謂歸河/東也)二鎮貢¶
獻漸疎表章驕慢上自石門還於神䇿兩軍之外更置¶