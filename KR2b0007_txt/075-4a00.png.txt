(郡地冉駹所居也宋白曰茂州通化郡古汶山郡劉昫/曰維州薛城縣蜀將姜維討汶山叛羌即此地也今州)¶
(城即姜維故/壘汶讀曰岷)漢主數出逰觀増廣聲樂太子家令巴西¶
譙周上疏諫曰昔王莽之敗豪桀並起以争神器才智¶
之士思望所歸未必以其勢之廣陿惟其德之厚薄也¶
於時更始公孫述等多已廣大(更工/衡翻)然莫不快情恣欲¶
怠於為善世祖初入河北馮異等勸之曰當行人所不¶
能為者遂務理寃獄崇節儉北州歌歎聲布四逺於是¶
鄧禹自南陽追之(事見三十九卷/漢更始元年)吳漢冦恂素未之識¶