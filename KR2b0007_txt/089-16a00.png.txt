衆十餘萬臨河置戌石勒表稱嶷有專據東方之志請¶
討之漢主聰恐勒滅嶷不可復制(復扶又/翻下同)弗許聰納中¶
䕶軍靳凖二女月光月華(靳居/惞翻)立月光為上皇后劉貴¶
妃為左皇后月華為右皇后左司𨽻陳元達極諫(聰置/左右)¶
(司/𨽻)以為並立三后非禮也聰不悅以元達為右光禄大¶
夫外示優崇實奪其權於是太尉范隆等皆請以位讓¶
元達聰乃復以元達為御史大夫儀同三司月光有穢¶
行(行下/孟翻)元達奏之聰不得已廢之月光慙恚自殺(恚於/避翻)¶