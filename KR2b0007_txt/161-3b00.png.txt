大悦曰活我者卿也癸丑黯開門納景景遣其将分守¶
四門詰責黯将斬之(将即亮翻下/同詰去吉翻)既而撫手大笑置酒¶
極歡黯叡之子也(合肥之役黯請叡下城避箭其懦闇/可知矣然使黯能拒景梁朝亦将敇)¶
(黯納/之)朝廷聞景敗未得審問或云景與将士盡沒上下¶
咸以為憂侍中太子詹事何敬容詣東宫太子曰淮北¶
始更有信侯景定得身免不如所𫝊敬容曰得景遂死¶
深為朝廷之福太子失色問其故敬容曰景翻覆叛臣¶
終當亂國太子於𤣥圃自講老荘(自蕭齊以來東宫有/𤣥圃崑崙之山三級)¶