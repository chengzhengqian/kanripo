不得禄者又州縣亦無等級或自大入小或初久後逺¶
皆無定制光庭始奏用循資格各以罷官若干選而集¶
(謂罷官之後經選凡幾各/以多少為次而集于吏部)官髙者選少(少詩/沼翻)卑者選多¶
無問能否選滿即注限年躡級毋得踰越非負譴者皆¶
有升無降(此即後魏崔亮之停年格循而行之至/今猶然才俊之士老於常調者多矣)其庸¶
愚沈滯者皆喜(沈持/林翻)謂之聖書而才俊之士無不怨歎¶
宋璟爭之不能得光庭又令流外行署亦過門下省審¶
(省悉/景翻)　五月吐蕃遣使致書于境上求和(使疏/吏翻)　初契¶