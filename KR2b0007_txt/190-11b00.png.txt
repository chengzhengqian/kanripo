(谷渾置疊州於疊川旭州於洮源岷州於臨洮義寧元/年改臨洮於溢樂後周書曰於河州雞鳴防置旭州於)¶
(宕州渠株川置岷州吐從暾入聲谷/音浴洮土刀翻旭吁玉翻長知兩翻)　乙卯遣淮安王¶
神通擊徐圓朗　丁卯劉黑闥引突厥寇定州　秋七¶
月甲申為秦王世民營𢎞義宫(𢎞義宫後改為大安宫/在宫城外西偏為于偽)¶
(翻/)使居之世民擊徐圓朗下十餘城聲振淮泗杜伏威¶
懼請入朝(朝直遙/翻下同)世民以淮濟之間畧定(濟子/禮翻)使淮安¶
王神通行軍總管任瓌李世勣攻圓朗乙酉班師　丁¶
亥杜伏威入朝延升御榻拜太子太保仍兼行臺尚書¶