三載無過則升一等其民調一夫一婦帛一匹粟二石¶
大率十匹為公調二匹為調外費三匹為百官俸此外¶
復有雜調(調徒弔翻俸扶/用翻復扶又翻)民年八十已上聽一子不從¶
役孤獨癃老篤疾貧窮不能自存者三長内迭養食之¶
(食讀/曰飤)書奏詔百官通議中書令鄭羲等皆以為不可太¶
尉丕曰臣謂此法若行於公私有頼但方有事之月校¶
比户口民必勞怨請過今秋至冬乃遣使者於事為宜¶
冲曰民可使由之不可使知之(論語孔/子之言)若不因調時(調/時)¶