同三司　魏胡太后以天文有變欲以崇憲髙太后當¶
之戊申夜髙太后暴卒冬十月丁夘以尼禮𦵏於北邙¶
(尼女夷/翻下同)諡曰順皇后百官單衣邪巾(古者二十成人士/冠庶人巾邪巾者)¶
(邪厭於首捨衰絰喪冠而/單衣邪巾示不成喪也)送至墓所事訖而除　乙亥¶
以臨川王宏為司徒　魏胡太后遣使者宋雲與比丘¶
惠生如西域求佛經(比丘僧也比毗/至翻下連比同)司空任城王澄奏¶
昔髙祖遷都制城内唯聴置僧尼寺各一餘皆置於城¶
外蓋以道俗殊歸欲其浄居塵外故也正始三年沙門¶