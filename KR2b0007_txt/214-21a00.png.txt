卿嫌仙客寒㣲如卿有何閥閲九齡曰臣嶺海孤賤(九/齡)¶
(韶州/人)不如仙客生於中華(牛仙客/涇州人)然臣出入臺閣典司¶
誥命有年矣(九齡厯司勲員/外郎中書舍人)仙客邊隅小吏目不知書¶
若大任之恐不愜衆望(愜苦/叶翻)林甫退而言曰茍有才識¶
何必辭學天子用人有何不可十一月戊戌賜仙客爵¶
隴西縣公食實封三百户　初上欲以李林甫為相問¶
於中書令張九齡九齡對曰宰相繫國安危陛下相林¶
甫臣恐異日為廟社之憂上不從時九齡方以文學為¶