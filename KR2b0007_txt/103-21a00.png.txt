之急卿不得復辭(復扶/又翻)泰乃從命至長安猛見之笑曰¶
髙子伯於今乃來何其遟也(髙泰字/子伯)泰曰罪人來就刑¶
何問遟速猛曰何謂也泰曰昔魯僖公以泮宫發頌(詩/魯)¶
(頌泮水頌僖公/能脩泮宫也)齊宣王以稷下垂聲(史記齊宣王喜文/學遊説之士騶衍)¶
(淳于髠田駢慎到接子環淵之徒七十六人皆賜列第/稷下學士且數百千人劉向别録曰齊有稷門城門也)¶
(談説之士期會於稷下也虞喜曰/齊有稷山立館其下以待遊士)今陽平公開建學宫¶
追蹤齊魯未聞明詔褒美乃更煩有司舉劾(劾户槩翻/又户得翻)¶
明公阿衡聖朝懲勸如此下吏何所逃其罪乎猛曰是¶