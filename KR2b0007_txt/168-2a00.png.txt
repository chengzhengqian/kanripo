(南至柵口三百九十/里今謂之新婦口)侯瑱督諸軍出屯蕪湖(瑱他甸翻/又音鎮)¶
相持百餘日東關春水稍長(長知/两翻)舟艦得通琳引合肥¶
漅湖之衆舳艫相次而下(艦戶黯翻漅音巢又/子小翻舳艫音逐盧)軍勢甚¶
盛瑱進軍虎檻洲琳亦出船列於江西隔洲而泊明日¶
合戰琳軍少却退保西㟁(少詩/沼翻)及夕東北風大起吹其¶
舟艦並壊沒於沙中浪大不得還浦及旦風静琳入浦¶
治船(治直/之翻)瑱等亦引軍退入蕪湖周人聞琳東下遣都¶
督荆襄等五十二州諸軍事荆州刺史史寜將兵數萬¶