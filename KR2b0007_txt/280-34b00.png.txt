(府晉興又改為廣晉府/以易世而易府名也)　安逺節度使盧文進聞帝為¶
契丹所立自以本契丹叛將(盧文進自契丹來奔見二/百七十五巻明宗天成元)¶
(年/)辛丑弃鎮奔吳(九域志安州東至黄州四百里東南/至卾州三百六十里黄卾皆吳土也)¶
所過鎮戍召其主將告之故皆拜辭而退　徐知誥以¶
鎮南節度使太尉兼中書令李徳誠徳勝節度使兼中¶
書令周本位望隆重欲使之帥衆推戴本曰我受先王¶
大恩(周本所言先王謂楊/行宻也帥讀曰率)自徐温父子用事恨不能救¶
楊氏之危又使我為此可乎其子𢎞祚强之(强其/兩翻)不得¶