髙郁策(軍都判官諸軍都判官也髙郁在/馬殷府其位任在行軍司馬之上)鑄鉛鐵為¶
錢商旅出境無所用之皆易它貨而去故能以境内¶
所餘之物易天下百貨國以富饒湖南民不事桑蠶¶
郁命民輸税者皆以帛代錢未幾民間機杼大盛(幾/居)¶
(豈翻髙郁佐馬殷治湖南巧于使民/而民勸趨于利葢學管子之術者也)　吳越王鏐遣¶
使者沈瑫致書以受玉冊封吳越國王告於吳(瑫土/刀翻)¶
吳人以其國名與已同(嫌其居越而/兼吳國之名)不受書遣瑫還¶
仍戒境上無得通吳越使者及商旅¶