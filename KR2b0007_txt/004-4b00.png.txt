中人後出者夷(令力/正翻)宫中人悉出主父欲出不得又不¶
得食探雀鷇而食之(爾雅曰生哺鷇生噣雛釋云辯鳥/子之異名也鳥子生而須母哺食)¶
(者為鷇謂燕雀之屬也生而能自啄食者/為雛謂雞雉之屬也探吐南翻鷇居候翻)三月餘餓死¶
沙丘宫主父定死乃發喪赴諸侯主父初以長子章為¶
太子後得吳娃愛之(長知丈翻吳娃謂吳廣之女孟姚/也見上巻五年吳楚之間謂美女)¶
(曰娃娃音/於佳翻)為不出者數歲(為于/偽翻)生子何乃廢太子章而¶
立之(何即惠/文王也)吳娃死愛弛憐故太子欲兩王之猶豫未¶
决故亂起　秦樓緩免相魏冉代之(相息/亮翻)¶