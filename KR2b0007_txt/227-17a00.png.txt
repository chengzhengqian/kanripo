受恩何忍聞此願奉尚書一戰不勝則以死繼之(尚辰/羊翻)¶
悦曰諸公不以悦䘮敗而弃之悦雖死敢忘厚恩於地¶
下乃與諸將各斷髮約為兄弟誓同生死悉出府庫所¶
有及歛富民之財得百餘萬以賞士卒衆心始定(田悦/善敗)¶
(不亡所謂/盗亦有道)復召貝州刺史邢曹俊使之整部伍繕守備¶
軍勢復振(悦不用邢曹俊見上卷上/年復扶又翻又音如字)李納軍於濮陽為¶
河南軍所逼奔還濮州(濮考異曰時濮州治鄄城别有/  陽縣按九域志濮陽縣東至)¶
(濮州九十里/濮博木翻)徴援兵於魏州田悦遣軍使符璘將三百¶