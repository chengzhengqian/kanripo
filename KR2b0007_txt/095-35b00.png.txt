其首洗血置盤上與賓客傳觀之又烹其肉共食之(好/呼)¶
(到/翻)河間公宣樂安公韜皆有寵於虎邃疾之如讎虎荒¶
耽酒色喜怒無常使邃省可尚書事(省悉/景翻)每有所闗白¶
虎恚曰此小事何足白也時或不聞又恚曰何以不白¶
(恚於避翻/恨怒也)誚責笞棰(誚才笑翻/棰止蘂翻)月至再三邃私謂中庶¶
子李顔等曰官家難稱(稱天子為官家始見於此西漢/謂天子為縣官東漢謂天子為)¶
(國家故兼而稱之或曰五帝官天下/三王家天下故兼稱之難稱尺證翻)吾欲行冒頓之事¶
(事見十一卷漢高/帝六年冒莫北翻)卿從我乎顔等伏不敢對秋七月邃¶