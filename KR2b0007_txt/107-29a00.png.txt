都(都聚也其地當在牛川夷/人放牧於此聚㑹因名)茍曜有衆一萬宻召秦主¶
登許為内應登自曲牢向繁川(繁川盖即杜陵/縣之樊川也)軍于馬¶
頭原五月後秦主萇引兵逆戰登擊破之斬其右将軍¶
吳忠萇收衆復戰(復扶又/翻下同)姚碩徳曰陛下慎於輕戰每¶
欲以計取之今戰失利而更前逼賊何也萇曰登用兵¶
遲緩不識虚實今輕兵直進遥據吾東(馬頭原之地/盖在長安東)¶
此必茍曜豎子與之有謀也(善用兵者觀敵之動而/察知其情是以䏻制勝)緩之¶
則其謀得成故及其交之未合急擊之以敗散其事耳¶