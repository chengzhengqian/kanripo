也以南平王恪為湘州刺史侯景以趙伯超為東道行¶
臺據錢塘以田遷為軍司據富春以李慶緒為中軍都¶
督謝答仁為右廂都督李遵為左廂都督以討劉神茂¶
　己卯加侯景九錫漢國置丞相以下官己丑豫章王¶
棟禪位于景景即皇帝位于南郊還登太極殿其黨數¶
萬皆吹脣鼓譟而上(上時/掌翻)大赦改元太始封棟為淮陰¶
王并其二弟橋樛同鎻於密室(樛居/蚪翻)王偉請立七廟景¶
曰何謂七廟偉曰天子祭七世祖考并請七世諱景曰¶