才能見任昭夫人王氏言於昭曰(昭夫人王氏肅之女/也生晉武帝齊王攸)¶
(後謚文/明皇后)㑹見利忘義好為事端(好呼/到翻)寵過必亂不可大¶
任及㑹将伐漢西曹屬邵悌言於晉公曰(自漢以來丞/相有東西曹)¶
(掾/屬)今遣鍾㑹率十餘萬衆伐蜀愚謂㑹單身無任(魏制/凡遣)¶
(将帥皆留其家以為質任㑹/單身無子弟故曰單身無任)不若使餘人行也晉公笑¶
曰我寧不知此邪蜀數為邉宼師老民疲我今伐之如¶
指掌耳(指掌言易也/數所角翻)而衆言蜀不可伐夫人心豫怯則¶
智勇並竭智勇並竭而彊使之(彊其/兩翻)適所以為敵禽耳惟鍾¶