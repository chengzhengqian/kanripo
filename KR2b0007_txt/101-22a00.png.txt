事遂寢帝無嗣丁酉皇太后詔以琅邪王奕承大統(奕/當)¶
(作/弈)百官奉迎于琅邪第是日卽皇帝位大赦　秦大赦¶
改元建元　燕太宰恪呉王垂共攻洛陽恪謂諸將曰¶
卿等常患吾不攻今洛陽城高而兵弱易克也(易以/䜴翻)勿¶
更畏懦而怠惰遂攻之三月克之執揚武將軍沈勁勁¶
神氣自若恪將宥之中軍將軍慕輿䖍曰勁雖奇士觀¶
其志度終不爲人用今赦之必爲後患遂殺之恪略地¶
至崤澠(崤崤谷也澠澠/池也澠彌兖翻)闗中大震秦王堅自將屯陝城¶