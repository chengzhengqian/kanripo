(陵縣在滁州/全椒縣南)布遣人告凌云道逺不能自致乞兵見迎¶
凌騰布書(騰𫝊也/上也)請兵馬迎之征東將軍滿寵以為必¶
詐不與兵而為凌作報書曰知識邪正欲避禍就順去¶
暴歸道甚相嘉尚今欲遣兵相迎然計兵少則不足相¶
衛多則事必逺聞(聞音/問)且先宻計以成本志臨時節度¶
其宜㑹寵被書入朝(被皮義翻/朝直遥翻)敕留府長史若凌欲往¶
迎勿與兵也凌於後索兵不得(索山/客翻)乃單遣一督將步¶
騎七百人往迎之布夜掩擊督將迸走死傷過半(迸北/孟翻)¶