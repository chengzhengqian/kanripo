敢竊議此崔𦙍賣臣耳(史言朱全/忠之狡猾)帝自離長安日憂不¶
測與皇后終日沈飲或相對涕泣(離力智翻是年正月/壬戌帝離長安而東)¶
(沈持/林翻)全忠使樞密使蔣𤣥暉伺察帝動靜皆知之(伺相/吏翻)¶
帝從容謂𤣥暉曰徳王朕之愛子全忠何故堅欲殺之¶
因泣下齧中指血流𤣥暉具以語全忠(史言昭宗之輕/脱以速禍從千)¶
(容翻齧五結/翻語牛倨翻)全忠愈不自安時李茂貞楊崇本李克用¶
劉仁恭王建楊行密趙匡凝移檄往來皆以興復為辭¶
全忠方引兵西討(西討/岐邠)以帝有英氣恐變生於中欲立¶