(頗與囊槖為姦/至是遣歸國也)命宗正少卿李誠使回鶻諭意以緩其¶
期　李愬謀襲蔡州表請益兵詔以昭義河中鄜坊歩¶
騎二千給之丁酉愬遣十將馬少良將十餘騎廵邏(十/將)¶
(軍中小校也/邏郎佐翻)遇呉元濟捉生虞候丁士良與戰擒之士¶
良元濟驍將常為東邊患(言唐鄧之/東邊也)衆請刳其心愬許¶
之既而召詰之士良無懼色愬曰真丈夫也命釋其縛¶
士良乃自言本非淮西士貞元中𨽻安州與呉氏戰為¶
其所擒自分死矣(分扶/問翻)呉氏釋我而用之我因呉氏而¶