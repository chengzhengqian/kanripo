樂之後好為手詔詩章以賜侍臣或文詞率爾所言穢¶
雜邈應時收歛還省(省謂中書省被皮義/翻樂音洛好呼到翻)刋削皆使可¶
觀經帝重覽(重直/龍翻)然後出之時議以此多邈　冬十月¶
癸酉朔日有食之　秦王堅下詔曰新喪賢輔百司或¶
未稱朕心可置聽訟觀于未央南(喪息浪翻稱尺證/翻下同觀古玩翻)朕¶
五日一臨以求民隠今天下雖未大定權可偃武修文¶
以稱武矦雅㫖其增崇儒敎禁老莊圖䜟之學犯者棄¶
市(王猛諡武侯稱尺/證翻䜟楚譛翻)妙簡學生太子及公侯百僚之子¶