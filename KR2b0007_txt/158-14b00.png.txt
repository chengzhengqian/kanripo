　魏置紙筆於陽武門外以求得失　十一月乙亥東¶
魏使散騎常侍王元景魏收來聘　東魏人以正光厯¶
浸差(魏行正光厯見一百/四十九卷普通三年)命校書郎李業興更加脩正¶
(杜佑曰漢之蘭臺及後漢東觀皆藏書之室當時文學/之士使讐校于其中故有校書之職盖有校書之任而)¶
(未為官也故以郎居其任則謂之校書郎以郎中居/其任則謂之校書郎中至後魏始置祕書校書郎)以¶
甲子為元號曰興光厯既成行之　散騎常侍朱异奏¶
頃來置州稍廣而小大不倫請分為五品其位秩髙卑¶
參僚多少皆以是為差(參僚即/參佐)詔從之於是上品二十¶