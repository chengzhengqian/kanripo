此驕縱無所忌憚盗取縣官財所部官屬無罪受戮者¶
相繼浙西布衣崔善貞詣闕上封事言宫市進奉及鹽¶
鐵之弊因言錡不法事上覽之不悦命械送錡錡聞其¶
將至先鑿阬于道旁己亥善貞至并鎻械内阬中生瘞¶
之(瘞於/計翻)逺近聞之不寒而慄錡復欲為自全計増廣兵¶
衆選有材力善射者謂之挽彊(言其力能挽彊弓也/杜甫詩挽弓當挽彊)胡¶
奚雜類謂之蕃落(胡奚之俘配𨽻江/南者錡收養之)給賜十倍它卒轉¶
運判官盧坦屢諫不悛(悛丑/縁翻)與幕僚李約等皆去之約¶