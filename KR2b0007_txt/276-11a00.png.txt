元大有命左右街使蘇章將神弩三千戰艦百艘救封¶
州(漢都畨禺倣唐上京置左右街使九/域志廣州西至封州六百一十里)章至賀江沈鐵¶
絙於水(沈持林翻/絙居登翻)兩岸作巨輪挽絙築長堤以隠之伏¶
壯士於堤中章以輕舟逆戰陽不利楚人逐之入堤中¶
挽輪舉絙楚艦不能進退以强弩夾水射之(射而/亦翻)楚兵¶
大敗解圍遁去漢主以章為封州團練使　夏四月以¶
鄴都留守從榮為河東節度使北都留守以客省使太¶
原馮贇為副留守(贇於/倫翻)夾馬指揮使新平楊思權為步¶