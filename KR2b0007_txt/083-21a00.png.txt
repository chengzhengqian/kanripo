矦不從者誅三族衆皆從之又矯詔開門夜入陳兵道¶
南(御道之/南也)遣翊軍校尉齊王冏(武帝太康元年置翊/軍校尉冏居永翻)將¶
百人排閤而入華林令駱休為内應(華林令華林園令/也魏起芳林園後)¶
(避齊王芳諱改曰華林園有天淵池池中有魏文帝九/花叢殿晉志華林令屬大鴻臚姓譜齊太公之後有公)¶
(子駱子孫以為氏/又秦之先有大駱)迎帝幸東堂以詔召賈謐於殿前將¶
誅之謐走入西鍾下呼曰阿后救我(呼大故翻阿今/相傳從安入聲)就¶
斬之賈后見齊王冏驚曰卿何為來冏曰有詔收后后¶
曰詔當從我出何詔也后至上閤遥呼帝曰陛下有婦¶