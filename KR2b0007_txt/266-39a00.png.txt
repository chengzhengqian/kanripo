恐懼大泣曰吾兒冲㓜禍難如此(難乃/旦翻)願保百口歸廬¶
州公之惠也温曰張顥弑逆不可不誅夫人宜自安初¶
温與顥謀弑威王温曰參用左右牙兵心必不一不若¶
獨用吾兵顥不可温曰然則獨用公兵顥從之至是窮¶
治逆黨皆左牙兵也由是人以温為實不知謀也(原情/定罪)¶
(徐温宜與張顥同科而徐温得免弑君之/名遂專吳國之政殆天啟之也治直之翻)隆演以温為¶
左右牙都指揮使軍府事咸取决焉以嚴可求為揚州¶
司馬温性沈毅(沈持/林翻)自奉簡儉雖不知書使人讀獄訟¶