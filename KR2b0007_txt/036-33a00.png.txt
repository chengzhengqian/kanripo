文金匱策書神明詔告屬予以天下兆民(師古曰屬委/付也音之欲)¶
(翻/)赤帝漢氏高皇帝之靈承天命傳金策之書予甚祇¶
畏敢不欽受以戊辰直定(師古曰以建除/之次其日當定)御王冠即眞¶
天子位定有天下之號曰新(因新都國/以定號也)其改正朔易服¶
色變犧牲殊徽幟異器制(師古曰徽幟通謂旌旗/之屬也幟音式志翻)以十¶
二月朔癸酉為始建國元年正月之朔以雞鳴為時(以/十)¶
(二月為正以丑時/為十二時之始也)服色配徳上黄犧牲應正用白(以土/繼火)¶
(故尚黄萬物紐牙於丑/其色白故應正用白)使節之旄幡皆純黄其署曰新¶