四月吳主殂(年七/十一)孫𢎞素與諸葛恪不平懼為恪所治¶
(治直/之翻)祕不發喪欲矯詔誅恪孫峻以告恪恪請𢎞咨事¶
(謀事/曰咨)於坐中殺之(坐徂/卧翻)乃發喪諡吳主曰大皇帝(沈約/曰諡)¶
(大諡法/所不載)太子亮即位(孫亮字子明權少子/也即位時年十嵗)大赦改元建¶
興閏月以諸葛恪為太傅滕𦙍為衛將軍吕岱為大司¶
馬恪乃命罷視聽息校官(吳主權置校官典校諸官府/及州郡文書専任以為耳目)¶
(今息校官即所/謂罷視聽也)原逋責除闗稅(古者闗譏而不征後世/始征之闗之有稅非古)¶
(也除之/是也)崇恩澤衆莫不恱恪每出入百姓延頸思見其¶