逼之衆遂奔潰無忌厲聲曰取我蘇武節来節至執以¶
督戰賊衆雲集無忌辭色無撓(撓奴/教翻)握節而死於是中¶
外震駭朝議欲奉乗輿北走就劉裕(朝直遥翻/乗繩證翻)既而知¶
賊未至乃止　西秦王乾歸攻秦金城郡拔之　夏王¶
勃勃遣尚書胡金纂攻平涼秦王興救平涼擊金纂殺¶
之勃勃又遣兄子左將軍羅提攻拔定陽(魏收地形志/敷城郡有定)¶
(陽縣在今鄜/州鄜城縣界)阬將士四千餘人秦將曹熾曹雲王肆佛¶
等各將數千户内徙(將即/亮翻)興處之湟山及陳倉(據載記/湟山澤)¶