減賈而糶(賈讀/曰價)名曰常平倉(常平倉/始此)民便之上乃下詔¶
賜夀昌爵闗内侯　夏四月辛丑朔日有食之　楊惲¶
既失爵位家居治産業以財自娯其友人安定太守西¶
河孫㑹宗與惲書諫戒之為言大臣廢退當闔門惶懼¶
為可憐之意(師古曰闔閉/也為于偽翻)不當治産業通賔客有稱譽¶
(治直/之翻)惲宰相子(惲宰相楊/敞之子也)有材能少顯朝廷(少詩/沼翻)一朝¶
以晻昧語言見廢(晻與/暗同)内懐不服報㑹宗書曰竊自思¶
念過已大矣行已虧矣(行下/孟翻)常為農夫以沒世矣是故¶