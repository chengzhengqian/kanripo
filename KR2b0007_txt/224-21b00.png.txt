(務為彰所怒因遣奭廵按境内便留知潁州事岵聞之/遂與親吏潜謀詐為奭書將為變使將士遺於路中潁)¶
(州守將得之懼乃與岵同謀殺奭詔給事中賀若察使/於潁按覆唐厯曰十月潁州將士怒殺亳州判官魏奭)¶
(初令狐彰怒潁州刺史李岵遣奭代之且告之曰若岵/不受替即殺之岵覺之以告將吏怒而殺奭併弟統紀)¶
(作滑亳州判官姚奭又曰彰表先至遣給事中賀若察/往滑州宣詔决李岵配流夷州尋賜自盡今姓名從實)¶
(録統紀事則/参取諸書)　丁卯郭子儀自奉天入朝(朝直/遥翻)　十一¶
月丁亥以幽州留後朱希彩為節度使(使疏/吏翻)　郭子儀¶
還河中(自奉天入朝回還河中/還從宣翻又音如字)元載以吐蕃連歲入冦¶
馬璘以四鎮兵屯邠寜力不能拒(載徂亥翻又如字吐/從暾入聲璘離珍翻)¶