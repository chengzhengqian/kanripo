二月壬辰石敬瑭至劍門乙未進屯劍州北山趙廷隠¶
陳于牙城後山(郭忱劍州靜照堂記曰前瞰巨澗後倚/層巒又春風樓記曰邊山而立是州一)¶
(逕坡陁中貫大溪太守之居已在平山内外居民/悉在山上則劍州之山川可知矣陳讀曰陣下同)李肇¶
王暉陳于河橋(按劍州無所謂河路振九國志曰王師/陷劍門趙廷隠帥兵據石橋恐當作石)¶
(橋/)敬瑭引步兵進擊廷隠廷隠擇善射者五百人伏敬¶
瑭歸路按甲待之矛矟欲相及乃揚旗鼓譟擊之北軍¶
退走顛墜下山俘斬百餘人敬瑭又使騎兵衝河橋李¶
肇以强弩射之(射而/亦翻)騎兵不能進薄暮敬瑭引去廷隠¶