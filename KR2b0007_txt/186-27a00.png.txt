文化及遣使招羅藝藝曰我隋臣也斬其使者為煬帝¶
發喪臨三日(使疏吏翻為于/偽翻臨力鴆翻)竇建德高開道各遣使招¶
之藝曰建德開道皆劇賊耳吾聞唐公已定關中人望¶
歸之此真吾主也吾將從之敢沮議者斬(沮在/吕翻)㑹張道¶
源慰撫山東藝遂奉表與漁陽上谷等諸郡皆來降癸¶
未詔以藝為幽州總管(隋大業初置漁陽郡於無終唐/復以涿郡為幽州  考異曰創)¶
(業注藝以武徳元年二月降舊云三/年新書云二年皆誤也今從實錄)薛萬均世雄之子¶
也(薛世雄死見一百八/十四卷義寧元年)與弟萬徹俱以勇畧為藝所親¶