怨望坐除名流象州(裴行方副萬徹東伐見上卷上年/象州漢潭中中溜縣之地隋為始)¶
(安郡桂林縣唐武徳四年置/象州桂林郡以象山名州)　己丑新羅奏為百濟所¶
攻破其十三城　己亥以黄門侍郎褚遂良為中書令¶
　强偉等發民造船役及山獠雅邛眉三州獠友(强其/兩翻)¶
(卭渠容翻/獠魯皓翻)壬寅遣茂州都督張士貴右衛將軍梁建方¶
發隴右峽中兵二萬餘人以擊之蜀人苦造船之役或¶
乞輸直雇潭州人造船上許之州縣督迫嚴急民至賣¶
田宅鬻子女不能供榖價踊貴劒外騷然(自劒門關以/南謂之劒外)¶