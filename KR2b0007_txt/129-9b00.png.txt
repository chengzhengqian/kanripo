詔徙於牛頭山西(牛頭山在今建康府上元/縣南四十里兩峯如闕)直宫城之¶
午位及廢帝即位以舊地為吉復還故處(復扶又翻/史終言之)帝¶
又命尚書左丞荀萬秋造五路依金根車加羽葆蓋(五/路)¶
(之制與金根車不同加羽葆蓋愈非古矣沈約曰秦/閱三代之車獨取殷制古曰桑根車秦曰金根車)¶
四年春正月甲子朔魏大赦改元和平　乙亥上耕籍¶
田大赦　己卯詔祀郊廟初乘玉路　庚寅立皇子子¶
勛為晉安王(勛古/勲字)子房為尋陽王子頊為歷陽王子鸞¶
為襄陽王　魏散騎侍郎馮闡來聘(散悉亶翻/騎竒寄翻)　二月¶