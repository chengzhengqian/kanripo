言公欲奪其兵權而殺之多言亦可畏也顥曰右牙欲¶
之(右牙者以/官稱徐温)非吾意也業已行矣(事已成/為業)奈何可求曰¶
止之易耳(易以/䜴翻)明日可求邀顥及承嗣俱詣温可求瞋¶
目責温曰(瞋昌/真翻)古人不忘一飯之恩况公楊氏宿將今¶
㓜嗣初立多事之時乃求自安於外可乎温謝曰茍諸¶
公見容温何敢自專由是不行顥知可求隂附温夜遣¶
盗刺之(刺七/亦翻)可求知不免請為書辭府主(府主謂/隆演也)盜執¶
刀臨之可求操筆無懼色(操七/刀翻)盜能辨字見其辭㫖忠¶