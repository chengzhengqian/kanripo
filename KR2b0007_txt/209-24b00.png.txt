尚宫養女為其子婦十二月壬辰以休璟為太子少師¶
同中書門下三品(璟俱永翻戌考異曰舊/紀誤作壬  今從實錄)　甲午上幸¶
驪山温湯庚子幸韋嗣立莊舍(别業/為荘)以嗣立與周髙士¶
韋夐同族賜爵逍遥公(韋夐事見一百六十七卷陳/髙祖永定三年夐休正翻)嗣¶
立皇后之踈屬也由是顧賞尤重乙巳還宫　是嵗闗¶
中饑米斗百錢運山東江淮榖輸京師牛死什八九羣¶
臣多請車駕復幸東都韋后家本杜陵不樂東遷乃¶
使巫覡彭君卿等説上云今嵗不利東行後復有言者¶