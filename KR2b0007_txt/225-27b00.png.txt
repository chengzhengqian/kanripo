擁衆五萬梁崇義據襄鄧均房復郢六州有衆二萬相¶
與相根據蟠結雖奉事朝廷而不用其法令(恒户登翻/朝直遥翻)¶
官爵甲兵租賦刑殺皆自專之上寛仁一聽其所為朝¶
廷或完一城增一兵輒有怨言以為猜貳常為之罷役¶
(為于/偽翻)而自於境内築壘繕兵無虛日以是雖在中國名¶
藩臣而實如蠻貊異域焉¶
十三年春正月辛酉勑毁白渠支流碾磑以漑田(碾尼/展翻)¶
(磑五對翻磨也公輸班作磑後人又激水為之不煩人/力引水激輪使自旋轉謂之水磨史炤曰碾磨也磑䃺)¶