以為無是事神劒名雄人以其善用劒故謂之神劒(考/)¶
(異曰十國紀年張雄淮南人善劒號張神劒今欲/别於前蘇州刺史張雄故從妖亂志但稱神劒)時府¶
中籍籍亦以為師鐸且受誅(漢書事籍籍如此顔師/古注云籍籍紛紛也)其¶
母使人語之曰設有是事汝自努力前去勿以老母弱¶
子為累(語牛倨翻/累良瑞翻)師鐸疑未決㑹駢子四十三郎者素¶
惡用之(惡鳥/路翻)欲使師鐸帥外鎮將吏疏用之罪惡聞於¶
其父(帥讀/曰率)密使人紿之曰用之比來頻啓令公(比毗至/翻近也)¶
(襄王煴加駢中書令/故稱令公紿徒亥翻)欲因此相圖已有委曲在張尚書¶