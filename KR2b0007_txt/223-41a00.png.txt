寅回紇吐蕃合兵圍涇陽子儀命諸將嚴設守備而不¶
戰及暮二虜退屯北原(涇陽之/北原也)丁卯復至城下是時回¶
紇與吐蕃聞僕固懐恩死已争長不相睦(長知/兩翻)分營而¶
居子儀知之回紇在城西子儀使牙將李光瓚等往說¶
之(牙將者牙前將領統元帥/親兵說式芮翻下往說同)欲與之共擊吐蕃回紇不¶
信曰郭公固在此乎汝紿我耳若果在此可得見乎光¶
瓚還報子儀曰今衆寡不敵難以力勝昔與回紇契約¶
甚厚不若挺身往說之可不戰而下也諸將請選鐵騎¶