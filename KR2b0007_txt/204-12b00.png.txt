同平章事　太后之召宗室朝明堂也東莞公融密遣¶
使問成均助教髙子貢(朝直遥翻莞音官/使䟽吏翻下同)子貢曰來必¶
死融乃稱疾不赴越王貞起兵遣使約融融倉猝不能¶
應為官屬所逼執使者以聞擢拜右賛善大夫(唐東宫/左右賛)¶
(善大夫正五品上掌傳令諷過/失賛禮儀以經教授諸郡王)未幾為支黨所引(幾居/豈翻)¶
冬十月己亥戮於市籍没其家髙子貢亦坐誅濟州刺¶
史薛顗顗弟緒緒弟駙馬都尉紹皆與琅邪王冲通謀¶
(濟子禮翻/顗魚豈翻)顗聞冲起兵作兵器募人冲敗殺録事參軍¶