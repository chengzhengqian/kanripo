步騎五千出擊張神劒高霸寨破之神劒奔高郵霸奔¶
海陵(張神劒高霸各/奔歸舊屯之地)　丁未朱珍拔濮州刺史朱裕奔¶
鄆珍進兵攻鄆(九域志濮州東至/鄆州一百八十里)瑄使裕詐遺珍書(遺/惟)¶
(季/翻)約為内應珍夜引兵赴之瑄開門納汴軍閉而殺之¶
死者數千人汴軍乃退瑄乗勝復取曹州(復扶/又翻)以其屬¶
郭詞為刺史　甲寅立皇子陞為益王　杜稜等拔常¶
州丁從實奔海陵(光啓二年六月丁從實取常州至是/而敗  考異曰實録五月鏐攻常州)¶
(丁從實投高霸吳越備史在十月/新紀十月甲寅陷常州今從之)錢鏐奉周寳歸杭州¶