(十二畨上時掌翻數/所角翻更工衡翻)¶
十一年春正月徙鄶王元裕為鄧王(鄶工/外翻)譙王元名為¶
舒王　辛卯以吳王恪為安州都督晉王治為并州都¶
督紀王慎為秦州都督將之官上賜書戒敕曰吾欲遺¶
汝珍玩恐益驕奢(遺于/季翻)不如得此一言耳　上作飛山¶
宫(觀明年廢明德宫及飛山宮之𤣥圃院以給洛/人之遭水壊廬舍者則知飛山宮亦在洛陽)庚子¶
特進魏徵上疏(上時/掌翻)以為煬帝恃其富彊不虞後患窮¶
奢極欲使百姓困窮以至身死人手社稷為墟陛下撥¶