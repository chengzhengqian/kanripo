之存亡實係於我不在譙王今我在猶足一戰衆皆許¶
諾道福盡散金帛以賜衆衆受之而走道福逃於獠中¶
(獠魯/皓翻)巴民杜瑾執送之斬於軍門(義熙元年譙縦據蜀/九年而滅瑾渠吝翻)¶
齡石徙馬耽於越巂(巂音/髓)耽謂其徒曰朱侯不送我京¶
師欲滅口也(謂齡石多取庫/物殺耽以滅口)吾必不免乃盥洗而臥引¶
繩而死須臾齡石使至戮其尸(使疏/吏翻)詔以齡石進監梁¶
秦州六郡諸軍事(監古/銜翻)賜爵豐城縣侯　魏奚斤等破¶
越勤於跋郍山西徙二萬餘家於大甯　河西胡曹龍¶