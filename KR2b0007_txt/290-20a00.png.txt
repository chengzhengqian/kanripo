來未嘗親祠郊廟禮官以為請唐主曰俟天下一家然¶
後告謝及一舉取楚謂諸國指麾可定魏岑侍宴言臣¶
少遊元城樂其風土(少詩照翻/樂音洛)俟陛下定中原乞魏博¶
節度使唐主許之岑趨下拜謝其主驕臣佞如此馬希¶
萼望唐人立己為潭帥而潭人惡希萼(惡烏/路翻)共請邊鎬¶
為帥(帥所類/翻下同)唐主乃以鎬為武安節度使(為邊鎬為朗/兵所逐張本)¶
　王峻有故人曰申師厚嘗為兖州牙將失軄饑寒望¶
峻馬拜謁於道㑹凉州留後折逋嘉施上表請帥於朝¶