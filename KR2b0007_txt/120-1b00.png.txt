王居䘮無禮好與左右狎暱(好呼到翻/下情好同)遊戲無度特進¶
致仕范泰上封事曰伏聞陛下時在後園頗習武備鼔¶
鞞在宫聲聞于外(鞞與鼙同音駢/迷翻聞音問)黷武掖庭之内諠譁¶
省闥之間非徒不足以威四夷秖生逺近之怪陛下踐¶
祚委政宰臣實同髙宗諒闇之美(闇讀/如隂)而更親狎小人¶
懼非社稷至計經世之道也不聽泰甯之子也(范甯汪/之子以)¶
(儒學為孝/武帝所親)南豫州刺史廬陵王義真警悟愛文義而性¶
輕易(易以/豉翻)與太子左衞率謝靈運員外常侍顔延之(曹/魏)¶