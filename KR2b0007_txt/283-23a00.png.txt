戊子釋榮慰賜而歸之榮辭延廣延廣大言曰歸語而¶
主(語牛倨翻/而汝也)先帝為北朝所立故稱臣奉表今上乃中¶
國所立所以降志於北朝者正以不敢㤀先帝盟約故¶
耳為鄰稱孫足矣無稱臣之理北朝皇帝勿信趙延夀¶
誑誘(誑居况翻/誘以久翻)輕侮中國中國士馬爾所目睹翁怒則¶
來戰孫有十萬横磨劔足以相待他日為孫所敗(敗補/邁翻)¶
取笑天下毋悔也榮自以亡失貨財恐歸獲罪且欲為¶
異時據驗乃曰公所言頗多懼有遺㤀(㤀巫/放翻)願記之紙¶