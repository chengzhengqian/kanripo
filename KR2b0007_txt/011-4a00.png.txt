(張而易其故處宋祈國語補/音易以豉翻未知其何據)項王與其騎㑹為三處漢¶
軍不知項王所在乃分軍為三復圍之項王乃馳復斬¶
漢一都尉殺數十百人復聚其騎亡其兩騎耳乃謂其¶
騎曰何如騎皆伏曰如大王言於是項王欲東渡烏江¶
(臣瓚曰烏江在牛渚索隠曰按晉初屬臨淮括地志烏/江亭即和州烏江縣是也晉初為縣水經曰江水人北)¶
(得黄律口漢書所謂烏江亭長檥舡待項王即此地余/據烏江浦在今和州烏江縣東五十里即亭長檥船待)¶
(羽/處)烏江亭長檥船待(徐廣曰檥音儀一音俄應劭曰檥/正也孟康曰檥音蟻附也附船著)¶
(岸也如淳曰南方謂整船向岸曰檥索隠曰檥字諸家/各以意觧耳鄒誕本作様船以尚翻劉氏亦有此音)¶