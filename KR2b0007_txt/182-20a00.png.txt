耳不盡加誅無以懲後子葢性既殘酷藴復受此㫖(復/扶)¶
(又/翻)由是峻灋治之(治直/之翻)所殺三萬餘人皆籍没其家枉¶
死者大半流徙者六千餘人𤣥感之圍東都也開倉賑¶
給百姓凡受米者皆阬之於都城之南𤣥感所善文士¶
㑹稽虞綽琅邪王胄(隋志㑹稽郡梁置東楊州平陳改/曰吳州大業初改越州尋復改為)¶
(㑹稽郡琅邪郡舊置北徐州後周改曰沂/州帝復改為琅邪郡㑹古外翻邪讀曰耶)俱坐徙邊綽¶
胄亡命捕得誅之帝善屬文(屬之/欲翻)不欲人出其右薛道¶
衡死(道衡死見/上卷五年)帝曰更能作空梁落燕泥否王胄死帝¶