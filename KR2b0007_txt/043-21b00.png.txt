驃騎將軍段志討之秋九月破皖城斬李廣　郭后寵¶
衰數懐怨懟(數所角翻/懟直類翻)上怒之冬十月辛巳廢皇后郭¶
氏立貴人隂氏為皇后詔曰異常之事非國休福不得¶
上夀稱慶郅惲言於帝曰臣聞夫婦之好(好呼/到翻)父不能¶
得之於子况臣能得之於君乎(賢曰得猶制御也司馬/遷曰妃匹之愛君不能)¶
(得之臣父不能得/之子况卑下乎)是臣所不敢言雖然願陛下念其可¶
否之計無令天下有議社稷而已帝曰惲善恕已量主¶
(量音/良)知我必不有所左右而輕天下也(賢曰左右猶向/背也言其齊等)¶