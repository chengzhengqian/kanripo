安丞相泰以剛為左光禄大夫剛説泰召賀㧞勝獨孤¶
信等於梁(剛沒蠻中勝信奔梁竝/見上卷上年説式芮翻)泰使剛来請之　九¶
月丁巳東魏以開府儀同三司襄城王旭為司空(旭吁/玉翻)¶
　冬十月魏太師上黨文宣王長孫稚卒(長知/兩翻)　魏秦¶
州刺史王超世丞相泰之内兄也(母黨以兄弟齒/謂之内兄内弟)驕而¶
黷貨泰奏請加法詔賜死　十一月丁未侍中中衛將¶
軍徐勉卒(卒子/恤翻)勉雖骨鯁不及范雲亦不阿意苟合故¶
梁世言賢相者稱范徐云(范徐既沒專任/朱异梁殆矣)　癸丑東魏¶