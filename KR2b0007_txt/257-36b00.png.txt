為二十八寨以環之(環音/宦)　加鳳翔節度使李茂貞檢¶
校侍中　陳敬瑄方與王建相攻貢賦中絶(言敬瑄前/此常輸貢)¶
(賦中困於兵以致斷絶王/建因以為敬瑄罪而問之)建以成都尚彊退無所掠欲¶
罷兵周庠綦毋諫以為不可庠曰邛州城塹完固食支¶
數年可據之以為根本(邛渠/容翻)建曰吾在軍中乆觀用兵¶
者不倚天子之重則衆心易離(易以/䜴翻)不若疏敬瑄之罪¶
表請朝廷令大臣為帥而佐之則功庶可成(帥所/類翻)乃使¶
庠草表請討敬瑄以贖罪因求邛州顧彦朗亦表請赦¶