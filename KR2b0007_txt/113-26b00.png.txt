(於歇翻/傷暑也)　西凉世子譚卒　劉毅何無忌劉道規下邳¶
太守平昌孟懐玉帥衆自尋陽西上(帥讀曰率/上時掌翻)五月癸¶
酉與桓𤣥遇於峥嶸洲(水經注江水東過武口又東右/得李姥浦北對峥嶸洲劉毅破)¶
(桓𤣥處在今黄州夀昌軍之間杜佑曰峥/嶸洲在鄂州武昌縣峥仕耕翻嶸户萌翻)毅等兵不滿¶
萬人而𤣥戰士數萬衆憚之欲退還尋陽道規曰不可¶
彼衆我寡彊弱異勢今若畏懦不進必為所乘雖至尋¶
陽豈能自固𤣥雖竊名雄豪内實恇怯(恇曲陽翻/亦怯也)加之¶
已經犇敗衆無固心決機兩陣將雄者克(將即/亮翻)不在衆¶