斬之及其三子劭濬父子首並梟於大航(梟堅/堯翻)暴尸於¶
市劭妃殷氏及劭濬諸女妾媵皆賜死於獄(媵以/證翻)汙瀦¶
劭所居齋(古者臣弑君子弑父殺無赦壊其室汙其宫/而瀦焉鄭𤣥曰瀦都也南方人謂都為瀦釋)¶
(停水/曰瀦)殷氏且死謂獄丞江恪曰汝家骨肉相殘何以枉¶
殺無罪人恪曰受拜皇后非罪而何殷氏曰此權時耳¶
當以鸚鵡為后禇湛之之南奔也濬即與禇妃離絶故¶
免於誅(史言禇妃得/免死之由)嚴道育王鸚鵡並都街鞭殺焚尸¶
揚灰於江殷冲尹𢎞王羅漢及淮南太守沈璞皆伏誅¶