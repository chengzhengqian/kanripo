兄子弟一經耳目終不遺忘(忘巫/放翻)¶
　孫盛論曰聞之長老魏明帝天姿秀出立髪垂地口¶
　吃少言(吃居乞翻/言蹇也)而沈毅好斷(沈持林翻好呼/到翻斷丁亂翻)初諸¶
　公受遺輔導帝皆以方任處之(謂使曹休鎮淮南曹/真鎮閧中司馬懿屯)¶
　(宛也處/昌吕翻)政自己出優禮大臣開容善直雖犯顔極諫¶
　無所摧戮其君人之量如此其偉也然不思建德垂¶
　風不固維城之基(詩曰宗子維城此言/帝猜忌宗室以亡魏)至使大權偏¶
　據社稷無衛悲夫¶