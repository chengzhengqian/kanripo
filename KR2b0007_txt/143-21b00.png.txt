陽持疑不進是不信我今斬送天虎則彼疑可釋至而¶
圖之㒺不濟矣忱曰朝廷狂悖日滋京師貴人莫不重¶
足累息(悖蒲内翻又蒲没翻重直龍翻重足/而立累息而不敢出氣懼之甚也)今幸在逺¶
得假日自安雍州之事且藉以相斃耳(藉借也音/慈夜翻)獨不¶
見蕭令君乎(蕭懿為尚書令/故呼為令君)以精兵數千破崔氏十萬¶
衆竟為羣邪所䧟禍酷相尋前事之不忘後事之師也¶
(史記鄭世家/太史公之言)且雍州士鋭糧多蕭使君雄姿冠世(冠古/玩翻)¶
必非山陽所能敵若破山陽荆州復受失律之責進退¶