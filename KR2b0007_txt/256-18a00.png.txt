危曰行全親也(行全緒妹夫/也故云然)且軍鋒之冠猶不免况吾¶
屬乎行至南安(冠古玩翻吳置東安縣晉武帝更名晉/安隋改曰南安唐屬泉州九域志南安)¶
(在州西一/十二里)王潮說其前鋒將曰(說式/芮翻)吾屬違墳墓捐妻¶
子羈旅外鄉為羣盜(謂弃光夀/而入閩也)豈所欲哉乃為緒所迫¶
脅故也今緒猜刻不仁妄殺無辜軍中孑孑者受誅且¶
盡(孑孑特/立之貎)子須睂若神騎射絶倫又為前鋒吾竊為子¶
危之(竊為于/偽翻)前鋒將執潮手泣問計安出潮為之謀伏¶
壯士數十人於篁竹中伺緒至挺劒大呼躍出(挺劒拔/劒也呼)¶