久不决上以問諸學士李絳等對曰河北不遵聲教誰¶
不憤歎然今日取之或恐未能成德自武俊以來父子¶
相承四十餘年(自建中三年王武俊始/有恒冀至是二十八年)人情貫習不以¶
為非(貫讀曰慣慣/習猶言慣熟)况承宗已總軍務一旦易之恐未必¶
奉詔又范陽魏博易定淄青以地相傳與成德同體彼¶
聞成德除人必内不自安隂相黨助雖茂昭有請亦恐¶
非誠(張茂昭宿與王武俊/有隙故請代承宗)今國家除人代承宗彼鄰道¶
勸成進退有利若所除之人得入彼則自以為功若詔¶