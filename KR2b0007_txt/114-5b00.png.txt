忌為右將軍督豫州揚州五郡軍事豫州刺史劉道規¶
為輔國將軍督淮北諸軍事并州刺史魏詠之為征虜¶
將軍呉國内史裕固讓不受加録尚書事又不受屢請¶
歸藩(歸藩歸/京口也)詔百官敦勸帝親幸其第裕惶懼復詣闕¶
陳請乃聴歸藩以魏詠之為荆州刺史代司馬休之初¶
劉毅嘗為劉敬宣寧朔參軍(劉敬宣為寜朔/將軍毅為參軍)時人或以¶
雄傑許之敬宣曰夫非常之才自有調度(調徒/弔翻)豈得便¶
謂此君為人豪邪此君之性外寛而内忌自伐而尚人¶