(從河/洛記)建徳中書侍郎劉彬説建徳曰天下大亂唐得關¶
西鄭得河南夏得河北共成鼎足之勢今唐舉兵臨鄭¶
自秋涉冬唐兵日增鄭地日蹙唐彊鄭弱勢必不攴鄭¶
亡則夏不能獨立矣(說輸芮翻/夏戸雅翻)不如解仇除忿發兵救¶
之夏擊其外鄭攻其内破唐必矣唐師既退徐觀其變¶
若鄭可取則取之并二國之兵乘唐師之老天下可取¶
也建徳從之遣使詣世充許以赴援又遣其禮部侍郎¶
李大師等詣唐請罷洛陽之兵秦王世民留之不荅¶