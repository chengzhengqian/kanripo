(至于侯景之亂東極吳㑹西抵江郢死于兵死于飢者/自典午南渡之後未始見也驅無辜之人而就死地不)¶
(惟儒道之所不許乃佛教之罪人而斷一重/罪乃終日不懌吾誰欺欺天乎斷丁亂翻)或謀反逆¶
事覺亦泣而宥之(如臨賀王正/徳父子是也)由是王侯益横(横户/孟翻)或¶
白晝殺人於都街或暮夜公行剽刼(剽匹/妙翻)有罪亡命者¶
匿於王家有司不敢搜捕上深知其弊溺於慈愛不能¶
禁也　魏東陽王榮為𤓰州刺史(五代志敦煌/郡舊置𤓰州)與其壻¶
鄧彦偕行榮卒𤓰州首望表榮子康為刺史(各州之大/姓是為望)¶
(族首望者又一/州望族之首)彦殺康而奪其位魏不能討因以彦為¶