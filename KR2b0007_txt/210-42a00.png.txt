相國之事持用人之權而淺中弱植之徒已延頸企踵¶
而至謟親戚以求譽媚賔客以取容其間豈不有才所¶
失在於無耻元之嘉納其言新興王晉之誅也僚吏皆¶
奔散惟司功李撝歩從(從才用翻唐制諸州功曹司功/參軍事掌考課假使祭祀禮樂)¶
(學校表疏書啟禄食祥/異醫藥卜筮陳設䘮𦵏)不失在官之禮仍哭其尸姚元¶
之聞之曰欒布之儔也(欒布哭/彭越)及為相擢為尚書郎¶
己酉以刑部尚書趙彦昭為朔方道大總管　十一月¶
乙丑劉幽求兼侍中　辛巳羣臣上表請加尊號為開¶