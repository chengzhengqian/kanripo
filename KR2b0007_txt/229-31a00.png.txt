為鄂岳沔都團練使(沔彌兖翻/使疏吏翻)於是希烈東畏曹王臯¶
西畏李兼不敢復有窺江淮之志矣(史言李希烈兵勢/稍挫復扶又翻)¶
　朱滔引兵入趙境王武俊大具犒享(犒口/到翻)入魏境田¶
悦供承倍豐使者迎候相望於道丁丑滔至永濟(宋白/曰永)¶
(濟縣本漢貝丘縣地隋已後為臨清縣地大厯七年田/承嗣奏分臨清置永濟縣屬貝州以縣西臨永濟渠為)¶
(名/)遣王郅見悦約㑹館陶偕行度河(館陶縣屬魏州/在州城東稍北)悦¶
見郅曰悦固願從五兄南行昨日將出軍將士勒兵不¶
聽悦出曰國兵新破(謂先為馬燧/等所破也)戰守踰年資儲竭矣¶