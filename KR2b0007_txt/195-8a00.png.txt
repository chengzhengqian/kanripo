十二年春正月乙未禮部尚書王珪奏三品已上遇親¶
王於路皆降乘非禮(乘繩/證翻)上曰卿輩茍自崇貴輕我諸¶
子特進魏徴曰諸王位次三公今三品皆九卿八座為¶
王降乘誠非所宜當(為于/偽翻)上曰人生壽夭難期萬一太¶
子不幸安知諸王它日不為公輩之主何得輕之(時太/子承)¶
(乾有足疾魏王㤗有寵太宗此言固/有以泰代承乾之心矣夭于紹翻)對曰自周以來皆¶
子孫相繼不立兄弟所以絶庶孽之窺窬塞禍亂之源¶
本(孽魚列翻/塞悉則翻)此為國者所深戒也上乃從珪奏　吏部¶