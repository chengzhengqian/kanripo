卧草中相守悲泣羣曰吾不幸創甚死亡無日卿諸人¶
宜速進道冀有所達空相守俱死於窮谷之中何益也¶
德曰萬里流離死生共之不忍相委(委棄/也)於是推旦彊¶
使前(推吐/雷翻)德獨留守羣採菜果食之(食讀/曰飤)旦彊别數日¶
得達句麗因宣吳主詔於句麗王位宫及其主簿(髙句/麗國)¶
(在遼東之東千里位宫漢髙句麗王宫之曽孫也宫生/而開目能視及長勇壯數犯漢邊位宫生墮地亦能開)¶
(目視人句麗呼相似為位以似其祖故名曰位宫句麗/有相加對盧沛者古鄒大加主簿擾台使者帛衣先人)¶
(帛衣三國志作皁衣句音/如字又音駒驪力知翻)紿言有賜為遼東所劫奪(紿/徒)¶