旬月不解甲性嚴酷將佐有犯無貴賤立斬之鞭撻吏¶
民常流血滿庭所部重足屏息(將即亮翻重直/龍翻屏必郢翻)　癸酉¶
置錢監於洛并幽益等諸州秦王世民齊王元吉賜三¶
鑪裴寂賜一鑪聽鑄錢(賜以官鑪也鑪/音爐鑪冶也)自餘敢盜鑄者¶
身死家口配没　河北既平上以陳君賔為洺州刺史¶
將軍秦武通等將兵屯洺州欲使分鎮東方諸州又以¶
鄭善果等為慰撫大使就洺州選補山東州縣官竇建¶
徳之敗也其諸將多盗匿庫物及居閭里暴横為民患¶