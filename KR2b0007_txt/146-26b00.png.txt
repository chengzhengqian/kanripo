魏主詔中尉崔亮窮治之(治直/之翻)坐死者三十餘人其不¶
死者悉除名為民惟廣平右常侍楊昱文學崔楷以忠¶
諫獲免昱椿之子也(自晉以來王國置師友文學各一/人左古常侍各一人楊椿見一百)¶
(三十七卷齊武/帝永明八年)　十一月乙丑大赦詔右衛将軍曹景¶
宗都督諸軍二十萬救鍾離上勑景宗頓道人洲(道人/洲在)¶
(邵陽洲/之東)俟衆軍齊集俱進景宗固啟求先據邵陽洲尾¶
上不許景宗欲専其功違詔而進值暴風猝起頗有溺¶
者(溺奴/狄翻)復還守先頓(謂還守道人洲/也復扶又翻)上聞之曰景宗不¶