(許王以稱號於大梁自稱梁王是已建國更號矣今/既奉表迎漢何為又更國號是當時議者禍之也)遣¶
使奉表稱臣迎帝請早赴京師仍出居私第　甲辰帝¶
至晉州　契丹主烏雲以契丹主徳光有子在國己以¶
兄子襲位又無舒嚕太后之命(舒嚕太后烏/雲祖母也)擅自立内¶
不自安初契丹主安巴堅卒於勃海舒嚕太后殺酋長¶
及諸將凡數百人(事見二百七十五卷唐/明宗天成元年二月)契丹主徳光¶
復卒於境外(復扶/又翻)酋長諸將懼死乃謀奉契丹主烏雲¶
勒兵北歸契丹主以安國節度滿達勒為中京留守(薛/史)¶