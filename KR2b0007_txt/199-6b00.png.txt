為禍或淺(㡬居/希翻)今借使得而殺之天或生壯者肆其怨¶
毒恐陛下子孫無遺類矣上乃止　司空梁文昭公房¶
𤣥齡留守京師(守手/又翻)疾篤上徵赴玉華宫肩輿入殿至¶
御座側乃下相對流涕因留宫下聞其小愈則喜形於¶
色加劇則憂悴(悴秦/醉翻)𤣥齡謂諸子曰吾受主上厚恩今¶
天下無事唯東征未已羣臣莫敢諌吾知而不言死有¶
餘責乃上表諌(上時/掌翻)以為老子曰知足不辱知止不殆¶
陛下功名威徳亦可足矣拓地開疆亦可止矣且陛下¶