乃退運帥留守兵因其退而擊之(帥讀曰/率下同)直大敗帥百¶
餘騎奔荆州(欲就梁騎/竒寄翻)戊子帝還長安八月辛卯擒直¶
廢為庶人囚於别宫尋殺之以尉遲運為大將軍賜賚¶
甚厚丙申周主復如雲陽(復扶/又翻)癸丑齊主如晉陽甲辰¶
齊以高勱為尚書右僕射(勱音/邁)　九月庚申周主如同¶
州　冬十月丙申周遣御正𢎞農楊尚希禮部盧愷來¶
聘(武成元年増御正四人位上大夫保定四年又改禮/部為司宗大司禮為禮部杜佑曰周制禮部中大夫)¶
(屬春/官)愷柔之子也(盧柔仕魏/為中書監)　甲寅周主如蒲州丙辰¶