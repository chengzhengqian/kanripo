愚竊以為人誠有之獸亦宜然今陛下好陵阻險射猛¶
獸卒然遇逸材之獸駭不存之地(師古曰不存不可得/安存也貢父曰不存)¶
(猶言不虞下文云存變之/意射而亦翻卒讀曰猝)犯屬車之清塵(屬車註見十/三卷師古曰)¶
(屬者言聨屬不絶也塵謂行而起塵也言清者/尊貴之意也説者乃以清塵為清道灑塵非也)輿不及¶
還轅人不暇施巧雖有烏獲逢蒙之技(逢䝉古之善射/者也孟子曰逢)¶
(䝉學射於羿/逢皮江翻)不得用(宜承上/文為句)枯木朽株盡為難矣是胡¶
越起於轂下而羌夷接軫也(軫後車/横木也)豈不殆哉雖萬全¶
而無患然本非天子之所宜近也(近其/靳翻)且夫清道而後¶