(花姓臚陵如翻單音蟬/長知兩翻嗣祥吏翻)右千牛衛將軍李景嘉等將兵¶
討之(將兵即亮翻/又音如字)嗣業等先戰屢㨗因不設僃會大雪¶
突厥夜襲其營嗣業狼狽㧞營走衆遂大亂為虜所敗¶
死者不可勝數(厥九勿翻敗蒲/邁翻勝音升)大智景嘉引步兵且行¶
且戰得入單于都䕶府嗣業減死流桂州大智景嘉並¶
免官突厥冦定州刺史霍王元軌命開門偃旗虜疑有¶
伏愳而宵遁州人李嘉運與虜通謀事洩(洩息/列翻)上令元¶
軌窮其黨與元軌曰彊冦在境人心不安若多所逮繫¶