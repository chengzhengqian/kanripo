都知兵馬使渾瑊同平章事兼朔方節度使朔方邠寧¶
振武永平奉天行營兵馬副元帥(將罷李懷光兵/權故先用渾瑊)　庚¶
子詔數李懷光罪惡(數所具翻/又所主翻)叙朔方將士忠順功名¶
猶以懷光舊勲曲加容貸其副元帥太尉中書令河中¶
尹并朔方諸道節度觀察等使宜並罷免(將即亮翻貸/來戴翻  考)¶
(異曰舊高郢傳曰懷光歸河中又欲悉衆而西時渾瑊/軍孤羣帥未集郢與李鄘誓死駐之屬懷光長子璀候)¶
(郢郢乃諭以逆順曰人臣所宜效順且自天寶以來阻/兵者今復誰在况國家自有天命非獨人力今若恃衆)¶
(西向自絶于天安知三軍不有奔潰者乎李璀震懼流/淚氣索明年郢與都知兵馬使吕鳴岳都虞候張延英)¶