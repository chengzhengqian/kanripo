至禽獸澤及草木一人有飢寒不終其天年而死者為¶
之悽愴於心今方内無狗吠之警而使陛下甲卒死亡¶
暴露中原霑漬山谷邊境之民為之早閉晏開(師古曰/晏晚也)¶
(言有兵難故邊城早閉而/晚開也為于偽翻下同)朝不及夕(師古曰言憂危/亡不自保也)臣¶
安竊為陛下重之不習南方地形者多以越為人衆兵¶
彊能難邊城(服䖍曰為邊城作/難也難乃旦翻)淮南全國之時多為邊¶
吏(師古曰全國謂未分為三之時也淮南/人於邊為吏與越接境故知其地形也)臣竊聞之與¶
中國異(師古曰言其/風土不同)限以髙山人迹絶車道不通天地¶