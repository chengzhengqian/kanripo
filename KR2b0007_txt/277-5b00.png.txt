以索自通為河中節度使自通至鎮承重誨指籍軍府¶
甲仗數上之(上時/掌翻)以為從珂私造賴王德妃居中保䕶¶
從珂由是得免士大夫不敢與從珂往來惟禮部郎中¶
史館脩撰吕琦居相近時往見之從珂每有奏請皆咨¶
琦而後行(從珂居閒奏請咨吕琦而後行及/其在位能厚琦而不能用琦何也)　戊午帝¶
加尊號曰聖明神武文德恭孝皇帝　安重誨言昭義¶
節度使王建立過魏州有揺衆之語五月丙寅制以太¶
傅致仕(安重誨王建立交惡/見上卷天成三年)　董璋閲集民兵皆剪髪¶