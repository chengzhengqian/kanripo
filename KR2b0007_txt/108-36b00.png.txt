守蘭垂之從弟也(從才/用翻)魏别將石河頭攻之不克(魏書/官氏)¶
(志拓䟦詰汾時餘部諸姓内/入者有嗢石蘭氏後為石氏)退屯漁陽(漁陽縣漢屬/漁陽郡晉省)珪¶
軍于魯口博陵太守申永犇河南高陽太守崔宏犇海¶
渚(海渚海/中州也)珪素聞宏名遣騎追求獲之以為黄門侍郎¶
與給事黄門侍郎張衮對掌機要創立制度(為崔宏父/子貴顯於)¶
(魏張/本)博陵令屈遵降魏(屈居勿翻/降戸江翻)珪以為中書令出納¶
號令兼總文誥燕范陽王德使南安王青等夜擊魏軍¶
於鄴下破之魏軍退屯新城(新城即燕主垂/攻鄴所築者也)青等請追¶