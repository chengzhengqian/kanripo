以窟咄為新興太守劉顯遣其弟亢埿迎窟咄以兵隨¶
之逼魏南境諸部騷動魏王珪左右于桓等與部人謀¶
執珪以應窟咄幢將代人莫題等亦潜與窟咄交通(魏/收)¶
(官氏志道武登國元年置幢將六人主三郎衛士直宿/禁中者侍中已下中散已上皆統之拓拔詰汾時餘部)¶
(諸姓内入者有莫那婁/氏後為莫氏幢直江翻)桓舅穆崇告之珪誅桓等五人¶
莫題等七姓悉原不問(為後珪殺/莫題張本)珪懼内難(難乃/旦翻)北踰¶
隂山復依賀蘭部(復扶/又翻)遣外朝大人遼東安同求救於¶
燕(姓譜安息王子入侍遂為漢人風俗通漢有安成/為太守廬山記有安息國王子安髙朝直遙翻)燕¶