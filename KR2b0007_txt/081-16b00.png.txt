拜歸于鄉里終身不向朝廷而坐(諸葛氏之子/皆有志節)　六月¶
復封丹水矦睦為高陽王(睦貶爵見上/卷咸寧三年)　秋八月己未¶
封皇弟延祚為樂平王尋薨　九月庚寅賈充等以天¶
下一統屢請封禪帝不許　冬十月前將軍青州刺史¶
淮南胡威卒(帝以左右前後/四將軍為四軍)威為尚書嘗諫時政之寛¶
帝曰尚書郎以下吾無所假借威曰臣之所陳豈在丞¶
郎令史正謂如臣等輩始可以肅化明法耳(威質之/子也)¶
是嵗以司𨽻所統郡置司州凡州十九(州考異曰宋書/  郡志太康元)¶