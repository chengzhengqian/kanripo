為元帥統諸軍(渾瑊薨於去年十二月韋/臯葢上言於瑊未薨之前)若重煩元老¶
(重難/也)則臣請以精鋭萬人下巴峽出荆楚以翦凶逆(臯/欲)¶
(為元帥然亦以大言衒朝/廷耳彼豈肯去西川邪)不然因其請罪而赦之罷兩¶
河諸軍以休息公私亦䇿之次也若少誠一旦罪盈惡¶
稔為麾下所殺則又當以其爵位授之是除一少誠生¶
一少誠為患無窮矣賈躭言于上曰賊意葢亦望恩貸¶
恐須開其生路上從之會少誠致書幣於監官軍者求¶
昭洗監軍奏之戊子詔赦少誠及彰義將士復其官爵¶