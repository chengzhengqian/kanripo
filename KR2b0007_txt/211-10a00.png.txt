(鞍鐙/也)三品以上聽飾以玉四品以金五品以銀自餘皆¶
禁之婦人服飾從其夫子(夫子者夫/若子也)其舊成錦繡聽染¶
為皂自今天下更毋得采珠玉織錦繡等物違者杖一¶
百工人減一等(唐法杖一百决臀杖二/十減一等則杖八十)罷兩京織錦坊¶
　臣光曰明皇之始欲為治(治直/吏翻)能自刻厲節儉如此¶
　晩節猶以奢敗甚哉奢靡之易以溺人也詩云靡不¶
　有初鮮克有終(詩蕩之辭易以/䜴翻鮮息淺翻)可不慎哉¶
薛訥與左監門衛將軍杜賔客定州刺史崔宣道等將¶