主皆感恩後趙有異謀輒宻以告由是多所克獲自河¶
以南多叛後趙歸于晉逖練兵積穀為取河北之計後¶
趙王勒患之乃下幽州為逖修祖父墓置守冢二家(逖/范)¶
(陽人其祖父墓/在焉下遐嫁翻)因與逖書求通使及互市逖不報書而¶
聽其互市收利十倍逖牙門童建殺新蔡内史周宻降¶
于後趙(姓譜顓頊子老/童之後以為氏)勒斬之送首於逖曰叛臣逃吏¶
吾之深仇將軍之惡猶吾惡也(惡烏/路翻)逖深德之自是後¶
趙人叛歸逖者逖皆不納禁諸將不使侵暴後趙之民¶