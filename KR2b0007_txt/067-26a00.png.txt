(曲陽南和廣平之廣平任趙國之襄國邯鄲易陽以益/魏郡十八年分置東西都尉此以自相府掾屬補郡為)¶
(出/)賴桓階左右之得免(左右讀/曰佐佑)尚書傅選謂何䕫曰儀¶
已害毛玠子宜少下之䕫曰為不義適足害其身焉能¶
害人(少詩沼翻下遐/稼翻焉于䖍翻)且懐姦佞之心立於明朝其得久¶
乎(為丁儀被誅張/本朝直遙翻)崔琰從弟林(從才/用翻)嘗與陳羣共論冀¶
州人士稱琰為首羣以智不存身貶之林曰大丈夫為¶
有邂逅耳(邂下懈翻/逅户茂翻)即如卿諸人良足貴乎　五月己¶
亥朔日有食之　代郡烏桓三大人皆稱單于(代郡烏/桓單于)¶