(可動之節吾甚美之延傳言幸/而得免與彼不同今從延傳)與董憲連和自號東平¶
王屯桃鄉之北(東平國任城縣有桃鄉賢曰/故城在今兖州龔丘縣西北)帝聞之大¶
怒自將討萌與諸將書曰吾嘗以龐萌為社稷之臣將¶
軍得無笑其言乎老賊當族其各厲兵馬㑹睢陽(睢陽/梁國)¶
(都郡國志在雒陽/東南八百五十里)龐萌攻破彭城將殺楚郡太守孫萌¶
(郡國志楚郡在雒陽東千二百二十里/考異曰袁紀作楚相孫萌今從范書)郡吏劉平伏太¶
守身上號泣請代其死身被七創(號戸刀翻下同被/皮義翻創初良翻)龐¶
萌義而捨之太守已絶復蘇(孔頴達曰更息曰蘇/言氣絶而更息也)渇求¶