再用抄其後軍(抄楚/交翻)斬首三千級獲輜重萬計全忠悔¶
之(悔不用敬/翔之言也)躁忿尤甚(躁則/到翻)丁卯至大梁先是全忠急¶
於傳禪(先悉/薦翻)密使蔣𤣥暉等謀之𤣥暉與栁璨等議以¶
魏晉以來皆先封大國加九錫殊禮然後受禪當次第¶
行之乃先除全忠諸道元帥以示有漸仍以刑部尚書¶
裴迪為送官告使全忠大怒宣徽副使王殷趙殷衡疾¶
𤣥暉權寵欲得其處(蔣𤣥暉時為樞密使内專朝/廷之權外結朱全忠之寵)因譛¶
之於全忠曰𤣥暉璨等欲延唐祚故逗遛其事以須變¶