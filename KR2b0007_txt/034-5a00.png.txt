復封髙昌侯丹惡逆暴著雖蒙赦令不宜有爵邑請免¶
為庶人奏可又奏新都侯莽前為大司馬不廣尊尊之¶
義抑貶尊號虧損孝道(事亦見上卷/綏和二年)當伏顯戮幸䝉赦¶
令不宜有爵土請免為庶人上曰以莽與皇太后有属¶
勿免遣就國及平阿侯仁臧匿趙昭儀親屬皆遣就國¶
(仁譚之子也/臧古藏字通)天下多寃王氏者(為下元壽二年王/莽復柄國張本)諫大¶
夫楊宣上封事言孝成皇帝深惟宗廟之重稱述陛下¶
至徳以承天序(天序謂帝王正統相𫝊之/次天所命也上時掌翻)聖䇿深逺㤙¶