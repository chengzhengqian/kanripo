(考異曰雜記作懐州/司功書佐今從隋書)治書侍御史游元(隋御史臺置治/書侍御史二員)¶
(帝增為正五/品治直之翻)督運在黎陽𤣥感謂曰獨夫肆虐陷身絶¶
域此天亡之時也我今親帥義兵以誅無道卿意如何¶
元正色曰尊公荷國寵靈近古無比公之弟兄青紫交¶
映當謂竭誠盡節上荅鴻恩豈意墳土未乾(帥讀曰率/荷下可翻)¶
(乾音/干)親圖反噬僕有死而已不敢聞命𤣥感怒而囚之¶
屢脅以兵不能屈乃殺之元明根之孫也(游明根元魏/太和中以儒)¶
(名/)𤣥感選運夫少壯者得五千餘人(少詩/照翻)丹陽宣城篙¶