刺史假節代亮鎮武昌(雍於/用翻)時人疑翼年少不能繼其¶
兄(少詩/照翻)翼悉心為治戎政嚴明數年之閒公私充實人¶
皆稱其才(治直/吏翻)　辛亥以左光禄大夫陸玩為侍中司¶
空　宇文逸豆歸忌慕容翰才名翰乃佯狂酣飲或卧¶
自便利(便毘連翻溲/也利下泄也)或被髪歌呼拜跪乞食(被皮/義翻)宇文¶
舉國賤之不復省錄(省察也視也錄采也/収也記也音悉景翻)以故得行來¶
自遂山川形便皆黙記之(行來猶言/往來也)燕王皝以翰初非¶
叛亂以猜嫌出奔(事見上卷/咸和八年)雖在他國常潛為燕計(如/牛)¶