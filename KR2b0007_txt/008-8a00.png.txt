數以太公兵灋説沛公沛公善之常用其䇿良為佗人¶
言皆不省(説輸芮翻為于偽翻下平為/同省悉井翻察也後以義推)良曰沛公殆天授¶
故遂留不去(張良從沛/公始此)沛公與良俱見景駒欲請兵以¶
攻豐時章邯司馬&KR0642;將兵北定楚地(師古曰&KR0642;古夷字/類編曰古仁字又)¶
(延知/翻)屠相至碭(班志相縣為沛郡治所括地志故相城/在徐州符離縣西九十里相息亮翻碭)¶
(徒郎/翻)東陽寗君沛公引兵西與戰蕭西(班志蕭縣屬沛郡唐/屬徐州蕭西謂在蕭)¶
(縣之/西)不利還收兵聚留二月攻碭三日拔之收碭兵得¶
六千人與故合九千人三月攻下邑拔之(班志下邑/縣屬梁國)還¶