君曰小國所以皆致相印於君者以君能振達貧窮存¶
亡繼絶故莫不悦君之義慕君之廉也今始至楚而受¶
象牀則未至之國將何以待君哉孟嘗君曰善遂不受¶
公孫戌趨去未至中閨(閨涓畦翻宮中小門曰閨/上圓下方如圭故謂之閨)孟嘗¶
君召而反之曰子何足之高志之揚也公孫戌以實對¶
孟嘗君乃書門版曰有能揚文之名止文之過私得寳¶
於外者疾入諫¶
　臣光曰孟嘗君可謂能用諫矣茍其言之善也雖懷¶