往則併命我在此必不敢殺汝遂歸寶臣亦不之罪也¶
兵馬使王武俊位卑而有勇故寶臣特親愛之以女妻¶
其子士眞(使䟽吏翻/妻七細翻)士眞復厚結其左右故孝忠武俊¶
獨全(史言人不可妄殺且為孝忠/武俊歸國張本復扶又翻)及薨孔目官胡震家¶
僮王它奴勸惟岳匿䘮二十餘日詐為寶臣表求令惟¶
岳繼襲上不許(令力/丁翻)遣給事中汲人斑宏往問寶臣疾¶
且諭之惟岳厚賂宏宏不受還報惟岳乃發䘮自為留¶
後使將佐共奏求旌節上又不許(汲縣屬衛州還從宣/翻又音如字將即亮)¶