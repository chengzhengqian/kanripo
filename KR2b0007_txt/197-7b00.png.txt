給上從之黄門侍郎劉洎上言以太子宜勤學問親師¶
友今入侍宫闈動踰旬朔師保以下接對甚希伏願少¶
抑下流之愛𢎞逺大之規則海内幸甚(少詩/沼翻)上乃命洎¶
與岑文本褚遂良馬周更日詣東宫(更工/衡翻)與太子遊處¶
談論(處昌/吕翻)　六月己卯朔日有食之　丁亥太常丞鄧¶
素使髙麗還請于懐逺鎮増戍兵以逼髙麗(使疏吏翻/麗力知翻)¶
上曰逺人不服則修文徳以來之(論語孔/子之言)未聞一二百¶
戍兵能威絶域者也　丁酉右僕射髙士亷遜位許之¶