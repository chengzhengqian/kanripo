須明年江夏内史程道惠得尋陽人書(夏戸雅/翻下同)言朝廷¶
將有大處分其事已審使其輔國府中兵叅軍樂冏封¶
以示晦(道惠蓋帶輔/國將軍也)晦問承天曰若果爾卿令我云何¶
對曰䝉將軍殊顧常思報徳事變至矣何敢隠情然明¶
日戒嚴動用軍法區區所懐懼不得盡晦懼曰卿豈欲¶
我自裁邪承天曰尚未至此以王者之衆舉天下以攻¶
一州大小既殊逆順又異境外求全上計也其次以腹¶
心將兵屯義陽將軍自帥大衆戰於夏口若敗即趨義¶