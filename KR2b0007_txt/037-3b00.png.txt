納言(更工衡/翻下同)大理曰作士太常曰秩宗大鴻臚曰典樂¶
少府曰共工(師古曰/共音恭)水衡都尉曰予虞(皆放唐虞/建官也)與三¶
公司卿分屬三公(司卿即司允/司直司若)置二十七大夫八十一¶
元士分主中都官諸職又更光禄勲等名為六監皆上¶
卿(光禄勲曰司中太僕曰太御衛尉曰太衛執金吾曰/奮武中尉曰軍正又置大贅官主乗輿服御物後又)¶
(典/兵)改郡太守曰大尹都尉曰大尉縣令長曰宰(守式又/翻長知)¶
(兩/翻)長樂宫曰常樂室(樂音/洛)長安曰常安其餘百官宫室¶
郡縣盡易其名不可勝紀(勝音/升)封王氏齊縗之屬為矦¶