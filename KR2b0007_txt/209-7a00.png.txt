相尚駙馬武崇訓楊慎交洒油以築毬塲慎交恭仁曾¶
孫也(恭仁楊師/道之兄也)上及皇后公主多營佛寺左拾遺京兆¶
辛替否上疏諫畧曰臣聞古之建官員不必備士有完¶
行(行下/孟翻)家有廉節朝廷有餘俸百姓有餘食伏惟陛¶
下百倍行賞十倍增官金銀不供其印束帛不充於錫¶
(錫賜也/予也)遂使富商豪賈盡居纓冕之流鬻伎行巫或¶
渉膏腴之地(賈音古伎/渠綺翻)又曰公主陛下之愛女然而用¶
不合於古義行不根於人心將恐變愛成憎翻福為禍¶