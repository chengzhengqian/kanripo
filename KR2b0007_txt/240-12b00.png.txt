度使　甲寅李愬將攻呉房(呉房漢縣屬汝南郡孟康/曰本房子國楚靈王遷房)¶
(於楚呉王闔廬弟夫概奔楚楚封之于此為棠谿氏故/曰呉房今呉房城棠谿亭是唐呉房縣屬蔡州平蔡後)¶
(改為遂/平縣)諸將曰今日往亡(隂陽家之説八月以白露後/十八日為往亡九月以寒露)¶
(後第二十七/日為往亡)愬曰吾兵少不足戰宜出其不意彼以往¶
亡不吾虞正可擊也遂往克其外城斬首千餘級餘衆¶
保子城不敢出愬引兵還以誘之(還音旋/又如字)淮西將孫獻¶
忠果以驍騎五百追擊其背衆驚將走愬下馬據胡牀¶
(胡牀今謂之交牀其制本自虜來隋/以䜟有胡改曰交牀唐猶謂之胡牀)令曰敢退者斬返¶