愛信之誓為父子然卓性剛𥚹嘗小失卓意卓㧞手㦸¶
擲布(手㦸小㦸便/于擊刺者)布拳捷(勇力為拳/迅疾為捷)避之而改容顧謝¶
卓意亦解布由是陰怨于卓卓又使布守中閣而私於¶
傅婢益不自安王允素善待布布見允自陳卓幾見殺¶
之狀(幾居/希翻)允因以誅卓之謀告布使為内應布曰如父¶
子何曰君自姓吕本非骨肉今憂死不暇何謂父子擲¶
㦸之時豈有父子情邪布遂許之夏四月丁巳帝有疾¶
新愈大㑹未央殿卓朝服乘車而入(魏祕書監秦静曰/漢氏承秦改六冕)¶