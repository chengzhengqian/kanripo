左候衛大將軍出南蘇道文振於道中疾篤上表曰竊¶
見遼東小醜未服嚴刑逺降六師親勞萬乘但夷狄多¶
詐深須防擬口陳降欵母宜遽受(乘繩證翻/降户江翻)水潦方降¶
不可淹遲唯願嚴勒諸軍星馳速發水陸俱前出其不¶
意則平壤孤城勢可㧞也若傾其本根餘城自克如不¶
時定脱遇秋霖深為艱阻兵糧既竭彊敵在前靺鞨出¶
後(靺音末/鞨音曷)遲疑不决非上策也三月辛夘文振卒(卒子/恤翻)¶
帝甚惜之　癸巳上始御師進至遼水衆軍總㑹臨水¶