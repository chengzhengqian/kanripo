(量十勺為合十合為升十升為斗以量言之則一人日/給一勺之陳米有餒死而已作史者蓋極言其匱乏猶)¶
(武成血流/漂杵之語)深州圍益急朝廷不得已二月甲子以庭湊¶
為成徳節度使軍中將士官爵皆復其舊以兵部侍郎¶
韓愈為宣慰使上之初即位也兩河略定蕭俛段文昌¶
以為天下已太平漸宜消兵請密詔天下軍鎮有兵處¶
每嵗百人之中限八人逃死(或以逃或以死/除其籍俛音免)上方荒宴¶
不以國事為意遂可其奏軍士落籍者衆皆聚山澤為¶
盜及朱克融王庭湊作亂一呼而亡卒皆集(呼火/故翻)詔徵¶