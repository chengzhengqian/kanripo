乃釋承偕　李光顔所將兵聞當留滄景皆大呼西走¶
(呼火故翻西/走欲歸許州)光顔不能制因驚懼成疾己酉上表固辭¶
横海節乞歸許州許之(李光顔本忠武節度使許州忠/武軍治所  考異曰舊光顔傳)¶
(曰光顔以朝廷制置乖方賊帥連結未可朝夕平定事/若差跌即前功盡弃乃懇辭兼鎮尋以疾作表祈歸鎮)¶
(朝廷果以討賊無功/而赦庭湊今従實録)　壬子以裴度為淮南節度使餘¶
如故(餘官如/故也)　加劉悟檢校司徒餘如故自是悟浸驕¶
欲效河北三鎮(魏鎮幽為/河北三鎮)招聚不逞(不逞者欲為非而/不得逞志者也)¶
章表多不遜　裴度之討幽鎮也回鶻請以兵從(従才/用翻)¶