朕今親御禁旅勿有憂懼　己丑罷度支使及闗内等道¶
轉運常平鹽鐵使其度支事委宰相領之(度徒洛翻/相息亮翻)¶
勑皇甫温還鎮於陜(既誅魚朝恩不復以/温鎮鳯翔陜失冉翻)　元載既誅¶
魚朝恩上寵任益厚載遂志氣驕溢每衆中大言自謂¶
有文武才略古今莫及弄權舞智政以賄成僣侈無度¶
吏部侍郎楊綰典選平允(選須/絹翻)性介直不附載嶺南節¶
度使徐浩貪而佞傾南方珍貨以賂載載以綰為國子¶
祭酒引浩代之浩越州人也載有丈人自宣州來(據顔/古古)¶