歩(𤓰歩山在秦郡尉氏縣界尉氏隋改為六合縣南北/對境圖曰今祧葉山即𤓰歩鎮之地帥讀曰率造七)¶
(到/翻)南事若辦彭城不待圍若其不㨗彭城亦非所須也¶
我今當南飲江湖以療渴耳暢曰去留之事自適彼懐¶
若虜馬遂得飲江便為無復天道先是童謡云(先悉/薦翻)虜¶
馬飲江水佛狸死卯年(佛音/弼)故暢云然暢音容雅麗孝¶
伯與左右皆歎息孝伯亦辯贍且去謂暢曰長史深自¶
愛相去歩武(舉足而行曰/歩足迹曰武)恨不執手暢曰君善自愛冀¶
蕩定有期君若得還宋朝今為相識之始(兵交使在其/間史言行人)¶