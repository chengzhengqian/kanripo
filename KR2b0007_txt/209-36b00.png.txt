(舊志許州京師/東一千二百里)兵部尚書同中書門下三品韋嗣立貶¶
宋州刺史中書侍郎同平章事趙彦昭貶絳州刺史吏¶
部侍郎同平章事崔湜貶華州刺史劉幽求言於宋王¶
成器平王隆基曰相王疇昔已居宸極羣望所屬(嗣/聖)¶
(元年則天廢中宗而立相王及/革命以王為皇嗣屬之欲翻)今人心未安家國事重¶
相王豈得尚守小節不早即位以鎮天下乎隆基曰王¶
性恬淡不以代事嬰懷(代事即世事避/太宗諱云爾)雖有天下猶讓¶
於人(謂既譲武后/又譲中宗也)况親兄之子安肯代之乎幽求曰衆¶