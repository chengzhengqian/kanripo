(詭言逃去以激世民使/之速發復扶又翻下同)世民曰吾所言亦未可全棄公¶
更圖之敬徳曰王今處事有疑非智也臨難不决非勇¶
也(處昌/吕翻)且大王素所畜養勇士八百餘人(畜吁/玉翻)在外者¶
今已入宫擐甲執兵(擐音/宦)事勢已成大王安得已乎世¶
民訪之府僚皆曰齊王凶戾終不肯事其兄比聞䕶軍¶
薛實嘗謂齊王曰(比毗至翻此/齊府䕶軍也)大王之名合之成唐字¶
大王終主唐祀(合音/閤)齊王喜曰但除秦王取東宫如反¶
掌耳彼與太子謀亂未成已有取太子之心亂心無厭¶