(席其先姓籍避項/羽諱改姓席氏)帝復遣封賜融友書所以尉藉之甚¶
厚(尉與慰同尉安也藉薦也尉/以安於身上藉以安於身下)融乃與隗囂書曰將軍¶
親遇厄㑹之際國家不利之時(賢曰謂漢遭/王莽簒奪也)守節不囘¶
承事本朝融等所以欣服高義願從役於將軍者良為¶
此也(為于/偽翻)而忿悁之間(悁恚也吉縣/翻躁急也)改節易圗委成功¶
造難就(委棄也/就成也)百年累之一朝毁之豈不惜乎殆執事¶
者貪功建謀以至於此(言隗囂執政事者貪有/其功而立此逆謀也)當今西¶
州地埶局廹民兵離散易以輔人(易以豉/翻下同)難以自建計¶