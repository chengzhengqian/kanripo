景入見於太極東堂以甲士五百人自衛景稽顙殿下¶
典儀引就三公榻(典儀典朝儀者也至唐猶有典儀之/職掌殿上賛唱之節及設殿庭服位)¶
(之次見賢遍/翻稽音啓)上神色不變問曰卿在軍中日久無乃為¶
勞景不敢仰視汗流被面(被皮/義翻)又曰卿何州人而敢至¶
此妻子猶在北邪景皆不能對任約從旁代對曰臣景¶
妻子皆為髙氏所屠唯以一身歸陛下(自此以上上問/景景猶慴伏)¶
上又問初度江有㡬人景曰千人圍臺城㡬人曰十萬¶
今有㡬人曰率土之内莫非己有(自此以上景/之辭氣悖矣)上俛首¶