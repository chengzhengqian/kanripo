北二星何得背日而行(背蒲/妹翻)是史官欲神其事不復推¶
之於理也(復如字又/扶又翻)浩曰天文欲為變者何所不可邪¶
允曰此不可以空言爭宜更審之坐者咸怪允之言唯¶
東宫少傅游雅曰(東宫少傅即太子/少傅少詩照翻)髙君精於厯數當¶
不虚也後嵗餘浩謂允曰先所論者本不經心及更考¶
究果如君言五星乃以前三月聚東井非十月也衆乃¶
歎服允雖明厯初不推歩及為人論說(為于/偽翻)唯游雅知¶
之雅數以災異問允(數所/角翻)允曰隂陽災異知之甚難既¶