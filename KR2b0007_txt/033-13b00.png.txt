光輝傅氏之廢興也(如淳曰傅喜顯則傅氏興其廢亦/如之晋灼曰用喜於陛下有光明)¶
(而傅氏之廢復得興也師古曰/如説是余謂晋説亦未可厚非)上亦自重之故尋復進¶
用焉(明年復進用/喜復扶又翻)　建平侯杜業上書詆曲陽侯根髙¶
陽侯薛宣安昌侯張禹而薦朱博帝少而聞知王氏驕¶
盛(少詩/照翻)心不能善以初立故且優之後月餘司𨽻校尉¶
解光(解户/買翻)奏曲陽侯先帝山陵未成公聘取掖庭女樂¶
五官殷嚴王飛君等置酒歌舞(如淳曰五官官名也外/戚傳云五官視三百石)¶
及根兄子成都侯况亦聘取故掖庭貴人以為妻(况商/子也)¶