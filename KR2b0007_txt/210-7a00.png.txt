不當廣營寺觀勞人費財梁武帝致敗於前先帝取災¶
於後殷鑒不逺今二公主入道將為之置觀(觀古玩翻/為于偽翻)¶
不宜過為崇麗取謗四方又先朝所親狎諸僧尚在左¶
右宜加屏斥(朝直遥翻/屛卑郢翻)上覽而善之　宦者閻興貴以¶
事屬長安令李朝隱(屬之欲翻朝/直遥翻下同)朝隐繫於獄上聞之¶
召見朝隐勞之曰卿為赤縣令能如此朕復何憂(勞力/到翻)¶
(復扶又翻/下無復同)因御承天門集百官及諸州朝集使宣示以¶
朝隐所為且下制稱宦官遇寛柔之代必弄威權朕覽¶