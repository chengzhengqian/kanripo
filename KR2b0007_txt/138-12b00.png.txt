陵王羽留守平城並加使持節(晉制使持節得殺二千/石以下杜佑曰留守周)¶
(之君陳似其任也此後無聞漢和帝南廵祠園廟張禹/以太尉兼衛留守晉惠帝幸長安僕射荀藩等與遺官)¶
(在洛者為留臺承制行事其後安帝播遷劉裕亦置留/臺後魏孝文帝南伐以太尉丕廣陵王羽留守京師留)¶
(守之制/因此)羽曰太尉宜専節度臣止可為副魏主曰老者¶
之智少者之决(言老者經事多故智慮深逺少/者氣盛故臨事有斷少詩沼翻)汝無辭¶
也以河南王幹為車騎大將軍都督關右諸軍事又以¶
司空穆亮安南將軍盧淵平南將軍薛𦙍皆為幹副衆¶
合七萬出子午谷(欲攻梁/益也)𦙍辯之曾孫也(薛辯見一百/一十八卷晉)¶