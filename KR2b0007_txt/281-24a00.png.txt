露臺(露䑓事見/漢文帝紀)况魏城未下(謂范延光尚據魏州/楊光逺攻之未下也)公私¶
困窘(窘渠/隕翻)誠非陛下修宫館之日俟海内平寧營之未¶
晚上納其言仍賜詔褒之　己丑金部郎中張鑄奏竊¶
見鄉村浮戸(浮戸謂未有土著定籍者言其蓬轉/萍流不常厥居若浮泛于水上然)非不¶
勤稼穡非不樂安居(樂音/洛)但以種木未盈十年墾田未¶
及三頃似成生業已為縣司収供徭役責之重賦威以¶
嚴刑故不免捐功捨業更思他適乞自今民墾田及五¶
頃以上三年外乃聽縣司徭役從之　秋七月中書奏¶