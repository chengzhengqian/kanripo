利益衰國人離散㑹大雪平地數尺羊馬多死民大饑¶
頡利恐唐乗其弊引兵入朔州境上揚言㑹獵實設備¶
焉鴻臚卿鄭元璹使突厥還(周有大行人之官秦為典/客漢景帝曰大行武帝曰)¶
(大鴻臚梁置十二卿鴻臚為冬卿去大字唐因/之掌賔客及凶儀之事璹殊玉翻臚陵如翻)言於上¶
曰戎狄興衰專以羊馬為候今突厥民饑畜瘦(瘦許救/翻下同)¶
此將亡之兆也不過三年上然之羣臣多勸上乗間擊¶
突厥上曰新與人盟而背之不信(間古莧翻/背蒲妹翻)利人之災¶
不仁乗人之危以取勝不武縱使其種落盡叛六畜無¶