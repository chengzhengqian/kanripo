(罪翻鈔/楚交翻)鮮卑復冦遼東屬國耿曄移屯遼東無慮城以¶
拒之(復扶又翻郡國志遼東屬國故邯鄉西部都尉安/帝時以為屬國都尉領昌遼賔徒&KR1131;河無慮險瀆)¶
(房六城在雒陽東北三千二百六十/里無慮因毉無慮山以名縣慮音廬)　尚書令左雄上¶
疏曰昔宣帝以為吏數變易則下不安業乆於其事則¶
民服教化其有政治者輒以璽書勉勵增秩賜金公卿¶
缺則以次用之是以吏稱其職民安其業漢世良吏於¶
兹為盛(謂尹翁歸韓延夀朱邑龔遂黄覇之屬也事/並見宣帝紀數所角翻治直吏翻稱尺證翻)今¶
典城百里轉動無常各懐一切莫慮長乆謂殺害不辜¶