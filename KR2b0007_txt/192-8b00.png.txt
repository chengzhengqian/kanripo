有敕云已役已輸者以來年為始散還之後方復更徴¶
(調徒弔翻給復方目翻方復扶又翻下復/㸃同言既散還其已輸之物而復徴之)百姓固已不¶
能無怪今既徴得物復㸃為兵何謂以來年為始乎又¶
陛下所與共治天下者在於守宰(治直之翻/守式又翻)居常簡閲¶
咸以委之至於㸃兵獨疑其詐豈所謂以誠信為治乎¶
(治直吏/翻下同)上悦曰曏者朕以卿固執疑卿不達政事今卿¶
論國家大體誠盡其精要夫號令不信則民不知所從¶
天下何由而治乎(夫音扶治直/吏翻下同)朕過深矣乃不㸃中男¶