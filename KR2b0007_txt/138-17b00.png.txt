自𤼵平城至洛陽霖雨不止丙子詔諸軍前𤼵丁丑帝¶
戎服執鞭乗馬而出羣臣稽顙于馬前(稽顙於前將諫/南伐也稽音啓)¶
帝曰廟算已定大軍將進諸公更欲何云尚書李冲等¶
曰今者之舉天下所不願唯陛下欲之臣不知陛下獨¶
行竟何之也(言違衆南伐/無異獨行)臣等有其意而無其辭敢以¶
死請帝大怒曰吾方經營天下期于混壹而卿等儒生¶
屢疑大計斧鉞有常卿勿復言(此亦所以怖羣臣而决/遷都之計也復扶又翻)¶
策馬將出于是安定王休等並慇勤泣諫帝乃諭羣臣¶