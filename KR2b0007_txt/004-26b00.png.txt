而灌脂束葦於其尾(葦于鬼/翻葭也)燒其端鑿城數十穴夜縱¶
牛壯士五千隨其後(史記田單傳壯士/五千下有人字)牛尾熱怒而犇¶
燕軍燕軍大驚視牛皆龍文所觸盡死傷而城中鼓譟¶
從之(譟先到翻/羣呼也)老弱皆擊銅器為聲聲動天地燕軍大¶
駭敗走齊人殺騎劫追亡逐北(亡逃亡也北奔北也逃/亡者追之奔北者逐之)¶
(楊倞曰北者乖背之名故以敗走為北毛晃曰人道面/南偝北北者偝也故古以堂北為背背亦偝也以敗走)¶
(為北者取偝/之而走耳)所過城邑皆叛燕復為齊田單兵日益多¶
乘勝燕日敗亡走至河上而齊七十餘城皆復焉(燕因/肩翻)¶