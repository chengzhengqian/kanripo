(更曰金城屬蘭州按此非蘭州之金城乃應州之金城/縣也唐明宗生于代北之金鳯城及即位以其地置金)¶
(城縣仍置應州治焉郭崇威蓋以土人為本鎮將軍又/匈奴須知云應州東至幽州八百五十里金城縣東北)¶
(至朔州八百里如須知所云應州與金城縣似為兩處/南北風馬牛不相及未能審其是又當從涉其地者問)¶
(之挺/拔也)契丹主過新州命威塞節度使翟璋斂犒軍錢十¶
萬緡初契丹主安巴堅彊盛室韋奚霫皆役屬焉(翟直/格翻)¶
(又徒歴翻姓也犒/苦到翻霫似入翻)奚王渠珠克苦契丹虐帥其衆西徙¶
媯州(帥讀/曰率)依劉仁恭父子號西奚(東奚居琵琶州西奚/徙媯州依北山而居)¶
渠珠克卒子繅琳立唐莊宗滅劉守光賜繅琳¶