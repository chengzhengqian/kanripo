䘏之煩費不見孝武苦心勤勞之意也方今敦煌孤危¶
逺來告急復不輔助内無以慰勞吏民(勞力/到翻)外無以威¶
示百蠻蹙國減土非良計也臣以為敦煌宜置校尉按¶
舊增四郡屯兵以西撫諸國帝納之如是復以班勇為¶
西域長史(賢曰西域都䕶之長史也余按班超未為都/䕶亦為將兵長史敦徒門翻復扶又翻下同)¶
將兵五百人出屯栁中　秋七月丹陽山崩(丹陽郡/屬揚州)¶
九月郡國五雨水　冬十月辛未太尉劉愷罷甲戌以¶
司徒楊震為太尉光禄勲東萊劉熹為司徒大鴻臚耿¶