月乾歸復都苑川(乞伏氏本都度堅山乾歸強盛始都苑/川旣為秦所破而降於秦秦使鎮苑川)¶
(復叛恐為秦所襲還保度堅山/今部衆浸盛不畏秦復都苑川)　沮渠䝉遜伐西涼敗西涼¶
世子歆于馬廟(古者祭馬祖後世因立廟/祭之故名其地為馬廟)禽其將朱元虎¶
而還涼公暠以銀二千斤金二千兩贖元虎䝉遜歸之遂¶
與暠結盟而還(將子亮翻/暠古老翻)　劉裕還東府(盧循退裕/乃還東府)大¶
治水軍(治直/之翻)遣建威將軍會稽孫處振武將軍沈田子¶
帥衆三千自海道襲番禺(會工外翻處昌吕翻帥/讀曰率番禺音潘愚)田子¶
林子之兄也衆皆以為海道艱逺必至為難且分撤見¶