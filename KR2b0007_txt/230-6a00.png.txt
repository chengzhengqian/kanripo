示以移軍事由(事由猶言/事因也)其手詔大意云昨得李晟奏請¶
移軍城東以分賊勢(東渭橋在京城東/故云然晟成正翻)朕本欲委卿商¶
量適㑹陸䞇囘奏云見卿語及於此仍言許去事亦無¶
妨遂勑本軍允其所請如此則詞婉而直理順而明雖¶
蓄異端何由起怨上從之晟自咸陽結陳而行(結陳而/行以防)¶
(李懷光追掩/陳讀曰陣)歸東渭橋時鄜坊節度使李建徽神䇿行¶
營節度使楊惠元猶與懷光聨營陸䞇復上奏曰懷光¶
當管師徒(鄜音虜使疏吏翻復扶又翻/上時掌翻當管猶言見管也)足以獨制兇冦¶