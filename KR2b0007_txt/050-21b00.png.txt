諸侯専爵爵有徳今瓌無它功行(行下/孟翻)但以配阿母女¶
一時之間既位侍中又制封侯不稽舊制不合經義行¶
人喧譁百姓不安陛下宜鑒鏡既往順帝之則尚書廣¶
陵翟酺(范書列𫝊酺廣漢雒人陵當作漢/廣漢郡屬益州翟直格翻酺音蒲)上疏曰昔竇¶
鄧之寵傾動四方兼官重紱(重直/龍翻)盈金積貨至使議弄¶
神器(賢曰神器謂天位也老子曰天下神器不可/為也余謂威福人主之神器此言弄威福耳)改更¶
社稷(更工/衡翻)豈不以埶尊威廣以致斯患乎及其破壊頭¶
顙墮地願為孤豚豈可得哉夫致貴無漸失必暴受爵¶