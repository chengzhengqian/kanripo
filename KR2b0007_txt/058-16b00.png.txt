(爾如/此也)故所嚮有功　北地先零羗及枹罕河闗羣盜反(河/闗)¶
(枹罕二縣皆屬隴西/郡零音憐枹音膚)共立湟中義從胡北宫伯玉李文¶
侯為將軍(北宫以所居為氏左傳有衛大夫北/宫文子孟子有北宫黝從才用翻)殺䕶羗¶
校尉泠徴(賢曰泠姓也周/有泠州鳩音零)金城人邉章韓遂素著名西¶
州羣盜誘而劫之使專任軍政(誘音酉/任音壬)殺金城太守陳¶
懿攻燒州郡初武威太守倚恃權貴恣行貪暴(武威太/守史失)¶
(其姓/名)凉州從事武都蘇正和案致其罪刺史梁鵠懼欲¶
殺正和以免其負訪於漢陽長史敦煌葢勲(續漢志郡/太守置丞)¶