四十里(近其/靳翻)劉沔以為此必契丹不與之同恐為其掩¶
襲故也據此事勢正堪驅除臣等問孫儔若與幽州合¶
勢迫逐回鶻更須益幾兵儔言不須多益兵唯大同兵¶
少得易定千人助之足矣上皆從之詔河東幽州振武¶
天徳各出大兵移營稍前以迫回鶻　上聞太子少傅¶
白居易名欲相之(易以䜴翻/相息亮翻)以問李徳裕徳裕素惡居¶
易(惡烏/路翻)乃言居易衰病不任朝謁(任音/壬)其從父弟左司¶
貟外郎敏中辭學不減居易且有器識甲辰以敏中為¶