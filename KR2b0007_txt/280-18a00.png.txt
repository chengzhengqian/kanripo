冬十月壬戌詔大括天下將吏及民間馬(將即/亮翻)又發民¶
為兵每七户出征夫一人(考異曰薛史云十/户今從廢帝實録)自備鎧仗¶
謂之義軍期以十一月俱集命陳州刺史郎萬金教以¶
戰陳(郎萬金當/時勇將也)用張延朗之謀也凡得馬二千餘匹征¶
夫五千人實無益於用而民間大擾　初趙徳鈞陰蓄¶
異志欲因亂取中原(趙徳鈞之志圖非望亦/見潞王得之之易也)自請救晉¶
安寨唐主命自飛狐踵契丹後鈔其部落(鈔楚/交翻)徳鈞請¶
將銀鞍契丹直三千騎(趙徳鈞在幽州以契丹來降/之驍勇者置銀鞍契丹直)由¶