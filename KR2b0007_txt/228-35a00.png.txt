二百年天子吾不能臣豈能臣此田舍兒乎遂與抱眞¶
及馬燧相結約為兄弟然猶外事滔禮甚謹與田悦各¶
遣使見滔於河間(瀛州治/河間縣)賀朱泚稱尊號且請馬寔之¶
兵共攻康日知於趙州　汝鄭應援使劉徳信將子弟¶
軍在汝州(是年四月募諸嘗為節度觀察都團練使子/弟帥奴馬從軍使劉徳信將之以救襄城)¶
聞難引兵入援(難乃/旦翻)與泚衆戰於見子陵破之(新書本/紀作思)¶
(子陵水經注閺鄉縣西皇天原上有漢武帝思子臺又/漢薄太后陵在覇陵之南近文帝陵故薄太后曰南望)¶
(吾子北望吾夫故/俗呼為見子陵也)以東渭橋有轉輸積粟癸亥進屯東¶