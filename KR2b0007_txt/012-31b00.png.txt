反縣平行聞帝崩(師古曰未至京師/於道中聞髙帝崩)畏吕&KR0912;讒之於太¶
后乃馳𫝊先去逢使者詔平與灌嬰屯滎陽平受詔立¶
復馳至宫哭殊悲因固請得宿衛中(請得宿衛禁中也/復扶又翻下同)¶
太后乃以為郎中令(班表郎中令秦官掌宫殿掖門/户武帝太初元年更名光禄勲)使¶
傅教惠帝是後吕&KR0912;讒乃不得行樊噲至則赦復爵邑¶
　太后令永巷囚戚夫人髠鉗衣赭衣令舂(赭衣囚服/也以赤土)¶
(染之赭/止也翻)遣使召趙王如意使者三反趙相周昌謂使者¶
曰髙帝屬臣趙王(屬之/欲翻)王年少(少詩照/翻下同)竊聞太后怨戚¶