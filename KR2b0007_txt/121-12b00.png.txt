浩曰不然今不先破蠕蠕則無以待南寇南人聞國家¶
克統萬以來内懐恐懼故揚聲動衆以衞淮北比吾破¶
蠕蠕往還之間南寇必不動也(比必/寐翻)且彼步我騎(騎竒/寄翻)¶
彼能北來我亦南往在彼甚困於我未勞況南北殊俗¶
水陸異宜設使國家與之河南彼亦不能守也(崔浩之/料宋人)¶
(審矣帝後屢出兵争河南卒以自弊/呉吕䝉不肯取魏徐州正慮此耳)何以言之以劉裕¶
之雄傑吞併闗中留其愛子輔以良將精兵數萬猶不¶
能守全軍覆没(事見一百十八卷晉安帝義/熙十四年將即亮翻下同)號哭之聲¶