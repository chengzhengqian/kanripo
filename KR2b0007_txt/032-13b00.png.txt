指於公卿(使傳上指以/諭公卿也)上亦稍厭游宴復修經書之業¶
(上為太子時好經書及即位幸酒/樂宴樂今出放等復修經書業)太后甚悦　是嵗左¶
将軍辛慶忌卒慶忌為國虎臣(爪牙扞禦之/臣曰虎臣)遭世承平¶
匈奴西域親附敬其威信¶
二年春正月上行幸甘泉郊泰畤三月行幸河東祠后¶
土既祭行遊龍門(師古曰龍門山在/今蒲州龍門縣北)登歴觀(晋灼曰歴/觀在河東)¶
(蒲反縣師古曰歴山/上有觀觀音古玩翻)陟西岳而歸(陟登也師古曰/西岳華山也)　夏¶
四月立廣陵孝王子守為王(廣陵孝王霸厲王胥之子/也元帝初元二年紹封傳)¶