阿檀者其勇與存孝相侔諸將疾之常不得志密與存¶
孝通存孝誅恐事泄遂自殺自是克用兵勢浸弱而朱¶
全忠獨盛矣(史言克用自翦羽/翼故不競干汴)克用表馬師素為邢洺¶
節度使　朱全忠遣軍將張從晦慰撫夀州從晦陵侮¶
刺史江彦温而與諸將夜飲彦温疑其謀已明日盡殺¶
在席諸將以書謝全忠而自殺軍中推其子從頊知軍¶
州事全忠為之腰斬從晦　五月加鎮海節度使錢鏐¶
同平章事　劉建鋒馬殷引兵至澧陵(澧當作醴醴陵/在漢臨湘縣界)¶