狼狽出幸上發詔徴諸道兵李光弼等皆忌元振居中¶
莫有至者中外咸切齒而莫敢發言太常博士栁伉上¶
疏(伉苦/浪翻)以為犬戎犯闗度隴不血刃而入京師劫宫闈¶
焚陵寢武士無一人力戰者此將帥叛陛下也陛下疏¶
元功委近習(疏與/疎同)日引月長以成大禍羣臣在廷無一¶
人犯顔回慮者此公卿叛陛下也陛下始出都百姓填¶
然奪府庫相殺戮此三輔叛陛下也自十月朔召諸道¶
兵盡四十日無隻輪入闗此四方叛陛下也内外離叛¶