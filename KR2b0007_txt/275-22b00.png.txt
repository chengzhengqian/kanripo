(證/翻)母揚眉視之輒懼而趨避非復召不敢見也(復扶/又翻)以¶
韓延徽為政事令(歐史契丹以韓延/徽為相號政事令)聽姚坤歸復命(阿/保)¶
(機囚姚坤/事見上)遣其臣阿斯黙古内來告哀(祖考異曰漢髙/  實録作蒙克)¶
(鼐爾今從明宗/實録及㑹要)　壬午賜李繼曮名從曮(以子行/待之也)　冬十¶
月甲申朔初賜文武官春冬衣(五代㑹要同光三年租/庸院奏新定四京及諸)¶
(道副使判官以下俸料有春衣絹冬衣/絹此葢賜在京文武官以已成之衣)　昭武節度使¶
同平章事王延翰(昭武當/作威武)驕淫殘暴己丑自稱大閩國¶
王立宫殿置百官威儀文物皆倣天子之制羣下稱之¶