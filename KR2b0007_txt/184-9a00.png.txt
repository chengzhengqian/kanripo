佐謀北還(厥九勿翻還從/宣翻又音如字)裴寂等皆曰宋老生屈突通¶
連兵據險未易猝下(屈居勿翻/易以豉翻)李密雖云連和姦謀難¶
測突厥貪而無信唯利是視武周事胡者也太原一方¶
都㑹且義兵家屬在焉不如還救根本更圖後舉李世¶
民曰今禾菽被野何憂乏糧老生輕躁一戰可擒(被皮/義翻)¶
(躁則/到翻)李密顧戀倉粟未遑逺略武周與突厥外雖相附¶
内實相猜武周雖逺利太原豈可近忘馬邑本興大義¶
奮不顧身以救蒼生當先入咸陽號令天下今遇小敵¶