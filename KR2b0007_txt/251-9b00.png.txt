賊攻之推草車塞門而焚之(推吐雷翻/塞悉則翻)城陷(舊考異曰/  紀九月)¶
(乙未龎勛陷徐州殺節度使崔彦曾判官焦璐等賊令/别將梁丕守宿州又遣劉行及丁景琮吳迴攻圍泗州)¶
(今從彭門紀亂及新紀舊彦曾傳曰九年九月十四日/賊逼徐州十五日後毎旦大霧十八日彦曾並誅逆卒)¶
(家口十七日昏霧尤甚賊四靣斬闗而入實録自勛知/徐州出兵退至符離已後皆置於十一月今從彭門紀)¶
(亂/)賊囚彦曾於大彭舘執尹戡杜璋徐行儉刳而剉之¶
(刳其腹而/寸剉之)盡滅其族勛坐聽事(徐州觀察㕔事/也聽讀曰㕔)盛陳兵¶
衛文武將吏伏謁莫敢仰視即日城中願附從者萬餘¶
人戊寅勛召温庭皓使草表求節鉞庭皓曰此事甚大¶