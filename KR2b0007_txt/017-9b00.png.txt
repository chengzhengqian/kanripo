殊方指意不同是以上無以持一統法制數變下不知¶
所守(數所/角翻)臣愚以為諸不在六藝之科孔子之術者皆¶
絶其道勿使並進邪辟之説滅息(辟讀/曰僻)然後統紀可一¶
而法度可明民知所從矣天子善其對以仲舒為江都¶
相㑹稽莊助亦以賢良對䇿(漢書作嚴助盖明帝諱/莊避之也㑹工外翻)天¶
子擢為中大夫(按考異曰漢書武紀元光元年五月詔/舉賢良董仲舒公孫𢎞出焉仲舒傳曰)¶
(仲舒對册推明孔氏抑黜百家立學校之官州縣舉茂/材孝㢘皆自仲舒發之今舉孝亷在元光元年十一月)¶
(若對䇿在下五月則不得云自仲舒發之盖武紀誤也/然仲舒對䇿不知果在何時元光元年以前唯今年舉)¶