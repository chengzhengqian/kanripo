仍同中書門下三品　五月甲寅髙麗王藏及莫離支¶
葢金遣使謝罪(使䟽吏/翻下同)并獻二羙女上還之金即蘇文¶
也　六月丁卯西突厥乙毗射匱可汗遣使入貢且請¶
昏上許之且使割龜茲于闐踈勒朱俱波蔥嶺五國以¶
為聘禮(于闐時兼有漢戎廬扞彌渠勒皮山五國故地/踈勒在蔥嶺東北判汗國治葱嶺中都城杜佑)¶
(曰朱俱波亦曰朱俱槃漢子/合國也去踈勒八九百里)　薛延陀多彌可汗性褊¶
急猜忌無恩廢弃父時貴臣專用已所親昵(昵尼/質翻)國人¶
不附多彌多所誅殺人不自安回紇酋長吐迷度與僕¶