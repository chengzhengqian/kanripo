帝見陳留吏牘上有書視之云潁川𢎞農可問河南南¶
陽不可問(宋白曰漢割秦南陽河南二郡之西/境置𢎞農郡義取𢎞大農桑為名)帝詰吏¶
由趣(由從也問是書之所從來也趣向/也問是書之意其所向為何如也)吏不肯服抵言¶
於長夀街上得之(抵欺也賢曰長夀/街在洛陽城中)帝怒時東海公陽¶
年十二在幄後言曰吏受郡敕(敕教/戒也)當欲以墾田相方¶
耳(敕教也戒也相方求問/其墾田之數以相比也)帝曰即如此何故言河南南¶
陽不可問對曰河南帝城多近臣南陽帝鄉多近親田¶
宅踰制不可為凖帝令虎賁將詰問吏(虎賁將虎賁中/郎將也將即亮)¶