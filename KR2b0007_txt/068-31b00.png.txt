　以政治雖濁而風俗不衰(治直/吏翻)至有觸冒斧鉞僵仆¶
　於前而忠義奮發繼起於後隨踵就戮視死如歸夫¶
　豈特數子之賢哉亦光武明章之遺化也當是之時¶
　茍有明君作而振之則漢氏之祚猶未可量也(量音/良)¶
　不幸承陵夷頺敝之餘重以桓靈之昏虐保養姦囘¶
　(孔安國曰囘邪/也重直用翻)過於骨肉殄滅忠良甚於冦讐積多¶
　士之憤蓄四海之怒於是何進召戎董卓乘釁袁紹¶
　之徒從而構難(難乃/旦翻)遂使乗輿播越(乘繩/證翻)宗廟丘墟¶