言其失賔方有寵於上劉暉附會之共短孝孫斥罷之¶
後賓卒孝孫為掖縣丞(隋志萊州東/萊郡治掖縣)委官入京上其事¶
詔留直太史(以它官入太史曹為/直太史上時掌翻)累年不調(調徒/釣翻)乃抱¶
其書使弟子輿櫬來詣闕下(櫬初/覲翻)伏而慟哭執法拘而¶
奏之帝異焉以問國子祭酒何妥妥言其善乃遣與賔¶
厯比校短長直太史勃海張胄𤣥(隋志勃海郡開/皇六年置棣州)與孝¶
孫共短賔厯異論鋒起久之不定上令參問日食事楊¶
素等奏太史凡奏日食二十有五率皆無驗胄𤣥所刻¶