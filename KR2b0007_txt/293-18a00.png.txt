張永徳奏敗唐兵于下蔡(敗補/邁翻)是時唐復以水軍攻¶
永徳(復扶/又翻)永徳夜令善游者沒其船下縻以鐵鎖縱¶
兵擊之船不得進退溺死者甚衆永徳解金帶以賞¶
善游者　甲申以太祖皇帝為定國節度使兼殿前¶
都指揮使(定國軍即同州匡國軍也太祖登極避御/名始改為定國軍史亦因以後所改軍號)¶
(書/之)太祖皇帝表渭州軍事判官趙普為節度推官¶
張永徳與李重進不相悦永徳密表重進有二心帝¶
不之信時二將各擁重兵衆心憂恐重進一日單騎¶