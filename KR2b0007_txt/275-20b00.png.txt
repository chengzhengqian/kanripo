分左右寧逺等二十營凡二萬四千人庚寅孟知祥増¶
置左右衝山等六營凡六千人營於羅城内外又置義¶
寧等二十營凡萬六千人分戍管内州縣就食(因分戍/而使就)¶
(食於所/戍州縣)又置左右牢城四營凡四千人分戍成都境内¶
　王公儼既殺楊希望(事見上卷/本年三月)欲邀節鉞揚言符習¶
為治嚴急軍府衆情不願其還(治直/吏翻)習還至齊州公儼¶
拒之習不敢前(齊州東至青州三百四十餘里中間猶/隔淄州符習聞王公儼阻兵遽不敢前)¶
(欲使之戡/難難矣)公儼又令將士上表請已為帥(帥所/類翻)詔除登¶