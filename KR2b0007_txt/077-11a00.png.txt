(都陸即楊陸歟又據晉紀/都陸在黎漿南重直用翻)進屯黎漿(水經注芍陂瀆水/東注黎漿水水東)¶
(逕黎漿亭南又東注/肥水謂之黎漿水口)石苞州泰又擊破之太山太守胡¶
烈以竒兵五千襲都陸盡焚異資粮異将餘兵食葛葉¶
走歸孫綝綝使異更死戰異以士卒乏食不從綝命綝¶
怒九月己巳綝斬異於鑊里辛未引兵還建業(壽春之/圍已固)¶
(雖使周瑜吕䝉陸遜復生不能解也若綝能舉荆揚之/衆出襄陽以向宛洛壽春城下之兵必分歸以自救諸)¶
(葛誕文欽等於此時/决圍力戰猶庶幾焉)綝既不能㧞出諸葛誕而䘮敗士¶
衆(䘮息浪翻/敗補邁翻)自戮名将由是吳人莫不怨之(為後吳誅/孫綝張本)¶