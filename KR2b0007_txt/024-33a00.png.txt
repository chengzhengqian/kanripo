賤登至尊日淺從官車服甚節儉及霍后立轝馬侍從¶
益盛(從才/用翻)賞賜官屬以千萬計與許后時縣絶矣(縣讀/曰懸)¶
　夏四月壬寅郡國四十九同日地震或山崩壊城郭¶
室屋殺六千餘人北海琅邪壊祖宗廟(景帝元帝令郡/國各立太祖髙)¶
(皇帝廟太宗文/皇帝廟壊音怪)詔丞相御史與列矦中二千石博問經¶
學之士有以應變(師古曰謂禦/塞災異也)毋有所諱令三輔太常¶
内郡國舉賢良方正各一人大赦天下上素服避正殿¶
五日釋夏侯勝黄霸以勝為諌大夫給事中霸為揚州¶