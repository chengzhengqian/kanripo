溪徳𢎞還報廣變色曰昔人云無徳不報(詩大雅/抑之詞)我必¶
有以報高公矣由是恨熲(使高熲留麗華而廣納之文/帝必怒安得成他日奪嫡之)¶
(謀是誠宜徳之也顧恨/之邪史為廣殺熲張本)丙戌晉王廣入建康以施文慶¶
受委不忠曲為諂佞以蔽耳目沈客卿重賦厚斂以悦¶
其上與太市令陽慧朗刑法監徐析尚書都令史暨慧¶
皆為民害斬於石闕下以謝三呉(斂力贍翻暨㦸乙翻/陽慧朗一作惠朗暨)¶
(慧之下/逸景字)使高熲與元帥府記室裴矩(帥所/類翻)収圖籍封府¶
庫資財一無所取天下皆稱廣以為賢矩讓之之弟子¶