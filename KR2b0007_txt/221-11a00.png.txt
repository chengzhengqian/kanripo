(實録此年正月一日思明稱燕王立年號實錄舊傳皆/不載所改年名紀年通譜此年即思明順天元年栁璨)¶
(正閏位厯思明有順天應天二號按薊門紀亂思明既/殺烏承恩不稱國家正朔亦不受慶緒指麾境内但稱)¶
(某月而已乾元二年四月癸酉思明僭位於范陽建元/順天國號大燕立妻辛氏為皇后次子朝興為皇太子)¶
(長子朝義為懐王六月於開元寺造塔改寺名為順天/上元二年正月癸卯思明大赦改元應天實録云正月)¶
(立年號河洛春秋云上元三年僭號薊門紀亂云立朝/興為太子按思明欲立少子為太子左右泄其謀故朝)¶
(義弑之紀亂云於時已立為太子/誤也按長厯四月丁酉朔無癸酉)立其妻辛氏為皇后¶
子朝義為懐王以周摯為相李歸仁為將(朝直遥翻相/息亮翻將即)¶
(亮/翻)改范陽為燕京諸州為郡　戊申以鴻臚卿李抱玉¶