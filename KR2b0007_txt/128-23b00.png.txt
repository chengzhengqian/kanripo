以禦之(率所律翻將即/亮翻騎竒寄翻)並受徐州刺史申坦節度比至¶
(比必利/翻及也)魏兵已去先是羣盗聚任城荆榛中累世為患¶
謂之任榛(先悉薦翻任音壬任城縣前漢屬東平郡後/漢分為任城國後遂為郡宋省郡為任城縣)¶
(屬髙/平郡)申坦請回軍討之上許之任榛聞之皆逃散時天¶
旱人馬渴乏無功而還(還從宣翻/又如字)安都法系坐白衣領¶
職坦當誅羣臣為請莫能得(為于/偽翻)沈慶之抱坦哭於市¶
曰汝無辠而死我哭汝於市行當就汝矣有司以聞上¶
乃免之　三月庚申魏主畋於松山己巳還平城　魏¶