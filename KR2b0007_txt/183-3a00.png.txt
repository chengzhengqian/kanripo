(至/翻)遂使失於支計不時翦除又昔在鴈門許罷征遼今¶
復徴發(復扶/又翻)賊何由息帝不悦而罷尋屬五月五日(屬/之)¶
(欲/翻)百僚多饋珍玩威獨獻尚書或譛之曰尚書有五子¶
之歌威意甚不遜(言威以帝逸豫盤遊不知返將至失/邦如夏太康也尚而亮翻孔安國曰)¶
(以其上古之/書謂之尚書)帝益怒頃之帝問威以伐髙麗事(麗力/知翻)威¶
欲帝知天下多盗對曰今兹之役願不發兵但赦羣盗¶
自可得數十萬遣之東征彼喜於免罪爭務立功髙麗¶
可滅(麗力/知翻)帝不懌威出御史大夫裴藴奏曰此大不遜¶