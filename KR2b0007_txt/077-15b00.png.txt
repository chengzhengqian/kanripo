子固應就戮然鴦虎以窮歸命且城未㧞殺之是堅其¶
心也乃赦鴦虎使将數百騎廵城呼曰(呼火/故翻)文欽之子¶
猶不見殺其餘何懼又表鴦虎皆為将軍賜爵闗内侯¶
城内皆喜且日益饑困司馬昭身自臨圍見城上持弓¶
者不發曰可攻矣(知其衆無拒/守之心也)乃四面進軍同時鼓譟¶
登城二月乙酉克之誕窘急單馬将其麾下突小城欲¶
出司馬胡奮部兵擊斬之夷其三族誕麾下數百人皆¶
拱手為列不降每斬一人輙降之(降戶江/翻下同)卒不變以至¶