矦恭帝怒沛王坐繋詔獄三日乃得出因詔郡縣收捕¶
諸王賔客更相牽引(更工/衡翻)死者以千數吕种亦與其禍¶
(與讀/曰豫)臨命嘆曰馬將軍誠神人也　秋八月戊寅東海¶
王彊沛王輔楚王英濟南王康淮陽王延始就國(濟子/禮翻)¶
　上大㑹羣臣問誰可傅太子者羣臣承望上意皆言¶
太子舅執金吾原鹿矦隂識可(原鹿縣屬汝南郡春秋/之鹿上也可言可任也)¶
博士張佚正色曰今陛下立太子為隂氏乎為天下乎¶
即為隂氏則隂矦可為天下則固宜用天下之賢才(為/于)¶