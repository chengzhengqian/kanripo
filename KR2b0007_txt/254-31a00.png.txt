(併入松陽景雲元年復置遂昌縣屬處州九域志在州/西二百四十里按温處二州本晉永嘉一郡之地隋為)¶
(栝州永嘉郡唐武徳置栝州又分置東嘉州始分為/二州東嘉州後為温州栝州改為處州避徳宗名也)¶
十二月江西將閔朂戍湖南還過潭州逐觀察使李裕¶
自為留後(頊考異曰實録新傳作閔/  今從程匡袤唐補紀)　以感化留後時¶
溥為節度使　賜夏州號定難軍(難乃/旦翻)　初髙駢鎮荆¶
南(乾符五年/駢鎮荆南)補武陵蠻雷滿為牙將領蠻軍從駢至淮¶
南逃歸聚衆千人襲朗州殺刺史崔翥(翥章/恕翻)詔以滿為¶
朗州留後歲中率三四引兵冦荆南入其郛焚掠而去¶