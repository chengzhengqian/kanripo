李義琰為右庶子(郝呼各翻處昌吕翻唐制/東宫左右庶子各二員)夏四月左¶
庶子張大安同中書門下三品大安公謹之子也(張公/謹太)¶
(宗朝/功臣)　詔以河南北旱遣御史中丞崔謐等分道存問¶
賑給侍御史寧陵劉思立上疏(寧陵縣漢屬陳留郡曹/魏至元魏屬譙郡後齊)¶
(廢隋開皇六年復置屬宋州賑/津忍翻上時掌翻䟽所據翻)以為今麥秀蠶老農事¶
方殷敕使撫廵人皆竦抃忘其家業冀此天恩聚集參¶
迎妨廢不少(使䟽吏翻/少詩沼翻)既緣賑給須立簿書本欲安存¶
更成煩擾望且委州縣賑給待秋務閑出使褒貶疏奏¶