　(未足以塞天性/之傷也蕩音湯)殆不免於君子之譏乎¶
吴大司馬陸抗疾病上䟽曰西陵建平國之蕃表(蕃籬/也表)¶
(外也謂二郡為/蕃籬於外也)既處上流受敵二境(謂二郡之境西距/巴䕫北接魏興上)¶
(庸二靣皆受敵/也處昌呂翻)若敵汎舟順流星犇電邁非可恃援他¶
部以救倒縣也(縣讀/曰懸)此乃社稷安危之機非徒封疆侵¶
陵小害也臣父遜昔在西埀上言西陵國之西門雖云¶
易守亦復易失(易弋/䜴翻)若有不守非但失一郡荆州非吳¶
有也如其有虞當傾國爭之臣前乞屯精兵三萬而主¶