嘉運王忠嗣專制數道始兼統矣(葢嘉運事見二百十/四卷開元二十八年)¶
(王忠嗣事見上卷/五載葢古合翻)李林甫欲杜邊帥入相之路以胡人¶
不知書乃奏言文臣為將怯當矢石不若用寒畯胡人¶
(寒謂卑賤畯嘗有事/農耕者也畯音俊)胡人則勇决習戰寒族則孤立無¶
黨陛下誠以恩洽其心彼必能為朝廷盡死(為于/偽翻)上悦¶
其言始用安祿山至是諸道節度盡用胡人(安祿山安/思順哥舒)¶
(翰高仙芝/皆胡人也)精兵咸戍北邊天下之埶偏重卒使禄山傾¶
覆天下皆出於林甫專寵固位之謀也(卒子/恤翻)¶