(師尹/氏也)乃更成其形勢也古人云無賞無罰雖堯舜不能¶
為治(漢宣帝詔曰有功不賞有罪不/誅雖唐虞不能以化治直吏翻)臣昔啟范曄(事見/一百)¶
(二十三卷/十七年)亦懼犯顔茍白愚懐九死不悔(言茍愚懐所/欲吐者雖冒)¶
(九死猶將言/之而不悔)歴觀古今未有衆過藉藉(藉秦/昔翻)受貨數百¶
萬更得髙官厚禄如炳之者也上乃免炳之官以徐湛¶
之為丹陽尹　彭城太守王𤣥謨上言彭城要兼水陸¶
(魏人南冦水行自清入泗陸行自歴/城瑕丘皆湊彭城故云要兼水陸)請以皇子撫臨州¶
事夏四月乙卯以武陵王駿為安北將軍徐州刺史¶