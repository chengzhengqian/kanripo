引兵邀擊大破之守光以百餘騎逃歸幽州其將卒降¶
者相繼　蜀潘炕屢請立太子蜀主以雅王宗輅類已¶
信王宗傑才敏欲擇一人立之鄭王宗衍最幼其母徐¶
賢妃有寵欲立其子使飛龍使唐文扆諷張格上表請¶
立宗衍(扆隱豈翻/上時掌翻)格夜以表示功臣王宗侃等詐云受¶
密㫖衆皆署名蜀主令相者視諸子亦希㫖言鄭王相¶
最貴(相息/亮翻)蜀主以為衆人實欲立宗衍不得已許之曰¶
宗衍幼懦能堪其任乎甲午立宗衍為太子(為宗衍亡/蜀張本)¶