陽節度使魯炅國珍本牂柯夷也(牂音臧/柯音哥)戊辰巨引兵¶
自藍田出趣南陽(趣七/喻翻)賊聞之解圍走　令狐潮復引¶
兵攻雍丘潮與張巡有舊於城下相勞苦如平生潮因¶
説巡曰(復扶又翻勞力/到翻説式芮翻)天下事去矣足下堅守危城欲¶
誰為乎(為于/偽翻)巡曰足下平生以忠義自許今日之舉忠¶
義何在潮慙而退　郭子儀李光弼還常山(還從宣翻/又音如字)¶
史思明收散卒數萬踵其後子儀選驍騎更挑戰(驍堅/堯翻)¶
(騎奇寄翻更工/衡翻挑徒了翻)三日至行唐(即漢南行唐縣屬常山郡/九域志在郡北五十五里)¶