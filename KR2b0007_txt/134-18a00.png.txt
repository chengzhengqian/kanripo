閤將軍高道慶家在華容(華容縣自漢以來屬南郡按/九域志今江陵府石首縣建)¶
(寕鎭即其地宋白曰江陵/府監利縣本漢華容縣地)假還過江陵(假居訝翻休假/也過工禾翻)¶
與攸之爭戲槊(槊色/角翻)馳還建康言攸之反狀已成請以¶
三千人襲之執政皆以爲不可道成仍保證其不然楊¶
運長等惡攸之(惡烏/路翻)密與道慶謀遣刺客殺攸之不克¶
㑹蒼梧王遇弑主簿宗儼之功曹臧寅勸攸之因此起¶
兵攸之以其長子元琰在建康爲司徒左長史故未發¶
(長知/兩翻)寅凝之之子也(臧凝之見一百二十七/卷宋文帝元嘉三十年)時楊運長¶