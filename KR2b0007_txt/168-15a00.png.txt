見敦廹(比毘/至翻)言我違天不祥恐當或有變起吾欲以法¶
繩之何如晞曰朝廷比者疎逺親戚殿下倉猝所行非¶
復人臣之事芒刺在背(用漢霍光事逺於/願翻復扶又翻)上下相疑何¶
由可乆殿下謙退粃糠神器實恐違上元之意(上元/天也)墜¶
先帝之基(先帝謂/髙歡)演曰卿何敢發此言須致卿於法晞¶
曰天時人事皆無異謀是以敢冒犯斧鉞抑亦神明所¶
贊耳演曰拯難匡時(難乃/旦翻)方俟聖哲吾何敢私議幸勿¶
多言丞相從事中郎陸杳將出使(使疏/吏翻)握晞手使之勸¶