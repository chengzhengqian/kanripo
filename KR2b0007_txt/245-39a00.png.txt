減膳以一日之膳分充十日　夏四月甲辰上對中書¶
舍人翰林學士兼侍書栁公權於便殿(栁公權先除翰/林侍書學士今)¶
(以翰林學/士兼侍書)上舉衫袖示之曰此衣已三澣矣(澣户/管翻)衆皆¶
美上之儉德公權獨無言上問其故對曰陛下貴為天¶
子富有四海當進賢退不肖納諫諍明賞罰乃可以致¶
雍熈服澣濯之衣乃末節耳上曰朕知舍人不應復為¶
諫議(杜佑通典曰中書舍人文士之/極任朝廷之盛選諸官莫得比)以卿有諍臣風采¶
須屈卿為之乙巳以公權為諫議大夫餘如故　戊戌¶