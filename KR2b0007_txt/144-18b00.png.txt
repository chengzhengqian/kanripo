公之義誠不曉聖朝所以然之意若以狂主雖狂實是¶
天子江夏雖賢實是人臣先臣奉人臣逆人君為不可¶
未審今之嚴兵勁卒直指象魏者(象魏/闕也)其故何哉臣所¶
以不死茍存視息(人目不能視氣/不復息則死矣)非有他故所以待皇¶
運之開泰申忠魂之枉屈今皇運已開泰矣而死社禝¶
者反為賊臣臣何用此生於陛下之世矣臣謹案鎮軍¶
將軍臣頴胄中領軍臣詳皆社禝之臣也同知先臣股¶
肱江夏匡濟王室天命未遂主亡與亡而不為陛下瞥¶