約將至使司馬蔣思安將精兵五千襲之約衆潰思安¶
不設備約収兵襲之思安敗走　湘東王繹改宜都爲¶
宜州(沈約曰劉備分南郡立宜都郡梁以/宜都郡置宜州隋并宜都入夷陵郡)以王琳爲刺¶
史　是月以南郡王大連爲江州刺史　魏丞相㤗以¶
齊主稱帝帥諸軍討之(帥讀曰/率下同)以齊王廓鎮隴右徴秦¶
州刺史宇文導爲大將軍都督二十三州諸軍事屯咸¶
陽鎮闗中　益州沙門孫天英帥徒數千人夜攻州城¶
武陵王紀與戰斬之　邵陵王綸大脩鎧仗將討矦景¶