(曰/否)對曰實如聖㫖帝曰朕嘗與李冲論此冲曰四方之¶
語竟知誰是(謂四方之人言語不/同不知當以誰為是)帝者言之即為正矣¶
冲之此言其罪當死因顧冲曰卿負社稷當令御史牽¶
下冲免冠頓首謝又責畱守之官曰(守手/又翻)昨望見婦女¶
猶服夾領小袖卿等何為不遵前詔皆謝罪帝曰朕言¶
非是卿等當廷爭(爭讀/曰諍)如何入則順㫖退則不從乎六¶
月己亥下詔不得為北俗之語於朝廷違者免所居官¶
　癸卯魏主使太子如平城赴太師熈之喪　癸丑魏¶