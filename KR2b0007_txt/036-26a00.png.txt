(莽之/親也)輕車將軍成武侯孫建為奮武將軍光禄勲成都¶
侯王邑為虎牙將軍明義侯王駿為彊弩將軍春王城¶
門校尉王況為震威將軍(師古曰春王長安城東出北/頭第一門也本名宣平門莽)¶
(改名焉予按漢城門校尉掌十二城門觀/此則莽改官名十二城門各置城門校尉)宗伯忠孝侯¶
劉宏為奮衝將軍(平帝元始四年莽/更名宗正為宗伯)中少府建威侯王¶
昌為中堅將軍(莽更少府曰共工此中少府蓋長樂/少府也以職在宮中故曰中少府)中¶
郎將震羌侯竇況為奮威將軍凡七人自擇除闗西人¶
為校尉軍吏將闗東甲卒發奔命以擊義焉(校户教翻/將即亮翻)¶