(景帝尊文帝廟為太宗廟行所嘗幸郡國各立太祖太/宗廟宣帝復尊武帝為世宗廟行所廵狩亦立焉凡祖)¶
(宗廟在郡國者六十八合百六十七所春秋/之義王不祭於下土諸侯故以為不應古禮)天子是其¶
議秋七月戊子罷昭靈后武哀王昭哀后衛思后戾太¶
子戾后園皆不奉祠裁置吏卒守焉(師古曰昭靈后高/祖母也武哀王高)¶
(祖兄也昭哀后高祖姊也衛思后/戾太子母也戾后即史良娣也)冬十月乙丑罷祖宗¶
廟在郡國者　諸陵分屬三輔(師古曰先是諸陵總屬/太常今各依其地界屬)¶
(三/輔)以渭城壽陵亭部原上為初陵(服䖍曰元帝所置陵/也未有名故曰初)¶
詔勿置縣邑及徙郡國民¶