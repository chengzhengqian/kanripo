(樓氏盖/虜複姓)崔𢎞度妹先適迥子為妻及鄴城破迥窘廹升¶
樓(窘巨/隕翻)𢎞度直上龍尾追之(築道陂陀以上城其道下/附於地若龍垂尾然故曰)¶
(龍尾上/時掌翻)迥彎弓將射𢎞度𢎞度脱兜鍪謂迥曰頗相識¶
不(鍪莫矦翻/不讀曰否)今日各圖國事不得顧私以親戚之情謹¶
遏亂兵不許侵辱事勢如此早為身計何所待也迥擲¶
弓於地罵左丞相極口而自殺(楊堅時為/左右丞相)𢎞度顧其弟¶
𢎞升曰汝可取迥頭𢎞升斬之軍士在小城中者孝寛¶
盡阬之(以其從迥為/之拒戰也)勤惇祐東走青州(走音奏又/音如字)未至¶