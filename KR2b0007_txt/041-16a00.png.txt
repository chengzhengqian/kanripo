相聞勿用傍人間構之言(間古莧/翻下同)其後公孫述數遣將¶
間出囂輒與馮異合勢共摧挫之述遣使以大司空扶¶
安王印綬授囂(扶安謂相扶/助而安也)囂斬其使出兵擊之以故¶
蜀兵不復北出(復扶/又翻)　泰山豪傑多與張歩連兵呉漢¶
薦強弩大將軍陳俊為泰山太守擊破歩兵遂定泰山¶
(郡國志泰山郡在/雒陽東千四百里)¶
五年春正月癸巳車駕還宫　帝使來歙持節送馬援¶
歸隴右(遊考異曰袁紀曰援與拒蜀矦國遊先俱奉使/  先至長安為仇家所殺其弟為囂雲旗將軍)¶