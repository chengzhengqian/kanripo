議大夫韓洄為户部侍郎判度支以金部郎中萬年杜¶
佑權江淮水陸轉運使皆如舊制(復扶又翻或如字諸/杜居城南時號城南)¶
(韋杜去天尺五/户貫則萬年)　劉文喜又不受詔欲自邀旌節夏四¶
月乙未朔據涇州叛遣其子質于吐蕃以求援(質音/致)上¶
命朱泚李懷光討之(泚且禮翻/又音此)又命神䇿軍使張巨濟¶
將禁兵二千助之(使疏吏翻將即/亮翻又音如字)　吐蕃始聞韋倫歸¶
其俘(吐從暾入聲帝初即位欲以徳懷/吐蕃遣倫歸代宗朝所獲之俘)不之信及俘入¶
境各還部落稱新天子出宫人放禽獸英威聖徳洽於¶