(也帥所類翻/下氐帥同)王誼遣諸將分討之旬月皆平陳紀蕭摩¶
訶攻廣陵(陳紀即/陳慧紀)周吳州摠管于顗擊破之(顗魚/豈翻)沙州¶
氐帥楊永安聚衆應王謙大將軍樂寧公逹奚儒討之¶
(按隋書逹奚長儒𫝊沙氐楊永安扇動利興武文沙龍/等六州以應謙參考五代志獨不載沙州盖沙氐所居)¶
(之地就置沙州以授其渠帥也又長儒襲父慶爵樂安/公志云北海郡博昌縣舊曰樂安寧當作安儒上逸長)¶
(字/)楊素破宇文胄於石濟斬之　周以神武公竇毅為¶
大司馬(竇毅即前/紇豆陵毅)齊公于智為大司空九月以小宗伯¶
竟陵公楊惠為大宗伯(竟陵縣公五代志沔陽郡竟陵/縣舊曰霄城置竟陵郡後周廢)¶