(同不得即讀為/號當依晉音耳)逢門子彎烏號(師古曰逢門善射者即/逢䝉也應劭曰楚有柘)¶
(桑烏栖其上枝下著地不得飛欲墮號呼故曰烏號張/揖曰黄帝乗龍上天小臣不得上挽持龍&KR0971;&KR0971;㧞墮黄)¶
(帝弓臣下抱弓而號故名弓烏號師/古曰應張二說皆有據逢皮江翻)猶未足以喻其意¶
也故聖主必待賢臣而𢎞功業俊士亦俟明主以顯其¶
徳上下俱欲驩然交欣千載壹合論說無疑翼乎如鴻¶
毛遇順風沛乎如巨魚縱大壑其得意若此則胡禁不¶
止曷令不行(師古曰胡/曷皆何也)化溢四表横被無窮(被皮/義翻)是以¶
聖主不徧窺望而視已明不殫傾耳而聽已聰(師古曰/殫盡也)¶