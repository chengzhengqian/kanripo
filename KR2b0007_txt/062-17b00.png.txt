(陵殿舉之樂二曰周頌雅樂典辟雍饗射六宗社稷之樂/三日黄門鼓吹天子所以宴樂羣臣四曰短簫鐃歌)¶
(軍樂/也)樂備表欲庭觀之䕫曰今將軍號不為天子合樂¶
而庭作之無乃不可乎表乃止平原禰衡少有才辯而¶
尚氣剛傲(禰乃禮翻姓/也少詩照翻)孔融薦之於曹操衡罵辱操(操/召)¶
(衡為鼓吏故/為衡所罵辱)操怒謂融曰禰衡豎子孤殺之猶雀䑕耳¶
顧此人素有虛名逺近將謂孤不能容之乃送與劉表¶
表延禮以為上賔衡稱表之美盈口而好譏貶其左右¶
(好呼/到翻)於是左右因形而譖之曰衡稱將軍之仁西伯不¶