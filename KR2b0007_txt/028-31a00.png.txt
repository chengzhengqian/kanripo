(晻謂日食也師/古曰晻與暗同)水旱之災隨類而至陛下祗畏天戒哀¶
閔元元宜省靡麗考制度近忠正逺巧佞(近其靳翻/逺于願翻)以¶
崇至仁匡失俗道德𢎞于京師淑問揚乎疆外(師古曰/淑善也)¶
(問名/也)然後大化可成禮讓可興也上説其言(説讀/曰悦)遷衡¶
為光禄大夫¶
　荀悦論曰夫赦者權時之宜非常典也漢興承秦兵¶
　革之後大愚之世比屋可刑(比毗至翻/又毗必翻)故設三章之¶
　法大赦之令(約法三章事見九卷髙帝元年赦自古/有之至於大赦則始于秦髙祖既并天)¶