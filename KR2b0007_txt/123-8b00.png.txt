王　三月癸未魏主詔罷沙門年五十以下者(以其彊/壯罷使)¶
(為民以/從征役)　初燕王𢎞至遼東髙麗王璉遣使勞之曰(麗/力)¶
(知翻璉力展翻使/疏吏翻勞力到翻)龍城王馮君爰適野次士馬勞乎𢎞¶
慙怒稱制讓之髙麗處之平郭(處昌/吕翻)尋徙北豐𢎞素侮¶
髙麗政刑賞罰猶如其國髙麗乃奪其侍人取其太子¶
王仁為質(質音/致)𢎞怨髙麗遣使上表求迎上遣使者王¶
白駒等迎之并令髙麗資遣髙麗王不欲使𢎞南來遣¶
將孫潄髙仇等殺𢎞于北豐并其子孫十餘人(果如楊/㟭之言)¶