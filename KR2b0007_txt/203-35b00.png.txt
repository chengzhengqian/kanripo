　二月辛未朔日有食之　右衛大將軍李孝逸既克¶
徐敬業聲望甚重武承嗣等惡之數譛於太后左遷施¶
州刺史(惡烏路翻數所角翻施州漢巫縣地吳分巫立/沙渠縣後周於縣置施州隋廢州為清江郡唐)¶
(復置施州在京師南二千七百/九里至東都二千八百一十里)　三月戊申太后命鑄¶
銅為匭(匭居/洧翻)其東曰延恩獻賦頌求仕進者投之南曰¶
招諫言政得失者投之西曰伸寃有寃抑者投之北曰¶
通𤣥言天象災變及軍機祕計者投之(四匭各依/其方色)命正¶
諫補闕拾遺一人掌之(正諫即諫議大夫也垂拱元年/置左右補闕各一人從七品上)¶