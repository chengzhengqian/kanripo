魏博選募六州驍勇之士五千人為牙軍(事見二百二/十二卷代宗)¶
(廣徳/元年)厚其給賜以自衞為腹心自是父子相繼親黨膠¶
固歲乆益驕横(横户/孟翻)小不如意輒族舊帥而易之(帥所/類翻)¶
自史憲誠以來皆立於其手(穆宗長慶二年立史憲誠/文宗大和三年立何進滔)¶
(懿宗咸通十一年立韓允中僖宗中和三年/立樂彦禎文徳元年立趙文㺹尋立羅𢎞信)天雄節度¶
使羅紹威心惡之力不能制(惡烏/路翻)朱全忠之圍鳯翔也¶
(圍鳯翔見昭宗天/復元年二年三年)紹威遣軍將楊利言密以情告全忠¶
欲借其兵以誅之全忠以事方急未暇如其請隂許之¶