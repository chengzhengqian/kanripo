子敗安儼為之力戰(詗火迴翻又休正翻/語牛倨翻為于偽翻)上以為忠故¶
親任之使典宿衛安儼深自託於太子漢王元昌亦勸¶
太子反且曰比見上側有羙人(比毗/至翻)善彈琵琶事成願¶
以垂賜太子許之洋州刺史開化公趙節慈景之子也¶
(趙慈景髙袓使之攻/河東為堯君素所殺)母曰長廣公主(長廣公主/髙袓之女)駙馬都¶
尉杜荷如晦之子也尚城陽公主(上女/也)皆為太子所親¶
暱(暱尼/質翻)預其反謀凡同謀者皆割臂以帛拭血燒灰和¶
酒飲之誓同生死濳謀引兵入西宫(西宫謂大内以在/東宫西故稱之)¶