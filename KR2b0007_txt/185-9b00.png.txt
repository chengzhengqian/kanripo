(陽陰告之事亦非其實如賈潤甫之說則弑君之謀皆/出士及而智及為良人矣今且從隋書而刪去莊桃樹)¶
(事及南陽之語/庶幾疑以傳疑)徳戡使許𢎞仁張愷入備身府(帝改左/右領左)¶
(右府為左/右備身府)告所識者云陛下聞驍果欲叛多醖毒酒欲¶
因享㑹盡鴆殺之獨與南人留此驍果皆懼轉相告語¶
(語牛/倨翻)反謀益急乙卯徳戡悉召驍果軍吏諭以所為皆¶
曰唯將軍命是日風霾晝昏(霾亡皆翻/雨土也)晡後徳戡盜御¶
廐馬濳厲兵刃是夕元禮裴䖍通直閤下專主殿内唐¶
奉義主閉城門與䖍通相知諸門皆不下鍵(鍵戸偃翻/陳楚謂戸)¶