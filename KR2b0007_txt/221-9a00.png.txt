(直紫宸殿之西又考閤本大明宫圖右銀臺門内即翰/林院麟德殿又東厯内侍别省延英殿光順門而後至)¶
(紫宸殿自左銀臺門西入厯温室浴堂殿綾綺殿而後/至紫宸殿紫宸殿在宣政殿後當大明宫正中右銀臺)¶
(門在宫城西面左銀臺門在宫城東/面以地望準之正直紫宸東西耳)事無大小輔國口¶
為制勑寫付外施行事畢聞奏又置察事數十人潛令¶
於人間聽察細事即行推按有所追索諸司無敢拒者¶
御史臺大理寺重囚或推斷未畢輔國追詣銀臺一時¶
縱之(索山客翻/斷丁亂翻)三司府縣鞫獄皆先詣輔國咨禀輕重¶
隨意稱制勑行之莫敢違者宦官不敢斥其官皆謂之¶