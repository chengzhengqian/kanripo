(曰/率)燕子楚擊之斬法超殺其士卒三分之二上以陜兵¶
少𤼵神策軍歩騎五千往助泌至赤水聞賊已破而還¶
上命劉𤣥佐乗驛歸汴以詔書緣道誘之得百三十餘¶
人至汴州盡殺之其潰兵在道復為村民所殺(復扶/又翻)得¶
至蔡者纔四十七人吳少誠以其少(少詩/沼翻)悉斬之以聞¶
且遣使以幣謝李泌爲其誅叛卒也(爲于/偽翻)泌執張崇獻¶
等六十餘人送京師詔悉腰斬於鄜州軍門以令防秋¶
之衆　初雲南王閤羅鳳陷嶲州(肅宗至德元載嶲州/陷事見二百一十八)¶