不深罪流之而已　三月以長安令韋堅為陜郡太守¶
(陜郡陜州/陜失冉翻)領江淮租庸轉運使(先天中李傑為陜州刺/史領水陸發運使置使)¶
(自傑始也裴耀卿之後命堅始/以租庸使入銜使疏吏反下同)初宇文融既敗言利者¶
稍息(事見二百十三/卷開元十八年)及楊慎矜得幸(事始二百十三/卷二十一年)於¶
是韋堅王鉷之徒(鉷戸/公翻)競以利進百司有利權者稍稍¶
别置使以領之舊官充位而已(史言諸使/所由始)堅太子之妃¶
兄也為吏以幹敏稱上使之督江淮租運嵗增巨萬上¶
以為能故擢任之王鉷方翼之曾孫也(自高宗至武后/朝王方翼著功)¶