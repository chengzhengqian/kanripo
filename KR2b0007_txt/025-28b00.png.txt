(立建昌縣宋白曰今建昌縣舊海昬縣也宋元嘉二年/廢海昏縣移建昌居焉  考異曰王子矦表賀以四月)¶
(壬子封宣紀賀封在丙吉之前按/是嵗四月癸亥朔無壬子表誤)　乙未詔曰朕㣲眇¶
時御史大夫丙吉中郎將史曾史𤣥長樂衛尉許舜侍¶
中光禄大夫許延夀皆與朕有舊恩及故掖庭令張賀¶
輔導朕躬修文學經術恩惠卓異厥功茂焉詩不云乎¶
無徳不報(師古曰大/雅抑之詩)封賀所子弟子侍中中郎將彭祖¶
為陽都矦追賜賀諡曰陽都哀矦吉為博陽矦曾為¶
將陵侯𤣥為平臺矦舜為博望矦延夀為樂成矦(地理/志城)¶