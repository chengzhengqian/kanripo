(司𨽻同無都官從事其功曹從事/為治中從事主州選署及衆事)球通姦利士民怨之¶
漢陽太守傅爕謂鄙曰使君統政日淺民未知教賊聞¶
大軍將至必萬人一心邉兵多勇其鋒難當而新合之¶
衆上下未和萬一内變雖悔無及不若息軍養德明賞必¶
罰賊得寛挺(賢曰挺觧/也又緩也)必謂我怯羣惡爭勢其離可必¶
然後率已教之民討成離之賊其功可坐而待也鄙不¶
從夏四月鄙行至狄道州别駕反應賊(别駕從事刺史/行部則奉引録)¶
(衆/事)先殺程球次害鄙賊遂進圍漢陽城中兵少糧盡爕¶