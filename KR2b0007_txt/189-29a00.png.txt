請俟水落進軍(將即亮/翻下同)李靖曰兵貴神速今吾兵始集¶
銑尚未知若乘江漲倐忽抵其城下掩其不備此必成¶
擒不可失也孝恭從之　淮安王神通將闗内兵至冀¶
州與李藝兵合又發邢洺相魏恒趙等兵合五萬餘人¶
與劉黑闥戰於饒陽城南布陳十餘黒闥衆少依隄單¶
行而陳以當之(宋白曰饒陽漢縣在饒河之陽今縣東/北二十里饒陽故城是也齊天保五年)¶
(移於今理按饒陽縣則魏虜渠口置虜口鎮於此後為/縣理洺音名相息亮翻降户登翻陳讀曰陣行户剛翻)¶
㑹風雪神通乘風擊之既而風返神通大敗士馬軍資¶