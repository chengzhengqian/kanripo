帝將受禪弼諫止之(見一百六十三卷/簡文帝大寳元年)帝問治國當用¶
何人(治直/之翻)對曰鮮卑車馬客會須用中國人帝以為譏¶
已銜之髙德政用事弼不為之下嘗於衆前面折德政¶
德政數言其短於帝弼恃舊不自疑(折之舌翻數所角/翻下同高德政讒)¶
(杜弼而不知楊愔之忌已杜弼恃舊而不疑德政之讒/已昏昏於利欲之場祗思害人而不知其身之受害者)¶
(多/矣)夏帝因飲酒積其愆失遣使就州斬之(使疏/吏翻)既而悔¶
之驛追不及　閏四月戊子周命有司更定新厯(更工/衡翻)¶
　丁酉遣鎮北將軍徐度將兵城南皖口(南皖口皖水/入江之口也)¶