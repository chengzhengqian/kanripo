詧使将軍薛暉攻廣平拔之獲杜岸送襄陽詧拔其舌¶
鞭其面支解而烹之又發其祖父墓焚其骸而揚之以¶
其頭為漆椀詧既與湘東王繹為敵恐不能自存遣使¶
求援於魏請為附庸(鄭康成曰附庸以/國事附於大國也)丞相泰令東閤¶
祭酒榮權使於襄陽繹使司州刺史栁仲禮鎮竟陵以¶
圖詧詧懼遣其妃王氏及世子嶚為質于魏(嶚力么翻/質音致)¶
丞相泰欲經略江漢以開府儀同三司楊忠都督三荆¶
等十五州諸軍事鎮穰城仲禮至安陸安陸太守栁勰¶