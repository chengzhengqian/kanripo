故衣敗繒(繒慈/陵翻)尺寸裂而給之仍索進奉門户及脚價¶
錢(索山客翻進奉門户者言進奉所經由門户皆有費/用如漢靈帝時所謂導行費也脚價謂僦人負荷進)¶
(奉物入内有/雇脚之費)人將物詣市(將齎/持也)至有空手而歸者名為¶
宫市其實奪之商賈有良貨皆深匿之(賈音/古)每敕使出¶
雖沽漿賣餅者皆撤業閉門嘗有農夫以驢負柴宦者¶
稱宫市取之與絹數尺又就索門户(索山/客翻)仍邀驢送柴¶
至内農夫啼泣以所得絹與之不肻受曰須得爾驢(須/者)¶
(意所/欲也)農夫曰我有父母妻子待此然後食(言待此驢負/物貿易然後)¶