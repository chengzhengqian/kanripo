太守袁紹為盟主紹自號車騎將軍諸將皆板授官號¶
(時卓挾天子紹等罔攸/禀命故權宜板授官號)紹與河内太守王匡屯河内冀¶
州牧韓馥留鄴給其軍糧豫州刺史孔伷屯潁川兖州¶
刺史劉岱陳留太守張邈邈弟廣陵大守超東郡太守¶
橋瑁山陽太守袁遺濟北相鮑信與曹操俱屯酸棗(酸/棗)¶
(縣屬陳留/郡瑁音冒)後將軍袁術屯魯陽(魯陽縣屬/南陽郡)衆各數萬豪¶
傑多歸心袁紹者鮑信獨謂曹操曰夫畧不世出能撥¶
亂反正者君也茍非其人雖彊必斃君殆天之所啟乎¶