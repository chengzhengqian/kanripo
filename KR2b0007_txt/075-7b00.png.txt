(注洮水與蜀白水俱出西傾山山南即白水源山東即/洮水源洮水東流逕吐谷渾中又東逕臨洮安故狄道)¶
(又北至抱罕入于河諸縣皆在洮東/若洮西則羌虜所居也洮士刀翻)胡王白虎文治無¶
戴等率部落降維維徙之入蜀(蜀志曰居于繁縣據姜/維傳則白虎文與治無)¶
(戴二人也又魏志曹真討破叛/胡治元多蓋諸胡有治姓也)淮進擊羌胡餘黨皆平¶
之¶
九年春二月中書令孫資癸巳中書監劉放三月甲午¶
司馬衛臻各遜位以侯就第位特進(雞棲樹之言固中/而三馬食一槽矣)¶
　夏四月以司空髙柔為司徒光禄大夫徐邈為司空¶