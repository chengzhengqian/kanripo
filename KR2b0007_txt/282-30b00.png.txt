數年以來士馬精彊吞噬四隣戰必勝攻必取割中國¶
之土地収中國之器械(此謂降楊光逺/虜趙德鈞時也)其君智勇過人¶
其臣上下輯睦牛羊蕃息(蕃音/煩)國無天災此未可與為¶
敵也且中國新敗(謂張敬達晉安之敗/趙德鈞圑柏之敗)士氣彫沮以當¶
契丹乘勝之威其勢相去甚逺又和親旣絶則當發兵¶
守塞兵少則不足以待冦兵多則饋運無以繼之我出¶
則彼歸我歸則彼至臣恐禁衛之士疲于奔命鎮定之¶
地無復遺民(幽涿瀛莫旣屬契丹鎮定滄景悉為邊銷/滄景之地近海卑下又多塘濼虜騎不可)¶