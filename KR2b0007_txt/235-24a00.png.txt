庶子以工部侍郎鄭餘慶為中書侍郎同平章事　八¶
月初置左右神䇿統軍(觀此則知神䇿/在六軍之外)時禁軍戍邊稟¶
賜優厚(稟給/也)諸將多請遙隸神䇿軍稱行營皆統於中¶
尉其軍遂至十五萬人　京兆尹呉湊屢言宫市之弊¶
宦者言湊屢奏宫市皆右金吾都知趙洽田秀嵓之謀¶
也丙午洽秀嵓坐流天徳軍(都知金吾府/吏右職也)　九月丙申¶
以陜虢觀察使于頔為山南東道節度使(頔音/迪)　丁夘¶
把王倕薨(倕肅宗子/倕音垂)　彰武節度使呉少誠遣兵掠壽¶