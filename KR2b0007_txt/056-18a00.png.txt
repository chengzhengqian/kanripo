與武對陳(陳讀/曰陣)甫兵漸盛使其士大呼武軍曰竇武反¶
汝皆禁兵當宿衛宫省何故隨反者乎先降有賞營府¶
兵素畏服中官(營府謂五營/校尉府也)於是武軍稍稍歸甫自旦¶
至食時兵降畧盡(降户/江翻)武紹走諸軍追圍之皆自殺梟¶
首雒陽都亭(梟工/堯翻)收捕宗親賔客姻屬悉誅之及侍中¶
劉瑜屯騎校尉馮述皆夷其族宦官又譖虎賁中郎將¶
河間劉淑故尚書㑹稽魏朗云與武等通謀皆自殺(㑹/工)¶
(外/翻)遷皇太后於南宫徙武家屬於日南自公卿以下嘗¶