役而貧者丁多無所伏匿故上户優而下户勞吏因縁¶
蠶食旬輸月送不勝困弊(勝音/升)率皆逃徙為浮户其土¶
著百無四五(著直/畧翻)至是炎建議作兩税法先計州縣每¶
嵗所應費用及上供之數而賦於人量出以制入户無¶
主客以見居為簿人無丁中以貧富為差(州縣有主户/客户天寶三)¶
(載令民十八以上為中男二十/三以上成丁量音良見賢遍翻)為行商者在所州縣税¶
三十之一使與居者均無僥利(言居行皆無僥幸/之利也僥堅堯翻)居人¶
之税秋夏兩徵之其租庸調雜徭悉省皆總綂於度支¶