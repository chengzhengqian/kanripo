備乃嚴兵設備其夕珍竒使人燒府屋欲為變以石有¶
備而止羲谿之曽孫也淮西七郡民多不願屬魏連營¶
南奔(淮西七郡汝南新蔡汝/陽汝隂陳郡南頓潁川)魏遣建安王陸馛宣慰新¶
附民有䧟軍為奴婢者馛悉免之(馛蒲/撥翻)新民乃悦　乙¶
丑詔坐依附尋陽削官爵禁錮者皆從原籍隨才銓用¶
　劉勔圍壽陽自首春至于末冬内攻外禦戰無不捷¶
以寛厚得將士心(將即/亮翻)尋陽既平上使中書為詔諭殷¶
琰蔡興宗曰天下既定是琰思過之日陛下宜賜手詔¶