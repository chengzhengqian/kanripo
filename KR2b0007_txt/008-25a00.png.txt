麾下而陳餘還亦望張耳不讓遂趨出獨與麾下所善¶
數百人之河上澤中漁獵(為張耳陳餘/相攻殺張本)趙王歇還信都¶
春二月沛公北擊昌邑(班志昌邑縣屬山陽郡括地志/曰曹州成武縣東北三十二里)¶
(有梁丘故城是也賢曰昌邑/故城在兖州金鄉縣西北)遇彭越彭越以其兵從沛¶
公(姓譜彭姓/大彭之後)越昌邑人常漁鉅野澤中為羣盜(班志山/陽郡鉅)¶
(野縣有大野澤鉅/野縣唐屬鄆州)陳勝項梁之起澤間少年相聚百餘¶
人往從彭越曰請仲為長(彭越字仲長/知兩翻下同)越謝曰臣不願¶
也少年彊請乃許(彊其/兩翻)與期旦日日出會(索隠曰旦日/謂明日之朝)¶