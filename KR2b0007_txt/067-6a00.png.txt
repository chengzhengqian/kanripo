還京師時諸葛亮在臨蒸(沈約曰吳立衡陽郡臨蒸縣/屬焉盖吳所置也水經註蒸)¶
(水出衡陽重安縣西邵陵縣界耶薑山東/北流過臨蒸縣北東注于湘謂之蒸口)以書招之巴¶
不從備深以為恨巴遂自交阯入蜀依劉璋及璋迎備¶
巴諫曰備雄人也入必為害既入巴復諫曰(復扶/又翻)若使¶
備討張魯是放虎於山林也璋不聽巴閉門稱疾備攻¶
成都令軍中曰有害巴者誅及三族及得巴甚喜是時¶
益州郡縣皆望風景附獨黄權閉城堅守須璋稽服乃¶
降(稽音啟言稽顙服從/也降户江翻下同)於是董和黄權李嚴等本璋之¶