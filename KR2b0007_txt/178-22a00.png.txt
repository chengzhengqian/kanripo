聞(武候屬左右武候將軍掌/晝夜巡察執捕奸非也)上令悉斬之綽進諫曰此¶
人所坐當杖殺之非法上曰不關卿事綽曰陛下不以¶
臣愚暗置在法司欲妄殺人豈得不關臣事上曰撼大¶
木不動者當退對曰臣望感天心何論動木上復曰啜¶
羮者熱則置之(復扶又翻下/同啜昌悦翻)天子之威欲相挫邪(邪音/耶)¶
綽拜而益前訶之不肻退(訶虎/何翻)上遂入治書侍御史栁¶
彧復上奏切諫上乃止(治直之翻復/上時掌翻)上以綽有誠直之¶
心每引入閣中或遇上與皇后同榻即呼綽坐評論得¶