朕自處之(處昌/吕翻)度曰用兵事小所憂不過山東耳五坊¶
使暴横恐亂輦轂(横户孟翻史照曰轂者輻所凑也京/都四方所輻凑以輦轂取喻余按漢)¶
(書京兆尹率自言待罪輦轂下/謂京兆在天子輦轂之下耳)上不悦退召朝汶責之¶
曰以汝故令吾羞見宰相冬十月賜朝汶死盡釋繫者¶
　上晩節好神仙(好呼/到翻)詔天下求方士宗正卿李道古¶
先為鄂岳觀察使以貪暴聞恐終獲罪思所以自媚於¶
上乃因皇甫鎛薦山人栁泌云能合長生藥甲戌詔泌¶
居興唐觀煉藥(合音閣唐㑹要興唐觀本司農園地在/長樂坊開元十八年造李道古薦栁泌)¶