貢禹上言諸離宫及長樂宫衛可減其大半以寛繇役¶
(繇讀/曰徭)六月詔曰朕惟烝庶之饑寒(烝衆/也)逺離父母妻子¶
(離力/智翻)勞於非業之作(師古曰不急之/事故云非業也)衛於不居之宫恐¶
非所以佐隂陽之道也其罷甘泉建章宫衛令就農百¶
官各省費(師古曰費用/之物務減損)條奏毋有所諱　是嵗上復擢¶
周堪為光禄勲(復扶/又翻)堪弟子張猛為光禄大夫給事中¶
大見信任(猛張騫/孫也)¶
四年春正月上行幸甘泉郊泰畤(畤音止/下同)三月行幸河¶