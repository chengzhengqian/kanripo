磧口頡利至不得度其大酋長皆帥衆降(頡奚結翻帥/讀曰率磧七)¶
(迹/翻)世勣虜五萬餘口而還(還從宣翻/又如字)斥地自陰山北至¶
大漠(此後方盡有隋/恒安定襄之地)露布以聞　丙午上還宫　甲寅¶
以克突厥赦天下(厥九/勿翻)以御史大夫温彦博為中書令¶
守侍中王珪為侍中守戸部尚書戴胄為戸部尚書參¶
預朝政太常少卿蕭瑀為御史大夫與宰臣參議朝政¶
(朝直遥翻少詩/照翻瑀音禹)　三月戊辰以突厥夾畢特勒阿史那¶
思摩為右武候大將軍四夷君長詣闕請上為天可汗¶