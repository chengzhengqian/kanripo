庸使王正言病風恍惚不能治事(恍許昉翻惚音/忽治直之翻)景¶
進屢以為言癸酉以副使衞尉卿孔謙為租庸使右¶
威衞大將軍孔循為副使循即趙殷衡也梁亡復其¶
姓名(歐史曰孔循不知其家世何人也少孤流落于/汴州富人李讓闌得之養以為子梁太祖以李)¶
(讓為養子循乃冒姓朱氏給事太祖帳中太祖諸兒/乳母有愛之者養循為子乳母之夫姓趙又冒姓趙)¶
(名殷衡梁亡事唐始改孔名循按唐天祐二年/趙殷衡已權判宣徽院事見二百六十五卷)謙自¶
是得行其志重斂急徴以充帝欲民不聊生癸未賜¶
謙號豐財贍國功臣(記曰與其有聚斂之臣寧有盜/臣而以是為功臣之號以寵孔)¶