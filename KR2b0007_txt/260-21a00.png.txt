李克用爵晉王(自隴西郡王/進爵晉王)加李罕之兼侍中以河東¶
大將盖寓領容管觀察使(葢古盍翻/領遙領也)自餘克用將佐子¶
孫並進官爵克用性嚴急左右小有過輒死無敢違忤¶
惟葢寓敏慧能揣其意(忤五故翻/揣初委翻)婉辭禆益無不從者¶
克用或以非罪怒將吏寓必陽助之怒克用常釋之有¶
所諫諍必徴近事為喻由是克用愛信之境内無不依¶
附權與克用侔朝廷及鄰道遣使至河東其賞賜賂遺¶
先入克用次及寓家朱全忠數遣人間之(遺于季翻數/所角翻間古)¶