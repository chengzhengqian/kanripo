無備取之如指掌耳事定之後革弊簡能大匡朝政(朝/直)¶
(遙/翻)以輔主上安國存家功之大者也今日之便誠不可¶
失願給騎數人足以辦之垂曰如汝之謀事成誠為大¶
福不成悔之不及不如西犇可以萬全子馬奴潛謀逃¶
歸殺之而行至河陽為津吏所禁斬之而濟遂自洛陽¶
與段夫人世子令令弟寳農隆兄子楷舅蘭建郎中令¶
髙弼俱犇秦留妃可足渾氏于鄴(段夫人垂前妃之女/弟可足渾妃可足渾)¶
(太后之妹也詳見一百卷穆/帝升平二年髙弼垂之國卿)乙泉戌主呉歸追及於閺¶