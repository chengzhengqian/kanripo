討諸軍事往來新亭白下以張聲埶(使疏吏/翻下同)己亥魏主¶
濟淮二月至夀陽衆號三十萬鐡騎彌望(彌望猶言極/望也孔穎達)¶
(曰人目所望三十里而天地合於三十/里外不復見之是為極望騎竒寄翻)甲辰魏主登八¶
公山賦詩道遇甚雨命去葢(去羌/吕翻)見軍士病者親撫慰¶
之魏主遣使呼城中人豐城公遥昌使崔慶逺出應之¶
慶逺問師故(左傳齊桓公以諸侯之師伐楚楚子使/與師言曰不虞君之涉吾地也何故)魏¶
主曰固當有故卿欲我斥言之乎(斥指也直言以指人/之罪過無所回避謂)¶
(之/斥)欲我含垢依違乎慶遠曰未承來命無所含垢(左傳/曰國)¶