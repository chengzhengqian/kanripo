者孰愈魏徴對曰君治則善惡賞罰當(治直吏翻下/同當丁浪翻)臣¶
安得而亂之茍為不治縱暴愎諌(愎弼/力翻)雖有良臣將安¶
所施上曰齊文宣得楊遵彦非君亂而臣治乎對曰彼¶
纔能救亡耳(事見一百六十六卷/梁敬帝大平元年)烏足為治哉¶
十七年春正月丙寅上謂羣臣曰聞外間士人以太子¶
有足疾(承乾病足/不良行)魏王頴悟多從遊幸遽生異議徼幸¶
之徒(徼堅/壵翻)已有附㑹者太子雖病足不廢歩履且禮嫡¶
子死立嫡孫(記公儀仲子之䘮舍其孫而立其子檀弓/曰我未之前聞也問子服伯子曰仲子舍)¶