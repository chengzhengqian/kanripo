都(將即/亮翻)所領兵聞寶藏降密思其親戚輒出都門東向¶
慟哭而返或勸之降密皆泣曰我與魏明府同來何忍¶
弃去河南山東大水餓殍滿野(殍平/表翻)煬帝詔開黎陽倉¶
賑之吏不時給死者日數萬人徐世勣言於李密曰天¶
下大亂本為饑饉(為于/偽翻)今更得黎陽倉大事濟矣密遣¶
世勣帥麾下五千人自原武濟河(隋志原武縣屬滎陽/郡開皇十六年置帥)¶
(讀曰/率)㑹元寶藏郝孝徳李文相及洹水賊帥張升清河¶
賊帥趙君徳兵襲破黎陽倉據之(隋志洹水縣屬魏郡/後周置洹于元翻又)¶