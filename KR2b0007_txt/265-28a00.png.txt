(附淮南今自/婺州退保之)　楊渥遣先鋒指揮使陳知新攻湖南三¶
月乙丑知新拔岳州逐刺史許徳勲(昭宗天復三年湖/南將許徳勲取岳)¶
(州今/弃之)渥以知新為岳州刺史(為陳知新等/覆軍張本)　戊寅以朱¶
全忠為鹽鐵度支户部三司都制置使三司之名始于¶
此全忠辭不受　夏四月癸未朔日有食之　羅紹威¶
既誅牙軍魏之諸軍皆懼紹威雖數撫諭之(數所/角翻)而猜¶
怨益甚朱全忠營於魏州城東數旬將北巡行營㑹天¶
雄牙將史仁遇作亂聚衆數萬據髙唐(髙唐漢古縣唐/屬博州九域志)¶