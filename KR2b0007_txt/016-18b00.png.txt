(居之徑長樂抵未央猶言自/太后所至帝所也樂音洛)獨大王耳上有全亡之功¶
下有安百姓之名徳淪於骨髓恩加於無窮願大王留¶
意詳惟之(惟思/也)孝王大説(説讀/曰悦)使人馳以聞濟北王得¶
不坐徙封於菑川　河間王太傅衛綰擊吳楚有功拜¶
為中尉綰以中郎將事文帝醇謹無他上為太子時召¶
文帝左右飲而綰稱病不行文帝且崩屬上曰綰長者¶
善遇之故上亦寵任焉(屬之/欲翻)　夏六月乙亥詔吏民為¶
吳王濞等所詿誤當坐及逋逃亡軍者皆赦之(詿户卦/翻亡軍)¶