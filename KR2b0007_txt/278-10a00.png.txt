申軍中立其子彞超為留後　癸亥以孟知祥為東西¶
川節度使蜀王　先是河西諸鎮皆言李仁福潛通契¶
丹(是時河西止有凉州沙州二鎮然使命不常通也竊/意河西當作闗西歐史只作邊將多言仁福通於契)¶
(丹尤為櫽括/先悉薦翻)朝廷恐其與契丹連兵併吞河右南侵闗¶
中㑹仁福卒三月癸未以其子彞超為彰武留後(唐末/以延)¶
(州置保塞軍岐改為忠/義軍後唐改為彰武軍)徙彰武節度使安從進為定難¶
留後仍命靜塞節度使藥彦稠將兵五萬以宫苑使安¶
重益為監軍送從進赴鎮從進索葛人也(難乃但翻索/葛部居振武)¶