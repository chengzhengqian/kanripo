建武將軍杜驥守金墉驥預之𤣥孫也(晉初杜預有/平呉之功)諸¶
軍進屯靈昌津列守南岸至于潼闗於是司兖既平諸¶
軍皆喜王仲徳獨有憂色曰諸賢不諳北土情偽(諳烏/南翻)¶
必墮其計胡虜雖仁義不足而凶狡有餘今歛戍北歸¶
必并力完聚若河冰既合將復南來豈可不以為憂乎¶
(復扶/又翻)　甲寅林邑王范陽邁遣使入貢(使疏/吏翻)自陳與交¶
州不睦乞䝉恕宥(林邑自范奴文以/來世與交州交兵)　八月魏主遣冠¶
軍將軍安頡督䕶諸軍擊到彦之(冠古玩翻/頡尸結翻)丙寅彦之¶