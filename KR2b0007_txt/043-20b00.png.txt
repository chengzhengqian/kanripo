旣而芳以自歸為功不稱匈奴所遣單于復耻言其計¶
(復扶又/翻下同)故賞遂不行由是大恨入㓂尤深　馬援奏宜¶
如舊鑄五銖錢(廢五銖錢事見三十七/卷王莽始建國元年)上從之天下賴¶
其便　盧芳入朝南及昌平(昌平縣属上谷郡賢曰故/城在今幽州昌平縣東南)¶
有詔止令更朝明嵗¶
十七年春正月趙孝公良薨(諡法慈惠/愛親曰孝)初懐縣大姓李¶
子春二孫殺人懐令趙憙窮治其姦(憙許記翻又讀/曰熹治直之翻)二¶
孫自殺收繫子春京師貴戚為請者數十(為于/偽翻)憙終不¶