(掌翻疏/所去翻)今中興之始萬姓喁喁(喁魚/容翻)以觀陛下之政而¶
先王后族(王于/况翻)非所以廣徳美於天下也且先朝贈后¶
父太原王(髙宗贈武后父士彠/太原郡王朝直遥翻)殷鍳不遠須防其漸若以¶
恩制已行宜令皇后固譲則益增謙冲之徳矣不聽初¶
韋后生邵王重潤長寧安樂二公主(重直龍翻/樂音洛)上之遷¶
房陵也(遷房陵見二百三卷/光宅元年垂拱元年)安樂公主生於道中上特¶
愛之上在房陵與后同幽閉備嘗艱危情愛甚篤上每¶
聞敕使至輒惶恐欲自殺(使疏/吏翻)后止之曰禍福無常寧¶