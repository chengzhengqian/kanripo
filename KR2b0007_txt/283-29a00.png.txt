(翻斂力贍/翻下同)毎遣使者行田專以増頃畆為功民不勝租¶
賦而逃(行下孟翻/勝音升)王曰但令田在何憂無榖(民逃則有/不耕之土)¶
(何從得榖乎史言馬希/範不知稼穡之艱難)命營田使鄧懿文籍逃田募民¶
耕藝出租(藝種/也)民捨故從新僅能自存自西徂東各失¶
其業(民無安生樂業之心安/能親其上而死其長乎)又聴人入財拜官以財多¶
少為官髙卑之差富商大賈(賈音/古)布在列位外官還者¶
必責貢獻(還從宣翻/又如字)民有罪則富者輸財强者為兵惟¶
貧弱受刑又置函使人投匿名書相告訐(訐居/謁翻)至有滅¶