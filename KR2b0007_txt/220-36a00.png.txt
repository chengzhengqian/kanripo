清斬首四千級捕虜五百人太清走保衛州子儀進圍¶
之丙午遣使告㨗魯炅自陽武濟季廣琛崔光逺自酸¶
棗濟(陽武縣武德四年置/於故原武城屬鄭州)與李嗣業兵皆㑹子儀於衛¶
州慶緒悉舉鄴中之衆七萬救衛州分三軍以崔乾祐¶
將上軍田承嗣將下軍慶緒自帥中軍子儀使善射者¶
三千人伏於壘垣之内令曰我退賊必逐我汝乃登壘¶
鼔譟而射之既而與慶緒戰偽退賊逐之至壘下伏兵¶
起射之(射而/亦翻)矢如雨注賊還走子儀復引兵逐之(復扶/又翻)¶