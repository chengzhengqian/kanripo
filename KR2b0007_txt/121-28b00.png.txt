(安亦其/地也)十一月乙酉魏主至平涼夏上谷公社干等嬰¶
城固守魏主使赫連昌招之不下乃使安西將軍古弼¶
等將兵趣安定(趣七/喻翻)夏主自鄜城還安定將步騎二萬¶
北救平涼與弼遇弼偽退以誘之(將即亮翻騎竒/寄翻誘音酉)夏主¶
追之魏主使髙車馳擊之夏兵大敗斬首數千級夏主¶
還走登鶉觚原(鶉觚縣前漢屬北地後漢晉屬安定有/鶉觚原唐天寳元年改曰靈臺縣屬涇)¶
(州鶉殊倫/翻觚音孤)為方陳以自固(陳讀/曰陣)魏兵就圍之　壬辰加¶
征南大將軍檀道濟都督征討諸軍事帥衆伐魏(帥讀/曰率)¶