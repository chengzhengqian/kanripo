引兵入闗髙敖曹遂圍恒農(恒戸/登翻)歡右長史薛琡言於¶
歡曰(琡齒/肓翻)西賊連年饑饉故冒死来入陜州欲取倉粟¶
今敖曹已圍陜城粟不得出(陜式/冉翻)但置兵諸道勿與野¶
戰比及麥秋(比必利翻記月令/孟夏之月麥秋至)其民自應餓死寶炬黑¶
獺何憂不降(降戸/江翻)願勿度河侯景曰今茲舉兵形勢極¶
大萬一不捷猝難收歛不如分為二軍相繼而進前軍¶
若勝後軍全力前軍若敗後軍承之歡不從自蒲津濟¶
河(帝考異曰北齊帝紀十一月壬辰神武自蒲津濟魏/  紀十月壬辰敗於沙苑按長厯十月壬辰朔北齊)¶