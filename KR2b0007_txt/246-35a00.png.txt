遽遣中使宣諭兩軍赦書初無此事且赦書皆出朕意¶
非由宰相爾安得此言士良乃惶愧稱謝丁亥羣臣上¶
尊號曰仁聖文武至神大孝皇帝赦天下　五月戊申¶
遣鴻臚卿張賈安撫嗢沒斯等以嗢沒斯為左金吾大¶
將軍懷化郡王其次酋長官賞有差(酋慈由翻/長知丈翻)賜其部¶
衆米五千斛絹三千匹那頡啜帥其衆自振武大同東¶
因室韋黒沙南趣雄武軍窺幽州(趣七/喻翻)盧龍節度使張¶
仲武遣其弟仲至將兵三萬迎擊大破之斬首捕虜不¶