如進壼頭搤其喉咽(搤持也咽音/烟喉嚨也)充賊自破以事上之¶
(上時掌/翻下同)帝從援策進營壼頭賊乗髙守隘水疾船不得¶
上㑹暑甚士卒多疫死援亦中病乃穿岸為室以避炎¶
氣(武陵記曰壼頭山邊有石窟/即援所穿室也中竹仲翻)賊每升險鼔譟援輙曳¶
足以觀之左右哀其壯意莫不為之流涕(為于/偽翻)耿舒與¶
兄好畤矦弇書曰(好畤縣屬扶/風畤音止)前舒上書當先擊充糧¶
雖難運而兵馬得用軍人數萬爭欲先奮今壼頭竟不¶
得進大衆怫鬱行死(師古曰怫欝憂不樂也怫符弗翻/怫欝氣藴積而不得舒也行死謂)¶