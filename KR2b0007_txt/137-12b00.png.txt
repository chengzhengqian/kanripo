奪朕情遂成往復追用悲絶遂號慟羣官亦哭而辭出¶
(號戸/高翻)初太后忌帝英敏恐不利於己欲廢之盛寒閉於¶
空室絶其食三日召咸陽王禧將立之太尉東陽王丕¶
尚書右僕射穆泰尚書李冲固諌乃止帝初無憾意唯¶
深徳丕等泰崇之𤣥孫也(穆崇魏開/國功臣)又有宦者譖帝於¶
太后太后杖帝數十帝黙然受之不自申理及太后殂¶
亦不復追問(不復追問譖者/為誰復扶又翻)甲申魏主謁永固陵辛夘¶
詔曰羣官以萬機事重屢求聽政但哀慕纒綿未堪自¶