劉啓自鄄城来奔(鄄城縣漢屬濟隂郡晉屬濮陽/國唐爲濮州治所鄄吉縣翻)　秋¶
七月劉顯復引兵攻鄴(復扶/又翻)魏主閔撃敗之(敗蒲/邁翻)顯還¶
稱帝於襄國　八月魏徐州刺史周成兖州刺史魏統¶
荆州刺史樂𢎞豫州牧張遇以廪丘許昌等諸城来降¶
(時周成據廪丘張遇/據許昌降戶江翻)平南將軍高崇征虜將軍吕䕶執¶
洛州刺史鄭系以其地来降(時崇䕶以三/河之地来降)燕王雋遣慕¶
容恪攻中山慕容評攻王午于魯口魏中山太守上谷¶
矦龕閉城拒守(龕苦/含翻)恪南狥常山軍于九門(九門縣自/漢以来屬)¶