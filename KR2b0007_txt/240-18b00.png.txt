(元濟既就擒之後者有先嘗拒殺官軍勢窮力屈而降/者有先通誠欵欲降而未能自致者亦令𢎞度差第其)¶
(狀以聞史炤之説舉/其一而遺其一者也)淮西州縣百姓給復二年(復方目/翻除其)¶
(賦役二年以/優新附之民)近賊四州免來年夏税(近賊四州陳許潁/唐也頻遭蔡人攻)¶
(剽又供億官軍故免/來年夏税亦以優之)官軍戰亡者皆為收𦵏(為于/偽翻)給其¶
家衣糧五年其因戰傷殘廢者勿停衣糧(死者𦵏其尸/又贍其家殘)¶
(廢者養之終身殘廢謂因戰傷折/腰膂手足不復為完人堪世用者)十一月上御興安門¶
受俘(大明宫南面五門/興安門最在其西)遂以呉元濟獻廟社斬于獨桞¶
之下初淮西之人刼於李希烈呉少誠之威虐不能自¶