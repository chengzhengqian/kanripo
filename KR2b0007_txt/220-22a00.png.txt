(下殿叩頭再拜曰臣比在東宫被人誣譖三度合死皆/張說保䕶得全首領以至今日説兩男一度合死臣不)¶
(能力爭儻死者有知臣亦何靣目見張説於地下嗚咽/俯伏太上皇命左右曰扶皇帝起乃曰與阿奴處置張)¶
(垍宜長流逺惡處張均宜弃市阿奴更不要苦救這賊/也肅宗掩泣奉詔按肅宗為李林甫所危時説已死乃)¶
(得均垍之力均垍以説遺言/盡心於肅宗耳今略取其意)安禄山所署河南尹張萬¶
頃獨以在賊中能保庇百姓不坐頃之有自賊中來者¶
言唐羣臣從安慶緒在鄴者聞廣平王赦陳希烈等皆¶
自悼恨失身賊庭及聞希烈等誅乃止上甚悔之¶
　臣光曰為人臣者策名委質有死無貳希烈等或貴¶