如晦遣使賜其家(使疏/吏翻)久之語及如晦必流涕謂房𤣥¶
齡曰公與如晦同佐朕今獨見公不見如晦矣　突厥¶
頡利可汗至長安(厥九/勿翻)夏四月戊戌上御順天樓(舊書/帝紀)¶
(曰御順天門唐六典皇城南門中曰承天門隋開皇二/年作初曰廣陽門仁壽元年改曰昭陽門武德元年改)¶
(曰順天門神龍元年改曰承天門若元正冬至大陳設/燕㑹赦過宥罪除舊布新受萬國之朝貢四夷之賓客)¶
(則御承天門以聽政蓋古之/外朝也順天樓即順天門樓)盛陳文物引見頡利數之¶
曰汝藉父兄之業縱淫虐以取亡罪一也數與我盟而¶
背之二也恃彊好戰暴骨如莽三也蹂我稼穡掠我子¶