可得也卓不從道融晝夜泣諫卓不聽道融憂憤而卒¶
卓性本寛和忽更彊塞(此彊謂彊暴也塞謂窒/塞而不疏通塞悉則翻)徑還襄¶
陽意氣騷擾舉動失常識者知其將死矣王敦以西陽¶
王羕為大宰(羕余/亮翻)加王導尚書令王廙為荆州刺史改¶
易百官及諸軍鎮轉徙黜免者以百數或朝行暮改惟¶
意所欲敦將還武昌謝鯤言於敦曰公至都以來稱疾¶
不朝是以雖建勲而人心實有未逹今若朝天子(朝直/遥翻)¶
(下/同)使君臣釋然則物情皆恱服矣敦曰君能保無變乎¶