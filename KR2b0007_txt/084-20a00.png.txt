尚雖云爾然未可信也何者尚威刑不立冉等各擁彊¶
兵一旦為變亦非尚所能制深宜為備特從之(閻式已/覘知冉)¶
(等之/情)冬十月特分為二營特居北營流居東營繕甲厲¶
兵戒嚴以待之冉苾相與謀曰羅矦貪而無斷(斷丁/亂翻)日¶
復一日令流民得展姦計李特兄弟並有雄才吾屬將¶
為所虜矣宜為决計(欲一戰以/决之也)羅矦不足復問也(復扶/又翻)¶
乃遣廣漢都尉曽元牙門張顯劉並等潛帥步騎三萬¶
襲特營(帥讀/曰率)羅尚聞之亦遣督䕶田佐助元元等至特¶