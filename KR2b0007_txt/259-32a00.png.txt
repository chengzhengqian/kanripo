執政遂登大位自是不以授人臣惟郭子儀以大功拜¶
尚書令終身避讓行瑜安可輕議十一月以行瑜為太¶
師賜號尚父仍賜鐵劵　十二月朱全忠請徙鹽鐵於¶
汴州以便供軍崔昭緯以為全忠新破徐鄆兵力倍増¶
若更判鹽鐵不可復制(復扶/又翻)乃賜詔開諭之　汴將葛¶
從周攻齊州刺史朱威朱瑄朱瑾引兵救之(按方鎮表/齊州時屬)¶
(平盧節度以後乾寧三年朱瓊降汴之事觀之則齊州/已為兖鄆所并矣  考異曰編遺錄云十月乙未今從)¶
(薛居正五/代史梁紀)　初武安節度使周岳殺閔勗據潭州(見二/百五)¶