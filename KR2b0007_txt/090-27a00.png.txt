(奥/翻)　詔以王敦為荆州牧加陶侃都督交州諸軍事敦¶
固辭州牧乃聽為刺史　庚申詔羣公卿士各陳得失¶
御史中丞熊逺上疏以為胡賊猾夏(孔安國日猾亂也/夏華夏夏户雅翻)¶
梓宫未返而不能遣軍進討一失也羣官不以讐賊未¶
報為恥務在調戲酒食而已二失也(諧謔以/相調戲)選官用人¶
不料實徳惟在白望不求才幹惟事請託當官者以治¶
事為俗吏(治直/之翻)奉灋為苛刻盡禮為諂䛕從容為高妙¶
(從千/容翻)放蕩為達士驕蹇為簡雅三失也世之所惡者陸¶