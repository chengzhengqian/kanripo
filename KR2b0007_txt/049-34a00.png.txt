候其走路(詡知賊退遇水必踏淺而/度因於其處設伏以待之)虜果大犇因掩擊¶
大破之斬獲甚衆賊由是走散詡乃占相地埶(相息/亮翻)築¶
營壁百八十所招還流亡假賑貧民開通水運(詡案行/川谷自)¶
(沮至下辨數十里燒/石剪木開漕船道)詡始到郡榖石千鹽石八千見户¶
萬三千(見存之户也/見賢遍翻)視事三年米石八十鹽石四百民¶
増至四萬餘户人足家給一郡遂安　十一月庚申郡¶
國十地震　十二月武陵澧中蠻反(澧中今澧州/地澧音禮)州郡¶
討平之　己酉司徒夏勤罷(夏户/雅翻)　庚戌以司空劉愷¶