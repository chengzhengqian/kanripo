謀道成召詰之曰袁粲謀反何不啓聞嗣祖曰小人無¶
識但知報恩何敢泄其大事今袁公已死義不求生藴¶
嬖人張承伯藏匿藴道成並赦而用之(史言蕭道成能/弃怨錄才嬖卑)¶
(義翻又/博計翻)粲簡淡平素而無經世之才好飲酒喜吟諷(好/呼)¶
(到翻喜/許記翻)身居劇任不肯當事主事毎往諮决(主事尚書/省主事也)¶
(尚書諸曹/各有主事)或高詠對之閒居高卧門無雜賔物情不接¶
故及於敗¶
　裴子野論曰袁景倩民望國華(袁粲字/景倩)受付託之重¶