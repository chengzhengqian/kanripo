許盡以趙地王朱虚侯盡以梁地王東牟侯(王于况翻/下以義推)¶
及帝立聞朱虚東牟之初欲立齊王(事見上卷/吕后八年)故絀其¶
功(絀敕律翻/貶下也)及王諸子乃割齊二郡以王之興居自以¶
失職奪功頗怏怏聞帝幸太原以為天子且自擊胡遂¶
發兵反帝聞之罷丞相及行兵皆歸長安(行兵行擊匈/奴之兵也)¶
以棘蒲侯柴武為大將軍將四將軍十萬衆擊之祁侯¶
繒賀為將軍軍滎陽(應劭曰棘蒲即常山平棘縣師古/非之余據靳歙傳則棘蒲趙地也)¶
(在安陽以東宋白曰棘蒲春秋時晉邑漢初為棘蒲後/改為平棘盖亦本應説也班志祁縣屬太原郡晉大夫)¶