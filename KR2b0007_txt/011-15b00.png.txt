(天/府)婁敬説是也上即日車駕西都長安拜婁敬為郎中¶
號曰奉春君賜姓劉氏(師古曰凡言車駕謂天子乗車/而行不敢指斥也長安本秦之)¶
(鄉名也髙祖作都奉春君張晏曰春嵗之/始也今婁敬發事之始故曰奉春君也)張良素多病¶
從上入闗即道引不食穀(孟康曰道讀曰導服/辟榖藥而静居行氣)杜門不¶
出曰家世相韓及韓滅不愛萬金之資為韓報讐彊秦¶
天下振動(事見七参秦始/皇二十九年)今以三寸舌為帝者師封萬¶
戸侯此布衣之極於良足矣願棄人間事欲從赤松子¶
游耳(師古曰赤松子仙人號也神農時為雨師服水王/教神農能入火自燒至昆山上常止西王母石室)¶