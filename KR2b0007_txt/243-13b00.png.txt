(蓬萊宫側京都/有左右教坊)夏四月甲午淮南節度使王播罷鹽鐵¶
轉運使(王播兼鹽鐵轉/運見上卷二年)　乙未以布衣姜洽為補闕試¶
大理評事陸洿布衣李虞劉堅為拾遺(六典注云隋置/大理評事通典)¶
(云唐置評事十人掌出使推覆後增為十二人新/志評事八人從八品下陸洿特試官耳洿後五翻)時李¶
逢吉用事所親厚者張又新李仲言李續之李虞劉栖¶
楚姜洽及拾遺張權輿程昔範又有從而附麗之者時¶
人惡逢吉者目之為八關十六子(附依也麗著也自張/又新至程昔範八人)¶
(而附麗者又八人皆任要劇故目之為八關十六子關/者要也  考異曰按宰相之門何嘗無特所親愛之士)¶