宿衛皆全忠之腹心也癸丑以張全義為天平節度使¶
乙卯以全忠為護國宣武宣義忠武四鎮節度使(朱全/忠先)¶
(為宣武天平宣義䕶國四鎮節度使以張全義有積年/葺理洛陽之功今洛陽建都不為節鎮故以天平授全)¶
(義而已兼忠/武為四鎮)　鎮海鎮東節度使越王錢鏐求封吳越¶
王朝廷不許朱全忠為之言於執政乃更封吳王(天復/元年)¶
(錢鏐封越王為于/偽翻更工衡翻)　更命魏博曰天雄軍(代宗以魏博/為天雄軍以)¶
(寵田承嗣至徳宗時田悦逆命後復歸/順命為魏博節度使今復舊天雄軍號)癸亥進天雄節¶
度使長沙郡王羅紹威爵鄴王¶