(爾兄弟未集耳今遭羑里之厄爾昆季須㑹孟津之師/不可從吾同受拏戮家破身亡為英雄笑王泣而啓帝)¶
(曰芒碭山澤是處容人請同漢祖以觀時變帝曰今遇/時來逢茲錮繫雖覩機變何能為也然天命有在吾應)¶
(㑹昌未必不以此相啓今吾激厲謹當敬天之誡以卜/興亡自天祐吾彼焉能害天必亡我何所逃刑乃後數)¶
(日果有詔使馳驛而至釋淵而免仁恭各依舊檢校所/部案煬帝若有詔斬仁恭則比後使之至仁恭已死矣)¶
(又髙祖身為留守且被禁繫亡去何/之恐此亦非太宗之謀也今皆不取)淵謀亦緩淵之為¶
河東討捕使也(大業十一年淵為使/討捕河東使疏吏翻)請大理司直夏侯¶
端為副端詳之孫也(梁武帝起兵荆雍夏/侯詳佐命夏戸雅翻)善占候及相¶
人(相息/亮翻)謂淵曰今玉牀搖動帝座不安(晉天文志北極/五星第二星主)¶