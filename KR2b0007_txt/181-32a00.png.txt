進以致失亡又凡軍事進止皆須奏聞待報毋得專擅¶
遼東數出戰不利(數所/角翻)乃嬰城固守帝命諸軍攻之又¶
勑諸將髙麗若降即宜撫納不得縱兵遼東城將陷城¶
中人輙言請降(降户/江翻)諸將奉㫖不敢赴機先令馳奏比¶
報至(比必/寐翻)城中守禦亦備隨出拒戰如此再三帝終不¶
寤既而城乆不下六月己未帝幸遼東城南觀其城池¶
形勢因召諸將詰責之曰公等自以官髙又恃家世欲¶
以暗懦待我邪(詰去吉翻懦乃卧翻又/乃亂翻邪音耶下同)在都之日公等¶