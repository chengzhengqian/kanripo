舟北下碻磝必走滑臺小戍易可覆㧞(易以/䜴翻)克此二城¶
館穀弔民(館榖就食敵/人所積之穀)虎牢洛陽自然不固比及冬初¶
(比必/利翻)城守相接虜馬過河即成擒也慶之又固陳不可¶
上使徐湛之江湛難之(難乃/旦翻)慶之曰治國譬如治家耕¶
當問奴織當訪婢(治直/之翻)陛下今欲伐國而與白面書生¶
輩謀之事何由濟上大笑太子劭及䕶軍將軍蕭思話¶
亦諌上皆不從魏主聞上將北伐復與上書曰彼此和¶
好日久而彼志無厭(復扶又翻和好呼/到翻厭於鹽翻)誘我邉民(誘音/酉)¶