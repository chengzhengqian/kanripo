(正謂此也高居/號翻衣於旣翻)未幾起復為内外馬步軍都軍使領潤¶
州觀察使(幾居豈翻起復之制通古今疑之禮記子夏/問曰三年之喪卒哭金革之事無避也者禮)¶
(與其非禮與孔子曰吾聞諸老&KR1334;昔者魯公伯禽有為/為之也今以三年之喪從其利者吾弗知也注云伯禽)¶
(封於魯有徐戎作難卒哭而征之急王事也自漢以後/不許二千石以上行三年喪魏晉聽行三年喪而大臣)¶
(率有以奪情起復者習俗聞見以為當然莫之非也嗚/呼此豈非孔子所謂以三年之喪從其利者乎若王莽)¶
(之志不在喪徐温之起復/所謂從其利者又難言也)　岐王屢求貨於蜀蜀主皆¶
與之又求巴劒二州蜀主曰吾奉茂貞勤亦至矣若與¶
之地是棄民也寧多與之貨乃復以絲茶布帛七萬遺¶