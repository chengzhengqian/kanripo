(年六/十三)諡曰昭烈(諡法昭德有勞曰/昭有功安民曰烈)丞相亮奉喪還成都¶
以李嚴為中都䕶留鎮永安五月太子禪即位時年十¶
七(蜀後主諱/禪字公嗣)尊皇后曰太皇后大赦改元建興封丞相¶
亮為武鄉侯領益州牧政事無巨細咸决於亮亮乃約¶
官職修法制(以先主孔明君臣之相得而約官職修法/制乃行於輔後主之時此易之戒浚恒也)¶
發教與羣下曰夫叅署者集衆思廣忠益也(叅署謂所/行之事叅)¶
(其同異署/而行之也)若逺小嫌難相違覆曠闕損矣(違異也覆審/也難於違異)¶
(難於覆審則事有曠/闕損矣逺于願翻)違覆而得中猶棄敝蹻而獲珠玉¶