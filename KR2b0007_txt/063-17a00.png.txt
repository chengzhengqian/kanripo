(也/)而决成敗於一戰若不如志悔無及也紹不從豐彊¶
諌忤紹紹以為沮衆械繫之(忤五故翻/沮在吕翻)於是移檄州郡¶
數操罪惡(數所/具翻)二月進軍黎陽沮授臨行㑹其宗族散¶
資財以與之(沮子/余翻)曰埶存則威無不加埶亡則不保一¶
身哀哉其弟宗曰曹操士馬不敵君何懼焉授曰以曹¶
操之明畧又挾天子以為資我雖克伯珪(公孫瓚/字伯珪)衆實¶
疲敝而主驕將忲(將即亮翻忲/他葢翻侈也)軍之破敗在此舉矣楊¶
雄有言六國蚩蚩為嬴弱姬其今之謂乎(賢曰法言之/文也嬴秦姓)¶