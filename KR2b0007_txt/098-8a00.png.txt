亦不之責(狷吉掾翻以石虎之猜暴而能容姚弋仲之/狷直者以其當理而切於事情也茍徒狷直)¶
(而不切當殆/難以免矣)於坐授使持節征西大將軍賜以鎧馬(坐/狙)¶
(臥翻使䟽吏/翻鎧可亥翻)弋仲曰汝看老𦍑堪破賊否乃被鎧跨馬¶
于庭中(被皮/義翻)因䇿馬南馳不辭而出遂與斌等擊犢於¶
滎陽大破之斬犢首而還討其餘黨盡滅之虎命弋仲¶
劒履上殿入朝不趨(上時/掌翻)進封西平郡公蒲洪為車騎¶
大將軍開府儀同三司都督雍秦州諸軍事雍州刺史¶
(雍於/用翻)進封略陽郡公　始平人馬朂聚兵自稱將軍(杜/佑)¶