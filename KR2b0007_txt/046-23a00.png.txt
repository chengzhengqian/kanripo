人稽畱斯等率三萬餘人款五原塞降(稽留斯等部落/蓋居三木樓山)¶
(訾子/斯翻)　冬十二月甲午上行幸陳留梁國淮陽頴陽戊¶
申還宫　太子肇之立也梁氏私相慶諸竇聞而惡之¶
(惡烏/露翻)皇后欲專名外家忌梁貴人姊妹數譖之於帝(數/所)¶
(角/翻)漸致疎嫌是歲竇氏作飛書陷梁竦以惡逆(賢曰飛/書若今)¶
(匿名/書也)竦遂死獄中家屬徙九真貴人姊妹以憂死辭語¶
連及梁松妻舞隂公主坐徙新城(新城縣屬河南郡賢/曰今洛州伊闕縣)¶
　順陽矦馬廖謹篤自守而性寛緩不能教勒子弟皆¶