復振之時不可失也(史言李存朂智識/能輔其父所不逮)克用以為然與¶
將佐謀召幽州兵與攻潞州曰於彼可以解圍於我可¶
以拓境乃許仁恭和召其兵仁恭遣都指揮使李溥將兵¶
三萬詣晉陽克用遣其將周徳威李嗣昭將兵與之共¶
攻潞州　夏州告急於朱全忠戊戌全忠遣劉知俊及¶
其將康懐英救之楊崇本將六鎮之兵五萬軍于美原¶
(據上文則楊崇本所將者五鎮之/兵耳葢併將秦隴之兵為六鎮)知俊等擊之崇本大¶
敗歸于邠州　武貞節度使雷彦威屢寇荆南留後賀¶