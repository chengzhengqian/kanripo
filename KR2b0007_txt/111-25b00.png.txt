騎大將軍熙為前鋒拔新城南蘇二城開境七百餘里¶
徙五千餘户而還(還從宣翻/又如字)熙勇冠諸將盛曰叔父雄¶
果有世祖之風(慕容垂廟號世祖/冠古玩翻下同)但𢎞略不如耳　初¶
魏主珪納劉頭眷之女寵冠後庭生子嗣及克中山(克/中)¶
(山見一百九/卷隆安元年)獲燕主寶之幼女将立皇后用其國故事¶
鑄金人以卜之劉氏所鑄不成慕容氏成三月戊午立¶
慕容氏為皇后(北史曰魏故事将立皇后必令手鑄/金人以成者為吉不則不得立也)¶
桓𤣥既克荆雍(雍於/用翻)表求領荆江二州詔以𤣥為都督¶