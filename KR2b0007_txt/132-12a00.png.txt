(當在唐海州懷仁縣界北齊於此置義/塘郡宋人謂淮北起兵拒魏者為義人)須戍軍速往相¶
助逐之舟中人果喜爭上岸(上時/掌翻)崇祖引入據城遣羸¶
弱入島(島海中山也/羸倫為翻)人持兩炬火登山鼔譟魏參騎以¶
為軍備甚盛乃退(參騎候/騎也)上以崇祖為北琅邪蘭陵二¶
郡太守垣榮祖亦自彭城奔朐山以奉使不效(奉使説/薛安都)¶
(見上卷/上年)畏罪不敢出往依蕭道成於淮隂榮祖少學騎¶
射或謂之曰武事可畏(謂矢石交乎前生死在/於須㬰也少詩照翻)何不學¶
書榮祖曰昔曹公父子上馬橫槊下馬談詠(謂魏王操/及文帝兄)¶