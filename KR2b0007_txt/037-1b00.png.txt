丞相王訢孫宜春侯咸女為妻(師古曰王訢為丞相初/封宜春矦𫝊爵至孫咸)¶
(恩澤侯表宜春/侯國於汝南)立以為皇后生四男宇獲前誅死安頗¶
荒忽(師古曰荒/音呼廣翻)乃以臨為皇太子安為新嘉辟(師古曰/辟君也)¶
(謂之辟者取為國/君之義辟音壁)封宇子六人皆為公(千為功隆公夀/為功明公吉為)¶
(功成公宗為功崇公世/為功昭公利為功著公)大赦天下莽乃策命孺子為定¶
安公封以萬户地方百里立漢祖宗之廟於其國與周¶
後並行其正朔服色(此皆空/言耳)以孝平皇后為定安太后¶
讀策畢莽親執孺子手流涕歔欷(師古曰歔音虚欷/音許氣翻又音希)曰¶