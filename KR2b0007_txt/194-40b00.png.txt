顔師古等議其禮房𤣥齡裁定之　夏四月己卯魏徵¶
上疏以為人主善始者多克終者寡豈取之易而守之¶
難乎(上時掌翻/易以豉翻)蓋以殷憂則竭誠以盡下(殷音/隠)安逸則¶
驕恣而輕物盡下則胡越同心輕物則六親離德雖震¶
之以威怒亦皆貌從而心不服故也人主誠能見可欲¶
則思知足將興繕則思知止處髙危則思謙降臨滿盈¶
則思挹損遇逸樂則思撙節(處昌吕翻樂音/洛撙慈損翻)在宴安則¶
思後患防壅蔽則思延納疾讒邪則思正己行爵賞則¶