黄初元年(魏受漢禪推五德之運以土繼火土色黄/故紀元曰黄初是年十月受禪方改元)春¶
正月武王至洛陽庚子薨(魏王操/謚曰武)王知人善察難眩以¶
偽(眩者目無常主難眩以/偽謂人不能亂其明)識拔竒才不拘微賤隨能任¶
使皆獲其用與敵對陳(陳讀/曰陣)意思安閒(思相/吏翻)如不欲戰¶
然及至決機乗勝氣埶盈溢勲勞宜賞不吝千金無功¶
望施(施式/䜴翻)分豪不與(豪即/亳字)用法峻急有犯必戮或對之¶
流涕然終無所赦雅性節儉不好華麗(好呼/到翻)故能芟刈¶
羣雄幾平海内(曰幾者以不能并呉蜀/也芟所銜翻幾居希翻)是時太子在鄴¶