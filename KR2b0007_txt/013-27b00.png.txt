君居其位不知其任邪且陛下即問長安中盜賊數君¶
欲彊對邪(彊其/兩翻)於是絳侯自知其能不如平逺矣居頃之¶
人或説勃曰君既誅諸吕立代王威震天下而君受厚¶
賞處尊位(説式芮翻/處昌吕翻)久之即禍及身矣勃亦自危乃謝¶
病請歸相印上許之秋八月辛未右丞相勃免左丞相¶
平専為丞相　初隆慮侯竈擊南越(事見髙/后七年)㑹暑濕士¶
卒大疫兵不能隃領(師古曰隃/與踰同)嵗餘髙后崩即罷兵趙¶
佗因此以兵威財物賂遺閩越西甌駱役屬焉(遺于季/翻下同)¶