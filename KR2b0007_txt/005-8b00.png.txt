(王此皆大都危國也傳直戀翻祭則/介翻陸徳明櫟音立曼音萬羮音郎)尊其臣者卑其主¶
(如下事/之類)淖齒管齊射王股擢王䈥懸之於廟梁宿昔而¶
死(管掌也擢㧞也宿昔一夕之間也淖齒弑齊湣/王事見上巻三十一年淖奴教翻射而亦翻)李兑¶
管趙囚主父於沙丘百日而餓死(事見上巻/二十年)今臣觀四¶
貴之用事此亦淖齒李兑之類也夫三代之所以亡國¶
者君專授政於臣縱酒弋獵其所授者妬賢疾能御下¶
蔽上以成其私不為主計而主不覺悟故失其國(夫音/扶)¶
今自有秩以上至諸大吏(漢承秦制鄉置有秩漢官曰/鄉戸五千則置有秩掌一鄉)¶