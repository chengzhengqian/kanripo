北郊於長安詔曰吾之先興於北方光文立漢宗廟以¶
從民望(見八十五卷惠/帝永興元年)今宜改國號以單于為祖亟議¶
以聞羣臣奏光文始封盧奴伯(晉成都王穎封/劉淵為盧奴伯)陛下又¶
王中山中山趙分也(王于况翻/分扶問翻)請改國號為趙從之以¶
冒頓配天(冒莫/北翻)光文配上帝　徐龕冦掠濟岱(岱泰山/也龕冦)¶
(掠濟岱之間/濟子禮翻)破東莞(沈約志武帝太康元年分琅邪立/東莞郡晉志東莞故魯鄆邑劉昫)¶
(曰唐沂州沂水縣漢東莞縣地宋白曰春秋莒魯爭鄆/杜預註云城陽姑幕縣南有員亭即鄆也俗變其字耳)¶
(十三州志云有東西二鄆魯昭公所居者為西鄆兖州/東平郡是也莒魯所爭者為東鄆漢東莞縣是也莞音)¶