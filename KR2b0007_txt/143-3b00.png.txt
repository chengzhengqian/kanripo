(揚州治所宋始為豫州/治所今復其舊勰音協)魏人遣大將軍李醜楊大眼將¶
二千騎入壽陽又遣奚康生將羽林一千馳赴之大眼¶
難當之孫也(楊難當氐王也宋元嘉中據/仇池眼下二將字皆息亮翻)魏兵未渡淮¶
己亥裴叔業病卒僚佐多欲推司馬李元䕶監州一二¶
日謀不定(卒子恤翻/監工銜翻)前建安戌主安定席法友等(北史/曰魏)¶
(正光中羣蠻出山居邊城建安者八九千户邊城郡治/期思則建安戍亦當相近隋改期思縣為殷城縣取縣)¶
(東古殷城為名至我宋建隆元年改殷城為/商城避宣祖諱也後省為鎮入光州固始縣)以元䕶非¶
其郷曲恐有異志共推裴植監州(裴叔業本河東人席/法友安定人不同州)¶