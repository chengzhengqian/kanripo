先零未可圖也上乃拜侍中許延壽為彊弩將軍即¶
拜酒泉太守武賢為破羌將軍(師古曰即就也/就其郡而拜之)賜璽書¶
嘉納其冊以書敕讓充國曰今轉輸並起百姓煩擾將¶
軍將萬餘之衆不早及秋共水草之利争其畜食(師古/曰此)¶
(畜謂畜産牛羊之屬食謂榖麥之屬/也或曰畜食畜之所食即謂草也)欲至冬虜皆當畜¶
食(師古曰此畜讀/曰蓄蓄聚積也)多臧匿山中依險阻(臧古/藏字)將軍士寒¶
手足皸瘃(師古曰皸坼裂也瘃寒/創也皸音軍瘃竹足翻)寧有利哉將軍不念¶
中國之費欲以歲數而勝敵(師古曰久歴年嵗乃勝/小敵也數音所具翻)將¶