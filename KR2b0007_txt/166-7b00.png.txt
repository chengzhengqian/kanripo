詔凡梁民悉遣南還　丁卯齊主如晉陽壬申自將擊¶
柔然(將即/亮翻)秋七月己卯至白道留輜重(重直/用翻)帥輕騎五¶
千追柔然壬午及之於懷朔鎭齊主親犯矢石頻戰大¶
破之至於沃野獲其酋長(水經注雲中郡有白道嶺白/道川帥讀曰率騎竒寄翻酋)¶
(慈秋翻長/知兩翻)及生口二萬餘牛羊數十萬壬申還晉陽¶
八月辛巳王琳自蒸城還長沙　齊主還鄴以佛道二¶
敎不同欲去其一集二家論難於前(去羌吕翻/難乃旦翻)遂敇道¶
士皆剃髪為沙門有不從者殺四人乃奉命於是齊境¶