(盧光啓舊𦙍傳昭宗初幸鳯翔命盧光啟韋貽範蘇檢/等作相及還京𦙍皆貶斥之新光啟傳云檢長流環州)¶
(光啓賜死與寳運録注同/檢流環州不見本出何書)　戊寅賜朱全忠號回天再¶
造竭忠守正功臣賜其僚佐敬翔等號迎鑾恊賛功臣¶
諸將朱友寧等號迎鑾果毅功臣都頭以下號四鎮靜¶
難功臣(難乃/旦翻)　上議褒崇全忠欲以皇子為諸道兵馬¶
元帥以全忠副之崔𦙍請以輝王祚為之上曰濮王長¶
(帥所類翻濮博/木翻長知兩翻)𦙍承全忠密㫖利祚沖幼固請之己夘¶
以祚為諸道兵馬元帥(王考異曰金鑾記上曰朕以濮/  處長云云新傳帝十七子徳)¶