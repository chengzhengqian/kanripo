軍都督恒朔討虜諸軍事爾朱榮過肆州肆州刺史尉¶
慶賔忌之據城不出(尉紆/勿翻)榮怒舉兵襲肆州執慶賔還¶
秀容署其從叔羽生為刺史魏朝不能制(此時爾朱榮/已有無魏之)¶
(心矣從才用/翻朝直遥翻)初賀拔允及弟勝岳從元纂在恒州平城¶
之陷也允兄弟相失岳奔爾朱榮勝奔肆州榮克肆州¶
得勝大喜曰得卿兄弟天下不足平也以為别将(将即/亮翻)¶
軍中大事多與之謀　九月己酉鄱陽忠烈王恢卒¶
葛榮既得杜洛周之衆(魏主武泰元年葛榮方并杜/洛周此得鮮于修禮之衆也)北¶