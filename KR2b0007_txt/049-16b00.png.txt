狼𦍑降(此與武都參狼同種而/分居廣漢塞外者也)　是嵗郡國十二地震¶
三年春正月庚子皇帝加元服赦天下　遣騎都尉任¶
仁督諸郡屯兵救三輔仁戰數不利(數所/角翻)當煎勒姐𦍑¶
攻沒破𦍑縣(破羌縣屬/金城縣)鍾𦍑攻沒臨洮縣執隴西南部¶
都尉(臨洮縣隴西南部都/尉治所洮土刀翻)　三月京師大飢民相食壬¶
辰公卿詣闕謝詔務思變復以助不逮(變改也改過/以復於善也)¶
壬寅司徒魯恭罷恭再在公位(和帝永元十二年恭代/吕葢為司徒永初元年)¶
(復代梁鮪/為司徒)選辟髙第至列卿郡守者數十人(此謂恭府/掾屬之髙)¶