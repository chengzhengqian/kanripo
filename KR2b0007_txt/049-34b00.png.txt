為司徒光禄勲袁敞為司空敞安之子也　前虎賁中¶
郎將鄧宏卒(宏自遭母䘮去官/奉朝請故曰前)宏性儉素治歐陽尚書¶
(漢千乘歐陽生𫝊伏生尚書由/是尚書有歐陽氏學治直之翻)授帝禁中有司奏贈宏¶
驃騎將軍位特進封西平侯(西平縣屬/汝南郡)太后追宏雅意¶
不加贈位衣服但賜錢千萬布萬匹兄隲等復辭不受¶
(復扶又/翻下同)詔封宏子廣徳為西平侯將葬有司復奏發五¶
營輕車騎士禮儀如霍光故事(賢曰霍光薨宣帝遣太/中大夫侍御史持節䕶)¶
(䘮事中二千石修莫府冢上賜玉衣梓宫便房黄腸/題湊輼輬車黄屋左纛輕車材官五校士以送葬也)太¶