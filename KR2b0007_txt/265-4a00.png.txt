㓜君易謀禪代(易以/豉翻)乃遣判官李振至洛陽與𤣥暉及¶
左龍武綂軍朱友恭右龍武綂軍氏叔琮等圖之八月¶
壬寅帝在椒殿(椒殿皇后殿也史炤曰/椒殿亦猶椒房之稱)𤣥暉選龍武牙¶
官史太等百人夜叩宫門言軍前有急奏(軍前謂西討/行營軍前也)¶
欲面見帝夫人裴貞一開門見兵曰急奏何以兵為史¶
太殺之𤣥暉問至尊安在昭儀李漸榮臨軒呼曰(呼火/故翻)¶
寧殺我曹勿傷大家帝方醉遽起單衣繞柱走史太追¶
而弑之(年三/十八)漸榮以身蔽帝太亦殺之又欲殺何后后¶