為復京城之計(城隍即為東渭橋/營塹治直之翻)先是東渭橋有積粟¶
十餘萬斛度支給李懷光軍幾盡(先悉薦翻度徒/洛翻幾居希翻)是時¶
懷光朱泚連兵聲勢甚盛車駕南幸人情擾擾晟以孤¶
軍處二彊寇之間(泚且禮翻又音/此處昌吕翻)内無資糧外無救援¶
徒以忠義感激將士故其衆雖單弱而鋭氣不衰又以¶
書遺懷光辭禮卑遜(遺唯/季翻)雖示尊崇而諭以禍福勸之¶
立功補過故懷光慙恧未忍擊之(恧女/六翻)晟曰畿内雖兵¶
荒之餘猶可賦斂(斂力/瞻翻)宿兵飬寇患莫大焉乃以判官¶