曰(凡一軍有主有副為于偽翻/為慶之謀而言蜀本為作謂)將軍威行河洛聲震中¶
原功髙埶重為魏所疑一旦變生不測可無慮乎不若¶
乗其無備殺顥據洛此千載一時也慶之不從(馬佛念/有戰國)¶
(䇿士之氣然必有非常之才然後可以行/非常之事陳慶之烏足以辦此載子亥翻)顥先以慶之¶
為徐州刺史因固求之鎮顥心憚之不遣曰主上以洛¶
陽之地全相任委忽聞捨此朝寄(朝寄謂魏朝所寄/託也朝直遥翻)欲¶
往彭城謂君遽取富貴不為國計(此國計謂/為梁國計)非徒有損¶
於君恐僕并受其責慶之不敢復言爾朱榮與顥相持¶