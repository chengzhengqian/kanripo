暉等不已復左遷暉為朗州刺史崔𤣥暐為均州刺史¶
桓彦範為亳州刺史袁恕己為郢州刺史(郢州漢安陵/縣地江左置)¶
(竟陵郡西魏置温州後/周置郢州復扶又翻)與暉等同立功者皆以為黨與¶
坐貶　大置員外官自京司及諸州凡二千餘人宦官¶
超遷七品以上員外官者又將千人魏元忠自端州還¶
為相(魏元忠先貶髙要尉髙/要縣帶端州相息亮翻)不復彊諫(復扶/又翻)惟與時俯¶
仰中外失望酸棗尉袁楚客(酸棗縣漢晉屬陳留郡後/齊廢隋開皇六年復置屬)¶
(鄭州唐/屬滑州)致書元忠以為主上新服厥命惟新厥徳(引書/咸有)¶