(建節者皆稱相/公為于偽翻)得免於死敢不自新遂以敕徧諭軍士¶
史彦瓊㦸手大罵曰羣死賊城破萬段皇甫暉謂其衆¶
曰觀史武德之言上不赦我矣因聚譟掠敕書手壊之¶
(掠奪也/壊音怪)守陴拒戰紹榮攻之不利以狀聞帝怒曰克城¶
之日勿遺噍類(噍才/笑翻)大發諸軍討之壬寅紹榮退屯澶¶
州　甲辰夜從馬直軍士王温等五人殺軍使謀作亂¶
擒斬之(從才/用翻)從馬直指揮使郭從謙本優人也優名郭¶
門髙帝與梁相拒於得勝(得勝即/德勝)募勇士挑戰從謙應¶