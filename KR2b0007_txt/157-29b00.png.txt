傷多甲裳盡赤(左傳晉楚戰于邲屈蕩搏趙旃/得其甲裳杜預注曰下曰裳)泰曰觀¶
其甲裳足知令貴之勇何必數級(謂不必數其斬/獲首級之多少)彭樂¶
乗醉深入魏陳魏人刺之(刺七/亦翻)腸出内之復戰丞相歡¶
欲收兵更戰使張華原以簿歴營㸃兵(簿者軍/之名籍)莫有應¶
者還白歡曰衆盡去營皆空矣歡猶未肯去阜城侯斛¶
律金曰衆心離散不可復用宜急向河東歡據鞍未動¶
金以鞭拂馬乃馳去夜度河船去岸逺歡跨槖駝就船¶
乃得度喪甲士八萬人(喪息/浪翻)棄鎧仗十有八萬(鎧可/亥翻)丞¶