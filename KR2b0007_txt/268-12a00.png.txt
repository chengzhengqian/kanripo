　是嵗蜀主以内樞密使潘炕為武泰節度使(唐置武/泰軍於)¶
(黔/州)炕從弟宣徽南院使峭為内樞密使(從才用翻/峭七肖翻)¶
二年春正月德威東出飛狐(自代州出飛狐宋白曰飛/狐縣漢代郡地曹魏封樂)¶
(進于廣昌侯國後周於五龍城置廣昌/縣隋改飛狐縣因縣北飛狐口為名)與趙王將王德¶
明義武將程巖㑹于易水(趙王王鎔義/武王處直)丙戌三鎮兵進¶
攻燕祁溝關下之(三鎮并鎮定祁溝關在涿州南易州/巨馬河之北自關而西至易州六十)¶
(里巨馬河東至/新城縣四十里)戊子圍涿州(宋白曰涿州古涿鹿地漢/高帝置涿郡魏改范陽郡)¶
(取漢涿縣在范水之陽為名唐大厯四年立涿州/南至莫州一百六十里東北至幽州一百二十里)刺史¶