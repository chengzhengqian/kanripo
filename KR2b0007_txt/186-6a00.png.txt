諸將諠然欲戰者什七八密惑於衆議而從之(將即/亮翻)仁¶
基苦爭不能得撃地歎曰公後必悔之魏徴言於長史¶
鄭頲曰魏公雖驟勝而驍將鋭卒多死(長知兩翻頲它/鼎翻驍堅堯翻)¶
(將即亮/翻下同)戰士心怠此二者難以應敵且世充乏食志在¶
死戰難與争鋒未若深溝髙壘以拒之不過旬月世充¶
糧盡必自退追而撃之蔑不勝矣頲曰此老生之常談¶
耳徴曰此乃竒䇿何謂常談拂衣而起程知節將内馬¶
軍與密同營在北邙山上單雄信將外馬軍營於偃師¶