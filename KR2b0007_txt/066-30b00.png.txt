妻異曰(據皇甫謐列女/傳異士氏女也)吾謀如是事必萬全當柰月何¶
異厲聲應曰雪君父之大恥喪元不足為重(喪息/浪翻)况一¶
子哉九月阜與叙進兵入鹵城(鹵城當在西/縣冀縣之間)昂奉據祁¶
山以討超(水經註祁山在嶓冡之西七十許里山上有/城極為險固漢水逕其南又曰祁山在上邽)¶
(西南二百四十里杜佑曰祁山在今同谷郡長道縣東/十里余據今西和州長道縣南十里有祁山古來南北)¶
(二岈有萬餘家諸葛亮表言祁山/去沮五百里有人萬户者此也)超聞之大怒趙衢因¶
譎説超使自出擊之(譎古穴翻/説輸芮翻)超出衢與梁寛閉冀城¶
門盡殺超妻子超進退失據乃襲厯城得叙母叙母罵¶