此乃危亡之端也(比毗至翻/夫音扶)昔關龍逢忠諫而死(逢皮/江翻)¶
朕毎痛之煬帝驕暴而亡公輩所親見也公輩常宜為¶
朕思煬帝之亡朕常為公輩念關龍逢之死(為于/偽翻)何患¶
君臣不相保乎　上謂魏徵曰為官擇人不可造次(朱/元)¶
(晦曰造次急遽茍/且之時造七到翻)用一君子則君子皆至用一小人則¶
小人競進矣對曰然天下未定則專取其才不考其行¶
喪亂既平(行下孟翻下/同喪悤浪翻)則非才行兼備不可用也(觀此/則天)¶
(下已定之後可/不為官擇人乎)¶