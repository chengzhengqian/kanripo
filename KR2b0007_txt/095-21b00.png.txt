(一/)西羌大都督姚弋仲稱疾不賀虎累召之乃至正色¶
謂虎曰弋仲常謂大王命世英雄奈何把臂受託而返¶
奪之邪虎曰吾豈樂此哉(樂音/洛)顧海陽年少(少詩/照翻)恐不¶
能了家事故代之耳心雖不平然察其誠實亦不之罪¶
虎以䕫安為侍中太尉守尚書令郭殷為司空韓晞為¶
尚書左僕射魏郡申鐘為侍中郎闓為光祿大夫(闓苦/亥翻)¶
(又音/開)王波為中書令文武封拜各有差虎行如信都復¶
還襄國(載記曰虎以讖文天子當從東北來于是備法/駕行自信都而還以應之天子當從東北來盖)¶