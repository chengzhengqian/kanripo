速戰者也若移陳少却(少詩沼/翻下同)使晉兵得渡以决勝負¶
不亦善乎秦諸将皆曰我衆彼寡不如遏之使不得上¶
(上時/掌翻)可以萬全堅曰但引兵少却使之半渡我以鐵騎¶
蹙而殺之蔑不勝矣融亦以為然遂麾兵使却秦兵遂¶
退不可復止(兩陳相向退者先敗此用/兵之常勢也復扶又翻)謝𤣥謝琰桓伊¶
等引兵渡水撃之融馳騎略陳欲以帥退者(帥讀/曰率)馬倒¶
為晉兵所殺秦兵遂潰𤣥等乗勝追擊至于青岡(青岡/去今)¶
(夀春縣/三十里)秦兵大敗自相蹈藉而死者蔽野塞川(言敗兵/自相蹈)¶