保兖州(曹翔泰寧帥本治/兖州故退保之)賊悉毁其城栅運其資糧傳¶
檄徐州盛自誇大謂官軍為國賊云　馬舉將精兵三¶
萬救泗州乙巳分軍三道度淮至中流大譟聲聞數里¶
(聞音/問)賊大驚不測衆寡斂兵屯城西寨舉就圍之縱火¶
焚栅賊衆大敗斬首數千級王𢎞立死吳迥退保徐城¶
泗州之圍始解泗州被圍凡七月(泗州自去年/九月末受圍)守城者¶
不得寐面目皆生瘡　龎勛留豐縣數日欲引兵西擊¶
康承訓或曰天時向暑蠶麥方急不若且休兵聚食然¶