就國乙亥以太尉灌嬰為丞相罷太尉官屬丞相(漢承/秦制)¶
(以丞相太尉御史大夫為三公今周勃自丞相罷就國/灌嬰自太尉為丞相因罷太尉官盖三公不必備之意)¶
(且兵柄難/以輕屬也)　夏四月城陽景王章薨(諡法由義而濟曰/景耆意大慮曰景)¶
(布義行/剛曰景)　初趙王敖獻美人於髙祖得幸有娠(娠音/身)及¶
貫髙事發(見十二卷/髙祖九年)美人亦坐繫河内美人母弟趙兼¶
因辟陽侯審食其言吕后(食其音/異基)吕后妬弗肯白美人¶
已生子恚即自殺(恚於/避翻)吏奉其子詣上上悔名之曰長¶
令吕后母之而𦵏其母真定後封長為淮南王(見十二/卷髙祖)¶