(之屬隨形而名食䴵中毒/或云越鴆之也中竹仲翻)庚午崩于顯陽殿(年四/十八)羊后¶
自以於太弟熾為嫂恐不得為太后將立清河王覃侍¶
中華混諫曰太弟在東宫已久(熾立為皇太弟見上卷/永興元年華户化翻)¶
民望素定今日寧可易乎即露板馳召太傅越召太弟¶
入宫后已召覃至尚書閤疑變託疾而返癸酉太弟即¶
皇帝位大赦尊皇后曰惠皇后居宏訓宫追尊母王才¶
人曰皇太后立妃梁氏為皇后懷帝始遵舊制於東堂¶
聽政(東堂太極/殿東堂也)每至宴㑹輒與羣官論衆務考經籍黄¶