(甚逺又水經註江水自蘄春故城/南又東得銅零口此無乃是乎)侃曰弢必步向武昌¶
乃自徑道還郡以待之(徑道捷/出之路)弢果來攻侃使朱伺逆¶
擊大破之弢遁歸長沙周顗出潯水投王敦於豫章敦¶
留之陶侃使參軍王貢告捷於敦敦曰若無陶矦便失¶
荆州矣乃表侃為荆州刺史屯沔江(水經註沌水上承/沔陽之白湖東南)¶
(流逕沔陽縣南注于江謂之沌口陸游曰江陵之建寧/鎮葢沌口也王敦以陶侃為荆州鎮此明年徙林鄣侃)¶
(傳云初鎮沌口移入沔江水經註/林障故城在沔南沔江謂林障也)左丞相睿召周顗復¶
以為軍諮祭酒　初氐王楊茂搜之子難敵遣養子販¶