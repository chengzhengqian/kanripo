是皝不復窮追(復扶又/翻下同)遣使招釗釗不出皝將還韓壽¶
曰高句麗之地不可戍守今其主亡民散潜伏山谷大¶
軍既去必復鳩聚(鳩亦/聚也)収其餘燼(火餘曰燼/猶能復然)猶足為患¶
請載其父尸囚其生母而歸俟其束身自歸然後返之¶
撫以恩信䇿之上也皝從之發釗父乙弗利墓載其尸¶
収其府庫累世之寳虜男女五萬餘口燒其宮室毁丸¶
都城而還(還從宣翻/又如字)　十二月壬子立妃禇氏為皇后¶
徴豫章太守褚裒為侍中尚書裒自以后父不願居中¶