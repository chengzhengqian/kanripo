償也　庚申樞密使王朴卒上臨其喪以玉鉞卓地慟¶
哭數四不能自止朴性剛而鋭敏智略過人上以是惜¶
之　甲子詔以北鄙未復將幸滄州(九域志大梁至滄/州一千二百里)¶
命義武節度使孫行友扞西山路(扞定州西山路以/防北漢救契丹也)以¶
宣徽南院使呉廷祚(廷當/作延)權東京留守判開封府事三¶
司使張美權大内都部署丁卯命侍衛親軍都虞候韓¶
通等將水陸軍先發甲戌上發大梁夏四月庚寅韓通¶
奏自滄州治水道入契丹境柵於乾寕軍南(時置乾寕/軍於滄州)¶