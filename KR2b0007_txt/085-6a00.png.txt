及前將軍趙驤平南將軍羊伊屯宛(宛於/元翻)昌遣其將黄¶
林帥二萬人向豫州劉喬擊却之(帥讀/曰率)初歆與齊王冏¶
善(事見上卷/永寧元年)冏敗歆懼自結於大將軍頴及張昌作亂¶
歆表請討之時長沙王乂已與頴有隙疑歆與頴連謀¶
不聽歆出兵昌衆日盛從事中郎孫洵謂歆曰公為岳¶
牧(古有四岳十二牧各統其方諸侯/之國故後人謂專方面者為岳牧)受閫外之託拜表¶
輒行有何不可而使姦㓙滋蔓禍釁不測豈藩翰王室¶
鎮靜方夏之義乎(毛萇曰藩樊也籬也/翰榦也夏户雅翻)歆將出兵王綏¶