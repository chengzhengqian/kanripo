太中大夫鄧通方愛幸賞賜累鉅萬帝嘗燕飲通家¶
其寵幸無比嘉嘗入朝而通居上旁有怠慢之禮嘉奏¶
事畢因言曰陛下幸愛羣臣則富貴之至于朝廷之禮¶
不可以不肅(師古曰/肅敬也)上曰君勿言吾私之(師古曰言欲/私告戒之)¶
罷朝坐府中(風俗通府聚也公卿牧守/道徳之所聚也又舍也)嘉為檄召通詣¶
丞相府(師古曰檄木/書也長二尺)不來且斬通通恐入言上上曰汝¶
第往吾今使人召若通詣丞相府免冠徒跣頓首謝嘉¶
嘉坐自如弗為禮責曰夫朝廷者髙帝之朝廷也通小¶