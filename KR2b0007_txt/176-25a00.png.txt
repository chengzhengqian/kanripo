佛寺為奴以厭之(惡烏路翻/厭於葉翻)又於建康造大皇寺起七¶
級浮圖未畢火從中起而焚之呉興章華好學善屬文¶
朝臣以華素無伐閱(好呼到翻屬之欲翻朝直遥翻/顔師古曰伐積功也閲經歴也)競¶
排詆之除太市令華鬱鬱不得志上書極諌略曰昔高¶
祖南平百越(謂平盧子略李賁元景仲/蘭裕蕭勃之亂上時掌翻)北誅逆虜(謂平/侯景)¶
世祖東定呉㑹(謂破斬杜/龕張彪)西破王琳(見一百六十八卷/世祖天嘉元年)¶
高宗克復淮南辟地千里(見一百七十一卷太/建五年辟讀曰闢)三祖之¶
功勤亦至矣陛下即位于今五年不思先帝之艱難不¶