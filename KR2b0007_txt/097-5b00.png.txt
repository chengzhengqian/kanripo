弟武帥精兵五萬拒北道自帥羸兵以備南道(羸倫/為翻)慕¶
容翰等先至與釗合戰皝以大衆繼之左常侍鮮于亮¶
曰臣以俘虜䝉王國士之恩(事見上卷/咸康四年)不可以不報今¶
日臣死日也獨與數騎先犯高句麗陳所嚮摧陷高句¶
麗陳動(騎奇寄翻下/同陳讀曰陣)大衆因而乘之高句麗兵大敗左¶
長史韓壽斬高句麗將阿佛和度加(高句麗置官有/相加大加小加)諸¶
軍乘勝追之遂入丸都釗單騎走輕車將軍慕輿埿追¶
獲其母周氏及妻而還會王㝢等戰於北道皆敗没由¶