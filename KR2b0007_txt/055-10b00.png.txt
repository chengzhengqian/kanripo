臣甫力(賢曰甫始/也力甚也)止則見埽滅行則為亡虜茍生則為¶
窮人極死則為寃鬼天廣而無以自覆(覆敷/救翻)地厚而無¶
以自載蹈陸土而有沉淪之憂逺巖墻而有鎮壓之患¶
(逺于/願翻)如臣犯元惡大憝(賢曰憝惡言元惡之人大/為人之所惡也憝徒對翻)足以¶
陳原野備刀鋸(賢曰鋸刖刑也國語曰/刑有五大者陳諸原野)陛下當班布臣¶
之所坐以解衆論之疑臣思入國門坐於肺石之上使¶
三槐九棘平臣之罪(周禮秋官曰左九棘孤卿大夫位/焉右九棘公侯伯子男位焉面三)¶
(槐三公位焉左嘉石平罷民右肺石達窮民註/肺石赤石也槐取其懷來棘取其赤心外刺)而閶闔¶