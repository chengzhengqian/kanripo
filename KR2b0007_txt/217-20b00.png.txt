夫復何恨(夫音扶復/扶又翻)憕文水人(文水縣屬并州本漢大/陵縣魏置受陽縣隋為)¶
(文水/縣)奕懷慎之子清欽緒之子也(盧懷慎開元初賢相/蔣欽緒見二百九卷)¶
(中宗景/龍三年)禄山以其黨張萬頃為河南尹封常清帥餘衆¶
至陜(帥讀/曰率)陜郡太守竇廷芝已奔河東吏民皆散常清¶
謂高仙芝曰常清連日血戰賊鋒不可當且潼闗無兵¶
若賊豕突入闗則長安危矣陜不可守不如引兵先據¶
潼闗以拒之仙芝乃帥見兵西趣潼闗(見賢遍翻趣七/喻翻  考異曰)¶
(肅宗實錄云仙芝領大軍初至陜方欲進師㑹常清軍/敗至欲廣其賊勢以雪己罪勸仙芝班師仙芝素信常)¶