(謂命盡也丹言樊將軍以窮來歸/當盡死以保匿舍藏之卒子恤翻)願更慮之鞠武曰夫¶
行危以求安造禍以為福計淺而怨深連結一人之後¶
交不顧國家之大害所謂資怨而助禍矣太子不聽太¶
子聞衛人荆軻之賢(楚國本曰荆此葢楚未/改國號之前受姓也)卑辭厚禮¶
而請見之謂軻曰今秦已虜韓王又舉兵南伐楚北臨¶
趙趙不能支秦則禍必至於燕燕小弱數困於兵(燕因/肩翻)¶
(數所/角翻)何足以當秦諸矦服秦莫敢合從丹之私計愚以¶
為誠得天下之勇士使於秦(從子容翻/使疏吏翻)刼秦王使悉反¶