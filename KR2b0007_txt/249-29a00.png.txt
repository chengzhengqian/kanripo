(日今/從之)瑑仁軌之五世孫也(劉仁軌事髙宗/武后出入將相)瑑與崔慎由¶
議政于上前慎由曰惟當甄别品流(甄稽延翻/别彼列翻)上酬萬¶
一瑑曰昔王夷甫祖尚浮華(晉王衍/字夷甫)妄分流品致中原¶
丘墟今盛明之朝當循名責實使百官各稱其職(朝直/遥翻)¶
(稱尺/證翻)而遽以品流為先臣未知致理之日慎由無以對¶
　軒轅集至長安上召入禁中問曰長生可學乎對曰¶
王者屏欲而崇徳(屏必/郢翻)則自然受大遐福何處更求長¶
生留數月堅求還山乃遣之(軒轅集之求還懲/㑹昌末年之事也)　二月¶