(州竹山縣古城/即漢上庸縣)王重地尊秦秦女必貴而夫人斥矣於¶
是鄭袖日夜泣於楚王曰臣各為其主耳(為于/偽翻)今殺張¶
儀秦必大怒妾請子母俱遷江南毋為秦所魚肉也王¶
乃赦張儀而厚禮之張儀因説楚王曰夫為從者無以¶
異於驅羣羊而攻猛虎不格明矣(説式芮翻夫音扶從/子容翻格當也劉伯)¶
(荘曰格各額翻其字宜從手予/據字書格擊也鬬也從木亦通)今王不事秦秦刼韓驅¶
梁而攻楚則楚危矣秦西有巴蜀治船積粟浮岷江而¶
下(治直之翻江水出蜀郡湔氐道之岷山故謂之/岷江釋名曰江共也小流入其中所公共也)一日¶