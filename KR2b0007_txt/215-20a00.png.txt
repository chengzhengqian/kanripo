甫亦惡之(惡烏/路翻)使人發兵部銓曹姦利事收吏六十餘¶
人付京兆與御史對鞫之數日竟不得其情京兆尹蕭¶
炅使法曹吉温鞫之(法曹司法參軍事掌鞫獄麗/法知贓賄沒入炅火迥翻)温入¶
院置兵部吏於外先於後㕔取二重囚訊之或杖或壓¶
號呼之聲所不忍聞(號戸/高翻)皆曰茍存餘生乞紙盡荅兵¶
部吏素聞温之慘酷引入皆自誣服無敢違温意者頃¶
刻而獄成騐囚無榜掠之迹(榜音彭/掠音亮)六月辛亥敕誚責¶
前後知銓侍郎及判南曹郎官而宥之(文宗開成二年/宰相李石奏定)¶