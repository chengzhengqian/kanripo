者還奏事詔拜介子為中郎遷平樂監(平樂監監平/樂觀樂音洛)¶
介子謂大將軍霍光曰樓蘭龜兹數反覆而不誅無所¶
懲艾介子過龜兹時其王近就人易得也願徃刺之以¶
威示諸國(易以豉翻刺/七亦翻下同)大將軍曰龜兹道逺且驗之於¶
樓蘭於是白遣之介子與士卒俱齎金幣揚言以賜外¶
國為名至樓蘭樓蘭王意不親介子介子陽引去至其¶
西界使譯謂曰(班表大鴻臚有譯官令典屬國有九/譯令皆掌譯此譯則樓蘭國之譯人)漢¶
使者持黄金錦繡行賜諸國王不來受我去之西國矣¶