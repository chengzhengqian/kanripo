微唯不使統督二軍(土豪既不可令臺之所遣者又不/可令則置帥果何為也其敗宜矣)¶
勔始至塹壘未立(塹七/艷翻)順欲擊之道烈倫不同順不能¶
獨進乃止勔營既立不可復攻因相持守(復扶/又翻)　壬子¶
斷新錢(并元嘉四銖孝建四銖/皆斷不用也斷讀如短)專用古錢　沈攸之帥¶
諸軍圍赭圻薛常寳等糧盡告劉胡求救胡以囊盛米¶
繫流查及船腹(盛時征翻查助加翻水中/浮木也船腹船中心也)陽覆船順風¶
流下以餉之沈攸之疑其有異遣人取船及流查大得¶
囊米丙辰劉胡帥歩卒一萬夜斫山開道以布囊運米¶