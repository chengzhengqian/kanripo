李彛殷上表謝彛殷以中原多故有輕傲之志每藩鎮¶
有叛者常隂助之邀其重賂朝廷知其事亦以恩澤羈¶
縻之(史言拓拔據銀夏漸以驁/桀遂成宋朝繼遷之叛)　淮北羣盜多請命於¶
唐唐主遣神衞都虞侯皇甫暉等將兵萬人出海泗以¶
招納之(皇甫暉即與趙在禮作亂以成後唐莊宗之禍/者也奔南唐見二百八十六卷髙祖天福十二)¶
(年海泗/二州名)蒙城鎮將咸師朗等降於暉(䝉城隋之山桑縣/唐天寳元年更名)¶
(䝉城屬亳州九域志/在州南一百六十里)徐州將成徳欽敗唐兵於峒峿鎮¶
(峒達貢翻又嵸/董翻峿五乎翻)俘斬六百級暉等引歸晉李太后詣契¶