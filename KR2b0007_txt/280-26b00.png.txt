諸子自擇之帝兄子重貴父敬儒早卒帝養以為子貌¶
類帝而短小契丹主指之曰此大目者可也乃以重貴¶
為北京留守(契丹主知重貴之可異日景延廣果立之/然所謂可者言於帝諸子中為可耳契丹)¶
(主固窺/之矣)太原尹河東節度使(以留守為尹為帥/循唐之舊制也)契丹以¶
其將高謨翰為前鋒與降卒皆進(降卒唐晉安/寨之兵也)丁卯至¶
團栢與唐兵戰趙徳鈞趙延壽先遁苻彦饒張彦琦劉¶
延朗劉在明繼之士卒大潰相騰踐死者萬計己巳延¶
朗在明至懐州唐主始知帝即位楊光逺降衆議以天¶