内自京邑外洎邊陲(洎其/既翻)行者有鋒刃之憂居者有誅¶
求之困是以叛亂繼起怨黷並興非常之虞億兆同慮唯¶
陛下穆然凝邃獨不得聞至使兇卒鼓行白晝犯闕豈¶
不以乘我間隙因人擕離哉(間古/莧翻)陛下有股肱之臣有¶
耳目之任有諫諍之列有備衛之司見危不能竭其誠¶
臨難不能效其死(難乃/旦翻)臣所謂致今日之患羣臣之罪¶
者豈徒言歟聖㫖又以國家興衰皆有天命臣聞天所¶
視聽皆因於人(書曰天視自我民/視天聽自我民聽)故祖伊責紂之辭曰¶