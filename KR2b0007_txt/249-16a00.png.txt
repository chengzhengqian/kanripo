有罪勿捨有闕勿補自然漸耗至于盡矣宦者竊見其¶
奏由是益與朝士相惡南北司如水火矣¶
九年春正月甲申成徳軍奏節度使王元逵薨軍中立¶
其子節度副使紹鼎癸夘以紹鼎為成徳留後　二月¶
以醴泉令李君奭為懷州刺史初上校獵渭上有父老¶
以十數聚于佛祠上問之對曰醴泉百姓也縣令李君¶
奭有異政考滿當罷詣府乞留故此祈佛冀諧所願耳¶
及懷州刺史闕上手筆除君奭宰相莫之測君奭入謝¶