三年春正月己巳遷太廟神主於洛陽甲戌帝發大梁¶
壬申以博王友文為東都留守(梁以大梁/為東都)己卯帝至洛¶
陽庚寅饗太廟辛巳祀圓丘大赦　丙申以用度稍充¶
初給百官全俸(唐自廣明䘮亂以來百官俸/料額存而已至是復全給)　二月丁¶
酉朔日有食之　保塞節度使劉萬子㬥虐失衆心且¶
謀貳於梁李繼徽使延州牙將李延實圖之延實因萬¶
子葬胡敬璋攻而殺之遂據延州馬軍都指揮使河西¶
高萬興與其弟萬金聞變以其衆數千人詣劉知俊降¶