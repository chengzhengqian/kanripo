楚之等皆彼所畏忌今聞國家悉𤼵幽州以南精兵大¶
造舟艦隨以輕騎(艦戸黯翻/騎奇寄翻)謂國家欲存立司馬氏誅¶
除劉宗必舉國震駭懼於滅亡當悉𤼵精鋭并心竭力¶
以死争之則我南邊諸將無以禦之今公卿欲以威力¶
却敵乃所以速之也張虚聲而召實害此之謂矣故楚¶
之之徒往則彼來止則彼息其勢然也且楚之等皆纎¶
利小才止能招合輕薄無賴而不能成大功徒使國家¶
兵連禍結而已昔魯軌説姚興以取荆州至則敗㪚(事/見)¶