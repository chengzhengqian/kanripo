(髙宗置他樓縣後/入原州蕭闗縣界)乾歸射之中目(射而亦翻/中竹仲翻)　九月癸¶
未以尚書右僕射王珣為左僕射太子詹事謝琰為右¶
僕射太學博士范𢎞之論殷浩宜加贈諡因叙桓温不臣¶
之迹是時桓氏猶盛王珣温之故吏也(王珣先為/温府主簿)以為¶
温廢昏立眀有忠貞之節黜𢎞之為餘杭令(餘杭縣漢/屬㑹稽郡)¶
(顧来曰縣秦始皇立後漢/分屬吳郡吳分屬吳興郡)𢎞之汪之孫也(范汪得罪於/桓温見一百)¶
(一卷哀帝/升平五年)　冬十月壬辰燕主垂還中山(自范陽/還也)　初¶
柔然部人世服於代　(魏收曰神元之末掠騎得一奴/髪始齊肩忘本姓名其主字之)¶