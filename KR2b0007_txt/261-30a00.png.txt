攻上水闗館陶門(館陶門魏州城北門由此門/出趣館陶縣因以為門名)從周與¶
宣義牙將賀徳倫出戰顧門者曰前有大敵不可返顧¶
命&KR2243;其扉(&KR2243;轄臘翻/扉門扇也)從周等殊死戰仁恭復大敗(復扶/又翻)¶
(下/同)擒其將薛突厥王鄶郎(鄶古/外翻)明日汴魏乘勝合兵擊¶
仁恭破其八寨仁恭父子燒營而遁汴魏之人長驅追¶
之至臨清擁其衆入永濟渠殺溺不可勝紀(勝音/升)鎮人¶
亦出兵邀擊於東境(鎮人王鎔之兵/深冀趙之東境)自魏至滄五百里¶
間僵尸相枕(僵居良翻/枕職任翻)仁恭自是不振而全忠益横矣¶