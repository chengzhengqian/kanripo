(若如上卷所書則杜/悰鎮忠武不在鳯翔)奏紫雲見又獻白雉是嵗八月有¶
甘露降于紫宸殿前櫻桃之上上親采而甞之百官稱¶
賀其十一月遂有金吾甘露之變及悰為工部尚書判¶
度支河中奏騶虞見(詩注騶虞義獸白虎黒文不食生/物有至信之徳則應之司馬相如)¶
(封禪書曰般般之獸樂我君囿白質黒章其儀可喜/師古注謂騶虞也山海經騶虞如虎五色尾長于身)百¶
官稱賀上謂悰曰李訓鄭注皆因瑞以售其亂乃知瑞¶
物非國之慶卿前在鳯翔不奏白兔真先覺也對曰昔¶
河出圖伏羲以畫八卦洛出書大禹以敘九疇皆有益¶