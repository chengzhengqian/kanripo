萬人屯灞上令所親杜乾運將之(將即/亮翻)名為禦賊實備¶
翰也翰聞之亦恐為國忠所圖乃表請灞上軍𨽻潼闗¶
六月癸未召杜乾運詣闗因事斬之國忠益懼㑹有告¶
崔乾祐在陜兵不滿四千皆羸弱無備(此祿山之用閒/也陜失冉翻)¶
上遣使趣哥舒翰進兵復陜洛(趣讀曰促/下以義推)翰奏曰祿山¶
乆習用兵今始為逆豈肯無備是必羸師以誘我若往¶
正墮其計中(羸倫為翻/誘羊久翻)且賊逺來利在速戰官軍據險¶
以扼之利在堅守况賊殘虐失衆兵勢日蹙將有内變¶