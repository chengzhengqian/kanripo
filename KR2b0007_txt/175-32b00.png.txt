喜見之不懌欲諫則上已醉喜升階陽為心疾仆于階¶
下移出省中上醒謂江總曰我悔召毛喜彼實無疾但¶
欲阻我歡宴非我所為耳(言喜以帝/所為為非)乃與司馬申謀曰¶
此人負氣吾欲乞鄱陽兄弟聽其報讐可乎(鄱陽兄弟/世祖諸子)¶
(也高宗之簒殺劉師知韓子高到仲舉父子以及始興/王伯茂皆毛喜之謀後主怒喜欲以喜乞鄱陽兄弟聽)¶
(其報讐於臣為不君於/父為不子乞音氣與也)對曰彼終不為官用(陳之臣子/率稱其君)¶
(曰/官)願如聖㫖中書通事舍人北地傅縡爭之(𫝊稱縡少/依蕭循蓋)¶
(循自闕中歸縡與之/俱南也縡作代翻)曰不然若許報讐欲置先皇何地¶