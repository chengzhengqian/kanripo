雍自盡(以其開門延賊也雍考異曰舊紀八月和州防/禦行官石侔等訟  罪其月賜自盡實録訟在)¶
(八月賜自盡在/十月今從之)家屬流康州兄弟五人皆逺貶　上荒¶
宴不親庶政委任路巖巖奢靡頗通賂遺(遺唯/季翻)左右用¶
事至徳令陳蟠叟因上書召對(肅宗至徳元載分鄱陽/秋浦置至徳縣屬饒州)¶
言請破邊咸一家可贍軍二年上問咸為誰對曰路巖¶
親吏上怒流蟠叟於愛州自是無敢言者　初南詔遣¶
使者楊酋慶來謝釋董成之囚(釋董成見/上巻七年)定邊節度使¶
李師望欲激怒南詔以求功遂殺酋慶西州大將恨師¶