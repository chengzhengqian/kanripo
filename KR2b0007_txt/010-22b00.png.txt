救趙不還報而擅刼諸矦兵入關罪三燒秦宫室掘始¶
皇帝冡收私其財罪四(收私者收取其/財以為私有)殺秦降王子嬰¶
罪五詐阬秦子弟新安二十萬罪六王諸將善地而徙¶
逐故王罪七出逐義帝彭城自都之奪韓王地并王梁¶
楚多自與罪八使人隂殺義帝江南罪九為政不平主¶
約不信天下所不容大逆無道罪十也吾以義兵從諸¶
侯誅殘賊使刑餘罪人擊公何苦乃與公挑戰羽大怒¶
伏弩射中漢王漢王傷胷乃捫足曰虜中吾指(捫音門/摸也師)¶