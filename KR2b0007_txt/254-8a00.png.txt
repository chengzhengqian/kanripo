王及妃嬪數人從行(從才用翻/下皆同)百官皆莫知之上奔馳¶
晝夜不息從官多不能及車駕既去軍士及坊市民競¶
入府庫盜金帛晡時黄巢前鋒將柴存入長安金吾大¶
將軍張直方帥文武數十人迎巢於覇上巢乘金裝肩¶
輿其徒皆被髪約以紅繒衣錦繡執兵以從甲騎如流¶
輜重塞塗(被皮義翻衣於既翻騎竒/計翻重直龍翻塞悉則翻)千里絡驛不絶民¶
夾道聚觀尚讓厯諭之曰黄王起兵本為百姓(為于/偽翻)非¶
如李氏不愛汝曹汝曹但安居無恐巢館于田令孜第¶