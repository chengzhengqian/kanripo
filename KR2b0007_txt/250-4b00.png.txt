酉入餘姚殺丞尉(餘姚漢古縣唐屬越州九域志在州/東一百四十七里宋白曰餘姚舊縣)¶
(在餘姚山西風土記云舜支/庶所封舜姓姚故曰餘姚)東破慈溪入奉化抵寧海¶
殺其令而據之(開元二十六年分明州之鄮縣置慈溪/縣在州西三十七里又分鄮縣置奉化)¶
(縣在州南八十里武徳四年分臨海縣置寧/海縣屬台州九域志在州東北一百七十里)分兵圍象¶
山所過俘其少壯(少詩/照翻)餘老弱者蹂踐殺之(蹂忍久翻/踐慈演翻)¶
及王式除書下浙東人心稍安(下遐/稼翻)裘甫方與其徒飲¶
酒聞之不樂(聞王式來心有/所憚樂音洛)劉暀歎曰有如此之衆而¶
䇿畫未定良可惜也今朝廷遣王中丞將兵來(王式葢/檢校御)¶