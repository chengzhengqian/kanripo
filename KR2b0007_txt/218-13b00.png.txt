山包藏禍心固非一日亦有詣闕告其謀者陛下往往¶
誅之(事見上/上卷年)使得逞其姦逆致陛下播越是以先王務¶
延訪忠良以廣聰明葢為此也臣猶記宋璟為相數進¶
直言天下賴以安平(為于偽翻/數所角翻)自頃以來在廷之臣以¶
言為諱惟阿䛕取容是以闕門之外陛下皆不得而知¶
草野之臣必知有今日乆矣但九重嚴邃區區之心無¶
路上達事不至此臣何由得睹陛下之靣而訴之乎上¶
曰此朕之不明悔無所及慰諭而遣之俄而尚食舉御¶