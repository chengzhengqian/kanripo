貝魏未下與昭義合兵救之滔既破亡則闗中䘮氣朱¶
泚不日梟夷(朱泚竊據闗中滔破則/泚䘮氣矣䘮息浪翻)鑾輿反正諸將之¶
功孰有居明公之右者哉武俊悦從之戊辰武俊軍于¶
南宫東南抱真自臨洺引兵㑹之與武俊營相距十里¶
兩軍尚相疑明日抱真以數騎詣武俊營賔客共諫止¶
之抱真命行軍司馬盧𤣥卿勒兵以俟曰吾之此舉繫¶
天下安危若其不還領軍事以聽朝命亦惟子勵將士以¶
雪讎耻亦惟子言終遂行武俊嚴備以待之抱真見武¶