(良由此遂為孟/知祥佐命之臣)李昊歸蜀(李昊隨王衍東/遷至是歸蜀)知祥以為觀¶
察推官　江陵卑濕復值久雨(復扶/又翻)糧道不繼將士疾¶
疫劉訓亦寢疾癸卯帝遣樞密使孔循往視之且審攻¶
戰之宜　五月癸丑以威武留後王延鈞為本道節度¶
使琅邪王　孔循至江陵攻之不克遣人入城説髙季¶
興(説式/芮翻)季興不遜丙寅遣使賜湖南行營夏衣萬襲丁¶
卯又遣使賜楚王殷鞍馬玉帶督饋糧於行營竟不能¶
得(湖南荆南輔車相依雖厚賜/楚人以督其饋軍終不奉詔)庚午詔劉訓等引兵還¶