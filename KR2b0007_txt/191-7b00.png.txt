我有天命方為天下主豈有浪死上大怒先召建成元¶
吉然後召世民入責之曰天子自有天命非智力可求¶
汝求之一何急邪(邪音/耶)世民免冠頓首請下法司案驗¶
(下遐/嫁翻)上怒不解㑹有司奏突厥入寇上乃改容勞勉世¶
民命之冠帶與謀突厥(厥九勿翻勞力/到翻冠古玩翻)閏月己未詔世¶
民元吉將兵出豳州以禦突厥(將即/亮翻)上餞之於蘭池(蘭/池)¶
(即秦始皇遇盜之地史記注曰地理志渭城縣有蘭池/宫正義曰括地志蘭池陂即古之蘭池在咸陽縣界秦)¶
(記曰始皇引渭水為池築為蓬瀛/刻石為鯨長二百丈遇盜之處也)上每有寇盜輒命世¶