(名而已貞觀三年始移史館于禁中在門下省北/宰相監修國史自是著作郎始罷史職監古銜翻)前世¶
史官所記皆不令人主見之何也對曰史官不虛羙不¶
隐惡若人主見之必怒故不敢獻也上曰朕之為心異¶
於前世帝王欲自觀國史知前日之惡為後來之戒公¶
可撰次以聞(撰士/免翻)諌議大夫朱子奢上言(上時掌翻/下上之同)陛¶
下聖徳在躬舉無過事史官所述義歸盡善陛下獨覽¶
起居於事無失若以此法傳示子孫竊恐曽𤣥之後或¶
非上智飾非䕶短史官必不免刑誅如此則莫不希風¶