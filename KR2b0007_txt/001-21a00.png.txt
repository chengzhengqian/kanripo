驕人乎子方曰亦貧賤者驕人耳富貴者安敢驕人國¶
君而驕人則失其國大夫而驕人則失其家失其國者¶
未聞有以國待之者也失其家者未聞有以家待之者¶
也夫士貧賤者言不用行不合則納履而去耳安往而¶
不得貧賤哉子擊乃謝之(夫音扶行/下孟翻)文侯謂李克曰先¶
生嘗有言曰家貧思良妻國亂思良相今所置非成則¶
璜二子何如(李氏出自顓頊曾孫臯陶為堯大理以官/命族為理氏商紂時裔孫利貞逃難食木)¶
(子得全改為李氏置言置/相也相息亮翻難乃旦翻)對曰卑不謀尊疏不謀戚臣¶