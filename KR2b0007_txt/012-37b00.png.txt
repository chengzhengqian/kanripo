(西北方今年春又發長安六百里内男/女就役不欲復勞之故發王侯徒隸)　秋七月都廏¶
災(都廏大廏/也屬太僕)　是嵗蜀湔氐反(班志湔氐道屬蜀郡㟭/山在西徼外江水所出)¶
(又百官表有蠻夷曰道則其地盖湔氐居之/故曰道也湔則前翻裴松之音翦氐丁奚翻)擊平之¶
四年冬十月立皇后張氏后帝姊魯元公主女也太后¶
欲為重親故以配帝(后張敖女也魯元公主降敖而生/后因下文重親故直書帝姊魯元)¶
(公主女既以紀人倫之變且/著外戚固寵也重直龍翻)　春正月舉民孝弟力田¶
者復其身(善事父母為孝善事兄長為弟力田者取其/竭力服勤于田事孝弟人倫之大力田人生)¶
(之本故令郡國舉之復其身以風/厲天下也弟讀曰悌復方目翻)　三月甲子皇帝冠¶