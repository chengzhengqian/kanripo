(同/)　冬十一月辛酉章昭達大破周迪迪脫身潛竄山¶
谷民相與匿之雖加誅戮無肯言者　十二月辛卯周¶
主還長安(自隴/上還)　丙申大赦　章昭達進軍度嶺趣建¶
安討陳寳應(趣七/喻翻)詔益州刺史余孝頃(梁元帝之世益/州之地已入於)¶
(周陳命余孝頃遙/領益州刺史耳)督㑹稽東陽臨海永嘉諸軍自東道¶
㑹之(㑹工/外翻)　是歲初祭始興昭烈王於建康用天子禮¶
(帝嗣髙祖以子伯茂奉始興昭烈王/之祀今初以天子禮祀之非禮也)　周楊忠㧞齊二¶
十餘城齊人守陘嶺之隘(唐志代州雁門縣有東陘關/西陘關陘音刑隘烏懈翻)¶