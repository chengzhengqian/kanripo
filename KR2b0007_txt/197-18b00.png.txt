種而生得時故也夫天有其時人有其功(夫天/音扶)蓋蘓文¶
陵上虐下民延頸待救此正髙麗可亡之時也議者紛¶
紜但不見此耳　己酉上幸靈口(新書作零口九域志/京兆臨潼縣有零口)¶
(鎮臨潼唐之昭應縣昭應唐初之新豐縣按宋白/續通典京兆新豐縣界有零水零口蓋零水之口)乙卯¶
還宫　三月辛卯以左衛將軍薛萬徹守右衛大將軍¶
上嘗謂侍臣曰於今名將惟世勣道宗萬徹三人而已¶
世勣道宗不能大勝亦不大敗萬徹非大勝則大敗¶
夏四月上御兩儀殿皇太子侍上謂羣臣曰太子性行¶