城降水邏衆潰斬首萬餘級捕虜萬餘口令賢走追獲¶
斬之騰積骸於水邏城側為京觀是後羣蠻望之輙大¶
哭不敢復叛(觀古玩翻/復扶又翻)向五子王據石墨城使其子寳¶
勝據雙城(今歸州巴東縣北臨大江有鐵鎗頭長數丈/經數百年不損目曰向王鎗盖諸向所據處)¶
(也/)水邏既平騰頻遣諭之猶不下進擊皆擒之盡斬諸¶
向酋長捕虜萬餘口(酋慈秋翻/長知兩翻)信州舊治白帝騰徙之¶
於八陳灘北(諸葛亮壘石為八陣於魚復平沙之上今/謂之八陣磧䕫州圖經云八陣磧在奉節)¶
(縣西南七里又云在永安宫南一里渚下平磧上聚細/石為之各髙五丈皆碁布相當中間相去九尺正中開)¶