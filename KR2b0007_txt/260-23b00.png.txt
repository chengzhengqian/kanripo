俱弊告急於河東李克用遣大將史儼李承嗣將數千¶
騎假道於魏以救之(史儼李承嗣自此遂/與朱瑾入淮南矣)　安州防禦¶
使家晟(姓苑家姓周大夫家父之/後又魯公族有子家氏)與朱全忠親吏蔣𤣥¶
暉有隙恐及禍與指揮使劉士政兵馬監押陳可璠將¶
兵三千襲桂州殺經略使周元静而代之(自安州逺襲/桂州而克之)¶
(者江湘城邑荒殘守兵單弱道無邀截之患/桂人不意其至遂殺其帥而代之璠孚袁翻)晟醉侮可¶
璠可璠手刃之推士政知軍府事可璠自為副使詔即¶
以士政為經略使𤣥暉吳人也(為劉陳又為馬/殷所併張本)¶