皇孫思慕吉以私錢雇組令留與郭徴卿並養數月乃¶
遣組去後少内嗇夫白吉曰食皇孫無詔令(師古曰少/内掖庭主)¶
(府藏之官也食讀曰飤詔令/無文無從得其廪具而食之)時吉得食米肉月月以給¶
皇曽孫曽孫病幾不全者數焉吉數敕保養乳母加致¶
醫藥(幾居衣翻/數所角翻)視遇甚有恩惠吉聞史良娣有母貞君¶
及兄恭乃載皇曾孫以付之貞君年老見孫孤甚哀之¶
自養視焉後有詔掖庭養視上屬籍宗正(應劭曰掖庭/宫人之官有)¶
(令丞宦者為之詔敕掖庭養/視之始令宗正著其屬籍)時掖庭令張賀嘗事戾¶