詔罷省四方貢獻之不急者又罷梨園使及樂工三百¶
餘人(使疏吏翻梨園事始二百一十一卷𤣥宗開元二/年程大昌曰梨園在光化門北光化門者禁苑南)¶
(面西頭/第一門)所留者悉𨽻太常　郭子儀以司徒中書令領¶
河中尹靈州大都督單于鎮北大都護闗内河東副元¶
帥朔方節度闗内支度鹽池六城水運大使押蕃部及¶
營田及河陽道觀察等使(河中靈夏皆有鹽池朔方塞/下有六城單音蟬帥所類翻)¶
(使疏/吏翻)權任既重功名復大(復扶/又翻)性寛大政令頗不肅代¶
宗欲分其權而難之久不决甲申詔尊子儀為尚父(太/公)¶