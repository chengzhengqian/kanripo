(今待之如公主/之制儀比皇女)後二嵗卒元貴靡子星靡代為大昆彌¶
弱(師古曰言/其尚㓜小)馮夫人上書願使烏孫鎮撫星靡漢遣之¶
(使疏/吏翻)都護奏烏孫大吏大禄大監皆可賜以金印紫綬¶
以尊輔大昆彌(初烏孫王昆莫中子大禄彊善将摠萬/餘騎後遂以為官名又其國官有大監)¶
(二人漢列侯金印/紫綬今特賜之)漢許之其後段㑹宗為都護乃招還¶
亡叛安定之星靡死子雌栗靡代立　皇太子所幸司¶
馬良娣病且死謂太子曰妾死非天命乃諸娣妾良人¶
更祝詛殺我(漢嬪御之秩良人視八百石爵比左庶長/師古曰更音工衡翻祝職救翻詛荘助翻)¶