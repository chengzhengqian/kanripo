(寄翻契欺訖/翻又音喫)將軍烏可利諫曰道險而天熱懸軍逺襲¶
往必敗佺曰薛訥在邉積年竟不能為國家復營州(營/州)¶
(陷見二百五卷武后萬/嵗通天元年為于偽翻)今乘其無備往必有功使楷洛¶
將騎四千前驅遇奚騎八千楷洛戰不利佺怯懦不敢¶
救(將即亮翻懦奴/臥翻又奴亂翻)引兵欲還虜乘之唐兵大敗佺阻山¶
為方陳以自固(陳讀/曰陣)大酺使謂佺曰朝廷既與我和親¶
今大軍何為而來佺曰吾奉敇來招慰耳楷洛不禀節¶
度輙與汝戰請斬以謝大酺曰若然國信安在佺悉歛¶