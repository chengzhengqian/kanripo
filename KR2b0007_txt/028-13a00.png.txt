(稱號也王充論衡作越甞此則不作衣裳之字眀/矣晉志曰吳孫皓置九徳郡即周時越裳氏地)以至¶
于秦興兵逺攻貪外虚内而天下潰畔孝文皇帝偃武¶
行文當此之時斷獄數百賦役輕簡(斷丁亂/翻下同)孝武皇帝¶
厲兵馬以攘四夷天下斷獄萬數賦煩役重寇賊並起¶
軍旅數發(數所/角翻)父戰死於前子鬭傷於後女子乘亭障¶
孤兒號於道老母寡婦飲泣巷哭(師古曰涙流被面以/入于口故言飲泣也)¶
(巷哭者哭于路/也號户刀翻)是皆廓地泰大征伐不休之故也今闗¶
東民衆久困流離道路人情莫親父母莫樂夫婦(樂音/洛)¶