天下無事從容廟堂之上(從千/容翻)以餘議議之耳至於中¶
夏鼎沸九域盤互之時(盤互謂各盤據而互/為敵也夏户雅翻)率須深根¶
固本愛力惜費未有正於此時舍近治逺以疲軍旅者¶
也(舍讀曰捨/治直之翻)昔尉佗叛逆僭號稱帝于時天下乂安百¶
姓康阜然漢文猶以逺征不易告喻而已(佗徒河翻事/見十三巻漢)¶
(文帝元年/易以䜴翻)今凶桀未殄疆埸猶警(埸音/亦)未宜以淵為先¶
願陛下抑威任計暫寧六師潛神嘿規以為後圖天下¶
幸甚吳主乃止吳主數遣人慰謝張昭(數所/角翻)昭固不起¶