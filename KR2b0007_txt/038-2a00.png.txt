綬封骨都矦當為後安公當子男奢為後安矦單于貪¶
莽金幣故曲聽之然㓂盗如故　莽意以為制定則天¶
下自平故銳思於地理制禮作樂講合六經之說(思相/吏翻)¶
公卿旦入暮出論議連年不决不暇省獄訟寃結(省悉/井翻)¶
民之急務縣宰缺者數年守兼(師古曰不拜正/官權令人守兼)一切貪¶
殘日甚中郎將繡衣執灋在郡國者並秉權勢傳相舉¶
奏(傳知/戀翻)又十一公士分布勸農桑班時令按諸章(應劭/曰士)¶
(掾也余按漢公府各有掾/屬莽置十一公改掾曰士)冠蓋相望交錯道路召㑹吏¶