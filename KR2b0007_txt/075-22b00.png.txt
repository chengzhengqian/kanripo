化持吾令不得還維必自東襲取洮城洮城在水北去¶
艾屯六十里艾即夜潛軍徑到維果來渡而艾先至據¶
城得以不敗漢軍遂還　兖州刺史令狐愚(姓譜周文/王之子髙)¶
(封於畢其後有畢萬萬子犨封於魏為魏/氏犨子顆封於令狐為令狐氏令力呈翻)司空王凌之¶
甥也屯於平阿(水經注淮水過當塗縣北又北沙水注/之淮之西有平阿縣故城晉志平阿縣)¶
(屬淮南郡/有塗山)甥舅並典重兵専淮南之任凌與愚隂謀以¶
帝闇弱制於強臣聞楚王彪有智勇欲共立之迎都許¶
昌九月愚遣其將張式至白馬與彪相聞(楚王彪武帝/子黃初三年)¶