訪判官裴冕收其尸葬之(王鉷葢兼京/畿采訪使)　初李林甫以¶
陳希烈易制引為相(事見上卷五/載易以䜴翻)政事常隨林甫左右¶
晩節遂與林甫為敵林甫懼㑹李獻忠叛林甫乃請解¶
朔方節制且薦河西節度使安思順自代庚子以思順¶
為朔方節度使(使疏/吏翻)　五月戊申慶王琮薨贈靖德太¶
子(琮徂宗翻贈字之下逸謚/字既曰贈矣無謚字亦可)　丙辰京兆尹楊國忠加¶
御史大夫京畿闗内采訪等使凡王鉷所綰使務悉歸¶
國忠(鉷戸公翻/使疏吏翻)初李林甫以國忠微才且貴妃之族故¶