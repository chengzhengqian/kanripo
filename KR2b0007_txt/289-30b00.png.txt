初蠻酋彭師暠降於楚(見二百八十二卷晉天福/五年酋慈由翻暠古老翻)楚人¶
惡其獷直(惡烏路翻/獷古猛翻)楚王希廣獨憐之以為強弩指揮¶
使領辰州刺史師暠常欲為希廣死(為于/偽翻)及朱進忠與¶
蠻兵合七千餘人至長沙營於江西(湘江/之西)師暠登城望¶
之言於希廣曰朗人驟勝而驕雜以蠻兵攻之易破也¶
願假臣步卒三千自巴溪度江出嶽麓之後至水西令¶
許可瓊以戰艦度江腹背合擊必破之前軍敗則其大¶
軍自不敢輕進矣希廣將從之時馬希萼已遣閒使以¶