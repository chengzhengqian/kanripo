(軍九月戊申離洛城十一月丁巳入/成都止七十日耳實録薛史之誤也)得節度十(武德武/信永平)¶
(武泰鎮江山南武定天雄武興昭/武凡十節度西川為蜀都不與也)州六十四(歐史職方/考前蜀所)¶
(有益漢彭蜀綿眉嘉劍梓遂果閬普陵資榮簡卬黎雅/維茂文龍黔施夔忠萬歸峽興利開通涪渝瀘合昌巴)¶
(蓬集壁渠戎梁洋金秦/鳳階成五十三州而已)縣二百四十九兵三萬鎧仗錢¶
糧金銀繒錦共以千萬計(繒慈/陵翻)髙季興聞蜀亡方食失¶
匕箸(箸遲/倨翻)曰是老夫之過也(髙季興勸伐蜀見二/百七十二卷元年)梁震¶
曰不足憂也唐主得蜀益驕亡無日矣(梁震之料莊宗/如燭照數計)¶
安知其不為吾福乎(荆南之福則未聞也以三郡之地/介乎强國之間惴惴僅能自全何)¶