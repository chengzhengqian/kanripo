尉蕭頴胄曰朝廷盛禮莫若三元(玉燭寳典曰正月為/端月其一日為上日)¶
(亦云三元謂嵗之元/月之元時之元也)此一器既是舊物不足為侈上不¶
恱後預曲宴銀器滿席(内宴於宫中/謂之曲宴)頴胄曰陛下前欲¶
壊酒鎗恐宜移在此器上甚慙上躬親細務綱目亦宻¶
於是郡縣及六署九府常行職事莫不啟聞取决詔敇¶
(按蕭子顯齊志六署者尚書左右僕射左右丞所通署/除署功論封爵貶黜八議疑讞六案也九府者太常光)¶
(禄勲衞尉廷尉大司農少府將/作大匠太僕大鴻臚九卿府也)文武勲舊皆不歸選部¶
(選須/絹翻)親戚憑藉互相通進人君之務過繁宻南康王侍¶