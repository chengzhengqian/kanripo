以冠大號(復扶又翻共讀/曰恭冠古玩翻)車馬衣服宜皆稱皇之意(師/古)¶
(曰皇者至尊之號其服御宜/皆副稱之也稱音尺孕翻)置吏二千石以下各供厥¶
職(師古曰謂詹事太/僕少府等衆官也)又宜為共皇立廟京師(為于偽翻/下故為同)¶
上復下其議(復扶又翻/下遐稼翻)羣下多順指言母以子貴宜立¶
尊號以厚孝道唯丞相光大司馬喜大司空丹以為不¶
可丹曰聖王制禮取法於天地尊卑者所以正天地之¶
位不可亂也(易繫辭曰天尊地卑君臣定矣卑髙以陳/貴賤位矣又履卦大象曰上天下澤履君)¶
(子以辯上下定/民志履者禮也)今定陶共皇太后共皇后以定陶共為¶