以萬全義誠怒曰洪實為此言欲反邪洪實曰公自欲¶
反乃謂誰反(康義誠之心事/宋洪實知之矣)其聲漸厲帝聞召而訊之¶
(訊問/也)二人訟於帝前(訟者争辯/是非曲直)帝不能辯其是非遂斬¶
洪實(帝但以階級為曲直/而不能察事之是非)軍士益憤怒(觀上文軍士楊/言所云但欲迎)¶
(降潞王何暇憤朱洪實之枉/死盖憤怒者洪實之從兵耳)壬戌潞王至昭應(宋大中/祥符八)¶
(年改昭應縣為臨潼縣九/域志在長安東五十里)聞前軍獲王思同王曰思同¶
雖失計然盡心所奉亦可嘉也癸亥至靈口(九域志臨/潼縣之零)¶
(口鎮/是也)前軍執思同以至王責讓之對曰思同起行間(行/戸)¶