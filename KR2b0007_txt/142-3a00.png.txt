僮冐雨詣懸瓠訴於帝且具道后所為帝疑而秘之后¶
聞之始懼隂與母常氏使女巫猒禱(猒於葉翻/又於琰翻)曰帝疾¶
若不起一旦得如文明太后輔少主稱制者(文明太后/后之姑也)¶
(其包藏祸心若此豈非/姑之教也少詩照翻)當賞報不貲(貲即移翻貲之為/言量也不貲言無)¶
(量之可/比也)帝還洛收高菩薩雙䝉等案問具伏帝在含温¶
室夜引后入賜坐東楹去御榻二丈餘命菩薩等陳状¶
(陳后滛/佚之状)既而召彭城王勰北海王詳入坐(勰音/恊)曰昔為¶
汝嫂今是路人但入勿避又曰此嫗欲手刅吾脅(嫗威/遇翻)¶