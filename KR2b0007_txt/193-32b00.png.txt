之後恐斯民未易化也魏徵對曰不然久安之民驕佚¶
驕佚則難教經亂之民愁苦愁苦則易化譬猶飢者易¶
為食渴者易為飲也(孟子之言/易以豉翻)上深然之封德彝非之¶
曰三代以還人漸澆訛故秦任法律漢雜霸道蓋欲化¶
而不能豈能之而不欲邪魏徵書生未識時務若信其¶
虚論必敗國家(敗補/邁翻)徵曰五帝三王不易民而化昔黄¶
帝征蚩尤顓頊誅九黎湯放桀武王伐紂皆能身致太¶
平(神農氏世衰蚩尤為暴虐黄帝征之禽殺蚩尤少皥/氏衰九黎亂德顓頊誅之成湯放桀於南巢武王殺)¶