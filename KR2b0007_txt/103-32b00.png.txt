(及也歛力贍/翻臨如字)謂太子宏曰天不欲使吾平壹六合邪何¶
奪吾景略之速也𦵏之如漢霍光故事　八月癸巳立¶
皇后王氏大赦后濛之孫也(王濛善清談/與劉惔齊名)以后父晉陵¶
太守藴為光禄大夫領五兵尚書(魏始置五兵尚書謂/總録中兵外兵别兵)¶
(都兵騎/兵事也)封建昌矦藴固辭不受　九月帝講孝經始覽¶
典籍延儒士謝安薦東莞徐邈補中書舎人(晉初中書/置通事舎)¶
(人各一人掌呈奏案及掌詔命沈約曰晉置中書侍郎/又置舎人一人通事一人江左初合舎人通事謂之通)¶
(事舎人掌呈案奏章/後省通事莞音官)毎被顧問多所匡益帝或晏集酣¶