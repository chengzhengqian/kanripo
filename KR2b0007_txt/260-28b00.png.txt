衣羊皮夜入延夀所掠羊羣潛入城約夜半開門舉火¶
為應復衣皮反命(衣於/既翻)公鐸如期引兵至城南門中火¶
舉力戰突圍而入延夀驚曰吾常恐其潰圍而出反潰¶
圍而入如此城安可猝拔乃白行密求軍中與公鐸有¶
舊者持誓書金帛往説之許以昏(説式/芮翻)夀州團練副使¶
柴再用請行臨城與語為陳利害(為于/偽翻)數日公鐸及刺¶
史馮敬章請降以敬章為左都押牙(淮南左都/押牙也)公鐸為¶
右監門衛將軍(此是領環衛官僖宗光啓三年馮敬章/陷蘄州至是降路振九國志曰賈鐸生)¶