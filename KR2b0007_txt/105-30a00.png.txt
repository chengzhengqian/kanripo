王紹驃騎大將軍農皆曰翟斌兄弟恃功而驕必為國¶
患垂曰驕則速敗焉能為患(焉于乾/翻何也)彼有大功當聴其¶
自斃耳禮遇彌重斌諷丁零及其黨請斌為尚書令垂¶
曰翟王之功宜居上輔但臺既未建此官不可遽置耳¶
斌怒宻與前秦長樂公丕通謀(通鑑凡苻秦事書/曰秦此前字衍)使丁¶
零決隄潰水(燕引漳水以灌鄴故/斌欲決隄以潰之)事覺垂殺斌及其弟¶
檀敏餘皆赦之斌兄子真夜將營衆北奔邯鄲(將即亮/翻邯鄲)¶
(音寒/丹)引兵還向鄴圍欲與丕内外相應太子寳與冠軍¶