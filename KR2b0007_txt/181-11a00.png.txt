(置於古且末城酈道元曰且末城東去鄯/善郡七百二十里鄯時戰翻且子閭翻)讁天下罪人¶
為戍卒以守之命劉權鎮河源郡積石鎮(志云河源郡/有積石山河)¶
(所出也杜佑曰積石山/在西平郡龍支縣南)大開屯田扞禦吐谷渾以通西¶
域之路是時天下凡有郡一百九十縣一千二百五十¶
五户八百九十萬有竒(竒居/宜翻)東西九千三百里南北萬¶
四千八百一十五里隋氏之盛極於此矣帝謂裴矩有¶
綏懐之畧進位銀青光祿大夫自西京諸縣及西北諸¶
郡皆轉輸塞外每嵗鉅億萬計經途險遠及遇冦鈔(鈔/楚)¶