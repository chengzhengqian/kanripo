奉國都指揮使南宫王繼𢎞(南宫縣屬冀州九域志/在州西南六十二里)都¶
虞侯樊暉以所部兵戍相州彰徳節度使髙唐英善待¶
之(髙唐英契丹所署也見上/卷是年四月相息亮翻)戍兵無鎧仗唐英以鎧仗¶
給之倚信如親戚唐英聞帝南下舉鎮請降使者未返¶
繼𢎞暉殺唐英繼𢎞自稱留後遣使告云唐英反覆詔¶
以繼𢎞為彰徳留後庚辰以暉為磁州刺史(磁墻/之翻)安國¶
節度使髙奉明聞唐英死心不自安請滿達勒署馬步¶
都指揮使劉鐸為節度副使知軍府事身歸恒州(邢相/既不)¶