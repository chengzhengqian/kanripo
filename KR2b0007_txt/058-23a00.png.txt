園而得之(賢曰阿保謂傅母也/余謂阿母保母也)叚熲張温等雖有功勤¶
名譽(熲古/逈翻)然皆先輸貨財乃登公位烈因傳母入錢五¶
百萬故得為司徒及拜日天子臨軒百僚畢㑹帝顧謂¶
親幸者曰悔不少靳可至千萬(賢曰靳固之/也居焮翻)程夫人於¶
傍應曰崔公冀州名士豈肯買官頼我得是反不知姝¶
邪(賢曰姝美也言反不知/斯事之美也姝春朱翻)烈由是聲譽頓衰　北宫伯¶
玉等冦三輔詔左車騎將軍皇甫嵩鎮長安以討之時¶
凉州兵亂不止徴發天下役賦無已崔烈以為宜棄凉¶