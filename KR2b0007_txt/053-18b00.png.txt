皆如長樂宫故事分鉅鹿九縣為后湯沐邑　秋七月¶
梓潼山崩(梓潼縣屬廣漢郡賢曰/今始州縣也有梓潼水)¶
元嘉元年春正月朔羣臣朝㑹大將軍冀帶劍入省(省/即)¶
(禁中/也)尚書蜀郡張陵呵叱令出敇虎賁羽林奪劍冀跪¶
謝陵不應即劾奏冀請廷尉論罪(劾户槩翻/又户得翻)有詔以一¶
嵗俸贖百僚肅然河南尹不疑嘗舉陵孝㢘乃謂陵曰¶
昔舉君適所以自罰也陵曰明府不以陵不肖誤見擢¶
序今申公憲以報私恩不疑有愧色　癸酉赦天下改¶