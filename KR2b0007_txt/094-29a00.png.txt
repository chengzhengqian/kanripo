郭侯一人欲先除之黙以為然帥其徒候旦門開襲¶
(帥讀/曰率)　將吏欲拒黙黙呵之曰我被詔有所討(被皮/義翻)動¶
者誅三族遂入至内寢牽𦙍下斬之出取𦙍僚佐張滿¶
等誣以大逆悉斬之傳𦙍首于京師詐作詔書宣示内¶
外掠　女及諸妾(孔穎達曰妾之言接也聞彼有/禮走而徃以得接見于君子也)并金¶
寳還船初云下都既而停𦙍故府招引譙國内史桓宣¶
宣固守不從(桓宣自去年歸/温嶠屯于武昌)　是嵗賀蘭部及諸大人¶
共立拓㧞翳槐為代王(賀蘭部擁䕶翳槐/見上卷咸和二年)代王紇那奔¶