復遣其弟子俟利伐從磧東攻唘民上又發兵助唘民¶
守要路俟利伐退走入磧唘民上表陳謝曰大隋聖人¶
可汗憐養百姓如天無不覆(上時掌翻/覆敷又翻)地無不載染干¶
如枯木更葉枯骨更肉千世萬世常為大隋典羊馬也¶
(爲于/偽翻)帝又遣趙仲卿為唘民築金河定襄二城(隋志榆/林郡金)¶
(河縣隋初置榆關緫管定/襄即雲内縣之恒安鎮)　秦孝王俊久疾未能起遣¶
使奉表陳謝上謂其使者曰我戮力創茲大業作訓垂¶
範庶臣下守之汝為吾子而欲敗之(使疏吏翻/敗補邁翻)不知何¶