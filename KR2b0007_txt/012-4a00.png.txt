(者皆捕之一曰在道守禁相屬不絶若今之傳送囚耳/貢父曰逮者其人存在直追取之捕者其人亡當討捕)¶
(也故有或但言逮或但言捕知異義也一曰逮/易辭捕加力也逮徒呼召之捕則加束縛矣)趙午等¶
十餘人皆爭自剄貫髙獨怒罵曰誰令公為之今王實¶
無謀而并捕王公等皆死誰白王不反者(白明/白也)乃轞車¶
膠致(師古曰轞車者車而為檻形以版四周之無所通/見史記正義曰膠致者膠宻不得開送致京師也)¶
與王詣長安髙對獄曰獨吾屬為之王實不知吏治搒¶
笞數千刺剟(搒音彭剟丁劣翻索隱曰剟/亦刺也應劭曰以鐵刺之也)身無可擊者¶
終不復言吕后數言張王以公主故不宜有此(數所/角翻)上¶