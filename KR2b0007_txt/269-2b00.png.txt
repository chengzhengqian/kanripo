師造怪婦人異狀詰知守光處(詰去/吉翻)并其三子擒之癸¶
酉晉王方晏將吏擒守光適至王語之曰(語牛/倨翻)主人何¶
避客之深邪并仁恭置之館舍以器服膳飲賜之王命¶
掌書記王緘草露布緘不知故事書之於布遣人曳之(魏/晉)¶
(以來每戰勝則書捷狀建之漆竿使天下皆知之謂之/露布露布者暴白其事而布告天下未嘗書之於布而)¶
(使人曳之也文心雕龍曰露布/者葢露板不封布諸觀聽也)晉王欲自雲代歸(自幽/州取)¶
(山後路歴雲代/等州至晉陽)趙王鎔及王處直請由中山真定趣井¶
陘(王處直王鎔欲晉王取道中山/真定各展迎賀之禮趣七喻翻)王從之庚辰晉王發¶