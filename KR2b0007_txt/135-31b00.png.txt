魏發州郡五萬人治靈丘道(靈丘道自代郡靈丘南越/大山至中山即古之飛狐)¶
(道也治/直之翻)　吏部尚書濟陽江謐(濟子/禮翻)性諂躁(躁則/到翻)太祖¶
殂謐恨不豫顧命上即位謐又不遷官以此怨望誹謗¶
㑹上不豫謐詣豫章王嶷請間曰(嶷魚/力翻)至尊非起疾東¶
宮又非才公今欲作何計上知之使御史中丞沈冲奏¶
謐前後罪惡庚寅賜謐死(沈攸之之反江謐建假黄鉞/之議以此位通顯既以諂躁)¶
(徼幸則以諂躁/致禍亦宜也)　癸卯南康文簡公褚淵卒世子侍中¶
賁恥其父失節服除遂不仕以爵讓其弟蓁屏居墓下¶