宋初築宫丹陽(丹陽南史作丹徒丹陽為是/齊史云築宫於丹陽故縣)置兵守衞¶
之宋神主遷汝隂廟諸王皆降為公自非宣力齊室餘¶
皆除國獨置南康華容蓱鄉三國以奉劉穆之王𢎞何¶
無忌之後(王𢎞之後不除國以王儉佐命耳蓱與萍同/萍鄉縣吳寳鼎二年置宋白曰楚昭王度江)¶
(獲萍實於此今縣北有萍/實里楚王臺因以名縣)除國者凡百二十人二臺官¶
僚依任攝職(二臺謂宋/臺齊臺也)名號不同員限盈長者别更詳¶
議(長直亮翻多/而有餘也)以褚淵為司徒賔客賀者滿座禇炤歎¶
曰彦回少立名行何意披猖至此(披猖言披靡而猖蹷/也披普皮翻少詩照)¶