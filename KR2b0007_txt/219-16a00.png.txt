制大臣議論不同而止(見一百九十五/卷貞觀十三年)由是賞功者多¶
以官夫以官賞功有二害非才則廢事權重則難制是¶
以功臣居大官者皆不為子孫之逺圖務乗一時之權¶
以邀利無所不為曏使祿山有百里之國則亦惜之以¶
傳子孫不反矣為今之計俟天下既平莫若疏爵土以¶
賞功臣則雖大國不過二三百里可比今之小郡豈難¶
制哉於人臣乃萬世之利也上曰善(夫音扶過古禾翻/  考異曰鄴侯家)¶
(傳曰泌既與上論封爵之事因曰若臣者受賞與它人/異上曰何故公曰臣絶粒無家禄位與茅土皆非所要)¶