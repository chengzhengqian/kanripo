(而不令出師至偃師城下與李密未大相接遽令數十/騎馳將所畜人頭來云殺得李密充佯不信遣衆共看)¶
(咸言是密頭也遂於城下勒兵擲頭與城中人/城中人亦言是密頭也遂以城降今從壺關録)士卒皆¶
呼萬歲其伏兵發乗髙而下馳壓密營縱火焚其廬舍¶
密衆大潰其將張童仁陳智略皆降(壓於甲翻將即亮/翻降户江翻下同)¶
密與萬餘人馳向洛口世充夜圍偃師鄭頲守偃師其¶
部下翻城納世充初世充家屬在江都隨宇文化及至¶
滑臺又隨王軌入李密密留於偃師欲以招世充及偃¶
師破世充得其兄世偉子𤣥應䖍恕瓊等又獲密將佐¶