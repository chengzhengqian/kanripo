(湎/同)獨夜設九賔温室(師古曰于温室中/設九賔之禮也)延見姊夫昌邑¶
關内矦祖宗廟祠未舉為璽書使使者持節以三太牢¶
祠昌邑哀王園廟稱嗣子皇帝(師古曰時在䘮服故未/祠宗廟而私祭昌邑哀)¶
(王也余謂賀入繼大宗不當於昌邑哀王稱嗣子皇帝/既於禮悖三年不祭之義又悖為人後者為之子之義)¶
受璽以來二十七日使者旁午(如淳曰旁午分布也師/古曰一縱一横為旁午)¶
(猶言交/横也)持節詔諸官署徴發凡一千一百二十七事荒¶
滛迷惑失帝王禮誼亂漢制度臣敞等數進諌不變更¶
(數所角翻/更工衡翻)日以益甚恐危社稷天下不安臣敞等謹¶