何者西道險阨單徑千里(謂褒斜/之道也)今欲深戍絶界之外¶
孤據羣賊之中敵攻不可猝援食盡不可運糧古人有¶
言雖鞭之長不及馬腹(左傳晉伯/宗之言)南鄭於國實為馬腹¶
也且魏境所掩九州過八(此指禹貢/九州為言)民人所臣十分而¶
九所未民者唯漠北之與江外耳(漠北謂柔然江外謂/齊言唯此二國未為)¶
(魏/民)羈之在近(謂以繩羈係其君而/致之在近言不逺也)豈汲汲於今日也宜¶
待疆宇既廣糧食既足然後置邦樹將(樹立也将帥/也将即亮翻)為¶
吞併之舉今夀陽鍾離宻邇未拔赭城新野跬步弗降¶