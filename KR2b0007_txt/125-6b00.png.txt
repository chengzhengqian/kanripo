懼逺遁(處昌吕翻可從/刋入聲汗音寒)　二月己亥上如丹徒謁京陵¶
三月丁巳大赦募諸州樂移者數千家以實京口(樂音/洛)¶
　庚寅魏主還平城　夏五月壬午帝還建康　庚寅¶
魏主如隂山　帝欲經略中原羣臣爭獻䇿以迎合取¶
寵彭城太守王𤣥謨尤好進言(守手又翻/好呼到翻)帝謂侍臣曰¶
觀𤣥謨所陳令人有封狼居胥意(漢霍去病伐匈奴封/狼居胥禪于姑衍以)¶
(臨瀚/海)御史中丞袁淑言於上曰陛下今當席卷趙魏(卷/讀)¶
(曰/捲)檢玉岱宗(封泰山/用玉檢)臣逢千載之㑹願上封禪書(載子/亥翻)¶