湛欲倚義康之重以傾之義康權勢已盛湛愈推崇之¶
無復人臣之禮上浸不能平湛初入朝上恩禮甚厚湛¶
善論治道諳前代故事叙致銓理(致極致也理文理也/言叙其極致又銓次)¶
(其文理也治直/吏翻諳烏含翻)聽者忘疲毎入雲龍門御者即解駕左¶
右及羽儀随意分散不夕不出以此為常及晚節驅煽¶
義康(馬方走而疾其鞭䇿曰驅/火方熾而鼔其氣燄曰煽)上意雖内離而接遇不¶
改嘗謂所親曰劉班方自西還宫與語常視日早晚慮¶
其將去比入吾亦視日早晚苦其不去(湛小字班虎故/稱之為班比毗)¶