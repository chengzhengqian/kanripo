州南有蒙阬最為險要峻憂北漢兵據之是日聞前鋒¶
已度蒙阬喜曰吾事濟矣　慕容彦超奏請入朝帝知¶
其詐即許之既而復稱境内多盗未敢離鎮(復扶又翻/離力智翻)¶
　北漢主攻晉州乆不克(是年十月庚子攻晉/州至是五十餘日)㑹大雪¶
民相聚保山寨野無所掠軍乏食契丹思歸聞王峻至¶
蒙阬燒營夜遁峻入晉州諸將請亟追之峻猶豫未决¶
明日乃遣行營馬軍都指揮使仇𢎞超都排陳使藥元¶
福左廂排陳使陳思讓康延沼將騎兵追之及於霍邑¶