比為回鶻所隔(比毗/至翻)回鶻凌虐諸蕃可汗能復讎雪怨¶
茂功壯節近古無儔今回鶻殘兵不滿千人散投山谷¶
可汗既與為怨須盡殱夷(殱子㢘/翻滅也)儻留餘燼必生後患¶
又聞可汗受氏之源與我同族(孔穎達曰天子賜姓賜/氏諸侯但得賜氏不得)¶
(賜姓降於天子也故隠八年左傳云無駭卒公問族於/衆仲衆仲對曰天子建徳因生以賜姓胙之土而命)¶
(之氏諸侯以字為諡因以為族官有世功則有官族邑/亦如之以此言之天子因諸侯先祖所生賜之曰姓杜)¶
(預注云若舜生媯汭賜姓曰媯封舜之後於陳以所封/之土命為氏舜後姓媯而氏曰陳故鄭駮異義云炎帝)¶
(姓姜太皥之所賜也黄帝姓姬炎帝之所賜也故堯賜/伯夷姓曰姜賜禹姓曰姒賜契姓曰子賜稷姓曰姬著)¶