將卒輒曰反虜又盛夏役士卒營府舍督責峻急將卒¶
憤怨辛卯役卒王弁與其徒四人浴於沂水(沂州治臨/沂縣以臨)¶
(沂水名/之也)密謀作亂曰今服役觸罪亦死奮命立事亦死¶
死於立事不猶愈乎明日常侍與監軍副使有宴軍將¶
皆在告直兵多休息(常侍謂王遂也副使謂觀察副使/也在告謂休假在私室也直兵直)¶
(衛之/兵也)吾屬乗此際出其不意取之可以萬全四人皆以¶
為然約事成推弁為留後壬辰遂方宴飲日過中弁等¶
五人突入於直房前取弓刀(直房直兵之/所舍之室也)徑前射副使¶