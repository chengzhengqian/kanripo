鑑坐擊吳軍虛張首級詔曰鑑備大臣吾所取信而乃¶
下同為詐義得爾乎(爾猶言/如此也)今遣歸田里終身不得復¶
用(復扶/又翻)　吳人刁𤣥詐増讖文曰黄旗紫葢見於東南¶
終有天下者荆揚之君(姓譜刁姓齊大夫豎刁之後予/按豎刁安得有後漢書貨殖傳)¶
(有刁閒江表傳曰𤣥使蜀得司馬徽論運命/厯數事因詐増其文以誑吳人見賢遍翻)吳主信之¶
是月晦大舉兵出華里(華里在/建業西)載太后皇后及後宫數¶
千人從牛渚西上(水經注牛渚在姑孰烏江兩縣界中/今太平州當塗縣北三十里有牛渚)¶
(山山下有牛渚磯與和州横江渡相/對杜佑曰牛渚圻即今當塗縣采石)東觀令華覈等固¶