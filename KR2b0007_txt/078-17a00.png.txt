得政以來大難屢作(難乃旦翻謂王凌毋/丘儉諸葛誕舉兵也)百姓未服今¶
又勞力逺征敗於不暇何以能克悌曰不然曹操雖功¶
葢中夏(夏戶/雅翻)民畏其威而不懷其德也丕叡承之刑繁¶
役重東西驅馳無有寧嵗司馬懿父子累有大功除其¶
煩苛而布其平惠為之謀主而救其&KR0858;苦民心歸之亦¶
已乆矣故淮南三叛而腹心不擾(邵陵厲公嘉平元年/王凌叛高貴鄉公正)¶
(元元年毌丘儉叛甘/露二年諸葛誕叛)曹髦之死四方不動任賢使能各¶
盡其心其本根固矣姦計立矣今蜀閹宦專朝(朝直/遥翻)國¶