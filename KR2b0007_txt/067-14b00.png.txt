(時也孟子曰乆假而/不歸焉知其非有也)遂置長沙零陵桂陽三郡長吏(長/知)¶
(兩/翻)闗羽盡逐之權大怒遣吕䝉督兵二萬以取三郡䝉¶
移書長沙桂陽皆望風歸服惟零陵太守郝普城守不¶
降(降户江/翻下同)劉備聞之自蜀親至公安遣關羽爭三郡孫¶
權進住陸口為諸軍節度使魯肅將萬人屯益陽以拒¶
羽(益陽縣屬長沙郡應劭曰在益水之陽輿地志今潭/州安化縣本漢益陽縣杜佑曰潭州益陽縣漢故城)¶
(在今縣東宋白曰益陽故城在今/益陽縣東八十里其城魯肅所築)飛書召吕䝉使捨零¶
陵急還助肅䝉得書祕之夜召諸將授以方畧晨當攻¶