(將即/亮翻)初嗣業表叚秀實為懐州長史知留後事(李嗣業/以鎮西)¶
(北庭兵屯懐州㑹師攻/鄴以叚秀實知留後事)時諸軍屯戍日久財竭糧盡秀¶
實獨運芻粟募兵市馬以奉鎮西行營相繼於道　二¶
月壬子月食既(春秋之法書日食不書月食日君象也/此因張后之專横而書月食記曰男教)¶
(不脩陽事不得謫見於天日為之食婦順不脩隂事不/得謫見於天月為之食是故日食則天子素服而脩六)¶
(官之職蕩天下之陽事月食則后素服而脩六宫之職/蕩天下之隂事故天子之與后猶日之與月隂之與陽)¶
(相須而成者也是後月/食皆書於目録上方)先是百官請加皇后尊號曰輔¶
聖(先悉薦翻今考異曰舊/紀作翊聖  從實録)上以問中書舍人李揆對曰¶