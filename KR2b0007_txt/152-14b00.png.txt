太極殿下詔大赦改元建義從太原王將士普加五階¶
在京文官二階武官三階百姓復租役三年(復方目/翻除也)時百¶
官蕩盡存者皆竄匿不出唯散騎常侍山偉一人拜赦¶
於闕下(山偉稱頌元乂而得進其人可/知特乾沒以茍一時之利禄耳)洛中士民草草¶
(詩巷伯曰勞人草草注云草草勞/心也箋云草草憂將妄得罪也)人懐異慮或云榮欲¶
縱兵大掠或云欲遷都晉陽富者弃宅貧者襁負率皆¶
逃竄什不存一二(襁居/兩翻)直衛空虛官守曠廢(守手又翻/曠空也)¶
榮乃上書稱大兵交際難可齊壹諸王朝貴横死者衆¶