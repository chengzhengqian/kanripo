輩未見成功之期李紹宏亦屢言之帝以内外所薦(内/則)¶
(李紹宏外則張全/義及在廷之臣)甲寅命嗣源將親軍討鄴都　延州¶
言綏銀軍亂剽州城(綏銀時為夏州巡屬延州以鄰鎮/奏言之耳趙珣聚米圖經宋康定)¶
(慶厯間所進也其書云綏州故城見在延州東北無定/河川西至夏州四百里南至延州界三百四十里北至)¶
(銀州一百六十里夏州東/至銀州二百里剽匹妙翻)　董璋將兵二萬屯綿州㑹¶
任圜討李紹琛帝遣中使崔延琛至成都遇紹琛軍紿¶
之曰吾奉詔召孟郎(孟知祥妻太祖弟克讓女也/故呼為孟郎俗謂壻為郎也)公若¶
緩兵自當得蜀既至成都勸孟知祥為戰守備知祥浚¶