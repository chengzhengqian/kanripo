兵謹守備遠斥候聚資粮待其自致然後撃之以逸待¶
勞則戰士力倍以主禦客則我得其便堅壁清野則寇¶
無所得自然二賊深入則有顛躓之慮淺入必無寇獲¶
之益如此數年可使二虜不撃而服矣(二賊二虜皆/謂突厥吐蕃)事¶
雖不行識者是之　鳯閣舍人李嶠知天官選事(選須/絹翻)¶
始置員外官數千人　先是歴官以是月為正月以臘¶
月為閏(先悉/薦翻)太后欲正月甲子朔冬至乃下制以為去¶
晦仍見月有爽天經(去晦謂前/月晦也)可以今月為閏月來月¶