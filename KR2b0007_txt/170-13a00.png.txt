如武功　突厥木杆可汗貮於周(厥九勿翻杆公旦翻/可從刋入聲汗音寒)¶
更許齊人以昏留陳公純等數年不返(純等逆女見上/巻文帝天嘉六)¶
(年/)㑹大雷風壊其穹廬(壊音/怪)旬日不止木杆懼以為天¶
譴即僃禮送其女於周純等奉之以歸三月癸卯至長¶
安周主行親迎之禮(迎魚敬翻古者天子娶於諸侯使/同姓諸侯為之主桓八年祭公來)¶
(遂逆王后於紀杜預注云祭公來受命於/魯是也周主行親迎與突厥為敵國之禮)甲辰周大赦¶
　乙巳齊以東平王&KR0770;為大將軍南陽王綽為司徒開¶
府儀同三司徐顯秀為司空廣寧王孝珩為尚書令(珩/音)¶