三軍之鋭急攻闡比晉救至必可㧞也(比必/寐翻)何事於圍¶
以敝士民之力抗曰此城處埶既固(處昌/呂翻)糧榖又足且¶
凡備禦之具皆抗所宿規(抗先嘗/督西陵)今反攻之不可猝㧞¶
北兵至而無備表裏受難(難乃/旦翻)何以禦之諸将皆欲攻¶
闡抗欲服衆心聽令一攻果無利圍備始合而羊祜兵¶
五萬至江陵諸将咸以抗不宜上(自樂鄉而西赴西/陵為上上時掌翻)抗¶
曰江陵城固兵足無可憂者假令敵得江陵必不能守¶
所損者小若晉據西陵則南山羣夷皆當擾動其患不¶