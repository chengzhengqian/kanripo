(臘/翻)而烏桓浸衰鮮卑大人步度根軻比能素利彌加厥¶
機等因閻柔上貢獻求通市(通關市以其土物與中/國互市也上時掌翻)太¶
祖皆表寵以為王軻比能本小種鮮卑(種章/勇翻)以勇徤廉¶
平為衆所服由是能威制諸部最為彊盛(徒勇徤而不/廉平未必能)¶
(制諸/部也)自雲中五原以東抵遼水皆為鮮卑庭軻比能與¶
素利彌加割地統御各有分界(分扶/問翻)軻比能部落近塞¶
(近其/靳翻)中國人多亡叛歸之素利等在遼西右北平漁陽¶
塞外道逺故不為邊患帝以平虜校尉牽招為䕶鮮卑¶