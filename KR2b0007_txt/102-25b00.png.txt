乆制之評為人貪鄙鄣固山泉鬻樵及水(山者樵之所/仰泉者汲之)¶
(所仰障固山泉使軍士不/得樵汲而鬻薪水以牟利)積錢帛如丘陵(賈公彦曰髙/曰丘大阜曰)¶
(陵/)士卒怨憤莫有鬬志猛聞之笑曰慕容評真奴才雖¶
億兆之衆不足畏况數十萬乎吾今茲破之必矣乃遣¶
游擊將軍郭慶帥騎五千夜從間道出評營後燒評輜¶
重火見鄴中(閒古莧翻重直用翻見賢遍翻潞川地/形髙而近鄴且火盛故鄴中望而見之)燕¶
主暐懼遣侍中蘭伊讓評曰王髙祖之子也(慕容廆廟/號髙祖)¶
當以宗廟社稷為憂奈何不撫戰士而榷賣樵水專以¶