(韓城縣以古韓城/為名郃古沓翻)蕭造文吏必當望塵請服孫華之徒¶
皆當逺迎然後鼔行而進直據永豐雖未得長安關中¶
固已定矣淵悦以瓌為銀青光祿大夫(隋制銀青光祿/散職從三品)¶
時關中羣盜孫華最彊丙申淵至汾隂以書招之(汾隂/縣屬)¶
(河東/郡)己亥淵進軍壺口(隋志文城郡昌/寧縣冇壺口山)河濵之民獻舟¶
者日以百數仍置水軍壬寅孫華自郃陽輕騎渡河見¶
淵(騎竒寄/翻下同)淵握手與坐慰奬之以華為左光祿大夫武¶
鄉縣公領馮翊太守(隋制散職左光祿正二品馮翊縣/後魏曰華隂西魏改曰武鄉大業)¶