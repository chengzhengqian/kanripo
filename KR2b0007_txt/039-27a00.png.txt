亦自和戎來㑹議者多言可因信都兵自送西還長安¶
邳肜曰吏民歌吟思漢乆矣故更始舉尊號而天下響¶
應三輔清宫除道以迎之今卜者王郎假名因埶驅集¶
烏合之衆遂振燕趙之地(振舉/也)無有根本之固明公奮¶
二郡之兵以討之(二郡信/都和成)何患不克今釋此而歸豈徒¶
空失河北必更驚動三輔墮損威重(墮讀/曰隳)非計之得者¶
也若明公無復征伐之意(復扶/又翻)則雖信都之兵猶難㑹¶
也何者明公既西則邯鄲埶成民不肻捐父母背成主¶