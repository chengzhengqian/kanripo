𦍑吐谷渾所在蜂起自南岐至𤓰鄯(吐從暾入聲谷音浴/鄯上扇翻又音善)¶
跨州據郡者不可勝數宇文泰令李弼鎮原州夏州刺¶
史㧞也惡蚝鎮南秦州(㧞也惡蚝自夏州徙鎮南秦勝/音升㧞也虜複姓蚝七吏翻)¶
渭州刺史可朱渾道元鎮渭州(為可朱渾道元奔髙歡/張本可朱渾虜三字姓)衛¶
將軍趙貴行秦州事徴豳涇東秦岐四州之粟以給軍¶
楊紹先懼稱藩送妻子為質(質音/致)夏州長史于謹言於¶
泰曰明公據闗中險固之地將士驍勇(驍堅/堯翻)土地膏腴¶
今天子在洛迫於羣兇若陳明公之懇誠算時事之利¶