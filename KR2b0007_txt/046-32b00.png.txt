(即三族也謂父族母族及妻族左傳曰以重/幣錮之杜預曰禁錮勿令仕也妖於驕翻)但不得在¶
宿衞而已　廬江毛義東平鄭均皆以行義稱於鄉里¶
(行下/孟翻)南陽張奉慕義名徃候之坐定而府檄適至以義¶
守安陽令(賢曰檄召書也東觀記曰義為安陽尉府檄/至令守令也安陽縣屬汝南郡賢曰安陽故)¶
(城在今豫州/新息縣西南)義捧檄而入喜動顔色奉心賤之辭去後¶
義母死徴辟皆不至奉乃歎曰賢者固不可測徃日之¶
喜乃為親屈也(為于/偽翻)均兄為縣吏頗受禮遺(遺于/季翻)均諫¶
不聽乃脱身為傭歲餘得錢帛歸以與兄曰物盡可復¶