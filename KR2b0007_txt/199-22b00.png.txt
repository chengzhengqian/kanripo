國人表請復立故王突騎支(率子恤翻復扶/又翻騎竒寄翻)夏四月詔¶
加突騎支右武衛將軍遣還國　金州刺史滕王元嬰¶
驕奢縱逸居亮隂中畋遊無節數夜開城門勞擾百姓¶
或引彈彈人或埋人雪中以戲笑(數所角翻引/彈徒旦翻)上賜書¶
切讓之且曰取適之方亦應多緒晉靈荒君何足為則¶
(左𫝊晉靈公不君從䑓/上彈人以觀其避丸)朕以王至親不能致王於法今¶
書王下上考以愧王心元嬰與蔣王惲皆好聚斂(惲於/粉翻)¶
(好呼到翻/斂力贍翻)上嘗賜諸王帛各五百叚獨不及二王勑曰¶