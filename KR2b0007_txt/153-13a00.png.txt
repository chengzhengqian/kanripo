明之衆聞之大潰顥失據帥麾下數百騎南走(帥讀曰/率騎奇)¶
(寄翻/下同)慶之收步騎數千結陳東還(陳讀/曰陣)顥所得諸城一¶
時復降於魏爾朱榮自追陳慶之㑹嵩髙水漲(潁水出/少室山)¶
(五渡水出太室山入于潁/水嵩髙水漲指此水也)慶之軍士死散略盡乃削須¶
髪為沙門閒行出汝隂還建康(慶之所以得免者亦由/嵩髙水漲追兵不急於)¶
(軍士死散之時得以挺身逸/去否則必為爾朱榮所擒矣)猶以功除右衛將軍封永¶
興縣矦(句斷五代志㑹稽郡/㑹稽縣舊有永興縣)中軍大都督兼領軍大將¶
軍楊津入宿殿中掃洒宫庭(掃素報翻洒所/賣翻又並上聲)封閉府庫¶