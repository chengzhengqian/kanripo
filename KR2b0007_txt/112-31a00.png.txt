厭於禍亂及𤣥初至黜姦佞擢雋賢京師欣然冀得少¶
安(少詩/沼翻)旣而𤣥奢豪縱逸政令無常朋黨互起陵侮朝¶
廷裁損乗輿供奉之具帝幾不免饑寒(乗繩證翻/幾居希翻)由是¶
衆心失望三呉大饑户口減半會稽減什三四(會工/外翻)臨¶
海永嘉殆盡富室皆衣羅紈懷金玉閉門相守餓死(此/固)¶
(上之人失政所致而人消物盡亦天地之大數也周/餘黎民靡有孑遺以此觀之容有是事衣於旣翻)¶
乞伏熾磐自西平逃歸苑川(乞伏乾歸送熾磐於西/平見上卷隆安四年)南¶
凉王傉檀歸其妻子乞伏乾歸使熾磐入朝于秦(朝直/遙翻)¶