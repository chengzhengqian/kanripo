拜頡苾達度設為可汗禮臣至碎葉城(自弓月城過思/渾川度伊麗河)¶
(至碎葉界又西行千里至/碎葉城屬焉耆都督府界)沙鉢羅發兵拒之不得前頡¶
苾逹度設部落多為沙鉢羅所併餘衆寡弱不為諸姓¶
所附禮臣竟不冊拜而歸　中書侍郎李義府參知政¶
事義府容貎温恭與人語必嬉怡微笑而狡險忌克故¶
時人謂義府笑中有刀又以其柔而害物謂之李猫¶
顯慶元年春正月辛未以皇太子忠為梁王梁州刺史¶
立皇后子代王𢎞為皇太子生四年矣忠既廢官屬皆¶