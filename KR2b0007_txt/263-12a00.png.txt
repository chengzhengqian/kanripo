鐸舟慰諭之舉軍感悦署𢎞鐸淮南節度副使館給甚¶
厚(館古/玩翻)初𢎞鐸遣牙將丹徒尚公迺詣行密求潤州行¶
密不許公迺大言曰公不見聴但恐不敵樓船耳至是¶
行密謂公迺曰頗記求潤州時否公迺謝曰將吏各為¶
其主(為于/偽翻)但恨無成耳行密笑曰爾事楊叟如事馮公¶
無憂矣(為田頵朱延壽之亂尚公/迺盡忠力於楊行密張本)行密以李神福為昇¶
州刺史(楊行密用李神福刺/昇州以横制宣潤)　楊行密發兵討朱全忠¶
以副使李承嗣權知淮南軍府事軍吏欲以巨艦運糧¶