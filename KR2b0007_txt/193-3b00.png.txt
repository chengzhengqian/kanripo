尚固辭戊子上復引見諭之(復扶又翻/見賢遍翻)祖尚固執不可¶
上大怒曰我使人不行何以為政命斬於朝堂(閣本太/極宫圖)¶
(東西朝堂在承天門左右承天門外朝也東/朝堂之前有肺石西朝堂之前有登聞鼔)尋悔之他¶
日與侍臣論齊文宣帝何如人魏徵對曰文宣狂暴然¶
人與之爭事理屈則從之有前青州長史魏愷使於梁¶
還除光州長史不肯行(長知兩翻使/疏吏翻下同)楊遵彦奏之文宣¶
怒召而責之愷曰臣先任大州使還有勞無過更得小¶
州此臣所以不行也文宣顧謂遵彦曰其言有理卿赦¶