之主未嘗親御六軍决勝行陳之間(行户剛翻/陳讀曰陣)豈非勝¶
之不足為武不勝有虧威望乎昔魏武以弊卒一萬破¶
袁紹(事見六十三卷漢/獻帝建安五年)謝𤣥以步兵三千摧苻秦(事見/一百)¶
(五卷晉孝武/帝太元八年)勝負之變决於須㬰不在衆寡也詔報曰¶
承平之主所以不親戎事或以同軌無敵或以懦劣偷¶
安今謂之同軌則未然(天下混一則車/同軌書同文)比之懦劣則可¶
耻必若王者不當親戎則先王制革輅何所施也(周制/五輅)¶
(革輅龍勒條纓五就建大白以即戎鄭氏注/革輅輓之以革而漆之無他飾條讀為絛)魏武之勝¶