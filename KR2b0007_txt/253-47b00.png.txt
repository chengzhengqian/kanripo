(其俗語訛因謂之逹靼唐咸通末有首領每相温于越/相温部帳于漠南隨草畜牧李克用為吐渾所困甞徃)¶
(依焉達靼善待之及授雁門節度使二相温帥族帳以/從克用收復長安逐黄巢於河南皆從戰有功由是俾)¶
(牙于雲代之/間恣其畜牧)詔以鐸為雲州刺史大同軍防禦使吐谷¶
渾白義成為蔚州刺史(白義成一/作白義誠)薩葛米海萬為朔州¶
刺史加李可舉兼侍中達靼本靺鞨之别部也居于隂¶
山(歐陽修曰靺鞨本在奚契丹東北後為契丹所攻部/族分散居隂山者自號達靼洪景盧曰蕃語以華言)¶
(譯之皆得其近似耳天竺語轉而為捐篤身毒秃髪語/轉而為吐蕃逹靼乃靺鞨也契丹之讀如喫惟新唐書)¶
(有音冒頓讀如墨突/惟晉書音義有之)後數月赫連鐸隂賂達靼使取李¶