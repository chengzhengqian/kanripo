事黄門侍郎陸凱私諭之曰至尊但欲廣知古事詢訪¶
前世法式耳終不親彼而相疎也衆意乃稍解凱馛之¶
子也(陸馛見一百三十三卷宋/明帝泰始七年馛蒲撥翻)　魏主欲自將入寇癸¶
卯中外戒嚴戊申詔代民遷洛者復租賦三年(復方/目翻)相¶
州刺史髙閭(相息/亮翻)上表稱洛陽草創曹虎既不遣質任¶
必無誠心(質音/致)無宜輕舉魏主不從久之虎使竟不再¶
來(使疏/吏翻)魏主引公卿問行留之計公卿或以為宜止或¶
以為宜行帝曰衆人紛紜莫知所從必欲盡行留之勢¶