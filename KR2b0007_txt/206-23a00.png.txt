員外郎(間古莧翻諜逹恊翻呼火故翻見賢遍翻唐祠/部郎掌祠祀享祭天文漏刻國忌廟諱卜筮醫)¶
(藥僧尼之/事屬禮部)時諸州聞突厥入寇方秋爭發民修城衛州¶
刺史太平敬暉(後魏分漢臨汾縣地置/太平縣隋唐屬絳州)謂&KR1212;屬曰吾聞¶
金湯非粟不守柰何捨牧穫而事城郭乎悉罷之使歸¶
田百姓大悦　甲午鸞䑓侍郎同平章事王方慶罷為¶
麟䑓監　太子太保魏宣王武承嗣恨不得為太子意¶
怏怏戊戌病薨(怏於/兩翻)庚子以春官尚書武三思檢校内¶
史狄仁傑兼納言太后命宰相各舉尚書郎一人仁傑¶