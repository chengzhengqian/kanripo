於星下被髮銜刀為厭勝(被皮義翻/厭於葉翻)文靜有妾無寵使¶
其兄上變告之(上時/掌翻)上以文靜屬吏(屬之/欲翻)遣裴寂蕭瑀¶
問狀文靜曰建義之初忝為司馬計與長史位望畧同¶
(長知/兩翻)今寂為僕射據甲第(甲第甲於/諸第也)臣官賞不異衆人¶
東西征討老母留京師風雨無所庇實有觖望之心(觖/望)¶
(怨望也觖/苦穴翻)因醉怨言不能自保上謂羣臣曰觀文靜此¶
言反明白矣李綱蕭瑀皆明其不反秦王世民為之固¶
請曰昔在晉陽文靜先定非常之策始告寂知(事見一/百八十)¶