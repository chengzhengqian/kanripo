(亭障列城後人/因謂之光禄塞)有急保漢受降城(恐郅支來攻故請/有急入城自保)漢¶
遣長樂衛尉高昌侯董忠(功臣表高昌侯食/邑於千乘樂音洛)車騎都尉¶
韓昌将騎萬六千又發邊郡士馬以千數送單于出朔¶
方鷄鹿塞(師古曰雞鹿塞在朔/方窳渾縣之西北)詔忠等留衛單于助誅¶
不服又轉邊榖米糒(師古曰糒乾/飯也音僃)前後三萬四千斛給¶
贍其食先是自烏孫以西至安息諸國近匈奴者皆畏¶
匈奴而輕漢(先悉薦翻/近其靳翻)及呼韓邪朝漢後咸尊漢矣上¶
以戎狄賔服思股肱之美乃圖畫其人於麒麟閣(麒麟/閣在)¶