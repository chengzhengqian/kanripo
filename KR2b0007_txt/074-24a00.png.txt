未能速得如志且當分裂蠶食先摧其支黨然吳期二¶
三連不克果(克能也果决也言/不能决然進兵也)輙與費禕等議以凉州¶
胡塞之要進退有資且羌胡乃心思漢如渇宜以姜維¶
為凉州刺史(凉州之地蜀惟得武/都隂平二郡而已)若維征行銜制河右¶
臣當帥軍為維鎮繼(帥讀/曰率)今涪水陸四通惟急是應若¶
東西有虞赴之不難請徙屯涪(涪縣漢屬廣漢郡蜀/屬梓潼郡涪音浮)漢¶
主從之　朝廷欲廣田畜榖於揚豫之間使尚書郎汝¶
南鄧艾行陳項以東至夀春(陳縣漢屬陳國項縣漢屬/汝南郡晉志二縣並屬梁)¶