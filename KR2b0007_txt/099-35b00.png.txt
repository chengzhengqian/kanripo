㫄若無人温異之問曰吾奉天子之命將銳兵十萬為¶
百姓除殘賊(将即亮翻/為于偽翻)而三秦豪傑未有至者何也猛¶
曰公不逺數千里深入敵境今長安咫尺而不度灞水¶
百姓未知公心所以不至温嘿然無以應徐曰江東無¶
卿比也(猛葢指岀温之心事以為温之伐秦但欲以功/名鎭服江東非眞有心於伐罪弔民恢復境土)¶
(不然何以不渡灞水徑攻長安此温所以無以應也然/余觀桓温用兵伐秦至覇上伐燕至枋頭皆乗勝進兵)¶
(逼其國都乃持重觀望卒以取敗葢温姧雄也乘勝進/兵逼其國都冀其望風畏威有内潰之變也逼其國都)¶
(而敵無内變故持重以待之情見勢屈敵因而乘之故/至於敗蘇子由所謂以智遇智則其智不足恃者此也)¶