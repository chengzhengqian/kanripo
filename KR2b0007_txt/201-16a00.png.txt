踈乃增損劉焯皇極厯(戊寅厯始行見一百八十七巻/高祖武德二年隋時劉焯造甲)¶
(子元厯謂之皇極厯為張/賓所擯不得行焯之若翻)更撰麟德厯五月辛卯行之¶
(更工/衡翻)　秋七月己丑兖州都督鄧康王元裕薨　上命¶
熊津都尉扶餘隆與新羅王法敏釋去舊怨(去羌/吕翻)八月¶
壬子同盟于熊津城劉仁軌以新羅百濟耽羅倭國使¶
者浮海西還(耽羅國一曰儋羅居新羅武州/南島上初附百濟後附新羅)會祠泰山¶
高麗亦遣太子福男來侍祠　冬十月癸丑皇后表稱¶
封禪舊儀祭皇地祗太后昭配而令公卿行事禮有未¶