將而來(將即亮翻/下悉將同)其士卒精鋭若萬一失利將何以禦¶
南敵乎段蘭怒曰吾前為卿所誤(事見上卷/咸和八年)以成今日¶
之患吾不復墮卿計中矣乃悉將見衆追之(復扶又翻/下同見賢)¶
(遍/翻)皝設伏以待之大破蘭兵斬首數千級掠五千户及¶
畜産萬計以歸趙王虎進屯金臺(按水經注金臺在涿/郡故安縣有金臺陂)¶
(臺在陂北十餘步即燕/昭王築以事郭隗之臺)支雄長驅入薊(薊音/計)段遼所署¶
漁陽上谷代郡守相皆降取四十餘城北平相陽裕帥¶
其民數千家登燕山以自固(五代志北平無終縣有燕/山守手又翻相息亮翻燕)¶