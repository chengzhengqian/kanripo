(王/戍)肅復令永擊之(復扶/又翻)永將心腹一人馳詣楚王戍令¶
填外塹(塹七/艷翻)夜伏戰士千人於城外曉而叔業等至城¶
東部分將置長圍(分扶/問翻)永伏兵擊其後軍破之叔業畱¶
將佐守營自將精兵數千救之(將即/亮翻)永登門樓望叔業¶
南行數里即開門奮擊大破之獲叔業傘扇鼓幕甲仗¶
萬餘叔業進退失據遂走左右欲追之永曰吾弱卒不¶
滿三千彼精甲猶盛非力屈而敗自墮吾計中耳既不¶
測我之虚實足使喪膽(䘮息/浪翻)俘此足矣何更追之魏主¶