(敖友又脱青于阸故青/欲使當單于而立功)故徙前将軍廣廣知之固自辭¶
於大将軍大将軍不聽廣不謝而起行意甚愠怒(愠于/運翻)¶
大将軍出塞千餘里度幕見單于兵陳而待(言結陳以/待敵也陳)¶
(與陣/同)于是大将軍令武剛車自環為營(張晏曰武剛車/兵車也師古曰)¶
(環繞也續漢志諸軍有矛㦸其飾幡斿/旗幟有巾有盖謂之武剛車環音宦)而縱五千騎往¶
當匈奴匈奴亦縱可萬騎會日且入(言日欲/没也)大風起砂¶
礫擊面(師古曰礫小/石也音歴)兩軍不相見漢益縱左右翼繞單¶
于(師古曰翼謂左右舒/引其兵如烏之張翼)單于視漢兵多而士馬尚彊自¶