來請和(數所/角翻)知援軍必勝矣戊戌蠻復請和使者十返¶
城中亦依違答之蠻以援軍在近攻城尤急驃信以下¶
親立矢石之間庚子官軍至城下與蠻戰奪其升遷橋¶
(升遷橋即升僊橋秦時/李氷所起舊名七星橋)是夕蠻自燒攻具遁去比明官¶
軍乃覺之(比必利/翻及也)初朝廷使顔慶復救成都命宋威屯¶
綿漢為後繼(綿漢二/州名)威乘勝先至城下破蠻軍功居多¶
慶復疾之威飯士欲追蠻軍(飯扶/晩翻)城中戰士亦欲與北¶
軍合勢俱進慶復牒威奪其軍勒歸漢州蠻至雙流阻¶