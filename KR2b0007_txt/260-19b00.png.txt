(野縣在州南/百八十里)屠殺殆盡生擒瓌存懐寳俘士卒三千餘¶
人是日晡後大風沙塵晦㝠全忠曰此殺人未足耳下¶
令所得之俘盡殺之庚午縳瓌等徇於兖州城下謂朱¶
瑾曰卿兄已敗何不早降　丁丑雅州刺史王宗侃攻¶
拔利州執刺史李繼顒斬之(王宗侃西川將/李繼顒鳯翔將)　朱瑾偽¶
遣使請降於朱全忠(因其誘降/而行詐)全忠自就延夀門下與¶
瑾語(延夀門葢兖/州城門也)瑾曰欲送符印願使兄瓊來領之辛¶
巳全忠使瓊徃瑾立馬橋上伏驍果董懐進於橋下瓊¶