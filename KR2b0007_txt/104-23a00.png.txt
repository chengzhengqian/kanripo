(外/翻)　是嵗秦大饑¶
五年春正月秦王堅復以北海公重為鎮北大將軍鎮¶
薊(重謀反而不誅復任之以方面/宜其與弟洛反也復扶又翻)二月作敎武堂于渭¶
城(漢髙帝元年改咸陽曰新城武帝元鼎三年更名/渭城後漢晉省石勒置石安縣苻秦復曰渭城)命¶
太學生明陰陽兵法者敎授諸將(將即/亮翻)祕書監朱肜諫¶
曰陛下東征西伐所向無敵四海之地什得其八雖江¶
南未服蓋不足言是宜稍偃武事增修文徳乃更始立¶
學舎教人戰鬬之術殆非所以馴致升平也(馴從也言/從此而致)¶