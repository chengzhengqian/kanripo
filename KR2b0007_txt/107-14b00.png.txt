威自彊此乃將帥之事(将即亮翻/帥所類翻)非使臣所知也儀還¶
言於珪曰燕主衰老太子闇弱范陽王自負材氣(是時/慕容)¶
(徳在燕宗室中固/自有與人不同者)非少主臣也(少詩/照翻)燕主既沒内難必¶
作(難乃/旦翻)於時乃可圖也今則未可珪善之(為後魏攻/燕張本)儀¶
珪母弟翰之子也　九月河南王乾歸遷都金城　張¶
申攻廣平王祖攻樂陵壬午燕髙陽王隆将兵討之¶
冬十月後秦主萇還安定秦主登就食新平帥衆萬餘¶
圍萇營(帥讀/曰率)四面大哭萇命營中哭以應之登乃退¶