幽州道以擊都藍(燕因/肩翻)皆取漢王節度然漢王竟不臨¶
戎都藍聞之與逹頭可汗結盟合兵掩襲突利大戰長¶
城下突利大敗都藍盡殺其兄弟子姪遂度河入蔚州¶
(隋志雁門郡靈丘縣後/周置蔚州蔚紆勿翻)突利部落散亡夜與長孫晟以¶
五騎南走(騎竒寄/翻下同)比旦行百餘里(比必寐/翻及也)收得數百騎¶
突利與其下謀曰今兵敗入朝一降人耳(朝直遥翻下/同降户剛翻)¶
大隋天子豈禮我乎玷厥雖來本無寃隙(寃猶/怨也)若往投¶
之必相存濟晟知之宻遣使者入伏逺鎮(使疏/吏翻)令速舉¶