(以此觀之陳之豐州治閩縣而建/安縣自别置建安郡將即亮翻)臺軍將至大寶衆潰¶
逃入山為追兵所擒夷三族　隋度支尚書長孫平(元/年)¶
(隋已改度支為民部志作工部尚/書長孫平度徒洛翻長知兩翻)奏令民間每秋家出¶
粟麥一石以下貧富為差儲之當社委社司檢校以備¶
凶年名曰義倉隋主從之五月甲申初詔郡縣置義倉¶
時民間多妄稱老小以免賦役(隋承周制男女三歲已/下為黄十歲已下為小)¶
(六十者/為老)山東承北齊之弊政(北齊高齊言北齊者/以别蕭氏之南齊)戸口¶
租調姦偽尤多隋主命州縣大索貌閲(調徒弔翻索山/客翻貎閲者閲)¶