(象海中/三神山)髙出水百餘尺臺觀殿閣羅絡山上向背如神¶
(觀古玩翻/背蒲妹翻)北有龍鱗渠縈紆注海内縁渠作十六院門¶
皆臨渠每院以四品夫人主之(内命婦之/品胝百官)堂殿樓觀窮¶
極華麗宫樹秋冬彫落則剪綵為華葉綴於枝條色渝¶
則易以新者常如陽春沼内亦剪綵為荷芰菱芡乘輿¶
遊幸則去冰而布之(芰竒寄翻芡巨險翻/乘繩證翻去羌吕翻)十六院競以¶
殽羞精麗相髙求市恩寵上好以月夜從宫女數千騎¶
遊西苑作清夜遊曲於馬上奏之(用曹植清夜遊西園/之詩以名曲好呼到)¶