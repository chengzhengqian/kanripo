　已陳雖覩利敗不欺其民(令力/正翻)約結已定雖覩利敗¶
　不欺其與(與黨與也即下/文所謂與國也)如是則兵勁城固敵國畏¶
　之國一綦明(楊倞曰此綦當作基今謂此綦字從上/註所謂齊人之言其義亦通明顯也)¶
　與國信之雖在僻陋之國威動天下五伯是也是所¶
　謂信立而霸也(伯讀曰霸五霸夏昆吾商大彭豕韋/周齊桓晉文或曰齊桓晉文宋襄秦)¶
　(穆楚荘/為五霸)挈國以呼功利不務張其義齊其信唯利之¶
　求内則不憚詐其民而求小利焉外則不憚詐其與¶
　而求大利焉内不修正其所以有然常欲人之有如¶