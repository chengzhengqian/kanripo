契丹酋楷洛為恭仁王(酋慈由翻/娑素禾翻)　己亥制自今四孟¶
月皆擇吉日祀天地九宫　韋堅等既貶左相李適之¶
懼自求散地(散悉/但翻)庚寅以適之為太子少保罷政事其¶
子衛尉少卿霅嘗盛饌召客(霅文甲翻饌雛/皖翻又雛戀翻)客畏李林¶
甫竟日無一人敢往者　以門下侍郎崇𤣥館大學士¶
陳希烈同平章事(後魏置崇𤣥署掌僧尼道士女冠隋/以崇𤣥署𨽻鴻臚唐置諸寺觀監𨽻)¶
(鴻臚每寺觀有監一人貞觀中廢寺觀監上元二年置/漆園監尋廢開元二十五年置崇𤣥學於𤣥元皇帝廟)¶
(天寶元年兩京置博士助教各一員二載改崇𤣥學曰/崇𤣥館博士曰學士助教曰直學士置大學士以宰相)¶