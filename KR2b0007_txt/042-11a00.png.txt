及囂發兵反援乃上書曰臣與隗囂本實交友初遣臣¶
東謂臣曰本欲為漢(為于/偽翻)願足下往觀之於汝意可即¶
專心矣及臣還反報以赤心實欲導之於善非敢譎以¶
非義而囂自挟姦心盜憎主人(左傳晉伯宗妻曰盜/憎主人民惡其上)怨¶
毒之情遂歸於臣臣欲不言則無以上聞願聽詣行在¶
所極陳滅囂之術帝乃召之援具言謀畫帝因使援將¶
突騎五千往來游説囂將髙峻任禹之屬下及羌豪為¶
陳禍福(説輸芮翻為于偽翻説客單車往使足矣光武/遣馬援將突騎五千欲耀兵威以示隴右諸將)¶