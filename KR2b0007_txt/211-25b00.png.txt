未以尚書右丞倪若水為汴州刺史兼河南采訪使(唐/㑹)¶
(要開元二十二年二月十九日初置十道採訪處置使/據此則先置采訪使二十二年始置採訪處置使也舊)¶
(志汴州京師東一/千三百五十里)上雖欲重都督刺史選京官才望者¶
為之然當時士大夫猶輕外任揚州采訪使班景倩入¶
為大理少卿過大梁(唐汴州治浚儀/縣古之大梁也)若水餞之行立望¶
其行塵乆之乃返謂官屬曰班生此行何異登仙　癸¶
酉松州都督孫仁獻襲擊吐蕃於城下大破之　上嘗¶
遣宦官詣江南取鵁鶄鸂䳵等(鵁居肴翻鶄咨盈翻鵁/鶄似鳬而大脚髙毛冠)¶