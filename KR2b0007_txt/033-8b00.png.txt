(十二人齊四㑹員十九人蔡謳員三人齊謳員六人竽/瑟鐘磬員五人皆鄭聲可罷師學百四十四人其七十)¶
(二人給太官桐馬酒其七十二人可罷大凡八百二十/九人其三百八十八人不可罷可領屬大樂其四百四)¶
(十一人不應經法或鄭衛之聲皆可罷奏可晋灼曰邡/音方師古曰招讀與翹同剛及别柎皆鼔名也柎音膚)¶
(柱工主筝瑟之柱者弦琴瑟之弦繩言主糾合作之也/縵樂雜樂也音漫挏音動李竒曰以馬乳為酒撞挏乃)¶
(成孟康曰象人若今戲蝦魚師/子者也韋昭曰著假面者也)凡所罷省過半然百姓¶
漸漬日乆又不制雅樂有以相變豪富吏民湛沔自若¶
(漸讀曰沾師古曰湛讀曰沈/又讀曰耽自若言自如故也)　王莽薦中壘校尉劉歆¶
有材行(行下/孟翻)為侍中稍遷光禄大夫貴幸更名秀(歆改/名秀)¶