以邴元真為滑州行臺僕射濮州刺史杜才幹(隋志東/平郡鄄)¶
(城縣舊置濮陽郡開皇十六年置濮州大業初廢/州以鄄城縣屬東平蓋李密復置州也濮博木翻)李密¶
故將也(將即/亮翻)恨元真叛密(叛密事見一百八/十六巻元年九月)詐以其衆¶
降之(降户江/翻下同)元真恃其官勢自徃招慰才幹出迎延入¶
就坐(坐徂/卧翻)執而數之曰(數所具翻/又所主翻)汝本庸才魏公置汝¶
元僚(謂李密以/為長史)不建毫髪之功乃構滔天之禍今來送¶
死是汝之分(分扶/問翻)遂斬之遣人齎其首至黎陽祭密墓¶
壬午以濮州來降　突厥莫賀咄設冦凉州總管楊恭¶