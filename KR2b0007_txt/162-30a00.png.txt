州刺史李伯穆逼合肥又使魏收為書諭範範方謀討¶
侯景藉東魏為援乃帥戰士二萬出東闗以合州輸伯¶
穆(帥讀/曰率)并遣諮議劉靈議送二子勤廣為質於東魏以¶
乞師(諮議者諮議/參軍質音致)範屯濡須以待上游之軍遣世子嗣¶
将千餘人守安樂柵(安樂柵者範所立柵以安樂名之/然臺城覆陷父兄蒙塵此子弟沬)¶
(血枕戈之時以安樂/名柵非名也樂音洛)上游諸軍皆不下範糧乏采苽稗¶
菱藕以自給(苽與菰同音孤雕菰米本草又謂之茭白/嵗久中心生白臺謂之菰米其臺中有黒)¶
(者謂之茭欎至後結實乃雕胡黒米也/稗蒲賣翻稗者似稻其實尖圎而細)勤廣至鄴東魏¶