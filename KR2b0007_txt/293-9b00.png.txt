帝令曰掦州兵有過六合者折其足(自掦州西北歸/須過六合故云)¶
(然折而/設翻)令坤始有固守之志帝自至夀春以來命諸¶
軍晝夜攻城久不克㑹大雨營中水深數尺(深式/浸翻)攻¶
具及士卒失亡頗多(時周兵以方舟載礟自淝河中/流擊夀春城又束巨竹數十萬)¶
(竿上施板屋號曰竹龍載甲士以攻之㑹淝/水暴漲礟舟竹龍皆漂向南岸為唐兵所焚)糧運不¶
繼李徳明失期不至(李徳明歸至/金陵被誅)乃議旋師或勸帝¶
東幸濠州聲言夀州已破從之己巳帝自夀春循淮¶
而東乙亥至濠州(九域志夀州東至/濠州三百八十里)韓令坤販唐兵¶