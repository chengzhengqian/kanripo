(槖中物故曰佗送/師古曰佗猶餘也)陸生卒拜尉佗為南越王(卒子/恤翻)令稱¶
臣奉漢約歸報帝大悦拜賈為太中大夫陸生時時前¶
説稱詩書帝罵之曰乃公居馬上而得之安事詩書陸¶
生曰居馬上得之寧可以馬上治之乎(治直/之翻)且湯武逆¶
取而以順守之文武並用長久之術也昔者吳王夫差¶
智伯秦始皇皆以極武而亡鄉使秦已并天下行仁義¶
法先聖陛下安得而有之(鄉讀/曰嚮)帝有慙色曰試為我著¶
秦所以失天下吾所以得之者及古成敗之國陸生乃¶