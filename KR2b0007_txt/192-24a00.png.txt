朴衣無錦繡公私富給　上謂黄門侍郎王珪曰國家¶
本置中書門下以相檢察中書詔敕或有差失則門下¶
當行駮正(中書出命門下審駮按唐制凡詔㫖制敕璽/書冊命皆中書舍人起草進畫既下則署行)¶
(而過門下省有不便者塗竄/而奏還謂之塗歸駮北角翻)人心所見互有不同茍論¶
難往來務求至當(難乃旦翻/當丁浪翻)捨己從人亦復何傷比來¶
或獲己之短遂成怨隙(復扶又翻/比毗至翻)或茍避私怨知非不¶
正(言知其非而/不加駮正也)順一人之顔情為兆民之深怨此乃亡¶
國之政也煬帝之世内外庶官務相順從當是之時皆¶