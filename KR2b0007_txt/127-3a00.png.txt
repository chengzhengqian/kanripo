故屢出外藩不得留建康(駿自彭城還/復出刺江州)南平王鑠建平¶
王宏皆為帝所愛鑠妃江湛之妹随王誕妃徐湛之之¶
女也湛勸帝立鑠湛之意欲立誕(史言江徐各私其/私以亂國殺身)僧¶
綽曰建立之事仰由聖懐臣謂唯宜速斷不可稽緩當¶
斷不斷反受其亂(按漢書齊相召平所引道/家之言斷丁亂翻下同)願以義割¶
恩略小不忍(論語孔子曰小/不忍則亂大謀)不爾便應坦懐如初(謂坦/懐待)¶
(之如父子天/性之初也)無煩疑論事機雖宻易致宣廣不可使難¶
生慮表取笑千載(易以豉翻難乃旦翻載祖亥翻言禍/難生於思慮之外將取笑於後世也)¶