(殿宫曰大興宫宫北苑曰大興苑或曰帝由大興/郡襲封隋公以登大位故以名新都宫殿城苑)謂侍¶
臣曰我新還京師應開懷歡樂(樂音/洛)不知何意翻邑然¶
愁苦吏部尚書牛𢎞對曰臣等不稱軄故至尊憂勞(稱/尺)¶
(證/翻)上既數聞譖毁疑朝臣悉知之(數所/角翻)故於衆中發問¶
冀聞太子之過𢎞對既失旨上因作色謂東宫官屬曰¶
仁夀宫此去不逺而令我每還京師嚴備仗衛如入敵¶
國我為下利(令力丁翻還從宣翻又/如字泄利也為于偽翻)不解衣臥昨夜欲¶
近厠(厠□也近/其靳翻)故在後房恐有警急還移就前殿豈非¶