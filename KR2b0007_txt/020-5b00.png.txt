九卿上與張湯既造白鹿皮幣(見上卷/四年)問異異曰今王¶
侯朝賀以蒼璧直數千而以皮薦反四十萬(時王侯朝/賀以皮幣)¶
(薦璧故曰皮/薦朝直遥翻)本末不相稱天子不説(稱尺證翻/説讀曰悦)張湯又¶
與異有郤(郤讀/曰隙)及人有告異以它事下張湯治異(下遐/嫁翻)¶
異與客語初令下有不便者(李竒曰異與客語詔/令初下有不便處)異不¶
應㣲反脣(師古曰/盖非也)湯奏當異九卿見令不便不入言而¶
腹誹論死自是之後有腹誹之法比(師古曰比則例也/讀如字又頻寐翻)¶
而公卿大夫多謟䛕取容矣¶