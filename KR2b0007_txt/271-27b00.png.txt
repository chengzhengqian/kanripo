主責王郁縶之以歸(以王郁誤之入/冦也縶涉立翻)自是不聽其謀晉¶
代州刺史李嗣肱將兵定媯儒武等州(匈奴須知媯州/東南距幽州二)¶
(百二十里儒武又在媯州西北契丹/入塞三州皆陷故李嗣肱復定之)授山北都團練使¶
　晉王之北攻鎮州也李存審謂李嗣源曰梁人聞我¶
在南兵少(晉王以兵北伐留李存審等/守澶魏此兵之在南者也)不攻德勝必襲¶
魏州吾二人聚於此何為不若分軍備之遂分軍屯澶¶
州(時澶州/治頓丘)戴思逺果悉楊村之衆趣魏州(趣七/喻翻)嗣源引¶
兵先之(先悉/薦翻)軍於狄公祠下(唐狄仁傑刺魏州有/惠政州人為之立祠)遣人¶