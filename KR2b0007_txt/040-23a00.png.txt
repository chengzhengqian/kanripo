願乞骸骨避賢聖路必欲殺盆子以塞責者無所離死¶
(賢曰離避也/塞悉則翻)因涕泣嘘唏(賢曰唏/與欷同)崇等及㑹者數百人¶
莫不哀憐之乃皆避席頓首曰臣無狀負陛下(無狀無/善狀也)¶
請自今已後不敢復放縱因共抱持盆子帶以璽綬盆¶
子號呼不得已(號户/刀翻)旣罷出各閉營自守三輔翕然稱¶
天子聰明百姓爭還長安市里且滿後二十餘日復出¶
大掠如故　力子都為其部曲所殺餘黨與諸賊㑹檀¶
鄉號檀鄉賊(力依考異當作刁賢曰今/兖州瑕丘縣東北有檀鄉)宼魏郡清河魏¶