(草似/穀者)朝廷屢遣使者不能塞(塞悉則/翻下同)十一月戊戌帝遣¶
李穀詣澶鄆齊按視隄塞役徒六萬三十日而畢　北¶
漢主疾病命其子承鈞監國(疾甚/曰病)尋殂(年六十云考異/曰劉恕  世宗)¶
(實錄薛史帝紀僭僞傳皆云顯徳二年十二月劉崇卒/大定錄云顯徳二年春旻病死紀年通譜顯徳二年崇)¶
(之乾祜八年冬崇死顯徳三年承鈞改元天㑹開寳元/年承鈞之天㑹十三年死開寳二年繼元改元廣運興)¶
(國四年繼元之廣運十一年也河東劉氏有國全無記/録惟其舊臣中書舍人直翰林院王保衡歸朝後所纂)¶
(晉陽偽署見聞要録云甲寅年春南伐敗歸夏周師攻/圍旻積憂勞成心疾是冬卒鈞即位丁巳年正月日改)¶
(乾祐十年爲天㑹元年又云鈞丙戌年二十九承位年/四十三卒右諫議大夫楊夢申奉敕撰大漢都紇追封)¶