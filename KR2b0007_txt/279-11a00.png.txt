(縣西距陜州/二百餘里)所部將士自相結百什為羣弃甲兵争先¶
詣陜降纍纍不絶義誠至乾壕(九域志陜州陜縣/有乾壕鎮乾音干)麾下¶
纔數十人遇潞王候騎十餘人義誠解所佩弓劒為信¶
因候騎請降於潞王戊辰閔帝聞潞王至陝義誠軍潰¶
憂駭不知所為急遣使召朱𢎞昭謀所向𢎞昭曰急召¶
我欲罪之也赴井死安從進聞𢎞昭死殺馮贇於第滅¶
其族(殺考異曰張昭閔帝實録帝召𢎞昭不至俄聞自/  乃令從進殺贇按從進傳贇首於陜則贇死非)¶
(閔帝之命明/矣今不取)傳𢎞昭贇首於潞王帝欲奔魏州召孟漢¶