白玉帶辛未以元卿為涇原節度使(楊元卿以言驗受/賞然無救於鎮州)¶
(之亂者古之明君不徒賞言者/而已其言可行必先従而行之)瀛莫將士家屬多在幽¶
州壬申莫州都虞侯張良佐潜引朱克融兵入城刺史¶
吳暉不知所在(莫州北接幽/薊故先䧟)癸酉王庭湊遣人殺冀州¶
刺史王進岌分兵據其州魏博節度使李愬聞田𢎞正¶
遇害素服令將士曰魏人所以得通聖化至今安寧富¶
樂者(樂音/洛)田公之力也今鎮人不道輒敢害之是輕魏¶
以為無人也諸君受田公恩宜如何報之衆皆慟哭深¶