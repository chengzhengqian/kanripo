捕獲段璣等皆夷三族甲午大赦丙申平原公元以嫌¶
賜死閏月辛酉葬盛於興平陵諡曰昭武皇帝廟號中¶
宗丁氏送葬未還中領軍慕容提步軍校尉張佛等謀¶
立故太子定事覺伏誅定亦賜死(燕立定為太子/見上卷四年)丙寅¶
大赦改元光始　秦隴西公碩徳圍姑臧累月東方之¶
人在城中者多謀外叛魏益多復誘扇之(復扶又翻/下復生同)欲¶
殺凉王隆及安定公超事發坐死者三百餘家碩徳撫¶
納夷夏分置守宰(夏户雅翻/守式又翻)節食聚粟為持久之計凉¶