(横戸/孟翻)臣今粉軀不足塞咎(塞悉/則翻)乞追贈亡者微申私責¶
無上王稱追尊為無上皇帝自餘死于河隂者王贈三¶
司三品贈令僕五品贈刺史七品已下白民贈郡鎭(身/無)¶
(官爵謂之白民猶言白/丁也郡鎭郡守鎮將也)死者無後聽繼即授封爵又遣¶
使者循城勞問(勞力/到翻)詔從之於是朝士稍出人心粗安¶
(粗坐/五翻)封無上王之子韶為彭城王榮猶執遷都之議帝¶
亦不能違都官尚書元諶爭之以為不可(漢成帝置三/公曹尚書主)¶
(㫁獄光武改三公曹主考課置中都官曹尚書主水火/盗賊事魏置尚書都官郎佐督軍事晉以三公尚書掌)¶