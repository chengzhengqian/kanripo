(酒得其名香醑之色清白若滫漿焉别調氛氳不與他/同蘭薫麝越自成馨邁方土之貢最為佳酌自王公庶)¶
(友牽拂相招每云索郎索郎返語為桑/落也更為籍徵之儁句中書之英談)盡其私佞乂大¶
喜冬十月乙夘以悦為侍中太尉悦就懌子亶求懌服¶
玩不時稱㫖(既遷延不以時納所納者/又不稱悦意也稱尺證翻)杖亶百下幾死¶
(幾居/依翻)　柔然可汗阿那瓌将至魏魏主使司空京兆王¶
繼侍中崔光等相次迎之賜勞甚厚魏主引見阿那瓌¶
於顯陽殿(勞力到翻/見賢遍翻)因置宴置阿那瓌位於親王之下¶
宴将罷阿那瓌執啟立于座後詔引至御座前阿那瓌¶