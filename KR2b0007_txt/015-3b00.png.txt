(言云矛吳揚江淮南楚五湖之間謂之鉇或謂之鋋或/謂之鏦其柄謂之矜鉇音蛇晉陳安執丈八蛇矛盖蛇)¶
(即方言之所謂鉇也/鋋上延翻楯食尹翻)各有所宜不得其宜者或十不當¶
一士不選練卒不服習起居不精動靜不集趨利弗及¶
避難不畢(趨七喻翻/難乃旦翻)前擊後解與金鼓之指相失(師古/曰金)¶
(金鉦鼔所以進衆金/所以止衆指當作音)此不習勒卒之過也百不當十兵¶
不完利與空手同甲不堅密與袒裼同(應劭曰袒裼/肉袒裼音錫)弩¶
不可以及逺與短兵同射不能中與無矢同中不能入¶
與無鏃同(中竹仲翻師古曰鏃/矢鋒也鏃子木翻)此將不省兵之禍也(師/古)¶