恐二世誅之故欲以灋誅將軍以塞責使人更代將軍¶
以脱其禍夫將軍居外久多内郤(塞悉責翻更工/衡翻郤讀曰隙)有功¶
亦誅無功亦誅且天之亡秦無愚智皆知之今將軍内¶
不能直諫外為亡國將孤特獨立而欲常存豈不哀哉¶
將軍何不還兵與諸侯為從(從子/容翻)約共攻秦分王其地¶
南面稱孤此孰與身伏鈇質妻子為戮乎(何休曰伏鈇/質要斬之罪)¶
(崔浩曰質斬人椹也師古曰質謂鍖也古者/斬人加於鍖上而斫之鈇音夫又匪父翻)章邯狐疑¶
(狐性多疑每度河聽水且聽且/度故以喻人之懐疑不決者)隂使侯始成使項羽(鄭/氏)¶