温聞壽州團練使崔太初苛察失民心欲徵之徐知誥¶
曰壽州邊隅大鎮徵之恐為變不若使之入朝因留之¶
温怒曰一崔太初不能制如它人何(史言徐温權/略過於知誥)徵為¶
右雄武大將軍　十一月晉王使李存審李嗣源守德¶
勝自將兵攻鎮州張處瑾遣其弟處琪幕僚齊儉謝罪¶
請服晉王不許盡鋭攻之旬日不克(晉王但知野戰決/勝負於呼吸之間)¶
(未知攻城/之難也)處瑾使韓正時將千騎突圍出趣定州(趣七/喻翻)¶
欲求救于王處直晉兵追至行唐斬之(行唐漢南行唐/縣唐屬鎮州九)¶