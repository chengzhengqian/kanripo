宣詔慰諭吏民且云大軍續至城中無敢動者(鄧彦乆/在𤓰州)¶
(豈無黨與威之以大軍/繼至故懼而不敢動)遂送彦於長安泰以徽為都官¶
尚書¶
中大同元年(是年夏四月方/改元為中大同)春正月癸丑楊㬓等克嘉¶
寧城(㬓匹妙翻今考異曰典/畧作乙未  從梁帝紀)李賁奔新昌獠中諸軍頓¶
於江口(江口即蘇歴江入/海之口獠魯晧翻)　二月魏以義州刺史史寧¶
(先是東西魏争義州史寧先/入城據之西魏因以為刺史)為凉州刺史前刺史宇文¶
仲和據州不受代𤓰州民張保殺刺史成慶以應之晉¶