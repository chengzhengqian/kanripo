何為用乎又曰朕縁乆付卿兵柄不能翦蕩元㓙自天¶
長漏網過淮(事見二百五十/三巻廣明元年)不出一兵襲逐奄殘京國¶
首尾三年廣陵之師未離封部(離力/智翻)忠臣積望勇士興¶
譏所以擢用元臣誅夷巨冦又曰從來倚仗之意一旦¶
控告無門凝睇東南(睇大計翻目小/視也南楚曰睇)惟増悽惻又曰謝¶
𤣥破苻堅於淝水(見晉孝/武帝紀)裴度平元濟於淮西(見憲/宗紀)未¶
必儒臣不如武將又曰宗廟焚燒園陵開毁龜玉毁櫝¶
誰之過歟(用論語孔子之言寳龜寳玉皆櫝藏/之在櫝而毁典守者不得辭其過也)又曰姧¶