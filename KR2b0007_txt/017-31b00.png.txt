貧人傷水旱萬餘家或父子相食臣謹以便宜持節發¶
河南倉粟以振貧民臣請歸節伏矯制之罪(師古曰矯/託也託言)¶
(奉制詔而行之也漢/律矯制者論棄市罪)上賢而釋之其在東海治官理民¶
好清靜擇丞史任之(如淳曰擇丞及史任之也漢律太/守都尉諸侯内史史各一人卒史)¶
(書佐各十人余據漢制郡守之/屬有丞有諸曹掾史好呼到翻)責大指而已不苛小黯¶
多病臥閨閣内不出嵗餘東海大治稱之(治直吏/翻下同)上聞¶
召為主爵都尉列於九卿(漢太常郎中令中大夫令太/僕大理大行令宗正大司農)¶
(少府為正九卿中尉主/爵都尉内史列于九卿)其治務在無為引大體不拘文¶