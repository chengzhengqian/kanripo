突利歸朝(使疏吏翻/朝直遥翻)上嘉之使突利多遺之珍寳以慰¶
其心(遺于/季翻)髙熲使上柱國趙仲卿將兵三千為前鋒至¶
族蠡山(將即亮翻/蠡音黎)與突厥遇交戰七日大破之追奔至¶
乞伏泊復破之虜千餘口雜畜萬計突厥復大舉而至¶
仲卿為方陳(厥九勿翻下同畜許又翻/復扶又翻陳讀曰陣下同)四面拒戰凡五¶
日會髙熲大兵至合擊之突厥敗走追度白道踰秦山¶
七百餘里而還(還從宣翻/又如字)楊素軍與逹頭遇先是諸將¶
與突厥戰慮其騎兵奔突皆以戎車步騎相參設鹿角¶