皆封侯弄以金紫卓車服僭擬天子召呼三臺(三臺尚/書臺御)¶
(史臺符節臺也晉書曰漢官尚書為中/臺御史為憲臺謁者為外臺是謂三臺)尚書以下皆自¶
詣卓府啟事又築塢於郿(英雄記曰郿去長安二百/六十里漢書郿音媚地名)高¶
厚皆七丈積榖為三十年儲自云事成雄據天下不成¶
守此足以畢老卓忍於誅殺諸將言語有蹉跌者(蹉倉/何翻)¶
(跌徒/結翻)便戮於前人不聊生司徒王允與司𨽻校尉黄琬¶
僕射士孫瑞尚書楊瓚密謀誅卓中郎將呂布便弓馬¶
膂力過人(膂脊/骨也)卓自以遇人無禮行止常以布自衛甚¶