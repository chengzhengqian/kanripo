王堅入鄴而釋之除中書著作郎(秦葢循晉初之制併/袐書于中書省也)¶
引見(見賢/遍翻)謂之曰卿昔言上庸王呉王皆將相竒材(將/即)¶
(亮翻相/息亮翻)何為不能謀畫自使亡國對曰天命廢興豈二¶
人所能移也堅曰卿不能見幾而作虚稱燕美忠不自¶
防反為身禍可謂智乎對曰臣聞幾者動之微吉之先¶
見者也(易大傳之辭幾居/希翻見賢遍翻)如臣愚昧實所不及然為臣¶
莫如忠為子莫如孝自非有一至之心者莫能呆忠孝¶
之始終是以古之烈士臨危不改見死不避以徇君親¶