文武能臣為隴右朔方河東三元帥分統縁邊諸節度¶
使有非要者隨所便近而併之然後減姦濫虛浮之費¶
以豐財定衣糧等級之制以和衆𢎞委任之道以宣其¶
用懸賞罰之典以考其成如是則戎狄威懐疆場寧謐¶
矣上雖不能盡從心甚重之　韋臯遣大将董勔等将¶
兵出西山(勔彌兖翻自彭州導江縣西出蠶崖/闗厯維茂至當悉諸州皆西山也)破吐蕃¶
之衆拔堡柵五十餘　丙午門下侍郎同平章事董晉¶
罷為禮部尚書　雲南王異牟尋遣使者三軰一出戎¶