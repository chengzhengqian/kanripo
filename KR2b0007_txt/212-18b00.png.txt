(師徳以素羅汗山/之敗貶亦此類)　丁未梁文獻公姚崇薨遺令佛以¶
清淨慈悲為本而愚者冩經造像兾以求福昔周齊分¶
據天下周則毁經像而修甲兵齊則崇塔廟而弛刑政¶
一朝合戰齊㓕周興近者諸武諸韋造寺度人不可勝¶
紀(勝音/升)無救族誅汝曹勿效兒女子終身不寤追薦冥¶
福道士見僧獲利效其所為尤不可延之於家當永為¶
後法　癸亥以張説為兵部尚書同中書門下三品(考/)¶
(異曰朝野僉載曰説為并州刺史諂事王毛仲毛仲廵/邉説於天兵軍大設酒肴恩敕忽降授兵部尚書同中)¶