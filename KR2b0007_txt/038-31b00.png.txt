夜召其掾馮衍以書示之(掾俞/絹翻)衍因說丹曰張良以五¶
世相韓椎秦始皇博浪之中(事見七卷秦始皇二十九/年說輸芮翻相息亮翻)¶
將軍之先為漢信臣(賢曰㢘褒襄武人宣帝/時為後將軍即丹之先)新室之興¶
英俊不附今海内潰亂人懐漢徳甚於周人思召公也¶
(召公之教明於南國周人/思之為賦甘棠召音邵)人所歌舞天必從之(賢曰詩/小雅曰)¶
(雖無徳與女式歌且舞言漢氏之徳人/歌舞之也書曰人之所欲天必從之)今方為將軍計¶
莫若屯據大郡鎮撫吏士砥厲其節納雄桀之士詢忠¶
智之謀興社稷之利除萬人之害則福祚流于無窮功¶