長真為欽州總管(寧越郡欽州漢合浦縣地宋為宋夀/宋廣郡鬱林郡鬱州漢古郡隋置州)¶
(愛州九真郡漢古郡梁置州劉昫曰交州至京師/七千五百二十三里愛州至京師八千八百里)　以¶
䕫州總管趙郡王孝恭為荆州總管　徐圓朗聞劉黑¶
闥敗大懼不知所出河間人劉復禮説圓朗曰有劉世¶
徹者其才不世出名髙東夏(説輸芮翻/夏户雅翻)且有非常之相¶
(相息/亮翻)真帝王之器將軍若自立恐終無成若迎世徹而¶
奉之天下指揮可定圓朗然之使復禮迎世徹於浚儀¶
(浚儀縣漢晉後魏屬陳留/郡周隋唐為汴州治所)或説圓朗曰將軍為人所惑¶