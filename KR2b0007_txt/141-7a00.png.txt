長安　魏太子恂既廢頗自悔過御史中尉李彪密表¶
恂復與左右謀逆(復扶/又翻)魏主使中書侍郎邢巒與咸陽¶
王禧奉詔齎椒酒詣河陽賜恂死(椒味辛大熱有毒其/合口者尤甚漢桓思)¶
(后之議李咸擣椒自隨帝煮椒二/斛以殺髙武諸子孫皆是物也)歛以麤棺常服瘞於¶
河陽(歛力贍翻/瘞一計翻)　癸未魏大將軍宋明王劉昶卒於彭¶
城葬以殊禮(謚法思慮果逺曰明謂昶/逺慮果於違難而歸魏也)　五月己丑魏¶
主東還(還從宣翻/又如字)汎渭入河壬辰遣使祀周文王於豐¶
武王於鎬(亦於故都祀之也周之豐鎬漢/時悉在上林苑中使疏吏翻)六月庚申還¶