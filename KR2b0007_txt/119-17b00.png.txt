六月壬申以尚書僕射傅亮為中書監尚書令以領軍¶
將軍謝晦領中書令侍中謝方明為丹陽尹方明善治¶
郡(治直/之翻)所至有能名承代前人不易其政必宜改者則¶
以漸移變使無迹可尋　戊子長沙景王道憐卒　魏¶
建義將軍刁雍冦青州州兵擊破之雍收散卒走保大¶
鄉山(魏收地形志濟隂郡乗氏/縣有大鄉城雍於容翻)　秋七月己酉葬武皇¶
帝於初寧陵(陵在丹陽建/康縣蔣山)廟號髙祖　河西王䝉遜遣¶
前將軍沮渠成都帥衆一萬耀兵嶺南遂屯五澗(盖耀/兵于)¶