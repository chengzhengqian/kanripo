(云三月丙午帝崩四月己夘塟延陵自崩及塟三十四/日按是年三月己巳朔無丙午四月己亥朔無己夘若)¶
(依成紀當云五月己夘塟依荀紀當云閏三月丙午崩/二者各冇差舛未知孰是按是年閏七月不當頓差四)¶
(月今且従/成紀之文)　太皇太后令傅太后丁姬十日一至未央¶
宫有詔問丞相大司空定陶共王太后宜當何居(共讀/曰恭)¶
丞相孔光素聞傅太后為人剛暴長於權謀自帝在襁¶
褓而飬長教道至於成人(飬長知兩翻/道讀曰導)帝之立又有力¶
(事見上卷/元延四年)光心恐傅太后與政事(師古曰與/讀曰豫)不欲與帝¶
旦夕相近(近其/靳翻)即議以為定陶太后宜改築宫大司空¶