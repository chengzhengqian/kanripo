(未央宮中張晏曰武帝獲麒麟時作此閣圖盡其像於/閣遂以為名師古曰漢宮閣疏云蕭何造畫古畵字通)¶
法其容貌署其官爵姓名(師古曰署/表也題也)唯霍光不名曰大¶
司馬大将軍博陸侯姓霍氏其次張安世韓增趙充國¶
魏相丙吉杜延年劉德梁丘賀蕭望之蘇武凡十一人¶
(圖畫功臣自此始觀麟閣股肱之次魏丙列於霍張韓/趙之下則知漢之丞相在中朝諸将軍之後矣梁丘姓)¶
(也左傳齊/有梁丘據)皆有功德知名當世是以表而揚之明著中¶
興輔佐列於方叔召虎仲山甫焉(師古曰三人皆周宣/王之臣有文武之功)¶
(佐宣王中興者也言宣帝亦重興漢室而霍/光等並為名臣皆比於方叔之屬召讀曰邵)　鳳皇集¶