者賜衣糧羽府藏財寳皆封閉以待權至(藏徂/浪翻)關羽聞¶
南郡破即走南還(還從宣翻/又如字)曹仁㑹諸將議咸曰今因¶
羽危懼可追禽也趙儼曰權邀羽連兵之難(邀當作徼/徼幸也難)¶
(乃旦翻謂與/曹仁連兵)欲掩制其後顧羽還救恐我乗其兩疲故¶
順辭求效(求效猶言求自效也或/曰巽順其辭以求成效)乘釁因變以觀利鈍¶
耳今羽已孤迸(言羽失根本而/埶孤犇迸也)更宜存之以為權害若¶
深入追北權則改虞於彼將生患于我矣(虞度也防也/謂度羽不能)¶
(為害則改其防羽之心而/防操則必為操之患矣)王必以此為深慮仁乃解嚴¶