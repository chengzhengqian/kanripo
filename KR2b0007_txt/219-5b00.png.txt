圍河間四十餘日不下史思明引兵㑹之顔真卿遣其¶
將和琳將萬二千人救河間思明逆擊擒之遂陷河間¶
執李奐送洛陽殺之又陷景城太守李暐赴湛水死(新/書)¶
(作赴/河死)思明使兩騎齎尺書以招樂安樂安即時舉郡降¶
(樂安郡棣州景城既陷樂安孤絶即/時降賊蓋人心危懼城主不能守也)又使其將康没野¶
波將先鋒攻平原兵未至顔真卿知力不敵壬寅棄郡¶
渡河南走思明即以平原兵攻清河博平皆陷之(清河/郡貝)¶
(州博平郡博州攻考異曰河洛春秋云蔡希德引兵/攻貝州貝州陷  博州五日城陷今従肅宗實録)思¶