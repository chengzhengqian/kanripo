樊子鵠圍元樹於譙城分兵攻取䝉縣等五城(去年梁/遣元樹)¶
(鎮譙城䝉縣漢晉屬梁國魏屬譙郡隋并/入山桑縣唐改山桑為䝉城縣屬亳州)以絶援兵之¶
路樹請帥衆南歸以地還魏(帥讀/曰率)子鵠等許之與之誓¶
約樹衆半出子鵠擊之擒樹及譙州刺史朱文開以歸¶
羊侃行至官竹(水經注睢水自睢陽東南流歴竹圃水/次綠竹䕃渚菁菁彌望世人謂之梁王)¶
(竹園官收其/利因曰官竹)聞樹敗而還(還音/旋)九月樹至洛陽乆之復¶
欲南奔魏人殺之(復扶/又翻)　乙巳以司空袁昻領尚書令¶
　冬十一月丁酉日南至(夏至之日日北至冬至之日/日南至杜預曰冬至之日日)¶