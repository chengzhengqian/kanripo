餘城(扶餘國之故墟/故城存其名)薛仁貴既破髙麗於金山乗勝將¶
三千人將攻扶餘城諸將以其兵少止之仁貴曰兵不¶
在多顧用之何如耳遂為前鋒以進與高麗戰大破之¶
殺獲萬餘人遂㧞扶餘城扶餘川中四十餘城皆望風¶
請服侍御史洛陽賈言忠奉使自遼東還(使䟽/吏翻)上問以¶
軍事言忠對曰髙麗必平上曰卿何以知之對曰隋煬¶
帝東征而不克者人心離怨故也(事見隋/煬帝紀)先帝東征而¶
不克者髙麗未有舋也(事見太宗紀/舋許覲翻)今高藏微弱權臣¶