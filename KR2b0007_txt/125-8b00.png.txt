大羊蠻憑險築城守禦甚固慶之擊之命諸軍連營於¶
山中開門相通各穿池於營内朝夕不外汲頃之風甚¶
蠻潜兵夜來燒營諸軍以池水沃火多出弓弩夾射之¶
(射而/亦翻)蠻兵散走蠻所據險固不可攻慶之乃置六戍以¶
守之久之蠻食盡稍稍請降悉遷於建康以為營戸(史/言)¶
(沈慶之又能持久以/弊諸蠻降戸江翻)　魏主將入冦二月甲午大獵於¶
梁川(梁川後魏天平二年置梁城/郡於其地領參合旋鴻二縣)帝聞之勑淮泗諸郡¶
若魏冦小至則各堅守大至則拔民歸壽陽邉戍偵候¶