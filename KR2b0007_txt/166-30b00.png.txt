任性復强記一見皆不忘其姓名選人魯漫漢自言猥¶
賤獨不見識(選湏絹翻復扶/又翻猥鄙也)愔曰卿前在元子思坊(元/子)¶
(思坊鄴城中坊名魏侍中元子思居/此後謀西奔被誅時人因以名坊)乘短尾牝驢見我¶
不下以方麴障面我何為不識卿漫漢驚服　秋七月¶
甲戌前天門太守樊毅襲武陵殺武州刺史衡陽王䕶¶
王琳使司馬潘忠擊之執毅以歸䕶暢之孫也(暢武帝/之弟)¶
　丙子以陳霸先為中書監司徒揚州刺史進爵長城¶
公餘如故　初余孝頃為豫章太守(姓譜余姓/由余之後)侯瑱鎭¶