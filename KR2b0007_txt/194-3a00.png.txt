三百餘里太上皇或時思念陛下陛下何以赴之又車¶
駕此行欲以避暑太上皇尚留暑中而陛下獨居涼處¶
温凊之禮竊所未安(記曲禮凡為人子之禮冬/温而夏凊凊音七正翻)今行計¶
已成不可復止(復扶/又翻)願速示返期以解衆惑又王長通¶
白明達皆樂工韋槃提斛斯正止能調馬縱使技能出¶
衆止可賚之金帛豈得超授官爵鳴玉曳履與士君子¶
比肩而立同坐而食(技渠綺翻/坐徂卧翻)臣竊恥之上深納之¶
上以新令無三師官二月丙戌詔特置之(唐以太師太/傅太保為三)¶