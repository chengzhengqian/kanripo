生獲之辛評家繫鄴獄辛毗馳往欲解之已悉為配所¶
殺操兵縳配詣帳下毗逆以馬鞭擊其頭罵之曰奴汝¶
今日真死矣配顧曰狗輩正由汝曹破我冀州恨不得¶
殺汝也且汝今日能殺生我邪(言殺生由曹/操不由辛毗)有頃操引¶
見謂配曰曩日孤之行圍何弩之多也配曰猶恨其少¶
(謂射操不中/也少詩沼翻)操曰卿忠於袁氏亦自不得不爾意欲活¶
之配意氣壯烈終無橈辭(橈奴教/翻曲也)而辛毗等號哭不已¶
(號戸/刀翻)遂斬之冀州人張子謙先降素與配不善笑謂配¶