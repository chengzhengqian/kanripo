斤及娥清劉㧞皆為夏所擒(去年魏遣劉拔/與斤共撃夏)士卒死者¶
六七千人(斤考異曰宋索虜傳元嘉五年使大將吐伐/  西伐長安生擒赫連昌于安定封昌為公)¶
(以妹妻之昌弟定在隴上吐伐斤乘勝以騎三萬討之/定伏設於隴山彈筝谷破之斬吐伐斤盡坑其衆定率)¶
(衆東還復克長安燾又自攻不克/乃分軍戍大城而還今從後魏書)丘堆守輜重在安定¶
聞斤敗棄輜重奔長安與髙涼王禮偕奔蒲阪(阪音/反)夏¶
人復取長安(復扶又翻/下復勸同)魏主大怒命安頡斬丘堆代將¶
其衆鎮蒲阪以拒之(將即/亮翻)　夏四月夏主遣使請和於¶
魏魏主以詔諭之使降(使疏吏翻/降戸江翻)　壬子魏主西巡戊¶