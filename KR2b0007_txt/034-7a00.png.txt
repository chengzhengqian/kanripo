乃得延年益夀皇子生災異息矣得道不得行(師古曰/言知道)¶
(而不/能行)咎殃且無不有洪水将出災火且起滌盪民人上¶
久寝疾(班固曰上即位/痿痺末年寖劇)兾其有益遂従賀良等議詔大¶
赦天下以建平二年為太初元年號曰陳聖劉太平皇¶
帝(李斐曰陳道也言得神道聖者劉也如淳曰陳舜後/王莽陳之後謬語陳當立而不知韋昭曰敷陳聖劉)¶
(之徳也師古曰如韋二説是也余謂韋説不詭扵/正如説則流于巫顔以為二説皆是将安從乎)漏刻¶
以百二十為度(師古曰舊漏晝夜共/百刻今増其二十)　秋七月以渭城¶
西北原上永陵亭部為初陵勿徙郡國民　上既改號¶