　宿衞自是太阿之柄落其掌握矣憲宗末年吐突承¶
　璀欲廢嫡立庶以成陳洪志之變寳厯狎䁥羣小(璀七/罪翻)¶
　(䁥尼/質翻)劉克明與蘇佐明為逆其後絳王及文武宣懿¶
　僖昭六帝皆為宦官所立勢益驕横王守澄仇士良¶
　田令孜楊復恭劉季述韓全誨為之魁傑至自稱定¶
　䇿國老目天子為門生根深蔕固疾成膏肓不可救¶
　藥矣(左傳晉侯疾病求醫於秦秦伯使醫緩為之未/至公夣疾為二豎子曰彼良醫也懼傷我焉逃)¶
　(之其一曰居肓之上膏之下若我何醫至曰疾不可/為也在肓之上膏之下攻之不可達之不及藥不至)¶