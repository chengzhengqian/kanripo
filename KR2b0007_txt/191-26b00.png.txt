服世民以晊言告長孫無忌等無忌等勸世民先事圖¶
之(先悉/薦翻)世民歎曰骨肉相殘古今大惡吾誠知禍在朝¶
夕欲俟其發然後以義討之不亦可乎敬徳曰人情誰¶
不愛其死今衆人以死奉王乃天授也禍機垂發而王¶
猶晏然不以為憂大王縱自輕如宗廟社稷何大王不¶
用敬徳之言敬徳將竄身草澤不能留居大王左右交¶
手受戮也無忌曰不從敬徳之言事今敗矣敬徳等必¶
不為王有無忌亦當相隨而去不能復事大王矣(敬徳/無忌)¶