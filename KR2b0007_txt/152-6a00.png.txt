蔡儁先在杜洛周黨中(髙歡等歸杜洛周見一/百五十卷普通六年)欲圖洛¶
周不果逃奔葛榮又亡歸爾朱榮劉貴先在爾朱榮所¶
屢薦歡於榮榮見其憔悴未之奇也(憔而遥翻/悴秦醉翻)歡從榮¶
之馬廐廐有悍馬榮命歡翦之(髦馬而鬄落之/為翦悍矦旰翻)歡不加¶
羈絆而翦之(馬絡首曰羈/繫足曰絆)竟不蹄齧起謂榮曰御惡人¶
亦猶是矣榮奇其言坐歡於牀下屏左右訪以時事歡¶
曰文公有馬十二谷(榮畜牧蕃庶以谷/量馬屏必郢翻)色别為羣畜此¶
竟何用也(畜吁/玊翻)榮曰但言爾意歡曰今天子闇弱太后¶