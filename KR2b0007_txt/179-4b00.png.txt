汝以今日皇太子之心忘昔時之事故賜汝以我舊所¶
帶刀一枚并葅醬一合(淹菜為葅醬醢也肉醬跂醬皆/謂之醢又菜葅謂之醬内則芥)¶
(醬/)汝㫺作上士時常所食也(謂勇仕/周時)若存記前事應知¶
我心後遇冬至百官皆詣勇勇張樂受賀上知之問朝¶
臣曰近聞至日内外百官相帥朝東宫此何禮也太常¶
少卿辛亶對曰於東宫乃賀也不得言朝(朝直遙翻帥/讀曰率少始)¶
(照/翻)上曰賀者正可三數十人隨情各去何乃有司徴召¶
一時普集太子法服設樂以待之可乎(隋制太子衮冕/垂白珠九旒青)¶