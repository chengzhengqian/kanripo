　丁巳詔諡殷太師比干曰忠烈所司封其墓春秋祠¶
以少牢給隨近五户供灑掃(少詩照翻灑所賣翻/掃素報翻又並上聲)上之¶
發京師也命房𤣥齡得以便宜從事不復奏請(復扶/又翻)或¶
詣留臺稱有宻𤣥齡問宻謀所在對曰公則是也𤣥齡¶
驛送行在上聞留守有表送告宻人上怒使人持長刀¶
於前而後見之問告者為誰曰房𤣥齡上曰果然叱令¶
腰斬璽書讓𤣥齡以不能自信(璽斯/氏翻)更有如是者可專¶
决之癸亥上至鄴自為文祭魏太袓(魏太袓葬鄴城西/鄴縣本相州治所)¶