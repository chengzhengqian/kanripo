(秦兵力之盛取梁益如反掌墊江以東苻秦不能有也/邢巒之圖蜀亦規墊江以西而已蓋地利足恃也我朝)¶
(自紹定失蜀彭大雅遂城渝為制府支持/西蜀且四十年渝古墊江之地也墊音疊)魏主不從先¶
是魏主以王足行益州刺史(先悉/薦翻)上遣天門太守張齊¶
将兵救益州未至(将即/亮翻)魏主更以梁州軍司泰山羊祉¶
為益州刺史(更工/衡翻)王足聞之不悦輒引兵還(還從宣翻/又如字)¶
遂不能定蜀久之足自魏來犇邢巒在梁州接豪右以¶
禮撫小民以惠州人悦之巒之克巴西也使軍主李仲¶
遷守之仲遷溺於酒色費散兵儲公事諮承無能見者¶