朝廷用兵動止皆稟節度今賊在數百里内江都在三¶
千里外加以道路險要復有他賊據之(復扶/又翻)以嬰城膠¶
柱之兵當巨猾豕突之勢必不全矣進退維谷何為而¶
可威等皆曰公地兼親賢同國休戚若俟奏報豈及事¶
機要在平賊專之可也淵陽若不得已而從之者曰然¶
則先當集兵乃命世民與劉文靜長孫順徳劉𢎞基等¶
各募兵遠近赴集旬日間近萬人仍密遣使召建成元¶
吉於河東柴紹於長安(近其靳翻/使疏吏翻)王威髙君雅見兵大¶