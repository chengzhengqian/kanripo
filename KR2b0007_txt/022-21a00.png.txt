一白頭翁教臣言上乃大感寤召見千秋謂曰父子之¶
間人所難言也公獨明其不然此髙廟神靈使公教我¶
公當遂為吾輔佐立拜千秋為大鴻臚(師古曰當其立/見而即拜之言)¶
(不移時也/臚陵如翻)而族滅江充家焚蘇文於横橋上(即横門外/渭橋也横)¶
(咅/光)及泉鳩里加兵刃於太子者初為北地太守後族上憐¶
太子無辜乃作思子宫為歸來望思之臺於湖(師古曰/言已望)¶
(而思之庶太子之䰟歸來也其臺在今/湖城縣之西闥鄉縣之東基址猶存)天下聞而悲之¶
四年春正月上行幸東萊臨大海欲浮海求神山羣臣¶