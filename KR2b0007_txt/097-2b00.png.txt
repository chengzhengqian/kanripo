(遥/翻)翼乃止　夏五月乙卯帝不豫(豫順也不豫言有疾/而氣體不能順適也)¶
六月庚寅疾篤或詐為尚書符敕宮門無得内宰相衆¶
皆失色庾氷曰此必詐也推問果然(推考也/究也)帝二子丕¶
奕皆在襁褓(襁居兩翻/褓音保)庾氷自以兄弟秉權日久恐易¶
世之後親屬愈疎為它人所閒(閒古/莧翻)每說帝以國有彊¶
敵(强敵謂漢趙/也說輸芮翻)宜立長君(長知/兩翻)請以母弟琅邪王岳為¶
嗣帝許之中書令何充曰父子相傳先王舊典易之者¶
鮮不致亂(鮮息/淺翻)故武王不授聖弟(聖弟謂/周公)非不愛也今¶