(僭號故稱/之為明上)術乃嚴兵為布作聲援布恐術為女不至故¶
不遣救兵以緜纒女身縳著馬上夜自送女出與操守¶
兵相觸格射不得過復還城(為于偽翻著直/畧翻射而亦翻)河内太守¶
張楊素與布善欲救之不能乃出兵東市(野王縣/東市也)遥為¶
之埶十一月楊將楊醜殺楊以應操别將眭固復殺醜¶
(眭息/隨翻)將其衆北合袁紹楊性仁和無威刑下人謀反發¶
覺對之涕泣輙原不問故及於難(難乃/旦翻)操掘塹圍下邳¶
積久士卒疲敝欲還荀攸郭嘉曰吕布勇而無謀今屢¶