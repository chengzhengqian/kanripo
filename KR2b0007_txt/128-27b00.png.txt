父有過子何不作書於衆中諌之而於私室屏處諌者¶
(屏蔽也屏處隠蔽/之處屏必郢翻)豈非不欲其父之惡彰於外邪至於¶
事君何獨不然君有得失不能面陳而上表顯諌欲以¶
彰君之短明己之直此豈忠臣所為乎如髙允者乃忠¶
臣也朕有過未嘗不面言至有朕所不堪聞者允皆無¶
所避朕知其過而天下不知可不謂忠乎允所與同徵¶
者游雅等(徵允等見一百二十/二卷文帝元嘉八年)皆至大官封侯部下吏¶
至刺史二千石者亦數十百人(部下吏謂中書之吏/嘗事允在部下者)而¶