之絶契丹也(事見二百八十三卷/晉髙祖天福七年)匡國節度使劉繼勲¶
為宣徽北院使頗預其謀契丹主入汴繼勲入朝契丹¶
主責之時馮道在殿上繼勲急指道曰馮道為首相與¶
景延廣實為此謀臣位卑何敢發言契丹主曰此叟非¶
多事者勿妄引之(馮道以依阿免祻有國家者焉用彼/相哉然歴事七姓皆以徳望待之亦)¶
(持身謹靜有以/動其敬心耳)命鎖繼勲將送黃龍府趙在禮至洛陽¶
(舊唐書地理志自長安/東至洛陽八百五十里)謂人曰契丹主嘗言莊宗之亂¶
由我所致(謂皇甫暉之亂也事見二百七十四卷/唐明宗天成元年莊宗之同光四年也)我此¶