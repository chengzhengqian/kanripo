渾節度預至江陵謂諸將曰若濬得建平則順流長驅¶
威名已著不宜令受制于我若不能克則無縁得施節¶
度濬至西陵預與之書曰足下既摧其西藩便當徑取¶
建業討累世之逋寇釋呉人於塗炭振旅還都亦曠世¶
一事也(言歴世所/曠見之事)濬大悦表陳預書及張悌敗死揚州¶
别駕何惲(惲委/粉翻)謂周浚曰張悌舉全呉精兵殄滅於此¶
呉之朝野莫不震懾(朝直遥翻/懾之涉翻)今王龍驤既破武昌(王/濬)¶
(為龍驤將軍/驤思將翻)乗勝東下所向輒克土崩之勢見矣(見賢/遍翻)¶