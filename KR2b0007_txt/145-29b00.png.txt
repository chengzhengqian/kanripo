妃親巡城守(守手/又翻)不避矢石蕭寳寅引兵至與州軍合¶
擊之自四皷戰至下晡(日未入之/前為下晡)慶真敗走韋纘坐免¶
官任城王澄攻鍾離上遣冠軍將軍張惠紹等將兵五¶
千送糧詣鍾離(冠古玩翻/將即亮翻)澄遣平逺將軍劉思祖等邀¶
之丁酉戰於邵陽(即邵陽/州也)大敗梁兵俘惠紹等十將殺¶
虜士卒殆盡思祖芳之從子也(劉芳以儒學親重於太/和之間敗補邁翻将即)¶
(亮翻從/才用翻)尚書論思祖功應封千户矦侍中領右衞將軍¶
元暉求二婢於思祖不得事遂寢(史言魏賞/罰失當)暉素之孫¶