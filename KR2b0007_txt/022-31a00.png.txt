頓首曰臣聞聖體不安日夜憂懼意誠不在馬(師古曰/誠實也)¶
言未卒泣數行下(卒子恤翻/行户剛翻)上以為愛已由是親近(近/其)¶
(靳/翻)為侍中稍遷至太僕三人皆上素所愛信者故特舉¶
之授以後事丁卯帝崩于五柞宫(臣瓉曰夀/七十一)入殯未央¶
宫前殿帝聦明能斷(斷丁/亂翻)善用人行灋無所假貸隆慮¶
公主子昭平君(隆慮公主景帝女班志隆/慮縣屬河内郡慮音閭)尚帝女夷安¶
公主(班志夷安縣/屬膠西國)隆慮主病困以金千斤錢千萬為昭¶
平君豫贖死罪上許之(為于偽/翻下同)隆慮主卒昭平君日驕¶