謂我何不若固守以老之彼將自退猛責儼以不卽出¶
迎儼以賀肫之謀告猛斬肫(肫株倫翻又音豚說/輸芮翻難乃旦翻)以儼¶
歸至長安堅以儼爲光禄勲賜爵歸安侯　燕太原桓¶
王恪言于燕主暐曰(諡法辟土/服遠曰桓)呉王垂將相之才十倍¶
于臣先帝以長㓜之次(長知/兩翻)故臣得先之(得先悉/薦翻)臣死¶
之後願陛下舉國以聽呉王五月壬辰恪疾篤暐親視¶
之問以後事恪曰臣聞報恩莫大於薦賢賢者雖在板¶
築猶可爲相(謂殷王高宗起傅說於/板築之間命以爲相)况至親乎呉王文¶