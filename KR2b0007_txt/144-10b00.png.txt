衛尉席闡文勞蕭衍軍(勞力/到翻)齎蕭頴胄等議謂衍曰今¶
頓兵兩岸不併軍圍郢定西陽武昌取江州此機已失¶
莫若請救於魏與北連和猶為上䇿衍曰漢口路通荆¶
雍控引秦梁(泝漢水而上至漢中秦梁二/州刺史所治也故可以控引)糧運資儲仰¶
此氣息所以兵壓漢口連結數州今若併軍圍郢又分¶
兵前進魯山必阻沔路搤吾咽㗋(搤於革翻/咽因肩翻)若糧運不¶
通自然離散何謂持乆鄧元起近欲以三千兵徃取尋¶
陽彼若懽然知機一説士足矣(説輸/芮翻)脱距王師(脱或也/脱者未)¶