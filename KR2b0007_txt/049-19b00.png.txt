郡道經昌邑(昌邑縣屬山陽郡賢曰昌邑/故城在今兖州金鄉縣西北)故所舉荆州¶
茂才王宻為昌邑令夜懐金十斤以遺震(遺于季/翻下同)震曰¶
故人知君君不知故人何也宻曰暮夜無知者震曰天¶
知地知我知子知何謂無知者宻愧而出後轉涿郡太¶
守(郡國志涿郡在雒/陽東北千八百里)性公廉子孫常蔬食歩行(食不魚/肉行不)¶
(車騎/也)故舊或欲令為開産業(為于/偽翻)震不肯曰使後世稱¶
為清白吏子孫以此遺之不亦厚乎　張伯路復攻郡¶
縣殺守令(復扶又/翻下同)黨衆浸盛詔遣御史中丞王宗持節¶