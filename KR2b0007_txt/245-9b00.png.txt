門下馬揖御史餗恃其貴勢乘馬直入殿中侍御史楊¶
儉蘇特與之争餗罵曰黄靣兒敢爾坐罰俸餗耻之求¶
出詔以為浙西觀察使尚未行戊戌以餗為中書侍郎¶
同平章事　庚子制以曏日上初得疾(謂七年/冬也)王涯呼¶
李德裕奔問起居德裕竟不至又在西蜀徴逋懸錢三¶
十萬緍百姓愁困貶德裕袁州長史　初宋申錫獲辠¶
(事見上/卷五年)宦官益横(横户/孟翻)上外雖包容内不能堪李訓鄭¶
注既得幸揣知上意訓因進講數以微言動上(揣初委/翻數所)¶