有疾龍城人王榮自言能療之昭儀卒(卒子/恤翻)燕王熙立¶
榮於公車門支解而焚之　八月癸酉葬穆章皇后于¶
永平陵　魏置六謁官凖古六卿　九月刁騁謀反伏¶
誅刁氏遂亡(刁逵之誅惟赦騁而雍得逃走投/北騁又誅則江南之刁氏亡矣)刁氏素¶
富奴客縦横(横尸/孟翻)專固山澤為京口之患劉裕散其資¶
蓄令民稱力而取之(稱尺/證翻)彌日不盡時州郡飢弊民賴¶
之以濟乞伏乾歸及楊盛戰于竹嶺(上邽西南有/南山竹嶺)為盛¶
所敗(敗補/邁翻)　西凉公暠立子歆為世子(暠古/老翻)　魏主珪¶