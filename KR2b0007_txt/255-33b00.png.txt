復恭因稱疾歸藍田(數所角翻/惡烏路翻)　以成徳留後王鎔魏¶
博留後樂行達天平留後朱瑄為本道節度使　司徒¶
門下侍郎同平章事鄭畋雖當播越猶謹法度田令孜¶
為判官吳圓求郎官(吳圓田令孜之/屬官為于偽翻)畋不許陳敬瑄欲¶
立於宰相之上畋以故事使相品秩雖髙皆居真相之¶
下固爭之(唐末凡節度使帶平章事及檢校三/省長官三公三師者皆謂之使相)二人乃¶
令鳯翔節度使李昌言上言軍情猜忌不可令畋扈從¶
過北(元年昌言逐畋以攘鳯翔故二人嗾之上言以罷/畋相自是之後朝廷進退宰相率受制於藩鎮矣)¶