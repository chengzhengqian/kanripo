乃分兵據守要害令虜不得前自是河隴諸軍遊奕拓¶
境千餘里上聞大悦更命石堡城曰振武軍(自鄯州鄯/城縣河源)¶
(軍西行百二十里至白水軍又西南六十里至定戎城/又南隔澗七里有石堡城本吐蕃䥫仞城也宋白曰石)¶
(堡城在龍支縣西四面懸崖數千仭石路盤/屈長三四里西至赤嶺三十里更工衡翻)　丙辰國¶
子祭酒楊瑒上言(瑒徒杏翻又音/暢上時掌翻)以為省司奏限天下¶
明經進士及第每年不過百人竊見流外出身每嵗二¶
千餘人而明經進士不能居其什一則是服勤道業之¶
士不如胥史之得仕也臣恐儒風浸墜亷耻日衰若以¶