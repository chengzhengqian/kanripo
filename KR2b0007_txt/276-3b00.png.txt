(巻是年/六月)端明殿學士趙鳳哭謂重誨曰任圜義士安肯¶
為逆公濫刑如此何以賛國使者至磁州圜聚其族酣¶
飲然後死神情不撓(撓奴/教翻)　己丑帝至大梁四面進攻¶
吏民縋城出降者甚衆(縋馳/偽翻)守殷知事不濟盡殺其族¶
引頸命左右斬之乗城者望見乗輿(乗承/正翻)相帥開門降¶
(帥讀曰/率下同)孫晟奔吳徐知誥客之(為孫晟盡節/於江南張本)　戊戌詔¶
免三司逋負近二百萬緡(近其/靳翻)　辛丑吳大丞相都督¶
中外諸軍事諸道都統鎮海寧國節度使兼中書令東¶