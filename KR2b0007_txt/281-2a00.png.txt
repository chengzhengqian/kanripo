初天雄節度使兼中書令范延光微時有術士張生語¶
之云(語牛/倨翻)必為將相延光旣貴信重之延光嘗夢蛇自¶
臍入腹以問張生張生曰蛇者龍也帝王之兆延光由¶
是有非望之志唐潞王素與延光善及趙德鈞敗延光¶
自遼州引兵還魏州(趙德鈞敗見上巻上年閏十一月/范延光屯遼州見上年十月其還)¶
(魏州亦必在/閏十一月)　奉表請降(降户/江翻)内不自安以書濳結祕¶
瓊欲與之為亂瓊受其書不報延光恨之瓊將之齊過¶
魏境延光欲滅口且利其貨遣兵邀之于夏津殺之(為/范)¶