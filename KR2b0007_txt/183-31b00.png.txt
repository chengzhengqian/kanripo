來至帝乃勃然怒曰善達小人敢廷辱我因使經賊中¶
向東陽催運(此東陽葢指/婺州東陽郡)善達遂為羣盗所殺是後人¶
人杜口莫敢以賊聞世基容貌沈審(沈持/林翻)言多合意特¶
為帝所親愛朝臣無與為比親黨慿之鬻官賣獄賄賂¶
公行其門如市由是朝野共疾怨之(朝直/遥翻)内史舍人封¶
徳彛託附世基以世基不閑吏務(閑習/也)密為指畫宣行¶
詔命諂順帝意羣臣表疏忤㫖者皆屛而不奏(為于偽/翻忤五)¶
(故翻屛/必郢翻)鞫獄用灋多峻文深詆論功行賞則抑削就薄¶