(引周禮正文為是乃從/之更工衡翻聶尼輒翻)甲戌以王朴權東京留守兼判¶
開封府事以三司使張美為大内都廵檢以侍衛都虞¶
候韓通為京城内外都廵檢乙亥帝發大梁先是周與¶
唐戰(先悉/薦翻)唐水軍鋭敏周人無以敵之帝每以為恨返¶
自夀春於大梁城西汴水側造戰艦數百艘(艦户黯翻/艘蘇遭翻)¶
命唐降卒教北人水戰數月之後縱横出沒(縱子/容翻)殆勝¶
唐兵至是命右驍衛大將軍王環將水軍數千自閔河¶
㳂潁入淮(丁度曰閔河本曰琵琶溝今名蔡河潁潁河/也注詳見後卷蔡河下今按蔡河自東京戴)¶