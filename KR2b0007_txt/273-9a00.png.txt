臣上尊號曰昭文睿武至德光孝皇帝(唐諸帝尊號皆/有孝字葢因漢)¶
(制今此又/因唐制也)　帝遣客省使李嚴使於蜀嚴盛稱帝威德¶
有混一天下之志且言朱氏簒竊諸侯曽無勤王之舉¶
王宗儔以其語侵蜀請斬之蜀主不從宣徽北院使宋¶
光葆上言晉王有憑陵我國家之志宜選將練兵屯戍¶
邊鄙積糗糧治戰艦以待之(上時掌翻糗去久翻治直/之翻艦戸黯翻言治戰艦)¶
(欲以防/峽江)蜀主乃以光葆為梓州觀察使充武德節度留¶
後(蜀置武德/軍於梓州)　乙亥加楚王殷兼尚書令　庚辰賜前¶