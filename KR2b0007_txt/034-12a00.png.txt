氏則倉庫吏之後也其二千石長吏亦安官樂職(樂音/洛)¶
然後上下相望莫有茍且之意其後稍稍變易公卿以¶
下𫝊相促急又數改更政事(傳知戀翻數所/角翻更工衡翻)司𨽻部刺¶
史舉劾苛細發揚隂私(司𨽻部三輔三河𢎞農其餘部/刺史分部諸郡國劾户槩翻)¶
吏或居官數月而退送故迎新交錯道路中材茍容求¶
全(師古曰不敢/操持群下也)下材懐危内顧(師古曰常恐獲/罪每為私計也)壹切營¶
私者多二千石益輕賤吏民慢易之或持其微過増加¶
成罪言扵司𨽻刺史或上書告之衆庶知其易危(師古/曰言)¶