過當不恕其所不能是以職司之内無成功君臣之際¶
無定分上不聽(分扶/問翻)贄又請均節財賦凡六條其一論¶
兩税之弊其略曰舊制賦役之法曰租調庸(調徒/弔翻)丁男¶
一人受田百畞歲輸粟二石謂之租每户各隨土宜出¶
絹若綾若絁共二丈(絁式/支翻)綿三兩不蠶之土輸布二丈¶
五尺麻三斤謂之調每丁歲役則收其庸日準絹三尺¶
謂之庸天下為家法制均一雖欲轉徙莫容其姦故人¶
無揺心而事有定制及羯胡亂華(謂安禄山/史思明)黎庶雲擾¶