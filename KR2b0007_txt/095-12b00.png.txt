入與汗俱還東夷校尉封抽䕶軍平原乙逸(乙姓也逸/名也姓譜)¶
(商湯宇天乙/支孫以為氏)遼東相太原韓矯皆弃城走於是仁盡有¶
遼東之地叚遼及鮮卑諸部皆與仁遥相應援皝追思¶
皇甫真之言以真為平州别駕(皝領平州刺史/以真為别駕)　十二¶
月郭權據上邽遣使來降京兆新平扶風馮翊北地皆¶
應之　初張駿欲假道於成以通表建康成主雄不許¶
駿乃遣治中從事張淳稱藩於成以假道雄偽許之將¶
使盜覆諸東峽(三峽在成都之/東故云東峽)蜀人橋贊密以告淳淳¶