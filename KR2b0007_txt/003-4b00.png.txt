(翻玃厥縛翻為于/偽翻好呼到翻)司馬錯請伐蜀(史記重黎之後至周/宣王時為程伯休父)¶
(為司馬氏錯七客翻又七/故翻重直龍翻父音甫)張儀曰不如伐韓王曰請聞¶
其説儀曰親魏善楚下兵三川攻新城宜陽(伊水洛水/河水為三)¶
(川秦後置三川郡漢改為河南郡班志新城縣屬河南/郡括地志洛州伊闕縣本漢新城縣在州南七十里隋)¶
(文帝改新城為伊/闕取伊闕山為名)以臨二周之郊(周分為東西/故曰二周)據九鼎¶
(昔夏禹貢金九牧鑄鼎象物桀有昏徳鼎遷于商商紂/暴虐鼎遷于周成王定鼎于郟鄏寳之以為三代共器)¶
(夏户雅翻郟/音夾鄏音辱)按圖籍(圖籍謂天下之圖籍周/官職方氏所掌是也)挾天子以¶
令于天下天下莫敢不聽此王業也臣聞爭名者于朝¶