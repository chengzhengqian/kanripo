刺史章大寶昭達之子也(五代志建安郡界陳置閩州/後又置豐州章昭達歷事高)¶
(祖世祖高宗/皆有戰功)在州貪縱朝廷以太僕卿李暈代之暈將¶
至辛酉大寶襲殺暈舉兵反　隋大司徒郢公王誼(大/司)¶
(徒周之六官按王誼拜大司徒隋主未受禪也隋既/受禪改周之六官司徒列於三公不應復加大字)與¶
隋主有舊(王誼少與/隋主同學)其子尚帝女蘭陵公主帝待之恩¶
禮稍薄誼頗怨望或告誼自言名應圖䜟相表當王(相/悉)¶
(亮/翻)公卿奏誼大逆不道壬寅賜誼死　戊申隋主還長¶
安(去年九月隋主/如洛陽今還)　章大寶遣其將楊通攻建安不克¶