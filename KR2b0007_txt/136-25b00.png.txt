(南有桐柏山淮源所出也五代志淮安郡平氏縣魏置/漢廣郡至我朝開寳五年省平氏縣為鎮入唐州泌陽)¶
(縣/)　陳顯逹侵魏甲寅魏遣豫州刺史拓跋斤將兵拒¶
之　甲子魏大赦　乙丑魏主如靈泉池丁卯如方山¶
己巳還宫　魏築城於醴陽(醴陽葢在醴水之北水經/注醴水出桐柏山與淮同)¶
(源而别流西注逕平氏縣/東北又西流注于沘水)陳顯逹攻拔之進攻沘陽城¶
中將士皆欲出戰鎮將韋珍曰(魏樂陵鎮將鎮/沘陽將即亮翻)彼初至¶
氣銳未可與爭且共堅守待其力攻疲弊然後擊之乃¶
憑城拒戰旬有二日珍夜開門掩擊顯逹還(還從宣翻/又如字)¶