上容侍衛者數百人離合為之下施輪軸倐忽推移又¶
作行城周二千步以板為榦衣之以布(衣於/既翻)飾以丹青¶
樓櫓悉備胡人驚以為神每望御營十里之外屈膝稽¶
顙無敢乘馬(稽音/啟)啟民奉廬帳以俟車駕乙酉帝幸其¶
帳啟民奉觴上壽跪伏恭甚(上時掌/翻下同)王侯以下袒割於¶
帳前(袒而/割肉)莫敢仰視帝大悦賦詩曰呼韓頓顙至屠耆¶
接踵來何如漢天子空上單于臺(上時掌翻/單音蟬)皇后亦幸¶
義成公主帳帝賜啟民及公主金甕各一并衣服被褥¶