宛善馬絶不来烏孫輪臺易苦漢使(晉灼曰易輕也師/古曰輪臺亦國名)¶
(余按輪臺在車師西千餘/里又西即大宛易以豉翻)為外國笑乃案言伐宛尤不¶
便者鄧光等(師古曰案其/罪而行罰)赦囚徒發惡少年及邊騎嵗¶
餘而出燉煌者六萬人(師古曰興發部/署歳餘乃得行)負私從者不與¶
(師古曰負私糧食及私從者不在六/萬人數中也從才用翻與讀曰預)牛十萬馬三萬匹¶
驢槖駝以萬數齎糧兵弩甚設(師古曰施/張甚具也)天下騷動轉相¶
奉伐宛五十餘校尉宛城中無井汲城外流水於是遣水¶
工徙其城下水空以穴其城(師古曰空孔也徙其城下/水者令從它道流不廹其)¶