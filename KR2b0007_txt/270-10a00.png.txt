無不親當矢石近者攻楊劉身負束薪為士卒先一鼓¶
拔之陛下儒雅守文晏安自若使賀瓌輩敵之而望攘¶
逐冦讐非臣所知也陛下宜詢訪黎老(黎衆/也)别求異䇿¶
不然憂未艾也臣雖駑怯(駑音/奴)受國重恩陛下必若乏¶
才乞于邊垂自効疏奏趙張之徒言翔怨望帝遂不用¶
　吳以右都押牙王祺為虔州行營都指揮使將洪撫¶
袁吉之兵擊譚全播嚴可求以厚利募贑石水工故吳¶
兵奄至虔州城下虔人始知之(虔州水行至吉州有贑/石之險吳先募水工習)¶