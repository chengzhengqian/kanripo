肉袒降弇傳詣行在所(傳直/戀翻)而勒兵入據其城(平夀/城也)樹¶
十二郡旗鼔令歩兵各以郡人詣旗下衆尚十餘萬輜¶
重七千餘兩皆罷遣歸鄉里張歩三弟各自繫所在獄¶
詔皆赦之封歩為安丘矦(地理志安丘矦國屬琅邪郡/又北海郡有安丘縣宋白曰)¶
(宻州有安丘縣古根牟國城漢為安/丘縣有渠丘亭故莒渠丘公所居也)與妻子居雒陽於¶
是琅邪未平(郡國志琅邪郡在/雒陽東千五百里)上徙陳俊為琅邪太守¶
始入境盜賊皆散耿弇復引兵至城陽(地理志城陽國/都莒賢曰城陽)¶
(故城在今沂/州臨沂縣南)降五校餘黨(校户/教翻)齊地悉平振旅還京師¶