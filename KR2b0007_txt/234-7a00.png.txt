陳其状某人受賄某舉有情付之有司覈其虛實謬舉¶
者必行其罰誣善者亦反其辜(謂反坐/以罪也)何必貸其姦贓¶
不加辯詰私其公議不出主名(主名告主/之名也)使無辜見疑¶
有罪獲縱枉直同貰人何賴焉又宰相不過數人豈能¶
徧諳多士(諳烏/含翻)若令悉命羣官理須展轉詢訪是則變¶
公舉為私薦易明揚以闇投(公私明闇以相形而文理/自見此作文之法然明揚)¶
(二字本之虞書闇投二字本之漢書作文又不可/無來處近世敎人為文者類此文詎止於此而已)情故¶
必多為弊益甚所以承前命官罕不涉謗雖則秉鈞不¶