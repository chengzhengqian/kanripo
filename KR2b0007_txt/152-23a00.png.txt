易與耳(易弋/豉翻)諸人俱辦長繩至則縳取自鄴以北列陳¶
數十里箕張而進(如箕之張也/陳讀曰陣)爾朱榮濳軍山谷為奇¶
兵分督將已上三人為一處處有數百騎令所在揚塵¶
鼓譟使賊不測多少(將即亮翻/少詩沼翻)又以人馬逼戰刀不如¶
棒勒軍士齎袖棒一枚置於馬側至戰時慮廢騰逐不¶
聽斬級(斬級者斬首/以計功級)以棒棒之而已(棒蒲/項翻)分命壯勇所¶
向衝突號令嚴明戰士同奮爾主榮身自陷陳出於賊¶
後表裏合擊大破之於陳擒葛榮(陳讀/曰陣)餘衆悉降(降户/江翻)¶