秦王世民之討劉武周也突厥處羅可汗遣其弟步利¶
設帥二千騎助唐(厥九勿翻處昌呂翻可從刋入/聲汗音寒帥讀曰率騎竒寄翻)武周¶
既敗是月處羅至晉陽總管李仲文不能制又留倫特¶
勒使將數百人云助仲文鎮守自石嶺以北皆留兵戍¶
之而去(石嶺關在代州杜佑曰忻州定襄/縣漢陽曲縣有石嶺關甚嶮固)　上議擊王¶
世充世充聞之選諸州鎮驍勇皆集洛陽(驍堅/堯翻)置四鎮¶
將軍募人分守四城(謂洛陽/四城也)秋七月壬戌詔秦王世民¶
督諸軍擊世充陜東道行臺屈突通二子在洛陽(時命/通判)¶