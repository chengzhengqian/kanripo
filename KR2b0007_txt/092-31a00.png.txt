亡兄一旦失身於物(茂兄實為其下所殺/事見上卷大興三年)豈無忠臣義¶
士欲盡節者哉顧禍生不意雖有智勇無所施耳王公¶
設險勇夫重閉古之道也(易曰王公設險以守其國左/傳曰勇夫重閉而況國乎重)¶
(直龍/翻)今國家未靖不可以太平之理責人於屯邅之世¶
也(屯株倫翻難也邅/張連翻行不進貌)卒為之(卒子/恤翻)　王敦從子允之方¶
總角(毛萇曰總角聚兩/髦也從才用翻)敦愛其聰警常以自隨敦常夜¶
飲允之辭醉先卧敦與錢鳳謀為逆允之悉聞其言即¶
於卧處大吐(吐土故/翻下同)衣面並污(汚烏/故翻)鳳出敦果照視見¶