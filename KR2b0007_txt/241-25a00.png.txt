寧節度使李光顔武寧節度使李愬並同平章事　冬¶
十月王承宗薨其下秘不𤼵喪子知感知信皆在朝(憲/宗)¶
(元和十三年王承宗以二/子為質於朝事見上卷)諸將欲取帥於屬内諸州(帥/所)¶
(類翻/下同)參謀崔燧以承宗祖母涼國夫人命告諭諸將及¶
親兵(涼國夫人蓋/王武俊之妻)立承宗之弟觀察支使承元承元時¶
年二十(卒考異曰舊傳作年十八按承元太和七年/  年三十三則於今年二十矣今従實録)將¶
士拜之承元不受泣且拜諸將固請不已承元曰天子¶
遣中使監軍有事當與之議及監軍至亦勸之承元曰¶