(縗倉回翻儀禮斬衰倚廬孟康曰倚廬倚牆至地為之/無楣柱䘮服大記父母之䘮居倚廬不塗君為廬宫之)¶
(大夫士䄠之既𦵏柱楣塗廬不於顯者君大夫士皆宫/之正義曰居倚廬者謂於中門之外東牆下倚木為廬)¶
(不塗者但以章夾障不塗之也宫之者謂廬外以帷障/之如宫牆䄠之言袒也其廬袒露不帷障也既𦵏柱楣)¶
(者既𦵏情殺故柱楣稍舉以納日光又以泥塗辟風寒/不於顯者塗廬不塗廬外顯處君大夫士皆宫之者既)¶
(𦵏故得/皆宫之)百官請上尊號(上時/掌翻)王不許紀瞻曰晉氏統絶¶
於今二年陛下當承大業顧望宗室誰復與譲若光踐¶
大位則神民有所憑依茍為逆天時違人事大勢一去¶
不可復還(復扶/又翻)今兩都燔蕩宗廟無主劉聰竊號於西¶