軍雅相爲將(浿普大翻任音壬相/息亮翻將即亮翻)未嘗奏親戚故吏從¶
軍皆移所司補授謂人曰官無大小皆國家公噐豈可¶
茍便其私由是軍中賞罸皆平人服其公　戊寅左驍¶
衞將軍白州刺史沃沮道總管龎孝泰(白州本漢合浦/縣地武徳四年)¶
(置南州六年改/白州沮子余翻)與高麗戰於蛇水之上軍敗與其子十¶
三人皆戰死蘇定方圍平壤久不下㑹大雪解圍而還¶
　三月鄭仁泰等敗鐵勒於天山(敗補邁翻/下所敗翻)鐵勒九姓¶
聞唐兵將至合衆十餘萬以拒之選驍健者數十人挑¶