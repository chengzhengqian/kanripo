浮舟中流以觀軍勢見乾祐兵少趣諸軍使進王思禮¶
等將精兵五萬居前龐忠等將餘兵十萬繼之翰以兵¶
三萬登河北阜望之鳴鼓以助其勢(少始紹翻趣讀曰/促將即亮翻又音)¶
(如/字)乾祐所出兵不過萬人什什伍伍散如列星或疎㦯¶
宻或前或却官軍望而笑之乾祐嚴精兵陳於其後兵¶
既交賊偃旗如欲遁者官軍懈不為備須臾伏兵𤼵賊¶
乗高下木石撃殺士卒甚衆道隘士卒如束槍槊不得¶
用翰以氊車駕馬為前驅欲以衝賊日過中東風暴急¶