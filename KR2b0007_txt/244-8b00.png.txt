募兵悉罷之二月乙夘絳悉召新軍諭以詔㫖而遣之¶
仍賜以廪麥皆怏怏而退(怏於/兩翻)徃辭監軍監軍楊叔元¶
素惡絳不奉己以賜物薄激之衆怒大譟掠庫兵趨使¶
牙(惡烏露翻趨七喻翻節度使所居為/使宅治事之所為使牙使䟽吏翻)絳方與僚佐宴¶
不為備走登北城或勸縋而出(縋馳/偽翻)絳曰吾為元帥豈¶
可逃去麾推官趙存約令去存約曰存約受明公知何¶
可茍免牙將王景延與賊力戰死絳存約及觀察判官¶
薛齊皆為亂兵所害賊遂屠絳家(叔考異曰新傳曰楊/  元素疾絳遣人迎)¶