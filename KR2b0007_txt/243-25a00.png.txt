驪山若此之凶邪我宜一徃以驗彼言十一月庚寅幸¶
温湯即日還宫謂左右曰彼叩頭者之言安足信哉(史/言)¶
(敬宗荒縱/而愎諫)　丙申立皇子普為晉王　朝廷得劉悟遺¶
表議者多言上黨内鎭與河朔異不可許左僕射李絳¶
上䟽以為兵機尚速威斷貴定(斷丁亂翻/下裁斷同)人情未一乃¶
可伐謀劉悟死已數月朝廷尚未處分(處昌呂翻/分扶問翻)中外¶
人意共惜事機今昭義兵衆必不盡與從諫同謀縱使¶
其半叶同尚有其半効順從諫未甞乆典兵馬威惠未¶