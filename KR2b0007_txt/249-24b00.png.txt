　教坊祝漢貞滑稽敏給(史記索隠曰滑謂亂也稽同/也以言辯捷之人言非若是)¶
(說是若非能亂同異也崔浩云滑音骨稽流酒器也轉/注吐酒終日不已言出口成章辭不窮竭若滑稽之吐)¶
(酒故揚雄酒賦云鴟夷滑稽腹大如壺盡日盛酒人復/借沽是也又姚察曰滑稽俳諧也滑讀如字稽音計以)¶
(言諧語滑利其智計/捷出故云滑稽也)上或指物使之口占摹詠有如宿¶
構由是寵冠諸優(冠古/玩翻)一日在上前抵掌詼諧頗及外¶
事上正色謂曰我畜養爾曹止供戲笑耳(畜吁/玉翻)豈得輒¶
預朝政邪自是疎之㑹其子坐贓杖死流漢貞于天徳¶
軍(嶺考異曰實錄大中十一年七月貶嗣韓王乾裕于/  外初伶人祝漢貞寵冠諸優復出入宫邸乾裕以)¶