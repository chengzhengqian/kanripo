邊鎬告急於唐甲午逵等克橋口及湘隂(九域志潭州/長沙縣有橋)¶
(口/鎮)乙未至潭州邊鎬嬰城自守救兵未至城中兵少丙¶
申夜鎬棄城走吏民俱潰醴陵門橋折(醴陵門潭州城/東門折而設翻)¶
死者萬餘人道州刺史廖偃為亂兵所殺丁酉旦王逵¶
入城自稱武平節度副使權知軍府事(武平當作武安/軍府謂潭州軍)¶
(府/也)以何敬真為行軍司馬遣敬真等追鎬不及斬首五¶
百級蒲公益攻岳州(風俗通漢有詹事蒲昌又晉書載/紀氐酋蒲洪之先其家池中蒲生)¶
(長五丈如竹形時咸謂之蒲家因以為/氏其後改姓苻則蒲之所自出有二焉)唐岳州刺史宋¶