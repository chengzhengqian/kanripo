下召秀琳城中矢石如雨衆不得前進誠還報賊偽降¶
未可信也愬曰此待我至耳即前至城下秀琳束兵投¶
身馬足下愬撫其背慰勞之(勞力/到翻)降其衆三千人秀琳¶
將李憲有材勇愬更其名曰忠義而用之(更工/衡翻)悉遷婦¶
女於唐州(質其家於唐州則文城/之士心不敢懐反側)於是唐鄧軍氣復振¶
人有欲戰之志賊中降者相繼於道隨其所便而置之¶
聞有父母者給粟帛遣之曰汝曹皆王人勿弃親戚衆¶
皆感泣(自此已上/李愬事)官軍與淮西兵夾溵水而軍諸軍相¶