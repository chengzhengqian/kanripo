義恭悉力急追魏師已逺義恭乃遣鎮軍司馬檀和之¶
向蕭城魏人先已聞之盡殺所驅者而去程天祚逃歸¶
(天祚為魏所禽見/上卷二十六年)魏人凡破南兖徐兖豫青冀六州(殘/破)¶
(六州之生聚耳六/州城守未甞失也)殺傷不可勝計(勝音/升)丁壯者即加斬¶
截嬰兒貫于槊上(槊色/角翻)盤舞以為戯所過郡縣赤地無¶
餘春燕歸巢於林木(室廬焚蕩燕無/所歸故巢林木)魏之士馬死傷亦¶
過半國人皆尤之上毎命將出師常授以成律交戰日¶
時亦待中詔是以將帥趑趄莫敢自决(將即亮翻帥所/類翻趑取私翻)¶