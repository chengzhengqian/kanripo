嗜酒不恤將士將士多怨仁達潜入福州説黄仁諷曰¶
(説式/芮翻)今唐兵乗勝建州孤危富沙王不能保建州安能¶
保福州昔王潮兄弟光山布衣耳取福建如反掌(事見/唐紀)¶
况吾軰乗此機㑹自圖富貴何患不如彼乎仁諷然之¶
是夕仁達等引甲士突入府舍殺繼昌及吳成義(異考/  曰)¶
(閩中實録閩王列傳九國志皆/云四月殺繼昌今從十國紀年)仁達欲自立恐衆心未¶
服以雪峯寺僧卓巖明素為衆所重(雪峯在福州侯/官縣西百餘里)乃¶
言此僧目重瞳子手垂過膝(重直龍翻瞳/音同過音戈)真天子也相¶