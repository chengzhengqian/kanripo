儁自將精卒掩其東北乘城而入忠乃退保小城惶懼¶
乞降(將即亮翻降尸/江翻並下同)諸將皆欲聽之儁曰兵固有形同¶
而埶異者昔秦項之際民無定主故賞附以勸來耳今¶
海内一統唯黄巾造逆納降無以勸善討之足以懲惡¶
今若受之更開逆意賊利則進戰鈍則乞降縱敵長冦¶
(長知/兩翻)非良計也因急攻連戰不尅儁登土山望之顧謂¶
司馬張超曰吾知之矣賊今外圍周固内營逼急乞降¶
不受欲出不得所以死戰也萬人一心猶不可當况十¶