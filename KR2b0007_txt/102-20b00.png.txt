　以材髙功盛無罪見疑窮困歸秦未有異心遽以猜¶
　忌殺之是助燕為無道而塞來者之門也(塞悉/則翻)如何¶
　其可哉故秦王堅禮之以收燕望親之以盡燕情寵¶
　之以傾燕衆信之以結燕心未為過矣猛何汲汲于¶
　殺垂乃為市井鬻賣之行(行下/孟翻)有如嫉其寵而讒之¶
　者豈雅徳君子所宜為哉¶
樂安王臧進屯滎陽王猛遣建威將軍梁成洛州刺史¶
鄧羌擊走之留羌鎮金墉以輔國司馬桓寅為𢎞農太¶