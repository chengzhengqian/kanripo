州刺史王敦上侃復還廣州加散騎常侍(上時/掌翻)　甲午¶
前趙羊后卒諡曰獻文　甘卓家人皆勸卓備王敦卓¶
不從悉散兵佃作(佃亭/年翻)聞諌輒怒襄陽太守周慮密承¶
敦意詐言湖中多魚勸卓遣左右悉出捕魚五月乙亥¶
慮引兵襲卓於寢室殺之傳首於敦并殺其諸子敦以¶
從事中郎周撫督沔北諸軍事代卓鎮沔中(自南鄭至/襄陽沔水)¶
(所由也故/謂之沔中)撫訪之子也敦既得志暴慢滋甚四方貢獻¶
多入其府將相岳牧皆出其門(舜有四岳十二牧故後/之居方面者謂之岳牧)¶