破成德兵斬首千餘級　荆南節度使袁滋父祖墓在¶
朗山(袁滋陳袁憲之後陳亡憲入中國後居蔡州朗山/縣宋白曰朗山漢安昌縣漢末改朗山以界内朗)¶
(山為名劉昫曰朗山漢安昌縣隋改朗山杜佑/曰朗山漢朗陵縣宋避聖祖諱改朗山為確山)請入朝¶
欲勸上罷兵行至鄧州聞蕭俛錢徽貶官及見上更以¶
必克勸之(更工/衡翻)僅得還鎮　辛酉魏博奏敗成德兵㧞¶
其固城乙丑又奏㧞其鵶城(固城鵶城當在/冀州南宫縣界)　三月庚¶
午太后崩(太后王氏/上之母也)辛未敕以國哀諸司公事權取中¶
書門下處分(只令宰相參决百司公/事處昌吕翻分扶問翻)不置攝冡宰(唐中/世以)¶