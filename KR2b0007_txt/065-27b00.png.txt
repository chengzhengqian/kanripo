(曰縞素也曲阜之地俗善作/之尤為輕細故以取喻也)故兵法忌之曰必蹶上將¶
軍(兵法百里而趨/利者蹶上將)且北方之人不習水戰又荆州之民¶
附操者偪兵埶耳非心服也今將軍誠能命猛將統兵¶
數萬與豫州協規同力破操軍必矣操軍破必北還如¶
此則荆吳之埶强鼎足之形成矣(荆謂備吳謂權鼎足/之形謂三分天下也)¶
成敗之機在於今日權大悦與其羣下謀之是時曹操¶
遺權書曰(遺于/李翻)近者奉辭伐罪旌麾南指劉琮束手今¶
治水軍八十萬衆方與將軍㑹獵於吳(治直/之翻)權以示臣¶