空奚斤節加晉兵大將軍行揚州刺史使督宋兵將軍¶
交州刺史周幾(後魏孝文以獻帝次/兄普氏之後為周氏)吳兵將軍廣州刺¶
史公孫表同入冦(晉兵宋兵吳兵鄭兵楚/兵等將軍皆魏所置)　乙巳魏主¶
如灅南宫遂如廣寗(晉愍帝建興元年猗盧築新平城/於灅北其後築宫於灅南酈道元)¶
(曰廣寗去平城五十里廣寗縣漢屬/上谷郡晉太康中立為郡灅力水翻)　辛亥魏人築平¶
城外郭周圍三十二里　魏主如喬山(五代志喬山在/涿郡懐戎縣劉)¶
(昫曰唐媯州懐戎縣/後漢上谷之潘縣也)遂東如幽州冬十月甲戌還宫¶
魏軍將發公卿集議於監國之前(監工/銜翻)以先攻城與先¶