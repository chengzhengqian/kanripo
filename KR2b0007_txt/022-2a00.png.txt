守坐畏愞棄市(如淳曰軍法行逗留畏愞者要斬/愞加椽翻師古曰又音乃舘翻)¶
四年春正月朝諸侯王于甘泉宫　發天下七科讁(張/晏)¶
(曰吏有罪一亡命二贅婿三賈人四故有市籍/五父母有市籍六大父母有市籍七凡七科也)及勇敢¶
士遣貳師將軍李廣利將騎六萬步兵七萬出朔方(朔/方)¶
(郡屬朔方州/唐靈夏州地)彊弩都尉路博德將萬餘人與貳師㑹游¶
擊將軍韓説將步兵三萬人出五原因杅將軍公孫敖¶
將騎萬步兵三萬人出鴈門匈奴聞之悉逺其累重於¶
余吾水北(師古曰累重謂妻子資産也累力瑞翻重直/用翻余吾水在朔方北山海經曰北鮮之山)¶