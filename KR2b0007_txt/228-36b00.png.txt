伏兵執之以應泚事泄帥其衆奔泚至汧陽(汧陽縣屬/隴州九域)¶
(志在州東六十里帥/讀曰率汧口肩翻)遇泚遣中使蘇玉齎詔書加臯中¶
丞玉説雲光曰(説式/芮翻)韋臯書生也君不如與我俱之隴¶
州臯幸而受命乃吾人也不受命君以兵誅之如取孤¶
㹠耳(㹠與豚同/豕子也)雲光從之臯從城上問雲光曰曏者不¶
告而行今而復來何也(復扶又/翻下同)雲光曰曏者未知公心¶
今公有新命(謂朱泚加臯/中丞之命也)故復來願託腹心臯乃先納¶
蘇玉受其詔書謂雲光曰大使茍無異心請悉納甲兵¶