有不利損我大勢非小故也今但且奬厲將士廣施方¶
畧以觀其變若此間是平原曠野當恐有顛沛交逐之¶
憂今縁山行軍勢不得展自當罷於木石之間徐制其¶
敝耳(罷讀曰疲魏人言陸/議見兵勢正由此耳)諸將不解(解古買/翻曉也)以為遜畏¶
之各懐憤恨漢人自佷山通武陵(佷山縣前漢屬武陵/郡後漢屬南郡呉屬)¶
(宜都郡孟康曰佷音桓唐峽州辰陽縣有佷山佷音銀/杜佑曰峽州長楊縣漢佷山縣余按唐志辰陽誤也當)¶
(作長/陽)使侍中襄陽馬良以金錦賜五谿諸蠻夷授以官¶
爵(為馬良不得/還蜀張本)　三月乙丑立皇子齊公叡為平原王¶