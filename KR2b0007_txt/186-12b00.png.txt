(鬩許激翻/恨也戾也)言無長幼醒而復飲以此為恒(恒常也長知/兩翻復扶又)¶
(翻恒户/登翻)其衆多亡化及自知必敗嘆曰人生固當死豈¶
不一日為帝乎於是鴆殺秦王浩即皇帝位於魏縣國¶
號許(宇文化及襲封許/公因以為國號)改元天壽署置百官　冬十月¶
壬申朔日有食之　戊寅宴突厥骨咄祿引骨咄祿升¶
御坐以寵之(史言突厥驕倨唐祖欲以結其心適以/滋其慢厥九勿翻咄當没翻坐徂卧翻)¶
李密將至上遣使迎勞相望於道(使疏吏翻下/同勞力到翻)密大喜¶
謂其徒曰我擁衆百萬一朝解甲歸唐山東連城數百¶