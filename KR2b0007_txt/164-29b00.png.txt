與府侯分義已定(府侯謂宜豐侯/循分扶問翻)豈以夷險易其心乎¶
殿下方布大義於天下終不逞志於一夫紀知必不為¶
己用乃厚禮遣之以宜豐侯循為益州刺史封隨郡王¶
以璠為循府長史蜀郡太守　謝答仁討劉神茂還至¶
富陽聞侯景敗走帥萬人欲北出候之(帥讀/曰率)趙伯超據¶
錢塘拒之侯景進至嘉興(沈約曰嘉興本名長水秦改/曰由拳吳孫權黄龍四年由)¶
(拳縣生嘉禾改曰禾興孫皓避父名改曰嘉/興今秀州是也北至吳郡一百五十五里)聞伯超叛¶
之乃退據吳己酉侯瑱追及景於松江(松江在今吳縣/一名笠澤在吳)¶