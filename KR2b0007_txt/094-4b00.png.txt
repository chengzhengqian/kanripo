例(不在見/赦之例)以王導有徳望猶使以本官居已之右祖約¶
為侍中太尉尚書令峻自為驃騎將軍録尚書事(驃匹/妙翻)¶
許柳為丹陽尹馬雄為左衛將軍祖渙為驍騎將軍(驍/堅)¶
(堯/翻)弋陽王羕詣峻稱述峻功峻復以羕為西陽王太宰¶
録尚書事(羕降爵見上卷咸/和元年羕余亮翻)峻遣兵攻呉國内史庾氷¶
氷不能禦弃郡奔㑹稽(時以呉郡為呉國太/守為内史㑹工外翻)至浙江峻¶
購之甚急呉鈴下卒引氷入船以蘧蒢覆之吟嘯鼓枻¶
沂流而去(蘧求於翻蒢陳如翻說文曰蘧蒢竹席也予/謂從艸者今蘆䕠也枻以制翻楫謂之枻泝)¶