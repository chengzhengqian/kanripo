(予據趙與韓魏接境韓有野王上黨魏有河東河内而/澠池則秦地也漢為縣屬𢎞農郡趙安能越韓魏而有)¶
(之康説非是澠莫/善翻又莫忍翻)願渡河踰漳據畨吾(言欲自澠池北/度河又自此東)¶
(踰漳水而進據畨吾此亦張聲勢以臨趙也畨吾即漢/常山郡之蒲吾縣也劉昭注曰史記畨吾君杜預云晉)¶
(之蒲邑也此説非括地志畨吾故城在/恒州房山縣東二十里畨音婆又音盤)㑹邯鄲之下願¶
以甲子合戰正殷紂之事(武王伐紂癸亥陳于商郊甲/子昧爽紂帥其旅若林㑹于)¶
(牧野前徒倒戈攻其後以北遂以勝殷殺紂張儀引/以懼趙其有所侮而動亦已甚矣邯鄲趙都音寒丹)謹¶
使使臣先聞左右(使臣上/疏吏翻)今楚與秦為昆弟之國而韓¶
梁稱東藩之臣齊獻魚鹽之地(齊東瀕于海海濱廣斥/魚鹽所出也此時齊未)¶