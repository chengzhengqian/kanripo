(必在載後備史恐/誤今從新紀傳)帥其衆逃入海(此句上更有一雄字/文意乃足張雄據蘇)¶
(州見上卷上/年帥讀曰率)　高駢聞秦宗權將㓂淮南遣左廂都知¶
兵馬使畢師鐸將百騎屯高郵時吕用之用事宿將多¶
為所誅師鐸自以黄巢降將常自危(畢師鐸降高駢見/二百五十三卷乾)¶
(符六年鐸將以/下皆即亮翻)師鐸有美妾用之欲見之師鐸不許用¶
之因師鐸出竊徃見之師鐸慙怒出其妾由是有隙師¶
鐸將如高郵用之待之加厚師鐸益疑懼謂禍在旦夕¶
師鐸子娶高郵鎮遏使張神劒女師鐸密與之謀神劒¶