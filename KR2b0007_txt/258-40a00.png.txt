族賓客皆死以舟敗聞上知復恭所為深恨之李順節¶
既寵貴與復恭争權盡以復恭陰事告上上乃出復恭¶
為鳳翔監軍復恭愠懟不肻行(愠於運翻怒也/懟直類翻怨也)稱疾求¶
致仕九月乙夘以復恭為上將軍致仕賜以几杖使者¶
致詔命還復恭潛遣腹心張綰刺殺之(刺七/亦翻)　加䕶國¶
節度使王重盈兼中書令　東川節度使顧彦朗薨軍¶
中推其弟彦暉知留後　冬十月壬午宿州刺史張筠¶
降於丁㑹　癸未以永平節度使王建為西川節度使¶