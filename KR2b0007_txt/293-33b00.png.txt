太祖皇帝先攻其南因焚城門破水寨及月城(月城者臨/水築城兩)¶
(頭抱水形/如却月)帝居于月城樓督將士攻城　北漢主自即位¶
以來(顯徳元年冬十一/月北漢主即位)方安集境内未遑外略是月契丹¶
遣其大同節度使侍中崔勲將兵來會北漢欲同入冦北¶
漢主遣其忠武節度使同平章事李存瓌將兵會之南侵¶
潞州至其城下而還(忠武軍許州屬周李存瓌/遥領耳還從宣翻又如字)北漢主知¶
契丹不足恃而不敢遽與之絶贈送勲甚厚(猶欲倚之/以為聲援)¶
十二月乙卯唐泗州守將范再遇舉城降以再遇為宿州¶