相與共保嵗寒(孔子曰歳寒然後知松栢之後彫何晏/注曰大寒之歳衆木皆死然後知松栢)¶
(不彫傷平嵗衆木亦有不死者故須歳寒而後别之喻/凡人處治世亦自能修整與君子同在濁世然後知君)¶
(子之不茍容後之言/保歳寒者義取諸此)時諸將競勸梁主舉兵與尉遲迥¶
連謀以為進可以盡節(將即亮翻/尉紆勿翻)周氏退可以席巻山¶
南(漢沔之地在中南太華/諸山之南巻讀曰捲)梁主疑未决㑹莊至具道堅¶
語且曰昔袁紹劉表王凌諸葛誕皆一時雄傑據要地¶
擁彊兵然功業莫就禍不旋踵者良由魏晋挾天子保¶
京都仗大順以為名故也(袁紹事始六十三巻漢獻帝/建安四年終六十四巻十年)¶