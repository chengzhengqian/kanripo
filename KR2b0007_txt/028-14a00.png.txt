(珠厓盖亦駱越地宋白曰/髙貴二州亦古駱越地)父子同川而浴相習以鼻飲¶
(范成大曰今邕管溪洞及㳂海喜鼻飲隨貧富以銀錫/陶器或大瓢盛水入塩并山薑汁數滴器側有竅施管)¶
(如瓶觜内鼻中吸水升腦下入喉吸水時含魚肉鮓一/臠故水得安流入鼻不與氣相激既飲必噫氣謂涼腦)¶
(快膈莫此若但可飲/水或𫝊為飲酒非是)與禽獸無異本不足郡縣置也顓¶
顓獨居一海之中(師古曰顓與専同専専/猶區區也一曰圜貌也)霧露氣濕多¶
毒草蟲蛇水土之害人未見虜戰士自死又非獨珠厓¶
有珠犀瑇瑁也(海中有珠池珠母者蚌也採珠必蜑丁/皆居海艇中以大舶環池採珠以石懸)¶
(大絙别以小繩繫蜑腰没水取珠氣迫則撼繩繩動舶/人覺乃絞取人縁大絙上然而死於採珠者亦多矣此)¶