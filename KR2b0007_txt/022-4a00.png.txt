為御史大夫　秋旱　趙中大夫白公奏穿渠引涇水¶
首起谷口尾入櫟陽(班志谷口櫟陽二縣屬左馮翊師/古曰谷口即今雲陽縣杜佑曰今)¶
(雲陽縣治谷是又曰醴泉漢谷口縣地隋/為醴泉縣谷口縣故城在縣西北櫟音藥)注渭中袤二¶
百里(師古曰袤/音茂長也)溉田四千五百餘頃因名曰白渠民得¶
其饒¶
三年春正月上行幸甘泉宮二月幸東海獲赤鴈幸琅¶
邪(東海琅邪二郡皆屬徐/州琅邪唐沂宻州也)禮日成山(孟康曰禮日拜日/也如淳曰拜日於)¶
(成山師古曰成山在/東莱不夜縣斗入海)登之罘(臣瓚曰地理志東莱腄縣/有之罘山師古曰罘音浮)¶