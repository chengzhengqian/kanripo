倉折衝都尉魯寧坐事繫獄自恃髙班慢罵陳倉尉尉¶
氏劉仁軌(陳倉縣屬岐州唐制畿縣尉正九品下/上縣尉從九品上中下縣從九品下)仁軌¶
杖殺之州司以聞上怒命斬之猶不解曰何物縣尉敢¶
殺吾折衝命追至長安面詰之仁軌曰魯寧對臣百姓¶
辱臣如此臣實忿而殺之辭色自若魏徴侍側曰陛下¶
知隋之所以亡乎上曰何也徴曰隋末百姓彊而陵官¶
吏如魯寧之比是也(魯寧官為折衝/本陳倉百姓)上恱擢仁軌為櫟¶
陽丞(漢髙皇帝葬太上皇于櫟陽北原號萬年陵改櫟/陽為萬年縣至隋猶因之唐都長安改隋大興縣)¶