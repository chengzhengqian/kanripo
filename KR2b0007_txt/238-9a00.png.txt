晟立　田季安聞吐突承璀將兵討王承宗聚其徒曰¶
師不跨河二十五年矣(自德宗討田悦不/克王師不復跨河)今一旦越魏¶
伐趙趙虜魏亦虜矣計為之奈何其將有超伍而言者¶
(超伍出位而言也蓋/超出儔伍之中而言)曰願借騎五千以除君憂季安大¶
呼曰壯哉兵决出格沮者斬(呼火故翻/格音閣)幽州牙將絳人¶
譚忠為劉濟使魏(為于偽翻/使疏吏翻)知其謀入謂季安曰如某¶
之謀是引天下之兵也何者今王師越魏伐趙不使耆¶
臣宿將而專付中臣(耆老也/宿舊也)不輸天下之甲而多出秦¶