永嘉元年春正月癸丑大赦改元　吏部郎周穆太傅¶
越之姑子也與其妹夫御史中丞諸葛玫(玫謨/杯翻)說越曰¶
主上之為太弟張方意也(成都王穎之廢河間王顒立/帝為皇太弟故以為張方之)¶
(意/)清河王本太子(清河王齊王冏立為/太子經廢者數矣)公宜立之越不¶
許重言之(重直/用翻)越怒斬之　二月王彌冦青徐二州自¶
稱征東大將軍攻殺二千石太傅越以公車令東萊鞠¶
羡為本郡太守(晉志公車/令屬衛尉)以討彌彌擊殺之　陳敏刑¶
政無章不為英俊所附子弟凶暴所在為患顧榮周玘¶