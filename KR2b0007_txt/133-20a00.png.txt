亥魏封上皇之弟略為廣川王　己亥以郢州刺史劉¶
秉為尚書左僕射秉道憐之孫也和弱無幹能以宗室¶
清令(令善/也)故袁禇引之(史言袁禇尚虚名而無實/用所以受制於姦雄也)　中¶
書通事舍人阮佃夫(晉初初置中書舍人通事各一人/江左令舍人通事謂之中書通事)¶
(舍人佃/音田)加給事中輔國將軍權任轉重欲用其所親吳¶
郡張澹為武陵郡袁粲等皆不同佃夫稱敕施行粲等¶
不敢執(史言袁粲等撓於權倖不/能裁之以正澹徒覽翻)　魏有司奏諸祠祀¶
合一千七十五所嵗用牲七萬五千五百上皇惡其多¶