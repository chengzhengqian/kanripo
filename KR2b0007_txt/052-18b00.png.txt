甫規上疏曰臣比年以來數陳便宜羌戎未動策其將¶
反馬賢始出知其必敗誤中之言在可考校(比毗至翻/數所角翻)¶
(中竹/仲翻)臣每惟賢等擁衆四年未有成功縣師之費且百¶
億計(賢曰縣猶停也余謂出師逺征其勢/縣絶不能相及故曰縣師縣讀曰懸)出於平民(平/民)¶
(謂齊/民也)回入姦吏(謂為姦吏/所侵盜也)故江湖之人羣為盜賊青徐¶
荒饑襁負流散(襁居/兩翻)夫羌戎潰叛不由承平皆因邊將¶
失於綏御乘常守安則加侵暴(言前後相乘以侵/暴羌戎為常也)茍競¶
小利則致大害微勝則虚張首級軍敗則隠匿不言軍¶