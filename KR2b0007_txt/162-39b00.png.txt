張偲等各帥衆千餘人歸之(偲新兹翻/又倉才翻)霸先遣主帥杜¶
僧明将二千人頓于嶺上(大庾嶺也帥所/類翻将即亮翻)廣州刺史蕭¶
勃遣人止之曰侯景驍雄天下無敵(驍堅/堯翻)前者援軍十¶
萬士馬精彊猶不能克(謂栁仲/禮等)君以區區之衆将何所¶
之如聞嶺北王侯又皆鼎沸親尋干戈(謂荆雍/湘三州)以君疎¶
外詎可暗投(漢鄒陽曰明月之珠夜光之璧以暗投人/於道路人無不按劎而相眄者無因而至)¶
(前/也)未若且留始興遥張聲勢保太山之安也霸先曰僕¶
荷國恩往聞侯景渡江即欲赴援遭值元蘭梗我中道¶