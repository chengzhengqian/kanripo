秦承燕為火秦之既亡魏乃稱制𤣥朔且魏之得姓出¶
於軒轅(魏書曰魏之先出自黄帝軒轅氏黄帝子昌意/受封北國有大鮮卑山因以為號據史記以匈)¶
(奴為夏后氏苗/裔葢有此理)臣愚以為宜為土徳(按魏書帝紀道武/天興元年羣臣奏)¶
(國家承黄帝之後宜為/土德高閭葢申前議耳)祕書丞李彪著作郎崔光等議¶
以為神元與晉武往來通好至於桓穆志輔晉室(事並/見晉)¶
(紀神元力㣲也桓帝猗/㐌穆帝猗盧好呼到翻)是則司馬祚終於郟鄏(河南郡/河南縣)¶
(周之王城即郟鄏也/郟古洽翻鄏音辱)而拓跋受命於雲代昔秦并天下¶
漢猶比之共工卒繼周為火徳(漢律歴志曰祭典曰共/工氏覇九域言雖有水)¶