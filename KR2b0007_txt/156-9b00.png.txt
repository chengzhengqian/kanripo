(考魏收志鄭縣時已屬華州界未知此東雍州置於何/地也魏收志豐陽縣屬上庸郡太安二年置姓譜曰國)¶
(語潞泉余滿皆赤狄隗姓又吳全琮孫憚隆魏封南陽/食邑白水因為泉氏企去智翻  考異曰北史作泉仚)¶
(今從/周書)企世為商洛豪族(商洛指漢古縣商縣上洛縣而/言也隋志上洛郡有商洛縣)¶
魏世祖以其曾祖景言為本縣令封丹水侯使其子孫¶
襲之　壬戍魏大赦　癸亥上耕籍田大赦　魏永寕¶
浮圖災觀者皆哭聲振城闕(魏起永寕浮圖見一百四/十八卷天監十五年史言)¶
(末俗深信浮圖以/至於此振之印翻)　魏賀㧞岳將討曹泥使都督武川¶
趙貴至夏州與宇文泰謀之泰曰曹泥孤城阻逺未足¶