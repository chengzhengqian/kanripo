人遺非藥令早自殺(下遐稼翻冶直之翻/遺于季翻令力丁翻)韓非欲自陳¶
不得見王後悔使人赦之非已死矣¶
　揚子法言曰或問韓非作説難之書而卒死乎説難¶
　敢問何反也(知説之難而卒死于説是何其所行與/所言反也説式芮翻難如字卒子恤翻)¶
　曰説難葢其所以死乎曰何也君子以禮動以義止¶
　合則進否則退確乎不憂其不合也(確堅也言自/信之堅也)夫¶
　説人而憂其不合則亦無所不至矣或曰非憂説之¶
　不合(夫音扶此非指/韓非子之名)非邪(此非是非之/非邪音耶)曰説不由道¶