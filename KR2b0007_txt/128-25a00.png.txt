(復扶/又翻)𤣥謨性嚴未嘗妄笑故上以此戱之　八月己亥¶
魏主還平城　甲辰徙司空南徐州刺史竟陵王誕為¶
南兖州刺史以太子詹事劉延孫為南徐州刺史初髙¶
祖遺詔以京口要地去建康宻邇自非宗室近親不得¶
居之延孫之先雖與髙祖同源而髙祖屬彭城延孫屬¶
莒縣(南史延孫傳作吕縣吕縣屬彭城郡而莒縣屬東/莞郡詳而考之吕縣為是彭城吕二縣並屬彭城)¶
(郡延孫與帝室同/源同郡特異縣耳)從來不序昭穆(昭讀/如字)上既命延孫鎮¶
京口仍詔與延孫合族使諸王皆序長幼(長知/兩翻)上閨門¶