貴震天下于是海上燕齊之間莫不搤腕自言有禁方¶
能神仙矣(搤音厄腕/烏貫翻)　六月汾隂巫錦(應劭曰/錦巫名)得大鼎¶
於魏脽后土營旁(師古曰汾脽本魏地之墳故曰/魏脽也營謂后土祠之兆域)河東¶
太守以聞天子使驗問巫得鼎無奸詐乃以禮祠迎鼎¶
至甘泉從上行(如淳曰以鼎/從行上甘泉)薦之宗廟及上帝蔵於甘¶
泉宫羣臣皆上夀賀秋立常山憲王子商為泗水王(泗/水)¶
(統凌泗陽于三縣本屬/東海郡帝分為王國)　初條侯周亞夫為丞相(周亞/夫景)¶
(帝前七年為/相中三年罷)趙禹為丞相史府中皆稱其㢘平然亞夫¶