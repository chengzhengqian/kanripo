(一由赤佛道仙芝自由䕶宻道自䕶/宻勒城南至小勃律國都五百里)期以七月十三日¶
㑹吐蕃連雲堡下(連雲堡南依山北/據娑勒川以為固)有兵近萬人(近其/靳翻)¶
不意唐兵猝至大驚依山拒戰礟櫑如雨仙芝以郎將¶
高陵李嗣業為陌刀將(礟匹貌翻櫑盧對翻礟即砲石/杜佑曰櫑木長五尺徑一尺小)¶
(至六七寸唐六典武庫分掌兵器辨其名數以備國用/刀之制有四曰儀刀曰障刀曰横刀曰陌刀儀刀蓋古)¶
(斑劍之類宋晉以來謂之御刀後魏曰長刀皆施龍鳳/環至隋謂之儀刀装飾以金銀羽儀所執障刀葢用以)¶
(障身以禦敵横刀佩刀也兵士所佩名亦起/於隋陌刀長刀也步兵所持葢古之斬馬劍)令之曰不¶
及日中決須破虜嗣業執一旗引陌刀緣險先登力戰¶