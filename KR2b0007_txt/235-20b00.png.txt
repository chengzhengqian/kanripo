也(將即/亮翻)判官盧坦私謂人曰姚大夫外雖柔中甚剛監¶
軍侵之必不受軍府之禍自此始矣吾恐為所留遂自¶
它道潛去南仲果以牒請之不遇得免既而盈珍與南¶
仲有隙幕府多以罪貶有死者(事見後十六年史/言盧坦庶乎見幾)　吐¶
蕃賛普乞立賛卒子足之煎立　六月壬午韋臯奏吐¶
蕃入寇嶲州刺史曹高仕破之於臺登城下(臺登漢縣/唐屬嶲州)¶
(由清溪闗西南至/臺登五百五十里)　光祿少卿同正張茂宗(員外置同/正員起於)¶
(高宗/之時)茂昭之弟也(茂昭時為義/武節度使)許尚義章公主(義章公/主上女)¶