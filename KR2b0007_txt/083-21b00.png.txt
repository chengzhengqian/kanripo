使人廢之亦行自廢矣是時梁王肜亦預其謀后問冏¶
曰起事者誰冏曰梁趙后曰繫狗當繫頸反繫其尾何¶
得不然(恨不先誅/梁趙也)遂廢后為庶人幽之於建始殿收趙¶
粲賈午等付暴室考竟(晉志暴室令/屬光禄勲)詔尚書收捕賈氏¶
親黨召中書監侍中黄門侍郎八座皆夜入殿尚書始¶
疑詔有詐郎師景露版奏請手詔(郎尚書郎也/師姓景名)倫等斬¶
之以徇倫隂與秀謀簒位欲先除朝望(朝直/遥翻)且報宿怨¶
乃執張華裴頠解系解結等於殿前(倫秀怨華頠系事/見上卷元康六年)¶