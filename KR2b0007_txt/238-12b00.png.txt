(易傳皆云劉士元而實録云/仇士良恐誤今止云内侍)上復引稹前過貶江陵士¶
曹(復扶又翻前過謂擅令河南尹停務/上知曲在中官故引前過以貶稹)翰林學士李絳¶
崔羣言稹無罪白居易上言中使陵辱朝士中使不問¶
而稹先貶恐自今中使出外益暴横(横户/孟翻)人無敢言者¶
又稹為御史多所舉奏不避權勢切齒者衆恐自今無¶
人肯為陛下當官執法疾惡繩愆(為于/偽翻)有大姦猾陛下¶
無從得知上不聽　上以河朔方用兵不能討呉少陽¶
三月己未以少陽為淮西留後(果如李/絳之言)　諸軍討王承¶