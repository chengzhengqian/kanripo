州刺史長孫肥將六萬騎為前鋒自將大軍繼發以擊¶
之　八月太尉𤣥諷朝廷以𤣥平元顯功封豫章公平¶
殷楊功封桂陽公并本封南郡如故𤣥以豫章封其子¶
昇桂陽封其兄子俊　魏主珪至永安(永安本漢彘縣/屬河東郡順帝)¶
(改曰永安晉屬平陽郡隋唐晉州之霍邑縣本永安/縣也酈道元曰永安故霍伯之都也縣有霍太山)秦¶
義陽公平遣驍將帥精騎二百覘魏軍(驍堅堯翻将即/亮翻騎奇寄翻)¶
(覘丑亷翻/又丑艶翻)長孫肥逆擊盡擒之平退走珪追之乙巳及¶
於柴壁平嬰城固守魏軍圍之秦王興将兵四萬七千¶