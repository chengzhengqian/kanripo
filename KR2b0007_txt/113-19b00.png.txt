(將軍賾/士革翻)謙等士卒多北府人素畏伏裕莫有鬭志裕與¶
劉毅等分為數隊進突謙陳裕以身先之(陳讀曰陣/先悉薦翻)將¶
士皆殊死戰無不一當百呼聲動天地時東北風急因¶
縦火焚之煙炎熛天(呼火故翻炎讀/曰燄熛必遙翻)鼓噪之聲震動京¶
邑謙等諸軍大潰𤣥時雖遣軍拒裕而走意已決潛使¶
領軍將軍殷仲文具舟於石頭聞謙等敗帥親信數千¶
人聲言赴戰(帥讀曰/率下同)遂將其子昇兄子濬出南掖門遇¶
前相國參軍胡藩執馬鞚諫曰今羽林射手猶有八百¶