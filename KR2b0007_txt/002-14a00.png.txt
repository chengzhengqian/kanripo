(良造伐魏即衞鞅将兵也是時魏都安邑其兵猶強龎/涓太子申公子卭未敗安邑不應遽降於秦至顯王二)¶
(十九年卭軍既敗魏獻河西之地於秦始去安邑徙都/大梁史記六國表不書徙大梁而世家書之魏世家於)¶
(是年不書安邑降秦而秦紀孝公十年書之通鑑從魏/世家於顯王二十九年書魏去安邑徙大梁而是年不)¶
(書魏安邑降秦蓋亦疑而除去之但大良造/之下當有衞鞅二字意謂傳寫通鑑者逸之)　諸侯圍¶
魏襄陵(史記正義曰襄陵故城在兖州鄒縣余按魏境/時不至於鄒班志河東有襄陵縣師古曰晉襄)¶
(公之陵因以名縣括地志襄陵在晉州臨汾縣東南三/十五里宋白曰後魏為禽昌縣隋大業二年改為襄陵)¶
(縣以趙襄子晉襄/公俱陵於是邑也)¶
十八年秦衞鞅圍魏固陽降之(魏有上郡北至固陽漢/五原郡稒陽縣是也括)¶