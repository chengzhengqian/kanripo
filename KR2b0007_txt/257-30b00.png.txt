中書令　魏博節度使樂彦禎驕泰不法發六州民(六/州)¶
(魏博貝/相澶衛)築羅城方八十里(羅城魏州/羅城也)人苦其役其子從¶
訓尤凶險既殺王鐸(事見上卷/中和四年)魏人皆惡之(惡烏/路翻)從訓¶
聚亡命五百餘人為親兵謂之子將牙兵疑之籍籍不¶
安(魏博牙兵始於田承嗣廢置主帥率由之今樂從/訓復置親兵牙兵疑其見圖故不安將即亮翻)從¶
訓懼易服逃出止於近縣彦禎因以為相州刺史從訓¶
遣人至魏運甲兵金帛交錯於路牙兵益疑彦禎懼請¶
避位居龍興寺為僧(中和三年樂彦禎得魏博至是而/敗  考異曰舊傳彦禎危懼而卒)¶