曰孟俊昔在潭州殺妾家二百口今日見之請復其¶
寃令坤乃殺之(史言人不可妄殺/雖女子亦能復讐)　唐齊王景達將¶
兵二萬自𤓰歩濟江距六合二十餘里設柵不進諸¶
將欲擊之太祖皇帝曰彼設柵自固懼我也今吾衆¶
不滿二千若往擊之則彼見吾衆寡矣不如俟其來¶
而擊之破之必矣居數日唐出兵趣六合(趣七/喻翻)太祖¶
皇帝奮擊大破之殺獲近五千人(近其/靳翻)餘衆尚萬餘¶
爭舟走度江溺死者甚衆於是唐之精卒盡矣是戰¶