尚書之選豈可不重而間者多從郎官超升此位雖曉¶
習文法長於應對然察察小慧類無大能宜鑒嗇夫㨗¶
急之對深思絳矦木訥之功也(嗇夫事見十四/巻文帝三年)帝皆納¶
之彪賢之𤣥孫也(韋賢相/元帝)秋七月丁未詔曰律云掠者¶
唯得榜笞立(蒼頡篇曰掠問也廣雅曰榜擊也音彭説/文曰笞擊也立謂立而考訊之掠音亮榜)¶
(音/彭)又令丙箠長短有數(賢曰令丙為篇之次也前書音/義曰令有先後有令甲令乙令)¶
(丙又景帝定箠令箠長五尺本大一寸其竹也/末薄半寸其平去節故云長短有數箠止蘂翻)自徃者¶
大獄以来掠者多酷鉆鑚之屬慘苦無極(大獄謂楚王/英等獄也鉆)¶