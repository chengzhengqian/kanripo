(将軍仍以元振四鎮經畧使授之敕書簿責元振宗議/發勁卒令以悌同郭䖍瓘比討仍邀吐蕃及西域諸部)¶
(計㑹同擊娑葛右臺御史觧琬議稱不可後竟與之和/娑葛聞前事大怨乃付元振状稱宗先取忠莭金上以)¶
(問之宗具以前事奏時太平安樂二公主以親貴權寵/各立黨與隂相傾奪爰自要官宰臣皆分為兩時太平)¶
(尤與宗不善故諷琬以弹之外/傳取娑葛金非也今從實録記)故事大臣被彈(被皮/義翻)俯¶
僂趨出(俛首為俯傴背/為僂僂力主翻)立於朝堂待罪(朝直/遥翻)至是楚客¶
更憤怒作色自陳忠鯁為琬所誣上竟不窮問命琬與¶
楚客結為兄弟以和解之時人謂之和事天子　壬寅¶
以韋巨源為左僕射楊再思為右僕射並同中書門下¶