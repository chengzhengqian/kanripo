毎嵗朝貢不絶(朝直/遥翻)　魏主以其妹武威公主妻河西¶
王牧犍(妻七細翻/犍居言翻)河西王遣宋繇奉表詣平城謝且問¶
公主所宜稱魏主使羣臣議之皆曰母以子貴妻從夫¶
爵(春秋之義母以子貴禮/記婦人無爵從夫之爵)牧犍母宜稱河西國太后公¶
主於其國稱王后於京師則稱公主魏主從之初牧犍¶
娶凉武昭王之女及魏公主至李氏與其母尹氏遷居¶
酒泉頃之李氏卒尹氏撫之不哭曰汝國破家亡今死¶
晚矣牧犍之弟無諱鎮酒泉謂尹氏曰后諸孫在伊吾¶