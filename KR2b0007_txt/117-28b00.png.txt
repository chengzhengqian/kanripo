(冠古玩翻璠孚袁翻/虵以者翻又如字)武衛將軍姚驢屯潼闗懿遂舉兵¶
稱帝傳檄州郡欲運匈奴堡穀以給鎮人(匈奴堡在平/陽鎮人懿鎮)¶
(蒲阪所領/之衆也)寧東將軍姚成都拒之懿卑辭誘之送佩刀¶
為誓成都不従(誘音/酉)懿遣驍騎將軍王國帥甲士數百¶
攻成都成都擊禽之遣使讓懿曰明公以至親當重任¶
國危不能救而更圖非望三祖之靈其肯佑明公乎(姚/弋)¶
(仲廟號始祖萇廟號太祖/興廟號髙祖所謂三祖也)成都將糾合義兵往見明公¶
於河上耳(蒲阪臨河/故曰河上)於是傳檄諸城諭以逆順徴兵調¶