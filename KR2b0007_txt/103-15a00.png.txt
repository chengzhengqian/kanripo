㬰邪(史言謝安于風流之中能處事應物又郗超勢燄/如此桓温既死之後超得終于牖下蓋以智免也)¶
(為于/偽翻)　秦以河州刺史李辯領興晉太守還鎮枹罕(興/晉)¶
(枹罕河西張氏皆置為/郡興晉亦當近枹罕界)徙涼州治金城(自天水徙/治金城)張天¶
錫聞秦有兼并之志大懼(以秦徙鎮/偪之故懼)立壇于姑臧西刑¶
三牲帥其官屬遥與晉三公盟(帥讀曰/率下同)遣從事中郎韓¶
博奉表送盟文并獻書於大司馬温期以明年夏會于¶
上邽(欲使晉起兵攻蜀/而出㑹于上邽也)　是嵗秦益州刺史王統攻隴¶
西鮮卑乞伏司繁于度堅山司繁帥騎三萬拒統于苑¶