軍管相貝邢洺為相州管魏博徳為魏州管滄棣冀瀛¶
為青淄管懐衛河陽為澤潞管(自田承嗣李靈耀相繼/叛亂諸鎮所管不復守)¶
(此/制)　六月癸酉禮部侍郎華隂楊綰上疏以為古之選¶
士必取行實(行下孟翻/下行著同)近世專尚文辭自隋煬帝始置¶
進士科猶試策而已至高宗時考功貟外郎劉思立始¶
奏進士加雜文明經加帖從此積弊轉而成俗朝之公¶
卿以此待士(朝直/遥翻)家之長老以此訓子(長知/兩翻)其明經則¶
誦帖括以求僥倖(帖括者舉人因試帖遂括取稡㑹為/一書相傳習誦之以應試謂之帖括)¶