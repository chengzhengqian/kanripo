能救國難耳(難乃/旦翻)今日之死固所願也敦憚其辭正釋¶
之遣就舍衆人皆賀之雄笑曰吾安得生既而敦遣人¶
潛殺之魏乂求鄧騫甚急鄉人皆為之懼(為于/偽翻)騫笑曰¶
此欲用我耳彼新得州多殺忠良故求我以厭人望也¶
(厭益/涉翻)乃往詣乂乂喜曰君古之解揚也(左傳楚子圍宋/晉使解揚如宋)¶
(使無降楚鄭人囚而獻諸楚楚子厚賂之使反其言不/許三而許之登諸樓車使呼宋人而告之遂致其君命)¶
(楚子將殺之使與之言曰爾既許不榖而反之何故速/即爾刑對曰受命而出有死無霣又可賂乎臣之許君)¶
(以成命也死而成命臣之禄/也楚子舍之以歸解戸買翻)以為别駕詔以陶侃領湘¶