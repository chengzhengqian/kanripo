皇太子不平今握彊兵於外陛下一旦不諱社稷必危¶
小不忍亂大謀(論語載孔/子之言)陛下之謂也興不從　夏王¶
勃勃攻秦杏城拔之執守將姚逵阬士卒二萬人秦王¶
興如北地遣廣平公弼及輔國將軍歛曼嵬向新平興¶
還長安　河西王蒙遜攻西秦廣武郡拔之西秦王熾¶
磐遣將軍乞伏魋尼寅邀蒙遜於浩亹蒙遜擊斬之(浩/亹)¶
(音告/門)又遣將軍折斐等帥騎一萬據勒姐嶺(闞駰志金/城安夷縣)¶
(東有勒姐河與金城河合勒姐嶺葢勒姐河所出之/山也漢時勒姐羌居之因以為名姐子也翻又音紫)蒙遜¶