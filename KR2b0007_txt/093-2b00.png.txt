(為君矣宣公死繆公立逐其二子莊公馮與左師勃而/致國乎與夷故君子大居正宋之禍宣公為之也吳子)¶
(謁餘祭夷昧與季子同母季子弱而才兄弟皆愛之同/欲立之以為君謁曰今若退而與季子國季子猶不受)¶
(也請無與子而與弟弟兄迭為君而致國乎季子夷昧/死則國宜之季子季子使而亡焉僚者長庶也即之季)¶
(子使反而君之闔閭曰先君所以不與子國而與弟者/凡為季子故也將從先君之命歟則國宜之季子如不)¶
(從先君之命則我宜立者也僚惡得為君乎於/是使專諸刺僚張守節曰祭側界翻昧莫葛翻)雄不聽¶
驤退而流涕曰亂自此始矣(為下雄諸子/殺班張本)班為人謙㳟¶
下士(下遐/稼翻)動遵禮灋雄每有大議輒令豫之　夏五月¶
甲申張茂疾病執世子駿手泣曰吾家世以孝友忠順¶