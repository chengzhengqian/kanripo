而下(柹芳廢翻説文曰削木札/樸也字本作柹詳見辨誤)吳建平太守吳郡吾彦¶
(建平郡漢南郡之巫縣吳主權分置宜都郡吳主休永/安三年分宜都立建平郡領信陵興山秭歸沙渠四縣)¶
(杜佑曰建平今巴東郡吳置建平郡於/柹歸姓譜吾本已姓夏昆吾氏之後)取流柹以白吳¶
主曰晉必有攻吳之計宜增建平兵以塞其衝要(塞悉/則翻)¶
吳主不從彥乃為鐵鎻斷江路(斷丁管翻為後王/濬燒斷銕鎻張本)王濬¶
雖受中制募兵而無虎符廣漢太守敦煌張斆收濬從¶
事列上(敦徒門翻斆胡/教翻上時掌翻)帝召斆還責曰何不宻啟而便¶
收從事斆曰蜀漢絶逺劉備嘗用之矣輙收臣猶以為¶