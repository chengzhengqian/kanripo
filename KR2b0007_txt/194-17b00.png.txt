道涼州都督李大亮為且末道岷州都督李道彦為赤¶
水道利州刺史髙甑生為鹽澤道行軍總管(西海鄯善/且末皆隋)¶
(破吐谷渾所置郡名積石山在隋河源郡赤水城亦在/河源郡鹽池在西海郡任音壬鄯時戰翻且子餘翻)¶
并突厥契苾之衆擊吐谷渾　帝聘隋通事舍人鄭仁¶
基女為充華(充華舊有之唐六/宫之職無此官)詔已行冊使將發(使疏/吏翻)¶
魏徵聞其常許嫁士人陸爽遽上表諫(上時/掌翻)帝聞之大¶
驚手詔深自克責命停册使房𤣥齡等奏稱許嫁陸氏¶
無顯狀大禮既行不可中止爽亦表言初無婚姻之議¶