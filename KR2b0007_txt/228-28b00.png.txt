襄城　右龍武將軍李觀將衛兵千餘人從上於奉天¶
上委之召募數日得五千餘人列之通衢旗鼓嚴整城¶
人為之增氣(為于/偽翻)姚令言之東出也(涇州在西故以/救襄城為東出)以¶
兵馬使京兆馮河清為涇原留後判官河中姚况知涇¶
州事河清况聞上幸奉天集將士大哭激以忠義𤼵甲¶
兵器械百餘車通夕輸行在(通夕而行自/晩至旦也)城中方苦無¶
甲兵得之士氣大振詔以河清為四鎮北庭行營涇原¶
節度使况為行軍司馬　上至奉天數日右僕射同平¶