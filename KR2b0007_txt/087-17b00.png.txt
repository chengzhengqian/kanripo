(沶口楊正衡/曰沶音怡)聞簡敗衆散而還(還從宣翻/又如字)朝議多欲遷¶
都以避難(朝直遥翻/難乃旦翻)王衍以為不可賣車牛以安衆心¶
山簡為嚴嶷所逼自襄陽徙屯夏口(夏户/雅翻)　石勒引兵¶
濟河將趣南陽(趣七/喻翻)王如侯脫嚴嶷等聞之遣衆一萬¶
屯襄城以拒勒勒擊之盡俘其衆進屯宛北是時矦脫¶
據宛(宛於/元翻)王如據穰(穰縣漢屬南陽/郡晉屬義陽郡)如素與脫不協遣¶
使重賂勒結為兄弟說勒使攻脫(說輸/芮翻)勒攻宛克之嚴¶
嶷引兵救宛不及而降(降户/江翻)勒斬脫囚嶷送于平陽盡¶