遣裨將呉興姚聳夫渡河攻冶坂與頡戰(將即/亮翻)聳夫兵¶
敗死者甚衆戊寅魏主遣征西大將軍長孫道生㑹丹¶
楊王大毗屯河上以禦彦之　燕太祖寢疾(燕主/跋也)召中¶
書監申秀侍中陽哲於内殿屬以後事(屬之/欲翻)九月病甚¶
輦而臨軒命太子翼攝國事勒兵聽政以備非常宋夫¶
人欲立其子受居惡翼聽政謂翼曰上疾將瘳奈何遽¶
欲代父臨天下乎翼性仁弱遂還東宫日三往省疾宋¶
夫人矯詔絶内外遣閽寺傳問而已(省悉景翻鄭康成/曰閽人司晨昏以)¶