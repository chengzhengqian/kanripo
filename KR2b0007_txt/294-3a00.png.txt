黄州刺史司超奏與控鶴右廂都指揮使王審琦攻唐¶
舒州擒其刺史施仁望　丙子建雄節度使真定楊廷¶
璋奏敗北漢兵於隰州城下(敗補/邁翻)時隰州刺史孫議暴¶
卒廷璋謂都監閑廄使李謙溥曰今大駕南征澤州無¶
守將(澤州當/作隰州)河東必生心若奏請待報則孤城危矣即¶
牒謙溥權隰州事謙溥至則修守備未幾北漢兵果至¶
(幾居/豈翻)諸將請速救之廷璋曰隰州城堅將良未易克也¶
(將即亮翻/易以䜴翻)北漢攻城久不下廷璋度其疲困無備(度徒/洛翻)¶