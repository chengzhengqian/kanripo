等朋附曹爽好變改法度太尉蔣濟上疏曰昔大舜佐¶
治戒在比周(舜之佐堯也驩兠共工自相稱引則流放/之讒說殄行則堲之戒比周也好呼到翻)¶
(治直吏翻下/同比毗至翻)周公輔政慎於其朋(書洛誥周公戒成王/曰孺子其朋孺子其)¶
(朋其往孔安國注曰少子慎其朋/黨少子慎其朋黨戒其自今已往)夫為國法度惟命世¶
大才乃能張其綱維以垂於後豈中下之吏所宜改易¶
哉終無益於治適足傷民宜使文武之臣各守其職率¶
以清平則和氣祥瑞可感而致也　吳主詔徙武昌宫¶
材瓦繕脩建業宫有司奏言武昌宫已二十八嵗(吳以/漢獻)¶