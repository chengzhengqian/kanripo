(奉禽祜今/因祜而降)帝憐奉舊功臣(奉鄧晨之/兄子也)且釁起吳漢(事見/上卷)¶
(上/年)欲全宥之岑彭耿弇諫曰鄧奉背恩反逆(背蒲/妹翻)暴師¶
經年陛下旣至不知悔善而親在行陳(陳讀/曰陣)兵敗乃降¶
若不誅奉無以懲惡於是斬之復朱祜位　延岑旣破¶
赤睂即拜置牧守欲據關中時關中衆宼猶盛岑據藍¶
田王歆據下邽(賢曰秦武公伐邽戎置以/隴西有上邽故此云下)芳丹據新豐¶
(芳姓也風俗通有/漢幽州刺史芳乗)蔣震據霸陵張邯據長安公孫守據¶
長陵楊周據谷口呂鮪據陳倉角閎據汧(角姓也漢有/角善叔汧苦)¶