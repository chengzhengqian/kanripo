疾浮偽欲以破散邪黨常用切齒而執法之吏皆畏其¶
權勢莫能糾擿(擿他/狄翻)毁壊風俗(壊音/怪)侵欲滋甚竊見當¶
今年少不復以學問為本(少詩/照翻)専更以交游為業國士¶
不以孝悌清修為首乃以趨勢游利為先(趨七/喻翻)合黨連¶
羣互相褒歎以毁訾為罰戮(訾將/此翻)用黨譽為爵賞附已¶
者則歎之盈言(歎者嗟歎而稱其美也盈溢也歎/美之過溢於言辭則為溢美之言)不附¶
者則為作瑕釁(玉之病曰瑕/器之隙曰釁)至乃相謂今世何憂不度¶
邪但求人道不勤羅之不博耳(言廣布黨友則互為羽/翼身安而無患可以度)¶