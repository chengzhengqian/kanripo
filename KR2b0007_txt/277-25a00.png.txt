志朝廷已遣藥彦稠將兵至矣重誨曰吾受國恩死不¶
足報敢有異志更煩國家發兵貽主上之憂罪益重矣¶
崇賛等至陜有詔繫獄皇城使翟光鄴素惡重誨(惡烏/路翻)¶
帝遣詣河中察之曰重誨果有異志則誅之(史言帝無/决然殺重)¶
(誨之㫖郭崇韜之死亦猶是也/上無道揆下無法守無怪乎爾)光鄴至河中李從璋以¶
甲士圍其第自入見重誨拜于庭下重誨驚降堦答拜¶
從璋奮檛擊其首妻張氏驚救亦檛殺之(代考異曰五/  史闕文李)¶
(從璋奮檛擊重誨于地重誨曰重誨死無恨但不與官/家誅得潞王他日必為朝廷之患言終而絶按重誨自)¶