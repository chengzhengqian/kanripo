(取禾三百億兮魏國褊小不應過多故以小數言之故/云十萬曰億今趙季良運金帛十億若以小億計之則)¶
(百萬耳安能濟朝廷之匱乏哉若以/大億計之則十萬萬也未知孰是)時朝廷方匱乏賴¶
此以濟　是嵗吳越王鏐以中國喪亂朝命不通改元¶
寶正其後復通中國乃諱而不稱(喪息浪翻朝直遥翻/復扶又翻  考異曰)¶
(閻自若唐末汎聞録云同光四年京師亂朝命斷絶鏐/遂僭大號改元保正明年明宗錫命至乃去號復用唐)¶
(正朔紀年通譜云鏐雖外勤貢奉而隂為僭竊私改年/號于其國其後子孫奉中朝正朔漸諱改元事及錢俶)¶
(納土凡其境土有石刻偽號者悉使人交午鑿滅之惟/杭州西湖落星山塔院中有鏐封此山為壽星寶石山)¶
(偽詔刻之於石雖經鑱毁其文尚可讀後題云寶正六/年嵗在辛卯明宗長興二年也其元年即天成元年也)¶