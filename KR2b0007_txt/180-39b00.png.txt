錦綵特勒以下受賜各有差帝還啟民從入塞己丑遣¶
歸國癸巳入樓煩關(樓煩郡治靜樂/縣縣有關官)壬寅至太原詔營¶
晉陽宫帝謂御史大夫張衡曰朕欲過公宅可為朕作¶
主人(過工禾翻/為于偽翻)衡乃先馳至河内具牛酒(張衡河内人/帝改懐州為)¶
(河内/郡)帝上太行開直道九十里(開直道抵張衡/所居行戸剛翻)九月己¶
未至濟源(開皇十六年置濟源縣/屬河内郡濟子禮翻)幸衡宅帝悦其山泉¶
留宴三日賜賚甚厚衡復獻食(賚來代翻/復扶又翻)帝令頒賜公¶
卿下至衛士無不霑洽己巳至東都　壬申以齊王&KR0008;¶