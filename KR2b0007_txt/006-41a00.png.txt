(謂此傅㑹/之説也)鞠武請西約三晉南連齊楚北媾匈奴以圖¶
秦太子曰太傅之計曠日彌久令人心惽然恐不能須¶
也(令力丁翻康曰惽音昬恐丘用翻余謂然字句/絶言鞠武之計迂逺使人悶然恐如字須待也)頃之¶
將軍樊於期得罪亡之燕(姓譜周宣王封太王之子虞/仲支孫仲山甫於樊後因氏)¶
(焉/)太子受而舎之(舍如字/舘也)鞠武諌曰夫以秦王之暴而¶
積怒於燕足為寒心又况聞樊將軍之所在乎是謂委¶
肉當餓虎之蹊也願太子疾遣樊將軍入匈奴太子曰¶
樊將軍窮困於天下歸身於丹是固丹命卒之時也(命/卒)¶