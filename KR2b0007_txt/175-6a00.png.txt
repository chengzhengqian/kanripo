主賜李穆詔曰公既舊徳且又父黨(李穆與隋主之父/忠比肩事周皆為)¶
(功/臣)敬惠來㫖義無有違(謂穆勸之/受命也)即以今月十三日恭¶
膺天命(孔安國曰/膺當也)俄而穆入朝(自并州入朝/朝直遥翻)帝以穆為¶
太師賛拜不名子孫雖在襁褓(襁居兩翻負兒衣/褓博抱翻抱兒衣)悉拜¶
儀同一門執象笏者百餘人(隋志曰案禮笏諸侯以象/凡有指畫於君前用笏受)¶
(命書於笏笏畢用也五經要義曰所以紀事防忽忘禮/圖云度二尺有六寸中博二寸其殺六分去一晉宋以)¶
(來謂之手板此乃不經今還謂之笏以法古名自西魏/以降五品以上通用象牙六品以下兼用竹木笏呼骨)¶
(翻/)貴盛無比又以上柱國竇熾為太傅幽州摠管于翼為¶