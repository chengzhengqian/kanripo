臣職事小有不舉往往寘之極刑雖素有才幹聲名¶
無所開宥尋亦悔之末年寖寛登遐之日遠邇哀慕¶
焉甲午宣遺詔命梁王宗訓即皇帝位生七年矣(帝/世)¶
(宗第四子也當此之時主少國疑宿衛將士多歸心/扵太祖皇帝明年正月遂因出師翼戴而天下為)¶
(宋改元/建隆)　秋七月壬戌以侍衛親軍都指揮使李重¶
進領淮南節度使副都指揮使韓通領天平節度使¶
太祖皇帝領歸徳節度使以山南東道節度使同平章¶
事向拱為西京留守庚申加拱兼侍中拱即向訓也避¶