(帝瓌古/回翻)遭父䘮在吳家素豪盛蕭道成使瓌伺間取遐¶
(間古/莧翻)㑹遐召瓌詣府瓌帥部曲十餘人直入齋中執遐¶
斬之(帥讀/曰率)郡中莫敢動道成聞之以告瓌從父領軍冲¶
冲曰瓌以百口一擲出手得盧矣(從才用翻樗/蒲得盧者勝)道成即¶
以瓌爲吳郡太守道成移屯閱武堂猶以重兵付黃回¶
使西上而配以腹心(配以腹心所以防/回也上時掌翻)回素與王宜興¶
不恊恐宜興反告其謀閏月辛巳因事收宜興斬之諸¶
將皆言回握彊兵必反(將即亮/翻下同)寜朔將軍桓康請獨往¶