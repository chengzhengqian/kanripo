以功讓諸將光稠益賢之　岳州刺史鄧進思卒弟進¶
忠自稱刺史¶
三年春正月甲辰遣殿中侍御史崔構供奉官郭遵誨¶
詣朱全忠營丙午李茂貞亦遣牙將郭啓期往議和解¶
　平盧節度使王師範頗好學(好呼/到翻)以忠義自許為治¶
有聲迹(聲聞于時而治有實迹所謂名/與實稱好呼到翻治直吏翻)朱全忠圍鳯翔¶
韓全誨以詔書徴藩鎮兵入援乘輿師範見之泣下霑¶
衿曰吾屬為帝室藩屏(乗繩證翻衿音/今屏必郢翻)豈得坐視天子¶