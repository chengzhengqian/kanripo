挽之令折(絙居曽翻大索也又/居鄧翻折而設翻)魏人復作長圍進攻逾¶
急歴時浸久城轉墮壊(墮讀曰隳/下隳其同)戰士多死傷餘衆困¶
乏旦暮且陷檀道濟至彭城以司青二州並急而所領¶
兵少(少詩/沼翻)不足分赴青州道近竺䕫兵弱乃與王仲徳¶
兼行先敕之甲子劉粹遣李元徳襲許昌斬庾龍元徳¶
因留綏撫并上租糧(上時/掌翻)魏主至盟津于栗磾造浮橋¶
於冶阪津(郭緣生述征記曰踐土今冶阪城是水經註/河陽縣故城在冶阪西北魏土地記云冶阪)¶
(城舊名漢祖渡城險固南臨孟津/在洛陽西北四十二里盟讀曰孟)乙丑魏主引兵北濟¶