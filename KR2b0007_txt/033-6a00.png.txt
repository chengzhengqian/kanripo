何武曰可居北宫上従武言北宫有紫房複道通未央¶
宫(長安記桂宫在未央宫北亦曰北宫余按漢書平帝/紀成帝趙皇后退居北宫哀帝傅皇后退居桂宫則)¶
(北宫桂宫/自是兩宫)傅太后果従複道朝夕至帝所求欲稱尊號¶
貴寵其親屬使上不得由直道行(師古曰不得依正直/之道也余謂小宗不)¶
(得間大宗藩后不得位匹長樂私/戚不得妄干恩澤所謂正道也)髙昌侯董宏(宏髙昌/侯董忠)¶
(子也功臣表髙/昌侯國于千乗)希指上書言秦荘襄王母本夏氏而為¶
華陽夫人所子及即位俱稱太后(事見六卷秦孝文王/元年上時掌翻華户)¶
(化/翻)宜立定陶共王后為帝太后事下有司(下遐/嫁翻)大司馬¶