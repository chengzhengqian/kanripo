近從馬直數卒諠競遽欲盡誅其衆(謂王温等亂也郭/從謙因王温亂後)¶
(矯言帝意以扇動/張破敗等之亂心)我輩初無叛心但畏死耳今衆議欲¶
與城中合勢撃退諸道之軍請主上帝河南令公帝河¶
北為軍民之主(李嗣源官中書令/故稱之為令公)嗣源泣諭之不從嗣¶
源曰爾不用吾言任爾所為我自歸京師亂兵拔白刃¶
環之(環音/宦)曰此輩虎狼也不識尊卑令公去欲何之因¶
擁嗣源及李紹真等入城城中不受外兵皇甫暉逆撃¶
張破敗斬之外兵皆潰趙在禮帥諸校迎拜嗣源泣謝¶