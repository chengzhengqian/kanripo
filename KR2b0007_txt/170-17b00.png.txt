帥數人來見(帥所/類翻)請為鄉導(鄉讀/曰嚮)文表曰此路寛平不¶
須為導卿但先行慰諭子弟使來降也(降戸江/翻下同)乃遣之¶
文表謂諸將曰獠帥謂吾從寛路而進必設伏以邀我¶
當更出其不意乃引兵自險路入乗髙而望果有伏兵¶
獠既失計争帥衆來降(降戸/江翻)文表皆慰撫之仍徴其租¶
税無敢違者周人以文表為蓬州長史(蓬州本漢宕渠/之地李勢時為)¶
(獠所據蕭齊立歸化郡梁置安固縣及伏/虞郡後周置蓬州因蓬山而以為名也)¶
　　高宗宣皇帝上之上(諱頊字紹世小字師利/始興王道譚第二子也)¶