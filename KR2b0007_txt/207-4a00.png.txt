太后毎屈意從之嘗從太后遊幸遇風吹仁傑巾墜而¶
馬驚不能止太后命太子追執其鞚而繫之(鞚苦/貢翻)仁傑¶
屢以老疾乞骸骨太后不許入見常止其拜(見賢/遍翻)曰毎¶
見公拜朕亦身痛仍免其宿直戒其同僚曰自非軍國¶
大事勿以煩公辛丑薨太后泣曰朝堂空矣自是朝廷¶
有大事衆或不能决太后輒嘆曰天奪吾國老何太早¶
邪太后嘗問仁傑朕欲得一佳士用之誰可者仁傑曰¶
未審陛下欲何所用之太后曰欲用為將相(將即亮翻/相悉亮翻)¶