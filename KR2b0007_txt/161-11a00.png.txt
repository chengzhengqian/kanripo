(建康令秩千石散騎常侍秩二千石謝挺不當在徐陵/之上盖徐陵将命而使謝挺特輔行耳散悉亶翻騎竒)¶
(寄/翻)復修前好(愎扶又翻/好呼到翻)陵摛之子也(徐摛見一百五十/五卷中大通三年)¶
(摛丑/知翻)　六月東魏大将軍澄巡北邊　秋七月庚寅朔¶
日有食之　乙夘東魏大将軍澄朝于鄴(朝直/遥翻)以道士¶
多偽濫始罷南郊道壇(魏太武帝崇信冦/謙之置南郊道壇)八月庚寅澄¶
還晉陽遣尚書辛術帥諸将略江淮之北凡獲二十三¶
州(侯景既亂梁明年東魏始盡有淮南之/地史究其終言之帥讀曰率将即亮翻)　侯景自至¶
夀陽徴求無己朝廷未嘗拒絶景請娶於王謝上曰王¶