(圜為招討副使以討李紹琛故礪/以募屬從軍羸倫為翻誘音酉)圜從之使董璋以東¶
川羸兵先戰而却紹琛輕圜書生又見其兵羸極力追¶
之伏兵發大破之斬首數千級自是紹琛入漢州閉城¶
不出　三月丁巳朔李紹真奏克邢州擒趙太等庚申¶
紹真引兵至鄴都營於城西北以太等徇於鄴都城下¶
而殺之(是不足以懼皇甫暉等/適以堅其死守之心耳)　辛酉以威武節度副¶
使王延翰為威武節度使(命王延翰/嗣有閩土)　壬戌李嗣源至¶
鄴都營於城西南甲子嗣源下令軍中詰旦攻城(詰去/吉翻)¶