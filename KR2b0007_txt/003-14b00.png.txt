(道通南陽晉太康地志曰武闗當冠軍西括地志曰武/闗在商州上洛縣東武闗之外蓋秦丹析商於之地黔)¶
(音琹少始照翻冠/工玩翻於音如字)楚王曰不願易地願得張儀而獻黔¶
中地張儀聞之請行王曰楚将甘心于子(楚王以墮張/儀之詐故欲)¶
(甘心/焉)奈何行張儀曰秦彊楚弱大王在楚不宜敢取臣¶
且臣善其嬖臣靳尚(嬖匹計翻又卑義/翻靳居焮翻姓也)靳尚得事幸姬¶
鄭袖(鄭以國為氏袖戰/國策作褏古字也)袖之言王無不聽者遂往楚王¶
囚将殺之靳尚謂鄭袖曰秦王甚愛張儀将以上庸六¶
縣及美女贖之(上庸春秋庸國班志上庸縣屬漢中郡/史記正義上庸縣今房州宋白曰今房)¶