暴横(技渠綺翻/横戸孟翻)為郡縣者不亦難乎陛下為天下主愛¶
無親疎得一去榮而失萬姓何利之有於律殺本縣令¶
列於十惡(唐初房𤣥齡依隋定律有十惡之條一曰謀/反二曰謀大逆三曰謀叛四曰謀惡逆五曰)¶
(不道六曰大不敬七曰不孝八曰不睦九曰不義十曰/内亂犯十惡者不得依議請之例其不義之條注曰謂)¶
(殺本屬府主刺史縣令見受業師吏卒殺本部五品已/上官長及聞夫喪匿不舉哀若作樂釋服從吉及改嫁)¶
而陛下寛之王法不行人倫道屈臣等奉詔不知所從¶
夫國以法理軍以法勝有恩無威慈母不能使其子陛¶
下厚養戰士而每戰少利豈非無法邪(夫音扶少始/紹翻邪音耶)今¶