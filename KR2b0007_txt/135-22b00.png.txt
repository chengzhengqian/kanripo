楊尹王僧䖍上言郡縣獄相承有上湯殺囚名為救疾¶
實行寃暴(因囚有時行瘟疫宜汗遂/上湯以蒸殺之上時掌翻)豈有死生大命而¶
濳制下邑愚謂囚病必先刺郡(刺謂州刺史郡謂郡守/也或曰書病囚之姓名)¶
(而白之於/郡曰刺)求職司與醫對共診驗(職司謂郡曹/掌刑獄者)逺縣家¶
人省視然後處治(處治謂處方治病也省悉/景翻處昌呂翻治直之翻)上從之¶
戊子以楊難當之孫後起為北秦州刺史武都王鎮武¶
興　十二月戊戌以司空褚淵為司徒淵入朝以腰扇¶
障日(腰扇佩之於腰今謂之/摺疊扇朝直遥翻下同)征虜功曹劉祥從側過曰¶