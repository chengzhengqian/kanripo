據山河之固彼雖彊大若我何汝自唐來為唐遊說耳¶
(為于/偽翻)興貴謝曰臣聞富貴不歸故鄉如衣繡夜行(項羽/之言)¶
(衣於/既翻)臣闔門受陛下榮祿安肯附唐但欲效其愚慮可¶
否在陛下耳於是退與修仁隂結諸胡起兵擊軌軌出¶
戰而敗嬰城自守興貴徇曰大唐遣我來誅李軌敢助¶
之者夷三族城中人爭出就興貴軌計窮與妻子登玉¶
女臺(軌築玉女臺/見上卷上年)置酒為别庚辰興貴執之以聞河西¶
悉平鄧曉在長安舞蹈稱慶上曰汝為人使臣(使疏吏/翻下同)¶