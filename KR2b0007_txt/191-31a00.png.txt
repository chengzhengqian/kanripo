以元良(太子謂之元良瑀音禹處/昌吕翻下處分處决同)委之國事無復事矣¶
(復扶/又翻)上曰善此吾之夙心也時宿衞及秦府兵與二宫¶
左右戰猶未已敬徳請降手敕令諸軍並受秦王處分¶
(分扶/問翻)上從之天策府司馬宇文士及自東上閤門出宣¶
敕(閣本太極宫圖太極殿/有東上閤門西上閤門)衆然後定上又使黄門侍郎¶
裴矩至東宫曉諭諸將卒皆罷散(將即亮/翻下同)上乃召世民¶
撫之曰近日以來㡬有投杼之惑(投杼事見三巻周赧/王七年幾居希翻)¶
世民跪而吮上乳號慟久之(吮徂兖翻/號户髙翻)建成子安陸王¶