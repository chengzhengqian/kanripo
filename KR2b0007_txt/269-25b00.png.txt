勉之鄩令澶州刺史楊延直引兵萬人㑹於魏州延直¶
夜半至城南城中選壯士五百濳出擊之延直不為備¶
潰亂而走詰旦鄩自莘縣悉衆至城東與延直餘衆合¶
李存審以營中兵踵其後李嗣源以城中兵出戰晉王¶
亦自貝州至與嗣源當其前鄩見之驚曰晉王邪引兵¶
稍却晉王躡之(躡尼/輒翻)至故元城西(隋元城縣治古殷城/唐貞觀十七年併入)¶
(貴鄉聖厯二年又分貴鄉莘縣置元城縣治王莾城開/元十三年移元城治魏州郭下故有故元城古殷城在)¶
(朝城東北/十二里)與李存審遇晉王為方陳於西北存審為方¶