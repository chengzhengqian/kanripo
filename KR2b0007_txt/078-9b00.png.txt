維聞鍾㑹諸軍已入漢中引兵還欣等追躡於疆川口¶
大戰(彊川口在嵹臺山南嵹臺山即臨洮之西傾山闕/駰曰彊水出隂平西北彊山一曰彊川姜維之還)¶
(也鄧艾遣王頎追敗/之於彊口即是地也)維敗走聞諸葛緒已塞道屯橋頭¶
(塞悉/則翻)乃從孔函谷入北道欲出緒後緒聞之却還三十¶
里維入北道三十餘里聞緒軍却尋還從橋頭過緒趣¶
截維較一日不及(言較遲一日/遂不及維也)維遂還至隂平合集士¶
衆欲赴關城聞其已破退趣白水遇廖化張翼董厥等¶
合兵守劒閣以拒㑹(水經注小劍戍西去大劒山三十/里連山絶險飛閣通衢故謂之劒)¶