有司云祠上有光又云晝有黄氣上屬天(屬之/欲翻)太史令¶
談祠官寛舒等(班表大史令屬太常劉昭志秩六百石/掌天時星歴凡國祭祀喪娶之事談即)¶
(司馬談祠官掌祠祀/之官寛舒史逸其姓)請三嵗天子一郊見(見賢/遍翻)詔從之¶
　南越王王太后飭治行&KR1019;重齎(治直之翻/齎讀曰資)為入朝具¶
其相吕嘉年長矣相三王宗族仕宦為長吏者七十餘¶
人男盡尚王女女盡嫁王子弟宗室及蒼梧秦王有連¶
(孟康曰蒼梧越中王自名為秦王連親婚也晉灼曰秦/王即後趙光趙本與秦同姓故曰秦王予據南越王姓)¶
(趙曷為不稱南越秦王/晉説未為通長知兩翻)其居國中甚重得衆心愈於王¶