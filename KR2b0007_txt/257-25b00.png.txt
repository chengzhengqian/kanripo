(使十月至成都陳敬瑄不受代昭度表敬瑄叛十二月/丁亥除昭度招討使王建永平節度使據長厯是年十)¶
(二月甲子朔丁亥二十四日也龍紀元年丁酉嵗正月/詔命始至成都吳融据昭度受招討使嵗月故云作噩)¶
(之年伐蜀是嵗乃昭宗即位之明年韋公鎮蜀在前一/年葢融誤以伐蜀為鎮蜀耳舊紀云文徳元年六月以)¶
(韋昭度為西川節度兩川招撫制置使新書昭宗本紀/文徳元年十月陳敬瑄反十二月丁亥韋昭度為招討)¶
(使皆是也而舊紀誤云龍紀元年正月除昭度東都留/守五月王建陷成都自稱留後新書陳敬瑄傳全用張)¶
(&KR1207;耆舊傳云先除昭度節度使然後田令孜召建以限/朝廷與本紀及韋昭度傳自相違戾最為差繆張&KR1207;自)¶
(言年僅八十追記為兒童以來平生見聞為耆舊傳故/其叙事鄙俚倒錯與舊史年月不相符合今從五代史)¶
(王建傳又新紀文徳元年六月王建陷漢州執刺史張/頊實録龍紀元年正月建破鹿頭闗張頊來拒戰敗之)¶