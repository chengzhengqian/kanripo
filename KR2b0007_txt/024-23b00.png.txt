(皆加官也下胡稼/翻已甚言過當也)　夏四月庚午地震　五月鳳皇集¶
膠東千乗赦天下勿收田租賦　六月詔曰故皇太子¶
在湖未有號諡(戾太子死事見二十/二卷武帝征和二年)歲時祠其議諡置¶
園邑有司奏請禮為人後者為之子也故降其父母不¶
得祭(師古曰謂本/生之父母也)尊祖之義也陛下為孝昭帝後承¶
祖宗之祀愚以為親諡宜曰悼(如淳曰親/謂父也)母曰悼后¶
故皇太子諡曰戾史良娣曰戾夫人(諡法不悔前過曰/戾又不思念曰戾)¶
皆改𦵏焉　秋七月詔立燕刺王太子建為廣陽王¶