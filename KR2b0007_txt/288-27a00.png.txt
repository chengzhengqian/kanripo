(廣韻云鈄姓/出姓苑也)或告其謀叛辭連丞相𢎞億吳越王𢎞俶¶
不欲窮治貶滔於處州(治直/之翻)　六月癸酉朔日有食之¶
　秋七月甲辰趙思綰釋甲出城受詔郭從義以兵守¶
其南門復遣還城(復扶又翻還從/宣翻又如字)思綰求其牙兵及鎧¶
仗從義亦給之思綰遷延收斂財賄三改行期從義等¶
疑之密白郭威請圖之威許之壬子從義與都監南院¶
宣徽使王峻(當作宣徽/南院使)按轡入城處于府舍(處昌/吕翻)召思¶
綰酌别因執之并常彦卿及其父兄部曲三百人皆斬¶