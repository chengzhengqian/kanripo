之請(爲于/偽翻)乃捨之渾瑊鎮河中盡得李懷光之衆朔方¶
軍自是分居邠蒲矣(自郭子儀以來朔方軍亦分屯邠/蒲而統于一帥今居邠者韓逰瓌)¶
(帥之居蒲者渾瑊帥之不相統屬故史言/其始分渾戸昆翻又户本翻邠卑旻翻)　盧龍節度¶
使劉怦疾病(使疏吏翻怦普/耕翻疾甚曰病)九月己亥詔以其子行軍¶
司馬濟權知節度事怦尋薨(薨昏/胲翻)　己未中書侍郎¶
同平章事劉從一罷為户部尚書庚申薨(以疾罷而薨/尚辰羊翻)¶
　冬十月癸卯上祀圓丘赦天下　十二月甲戍戶部¶
奏今嵗入貢者凡百五十州(時河朔諸鎮及淄青淮西/皆不入貢河隴諸州又没)¶