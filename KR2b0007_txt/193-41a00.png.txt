帝無道其臣亦不盡忠君臣如此何得不亡公等宜戒¶
之　是嵗髙州總管馮盎入朝未幾羅竇諸洞獠反(竇/州)¶
(漢端溪縣地隋為瀧州懐德縣武德四年置南扶州貞/觀六年更名竇州取州界有羅竇洞為名朝直遥翻幾)¶
(居豈翻獠/魯皓翻)敕盎帥部落二萬為諸軍前鋒(帥讀/曰率)獠數萬¶
人屯據險要諸軍不得進盎持弩謂左右口盡吾此矢¶
足知勝負矣連發七矢中七人(中竹/仲翻)獠皆走因縱兵乘¶
之斬首千餘級上美其功前後賞賜不可勝數(勝音/升)盎¶
所居地方二千里奴婢萬餘人珍貨充積然為治勤明¶