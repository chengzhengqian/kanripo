善(觀此則知帝之雄心末/嘗一日不在髙麗也)戊辰詔以髙麗王藏為上桂¶
國遼東郡王髙麗王遣使持節册命(麗力知翻/使䟽吏翻)　丙子¶
徙東萊王泰為順陽王　初太子承乾失徳上宻謂中¶
書侍郎兼左庶子杜正倫曰吾兒足疾乃可耳但疎逺¶
賢良狎昵羣小卿可察之(言承乾之足不良於行猶云/可也若其逺賢良近羣小則)¶
(不可不諫誨之逺/于願翻昵尼質翻)果不可教示當來告我正倫屢諌不¶
聼乃以上語告之太子抗表以聞上責正倫漏泄對曰¶
臣以此恐之冀其遷善耳上怒出正倫為榖州刺史及¶