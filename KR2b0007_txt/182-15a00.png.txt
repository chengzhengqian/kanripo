應得韋福嗣委以心膂不復專任李密(復扶/又翻)福嗣每畫¶
䇿皆持兩端密揣知其意(揣初/委翻)謂𤣥感曰福嗣元非同¶
盟實懐觀望明公初起大事而姦人在側聽其是非必¶
為所誤請斬之𤣥感曰何至於此密退謂所親曰楚公¶
好反而不欲勝(𤣥感襲爵楚國公/故稱之好呼到翻)吾屬今為虜矣李子¶
雄勸𤣥感速稱尊號𤣥感以問密密曰昔陳勝自欲稱¶
王張耳諫而被外(事見七卷秦二世/元年被皮義翻)魏武將求九錫荀¶
彧止而見誅(事見六十六卷漢/獻帝建安十七年)今者密欲正言還恐追¶