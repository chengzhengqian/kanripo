于禁等為水所没非戰攻之失於國家大計未足有損¶
劉備孫權外親内疎關羽得志權必不願也可遣人勸¶
權躡其後許割江南以封權則樊圍自解操從之初魯¶
肅嘗勸孫權以曹操尚存宜且撫輯關羽與之同仇不¶
可失也及吕䝉代肅屯陸口以為羽素驍雄有兼并之¶
心(驍堅/堯翻)且居國上流其勢難久宻言於權曰今令征虜¶
守南郡(孫皎時為/征虜將軍)潘璋住白帝(北即甘寧據/楚關之計也)蔣欽將游¶
兵萬人循江上下應敵所在蒙為國家前據襄陽(為于/偽翻)¶