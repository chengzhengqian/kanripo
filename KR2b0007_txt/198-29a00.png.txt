木(帥讀曰率槎士/下翻逆斫木也)䟽百川注之海其勞甚矣而民不怨¶
者因人之心順地之勢與民同利故也　是月上得風¶
疾苦京師盛暑夏四月乙丑命修終南山太和廢宫為¶
翠㣲宫(楊大年曰翠㣲/宫在驪山絶頂)　丙寅置燕然都䕶府統瀚海¶
等六都督臯蘭等七州(六都督七州並見上新書曰置/燕府都䕶府於右單于䑓宋白)¶
(曰在西受降城/東南四十里)以揚州都督府司馬李素立為之素立¶
撫以恩信夷落懐之共率馬牛為獻素立唯受其酒一¶
盃餘悉還之　五月戊子上幸翠㣲宫冀州進士張昌¶