(閥音伐說文閥閱自序也史記明其等曰閥積其功曰/閱此所謂門閥者直言世家子弟門地素高者耳又說)¶
(門在左曰閥/在右曰閱)考之前後最為折衷(衷陟/仲翻)魏達奚武遣尚¶
書左丞柳帶韋入南鄭說宜豐侯循曰(說式/芮翻)足下所固¶
者險所恃者援所保者民今王旅深入所憑之險不足¶
固也白馬破走酋豪不進(謂楊乾運也/酋慈秋翻)所望之援不可¶
恃也長圍四合所部之民不可保也且足下本朝䘮亂¶
社稷無主欲誰為為忠乎(朝直遥翻䘮息浪翻/誰為之為于偽翻)豈若轉禍¶
為福使慶流子孫邪循乃請降(降戶/江翻)帶韋慶之子也(柳/慶)¶