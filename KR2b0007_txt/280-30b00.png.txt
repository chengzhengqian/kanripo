之軍士投刃於地曰高金吾累朝宿徳奈何害之承肇乃謝曰¶
與公戲耳聴漢筠歸洛陽帝遇諸塗(高漢筠蓋自晉州出含口/至河陽而帝自太行南下)¶
(故遇/諸塗)曰朕憂卿為亂兵所傷今見卿甚喜　符彦饒張彦琪至¶
河陽密言於唐主曰今胡兵大下河水復淺(復扶/又翻)人心已離此¶
不可守己丑唐主命河陽節度使萇從簡與趙州刺史劉在¶
明守河陽南城遂斷浮梁(斷音/短)歸洛陽遣宦者秦繼旻皇城¶
使李彦紳殺昭信節度使李□華於其第(李□華契丹主/之兄故殺之)¶
己卯帝至河陽萇從簡迎降舟楫已具(唐主雖㫁河梁而/萇從簡具舟楫以)¶