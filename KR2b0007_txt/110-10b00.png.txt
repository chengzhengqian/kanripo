里城中皆喜汗惶怖欲自出請罪(怖普/布翻)兄弟共諫止之¶
汗乃遣弟加難帥五百騎出迎又遣兄堤閉門止仗禁¶
人出入城中皆知其將為變而無如之何加難見寳於¶
陘北拜謁已(已者拜謁/之禮畢)從寳俱進頴隂烈公餘崇宻言¶
於寳曰觀加難形色禍變甚逼宜留三思奈何徑前寳¶
不從行數里加難先執崇崇大呼罵曰汝家幸緣肺附¶
(呼火故翻師古曰肺附謂親戚也舊解云肺附如肺腑/之相附著一説肺斫木札也喻其輕薄附著大材也)¶
䝉國寵榮覆宗不足以報今乃敢謀簒逆此天地所不¶