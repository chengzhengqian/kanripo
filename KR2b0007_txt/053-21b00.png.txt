以節禮(賢曰韓子曰葉公問政於孔子孔子曰政在悦/近而來逺魯哀公問政於孔子孔子曰政在選)¶
(賢齊景公問政於孔子孔子曰政在節/財此云臨人節禮文不同也葉式涉翻)非其不同所急¶
異務也俗人拘文牽古不達權制奇偉所聞簡忽所見¶
烏可與論國家之大事哉故言事者雖合聖聽輒見掎¶
奪(賢曰掎居蟻翻賈逵注/國語曰從後牽曰掎)何者其頑士闇於時權安習¶
所見不知樂成(樂音/洛)况可慮始茍云率由舊章而已其¶
達者或矜名妒能(妒與/妬同)恥策非已舞筆奮辭以破其義¶
寡不勝衆遂見擯棄雖稷契復存猶將困焉(契息列翻/復扶又翻)¶