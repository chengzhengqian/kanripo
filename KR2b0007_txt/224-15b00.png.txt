涕曰臣久將兵不能禁暴軍士多發人冢今日及此乃¶
天譴非人事也朝廷乃安　是歲復以鎭西為安西(改/鎮)¶
(西見二百二十卷肅宗/至德元載復扶又翻)　新羅王憲英卒子乾運立¶
三年春正月乙丑上幸章敬寺度僧尼千人　贈建寜¶
王倓為齊王(倓死見二百十/九卷至徳二載)　二月癸巳商州兵馬使¶
劉洽殺防禦使殷仲卿尋討平之　甲午郭子儀禁無¶
故軍中走馬南陽夫人乳母之子犯禁(子儀妻封/南陽夫人)都虞¶
候杖殺之諸子泣訴於子儀且言都虞候之横(宇文泰/相魏置)¶