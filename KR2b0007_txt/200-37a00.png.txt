樂浪郡王新羅王(卒子恤翻樂/浪音洛琅)　壬子徙潞王賢爲沛¶
王賢聞王勃善屬文(屬之/欲翻)召爲修撰(撰士/免翻)勃通之孫也¶
(王通隋末大/儒謚文中子)時諸王鬬雞勃戲爲檄周王雞文(曰考異/  舊傳)¶
(云檄英王雞按中宗爲英王時/沛王賢已爲太子當云周王)上見之怒曰此乃交構¶
之漸斥勃出沛府　高麗蓋蘇文遣其子男生以精兵¶
數萬守鴨緑水諸軍不得度契苾何力至值氷大合何¶
力引衆乗氷度水鼓譟而進高麗大潰追奔數十里斬¶
首三萬級餘衆悉降(降戸/江翻)男生僅以身免會有詔班師¶