漢去我逺而鹽水中數敗(服䖍曰鹽水水名道從水中/行師古曰沙磧之中不生草)¶
(木水又鹹苦即今敦煌西北惡磧者也數冇敗言每自/死亡也孔文祥曰鹽澤也言水廣逺或致風波而數敗)¶
(也裴矩西域記曰鹽水在西州髙昌縣東東南去𤓰州/一千三百里並砂磧之地道路不可凖惟以人畜駭骨)¶
(及駞馬糞為標驗/由此數有死亡)出其北有胡冦出其南乏水草又且¶
徃徃而絶邑(師古曰言近道之/處無城郭之居也)乏食者多漢使數百人¶
為輩来而常乏食死者過半是安能致大軍乎無奈我¶
何貳師馬宛寶馬也遂不肯予漢使(予讀/曰與)漢使怒妄言¶
椎金馬而去(謂妄發言以詬詈之/且椎破金馬而去也)宛貴人怒曰漢使至¶