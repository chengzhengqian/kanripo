世宗晏駕以後皇太后未親覽以前諸不由階級或𤼵¶
門下詔書或由中書宣敕擅相拜授者已經恩宥止可¶
免罪並宜追奪太后令曰忠已䝉特原無宜追罪餘如¶
奏匡又彈侍中侯剛掠殺羽林(掠音亮/下同)剛本以善烹調¶
為尚食典御(嘗食典御魏官也掌調和御食温凉寒熱/以時供進則嘗之或曰甞當作尚平去二)¶
(字通/用)凡三十年以有徳於太后(事見/上年)頗専恣用事王公¶
皆畏附之廷尉處剛大辟(辟毗/亦翻)太后曰剛因公事掠人¶
邂逅致死於律不坐少卿陳郡袁飜曰邂逅謂情狀已¶