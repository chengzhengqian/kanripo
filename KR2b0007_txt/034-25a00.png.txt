諫曰臣聞六經之治貴於未亂兵家之勝貴於未戰(書/周)¶
(官曰制治于未亂兵法曰戰不必勝不茍接刃師古曰/已亂而後治之戰鬬而後獲勝則不足貴治直吏翻)¶
二者皆㣲(師古曰㣲/謂精妙也)然而大事之本不可不察也今單¶
于上書求朝國家不許而辭之臣愚以為漢與匈奴従¶
此隙矣(言嫌隙従/此而開也)匈奴本五帝所不能臣三王所不能¶
制其不可使隙明甚臣不敢逺稱請引秦以來明之以¶
秦始皇之彊䝉恬之威然不敢窺西河乃築長城以界¶
之(䝉恬斥逐匈奴以北河為竟漢朔方郡地是也若西/河則漢武威張掖燉煌酒泉地是也秦不能取築長)¶