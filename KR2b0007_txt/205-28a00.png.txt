之軰編戸則寇攘為業當官則贓賄是求而元日之朝¶
指期天澤重陽之莭佇降皇恩(重直/龍翻)如其忖度咸果釋¶
免或有名垂結正罪將㫁决(度徒洛翻/斷丁亂翻)竊行貨賄方便¶
規求故致稽延畢霑寛宥用使俗多頑悖時罕㢘隅為¶
善者不預恩光作惡者獨承徼幸(徼古/堯翻)古語曰小人之¶
幸君子之不幸(太宗亦嘗/引是言)斯之謂也望陛下而今而後¶
頗節於赦使黎氓知禁姦宄肅清其二以為海内具僚¶
九品以上每嵗逢赦必賜階勛(唐制文散階二十九武/散階亦二十九勲級十)¶