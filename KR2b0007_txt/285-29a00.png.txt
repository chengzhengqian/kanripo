(則負震主之威挾不賞之功將士又将扶立以成簒事/石氏必不能髙枕大梁劉知逺亦不可得而狙伺其旁)¶
(也/)遣張彦澤將二千騎先取大梁且撫安吏民以通事¶
傅珠爾為都監(監古/銜翻)杜威之降也皇甫遇初不預謀契¶
丹主欲遣遇先將兵入大梁遇辭退謂所親曰吾位為¶
將相敗不能死忍復圖其主乎(復扶又/翻下同)至平棘(平棘漢/古縣唐)¶
(帶趙州九域志曰平棘故城春秋棘/蒲邑十三州志云戰國時改為平棘)謂從者曰吾不食¶
累日矣何面目復南行遂扼吭而死(從才用翻/吭古郎翻)張彦澤¶
倍道疾驅夜度白馬津(張彦澤以澶孟有戍/兵故從白馬津度)壬申帝始¶