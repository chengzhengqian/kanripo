侍中卜幹謂休崇曰王沈等勢力足以囘天地卿輩自¶
料親賢孰與竇武陳蕃(言陳蕃之賢竇武之親且/為宦官所困况休崇等乎)休崇¶
曰吾輩年踰五十職位已崇唯欠一死耳死於忠義乃¶
為得所安能俛首仾眉以事閹豎乎(仾與低同/音都黎翻)去矣卜¶
公勿復有言(復扶又/翻下同)二月漢主聰出臨上秋閤(殿之西/閤也)¶
命收陳休卜崇及特進綦毋達大中大夫公師彧尚書¶
王琰田歆大司農朱諧並誅之皆宦官所惡也卜幹泣¶
諫曰陛下方側席求賢而一旦戮卿大夫七人皆國之¶