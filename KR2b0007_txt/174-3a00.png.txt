皆著五色及紅紫緑衣以雜色為縁名曰品色衣(著則/略翻)¶
(縁以絹翻五代志/以錦綺繢繡為縁)有大事與公服間服之(五代志後周/之制諸命秩)¶
(之服曰公服其餘常服曰私衣隋唐以下有朝服/有公服朝服曰具服公服曰從省服間古莧翻)壬寅¶
詔内外命婦皆執笏(後周之制内外命婦各/有命服未嘗執笏也)其拜宗廟¶
及天臺皆俛伏如男子(俛音/免)天元將立五皇后以問小¶
宗伯狄道辛彦之(五代志狄道/縣屬金城郡)對曰皇后與天子敵體¶
不宜有五太學博士西城何妥曰昔帝嚳四妃虞舜二¶
妃先代之數何常之有(博士秦官漢置五經博士即太/學博士也晉武帝立國子學置)¶