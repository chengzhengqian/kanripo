姻家(夏矦駿字長容壻家女之所因故/曰姻鄭𤣥曰壻父曰姻夏户雅翻)故至於此流聞¶
四方非所以為益也亮皆不從賈后族兄車騎司馬模¶
從舅右衛將軍郭彰(晉文帝置中衛及衛將軍武帝受/命分為左右衛將軍從才用翻)¶
女弟之子賈謐(賈后女弟賈午適韓壽生/謐賈充無後以謐為後)與楚王瑋東¶
安王繇並預國政賈后暴戾日甚繇宻謀廢后賈氏憚¶
之繇兄東武公澹素惡繇(惡烏/路翻)屢譛之於太宰亮曰繇¶
專行誅賞欲擅朝政庚戍詔免繇官又坐有悖言廢徙¶
帶方(帶方縣漢屬樂浪郡公孫度置帶方郡杜佑曰建/安中公孫康分屯有有鹽縣以南荒地置帶方郡)¶