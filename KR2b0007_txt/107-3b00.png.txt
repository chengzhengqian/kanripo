(次以漸/徙之)　初安次人齊涉聚衆八千餘家據新柵降燕¶
(安次縣前漢屬勃海後漢屬廣陽國晉/屬燕國新柵盖在魏郡界降户江翻)燕主垂拜涉魏¶
郡太守既而復叛連張願願自帥萬餘人進屯祝阿之¶
瓮口(祝阿縣漢屬平原郡晉屬濟南郡願自泰山進屯/焉劉昫曰齊州禹城縣漢祝阿縣天寳元年更名)¶
(宋白曰祝阿猶東阿也古祝國黄帝之後按古東阿齊/為東阿漢為祝阿縣故城在今豐齊縣東北二里唐改)¶
(禹城復扶又翻帥/讀曰率瓮烏貢翻)招翟遼共應涉髙陽王隆言於垂曰新¶
柵堅固攻之未易猝㧞(易以/䜴翻)若久頓兵於其城下張願¶
擁帥流民西引丁零(丁零謂翟遼/帥讀曰率)為患方深願衆雖¶