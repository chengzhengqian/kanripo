兆庶(斂力/贍翻)多惠犲狼未嘗感恩資而為賊節之以禮不¶
為虛費省徭薄賦國用有餘因入賊之物加賜將士(將/即)¶
(亮翻/下同)息道路之民務為耕織清邊制勝成策在心凶醜¶
愚闇未知深㫖將大定之日比戰國之時乗昔世之驕¶
結今時之恨近者盡其巢窟俱犯北邊蓋上天所忿驅¶
就齊斧(齊讀曰齋言齋戒而授斧鉞於/將帥一讀曰資應劭曰利斧也)諸將今行義兼¶
含育有降者納(降戸/江翻)有違者死使其不敢南望永服威¶
刑何用侍子之朝寧勞渭橋之拜(匈奴遣子入侍及來/朝渭橋並見漢宣帝)¶