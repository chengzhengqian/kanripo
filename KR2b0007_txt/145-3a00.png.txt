則君臣分定(分扶/問翻)無復異心君明於上臣忠於下豈復¶
有人方更同公作賊大司馬然之約出大司馬召范雲¶
告之雲對略同約㫖大司馬曰智者乃爾暗同卿明早¶
將休文更來(將攜也挾也領也/休文沈約字也)雲出語約約曰卿必待¶
我雲許諾而約先期入(語牛倨翻/先悉薦翻)大司馬命草具其事¶
約乃出懷中詔書并諸選置大司馬初無所改俄而雲¶
自外來至殿門不得入徘徊夀光閣外但云咄咄(江南/禁中)¶
(有夀光省咄當没翻毛/晃曰咄咄咨嗟語也)約出問曰何以見處約舉手向¶