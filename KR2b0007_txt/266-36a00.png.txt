淮南所署知州秦裴擊破之　淮南左牙指揮使張顥¶
右牙指揮使徐温專制軍政𢎞農威王心不能平(楊渥/諡威)¶
(王/)欲去之而未能(去羌/吕翻)二人不自安共謀弑王分其地¶
以臣於梁戊寅顥遣其黨紀祥等弑王於寢室(曰考異/  吳録)¶
(顥使紀祥陳暉黎璠孫殷等執渥于寢室弑之不言徐/温蓋徐鉉為温諱耳薛史因之而江南别録有獨用左)¶
(衙兵事歐陽史云温顥共遣盗殺渥約分其地以臣於/梁按温與顥分掌牙兵温若不同謀顥必不敢獨弑渥)¶
(今從江南别録十團紀年張顥欲稱淮南留後送欵於/梁以淮南易蔡州節制徐温曰揚州距汴州往返僅三)¶
(千里軍府踰月無主必亂不若有所立然/後圖之按顥稱留後則有主矣今不取)詐云暴死(年/二)¶