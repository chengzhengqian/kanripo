之是時中書令石顯顓權顯友人五鹿充宗為尚書令¶
二人用事房甞宴見(師古曰以閒宴時而/入見天子見賢遍翻)問上曰幽厲¶
之君何以危所任者何人也上曰君不明而所任者巧¶
佞房曰知其巧佞而用之邪将以為賢也上曰賢之房¶
曰然則今何以知其不賢也上曰以其時亂而君危知¶
之房曰若是任賢必治任不肖必亂必然之道也(治直/吏翻)¶
(下/同)幽厲何不覺悟而更求賢曷為卒任不肖以至於是¶
(師古曰卒終/也音子恤翻)上曰臨亂之君各賢其臣令皆覺悟天下¶