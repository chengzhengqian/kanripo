人尋復徙鄯善及建元之末秦國大亂(建元十九年堅/伐晉而敗秦遂)¶
(以亂二十年堅死是建元十/八年也復扶又翻鄯上扇翻)陽刼鄯善之相欲求東歸¶
鄯善王殺之(史終/言之)　秦王堅徙鄴銅駞銅馬飛亷翁仲¶
于長安(石虎所置/于鄴者)　夏四月堅扶風太守王永為幽州¶
刺史(堅下當/有以字)永皮之兄也皮凶險無行而永清修好學¶
(行下孟翻/好呼到翻)故堅用之以陽平公融為司徒融固辭不受¶
堅方謀伐晉乃以融為征南大將軍開府儀同三司¶
五月幽州蝗生廣袤千里(廣古/曠翻)秦王堅使散騎常侍彭¶