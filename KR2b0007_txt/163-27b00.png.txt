人刁戍刺殺諮於廣莫門外(朝直遥翻惡烏路翻刺七/亦翻  考異曰太清紀在)¶
(㑹理死前/今從南史)帝之即位也景與帝登重雲殿(據梁紀重雲/殿在華林園)¶
(項安世曰梁華林園重雲/殿前置銅儀重直龍翻)禮佛爲誓云自今君臣兩無¶
猜貳臣固不負陛下陛下亦不得負臣及㑹理謀泄景¶
疑帝知之故殺諮帝自知不乆指所居殿謂殷不害曰¶
龐涓當死此下景自帥衆討楊白華于宣城白華力屈¶
而降景以其北人(楊白華大眼之子魏胡太后私幸之/白華懼禍奔梁帥讀曰率華讀曰花)¶
(降户/江翻)全之以爲左民尚書誅其兄子彬以報來亮之怨¶