念郡國乃召王邑還為大司馬以大長秋張邯為大司¶
徒崔發為大司空司中夀容苗訢為國師(邯下甘翻/訢音欣)莽¶
憂懣不能食(懣音悶/又音滿)但飲酒㗖鰒魚(師古曰此鰒海魚/也音雹郭璞注三)¶
(蒼曰鰒似蛤偏著石廣志曰鰒無鱗有殼一面附/石細孔雜雜或七或九本草曰石决明一名鰒魚)讀軍¶
書倦因馮几寐(師古曰馮/讀曰憑)不復就枕矣　成紀隗崔隗¶
義(成紀縣屬天水郡賢曰故城在今/秦州隴城縣西北隗姓出於赤狄)上邽楊廣冀人周¶
宗(上邽縣屬隴西郡賢曰故邽戎邑在秦州縣冀縣屬/天水郡秦武公伐冀戎因縣之宋白曰秦州治隴城)¶
(縣即故/冀城)同起兵以應漢攻平襄殺莽鎮戎大尹李育(賢/曰)¶