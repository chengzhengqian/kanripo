(云弃城走此皆得於傳/聞不可為據今從舊傳)丙子嚴礪奏克梓州丁丑制削¶
奪劉闢官爵　初韓全義入朝以其甥楊惠琳知夏綏¶
留後(朝直遥翻/夏户雅翻)杜黄裳以全義出征無功驕蹇不遜直¶
令致仕(事見上卷/永貞元年)以右驍衛將軍李演為夏綏節度使¶
惠琳勒兵拒之表稱將士逼臣為節度使河東節度使¶
嚴綬表請討之詔河東天德軍合擊惠琳綬遣牙將阿¶
跌光進及弟光顔將兵赴之(阿烏葛翻/跌徒結翻)光進本出河曲¶
歩落稽兄弟在河東軍皆以勇敢聞(進考異曰舊李光/  傳曰肅宗自靈)¶