家二奴告鍔子稷改父遺表匿所獻家財(去年王/鍔薨)上命¶
鞫於内仗(新書儀衛志凡朝㑹之仗三衛畨上分為五/仗號衙内五衛一曰供奉仗以左右衛為之)¶
(二曰親仗以親衛為之三曰勲仗以勲衛為之四曰翊/仗以翊衛為之五曰散手仗以親勲翊衛為之皆帶刀)¶
(捉仗列坐東西廊下毎月以四十六人立内廊閤外/號曰内仗以左右金吾將軍當上中郎將一人押之)遣¶
中使詣東都檢括鍔家財裴度諫曰王鍔既沒其所獻¶
之財已為不少今又因奴告檢括其家臣恐諸將帥聞¶
之各以身後為憂上遽止使者己巳以二奴付京兆杖¶
殺之　庚子以給事中桞公綽為京兆尹公綽初赴府¶