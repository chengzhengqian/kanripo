遣夾馬指揮使李遇劉綰自鄜延趨銀夏邀其歸路(梁/置)¶
(左右堅鋭夾馬/突將趨七喻翻)　吳越王鏐築捍海石塘(今杭州城外/瀕浙江皆有)¶
(石塘上起六和塔下抵/艮山門外皆錢氏所築)廣杭州城大脩臺館由是錢塘¶
富庶盛於東南　九月己丑上發陜甲午至洛陽疾復¶
作(復扶/又翻)　李遇等至夏州岐晉兵皆解去　冬十月遣¶
鎮國節度使楊師厚相州刺史李思安將兵屯澤州以¶
圖上黨　吳越王鏐之巡湖州也留沈行思為巡檢使¶
與盛師友俱歸行思謂同列陳瓌曰王若以師友為刺¶