(十萬而下云衆寡/不敵今從雜記)文昇至華隂掘楊素冢(隋志華隂縣/屬京兆郡楊)¶
(素世居華隂死/葬焉華户化翻)焚其骸骨示士卒以必死遂鼓行出崤¶
澠直趨東都城北(崤崤谷澠澠池澠/彌兖翻趨七喻翻)𤣥感逆拒之文昇¶
且戰且行屯於金谷(金谷即晉石崇之金谷也水經注/榖水自千金堨東逕睪門橋又東)¶
(左㑹金谷水水出太白原東南流/厯金谷謂之金谷澗在河南縣界)遼東城乆不拔帝遣¶
造布囊百餘萬口滿貯土(貯丁/吕翻)欲積為魚梁大道(築道/若魚)¶
(梁/然)闊三十歩髙與城齊使戰士登而攻之又作八輪樓¶
車(樓車下/施八輪)髙出於城夾魚梁道欲俯射城内(射而/亦翻)指期¶