鎮南安王青帥騎七千追擊魏軍大破之(師克在和/將帥不和)¶
(敗之/本也)燕主寳使左衛將軍慕輿騰攻博陵殺魏所置¶
守宰王建等攻信都六十餘日不下士卒多死庚申¶
魏王珪自攻信都壬戌夜燕宜都王鳳踰城犇中山¶
(鳳知珪至/膽破而走)癸亥信都降魏　凉王光以西秦王乾歸¶
數反覆(謂乾歸既稱藩於光/而悔之也數所角翻)舉兵伐之乾歸羣下請¶
東奔成紀以避之(成紀縣自漢以來屬天水郡治小/坑川唐併顯親縣入成紀縣移成)¶
(紀縣治/顯親川)乾歸曰軍之勝敗在於巧拙不在衆寡光兵¶