(而申言之/申重也)兵士喜恱大小皆出尚乃密使所親客潛焚¶
其營珍積皆盡獵者來還莫不泣涕尚人人慰勞深自¶
咎責(以失火自咎責/也勞力到翻)因曰卜陽等財寳足富數世諸卿¶
但不并力耳所亡少少(少詩/沼翻)何足介意衆咸憤踴尚敇¶
令秣馬蓐食明旦徑赴賊屯陽鴻等自以深固不復設¶
備(復扶/又翻)吏士乘鋭遂破平之尚出兵三年(延熹五年尚/刺荆州至是)¶
(三年/矣)羣冦悉定封右鄉矦　冬十月壬寅帝南巡庚申¶
幸章陵戊辰幸雲夢臨漢水還幸新野時公卿貴戚車¶