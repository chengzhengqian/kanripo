(邑為/虢縣)　武寧節度使馮𢎞鐸介居宣揚之間(宣田頵揚/楊行密馮)¶
(𢎞鐸以昇州/居二鎮之間)常不自安然自恃樓船之彊不事兩道寧¶
國節度使田頵欲圖之(頵居/筠翻)募𢎞鐸工人造戰艦(艦户/黯翻)¶
工人曰馮公逺求堅木故其船堪久用今此無之頵曰¶
第為之(第但/也)吾止須一用耳𢎞鐸將馮暉顔建説𢎞鐸¶
先擊頵𢎞鐸從之帥衆南上(説式芮翻/上時長翻)聲言攻洪州(鍾/傳)¶
(據洪/州)實襲宣州也楊行密使人止之不從(楊行密時為/南面諸道都)¶
(統故欲制其/行師進止)辛巳頵帥舟師逆擊於葛山大破之(新書/作曷)¶