(陽縣苦音/户又如字)　勃海王悝素行險僻(悝苦回翻/行下孟翻)多僭傲不¶
法北軍中候陳留史弼上封事曰臣聞帝王之於親戚¶
愛雖隆必示之以威體雖貴必禁之以度如是和睦之¶
道興骨肉之恩遂矣竊聞勃海王悝外聚剽輕不逞之¶
徒(賢曰剽悍也逞快也謂被侵枉不快之人也左傳曰/率羣不逞之人余謂不逞謂包藏禍心而不得逞者)¶
(剽匹/妙翻)内荒酒樂出入無常所與羣居皆家之棄子朝之¶
斥臣(朝直遥/翻下同)必有羊勝伍被之變(羊勝事見十六卷景/帝中二年伍被事見)¶
(十九卷武帝/元狩元年)州司不敢彈糾(州司謂州/刺史之屬)傅相不能匡輔¶