員外散騎侍郎東海奚顯度(散悉亶翻/騎竒寄翻)亦有寵於世祖¶
常典作役課督苛虐捶扑慘毒(捶止橤翻扑/普卜翻擊也)人皆苦之¶
帝嘗戲曰顯度為百姓患比當除之(比毗/寐翻)左右因唱諾¶
即宣㫖殺之尚書右僕射領衛尉卿丹陽尹顔師伯居¶
權日久(孝武大明四年徵顔師伯於歴/城自侍中遷尚書僕射居權要)驕奢淫恣為衣¶
冠所疾帝欲親朝政(朝直/遥翻)庚午以師伯為尚書左僕射¶
解卿尹(解衛尉卿/及丹陽尹)以吏部尚書王彧為右僕射分其權¶
任師伯始懼(彧於/六翻)初世祖多猜忌王公大臣重足屏息¶