中明月悉衆追之士信叔寶馳至其栅柵門閉二人超¶
升其樓各殺數人營中大亂二人斬關以納外兵因縱¶
火焚其三十餘栅烟熖漲天明月奔還須陀回軍奮擊¶
大破之明月以數百騎遁去所俘斬無筭叔寶名瓊以¶
字行¶
十一年春正月增祕書省官百二十員(隋制秘書省監/丞各一人郎四)¶
(人校書郎十二人正字四人著作郎二人佐郎八人校/書郎正字各二人帝增少監一人减校書郎為十人加)¶
(置佐郎四人又置儒林郎十人文林郎二十人増校書/郎員四十人加置楷書郎員二十人凡百一十七人)¶