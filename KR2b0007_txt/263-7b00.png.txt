極也殆將斃矣吾家世襲忠貞(謂自朱邪執宜以/來皆輸力於唐室)勢窮¶
力屈無所愧心大人當遵養時晦(詩酌之篇曰於鑠王/師遵養時晦毛傳曰)¶
(遵率養取晦昧也鄭箋曰文王之用師率殷/之叛國以事紂養是暗昧之君以老其惡)以待其衰¶
奈何輕為沮喪(喪息/浪翻)使羣下失望乎克用悦即命酒奏¶
樂而罷劉夫人無子克用寵姬曹氏生存朂劉夫人待¶
曹氏加厚克用以是益賢之諸姬有子輒命夫人母之¶
夫人教養悉如所生　上以金吾將軍李儼為江淮宣¶
諭使書御札賜楊行密拜行密東面行營都統中書令¶