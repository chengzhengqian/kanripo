陛下恬然不知方謂太平可致(徳宗致亂之/事誠如贄言)陛下以今¶
日之所覩騐往時之所聞孰眞孰虛何得何失則事之¶
通塞備詳之矣(塞悉/則翻)人之情偽盡知之矣上乃遣中使¶
諭之曰朕本性甚好推誠(好呼/到翻)亦能納諫將謂君臣一¶
體全不隄防縁推誠不疑多被姦人賣弄今所致患害¶
朕思亦無它其失反在推誠(此徳宗猜防之心𤼵於言而/不能自掩者也被皮義翻)¶
又諫官論事少能慎宻例自矜衒(少詩沼翻/衒音炫)歸過於朕¶
以自取名朕從卽位以來見奏對論事者甚多大抵皆¶