削平海内皆汝之功吾欲立汝為嗣汝固辭(事見前嗣/祥吏翻)¶
且建成年長為嗣日久吾不忍奪也觀汝兄弟似不相¶
容同處京邑必有紛競(長知兩翻/處昌吕翻)當遣汝還行臺居洛¶
陽自陜以東皆主之(秦王時領陜東道/大行臺陜失冉翻)仍命汝建天子¶
旌旗如漢梁孝王故事(梁孝王事見/漢景帝紀)世民涕泣辭以不¶
欲逺離膝下(離力/智翻)上曰天下一家東西兩都道路甚邇¶
(舊書地理志東都在西/都之東八百五十里)吾思汝即往毋煩悲也將行建¶
成元吉相與謀曰秦王若至洛陽有土地甲兵不可復¶