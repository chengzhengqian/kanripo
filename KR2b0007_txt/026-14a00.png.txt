(曰靡忘羌/帥名也)充國以聞未報靡忘來自歸充國賜飲食遣¶
還諭種人䕶軍以下皆争之曰此反虜不可擅遣充國¶
曰諸君但欲便文自營(師古曰茍取文墨/之便以自營衛)非為公家忠¶
計也語未卒(為于偽翻/卒子恤翻)璽書報令靡忘以贖論後䍐竟¶
不煩兵而下上詔破羌彊弩將軍詣屯所以十二月與¶
充國合擊先零時羌降者萬餘人矣充國度其必壞(度/徒)¶
(洛/翻)欲罷騎兵屯田以待其敝作奏未上(上時/掌翻)㑹得進兵¶
璽書充國子中郎將卬懼使客諌充國曰誠令兵出破¶