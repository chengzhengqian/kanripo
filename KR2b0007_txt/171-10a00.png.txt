奏之帝以問珽珽與陸令萱皆曰實聞有之珽因觧之¶
曰百升者斛也盲老公謂臣也與國同憂饒舌老母似¶
謂女侍中陸氏也且斛律累世大將明月聲震闗西豐¶
樂威行突厥(斛律光字明月羡字豐/樂将即亮翻樂音洛)女為皇后男尚公¶
主謡言甚可畏也帝以問韓長鸞長鸞以為不可事遂¶
寢珽又見帝請間(間古莧翻/又音如字)唯何洪珍在側帝曰前得¶
公啓即欲施行長鸞以為無此理珽未對洪珍進曰若¶
本無意則可既有此意而不决行萬一泄露如何帝曰¶