徃索之終不與㑹帝復迷亂(索山客翻/復扶又翻)皇后奏以駿輔¶
政帝頷之夏四月辛丑皇后召華廙及中書令何劭口¶
宣帝㫖作詔以駿為太尉太子太傅都督中外諸軍事¶
侍中録尚書事詔成后對廙劭以呈帝帝視而無言廙¶
歆之孫劭曽之子也(華歆仕漢魏之間何曽仕魏晉之/間位皆至公二人身名相似也)¶
遂趣汝南王亮赴鎮(趣讀/曰促)帝尋小間問汝南王來未左¶
右言未至帝遂困篤己酉崩于含章殿(年五十五坤之/六三曰含章可)¶
(貞坤以含宏為徳后道也含章殿必在/皇后宫中春秋書公薨于小寢即安也)帝宇量宏厚明¶