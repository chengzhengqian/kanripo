(林見一百/八十卷)化及智及冒禁與突厥交市帝怒將斬之已¶
解衣辮髪既而釋之賜述為奴智及弟士及以尚主之¶
故常輕智及惟化及與之親昵述卒帝復以化及為右¶
屯衛將軍智及為將作少監(為化及兄弟為逆/張本復扶又翻)　李密¶
之亡也往依郝孝徳(考異曰韓昱壺關錄曰大業十一/年正月歴亭鎮將王該認形狀獲)¶
(李密送宇文述密佯患足疾防守者一日不行一二十/里忽至一澗水深岸險密跛足寅緣佯足蹷返撲而墜)¶
(乃至良乆狀若未蘇防守者又無計下取之遂以手中/鏘㦸引之密以手援㦸佯作失勢推㦸向水守者以危)¶
(岸手探不住遂即放却密即得鎗擉守者二人俱斃遂/投郝孝徳於平原按密楊𤣥感之黨前已詐亡防者豈)¶