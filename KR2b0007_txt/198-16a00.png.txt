下多所貶黜其人詣闕稱寃者前後相屬(屬之/欲翻)上令褚¶
遂良類狀以聞上親臨决以能進擢者二十人以罪死¶
者七人流以下除免者數百千人　二月乙未上發并¶
州三月己巳車駕還京師(并州至京師一/千三百六十里)上謂李靖曰¶
吾以天下之衆困於小夷何也靖曰此道宗所解(觧户/買翻)¶
上顧問江夏王道宗具陳在駐驆時乘虚取平壤之言¶
上悵然曰當時匆匆吾不憶也(是役也不唯不用乘虚/取平壤之䇿乘勝取烏)¶
(骨之䇿亦/不用也)　上疾未全平欲專保養庚午詔軍國機務¶