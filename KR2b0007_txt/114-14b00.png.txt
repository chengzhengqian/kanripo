軍事車騎大將軍凉州刺史鎮姑臧徴王尚還長安凉¶
州人申屠英等遣主簿胡威詣長安請留尚興弗許威¶
見興流涕言曰臣州奉戴王化於兹五年(隆安五年九/月吕隆降秦)¶
(至是猶/未五朞)土宇僻逺威靈不接士民嘗膽抆血共守孤城¶
(抆武粉翻又/文運翻拭也)仰恃陛下聖徳俯杖良牧仁政克自保全¶
以至今日陛下奈何乃以臣等貿馬三千匹羊三萬口¶
(貿音茂易/也市賣也)賤人貴畜(畜許/又翻)毋乃不可若軍國須馬直煩¶
尚書一符臣州三千餘户各輸一馬朝下夕辦何難之¶