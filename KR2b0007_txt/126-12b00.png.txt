既而以皇孫世嫡不當為藩王乃止(觀此則魏世祖/立孫之意定矣)時¶
濬生四年聰達過人魏主愛之常置左右徙秦王翰為¶
東平王燕王譚為臨淮王楚王建為廣陽王吳王余為¶
南安王(翰等皆魏主子以國/王徙封郡王當考)帝使沈慶之徙彭城流民¶
數千家于𤓰歩征北參軍程天祚徙江西流民數千家¶
於姑孰(彭城江西流民皆/避魏寇而南者)　帝以吏部郎王僧綽為侍¶
中僧綽曇首之子也(曇首輔政于元嘉/之初曇徒含翻)幼有大成之度¶
衆皆以國噐許之好學有思理(好呼到翻思相吏翻/思理猶言思致也)練¶