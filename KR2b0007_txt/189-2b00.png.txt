(子始畢處羅之弟厥九勿/翻可從刋入聲汗音寒)士馬雄盛有慿陵中國之志¶
妻隋義成公主公主從弟善經(從才/用翻)避亂在突厥與王¶
世充使者王文素共説頡利曰(使䟽吏翻下/同説式芮翻)昔啓民為¶
兄弟所逼脱身奔隋頼文皇帝之力有此土宇(事見隋/文帝紀)¶
子孫享之今唐天子非文皇帝子孫可汗宜奉楊政道¶
以伐之(楊政道時/居定襄)以報文皇帝之徳頡利然之上以中¶
國未寧待突厥甚厚而頡利求請無厭(厭於/鹽翻)言辭驕慢¶
甲戌突厥冦汾隂(汾隂縣木屬蒲州/時為泰州治所)　唐兵圍洛陽掘¶