光順為義豐王(樂考異曰舊傳為安/  王今從唐厯統紀)　甲子太后命始¶
祖墓曰德陵睿祖墓曰喬陵嚴祖墓曰節陵肅祖墓曰¶
簡陵烈祖墓曰靖陵顯祖墓曰永陵改章德陵為昊陵¶
顯義陵為順陵　追復李君羡官爵(君羡誅見一百九/十九卷太宗貞觀)¶
(二十/二年)　夏四月壬寅朔日有食之　癸卯制以釋教開¶
革命之階(謂大雲/經也)升於道教之上　命建安王攸宜留¶
守長安(守式/又翻)　丙辰鑄大鍾置北闕　五月以岑長倩¶
為武威道行軍大摠管擊吐蕃中道召還軍竟不出¶