新舊相合(新者繼至之兵/舊者敗歸之兵)鉦鼓聲聞數十里(聞音/問)復冦¶
大度河(復扶/又翻)與唐夾水而軍詐云求和又自上下流濳¶
濟與景復戰連日西川援軍不至而蠻衆日益景復不¶
能支軍遂潰　十二月党項回鶻冦天徳軍　感化軍¶
奏羣盜冦掠(感化軍治徐州羣/盜龎勛餘黨也)州縣不能禁勑兖鄆等¶
道出兵討之　南詔乘勝陷黎州入邛崍闗攻雅州大¶
度河潰兵奔入邛州(九域志雅州東北至邛州一百六/十里大度河潰兵黄景復之軍也)¶
成都驚擾民爭入城或北奔它州城中大為守偹而塹¶