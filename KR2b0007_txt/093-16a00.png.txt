姦逆未彰自臣等有識以上皆所未悟與札無異既悟¶
其姦札便以身許國尋取梟夷(事見上太寜二/年梟堅堯翻)臣謂宜¶
與周戴同例郗鑒以為周戴死節周札延冦事異賞均¶
何以勸沮(沮在/吕翻)如司徒議謂往年有識以上皆與札無¶
異則譙王周戴皆應受責何贈諡之有今三臣既褒則¶
札宜受貶明矣導曰札與譙王周戴雖所見有異同皆¶
人臣之節也鑒曰敦之逆謀履霜日久(易曰履霜/堅冰至)縁札¶
開門令王師不振若敦前者之舉義同桓文則先帝可¶