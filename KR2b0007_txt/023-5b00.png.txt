都尉同母兄怨遂不肻復㑹單于庭(復扶/又翻)是歲單于病¶
且死謂諸貴人我子少不能治國立弟右谷蠡王(少詩/照翻)¶
(治直之翻谷/蠡音鹿黎)及單于死衛律等與顓渠閼氏謀(顓渠閼/氏單于)¶
(之正室也位/大閼氏上)匿其䘮矯單于令更立子左谷蠡王為壺¶
衍鞮單于(更工/衡翻)左賢王右谷蠡王怨望率其衆欲南歸¶
漢恐不能自致即脅盧屠王欲與西降烏孫(降户/江翻)盧¶
屠王告之單于使人驗問右谷蠡王不服反以其罪罪¶
盧屠王國人皆寃之于是二王去居其所不復肻㑹龍¶