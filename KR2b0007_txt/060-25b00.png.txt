等曰卿等放兵縱横欲何為乎(横戸/孟翻)傕等曰董卓忠於¶
陛下而無故為吕布所殺臣等為卓報讎(為于/偽翻)非敢為¶
逆也請事畢詣廷尉受罪傕等圍門樓共表請司徒王¶
允出問太師何罪允窮蹙乃下見之己未赦天下以李¶
傕為揚武將軍郭汜為揚烈將軍(揚武將軍始於建武/之初馬成為之揚烈)¶
(將軍蓋始/於是時)樊稠等皆為中郎將傕等收司𨽻校尉黄琬¶
殺之初王允以同郡宋翼為左馮翊王宏為右扶風(允/太)¶
(原/人)傕等欲殺允恐二郡為患乃先徴翼宏宏遣使謂翼曰¶