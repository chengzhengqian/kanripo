列矦畢已受封詔定元功十八人位次(師古曰謂蕭何/曹參張敖周勃)¶
(樊噲酈商奚涓夏矦嬰灌嬰傅寛靳歙王陵陳武王吸/薛歐周昌丁復蟲達自第一至十八也余謂此但定蕭)¶
(何等元功十八人位次耳至呂后時乃詔作髙祖功臣/位次凡一百四十餘人師古所謂自蕭何至蟲達十八)¶
(人呂后所定位次也張敖於髙祖九年始自趙王廢為/宣平侯安得預元功十八人之數㢤故師古註功臣位)¶
(次云張耳及敖並為無大功盖以魯/元之故呂后曲升之耳此説則得之)皆曰平陽侯曹參¶
身被七十創攻城畧地功冣多宜第一(被皮義翻/創初良翻)謁者¶
闗内侯鄂千秋進曰羣臣議皆誤(鄂本出姬姓晉鄂侯/之後闗内侯位次列)¶
(侯爵第十九師古曰言有/侯號而居京畿無國邑)夫曹參雖有野戰略地之功¶