泉撃湘州分給兵糧刻日就道僧辯以竟陵部下未盡¶
至欲俟衆集然後行與泉入白繹求申期(申重也重/為期日)繹¶
疑僧辯觀望案劒厲聲曰卿憚行拒命欲同賊邪今日¶
唯有死耳因斫僧辯中其左髀(中竹/仲翻)悶絶久之方蘓即¶
送獄泉震怖不敢言(怖普/布翻)僧辯母徒行流涕入謝自陳¶
無訓繹意解賜以良藥故得不死丁夘鮑泉獨将兵伐¶
湘州(將即亮翻日考異曰太清紀作八/日或者八  受命丁夘乃行也)　陸緝等競為¶
暴掠吳人不附宋子仙自錢塘旋軍擊之(時宋子仙攻/戴僧逷屯錢)¶