斤然後徐往内外擊之蔑不濟矣故夏王堅守以待之¶
魏主患之(患其不/出戰也)乃退軍以示弱遣娥清及永昌王健¶
帥騎五千西掠居民(帥讀曰率騎/竒寄翻下同)魏軍士有得罪亡犇¶
夏者言魏軍糧盡士卒食菜輜重在後步兵未至宜急¶
擊之夏主從之(使魏主用間亦不如是之/巧殆天啟之也重直用翻)甲辰將步騎¶
三萬出城長孫翰等皆言夏兵步陳難陷(陳讀/曰陣)宜避其¶
鋒魏主曰吾逺來求賊惟恐不出今既出矣乃避而不¶
撃彼奮我弱非計也遂收衆偽遁引而疲之夏兵為兩¶