平日罕頒賜至是大出金帛以取悦於士卒或告天䇿¶
左司馬希崇流言惑衆反狀已明請殺之希廣曰吾自¶
害其弟何以見先王於地下(希崇與希萼通謀者也當/斷不斷反受其亂希廣之)¶
(亡宜/矣)馬軍指揮使張暉將兵自它道擊朗州至龍陽(龍/陽)¶
(縣屬朗州隋所置也取龍陽州以名縣九域志在朗州/東南八十五里宋白曰龍陽故漢索縣地吴分其地立)¶
(龍陽/縣)聞彦瑫敗退屯益陽希萼又遣指揮使朱進忠等¶
將兵三千急攻益陽張暉紿其衆曰我以麾下出賊後¶
汝輩留城中待我相與合勢擊之既出遂自竹頭市遁¶