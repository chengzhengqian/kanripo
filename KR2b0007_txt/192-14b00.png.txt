甚於受刑如不知愧一禽獸耳殺之何益　辛丑天節¶
將軍燕郡王李藝據涇州反(宜州道為天節軍置/將軍一人燕因肩翻)藝之¶
初入朝也(武徳五年藝引兵與太子建成/㑹討劉黑闥遂入朝朝直遙翻)恃功驕倨秦¶
王左右至其營藝無故敺之(敺烏/口翻)上皇怒收藝繫獄既¶
而釋之上即位藝内不自安曹州妖巫李五戒(妖於/驕翻)謂¶
藝曰王貴色已發勸之反藝乃詐稱奉宻敕勒兵入朝¶
遂引兵至豳州豳州治中趙慈皓馳出謁之(諸州治中/即别駕)¶
藝入據豳州詔吏部尚書長孫無忌等為行軍總管以¶