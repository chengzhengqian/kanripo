收豆麥以益軍糧魯未下而食猶乏今既無所因且斜¶
谷阻險難以進退轉運必見鈔截(鈔楚/交翻)多留兵守要則¶
損戰士不可不熟慮也帝從羣議真復表從子午道(復/扶)¶
(又/翻)羣又陳其不便并言軍事用度之計詔以羣議下真¶
真據之遂行(詔以議下真將與之商度可否也真銳/於出師遂以詔為據而行下遐稼翻)¶
八月辛巳帝行東巡乙未如許昌　漢丞相亮聞魏兵¶
至次于成固赤坂以待之(赤坂在今洋州東二十里龍/亭山坂色正赤魏兵泝漢水)¶
(及從子午道入者皆㑹/于成固故於此待之)召李嚴使將二萬人赴漢中表¶