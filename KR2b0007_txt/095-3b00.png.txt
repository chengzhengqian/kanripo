王藉陛下威畧所向輙克而天下皆言其英武亞於陛¶
下且其資性不仁見利忘義父子並據權位埶傾王室¶
而耿耿常有不滿之心近於東宮侍宴有輕皇太子之¶
色臣恐陛下萬年之後不可復制也(復扶/又翻)勒黙然始命¶
太子省可尚書奏事(省悉/景翻)且以中常侍嚴震參綜可否¶
惟征伐斷斬大事乃呈之(斷丁/亂翻)于是嚴震之權過於主¶
相(相息/亮翻)中山王虎之門可設雀羅矣(漢書曰翟公為廷/尉賓客填門及廢)¶
(門外可設雀羅師古注/云言其寂静無人行也)虎愈怏怏不悅(為後虎殺徐光/程遐張本怏於)¶