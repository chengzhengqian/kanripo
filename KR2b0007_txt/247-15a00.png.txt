今成徳魏博雖盡節效順亦不過圍一城攻一堡係纍¶
穉老而已(纍倫追翻/穉直二翻)若使河陽萬人為壘窒天井之口¶
(天井闗在澤州晉城縣南亦名太行闗闗南有天井/泉三所故名杜牧此說欲杜潞人之南窺懹洛也)髙¶
壁深塹勿與之戰只以忠武武寧兩軍(忠武陳許兵/武寧徐州兵)帖¶
以青州五千精甲宣潤二千弩手徑擣上黨不過數月¶
必覆其巢穴矣時徳裕制置澤潞亦頗采牧言　上雖¶
外尊寵仇士良内實忌惡之(惡烏/路翻)士良頗覺之遂以老¶
病求散秩詔以左衛上將軍兼内侍監知省事(知内侍/省事)¶