待(與軍士期有先至遮虜/障者留駐以待後至也)夜半時擊鼓起士鼓不鳴陵¶
與韓延年俱上馬壯士從者十餘人虜騎數千追之韓¶
延年戰死陵曰無面目報陛下遂降軍人分散脱至塞¶
者四百餘人陵敗處去塞百餘里(史記正義曰遮虜障西/北百八十里直居延)¶
(北長老相傳云/是李陵戰處)邊塞以聞上欲陵死戰後聞陵降上怒¶
甚責問陳步樂步樂自殺羣臣皆罪陵上以問太史令¶
司馬遷遷盛言陵事親孝與士信常奮不顧身以狥國¶
家之急(師古曰狥營/也一曰從也)其素所畜積也(言其胷中素所畜/積者如上所言也)¶