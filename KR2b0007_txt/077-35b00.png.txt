(本/翻)分統部衆為十族(按魏書官氏志毛統國有九十九/姓至鄰七分國人使諸兄弟各攝)¶
(領之乃分其氏以兄為紇骨氏後改為胡氏次兄為普/氏後改為周氏次兄為抜抜氏後改為長孫氏弟為逹)¶
(奚氏後改為奚氏次弟為伊婁氏後改為伊氏次弟為/丘敦氏後改為丘氏次弟為侯氏後改為亥氏七族之)¶
(興自此始也又命叔父之𦙍曰乙旃氏後改為叔孫氏/又命䟽族為車惃氏後改為車氏凡與托抜氏為十姓)¶
(百世不/通婚)鄰老以位授其子詰汾使南遷遂居匈奴故地¶
詰汾卒力㣲立復徙居定襄之盛樂(漢定襄郡有成樂/縣後漢屬雲中郡)¶
(建安二十年併雲中定襄五原朔方為新興郡郡止置/一縣以屬新興而盛樂故縣弃之荒外故力㣲得居之)¶
(後魏既盛南都平城置盛樂宫於其地/永熈中又置盛樂郡復扶又翻)部衆浸盛諸部皆¶