於鄴魏主曰叔孫建等入青州民皆藏避攻城不下彼¶
素服卿威信(雍先聚兵河濟/之間雍于容翻)今遣卿助之乃以雍為青¶
州刺史給雍騎使行募兵以取青州魏兵濟河向青州¶
者凡六萬騎(騎竒/寄翻)刁雍募兵得五千人撫慰土民皆送¶
租供軍　柔然冦魏邊二月戊辰魏築長城自赤城西¶
至五原延袤二千餘里(袤音/茂)備置戍卒以備柔然　丁¶
丑太皇太后蕭氏殂　河西王蒙遜及吐谷渾王阿柴¶
皆遣使入貢(使疏/吏翻)庚辰詔以䝉遜為都督涼秦河沙四¶