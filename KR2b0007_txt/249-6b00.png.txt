租稅(鄜音膚復方/目翻量音良)曏由邊將貪鄙致其怨叛自今當更¶
擇㢘良撫之若復致侵叛當先罪邊將後討冦虜　吐¶
蕃論恐熱殘虐所部多叛拓跋懷光使人說誘之(說式/芮翻)¶
(誘以乆翻/導引也)其衆或散居部落或降於懷光恐熱勢孤乃¶
揚言于衆曰吾今入朝于唐借兵五十萬來誅不服者¶
然後以渭州為國城請唐冊我為贊普誰敢不從五月¶
恐熱入朝上遣左丞李景讓就禮賔院問所欲恐熱氣¶
色驕倨言語荒誕(誕徒旱翻/誇大也)求為河渭節度使上不許¶