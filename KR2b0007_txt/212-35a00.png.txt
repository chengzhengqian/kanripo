司徒申王撝薨贈諡惠莊太子　羣臣屢上表請封禪¶
(上時/掌翻)閏月丁卯制以明年十一月十日有事于泰山時¶
張説首建封禪之議而源乾曜不欲為之由是與説不¶
平　是嵗契丹王李鬱干卒弟吐干襲位(卒子恤翻吐/從暾入聲)¶
十三年春二月庚申以御史中丞宇文融兼户部侍郎¶
制以所得客户税錢均充所在常平倉本又委使司與¶
州縣議作勸農社(使司勸農使司/也使疏吏翻)使貧富相恤耕耘以¶
時　乙亥更命長從宿衛之士曰彍騎(彍虚郭翻/引滿曰彍)分𨽻¶