　臣光曰王者之於戎狄叛則討之服則舍之(舍讀/曰捨)今¶
　樓蘭王既伏其罪又從而誅之後有叛者不可得而¶
　懐矣必以為有罪而討之則宜陳師鞠旅(毛詩注曰/鞠告也將)¶
　(戰之日陳其師/旅誓告之也)明致其罰今乃遣使者誘以金幣而¶
　殺之後有奉使諸國者復可信乎(復扶/又翻)且以大漢之¶
　彊而為盜賊之謀於蠻夷不亦可羞哉論者或美介¶
　子以為竒功過矣¶
五年夏大旱　秋罷象郡分屬鬰林牂柯(班志鬱林故/秦桂林郡)¶