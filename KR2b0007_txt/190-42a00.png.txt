(舊李靖傳云屯當塗/今皆從髙祖實録)陳正通徐紹宗將步騎三萬屯青¶
林山(水經注即水出廬江郡之東陵鄉禹貢所謂過九/江至於東陵者也西南流水積為湖湖西有青林)¶
(山又今當塗縣/東南有青山)仍於梁山連鐵鏁以斷江路(斷丁/管翻)築却¶
月城延袤十餘里(袤音/茂)又結壘江西以拒官軍孝恭與¶
李靖帥舟師次舒州李世勣帥步卒一萬度淮拔夀陽¶
次硤石(帥讀/曰率)慧亮等堅壁不戰孝恭遣竒兵絶其糧道¶
慧亮等軍乏食夜遣兵薄孝恭營孝恭堅卧不動孝恭¶
集諸將議軍事皆曰慧亮等擁彊兵據水陸之險攻之¶