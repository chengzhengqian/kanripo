宜陽成臯(韓之宜陽西接境於秦當函谷出兵之路成/臯春秋鄭之制邑亦曰虎牢戰國時為鄭之)¶
(屛蔽皆韓之地班志宜陽/屬𢎞農郡成臯屬河南郡)今兹効之明年復求割地(復/扶)¶
(乂/翻)與則無地以給之不與則棄前功受後禍且大王之¶
地有盡而秦求無己以有盡之地逆無己之求此所謂¶
市怨結禍者也(市買也凡以物/買賣貿易曰市)不戰而地已削矣鄙諺¶
曰寜為雞口無為牛後(諺魚變翻俗言也史記正義曰/雞口雖小猶進食牛後雖大乃)¶
(出糞爾雅翼曰蘇秦説韓王寧為雞尸無為牛從尸主/也一羣之主所以将衆也從從物者也謂牛子也随羣)¶
(而往制不在我者也言寜為雞中之主不/為牛子之從後也此本諸延篤注戰國䇿)夫以大王之¶