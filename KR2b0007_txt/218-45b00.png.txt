太后之妹也上皇所念(𤣥宗幼失昭成后母視良娣祖/母鞠愛篤備帝即位封為鄧國)¶
(夫人其子去逸生良娣/泌毗必翻娣大計翻)朕欲使正位中宫以慰上皇心¶
何如對曰陛下在靈武以群臣望尺寸之功故踐大位¶
非私己也至於家事宜待上皇之命不過晚嵗月之間¶
耳上從之(史言李泌能/引君當道)　南詔乗亂陷越嶲㑹同軍據¶
清溪闗(越巂郡巂州㑹同軍當在越巂㑹川縣當瀘津/闗要路清溪闗在大定城北  考異曰唐歴是)¶
(月吐蕃陷巂州新傳是嵗閤羅鳯乗舋取/巂州㑹同軍云云蓋二國兵共陷巂州也)尋傳驃國皆¶
降之(新書尋傳蠻俗無絲纊跣履荆棘不以為苦射豪/豬生食其肉戰以竹籠頭如兠鍪驃古朱波也在)¶