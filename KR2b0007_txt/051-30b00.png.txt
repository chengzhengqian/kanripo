上聞北海郎顗精於隂陽之學(姓譜魯懿公孫費伯城/郎因居之子孫以為氏)¶
(顗魚/豈翻)¶
二年春正月詔公車徴顗問以災異顗上章曰三公上¶
應台階下同元首(賢曰春秋元命包曰魁下六星兩兩/而比曰三台前書音義曰泰階三台)¶
(也又黄帝泰階六符經曰泰階者天之三階也上階為/天子中階為諸侯公卿大夫下階為士庶人三階平則)¶
(隂陽和風雨時尚書曰君為元首臣作股肱/言三公上象天之台階下與人君同體也)政失其道¶
則寒隂反節今之在位競託高虛納累鍾之奉(奉與俸/同音扶)¶
(用/翻)亡天下之憂(亡古/無字)棲遲偃仰(小雅北山之詩曰或栖/遲偃仰毛公曰棲遲遊)¶