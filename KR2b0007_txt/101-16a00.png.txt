王珣爲主簿每事必與二人謀之府中爲之語曰髯參軍¶
短主簿(以超多髯而珣短也/掾于絹翻郗丑之翻)能令公喜能令公怒(令力/呈翻)¶
温氣槩高邁罕有所推與超言常自謂不能測傾身待¶
之超亦深自結納珣導之孫也與謝𤣥皆爲温掾温俱¶
重之曰謝掾年四十必擁旄杖節王掾當作黑頭公皆¶
未易才也(易以/豉翻)𤣥奕之子也(升平二年/謝奕卒)　以西中郎將¶
袁真都督司冀并三州諸軍事北中郎將庾希都督青¶
州諸軍事　癸卯燕人拔宻城(宻縣漢屬河南/郡晉屬滎陽郡)劉遠犇¶