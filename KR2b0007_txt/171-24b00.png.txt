萱猶恐齊主溺於近習(溺奴/狄翻)欲引后黨為援乃請以胡¶
后兄君瑜為侍中中領軍又徴君瑜兄梁州刺史君璧¶
(元魏置梁州/於大梁城)欲以為御史中丞令萱聞而懐怒百方排¶
毁出君瑜為金紫光禄大夫觧中領軍(出者自内省出/就朝列金紫光)¶
(禄大夫本晉之左右光禄大夫假金章紫綬後遂於左/右光禄大夫之下又置光禄大夫而光禄大夫假銀印)¶
(青綬者為銀青光禄大夫後齊制金紫光禄大夫從二/品中領軍第三品君瑜既觧中領軍有品秩而無職事)¶
君璧還鎮梁州胡后之廢頗亦由此釋王子冲不問珽¶
日以益踈諸宦者更共譖之帝以問陸令萱令萱憫黙¶