者也故設官分職以為民也(為于/偽翻)當擇賢才而用之豈¶
以新舊為先後哉必也新而賢舊而不肖安可捨新而¶
取舊乎今不論其賢不肖而直言嗟怨豈為政之體乎¶
　詔民間不得妄立妖祠(妖於/驕翻)自非卜筮正術其餘雜¶
占悉從禁絶　上於𢎞文殿聚四部書二十餘萬巻(歐/陽)¶
(修曰厯代盛衰文章與時髙下然其變態百出不可窮/極何其多也自漢以來史官列其名氏篇第以為六藝)¶
(七畧至唐始分為四類曰經史子集以甲/乙丙丁為次謂之四庫書亦曰四部書)置𢎞文館於¶
殿側(唐㑹要武徳四年於門下省置修文館至九年三/月改為𢎞文館至其年九月太宗即位於𢎞文殿)¶