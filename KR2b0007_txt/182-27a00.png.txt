(𢎞考異曰隋帝紀作李/  今從唐書薛舉傳)有衆十萬自稱唐王　三月壬¶
子帝行幸涿郡士卒在道亡者相繼癸亥至臨渝宫(隋/志)¶
(北平郡盧龍縣有臨/渝宫諭音俞又音榆)禡祭黄帝(鄭𤣥曰禡師祭也在野/曰禡應劭曰黄帝戰于)¶
(阪泉以定天下故祭以求福祥杜佑曰禡師祭也為兵/禱也其神葢蚩尤或云黄帝北齊之制天子親征將屇)¶
(戰所卜剛日備𤣥牲列軍容設於辰地為墠而禡祭大/司馬奠矢有司奠毛血樂奏大濩之音禮畢徹牲柴燎)¶
(按記王制天子出征禡於所征之地其禮/亡矣杜佑所載者北齊之禮耳禡馬嫁翻)斬叛軍者以¶
釁鼓(斬人以/血塗鼓)亡者亦不止　夏四月榆林太守成紀董¶
純(帝改勝州為榆林郡隋志成/紀縣屬天水郡守式又翻)與彭城賊帥張大虎戰¶