(又/翻)德威乃以聞於晉王　千秋嶺道險狹錢傳瓘使人¶
伐木以斷吳軍之後而擊之(斷音/短)吳軍大敗虜李濤及¶
士卒三千餘人以歸　己亥晉劉光濬拔燕平州執刺¶
史張在吉五月光濬攻營州刺史楊靖降(宋白曰平州/東北至營州)¶
(六百九/十里)　乙巳蜀主以兵部尚書王鍇為中書侍郎同¶
平章事(鍇口/駭翻)　楊師厚與劉守竒將汴滑徐兗魏博邢¶
洺之兵十萬大掠趙境(楊師厚以燕晉/交兵乗虚掠趙)師厚自柏鄉入¶
攻土門趣趙州守竒自貝州入趣冀州(九域志柏鄉北/至趙州七十餘)¶