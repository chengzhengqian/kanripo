新店入民趙光奇家問百姓樂乎對曰不樂上曰今嵗¶
頗稔何為不樂(樂音/洛)對曰詔令不信前云兩税之外悉¶
無他徭今非税而誅求者殆過于税後又云和糴而實¶
强取之(强其/良翻)曾不識一錢始云所糴粟麥納于道次今¶
則遣致京西行營動數百里車摧馬斃破産不能支愁¶
苦如此何樂之有每有詔書優恤徒空文耳恐聖主深¶
居九重皆未知之也上命復其家(復方目翻復除也/除其家賦役也)¶
　臣光曰甚矣唐德宗之難寤也自古所患者人君之¶