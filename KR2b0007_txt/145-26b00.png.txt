(誘者開之以生路脅者威之以纆索/杻械示將拷訊之款誠也誘音酉)灋度盛陳拷訊之¶
具詰翂曰爾求代父敕已相許審能死不(所謂脅之也/拷音考詰去)¶
(吉翻不/讀曰否)且爾童騃若為人所教亦聽悔異(騃五駭翻所/謂誘之也悔)¶
(異猶律文/所謂飜異)翂曰囚雖愚幼豈不知死之可憚顧不忍見¶
父極刑故求代之此非細故奈何受人教邪明詔聽代¶
不異登仙豈有回貳(反前說為回/異前說為貳)灋度乃更和顔誘之¶
曰主上知尊矦無罪行當得釋觀君足為佳童今若轉¶
辭幸可父子同濟翂曰父掛深劾必正刑書囚瞑目引¶