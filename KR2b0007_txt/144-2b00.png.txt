奈何使私奴索天子羽林(索山/客翻)烈頭可得羽林不可得¶
禧怒以烈為恒州刺史(恒户/登翻)烈不願出外固辭不許遂¶
稱疾不出(卧私第/不出也)烈子左中郎將忠領直閤(北齊左右/衛有直閤)¶
(屬官有朱衣直閤直閤將/軍直寢直齋直後之屬)常在魏主左右烈使忠言於¶
魏主曰諸王專恣意不可測宜早罷之自攬權綱北海¶
王詳亦密以禧過惡白帝且言彭城王勰大得人情不¶
宜乆輔政(勰音/協)帝然之時將礿祭(宗廟之祭春曰礿礿/余若翻薄也春物始)¶
(生其祭/尚薄)王公並齋於廟東坊帝夜使于忠語烈明旦入¶