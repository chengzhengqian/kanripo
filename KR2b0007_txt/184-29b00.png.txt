即帥衆歸之以柳生為車騎大將軍起兵五日逺近歸¶
附者至數萬人遂帥衆向巴陵景珍遣徐徳基帥郡中¶
豪傑數百人出迎(幟昌志翻帥讀/曰率騎竒寄翻)未及見銑柳生與其¶
黨謀曰我先奉梁公勲居第一今巴陵諸將皆位高兵¶
多我若入城返出其下不如殺徳基質其首領(將即亮/翻質音)¶
(致/)獨挾梁公進取郡城則無出我右者矣遂殺徳基入¶
白銑銑大驚曰今欲撥亂反正忽自相殺吾不能為若¶
主矣因步出軍門柳生大懼伏地請罪銑責而赦之陳¶