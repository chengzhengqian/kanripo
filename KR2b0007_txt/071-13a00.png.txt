(書法類/如此)亮使郝昭鄉人靳詳於城外遥說昭(靳於焮翻/說輸芮翻)¶
(下/同)昭於樓上應之曰魏家科法卿所練也(科條也/練習也)我之¶
為人卿所知也我受國恩多而門户重卿無可言者但¶
有必死耳卿還謝諸葛便可攻也詳以昭語告亮亮又¶
使詳重說昭(重直/用翻)言人兵不敵空自破滅昭謂詳曰前¶
言已定矣我識卿耳箭不識也詳乃去亮自以有衆數¶
萬而昭兵纔千餘人又度東救未能便到(魏兵救陳倉/者自東來故)¶
(曰東救度/徒洛翻)乃進兵攻昭起雲梯衝車以臨城昭於是以¶