(力以營築亭徼/也徼吉弔翻)上又幸甘泉立泰一祠壇所用祠具如¶
雍一畤而有加焉(雍有五畤今祠太一所用如雍一畤/之祠具也有加者加醴棗脯之屬)¶
五帝壇環居其下四方地為醊食羣神從者及北斗云¶
(説文醊祭酎也師古曰謂聮屬而祭/也醊竹芮翻食讀曰飤從才用翻)十一月辛巳朔冬¶
至昧爽(昧冥也爽眀也謂日尚/昧昧而天色漸眀也)天子始郊拜泰一朝朝¶
日夕夕月則揖(應劭曰天子春朝日秋夕月朝日以朝/夕月以夕臣瓉曰漢儀注郊泰畤皇帝)¶
(平旦出竹宮東向揖日其夕西南向揖月便用郊日不/用春秋也師古曰春朝朝日秋暮夕月盖常禮郊奉畤)¶
(而揖日月此又别儀/朝朝下直遥翻下同)其祠列火滿壇壇旁亨炊具(亨讀/曰烹)¶