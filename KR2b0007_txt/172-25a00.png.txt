守髙壁(高壁嶺名在雀䑕谷南括地志汾州靈石縣有/髙壁嶺杜佑曰在縣東南宋白曰靈石縣東南)¶
(有髙壁嶺雀䑕谷汾水/關皆汾西險固之所)餘衆保洛女砦(砦與寨同柴/夬翻下同)周¶
主引軍向高壁阿那肱望風退走齊王憲攻洛女砦㧞¶
之有軍士告阿那肱招引西軍齊主令侍中斛律孝卿¶
檢校孝卿以為妄還至晉陽阿那肱腹心復告阿那肱¶
謀反(復扶/又翻)又以為妄斬之乙卯齊主詔安徳王延宗廣¶
寜王孝珩募兵延宗入見(珩音行見/賢遍翻)齊主告以欲向北¶
朔州(後魏太和中置朔州於定㐮故城髙齊天保於馬/邑西南置朔州相去三百八十里故定㐮古城之)¶