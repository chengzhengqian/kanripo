船有算(船算及鹽鐵器並見/上卷四年彊其兩翻)商者少物貴(少詩/沼翻)上由是¶
不悦卜式　初司馬相如病且死有遺書頌功德言符¶
瑞勸上封泰山上感其言會得寳鼎上乃與公卿諸生¶
議封禪封禪用希曠絶莫知其儀而諸方士又言封禪¶
者合不死之名也(漢書作古/不死之名)黄帝以上封禪皆致怪物¶
與神通秦皇帝不得上封陛下必欲上稍上即無風雨¶
遂上封矣(上時掌翻師/古曰稍漸也)上於是乃令諸儒采尚書周官¶
王制之文草封禪儀數年不成上以問左内史兒寛寛¶