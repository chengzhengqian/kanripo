當無見踰者裕笑曰卿能自屈吾事濟矣即於坐署主¶
簿(坐讀/曰座)孟昶勸桓𢎞其日出獵天未明開門出獵人昶¶
與劉毅劉道規帥壯士數十人直入(帥讀曰/率下同)𢎞方噉粥¶
即斬之因收衆濟江(噉徒/濫翻)裕使毅誅刁𢎞先是裕遣同¶
謀周安穆入建康報劉邁(先悉/薦翻)邁雖酬許意甚惶懼安¶
穆慮事泄乃馳歸𤣥以邁為竟陵太守邁欲亟之郡是¶
夜𤣥與邁書曰北府人情云何卿近見劉裕何所道邁¶
謂𤣥已知其謀晨起白之𤣥大驚封邁為重安侯(重直/龍翻)¶