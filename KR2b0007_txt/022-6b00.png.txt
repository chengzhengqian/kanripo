三月趙敬肅王彭祖薨彭祖取江都易王所幸淖姬(彭祖/景帝)¶
(子前二年封廣川五年徙趙淖姬/事見十九卷元狩二年淖奴教翻)生男號淖子時淖姬兄¶
為漢宦者上召問淖子何如對曰為人多欲上曰多欲不¶
宜君國子民問武始矦昌(昌亦彭祖之子班/志武始縣屬魏郡)曰無咎無譽¶
(譽音/余)上曰如是可矣遣使者立昌為趙王夏大旱　上¶
居建章宫見一男子帶劒入中龍華門疑其異人命收之¶
男子捐劒走逐之弗獲上怒斬門候(門候掌宫門出入/之禁續漢志秩六)¶
(百/石)冬十一月發三輔騎士大搜上林閉長安城門索(臣/瓉)¶