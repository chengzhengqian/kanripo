(也坐徂卧翻慎/姓也古有慎到)慎夫人怒不肯坐上亦怒起入禁中盎¶
因前説曰臣聞尊卑有序則上下和今陛下既已立后¶
慎夫人乃妾妾主豈可與同坐哉且陛下幸之即厚賜¶
之陛下所以為慎夫人適所以禍之也(為于/偽翻)陛下獨不¶
見人彘乎(人彘事見上/卷恵帝元年)於是上乃説(説讀/曰悦)召語慎夫人¶
(語牛/倨翻)慎夫人賜盎金五十斤　賈誼説上曰管子曰(管/子)¶
(管仲/之書)倉廩實而知禮節衣食足而知榮辱民不足而可¶
治者自古及今未之嘗聞(治直之/翻下同)古之人曰一夫不耕¶