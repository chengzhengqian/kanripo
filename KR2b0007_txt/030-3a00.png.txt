曰陛下至徳仁厚而嘉氣尚凝(師古曰凝/謂不通也)隂陽不和殆¶
吏多苛政部刺史或不循守條職(師古曰刺史所察本/有六條今則踰越故)¶
(事信意舉劾妄為苛刻也漢官典職儀云刺史班宣周/行郡國省察治状黜陟能否斷治寃獄以六條問事非)¶
(條所問即不省一條强宗豪右田宅踰制以彊陵弱以/衆暴寡二條二千石不奉詔書遵承典制倍公向私旁)¶
(詔牟利侵漁百姓聚歛為姦三條二千石不恤疑獄風/厲殺人怒則任刑喜則淫賞煩擾刻暴剥截黎元為百)¶
(姓所疾山崩石裂妖祥訛言四條二千石選署不平茍/阿所愛蔽賢寵頑五條二千石子弟恃怙榮埶請托所)¶
(監六條二千石違公下比阿/附豪彊通行貨賂割損正令)舉錯各以其意多與郡縣¶
事(師古曰錯置也音千故/翻與讀曰豫豫干也)至開私門聴讒佞以求吏民¶