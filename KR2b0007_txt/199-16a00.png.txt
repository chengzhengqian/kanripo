大事不可停闕平常細務委之有司諸王為都督刺史¶
者並聼奔䘮濮王泰不在來限罷遼東之役及諸土木¶
之功四夷之人入仕於朝及來朝貢者數百人聞䘮皆¶
慟哭翦髪𠢐面割耳流血灑地(朝直遥翻/𠢐里之翻)　六月甲戌¶
朔髙宗即位赦天下　丁丑以疊州都督李勣為特進¶
檢校洛州刺史洛陽宫留守(李世勣去世字避太/宗二名也守手又翻)　先¶
是太宗二名令天下不連言者勿避(先悉/薦翻)至是始改官¶
名犯先帝諱者(孔頴逹曰曲禮卒哭乃諱注云敬鬼神/之名也諱避也生者不相避名衛候名)¶