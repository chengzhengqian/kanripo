廷諸所施為民間傳言公悉豫之公今不决當有先公¶
起事者公亦不免附從之禍(此興宗所謂重責將/有所歸也先悉薦翻)聞車¶
駕屢幸貴第(貴第謂時貴/之宅第也)酣醉淹留又聞屏左右(屏必/郢翻)¶
獨入閤内此萬世一時不可失也慶之曰感君至言然¶
此大事非僕所能行事至固當抱忠以没耳(事至猶言/若事果至)¶
(如興宗所言當/抱忠以死也)青州刺史沈文秀慶之弟子也將之鎮¶
帥部曲出屯白下亦說慶之曰(說輸/芮翻)主上狂暴如此禍¶
亂不久而一門受其寵任萬物皆謂與之同心(盈天地/之間者)¶