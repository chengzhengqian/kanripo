唯飲酒自娱丞相歡欲用為僕射世子澄言其放達常¶
醉不可委以臺閣其子搔聞之請節酒(搔蘇/遭翻)元忠曰我¶
言作僕射不勝飲酒樂(樂音/洛)爾愛僕射宜勿飲酒¶
九年春正月壬戌東魏大赦改元武定　東魏御史中¶
尉髙仲宻取吏部郎崔暹之妹既而棄之由是與暹有¶
隙仲宻選用御史多其親戚鄉黨髙澄奏令改選暹方¶
為澄所寵任仲宻疑其搆已愈恨之仲宻後妻李氏艶¶
而慧(崔暹之妹既去李/氏繼室故曰後妻)澄見而悦之李氏不從衣服皆¶