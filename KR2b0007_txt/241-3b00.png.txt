公其次矣且天子所欲誅者獨司空一人今軍勢日蹙¶
吾曹何為隨之族滅欲與諸公卷旗束甲(卷與/捲同)還入鄆¶
州奉行天子之命(言奉行詔㫖/以誅李師道)豈徒免危亡富貴可圖¶
也諸公以為何如兵馬使趙垂棘立於衆首良久對曰¶
事果濟否悟應聲罵曰汝與司空合謀邪立斬之徧問¶
其㳄有遲疑未言者悉斬之并斬軍中素為衆所惡者¶
(惡烏/路翻)凡三十餘尸於帳前餘皆股栗曰惟都頭命願盡¶
死乃令士卒曰入鄆人賞錢百緡惟不得近軍帑(近其/靳翻)¶