深之邪禍殆不測宜見重詳(重直用翻重/再也詳審也)帝乃出懷中¶
黄素詔投地(説文曰素白緻繒也此黄素詔者/盖以白緻繒染為黄色以書詔)曰行之¶
决矣正使死何懼况不必死邪於是入白太后沈業犇¶
走告昭呼經欲與俱經不從(帝禮遇王沈呼為文籍先/生而臨變乃爾吁  考異)¶
(曰世語曰經因沈業/申意今從晉諸公贊)帝遂㧞劔升輦率殿中宿衛蒼頭¶
官僮鼓譟而出昭弟屯騎校尉伷遇帝於東止車門左¶
右呵之伷衆犇走(伷讀/曰胄)中䕶軍賈充自外入逆與帝戰¶
於南闕下帝自用劔衆欲退騎督成倅弟太子舍人濟¶