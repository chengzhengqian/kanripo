王建肇(王建肇去/年據荆南)建肇奔黔州詔以禹為荆南留後荆¶
南兵荒之餘止有一十七家禹勵精為治撫集彫殘通¶
商務農晚年殆及萬户(昭宗天復三年成汭為淮南將/李神福所敗而死所謂晚年殆)¶
(此時也治/直吏翻)時藩鎮各務兵力相殘莫以養民為事獨華¶
州刺史韓建招撫流散勸課農桑數年之間民富軍贍¶
時人謂之北韓南郭秦宗權别將常厚據䕫州禹與其¶
將汝陽許存攻奪之乆之朝廷以禹為荆南節度使建¶
肇為武泰節度使(黔州武/泰軍)禹奏復姓名為成汭(禹更姓/名事見)¶