卯齊主至洛陽己巳以段韶為太宰斛律光為太尉蘭¶
陵王長恭為尚書令(賞戰勝/之功也)壬申齊主如虎牢遂自滑¶
臺如黎陽丙子至鄴楊忠引兵出沃野應接突厥軍糧¶
不給諸軍憂之計無所出忠乃招誘稽胡酋長咸在坐¶
(此稽胡與離石稽胡同種散居銀夏之間/誘音酉酋慈秋翻長知兩翻坐徂臥翻)詐使河州刺¶
史王傑勒兵鳴鼓而至曰大冢宰已平洛陽欲與突厥¶
共討稽胡之不服者坐者皆懼忠慰諭而遣之於是諸¶
胡相帥饋輸軍糧填積屬周師罷歸忠亦還(帥讀曰率/屬之欲翻)¶