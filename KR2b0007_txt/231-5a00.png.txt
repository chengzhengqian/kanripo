寔寔晝夜兼行赴之或謂滔曰武俊善野戰不可當其¶
鋒宜徙營稍前逼之使回紇絶其糧道我坐食德棣之¶
餫(餫音運糧/運曰餫)依營而陳(陳讀/曰陣)利則進攻否則入保待其¶
饑疲然後可制也滔疑未决㑹馬寔軍至滔命明日出¶
戰寔言軍士冒暑困憊(憊音蒲/拜翻)請休息數日乃戰常侍¶
楊布(滔倣天朝/置常侍)將軍蔡雄引回紇逹干見滔逹干曰回¶
紇在國與鄰國戰常以五百騎破鄰國數千騎如掃葉¶
耳今受大王金帛牛酒前後無筭思爲大王立效(爲于/僞翻)¶