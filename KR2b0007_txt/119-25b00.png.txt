之益急奚斤自虎牢將歩騎三千攻潁川太守李元徳¶
等於許昌元徳等敗走魏以潁川人庾龍為潁川太守¶
戍許昌毛徳祖出兵與公孫表大戰従朝至晡殺魏兵¶
數百㑹奚斤自許昌還合撃徳祖大破之亡甲士千餘人¶
復嬰城自守魏主又遣萬餘人従白沙渡河屯濮陽南¶
(濮陽對岸則頓丘之境/白沙當在今澶州之界)朝議以項城去魏不逺(朝直遥/翻下同)¶
非輕軍所抗使劉粹召高道瑾還夀陽若沈叔狸已進¶
亦宜且追粹奏虜攻虎牢未復南向若遽攝軍捨項城¶