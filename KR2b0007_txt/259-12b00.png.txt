賜以皁衣䝉甲(稟筆錦翻給/也皁才早翻)號黒雲都每戰使之先登¶
陷陳(陳讀/曰陣)四鄰畏之行密以用度不足欲以茶鹽易民¶
布帛掌書記舒城髙勗曰兵火之餘十室九空又漁利¶
以困之(記坊記諸侯不下漁色注曰象捕魚然中/網取之是無所擇漁利之漁猶漁色之漁)將復¶
離叛(復扶又/翻下同)不若悉我所有易鄰道所無足以給軍選¶
賢守令勸課農桑數年之間倉庫自實行密從之(守式/又翻)¶
(令力/正翻)田頵聞之日賢者之言其利逺哉行密馳射武伎¶
皆非所長(伎渠/綺翻)而寛簡有智略善撫御將士與同甘苦¶