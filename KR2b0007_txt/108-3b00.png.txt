亂來犇詔以為冀州諸郡各將部曲營於河南(將即/亮翻)既¶
而受翟氏官爵翟氏敗皆降於燕(降户/江翻)燕主垂各隨其¶
材而用之釗所統七郡三萬餘户皆按堵如故以章武¶
王宙為兖豫二州刺史鎮滑臺徙徐州民七千餘户于¶
黎陽以彭城王脱為徐州刺史鎮黎陽(徐州之民葢為/翟釗所掠者)¶
脱垂之弟子也垂以崔䕃為宙司馬初陳留王紹為鎮¶
南將軍太原王楷為征西將軍樂浪王温為征東將軍¶
(樂浪音/洛琅)垂皆以䕃為之佐䕃才幹明敏强正善規諫四¶