拔彭城王殷舉族自焚(云考異曰莊宗列傳朱友貞傳/  乾化四年十一月拔徐州殷)¶
(自燔死五代通錄薛史紀及王/殷傳皆云貞明元年者今從之)　三月丁卯以右僕射¶
兼門下侍郎同平章事趙光逢為太子太保致仕　天¶
雄節度使兼中書令鄴王楊師厚卒師厚晚年矜功恃¶
衆擅割財賦選軍中驍勇置銀槍効節都數千人給賜¶
優厚欲以復故時牙兵之盛(魏博自田承嗣置牙兵至/羅紹威而除楊師厚復置)¶
(之/)帝雖外加尊禮内實忌之及卒私於宫中受賀(畏其/偪而)¶
(幸其/死)租庸使趙巖(租庸使自唐中世以來有之五代㑹/要梁置租庸使其班在崇政使之下)¶