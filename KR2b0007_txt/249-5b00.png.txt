盧氏行至鄭州堂帖追還(萬夀公主適鄭顥見上卷上/年鄭州去京師一百一百五)¶
(里/)顥甚銜之由是數毁敏中于上敏中將赴鎮言于上¶
曰鄭顥不樂尚主(數所角翻/樂音洛)怨臣入骨髓臣在政府無¶
如臣何今臣出外顥必中傷臣死無日矣(中竹/仲翻)上曰朕¶
知之乆矣卿何言之晩邪命左右于禁中取小檉函以¶
授敏中曰此皆鄭郎譖卿之書也朕若信之豈任卿以¶
至今日敏中歸置檉函于佛前焚香事之(檉丑貞翻說/文曰河栁也)¶
敏中軍于寧州壬子定逺城使史元破党項九千餘帳¶