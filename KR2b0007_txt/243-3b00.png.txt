上有疾(去年冬十一月上/有疾事見上卷)守澄專制國事勢傾中外注¶
日夜出入其家與之謀議語必通夕關通賂遺(遺唯/季翻)人¶
莫能窺其迹始則有微賤巧宦之士或因以求進數年¶
之後逹官車馬滿其門矣(為鄭注與李訓誅王守/澄及甘露之禍張本)工部¶
尚書鄭權家多姬妾祿薄不能贍因注通於守澄以求¶
節鎭己酉以權為嶺南節度使　五月壬申以尚書左¶
丞栁公綽為山南東道節度使公綽過鄧縣(唐襄州之/鄧城縣漢)¶
(南陽之鄧縣也治古樊城隋改為安養縣天寳元年改/為臨漢縣貞元二十一年移縣古鄧城乃改為鄧城縣)¶