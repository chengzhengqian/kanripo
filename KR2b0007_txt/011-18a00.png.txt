使告諸侯㑹陳吾將南游雲夢上因隨以行楚王信聞¶
之自疑懼不知所為或説信曰斬鍾離昧以謁上上必¶
喜無患信從之十二月上㑹諸侯於陳信持昧首謁上¶
上令武士縛信載後車信曰果若人言狡兎死走狗烹¶
髙鳥盡良弓藏敵國破謀臣亡(師古曰黄石/公三畧之言)天下已定¶
我固當烹上曰人告公反遂械繫信以歸(械者加以杻/械繫者加以)¶
(徽/索)因赦天下田肯賀上曰陛下得韓信又治秦中(如淳/曰山)¶
(東人謂闗中為秦中師/古曰謂闗中秦地也)秦形勝之國也(張晏曰得形/勢之勝便也)帶¶