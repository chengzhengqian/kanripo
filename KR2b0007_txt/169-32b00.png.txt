　晉之荀息趙之肥義(左傳晉獻公有疾屬其子奚齊/於荀息息曰臣竭其股肱之力)¶
　(繼之以死公薨里克殺奚齊荀息將死之人曰不如/立卓子而輔之荀息立卓子以葬獻公里克殺卓子)¶
　(荀息死之肥義事見/四卷周赧王二十年)奈何於君之存則逆探其情而¶
　求合焉(探吐/南翻)及其既沒則權臣移國而不能救嗣主¶
　失位而不能死斯乃姦諛之尤者而世祖謂之遺直¶
　以託六尺之孤豈不悖哉(悖蒲/内翻)¶
癸酉上殂(殂祚/於翻)上起自艱難知民疾苦性明察儉約每¶
夜刺閨取外事分判者前後相續(以錐繭物曰刺閨宫/中小門也就閨中刺)¶