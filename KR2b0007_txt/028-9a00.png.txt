天子使使者徴敞欲以為左馮翊㑹病卒　詔賜蕭望¶
之爵闗内侯給事中朝朔望(朝直遥翻考異曰元紀此/詔在今冬按劉向傳云前)¶
(𢎞恭石顯秦望之等獄決三月地大震然則望之等黜/免在今春地震前也又曰夏客星見昴卷舌間上感悟)¶
(下詔賜望之爵闗内侯望之傳曰後數月賜望之爵闗/内侯盖紀見望之死在十二月因置此詔於彼上耳)¶
　闗東饑齊地人相食　秋七月己酉地復震(復扶又/翻下同)¶
(考異曰劉向傳曰冬地復震元紀此月詔曰/一年中地再動漢紀在七月己酉今從之)　上復徴¶
周堪劉更生欲以為諫大夫𢎞恭石顯白皆以為中郎¶
(百官表諫大夫秩比八百石中/郎秩比六百石並屬光禄勲)上器重蕭望之不已欲¶