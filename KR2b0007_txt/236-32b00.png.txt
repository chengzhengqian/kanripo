中書侍郎同平章事韋執誼為崖州司馬執誼以嘗與¶
王叔文異同且杜黄裳壻故獨後貶然叔文敗執誼亦自¶
失形勢知禍將至雖尚為相常不自得奄奄無氣(奄衣/亷翻)¶
(奄奄言氣/息微也)聞人行聲輙惶悸失色以至於貶(悸其/季翻)　戊¶
寅以韓全義為太子少保致仕　劉闢不受徵阻兵自¶
守袁滋畏其彊不敢進上怒貶滋為吉州刺史　復以¶
右庶子武元衡為御史中丞(是年三月武元衡自御史/中丞左遷右庶子王叔文)¶
(等惡/之也)　朝議謂王叔文之黨或自員外郎出為刺史貶¶