皆為後趙所殺(厭次既破無復後患匹磾兄弟與/邵續皆被害石勒志趣從可知矣)　五¶
月庚申詔免中州良民遭難為揚州諸郡僮客者以備¶
征役(難乃/旦翻)尚書令刁協之謀也由是衆益怨之　終南¶
山崩(終南山長安南山也時劉曜據關/中亡國之徴晉書書於曜載記)　秋七月甲戌¶
以尚書僕射戴淵為征西將軍都督司兖豫并雍冀六¶
州諸軍事司州刺史鎮合肥(合肥縣屬淮南/郡雍於用翻)丹陽尹劉¶
隗為鎮北將軍都督青徐幽平四州諸軍事青州刺史¶
鎮淮隂(淮隂縣前漢屬臨淮郡後/漢屬下邳郡晉屬廣陵郡)皆假節領兵名為討¶