益不及前古何也對曰漢世尚儒術宰相多用經術士¶
故風俗淳厚近世重文輕儒參以法律此治化之所以¶
益衰也(治直/吏翻)上然之　冬十月御史大夫參預朝政安¶
吉襄公杜淹薨(朝直遥/翻下同)　交州都督遂安公壽以貪得¶
罪(遂安公壽/宗室也)上以瀛州刺史盧祖尚才兼文武廉平公¶
直徵入朝諭以交趾久不得人須卿鎮撫祖尚拜謝而¶
出既而悔之辭以舊疾上遣杜如晦等諭㫖曰匹夫猶¶
敦然諾(敦然諾猶重然諾也/言既許人則必踐言)柰何既許朕而復悔之祖¶