應神䇿軍士及文武百官凢有禄食者悉詣行在不能徃¶
者即詣本司若出三日檢勘彼此無名者皆斬於是百¶
官出見泚或勸迎乘輿泚不悦百官稍稍遁去源休以¶
使回紇還賞薄怨朝廷(賞薄事見上卷/上年使疏吏翻)入見泚屏人宻¶
語移時(屏必郢翻/又卑正翻)為泚陳成敗引符命勸之僭逆(為于/偽翻)¶
泚喜然猶未决宿衛諸軍舉白幡降者列於闕前甚衆¶
(降户/江翻)泚夜於苑門出兵旦自通化門入駱驛不絶張弓¶
露刃欲以威衆上思桑道茂之言(道茂言見二百/二十六卷元年)自咸¶