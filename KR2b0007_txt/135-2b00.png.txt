給事黄門侍郎蕭長懋為雍州刺史(長懋道成/嫡長孫也)　二月¶
丙子邵陵殤王友卒　辛巳魏太皇太后及魏主如代¶
郡温泉　甲午詔申前命命太傅贊拜不名(前命見上/卷上年)¶
　己亥魏太皇太后及魏主如西宫(西宫魏太祖天/賜元年所築)¶
三月癸卯朔日有食之　甲辰以太傅為相國總百揆¶
封十郡為齊公(時以青州之齊郡徐州之梁郡南徐州/之蘭陵魯郡琅邪東海晉陵義興揚州)¶
(之吳郡㑹/稽十郡封)加九錫其驃騎大將軍揚州牧南徐州刺史¶
如故(驃匹妙翻/騎奇寄翻)己巳詔齊國官爵禮儀並倣天朝(朝直/遥翻)¶