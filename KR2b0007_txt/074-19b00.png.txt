治敏(治直/之翻)琬曰吾實不如前人無可推也主者乞問其¶
憒憒之狀琬曰茍其不如則事不理事不理則憒憒矣¶
後敏坐事繫獄衆人猶懼其必死琬心無適莫(論語孔/子曰君)¶
(子之於天下也無適也無莫也義之與比/謝顯道曰適可也莫不可也適丁歴翻)敏得免重罪¶
(此諸葛孔明/所以屬琬也)　秋七月帝始親臨朝(朝直/遥翻)　八月大赦¶
　冬十月吳太常潘濬卒吳主以鎮南將軍吕岱代濬¶
與陸遜共領荆州文書岱時年已八十體素精勤躬親¶
王事與遜同心協規有善相讓南土稱之　十二月吳¶