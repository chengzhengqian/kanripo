議請與鄆州李大夫為四國(鄆州李大夫/謂李納也)俱稱王而不¶
改年號如昔諸侯奉周家正朔築壇同盟有不如約者¶
衆共伐之不然豈可常為叛臣茫然無主用兵既無名¶
有功無官爵為賞使將吏何所依歸乎滔等皆以為然¶
滔乃自稱冀王田悦稱魏王王武俊稱趙王仍請李納¶
稱齊王是日滔等築壇於軍中告天而受之(考異曰實/録於十一)¶
(月末云是月朱滔僭稱大冀王燕南記云十月十一日/於下營處各築壇塲設儀注告天稽首稱名同日偽立)¶
(為王舊本紀朱滔王武俊傳皆云十一月/而無日惟田悦傳云十一月一日今從之)滔為盟主稱¶