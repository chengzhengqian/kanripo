進晞以杳言告演演曰若内外咸有此意趙彥深朝夕¶
左右何故初無一言(史言演非不欲/簒特覘衆心)晞乃以事隙宻問¶
彥深(事隙公事之隙/少暇之時也)彥深曰我比亦驚此聲論(聲論謂/輿論皆)¶
(歸演聲滿朝野/也比毘至翻)每欲陳聞則口噤心悸(噤其禁翻/悸其季翻)弟既¶
發端吾亦當昧死一披肝膽因共勸演演遂言於太皇¶
太后趙道德曰相王不效周公輔成王(演為丞相故呼/之為相王演於)¶
(齊主居親親之地猶周公之於成王/而不能以周公自任故趙道德責之)而欲骨肉相奪不¶
畏後世謂之簒邪太皇太后曰道德之言是也未幾(幾/居)¶