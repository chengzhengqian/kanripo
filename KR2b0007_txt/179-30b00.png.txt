吏坐者大半(過音戈長/知兩翻)上以為能賞賜甚厚久之貝州¶
長史裴肅(隋志清河郡/後周置貝州)遣使上書稱髙熲以天挺良才¶
元勛佐命為衆所疾以至廢弃(熲廢見上卷開皇十九/年使疏吏翻上時掌翻)¶
願陛下錄其大功忘其小過又二庶人得辠已久(二庶/人謂)¶
(勇/秀)寜無革心願陛下𢎞君父之恩顧天性之義(經曰父/子之道)¶
(天性/也)各封小國觀其所為若能遷善漸更增益如或不¶
悛(悛丑/縁翻)貶削非晩今者自新之路永絶愧悔之心莫見¶
豈不哀哉書奏上謂楊素曰裴肅憂我家事此亦至誠¶