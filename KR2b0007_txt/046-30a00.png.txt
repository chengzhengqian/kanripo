歌之曰彊直自遂南陽朱季吏畏其威民懐其惠時坐¶
法免家居(東觀記曰坐考長史/囚死獄中州奏免官)故上召而用之十一月¶
己丑車駕還宫尚書張林上言縣官經用不足宜自煮¶
鹽及復修武帝均輸之法(煑鹽均輸皆始於武帝賢曰/武帝作均輸法謂州郡所出)¶
(租賦并雇運之直官總取之市其土地/所出之物官自轉輸於京謂之均輸)朱暉固執以為¶
不可曰均輸之法與賈販無異(賈音/古)鹽利歸官則下民¶
窮怨誠非明主所宜行帝因發怒切責諸尚書暉等皆¶
自繫獄三日詔敇出之曰國家樂聞駁義(樂音洛駁/北角翻)黄¶