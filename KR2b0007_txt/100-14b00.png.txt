使神州陸沉百年丘墟王夷甫諸人不得不任其責(以/王)¶
(衍等尚清談而不恤王/事以致夷狄亂華也)記室陳郡袁宏曰(晋諸公諸従/公府皆有記)¶
(室掌表䟽/牋記書檄)運有興廢豈必諸人之過温作色曰昔劉景¶
升有千斤大牛噉芻豆十倍於常牛負重致逺曽不若¶
一羸㹀(温意以牛况宏徒能糜俸禄而無經世之用劉/表字景升噉徒濫翻又徒覽翻羸倫為翻㹀疾)¶
(置翻牝/牛也)魏武入荆州(漢獻帝建安十三/年曹操入荆州)殺以享軍八月¶
己亥温至伊水(伊水在洛/陽城南)姚襄撤圍拒之匿精銳於水¶
北林中遣使謂温曰承親帥王師以来襄今奉身歸命¶