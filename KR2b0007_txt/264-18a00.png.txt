將義不以妻子易其志頵有老母不顧而反三綱且不¶
知(或疑行密留田頵之母於廣陵詳考本末田頵母殷/自從頵在宣州李神福葢言頵有母在不當輕為舉)¶
(措稱兵而敗則禍必及母也三綱者/謂君為臣綱父為子綱夫為妻綱)烏足與言乎斬使¶
者而進士卒皆感勵頵遣其將王壇汪建將水軍逆戰¶
(光化二年田頵將康/儒取婺州王壇歸之)丁未神福至吉陽磯與壇建遇壇¶
建執其子承鼎示之神福命左右射之(射而/亦翻)神福謂諸¶
將曰彼衆我寡當以竒取勝及暮合戰神福佯敗引舟¶
泝流而上(逆流曰泝泝蘇/故翻上時掌翻)壇建追之神福復還順流擊¶