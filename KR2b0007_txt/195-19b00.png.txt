毒害於見存之百姓(見賢/遍翻)則寧使割恩於已亡之一臣¶
明矣然則向所謂愛之者乃適所以傷之也臣謂宜賦¶
以茅土疇其户邑必有材行隨器授官(行下/孟翻)使其人得¶
奉大恩而子孫終其褔禄㑹司空趙州刺史長孫無忌¶
等皆不願之國上表固讓(長知/两翻)稱承恩以來形影相弔¶
若履春冰(春來冰薄履之/則有陷溺之懼)宗族憂虞如寘湯火緬惟三¶
代封建盖由力不能制因而利之禮樂節文多非已出¶
兩漢罷候置守蠲除曩弊深恊事宜(守式/又翻)今因臣等復¶