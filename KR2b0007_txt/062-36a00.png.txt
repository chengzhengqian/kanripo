(屬九江郡後漢省當是/術復置也長知兩翻)瑜肅知術終無所成皆棄官渡¶
江從孫䇿策以瑜為建威中郎將肅因家於曲阿曹操¶
表徴王朗策遣朗還操以朗為諌議大夫叅司空軍事¶
(叅軍事昉於魏晉之間位望頗重孫楚謂石苞曰/天子命我叅卿軍事是也自是以後位望輕矣)袁術¶
遣間使(間古莧翻/使䟽吏翻)齎印綬與丹陽宗帥祖郎等(帥所/類翻)使¶
激動山越共圖孫策劉繇之奔豫章也太史慈遁於蕪¶
湖山中自稱丹陽太守䇿已定宣城以東惟涇以西六¶
縣未服慈因進住涇縣大為山越所附(蕪湖涇縣皆属/丹陽郡宣城縣)¶