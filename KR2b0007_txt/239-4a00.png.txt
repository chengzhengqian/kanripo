道懼不敢動田興既𦵏田季安送田懐諫于京師辛巳¶
以懐諫為右監門衛將軍　李絳奏振武天德左右良¶
田可萬頃請擇能吏開置營田可以省費足食上從之¶
絳命度支使盧坦經度用度(度支經度/皆徒洛翻)四年之間開田¶
四千八百頃收榖四千餘萬斛(千當/作十)嵗省度支錢二十¶
餘萬緡邊防頼之　上嘗於延英謂宰相曰卿輩當為¶
朕惜官(為于/偽翻)勿用之私親故李吉甫權德輿皆謝不敢¶
李絳曰崔祐甫有言非親非故不諳其才諳者尚不與¶