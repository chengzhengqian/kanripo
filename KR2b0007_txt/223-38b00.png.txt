命李忠臣屯東渭橋李光進屯雲陽馬璘郝庭玉屯便¶
橋李抱玉屯鳯翔内侍駱奉仙將軍李日越屯盩厔同¶
華節度使周智光屯同州鄜坊節度使杜冕屯坊州上¶
自將六軍屯苑中庚戍下制親征辛亥魚朝恩請索城¶
中括士民私馬令城中男子皆衣皁(索山客翻/衣於既翻)團結為¶
兵城門皆塞二開一(塞悉/則翻)士民大駭踰垣鑿竇而逃者¶
甚衆吏不能禁朝恩欲奉上幸河中以避吐蕃恐羣臣¶
議論不一一旦百官入朝立班久之閤門不開(閤門謂/東西上)¶