高力士宴之於城東祿山謂翰曰我父胡母突厥公父¶
突厥母胡族類頗同何得不相親翰曰古人云狐向窟¶
嘷不祥為其忘本故也(厥九勿翻窟苦骨翻/嘷戸刀翻為于偽翻)兄苟見親¶
翰敢不盡心祿山以為譏其胡也大怒罵翰曰突厥敢¶
爾翰欲應之力士目翰翰乃止陽醉而散自是為怨愈¶
深　棣王琰有二孺人爭寵(曲禮大夫之妻曰孺人注/孺之言屬正義曰孺屬也)¶
(言其為親屬唐制親王有孺/人二人視正五品孺而樹翻)其一使巫書符置琰履中¶
以求媚琰與監院宦者有隙(時諸皇子列宿禁城之/北宦者監之監古衘翻)宦¶