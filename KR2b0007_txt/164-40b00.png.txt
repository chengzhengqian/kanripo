將吳藏襲擊破之洪雅等退保空雲城(姚思廉梁書作/空靈灘水經注)¶
(長沙建寧縣故城南有空泠峽湘水所經也驚浪奔雷/迅同三峽張舜民郴行錄曰自醴陵江口南行十餘里)¶
(到空靈㟁余考異曰典略作空零城今/從梁書    謂空雲葢空靈之誤也)藏引兵圍之頃¶
之納請降求送妻子(送妻子為質/以示誠欵)上遣陳旻至納所納¶
衆皆泣曰王郎被囚(被皮/義翻)故我曹逃罪於湘州非有他¶
志也乃出妻子付旻旻至巴陵循曰此詐也必將襲我¶
乃宻為之僃納果夜以輕兵繼旻後約至城下鼓譟十¶
二月壬午晨去巴陵十里(言納兵夜行至晨/距巴陵相去十里)衆謂已至¶