紫金山列十餘寨如連珠與城中烽火晨夕相應又築¶
甬道抵夀春(甬余/拱翻)欲運糧以饋之綿亘數十里將及夀¶
春李重進邀擊大破之死者五千人奪其二寨丁未重¶
進以聞戊申詔以來月幸淮上劉仁贍請以邊鎬守城¶
自帥衆决戰(帥讀/曰率)齊王景達不許仁贍憤邑成疾其㓜¶
子崇諫夜泛舟度淮北為小校所執(校户/教翻)仁贍命腰斬¶
之左右莫敢救監軍使周廷構哭於中門以救之仁贍¶
不許廷構復使求救於夫人(復扶又翻/使䟽吏翻)夫人曰妾於崇¶