險獪者百餘人縱横閭巷間(獪古外翻/縱子容翻)謂之察子民間¶
呵妻詈子靡不知之用之欲奪人貨財掠人婦女輙誣¶
以叛逆搒掠取服(搒音彭/掠音亮)殺其人而取之所破滅者數¶
百家道路以目將吏士民雖家居皆重足屏氣(重直龍/翻屏必)¶
(郢/翻)用之又欲以兵威脅制諸將請選募諸軍驍勇之士¶
二萬人號左右莫邪都(邪讀/曰耶)駢即以張守一及用之為¶
左右莫邪軍使署置將使如帥府(帥所/類翻)器械精利衣装¶
華潔毎出入導從近千人(從才用翻/近其靳翻)用之侍妾百餘人¶