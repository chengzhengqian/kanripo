(邠志曰史思明自稱燕王牙前兵馬使呉思禮曰思明/果反盖蕃將也安肯盡節於國家因目左武鋒使僕固)¶
(懐恩懐恩色變隂恨之三月六日史思明輕兵抵相州/郭公率諸軍禦之戰于萬金驛賊分馬軍並滏而西郭)¶
(公使僕固懐恩以蕃渾馬軍邀擊破之還遇吳思禮於/陣射殺之呼曰吳思禮陣没其夕収軍郭公疑懐恩為)¶
(變遂脫身先去諸軍相/繼潰于城下今從實録)子儀至河陽將謀城守師人相¶
驚又奔缺門(水經注穀水出𢎞農澠池縣南又東逕新/安縣故城南又東逕千秋亭南又東逕缺)¶
(門山山阜之不接/者里餘故得是名)諸將繼至衆及數萬議捐東京退保¶
蒲陜(將即亮翻捐于專翻陜失冉翻蒲陜二州/夾河潼闗控其險可以禦敵故議退保之)都虞侯¶
張用濟曰蒲陜荐飢不如守河陽賊至併力拒之子儀¶