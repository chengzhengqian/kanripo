爵仍以為并州道安撫大使(使疏/吏翻)所籍獨孤懷恩田宅¶
資財悉以賜之(賞其發懷/恩反謀也)世民留李仲文鎮并州劉武¶
周數遣兵入冦(此言武周未死/之前數所角翻)仲文輒擊破之下城堡¶
百餘所(謂馬邑郡/界城堡也)詔仲文檢校并州總管(檢校官/未為真)　五¶
月竇建徳遣高士興擊李藝於幽州不克退軍籠火城¶
藝襲擊大破之斬首五千級建徳大將軍王伏寶勇略¶
冠軍中(冠古/玩翻)諸將疾之(將即亮/翻下同)言其謀反建徳殺之伏¶
寶曰大王柰何聽䜛言自斬左右手乎　初尉遲敬德¶