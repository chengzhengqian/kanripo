登遂克之淵賞霍邑之功軍吏疑奴應募者不得與良¶
人同淵曰矢石之間不辨貴賤論勲之際何有等差宜¶
並從本勲授壬午淵引見霍邑吏民勞賞如西河(勞力/到翻)¶
選其丁壯使從軍關中軍士欲歸者並授五品散官(煬/帝)¶
(置散職九大夫朝請大夫正五/品朝散大夫從五品散悉但翻)遣歸(既順其歸志又以/動關中士民之心)¶
或諫以官太濫淵曰隋氏吝惜勲賞此所以失人心也¶
奈何效之且收衆以官不勝於用兵乎丙戌淵入臨汾¶
郡(平陽古郡名後改置唐州後改為晉州開皇初改郡/曰平河平陽縣改曰臨汾縣惡平陽之名也大業初)¶