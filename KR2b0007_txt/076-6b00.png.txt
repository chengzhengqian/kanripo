舉若不如志悔之無及及禕死維得行其志(費禕死蜀/諸臣皆出)¶
(維下故不/能裁制之)乃将數萬人出石營圍狄道(石營在董亭西/南維蓋自武都)¶
(出石營也狄道縣屬隴西/郡為維以勞民亡蜀張本)　吳諸葛恪入冦淮南驅畧¶
民人諸将或謂恪曰今引軍深入疆埸之民必相率遠¶
遁恐兵勞而功少(埸音亦少/詩沼翻)不如止圍新城(合肥新/城也)新¶
城困救必至至而圖之乃可大獲(此即諸葛誕言於司/馬師之計也見上卷)¶
(上/年)恪從其計五月還軍圍新城詔太尉司馬孚督軍二¶
十萬徃赴之大将軍師問於虞松曰今東西有事二方¶