(告我其所稱曰權即羅平國位昌狀印文曰順天治國/之印十國紀年亦云年號頥天㑹稽錄云天冊葢誤今)¶
(從備/史)署城樓曰天冊之樓令羣下謂已曰聖人以前杭¶
州刺史李邈前婺州刺史蔣瓌兩浙鹽鐵副使杜郢前¶
屯田郎中李瑜為相又以吳瑤等皆為翰林學士李暢¶
之等皆為大將軍昌移書錢鏐告以權即羅平國位以¶
鏐為兩浙都指揮使鏐遺昌書曰(遺唯/季翻)與其閉門作天¶
子與九族百姓俱陷塗炭豈若開門作節度使終身富¶
貴邪及今悛悔(悛且緣/翻改也)尚可及也昌不聴鏐乃將兵三¶