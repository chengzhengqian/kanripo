子昂操中流矢敗走(降戸江翻驍堅堯翻車尺/遮翻長知兩翻中竹仲翻)校尉典¶
韋與繡力戰左右死傷略盡韋被數十創(被皮義翻/創初良翻)繡¶
兵前摶之韋䨇挾兩人擊殺之瞋目大罵而死(瞋七/人翻)操¶
収散兵還住舞隂(舞隂縣屬/南陽郡)繡率騎來追操擊破之繡¶
走還穰復與劉表合(復扶/又翻)是時諸軍大亂平虜校尉泰¶
山于禁獨整衆而還道逢青州兵劫掠人禁數其辠而¶
擊之(數所/具翻)青州兵走詣操禁既至先立營壘不時謁操¶
或謂禁青州兵已訴君矣宜促詣公辨之禁曰今賊在¶