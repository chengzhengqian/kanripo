　　煬皇帝上之上(諱廣一名英小字阿𡡉髙祖第二/子也謚法好内怠政曰煬去禮逺)¶
　　　(衆曰煬逆天/虐民曰煬)¶
大業元年春正月壬辰朔赦天下改元　立妃蕭氏為¶
皇后　廢諸州總管府(後周置諸州總管隋因/之又有増置今廢之)　丙辰¶
立晉王昭為皇太子　髙祖之末羣臣有言林邑多奇¶
寶者時天下無事劉方新平交州(劉方平交州見/上卷仁壽三年)乃授¶
方驩州道行軍總管(隋志日南郡梁置徳州/開皇十八年改曰驩州)經略林邑¶
方遣欽州刺史甯長真等以步騎萬餘出越裳(隋志寧/越郡置)¶