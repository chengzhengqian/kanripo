什翼犍擊劉衛辰南走(衛辰之下更有衛辰字文意乃/足為下衛辰求救於秦張本犍)¶
(居言/翻)¶
三年春正月辛亥大赦　夏五月丙午藍田獻矦王坦¶
之卒臨終與謝安桓冲書惟以國家為憂言不及私¶
桓冲以謝安素有重望欲以揚州讓之自求外出桓氏¶
族黨皆以為非計莫不扼腕固諫(腕烏/貫翻)郗超亦深止之¶
(揚州統攝京畿權/仕要重故皆止冲)冲皆不聽處之澹然(處昌呂翻/澹徒覽翻)甲寅¶
詔以冲都督徐豫兖青揚五州諸軍事徐州刺史鎮京¶