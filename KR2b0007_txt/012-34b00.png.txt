　上親自臨視因問曰君即百嵗後誰可代君者對曰¶
知臣莫如主帝曰曹參何如何頓首曰帝得之矣臣死¶
不恨　秋七月辛未何薨何置田宅必居窮僻處為家¶
不治垣屋(師古曰僻隱也垣/墻也治直之翻)曰後世賢師吾儉不賢毋¶
為埶家所奪癸巳以曹參為相國參聞何薨吿舍人趣¶
治行(師古曰舍人猶言家人也一曰私屬官主家事者/也余據戰國時蘇秦使舍人資送張儀入秦李斯)¶
(為吕不韋舍人謂為私屬官可也以為主家事/則拘矣趣讀曰促速也冶行謂飭治行裝也)吾將入¶
相居無何(居無何謂居無㡬時/也相息亮翻下同)使者果召參始參㣲時¶