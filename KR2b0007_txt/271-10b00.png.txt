二月庚申至利州閬州團練使林思諤來朝請幸所治¶
從之(閬中林思諤所治也九域志利/州東南至閬州二百四十里)癸亥泛江而下(泛/嘉)¶
(陵江/也)龍舟畵舸(畵與畵同舸古我翻/楚人謂大船為舸)輝映江渚州縣供¶
辦民始愁怨(此總言蜀主所經行州/縣不特言閬州為然也)壬申至閬州州民¶
何康女色美將嫁蜀主取之賜其夫家帛百匹夫一慟¶
而卒(記諸侯不下漁色注云謂不内取於國中也内取/國中為下漁色國君而内取象捕魚然中網則取)¶
(之是無所擇王衍奪人之/妻其為漁也殆有甚焉)癸未至梓州　趙王鎔自恃¶
累世鎮成德得趙人心生長富貴(長知/兩翻)雍容自逸治府¶