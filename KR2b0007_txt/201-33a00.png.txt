對詳刑大夫來公敏獨進曰(詳刑大夫即/大理少卿)廵守雖帝王¶
常事然髙麗新平餘冦尚多西邊經略亦未息兵隴右¶
戶口彫弊鑾輿所至供億百端誠為未易(易以/䜴翻)外閒實¶
有竊議但明制己行故羣臣不敢陳論耳上善其言為¶
之罷西廵(為于/偽翻)未幾擢公敏為黄門侍郎(幾居/豈翻)甲戍改¶
瀚海都䕶府為安北都䕶府(瀚海府見/龍朔三年)九月丁丑朔詔¶
徙吐谷渾部落就凉州南山議者恐吐蕃侵暴使不能¶
自存欲先發兵擊吐蕃右相閻立本以為去歳飢歉未¶