火燧(燧取火/之木也)勇命工造數千枚欲以分賜左右至是獲¶
於庫又藥藏局貯艾數斛(隋志東宫門下坊統司經宫/門内直典膳藥藏齋帥六局)¶
(藏徂浪翻/貯直吕翻)索得之(索山/客翻)大以為怪以問姬威威曰太子¶
此意别有所在至尊在仁夀宫太子常飼馬千匹(飼祥/吏翻)¶
云徑往守城門自然餓死素以威言詰勇(詰去/吉翻)勇不服¶
曰竊聞公家馬數萬匹勇忝備太子馬千匹乃是反乎¶
素又發東宫服玩似加琱飾者悉陳之於庭以示文武¶
羣臣為太子之辠上及皇后迭遣使責問勇勇不服(使/疏)¶