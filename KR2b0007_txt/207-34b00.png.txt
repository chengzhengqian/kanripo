(通譜亦以神龍為武后年/號中宗因之新紀誤也)自文明以來得罪者非揚豫¶
博三州及諸反逆魁首咸赦除之　太后疾甚麟臺監¶
張易之春官侍郎張昌宗居中用事張東之崔𤣥暐與¶
中臺右丞敬暉(光宅元年改尚書左右丞為文昌左/右丞長安三年又改為中臺左右丞)司¶
刑少卿桓彦範相王府司馬袁怒己謀誅之柬之謂右¶
羽林衛大將軍李多祚曰將軍今日富貴誰所致也多¶
祚泣曰大帝也柬之曰今大帝之子為二豎所危將軍¶
不思報大帝之徳乎多祚曰茍利國家惟相公處分(處/昌)¶