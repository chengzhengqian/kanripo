曹仁隔江未戰甘寧請先徑進取夷陵往即得其城因¶
入守之益州將襲肅舉軍降(先取夷陵則與益州為鄰/故襲肅舉軍以降襲姓肅)¶
(名/)周瑜表以肅兵益横野中郎將吕䝉(横野本將軍號/以資序未至故)¶
(為中/郎將)䝉盛稱肅有膽用且慕化逺來於義宜益不宜奪¶
也權善其言還肅兵曹仁遣兵圍甘寧寧困急求救于¶
周瑜諸將以為兵少不足分吕䝉謂周瑜程普曰留凌¶
公績於江陵(凌統字/公績)䝉與君行解圍釋急埶亦不久䝉¶
保公績能十日守也瑜從之大破仁兵于夷陵獲馬三¶