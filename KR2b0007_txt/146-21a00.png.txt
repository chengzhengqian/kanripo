大破和於孤山恒拔固城祖朽擊念走之己酉魏詔平¶
南将軍安樂王詮督後發諸軍赴淮南詮長樂之子也¶
(安樂王長樂見一百三十三卷宋蒼/梧王元徽三年樂音洛詮且縁翻)将軍藍懐恭與魏¶
邢巒戰于睢口(姓譜藍魯甘翻姓也戰國策有中山大夫/藍諸水經注睢水過睢陵縣故城北而東)¶
(南流逕下相縣故城南又東南/流入于泗謂之睢口睢音雖)懐恭敗績巒進圍宿預¶
懐恭復于清南築城(清南清水之南/也復扶又翻)巒與平南将軍楊¶
大眼合攻之九月癸酉拔之斬懐恭殺獲萬計張惠紹¶
棄宿預(此與後張惠紹聞洛口敗/引兵退本一事耳解見後)蕭昞棄淮陽遁還臨¶