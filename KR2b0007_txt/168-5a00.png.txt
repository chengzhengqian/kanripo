春秋尚富驟覽萬機殿下宜朝夕先後(先悉薦翻/後戶遘翻)親承¶
音旨而使他姓出納詔命大權必有所歸殿下雖欲守¶
藩其可得耶借令得遂冲退自審家祚得保靈長乎(家/祚)¶
(猶云國祚也演以叔父之親與國同休等戚/故言家祚王晞勸常山傾大宗其来乆矣)演黙然乆¶
之曰何以處我(處昌/吕翻)晞曰周公抱成王攝政七年然後¶
復子明辟惟殿下慮之演曰我何敢自比周公晞曰殿¶
下今日地望欲不為周公得邪演不應顯祖常遣胡人¶
康虎兒保䕶太子故晞言及之齊主將發晉陽(發晉陽/者嗣位)¶