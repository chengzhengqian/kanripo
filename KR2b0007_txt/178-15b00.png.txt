七月納言蘇威坐從祀泰山不敬免俄而復位上謂羣¶
臣曰世人言蘇威詐清家累金玉此妄言也然其性狠¶
戾(狠户/墾翻)不切世要求名太甚從已則悦違之必怒此其¶
大病耳　戊寅上至自仁夀宫　冬十月戊子以吏部¶
尚書韋世康為荆州摠管世康洸之弟也(韋洸安輯嶺/南卒於官案)¶
(隋書世康傳世康/洸之兄洸古黄翻)和静謙恕在吏部十餘年時稱廉平¶
(按世康傳自禮部尚書轉吏部尚書在開皇四年之前/七年拜襄州刺史歴安州信州揔管十三年入朝復拜)¶
(吏部尚書出入踐揚前後/十餘年不専在吏部也)常有止足之志謂子弟曰禄¶