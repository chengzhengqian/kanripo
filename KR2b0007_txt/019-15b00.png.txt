市所與謀反者皆族凡淮南衡山二獄所連引列侯二¶
千石豪傑等死者數萬人　夏四月赦天下　丁卯立¶
皇子據為太子年七嵗　五月乙巳晦日有食之匈奴¶
萬人入上谷殺數百人　初張騫自月氏還(事見上卷/元朔四年)¶
(氏音/支)具為天子言西域諸國風俗(為于/偽翻)大宛在漢正西¶
可萬里其俗土著耕田(土著謂有城郭常居不隨水草/移徙也宛於元翻著直畧翻)¶
多善馬馬汗血(孟康曰大宛國有髙山其上有馬不可/得因取五色母馬置其下與集生駒皆)¶
(汗血因號天馬子云一説汗血者/汗從肩膊出如血號能一日千里)有城郭室屋如中國¶