樂矣(樂音/洛)上復從其言詔曰道民之路在於務本(道讀/曰導)¶
朕親率天下農十年于今而野不加辟(師古曰辟讀/曰闢開也)嵗¶
一不登民有飢色(師古曰登成也言五穀一嵗不/成則衆庶飢餒是無蓄積故也)是從¶
事焉尚寡(師古曰從事/謂從農事也)而吏未加務吾詔書數下嵗勸¶
民種樹而功未興是吏奉吾詔不勤而勸民不明也且¶
吾農民甚苦而吏莫之省將何以勸焉(數所角翻/省悉井翻)其賜¶
農民今年租税之半¶
十三年春二月甲寅詔曰朕親率天下農耕以供粢盛¶