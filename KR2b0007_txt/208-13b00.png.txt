檢校中書令　丁夘祔孝敬皇帝於太廟號義宗(故太/子𢎞)¶
(諡孝敬皇/帝帝兄也)　戊辰洛水溢流二千餘家　秋七月辛巳¶
以太子賓客韋巨源同中書門下三品西京留守如故¶
(守式/又翻)　特進漢陽王張柬之表請歸襄州養疾乙未以¶
柬之為襄州刺史不知州事給全俸(唐制特進正二品/郡王從一品從品)¶
(髙給一品月俸八千食料一千八百雜用一千二/百上州刺史從三品月俸五千一百雜用九百)　河¶
南北十七州大水八月戊申以水災求直言右衛騎曹¶
參軍西河宋務光上疏(唐諸衞府有倉兵騎胄四曺参/軍騎曺参軍掌西河雜畜簿帳)¶