權圖危劉氏而天下所以不傾動者徒以諸侯彊大磐¶
石膠固也然髙祖封建地過古制故賈誼以為欲天下¶
之治安莫若衆建諸侯而少其力(賈誼治安策之言見/十四卷文帝六年少)¶
(詩沼翻治/直吏翻)文帝不從至於孝景猥用鼂錯之計削黜諸¶
侯遂有七國之患(事見十六卷/漢景帝三年)蓋兆發髙帝釁鍾文景¶
(鍾聚/也)由寛之過制急之不漸故也所謂末大必折尾大¶
難掉(左傳由無宇之言折/而設翻掉徒弔翻)尾同於體猶或不從况乎非¶
體之尾其可掉哉武帝從主父之策下推恩之令(事見/十八)¶