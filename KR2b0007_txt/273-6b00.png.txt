有正妃韓夫人在(歐史曰莊宗正室曰衞國夫人韓氏/其次曰燕國夫人伊氏次魏國夫人)¶
(劉氏/耳)太后素惡劉夫人(按歐史劉氏為袁建豐所得内/之太后宫教以吹笙歌舞莊宗)¶
(悦之太后以賜莊宗然而惡/之者以其所出微而妒悍也)崇韜亦屢諫上以是不果¶
於是所親説崇韜曰(説式/芮翻)公若請立劉夫人為皇后上¶
必喜内有皇后之助則伶宦輩不能為患矣崇韜從之¶
與宰相帥百官共奏劉夫人宜正位中宫癸未立魏國¶
夫人劉氏為皇后(郭崇韜以是求自全乃所以自禍也/為殺郭崇韜張本帥讀曰率下同)¶
皇后生於寒微既貴專務蓄財其在魏州薪蘇果茹皆¶