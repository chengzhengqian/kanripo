之曰此自三豎所謂非卿之過(三豎謂/垂泓沖)復其位待之如¶
初命暐以書招諭泓沖及垂暐宻遣使謂泓曰吾籠中¶
之人必無還理且燕室之罪人也(暐不能保燕之社/稷故自謂為罪人)不¶
足復顧(復扶/又翻)汝勉建大業以吳王為相國中山王為太¶
宰領大司馬汝可為大將軍領司徒承制封拜聴吾死¶
問汝便即尊位泓于是進向長安改元燕興　燕王垂¶
以鄴城猶固㑹僚佐議之右司馬封衡請引漳水灌之¶
(用曹操攻/鄴故智也)從之垂行圍(行下/孟翻)因飲於華林園(洛都鄴都/皆有華林)¶