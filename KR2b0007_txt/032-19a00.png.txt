問中山王獨従傅在何法令不能對令誦尚書又廢(師/古)¶
(曰中忘之也法令力/政翻令誦力呈翻)及賜食於前後飽起下韈係解(師/古)¶
(曰食而獨在後飽及起又韈係解也韈音武伐翻余謂/賜食於君前禮主於敬食而獨後又致飽而止皆非敬)¶
(也及起而降階韈係解而不知是皆不能執禮夫禮所/以固人肌膚之㑹筋骸之束也韈足衣也係所以結韈)¶
帝由此以為不能而賢定陶王數稱其材(數所/角翻)是時諸¶
侯王唯二人於帝為至親定陶王祖母傅太后隨王來¶
朝(傅太后元帝傅昭儀定陶共王/母也隨共王就國為定陶太后)私賂遺趙皇后昭儀¶
及票騎将軍王根(遺于季翻/票匹妙翻)后昭儀根見上無子亦欲¶