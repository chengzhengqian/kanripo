将軍大将軍有一崔暹不能免其杖父子尚爾况於他¶
人歡乃釋之髙季式在永安戌(永安縣古彘邑也漢屬/河東郡後漢順帝改曰)¶
(永安縣魏收志曰建義元年置永安郡治永安城屬/晉州時季式罷晉州戍之隋廢永安郡改為霍邑縣)仲¶
宻遣信報之季式走告歡歡待之如舊魏丞相泰帥諸¶
軍以應仲宻(帥讀/曰率)以太子少傅李逺為前驅至洛陽遣¶
開府儀同三司于謹攻柏谷拔之三月壬申圍河橋南¶
城東魏丞相歡将兵十萬至河北(将即/亮翻)泰退軍瀍上縱¶
火船於上流以燒河橋斛律金使行臺郎中張亮以小¶