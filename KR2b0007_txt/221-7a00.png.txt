(音于/偽翻)豈受爾佞媚乎即命左右牽出并其四弟及高尚¶
孫孝哲崔乾祐皆殺之張通儒李庭望等悉授以官思¶
明勒兵入鄴城收其士馬以府庫賞將士慶緒先所有¶
州縣及兵皆歸於思明遣安太清將兵五千取懐州因¶
留鎮之思明欲遂西略慮根本未固乃留其子朝義守¶
相州(朝直/遥翻)引兵還范陽　甲申回紇骨啜特勒帝徳等¶
十五人自相州奔還西京上宴之於紫宸殿(宋敏求長/安志宣政)¶
(殿北曰紫宸門門内有/紫宸殿即内衙之正殿)賞賜有差庚寅骨啜特勒等辭¶