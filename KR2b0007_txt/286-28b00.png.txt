相州食時克之(相悉/亮翻)悉殺城中男子驅其婦女而北胡¶
人擲嬰孩於空中舉刃接之以為樂(觀佛狸之飲江侯/景之亂江南其肆)¶
(毒類如此不嗜殺人然後能一天/下孟子之言豈欺我哉樂音洛)留髙唐英守相州唐¶
英閱城中遺民男女得七百餘人其後節度使王繼𢎞¶
斂城中髑髏瘞之(髑徒木翻髏音/婁瘞於計翻)凡得十餘萬或告磁¶
州刺史李榖謀舉州應漢契丹主執而詰之(詰其/吉翻)榖不¶
服契丹主引手於車中若取所獲文書者榖知其詐因¶
請曰必有其驗乞顯示之凡六詰榖辭氣不屈乃釋之¶