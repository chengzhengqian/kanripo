功過而賞罰之天下何憂不治何必降君尊而代臣職¶
屈貴位而親賤事無乃失爲政之本乎帝不從錫河中¶
人也　北漢主憂憤成疾悉以國事委其子侍衛都指¶
揮使承鈞　河西節度使申師厚不俟詔擅棄鎭入朝¶
(太祖廣順元年申師厚鎭/河西事見二百九十卷)署其子爲留後秋七月癸酉¶
朔責授率府副率(唐制東宫十率府皆有副率其後逐/以爲冗散之官申師厚以藩府失職)¶
(牙將而得節棄鎭擅歸/雖加責授猶勝故吾)　丁丑加吳越王錢𢎞俶天下¶
兵馬都元帥　癸巳加門下侍郎同平章事范質守司¶