　衡州刺史王懷明作亂廣州刺史蕭勃討平之　齊¶
政煩賦重江北之民不樂屬齊其豪傑數請兵於王僧¶
辯僧辯以與齊通好皆不許(樂音洛數所角/翻好呼到翻)秋七月廣¶
陵僑人朱盛等(僑人本非廣陵人/而僑居廣陵者)濳聚黨數千人謀襲¶
殺齊刺史温仲邕遣使求援於陳霸先(使疏吏翻/下使末同)云已¶
克其外城霸先使告僧辯僧辯曰人之情偽未易可測¶
(易弋/䜴翻)若審克外城亟湏應援如其不爾無煩進軍使未¶
報霸先已濟江僧辯乃命武州刺史杜崱等助之㑹盛¶