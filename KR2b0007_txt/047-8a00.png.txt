(者/)　疏勒王忠從康居王借兵還據損中(忠叛見上卷/元年賢曰損)¶
(中未詳東觀記作頓中續漢書及華嶠書並作損中本/或作楨未知孰是余按西域傳靈帝建寧三年凉州刺)¶
(史孟佗遣兵討疏勒/攻楨中城楨中是也)遣使詐降於班超超知其姦而偽¶
許之忠從輕騎詣超超斬之因擊破其衆南道遂通¶
楚許太后薨(楚王英之徙也/許太后留楚宫)詔改葬楚王英追爵諡曰¶
楚厲矦(諡法殺戮/無辜曰厲)　帝以潁川郭躬為廷尉決獄斷刑¶
(斷丁/亂翻)多依矜恕條諸重文可從輕者四十一奏之事皆¶
施行　博士魯國曹褒上疏以為宜定文制著成漢禮¶