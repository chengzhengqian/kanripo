欽定四庫全書¶
　資治通鑑卷一百三十三　宋　司馬光　撰¶
　　　　　　　　　　　　　　胡三省　音註¶
　宋紀十五(起重光大淵獻盡/旃蒙單閼凡五年)¶
　　太宗明皇帝下¶
㤗始七年春二月戊戌分交廣置越州治臨漳(劉昫曰/廉州治)¶
(合浦縣秦象郡地吳改為珠官郡宋分置臨漳郡及越/州領郡三治於此又據沈約志越州領百梁龍蘇永寧)¶
(永昌富昌南流臨漳合浦宋夀九郡蕭子顯曰臨漳郡/本合浦郡之北界也按沈約宋志作臨障宋白續通典)¶