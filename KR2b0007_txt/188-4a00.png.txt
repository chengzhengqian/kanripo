剛為扞蔽軍無蓄積以虜掠為資利在速戰我閉營養¶
銳以挫其鋒分兵汾隰衝其心腹(汾隰隋龍泉西河二/郡之地也孫愐曰汾)¶
(州本漢西河郡兹氏縣地魏於兹氏置西河郡今州城/是也左傳曰重耳居蒲即隰川縣故蒲城是也漢為蒲)¶
(子縣後魏齊周之間為汾州隋為隰州爾雅/曰下濕曰隰以州帶泉泊下濕故以隰名)彼糧盡計¶
窮自當遁走當待此機未宜速戰永安壯王孝基謀逃¶
歸劉武周殺之　李世勣復遣人說竇建徳曰曹戴二¶
州户口完實(隋置曹州於濟陰戴州於成武大業初廢/二州併為濟陰郡大業亂復為州復扶又)¶
(翻說式/芮翻)孟海公竊有其地與鄭人外合内離(王世充/國號鄭)若¶