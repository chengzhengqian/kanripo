隆重深懐退素是嵗啓求還第上令其世子子廉代鎮¶
東府　太子詹事張緒領揚州中正長沙王晃屬用吳¶
興聞人邕為州議曹(屬之欲翻州議曹自/漢以來率儒士為之)緒不許晃使¶
書佐固請緒正色曰此是身家州鄉殿下何得見逼(自/魏)¶
(晉以來中正率用/本州人望為之)　侍中江斆為都官尚書(斆音/効)中書¶
舍人紀僧真得幸於上容表有士風請於上曰臣出自¶
本縣武吏邀逢聖時(邀南史江斆傳作憿說文曰幸/也集韻憿僥徼通音堅堯翻)階¶
榮至此為兒昏得荀昭光女即時無復所須(為于偽翻/復扶又翻)¶