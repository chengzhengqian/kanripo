汚染其衣(師古曰赭幡以赭汁/潰巾幡汚烏故翻)莽聞而說之(說讀/曰恱)下詔¶
申敕公卿思與厥齊(師古曰令與尊同此操行也論語/稱孔子曰見賢思齊故莽云然)¶
封尊為平化矦　汝南郅惲明天文歴數以為漢必再¶
受命上書說莽曰(惲於粉翻/說輸芮翻)上天垂戒欲悟陛下令就¶
臣位取之以天還之以天可謂知命矣莽大怒繋惲詔¶
獄踰冬㑹赦得出¶
二年春正月莽妻死諡曰孝睦皇后初莽妻以莽數殺¶
其子(數所角翻莽殺子獲見三十四卷哀帝建平二年/通鑑書於三十五卷天夀元年殺子宇見三十六)¶