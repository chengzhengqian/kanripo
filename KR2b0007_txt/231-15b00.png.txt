輙宴勲臣賞賜豐渥李晟爲之首渾瑊次之諸將相又¶
次之　曹王臯遣其將伊愼王鍔圍安州李希烈遣其¶
甥劉戒虛將歩騎八千救之臯遣其别將李伯濳逆之¶
於應山(劉昫曰應山本漢南陽郡隨縣地梁分隨縣置/永陽縣隋改爲應山以縣北山爲名唐屬隨州)¶
(九域志應山縣在/隨州北一百八里)斬首千餘級生擒戒虛徇於城下安¶
州遂降以伊慎爲安州刺史又擊希烈將康叔夜於厲¶
鄉走之(記祭法厲山氏之有天下也其子農能植百穀/注云厲山氏炎帝也起於厲山西漢書地理志)¶
(注云隨故厲國皇甫諡曰今隨之厲鄉九域志隨州厲/郷村有厲山今自棗陽至厲鄉道路交錯號九十九岡)¶