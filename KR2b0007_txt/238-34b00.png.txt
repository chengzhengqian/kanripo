甫失色退而抑首不言笑竟日(上以于頔峻刑之言為/姦故吉甫愧前之失言)¶
　夏四月丙辰以庫部郎中翰林學士崔羣為中書舍¶
人學士如故(庫部郎掌戎器鹵/簿儀仗屬兵部)上嘉羣讜直(讜音/黨)命學¶
士自今奏事必取崔羣連署然後進之羣曰翰林舉動¶
皆為故事必如是後來萬一有阿媚之人為之長(長知/兩翻)¶
則下位直言無從而進矣固不奉詔章三上(上時/掌翻)上乃¶
從之　五月庚申上謂宰相曰卿輩屢言淮浙去嵗水¶
旱近有御史自彼還言不至為災事竟如何李絳對曰¶