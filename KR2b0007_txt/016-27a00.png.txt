車騎盡居外不知王處太后泣曰帝果殺吾子帝憂恐¶
於是梁王伏斧質於闕下謝罪太后帝大喜相泣復如¶
故悉召王從官入闗(從才/用翻)然帝益疏王不與同車輦矣¶
(疏與疎/同下同)帝以田叔為賢拜為魯相(相魯王/餘也)¶
三年冬十一月罷諸侯御史大夫官　夏四月地震¶
旱禁酤酒(酤工護翻/謂賣酒也)　三月丁巳立皇子乗為清河王¶
(髙帝置清河郡於齊/趙之間今以為王國)　秋九月蝗　有星孛于西北(孛/蒲)¶
(内/翻)　戊戌晦日有食之　初上廢栗太子周亞夫固爭¶