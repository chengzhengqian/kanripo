令承宗膠固同類如此則與奪皆由鄰道恩信不出朝¶
廷實恐威權盡歸河北此為陛下痛惜者二也今天時¶
已熱兵氣相蒸至於饑渇疲勞疾疫暴露驅以就戰人¶
何以堪縱不惜身亦難忍苦况神䇿烏雜城市之人例¶
皆不慣如此忽思生路(連兵不解不死於戰亦死於久/屯必思逃奔潰散為求生之路)¶
一人若逃百人相扇一軍若散諸軍必揺事忽至此悔¶
將何及此為陛下深憂者一也臣聞回鶻吐蕃皆有細¶
作(細作古/之諜者)中國之事小大盡知今聚天下之兵唯討承¶