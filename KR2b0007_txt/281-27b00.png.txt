河陽行軍司馬李彦珣邢州人也父母在鄉里未嘗供¶
饋後與張從賓同反從賔敗奔廣晉(去年六月張從/賓反踰月而敗)范¶
延光以為歩軍都監使登城拒守楊光逺訪獲其母置¶
城下以招之彦珣引弓射殺其母(射而/亦翻)延光旣降帝以¶
彦珣為坊州刺史近臣言彦珣殺母殺母惡逆不可赦¶
(律有十惡殺父母者/惡逆恩赦之所不原)帝曰赦令已行不可改也乃遣之¶
官¶
　臣光曰治國家者固不可無信(治直/之翻)然彦珣之惡三¶