至初帝為會稽王娶王述從妹為妃生世子道生及弟¶
俞生道生疎躁無行(從才用翻/行下孟翻)母子皆以幽廢死餘三¶
子郁朱生天流皆早夭(夭於/紹翻)諸姬絶孕將十年王使善¶
相者視之(孕以證翻相/息亮翻下同)皆曰非其人又使視諸婢媵(媵/以)¶
(證翻卑女為婢婢女之/下者送女從嫁曰媵)有李陵容者在織坊中黑而長¶
宮人謂之崑崙(謂其人如崑崙也崑崙/國在南海外崙盧昆翻)相者驚曰此其¶
人也王召之侍寢生子昌明及道子(晉書曰初簡文帝/見䜟曰晉祚盡昌)¶
(明及孝武帝之在孕也李太后夢神人謂之曰汝生男/以昌明為字及産東方始明因以為名焉帝後悟乃流)¶