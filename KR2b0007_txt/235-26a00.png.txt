以勞軍(勞力/到翻)長源曰我豈河北賊以錢買健兒求節鉞¶
邪故事主帥薨(帥所/類翻)給軍士布以制服長源命給其直¶
叔度高鹽直下布直人不過得鹽三二斤軍中怨怒長¶
源亦不為之備是日軍士作亂殺長源叔度臠食之立¶
盡(史言陸長源之死唐朝用違其/才耳若孟叔度則死有餘罪)監軍俱文珍以宋州¶
刺史劉逸準久為宣武大將得衆心密書召之逸準引¶
兵徑入汴州亂衆乃定　以常州刺史李錡為浙西觀¶
察使諸道鹽鐵轉運使錡國貞之子也(錡魚豈翻又音/奇肅宗末李國)¶