吏顯等曰人命至重(言人所重/者性命也)望之所坐語言薄罪(既/以)¶
(語言為薄罪則不當下吏孝元於/此不能破恭顯之姦可謂不眀矣)必無所憂上乃可其¶
奏冬十二月顯等封詔以付謁者敕令召望之手付因¶
令太常急發執金吾車騎馳圍其第(太常掌諸陵縣執/金吾掌徼循京師)¶
(蕭望之時居杜陵故令太常發執金吾/車騎往圍其第以恐脅之速其自盡也)使者至召望之¶
望之以問門下生魯國朱雲雲者好節士(好呼/到翻)勸望之¶
自裁(自裁猶/自殺也)於是望之仰天歎曰吾甞僃位将相年踰¶
六十矣老入牢獄茍求生活不亦鄙乎字謂雲曰游(師/古)¶