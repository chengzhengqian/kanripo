衆臣和於朝則萬物和於野故簫韶九成鳳皇來儀(師/古)¶
(曰韶舜樂名舉簫管之屬示其僃也於韶/樂九奏則鳯皇見其容儀言感至和也)至周幽厲之¶
際(師古曰厲王夷王之子厲/王生宣王宣王生幽王)朝廷不和轉相非怨則日¶
月薄食水泉沸騰山谷易處(師古曰薄迫也謂被掩迫/也沸涌出也騰乘也言百)¶
(川沸涌而相乘陵山頂隆/髙而盡崩壞陵谷易處)霜降失節(謂正月繁霜也正/月夏之四月正陽)¶
(之月/也)由此觀之和氣致祥乖氣致異祥多者其國安異¶
衆者其國危天地之常經古今之通義也今陛下開三¶
代之業招文學之士優游寛容使得並進今賢不肖渾¶