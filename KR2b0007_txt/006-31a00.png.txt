春申君遂納之既而有娠(娠音/身)李園使其妹説春申君¶
曰楚王貴幸君雖兄弟不如也今君相楚二十餘年而¶
王無子(周赧王五十三年楚以春申君為相/至是二十餘年説式芮翻相息亮翻)即百歲後¶
將更立兄弟(人謂死後/為百嵗後)彼亦各貴其故所親君又安得¶
常保此寵乎非徒然也(言非但如/此而已也)君貴用事乆多失禮¶
於王之兄弟兄弟立禍且及身矣今妾有娠而人莫知¶
妾幸君未乆誠以君之重進妾於王王必幸之妾頼天¶
而有男則是君之子為王也楚國盡可得孰與身臨不¶