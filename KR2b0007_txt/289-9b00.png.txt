馬先進等於呉越以易查文徽(馬先進等被擒見上二/月查文徽亦以是月為)¶
(呉越/所禽)　馬希萼又遣羣蠻攻迪田八月戊戌破之殺其¶
鎮將張延嗣楚王希廣遣指揮使黄處超救之處超敗¶
死(處昌/吕翻)潭人震恐復遣牙内指揮使崔洪璉將兵七千¶
屯玉潭(九域志潭州湘鄉縣有玉/潭鎮在潭州西復扶又翻)　庚子蜀主立其弟¶
仁毅為䕫王仁贄為雅王仁裕為彭王仁操為嘉王己¶
酉立子𤣥喆為秦王(喆音/哲)𤣥珏為褒王　晉李太后在¶
建州(契丹遷晉主及其家于/建州見上卷上年三月)臥病無醫藥惟與晉主仰¶