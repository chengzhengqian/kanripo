輩以清朝廷不可為單使所殺受千載惡名翰林天文¶
趙修己謂郭威曰公徒死何益不若順衆心擁兵而南¶
此天啟也(趙修己諌李守貞而/勸郭威自信其術也)郭威乃留其養子榮鎮¶
鄴都命郭崇威將騎兵前驅戊寅自將大軍繼之(將即/亮翻)¶
慕容彦超方食得詔捨匕筯入朝帝悉以軍事委之(九/域)¶
(志兖州至大梁六百里慕容彦超三日而至自以於先/帝同産之親急於赴闕而不知其才智之不足以濟也)¶
己卯呉䖍裕入朝(九域志鄭州至大/梁一百四十里)帝聞郭威舉兵南¶
向議發兵拒之前開封尹矦益曰鄴都戍兵家屬皆在¶