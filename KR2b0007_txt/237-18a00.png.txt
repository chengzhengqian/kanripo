錡不悦上表稱疾請至嵗暮入朝上以問宰相武元衡¶
曰陛下初即政錡求朝得朝求止得止可否在錡將何¶
以令四海上以為然下詔徵之錡詐窮遂謀反王澹既¶
掌留務(掌留務者掌/留後事務)於軍府頗有制置錡益不平宻諭¶
親兵使殺之㑹頒冬服(唐養兵之制/有春衣冬衣)錡嚴兵坐幄中澹¶
與勅使入謁有軍士數百譟於庭曰王澹何人擅主軍¶
務曵下臠食之大將趙琦出慰止又臠食之注刃於勅¶
使之頸詬詈將殺之(詬許候翻/又苦候翻)錡陽驚救之冬十月己¶