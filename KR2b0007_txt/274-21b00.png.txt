使以書誘憲憲不發封斬其使以聞(使疏吏翻/誘音酉)　甲午¶
以景進為銀青光禄大夫檢校右散騎常侍兼御史大¶
夫上柱國　丙申史彦瓊至洛陽(自鄴都逃/至洛陽)帝問可為¶
大將者於樞密使李紹宏紹宏復請用李紹欽(伐蜀之/役李紹)¶
(宏已薦李紹欽/而不用故言復)帝許之令條上方畧(上時/掌翻)紹欽所請偏¶
禆皆梁舊將已所善者帝疑之而止皇后曰此小事不¶
足煩大將紹榮可辦也(紹榮元/行欽)帝乃命歸德節度使李¶
紹榮將騎三千詣鄴招撫(將即亮翻下/同騎竒寄翻)亦徴諸道兵備¶