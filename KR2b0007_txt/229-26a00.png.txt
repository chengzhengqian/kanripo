使人人各得所欲則何有不從者乎應須改革事條謹¶
具别狀同進捨此之外尚有所虞竊以知過非難改過¶
為難言善非難行善為難假使赦文至精止於知過言¶
善猶願聖慮更思所難上然之¶
興元元年春正月癸酉朔赦天下改元制曰致理興化¶
必在推誠忘已濟人不吝改過朕嗣服丕構(丕大也構/立屋也書)¶
(大誥曰若考作室既底法厥子乃/弗肯堂矧肯構丕構之語本諸此)君臨萬邦失守宗祧¶
(宗者百世不毁之廟/逺廟為祧祧他彫翻)越在草莾(用左/傳語)不念率徳誠莫追¶