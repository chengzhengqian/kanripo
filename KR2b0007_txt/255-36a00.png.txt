謀田令孜受溥賂令御史臺鞫之侍御史王華為損論¶
寃令孜矯詔移損下神策獄(為于偽翻/下户嫁翻)華拒而不遣蕭¶
遘奏李凝古行毒事出曖昧已為溥所殺父損相别數¶
年聲問不通安得誣以同謀溥恃功亂法陵蔑朝廷欲¶
殺天子侍臣若徇其欲行及臣輩朝廷何以自立由是¶
損得免死歸田里時令孜專權羣臣莫敢迕視(迕五/故翻)惟¶
遘屢與爭辯朝廷倚之　升浙東為義勝軍以劉漢宏¶
為節度使　趙犨遣人間道求救於鄰道(聞古/莧翻)於是周¶