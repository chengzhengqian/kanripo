𢎞掌宿衞屯兵𤣥武門(雲麾將軍梁百二十五號將軍/之一也唐為武散階從三品上)¶
挺身出戰所親止之曰事未可知且徐觀變俟兵集成¶
列而戰未晚也君𢎞不從與中郎將吕世衡大呼而進¶
皆死之(唐諸衞中郎將皆正/四品下呼火故翻)君𢎞顯雋之曽孫也(敬顯/雋仕)¶
(北齊官至尚/書右僕射)守門兵與萬徹等力戰良久萬徹鼓譟欲¶
攻秦府將士大懼(將即/亮翻)尉遲敬徳持建成元吉首示之¶
(尉紆/勿翻)宫府兵遂潰萬徹與數十騎亡入終南山馮立既¶
殺敬君𢎞謂其徒曰亦足以少報太子矣(少詩/沼翻)遂解兵¶