(乃置之而歸汴者知青州城堅而王師範兵/力尚彊未易以旦夕取故使楊師厚圍守之)　庚辰加¶
西川節度使西平王王建守司徒進爵蜀王(自郡王/進國王)¶
前渝州刺史王宗本(王宗本前此刺渝州亦王建/命之也罷官歸成都故稱前)言於¶
王建請出兵取荆南建從之以宗本為開道都指揮使¶
將兵下峽(峽三/峽也)　初寧國節度使田頵破馮𢎞鐸(事見/上卷)¶
(二/年)詣廣陵謝楊行密因求池歙為巡屬(唐置宣歙池觀/察使二州本宣)¶
(州巡屬故田頵/因有功而求之)行密不許(與之則田頵/愈彊故不許)行密左右下及¶
獄吏皆求賂於頵(以其破馮𢎞鐸/多得寶貨也)頵怒曰吏知吾將下¶