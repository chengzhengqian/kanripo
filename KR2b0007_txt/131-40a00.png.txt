成都(沈約曰文帝元嘉十年免呉營僑立/宋寧郡寄治成都將即亮翻下同)遣使言狀上¶
使執送寶首召惠開還建康上問以舉兵狀惠開曰臣¶
唯知逆順不識天命且非臣不亂非臣不平上釋之是¶
歲僑立兖州治淮隂徐州治鍾離青冀二州共一刺史¶
治鬱州(兖徐青冀皆降/於魏故立僑州)鬱州在海中周數百里累石為¶
城高八九尺(高居/傲翻)虚置郡縣荒民無幾(幾居/豈翻)　張永沈¶
攸之進兵逼彭城軍于下礚(礚丘/盖翻)分遣羽林監王穆之¶
將卒五千守輜重於武原(水經注武原縣在下邳縣西/北按武原縣自漢以來屬彭)¶