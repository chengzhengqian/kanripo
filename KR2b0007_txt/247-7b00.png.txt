銳急攻數年雖擒論莽熱而還(還從宣翻/又如字)城堅卒不可¶
克(見二百三十六卷徳宗貞/元十七十八年卒子恤翻)臣初到西蜀外揚國威中¶
緝邊備其維州熟臣信令空壁來歸臣始受其降南蠻¶
震懾山西八國皆願内屬其吐蕃合水棲雞等城(翼州/有合)¶
(江守捉城與棲雞城/本皆唐地沒于吐蕃)既失險阨自須抽歸可減八處鎮¶
兵坐收千餘里舊地且維州未降前一年吐蕃猶圍魯¶
州(魯州河曲六胡州之/一也在宥州西界)豈顧盟約臣受降之初指天為¶
誓面許奏聞各加酬賞當時不與臣者望風疾臣詔臣¶