七月詔宇文化及之黨萊州刺史牛方裕絳州刺史薛¶
世良廣州都督長史唐奉義隋武牙郎將元禮並除名¶
徙邊(長知兩翻武牙郎將即虎牙郎/將唐避諱改虎曰武將即亮翻)　上謂侍臣曰古¶
語有之赦者小人之幸君子之不幸一嵗再赦善人喑¶
啞(喑于今翻/啞烏下翻)夫養稂莠者害嘉穀(夫音扶稂魯當翻/莠與久翻稂莠皆)¶
(惡草/害稼)赦有罪者賊良民故朕即位以來不欲數赦(數所/角翻)¶
恐小人恃之輕犯憲章故也¶
　¶