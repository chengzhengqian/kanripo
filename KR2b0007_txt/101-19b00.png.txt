(慕容暐寇洛陽上云苻堅别帥侵河南按明年恪拔洛/陽堅親將以備潼闗是未敢與燕争河南也十六國春)¶
(秋堅傳亦無此/舉帝紀恐誤)先遣人招納土民遠近諸塢皆歸之乃¶
使司馬悅希軍于盟津(盟讀/曰孟)豫州刺史孫興軍于成臯¶
初沈充之子勁以其父死于逆亂(見九十三卷明/帝太寧二年)志欲¶
立功以雪舊恥年三十餘以刑家不得仕呉興太守王¶
胡之爲司州刺史上疏稱勁才行(行下/孟翻)請解禁錮參其¶
府事朝廷許之會胡之以病不行及燕人逼洛陽冠軍¶
將軍陳祐守之(冠古/玩翻)衆不過二千勁自表求配祐効力¶