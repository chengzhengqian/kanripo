(處昌吕翻/分扶問翻)縛劭於馬上防送軍門時不見傳國璽(璽斯/氏翻)¶
以問劭劭曰在嚴道育處就取得之斬劭及四子於牙¶
下濬帥左右數十人挾南平王鑠南走(帥讀/曰率)遇江夏王¶
義恭於越城濬下馬曰南中郎今何所作義恭曰上已¶
君臨萬國又曰虎頭來得無晚乎義恭曰殊當恨晚又¶
曰故當不死邪義恭曰可詣行闕請罪(天子出行幸所/居之所謂之行)¶
(宫豹尾之内同之禁中/旌門之外謂之行闕)又曰未審能賜一職自效不(不/讀)¶
(曰否史言劭/濬狂愚望生)義恭又曰此未可量(量音/良)勒與俱歸於道¶