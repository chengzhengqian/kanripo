王僧辯至漢口先攻魯山擒支化仁送江陵辛酉攻郢¶
州克其羅城斬首千級宋子仙退據金城僧辯四面起¶
土山攻之豫州刺史荀朗自巢湖出濡須邀景破其後¶
軍(荀朗起兵據巢湖帝密/詔授豫州刺史使討景)景奔歸船前後相失太子船¶
入樅陽浦(樅七/容翻)船中腹心皆勸太子因此入北太子曰¶
自國家䘮敗志不圖生主上蒙塵寧忍違離左右(䘮息/浪翻)¶
(離力/智翻)吾今若去是乃叛父非避賊也因涕泗嗚咽即命¶
前進(毛詩注自目曰涕自鼻/曰泗史言哀太子之孝)甲子宋子仙等困蹙乞輸¶