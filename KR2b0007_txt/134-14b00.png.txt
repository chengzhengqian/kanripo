當歸兄邪秉曰吾等已讓領軍矣韞拊膺曰兄肉中詎¶
有血邪今年族矣(宋事去矣自中/人以下皆知之)是日以太后令數蒼¶
梧王罪惡(數所/具翻)曰吾密令蕭領軍濳運明略安成王凖¶
宜臨萬國追封昱爲蒼梧王儀衛至東府門安成王令¶
門者勿開以待袁司徒粲至王乃入居朝堂(史言袁粲/爲一時倚)¶
(重朝直/遥翻)壬辰王即皇帝位時年十一改元大赦(改元/昇明)葬¶
蒼梧王於郊壇西(南郊壇在臺城南已地世祖大明三/年移南郊壇於牛頭山以正陽位)¶
　魏京兆康王子推卒　甲午蕭道成出鎭東府丙申¶