(國秩也職俸勰所居職合受之俸也/親恤亦魏朝給勰以恤親者勰音協)魏主詔曰割身存¶
國理為逺矣職俸便停親國聽三分受一(親國謂親/恤國秩也)壬¶
午又詔損皇后私府之半六宫嬪御五服男女供恤亦¶
減半(嬪毗/賓翻)在軍者三分省一以給軍賞　癸夘以太子¶
中庶子蕭衍為雍州刺史(為後蕭衍以雍州起/兵張本雍於用翻)　己酉¶
上殂於正福殿(年四/十七)遺詔徐令可重申前命(徐令謂徐/孝嗣也孝)¶
(嗣為尚書令建武四年加開府/儀同三司辭不受重直龍翻)沈文季可左僕射江祏¶
可右僕射江祀可侍中劉暄可衞尉軍政可委陳太尉¶