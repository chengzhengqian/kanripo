韓千秋(班志郟縣屬潁川郡史記正義曰今汝州郟城縣/郟音夾千秋盖相濟北成王胡也胡貞王勃之子)¶
奮曰以區區之越又有王王太后應獨相吕嘉為害願得勇¶
士三百人必斬嘉以報于是天子遣千秋與王太后弟樛樂¶
将二千人往入越境(樛居/虯翻)吕嘉等乃遂反下令國中曰王年¶
少太后中國人也又與使者亂専欲内屬盡持先王寳器入¶
獻天子以自媚多從人行至長安虜賣以為僮僕取自脱¶
一時之利無顧趙氏社稷為萬世慮計之意乃與其弟将¶
卒攻殺王王太后及漢使者遣人告蒼梧秦王及其諸郡¶