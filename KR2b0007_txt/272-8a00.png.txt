源為天平節度使梁主聞鄆州失守大懼斬劉遂嚴燕¶
顒於市罷戴思逺招討使降授宣化留後(歐陽職方考/梁置宣化軍)¶
(於鄧/州)遣使詰讓北面諸將段凝王彦章等趣令進戰(詰/去)¶
(吉翻趣/讀曰促)敬翔知梁室已危以繩内靴中入見梁主曰(見/賢)¶
(遍/翻)先帝取天下不以臣為不肖所謀無不用今敵勢益¶
彊而陛下棄忽臣言臣身無用不如死引繩將自經梁¶
主止之問所欲言翔曰事急矣非用王彦章為大將不¶
可救也(敬翔以王彦章一時健鬬而取之耳觀/其用兵無逺略烏足以救梁之亡乎)梁主從¶