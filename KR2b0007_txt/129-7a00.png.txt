固諫乃止誕初閉城拒使者(使疏/吏翻)記室參軍山隂賀弼¶
固諫誕怒抽刀向之乃止誕遣兵出戰屢敗將佐多踰¶
城出降(將即亮翻降/戸江翻下同)或勸弼宜早出弼曰公舉兵向朝¶
廷此事既不可從荷公厚恩又義無違背(荷下可翻/背蒲妹翻)惟¶
當以死明心耳乃飲藥自殺參軍何康之謀開門納官¶
軍不果斬關出降誕為髙樓置康之母於其上暴露之¶
不與食母呼康之數日而死誕以中軍長史濮陽范義¶
為左司馬(濮博/木翻)義母妻子皆在城内或謂義曰事必不¶