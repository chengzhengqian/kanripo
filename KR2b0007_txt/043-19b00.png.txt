坐度田不實下獄死後上從容謂虎賁中郎將馬援曰¶
(武帝置期門郎掌執兵送從平帝元始元年更名虎賁/郎置中郎將漢儀虎賁騎鶡冠虎文單衣度徒洛翻從)¶
(千容翻/賁音奔)吾甚恨前殺守相多也(守式又翻/相息亮翻)對曰死得其¶
罪何多之有但死者旣往不可復生也(復扶/又翻)上大笑¶
郡國羣盜處處並起郡縣追討到則解散去復屯結青¶
徐幽冀四州尤甚冬十月遣使者下郡國(下遐/稼翻)聽羣盜¶
自相糾擿(賢曰擿猶發/也他狄翻)五人共斬一人者除其罪吏雖¶
逗留回避故縱者皆勿問聽以禽討為效其牧守令長¶