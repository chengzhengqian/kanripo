(齊興郡則二郡皆置於今均州界宋白曰齊永/明七年置齊興郡於均州鄖鄉縣守式又翻)雍州乃¶
安(雍於/用翻)　魏咸陽王禧為上相(禧以太尉輔政位居/羣臣之上故曰上相)不¶
親政務驕奢貪淫多為不法魏主頗惡之(惡烏/路翻)禧遣奴¶
就領軍于烈求舊羽林虎賁執仗出入(舊字衍執仗出/入毎出入欲使)¶
(之執兵翊/衛賁音奔)烈曰天子諒闇事歸宰輔(闇音/陰)領軍但知典¶
掌宿衛非有詔不敢違理從私禧奴惘然而返(惘然失/志貌惘)¶
(音/㒺)禧復遣謂烈曰(復扶/又翻)我天子之叔父身為元輔有所¶
求須(意之所/欲為須)與詔何異烈厲色曰烈非不知王之貴也¶