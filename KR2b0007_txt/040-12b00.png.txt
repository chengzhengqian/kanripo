善而教口無惡言吏民親愛不忍欺之民嘗有言部亭¶
長受其米肉遺者(賢曰部謂所部也/遺于季翻下同)茂曰亭長為從汝¶
求乎為汝有事囑之而受乎(囑之欲翻託/也私請也)將平居自以¶
恩意遺之乎民曰往遺之耳茂曰遺之而受何故言邪¶
民曰竊聞賢明之君使民不畏吏吏不取民今我畏吏¶
是以遺之吏既卒受(卒終也音/子恤翻)故來言耳茂曰汝為敝¶
民矣凡人所以羣居不亂異於禽獸者以有仁愛禮義¶
知相敬事也汝獨不欲修之寧能髙飛逺走不在人間¶