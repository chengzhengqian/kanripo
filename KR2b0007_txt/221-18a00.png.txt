西道行營兵馬(時淮西節度使領/申光夀安沔五州)　史思明使其子朝¶
清守范陽命諸郡太守各將兵三千從己向河南分為¶
四道使其將令狐彰將兵五千自黎陽濟河取滑州思¶
明自濮陽史朝義自白臯周摯自胡良濟河(白臯胡良/皆河津濟)¶
(度之要在滑州西北/岸良或作梁濮音卜)㑹於汴州李光弼方廵河上諸營¶
聞之還入汴州謂汴滑節度使許叔冀曰大夫能守汴¶
州十五日我則將兵來救叔冀許諾光弼還東京思明¶
至汴州叔冀與戰不勝遂與濮州刺史董秦及其將梁¶