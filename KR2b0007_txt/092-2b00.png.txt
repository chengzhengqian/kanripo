於吳興以應敦敦以充為大都督督䕶東吳諸軍事敦¶
至蕪湖又上表罪狀刁協帝大怒乙亥詔曰王敦憑恃¶
寵靈敢肆狂逆方朕太甲欲見幽囚是可忍也孰不可¶
忍今親帥六軍以誅大逆(帥讀/曰率)有殺敦者封五千戸侯¶
敦兄光禄勲含乗輕舟逃歸于敦太子中庶子温嶠謂¶
僕射周顗曰大將軍此舉似有所在當無濫邪顗曰不¶
然(顗魚/豈翻)人主自非堯舜何能無失人臣安可舉兵以脅¶
之舉動如此豈得云非亂乎處仲狼抗無上其意寜有¶