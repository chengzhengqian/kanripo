又敗之彌走渡河與王桑自軹闗如平陽(軹闗在河内/軹縣軹音只)¶
漢王淵遣侍中兼御史大夫郊迎令曰孤親行將軍之¶
館(行下/孟翻)拂席洗爵敬待將軍及至拜司𨽻校尉加侍中¶
特進以桑為散騎侍郎　北宫純等與漢劉聰戰於河¶
東敗之詔封張軌西平郡公軌辭不受時州郡之使莫¶
有至者軌獨遣使貢獻嵗時不絶(使疏/吏翻)　秋七月甲辰¶
漢王淵寇平陽太守宋抽棄郡走河東太守路述戰死¶
淵徙都蒲子(蒲子縣即晉公子重耳所居蒲城也漢屬/河東郡晉屬平陽郡劉昫曰唐隰州治隰)¶