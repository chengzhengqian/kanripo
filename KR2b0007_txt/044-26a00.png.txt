故譚復極言䜟之非經(復扶/又翻)帝大怒曰桓譚非聖無法¶
將下斬之(將資良翻/持也領也)譚叩頭流血良乆乃得解出為六¶
安郡丞(賢曰六安郡故城在今夀州安豐縣南余據郡/國志建武十六年省六安國以其縣屬廬江郡)¶
(譚出為郡丞不必在是年/通鑑因靈臺事併書於此)道病卒¶
　范曄論曰桓譚以不善䜟流亡鄭興以遜辭僅免賈¶
　逵能傅㑹文致最差貴顯(鄭興事見四十二巻七年/明帝永平中賈逵上言左)¶
　(氏與圗䜟合明劉氏為堯後帝嘉之厯/遷侍中領騎都尉甚見信用傅讀曰附)世主以此論¶
　學悲哉逵扶風人也¶