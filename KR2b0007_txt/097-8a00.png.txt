諸州兵明年悉集朕當親董六師以奉天命羣臣皆賀¶
上皇徳頌者一百七人(上時/掌翻)制征士五人出車一乘牛¶
二頭米十五斛絹十匹調不辦者斬(乘繩證翻/調徒釣翻)民至鬻¶
子以供軍須(行軍所須以為/用故曰軍須)猶不能給自經於道樹者¶
相望(人之自經必於溝瀆隱蔽之地死亡計迫自經于/道旁之樹蓋甚不獲已也相望言其多也按目錄)¶
(書是年代/王還雲中)¶
　　康皇帝(諱岳字世同成帝母弟也咸和元年封呉/王二年徙封琅邪王諡法温柔好樂曰康)¶
建元元年春二月高句麗王釗遣其弟稱臣入朝於燕¶