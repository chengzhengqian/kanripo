(王涯重處台司注之所致又慮守澄黨援遂寢不行注/潛遁軍司矣李德裕文武兩朝獻替記曰八年春暮上)¶
(對宰相歎天下無名醫便及鄭注精於服食或欲置於/翰林技術院或欲令為左神䇿判官注自稱衣冠皆不)¶
(願此職守澄遂託從諫奏為行軍司馬及赴職宗閔又/自山南令判官楊儉至澤潞與從諫要約令却薦入今)¶
(從實/錄)朝野駭歎　甲寅以前忠武節度使王智興為河¶
中節度使　羣臣以上即位八年未受尊號冬十二月¶
甲午上尊號曰太和文武仁聖皇帝㑹有五坊中使薛¶
季稜自同華還(同華同州華州華/户化翻還音旋)言閭閻彫弊上歎曰¶
關中小稔百姓尚爾况江淮比年大水其人如何(比毗/至翻)¶