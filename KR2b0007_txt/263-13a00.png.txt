(中六年隴州防禦使薛達徙築安戎關於隴山由是謂/大震關為故關今隴州之西有故關山又西南則清水)¶
(縣大中六年隴州防禦使薛達奏伏以汧源西境切在/故關雖有隄防全無制置僻在重岡之上茍務髙深今)¶
(移要㑹之中實堪控/扼伏乞改為安戎闗)　韋貽範之為相也多受人賂許¶
以官既而以母喪罷去日為債家所譟(譟喧/聒也)親吏劉¶
延美所負尤多故汲汲於起復日遣人詣兩中尉樞密¶
及李茂貞求之甲戌命韓偓草貽範起復制偓曰吾腕¶
可斷(腕烏貫翻/斷音短)此制不可草即上疏論貽範遭憂未數¶
月遽令起復實駭物聴傷國體學士院二中使怒曰學¶