(下同疏與疎/同數所角翻)自是慕璝貢使至魏者稍簡　魏方士祁¶
纎奏改代為萬年代尹為萬年尹以代令為萬年令崔¶
浩曰昔太祖應天受命兼稱代魏以法殷商(帝嚳都亳/子契受封)¶
(于商自契至湯八遷湯始都亳從/先王居謂之亳殷故兼稱殷商)國家積徳當享年萬¶
億不待假名以為益也纎之所聞皆非正義宜復舊號¶
魏主從之　夏五月壬申華容文昭公王𢎞卒𢎞明敏¶
有思致而輕率少威儀性褊隘好折辱人人以此少之¶
(思相吏翻少詩沼翻褊方/緬翻好呼到翻折之舌翻)雖貴顯不營財利及卒家無¶