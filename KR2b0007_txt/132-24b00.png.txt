東建平益州之巴西梓潼郡置三巴校尉治白帝(校戸/教翻)¶
先是三峽蠻獠嵗為抄暴故立府以鎭之(先悉薦翻抄/楚交翻府謂)¶
(三巴校/尉府也)上以司徒參軍東莞孫謙為巴東建平二郡太¶
守謙將之官敕募千人自隨謙曰蠻夷不賔盖待之失¶
節耳何煩兵役以為國費固辭不受至郡開布㤙信蠻¶
獠翕然懷之(獠魯/皓翻)競餉金寳謙皆慰諭不受　臨海賊¶
帥田流自稱東海王剽掠海鹽殺鄞令(帥所類翻剽匹/妙翻鄞縣自漢)¶
(以來屬會稽郡師古曰/鄞音牛斤翻今屬明州)東土大震¶