(魏惠成王子按太史公書惠成王但言惠王惠王子曰/襄王襄王子曰哀王惠王三十六年卒襄王立十六年)¶
(卒并惠襄為五十二年今按古文惠成王立三十六年/改元稱一年改元後十七年卒太史公書為誤分惠成)¶
(之世以為二王之年數也世本惠王生襄王而無哀王/然則今王者魏襄王也彼既魏史所書魏事必得其眞)¶
(今從/之)孟子入見而出語人曰望之不似人君就之而不¶
見所畏焉(入見賢遍翻/語牛倨翻)卒然問曰天下惡乎定(卒七没/翻惡音)¶
(烏何/也)吾對曰定于一孰能一之(此一語魏襄/王以問孟子)對曰不嗜¶
殺人者能一之孰能與之(此語亦/襄王問)對曰天下莫不與也¶
王知夫苖乎(夫音/扶)七八月之間旱則苖槁矣(孟子此言/用周正也)¶