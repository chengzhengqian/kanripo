(屬曹州九城志在汴/州東一百八十里)丙戌師道所署沭陽令梁洞以縣¶
降於楚州刺史李聽(沭陽漢廩丘縣後魏曰沭陽以其/地在沭水之陽也唐屬海州九域)¶
(志在州西南一百/八十里沭食聿翻)　吐蕃遣使者論短立藏等來修好¶
未返(好呼/到翻)入寇河曲上曰其國失信其使何罪庚寅遣¶
歸國　壬辰武寧節度使李愬拔魚臺(魚臺漢方與縣/地唐屬兖州寳)¶
(應元年改為魚臺小城北有魯公觀魚臺而名之觀魚/臺即春秋魯隱公如棠觀魚之地元和四年李師道請)¶
(移縣於/黄臺市)中使迎佛骨至京師上留禁中三日乃厯送諸¶
寺王公士民瞻奉捨施惟恐弗及有竭産充施者(施式/智翻)¶