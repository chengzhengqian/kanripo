無謂也(李斐曰姦法因法作姦也文頴曰與盜謂盜者/當治而知情反佐與之是則共盜無異也師古)¶
(曰與盜盜者/共盗為盜耳)其令二千石各脩其職不事官職耗亂者¶
(師古曰耗不明也讀/與眊同音莫報翻)丞相以聞請其罪布告天下使明¶
知朕意　五月詔算貲四得官(服䖍曰貲萬錢算百二/十七也應劭曰古者疾)¶
(吏之貪衣食足知榮辱限貲十算乃得為吏十算十萬/也賈人有財不得為吏㢘士無貲又不得官故減貲四)¶
(算得/官矣)　秋大旱¶
三年冬十月日月皆食赤五日　十二月晦雷日如紫¶
五星逆行守太㣲(晉天文志太㣲天子廷也五帝座也/十二諸侯府也其外蕃九卿也南蕃)¶