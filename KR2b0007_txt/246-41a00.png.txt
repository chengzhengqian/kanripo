營兵及奚契丹室韋等並自指揮以李思忠為河西党¶
項都將回鶻西南面招討使(此河西謂/河北之西)皆㑹軍于太原¶
令沔屯鴈門闗(鴈門闗在代州鴈/門縣即陘嶺闗)初奚契丹羈屬回鶻¶
各有監使嵗督其貢賦且詗唐事(監古衘翻使疏吏翻/詗火迥翻又翾正翻)¶
張仲武遣牙將石公緒統二部盡殺回鶻監使等八百¶
餘人仲武破那頡啜得室韋酋長妻子(酋慈由翻/長知丈翻)室韋¶
以金帛羊馬贖之仲武不受曰但殺監使則歸之癸夘¶
李徳裕等奏河東奏事官孫儔適至云回鶻移營近南¶