其地幾半(降戸江翻/幾居希翻)有衆十餘萬自稱答布可汗社爾¶
乃謂諸部曰首為亂破我國者薛延陁也我當為先可¶
汗報仇擊滅之(為于/偽翻)諸部皆諫曰新得西方宜且留鎮¶
撫今遽捨之逺去西突厥必來取其故地社爾不從擊¶
薛延陁於磧北連兵百餘日㑹咥利失可汗立(見上/八年)社¶
爾之衆苦於人役多棄社爾逃歸(逃歸咥/利失)薛延陀縱兵¶
擊之社爾大敗走保髙昌其舊兵在者纔萬餘家又畏¶
西突厥之逼遂帥衆來降(帥讀曰率/降戸江翻)敕處其部落於靈¶