乃曰我安得罪而召我哉太后被珠襦(被皮義翻如淳/曰以珠飾襦也)¶
(晉灼曰貫珠以為襦形若今革𥜗/矣師古曰晉說是也襦汝朱翻)盛服坐武帳中侍御¶
數百人皆持兵期門武士陛㦸陳列殿下(期門屬光禄/勲掌執兵送)¶
(從武帝為㣲行與勇力之/士期諸殿門故曰期門)羣臣以次上殿召昌邑王伏¶
前聽詔光與羣臣連名奏王尚書令讀奏曰丞相臣敞¶
等(臣敞下即連名史/以等字約言之)昩死言皇太后陛下孝昭皇帝早¶
棄天下遣使徴昌邑王典䘮服斬衰(師古曰典䘮言為/䘮主也斬哀謂縗)¶
(裳下不緶直斬割/之而已緶歩千翻)無悲哀之心廢禮誼居道上不素食¶