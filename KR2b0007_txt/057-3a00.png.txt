(之/也)既議坐者數百人各瞻望良久莫肯先言趙忠曰議¶
當時定廷尉陳球曰皇太后以盛德良家母臨天下宜¶
配先帝是無所疑忠笑而言曰陳廷尉宜便操筆(操千/髙翻)¶
球即下議曰皇太后自在椒房有聰明母儀之德遭時¶
不造援立聖明承繼宗廟功烈至重先帝晏駕因遇大¶
獄遷居空宫不幸早世家雖獲罪事非太后今若别葬¶
誠失天下之望且馮貴人冡嘗被發掘骸骨暴露與賊¶
併尸魂靈汙染(賢曰段熲為河南尹坐盜發馮貴人冡/左遷諫議大夫余據熲以延熹三年入)¶