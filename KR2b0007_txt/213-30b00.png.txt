蕃遣其相論尚它硉入見請於赤嶺為互市許之(相悉/亮翻)¶
(硉郎兀翻見賢遍翻石/堡城西二十里至赤嶺)　冬十月丙申上幸東都　或¶
告巂州都督解人張審素贓汚(解縣屬河中府元魏分/解縣置虞鄉縣貞覲十)¶
(七年省解縣併入虞鄉二十年復置解縣省虞鄉天授/二年復分解縣置虞鄉縣定為兩縣巂音髓解戸買翻)¶
制遣監察御史楊汪按之總管董元禮將兵七百圍汪¶
殺告者(監古銜翻/將即亮翻)謂汪曰善奏審素則生不然則死㑹¶
救兵至擊斬之汪奏審素謀反十二月審素坐斬籍沒¶
其家(為後審素二/子復讐張本)　浚苑中洛水六旬而罷¶