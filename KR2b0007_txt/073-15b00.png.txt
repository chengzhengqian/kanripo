堂隆上疏曰凡帝王徙都立邑皆先定天地社稷之位¶
(所謂圜丘方澤南北/郊及社稷神位也)敬恭以奉之將營宫室則宗廟為¶
先廏庫為次居室為後(記曲禮/之言)今圜丘方澤南北郊明¶
堂社稷神位未定宗廟之制又未如禮而崇飾居室士¶
民失業外人咸云宫人之用與軍國之費略齊民不堪¶
命皆有怨怒書曰天聰明自我民聰明天明畏自我民¶
明威(書皋陶謨之言孔安國注曰言天因民而降之福/民所歸者天命之天視聽人君之行用民為聰明)¶
(天明可畏亦用民成其威民所叛/者天討之是天明可畏之效也)言天之賞罰隨民言¶