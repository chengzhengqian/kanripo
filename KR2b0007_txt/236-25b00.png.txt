(詬呼漏翻/又古候翻)遂成仇怨　癸丑韋臯上表以為陛下哀毁¶
成疾重勞萬機(重直/用翻)故久而未安請權令皇太子親監¶
庶政(監古/衘翻)候皇躬痊愈復歸春宫(東宫謂/之春宫)臣位兼將相¶
今之所陳乃其職分(分扶/問翻)又上太子牋以為聖上逺法¶
髙宗亮隂不言委政臣下而所附非人王叔文王伾李¶
忠言之徒輙當重任賞罰任情墮紀紊綱(墮讀曰隳/紊亡運翻)散¶
府庫之積以賂權門樹置心腹徧于貴位潛結左右憂¶
在蕭墻竊恐傾太宗盛業危殿下家邦願殿下即日奏¶