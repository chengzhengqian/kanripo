(勸武王武/王遂行)天道幽逺未易可知(易以/䜴翻)夫差孫皓皆保據¶
江湖不免于亡今以吾之衆投鞭于江足斷其流(斷丁/管翻)¶
又何險之足恃乎對曰三國之君皆淫虐無道(三國之/君謂紂)¶
(夫差/孫皓)故敵國取之易于拾遺(易以/豉翻)今晉雖無徳未有大¶
罪願陛下且案兵積榖以待其釁于是羣臣各言利害¶
久之不決堅曰此所謂築舎道傍無時可成(詩曰如彼/築室于道)¶
(謀是用不/潰于成)吾當内斷於心耳(斷丁/亂翻)羣臣皆出獨留陽平¶
公融謂之曰自古定大事者不過一二臣而已今衆言¶