天下不服臣請闔門寸斬以謝陛下上以元振嘗有保¶
䕶功(保䕶事見上/卷寳應元年)十一月辛丑削元振官爵放歸田里¶
　王甫自稱京兆尹聚衆二千餘人署置官屬暴横長¶
安中(横户/孟翻)壬寅郭子儀至滻水西(郭子儀至滻水西則/已度滻水近京城矣)¶
甫按兵不出或謂子儀城不可入子儀不聽引三十騎¶
徐進使人傳呼召甫甫失據出迎拜伏子儀斬之(異考/  曰)¶
(實録云有武將王甫等誘長安惡少數百人集六街鼔/於朱雀街大鼔之吐蕃聞之震懾乗夜而遁汾陽家傳)¶
(曰射生將王撫猛而多力自稱御史大夫領五百騎二/千步卒兼補官屬以謀作亂甲午公𤼵商州冬十一月)¶