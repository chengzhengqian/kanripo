甚不與它公族同紹壯健有威容愛士養名賔客輻湊¶
歸之輜軿柴轂填接街陌(賢曰説文曰軿車衣車也鄭/𤣥注周禮曰軿猶屏也取其)¶
(自蔽隱柴轂賤者之車袁紹事始此黨錮既死而誅宦/官者二袁也人不為善而欲去害己者天其許之乎)¶
術亦以俠氣聞逢從兄子閎少有操行(俠户頰翻從才/用翻少詩照翻)¶
(行下/孟翻)以耕學為業逢隗數餽之無所受(數所/角翻)閎見時方¶
險亂而家門富盛常對兄弟歎曰吾先公福祚後世不¶
能以德守之而競為驕奢與亂世爭權此即晉之三郤¶
矣(先公謂袁安也三郤謂晉大夫郤錡郤犫郤至也郤/氏世為晉卿三子者憑藉世資驕奢侵權為厲公所)¶