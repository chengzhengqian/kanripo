進矩選勇敢千人使誦將之(將即/亮翻)掩擊暢營斬首數千¶
級暢僅以身免　辛巳宋哲至建康(沈約曰建康本秣/陵縣漢獻帝建安)¶
(十六年置孫權改秣陵為建業武帝平吴還為秣陵太/康三年分秣陵之水北為建業愍帝即位避帝諱改為)¶
(建/康)稱受愍帝詔令丞相琅邪王睿綂攝萬機三月琅邪¶
王素服出次(杜預曰出/次避正寢)舉哀三日於是西陽王羕及官¶
屬等共上尊號(西陽王羕汝南王亮之/子羕余亮翻上時掌翻)王不許羕等固¶
請不已王慨然流涕曰孤罪人也諸賢見逼不已當¶
琅邪耳呼私奴命駕將歸國(私奴謂私所畜養而給使/令之奴非以罪没官者)¶