見逼邪跋怒留什門不遣什門數衆辱之左右請殺之¶
跋曰彼各為其主耳(數所角翻/為于偽翻)乃幽執什門欲降之什¶
門終不降(降戸/江翻)久之衣冠弊壊略盡蟣蝨流溢跋遺之¶
衣冠(遺于/季翻)什門皆不受　魏主嗣以博士王諒為平南¶
參軍使以平南將軍相州刺史尉太眞書與太尉裕相¶
聞太眞古眞之弟也　九月丁巳朔日有食之　冬十¶
月河南王熾磐復稱秦王置百官(熾磐嗣位自稱河南/王今并南涼復稱秦)¶
(王/)　燕主跋與夏連和夏王勃勃遣御史中丞烏洛孤¶