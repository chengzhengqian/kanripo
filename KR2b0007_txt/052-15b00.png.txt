乆良騎夜合交鋒接矢决勝當時戎狄之所長而中國¶
之所短也彊弩乘城堅營固守以待其衰中國之所長¶
而戎狄之所短也宜務先所長而觀其變(先悉/薦翻)設購開¶
賞宣示反悔(反音幡宣示招降之/意以開其反悔之心)勿貪小功以亂大謀¶
於是右賢王部抑鞮等萬三千口皆詣續降(鞮丁/奚翻)　己¶
丑晦日有食之　初那離等既平朝廷以來機為并州¶
刺史劉秉為凉州刺史機等天性虐刻多所擾發且凍¶
傅難種羌遂反(賢曰且音子余翻/種章勇翻下同)攻金城與雜種羌胡¶