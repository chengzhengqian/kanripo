(極言誠信之不可/去身以開廣上意)又曰臣聞仲虺贊揚成湯不稱其無¶
過而稱其改過(書仲虺之誥曰惟王/改過不吝虺許偉翻)吉甫歌誦周宣不¶
美其無闕而美其補闕(詩烝民曰衮職有闕惟仲山甫/補之尹吉甫所以美宣王之任)¶
(賢使/能也)是則聖賢之意較然著明惟以改過為能不以無¶
過為貴葢為人之行己必有過差(葢為于/偽翻)上智下愚俱¶
所不免智者改過而遷善愚者恥過而遂非遷善則其¶
徳日新遂非則其惡彌積又曰諫官不宻自矜信非忠¶
厚其於聖徳固亦無虧陛下若納諫不違則傳之適足¶