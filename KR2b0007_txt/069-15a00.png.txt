　皆與古之列國無異豈得獨尊奬一國謂之正統而¶
　其餘皆為僣偽哉若以自上相授受者為正邪則陳¶
　氏何所受拓拔氏何所受若以居中夏者為正邪(夏/戸)¶
　(雅/翻)則劉石慕容苻姚赫連所得之土皆五帝三王之¶
　舊都也若以有道德者為正邪則蕞爾之國必有令¶
　主(蕞徂外/翻小貌)三代之季豈無僻王是以正閏之論自古¶
　及今未有能通其義確然使人不可移奪者也臣今¶
　所述止欲叙國家之興衰著生民之休戚使觀者自¶