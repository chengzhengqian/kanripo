泗水深五丈(深式/禁翻)漂沒數萬家　冬十月建州刺史于¶
延陵入辭上曰建州去京師幾何對曰八千里(舊志建/州在長)¶
(安東南四千九/百三十五里)上曰卿到彼為政善惡朕皆知之勿謂¶
其逺此階前則萬里也(逺于/願翻)卿知之乎延陵悸懾失緒¶
(悸其季翻懾之涉翻絲端曰緒言/延陵悸懾應對錯亂失其端緒)上撫而遣之到官竟¶
以不職貶復州司馬(復州京師東南/一千八百里)令狐綯擬李逺杭¶
州刺史(呉分餘杭立臨水縣晉改臨水為臨安陳為錢/塘郡隋置杭州自臨安移居錢塘尋移州于栁)¶
(浦西依山築城京師東/南三千五百五十六里)上曰吾聞逺詩云長日惟消一¶