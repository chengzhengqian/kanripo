復立為己不利(齊主藉歸彥握兵以殺楊燕楊燕死而/濟南廢矣故恐其復立為己不利復扶)¶
(又/翻)勸帝除之帝乃使歸彥至鄴徵濟南王如晉陽湛内¶
不自安問計於髙元海元海曰皇太后萬福至尊孝友¶
異常殿下不須異慮湛曰此豈我推誠之意邪元海乞¶
還省一夜思之湛即留元海於後堂元海達旦不眠唯¶
遶牀徐歩夜漏未盡湛遽出曰神算如何元海曰有三¶
䇿恐不堪用耳請殿下如梁孝王故事從數騎入晉陽¶
先見太后求哀(梁孝王事見十六/卷漢景帝中二年)後見主上請去兵權¶