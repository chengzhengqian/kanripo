節度使康思立謀固守陜城以俟康義誠(陜失/冉翻)先是捧¶
聖五百騎戍陜西為潞王前鋒至城下呼城上人曰禁¶
軍十萬已奉新帝爾輩數人奚為徒累一城人塗地耳¶
(先悉薦翻/累力瑞翻)於是捧聖卒爭出迎思立不能禁不得已亦¶
出迎丁卯潞王至陜僚佐説王曰今大王將及京畿傳¶
聞乘輿已播遷(說式芮翻/乘繩證翻)大王宜少留於此先移書慰¶
安京城士庻王從之移書諭洛陽文武士庻惟朱𢎞昭¶
馮贇兩族不赦外自餘勿有憂疑康義誠軍至新安(新/安)¶