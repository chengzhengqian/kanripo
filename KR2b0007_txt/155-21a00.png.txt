名智以字行顯度之弟也爾朱兆出井陘軍於廣阿衆¶
號十萬髙歡縱反間云世隆兄弟謀殺兆復云兆與歡¶
同謀殺仲逺等(間古莧翻/復扶又翻)由是迭相猜貳徘徊不進仲¶
逺等屢使斛斯椿賀拔勝往諭兆兆帥輕騎三百来就¶
仲逺(帥讀/曰率)同坐幕下意色不平手舞馬鞭長嘯凝望(鄭/𤣥)¶
(曰嘯蹙口/而出聲)疑仲逺等有變遂趨出馳還仲逺遣椿勝等¶
追曉説之兆執椿勝還營仲逺度律大懼引兵南遁兆¶
數勝罪將斬之(説式芮翻/數所具翻)曰爾殺衛可孤罪一也(事見/一百)¶