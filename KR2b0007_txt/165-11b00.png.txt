還鎮建康陳霸先復還京口(復扶/又翻)丙子以䕶軍將軍陸¶
法和為郢州刺史法和為政不用刑獄專以沙門法及¶
西域幻術(幻胡/辦翻)敎化部曲數千人通謂之弟子　契丹¶
冦齊邊(契欺/訖翻)壬午齊主北廵冀定幽安(冀定幽安/四州名)遂伐¶
契丹　齊主使郭元建治水軍二萬餘人於合肥(治直/之翻)¶
將襲建康納湘潭矦退(退北奔見一百六十/二卷武帝太清二年)又遣將軍¶
邢景遠歩大汗薩帥衆繼之(步大汗虜三字姓汗音寒/薩桑葛翻  考異曰梁書)¶
(作邢杲遠歩六汗薩/今從北齊書北史)陳霸先在建康聞之白上上詔王¶