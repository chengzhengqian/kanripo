(許翻/守也)殆非明主之事也重華謝之　司馬勲出駱谷破¶
趙長城戍(長城戍即魏司馬望鄧/艾據之以拒姜維之地)壁于懸鉤去長安二¶
百里使治中劉煥攻長安斬京兆太守劉秀離(劉秀離/葢迎戰)¶
(而敗死渙未能/至長安城下也)又㧞賀城三輔豪傑多殺守令以應勲¶
凡三十餘壁衆五萬人趙樂平王苞乃輟攻鄴之謀使¶
其將麻秋姚國等將兵拒勲趙主遵遣車騎將軍王朗¶
帥精騎二萬以討勲為名因刼苞送鄴勲兵少畏朗不¶
敢進(使桓温於是時攻闗中/闗中可取也少詩沼翻)冬十月釋懸鉤㧞宛城殺¶