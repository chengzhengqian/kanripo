動刺客屢至其庭終不敢入(畏其/勇也)元吉乃譖敬徳於上¶
下詔獄訊治(下遐嫁翻/治直之翻)將殺之世民固請得免又譖左¶
一馬軍總管程知節出為康州刺史(武徳元年以成州/同谷縣置西康州)¶
知節謂世民曰大王股肱羽翼盡矣身何能久知節以¶
死不去願早决計又以金帛誘右二䕶軍段志𤣥志𤣥¶
不從(誘音/酉)建成謂元吉曰秦府智畧之士可憚者獨房¶
𤣥齡杜如晦耳皆譖之於上而逐之世民腹心唯長孫¶
無忌尚在府中與其舅雍州治中髙士亷右候車騎將¶