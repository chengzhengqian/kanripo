寅東魏進洋位相國總百揆備九錫洋行至前亭(前亭/在晋)¶
(陽之東平/都城之西)所乘馬忽倒意甚惡之至平都城不復肯進¶
(惡烏路翻/復扶又翻)髙德政徐之才苦請曰山提先去恐其漏泄¶
即命司馬子如杜弼馳驛續入觀察物情子如等至鄴¶
衆人以事勢已决無敢異言洋至鄴召夫(夫民/夫也)齎築具¶
集城南髙隆之請曰用此何爲洋作色曰我自有事君¶
何問爲欲族滅邪隆之謝而退於是作圓丘備法物丙¶
辰司空潘樂侍中張亮黄門郎趙彦深等求入啟事東¶