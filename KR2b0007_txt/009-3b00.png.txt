沛公欲有天下邪將為富家翁邪凡此奢麗之物皆秦¶
所以亡也沛公何用焉願急還霸上無留宫中(樊噲起/於狗屠)¶
(識見如此予謂噲之功當以諫留秦宫為上鴻門誚/讓項羽次之姓譜周宣王封仲山甫於樊後因氏焉)沛¶
公不聽張良曰秦為無道故沛公得至此夫為天下除¶
殘賊宜縞素為資(縞素有䘮之服謂弔民也/為音于偽翻縞音工老翻)今始入秦¶
即安其樂(樂音/洛)此所謂助桀為虐且忠言逆耳利於行¶
毒藥苦口利於病願沛公聴樊噲言沛公乃還軍霸上¶
十一月沛公悉召諸縣父老豪傑謂曰父老苦秦苛法¶