日深望國恩日甚設欲大舉其徒固亦難矣斯亦離間¶
之漸(間古/莧翻)可使其上下猜阻禍亂内興矣太后深然之¶
元振名震以字行　庚申以并州長史王方慶為鸞䑓¶
侍郎與殿中監萬年李道廣並同平章事　突厥黙啜¶
請為太后子并為其女求昏悉歸河西降戸帥其部衆¶
為國討契丹(并為衆為並于/偽翻帥讀曰率)太后遣豹韜衛大將軍閻¶
知微(龍朔改左右屯衛為左右武威/衛光宅又改為左右豹韜衛)左衛郎將攝司賓¶
卿田歸道冊授黙啜左衛大將軍遷善可汗知㣲立徳¶