能克而還(帥讀曰率還/音旋又如字)時賊欲南侵江漢賴炅扼其衝¶
要南夏得全(夏戸/雅翻)　司空郭子儀詣闕請自貶(以清渠/之敗也)¶
甲子以子儀為左僕射　尹子奇益兵圍睢陽益急張¶
巡於城中夜鳴鼓嚴隊若將出擊者賊聞之達旦儆備¶
既明巡乃寢兵絶鼓賊以飛樓瞰城中無所見遂解甲¶
休息巡與將軍南霽雲(南姓也周有南仲/魯有大夫南遺)郎將雷萬春¶
等十餘將各將五十騎開門突出直衝賊營至子奇麾¶
下營中大亂斬賊將五十餘人殺士卒五千餘人巡欲¶