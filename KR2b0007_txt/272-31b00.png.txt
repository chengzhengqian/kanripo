紳羣臣憤嫉莫敢出氣(書云狎侮君子罔以盡其/心况使伶人侮弄之哉)亦反¶
有相附託以希恩澤者四方藩鎮爭以貨賂結之(無材/而干)¶
(利祿者何/可勝數哉)其尤蠧政害人者景進為之首進好采閭閻¶
鄙細事聞於上上亦欲知外間事遂委進以耳目進每¶
奏事嘗屏左右問之(屏必郢翻/又卑正翻)由是進得施其讒慝干¶
預政事自將相大臣皆憚之孔巖常以兄事之(孔巖當/作孔謙)¶
　壬寅岐王遣使致書賀帝滅梁以季父自居辭禮甚¶
倨(岐王李茂貞自以與晉王克用在唐並列藩鎮又各/以有功賜姓附唐屬籍義猶兄弟故于帝以季父自)¶