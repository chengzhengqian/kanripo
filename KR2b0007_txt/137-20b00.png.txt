(遥翻衰/吐回翻)是以使臣不敢承奏樂之賜朝廷從之彪凡六¶
奉使(據魏紀上即位之初年至三年彪凡四/來聘是年再聘通前凡六使疏吏翻)上甚重之¶
將還上親送至琅邪城命羣臣賦詩以寵之(左傳晉趙/武自宋還)¶
(過鄭鄭伯享之于垂隴七穆皆從趙孟曰/七子從君以寵武也請皆賦詩以卒君貺)　己卯魏作¶
明堂改營太廟　五月己亥魏主更定律令於東明觀¶
(魏主太和四年起東明/觀觀古玩翻更工行翻)親决疑獄命李冲議定輕重潤¶
色辭㫖帝執筆書之李冲忠勤明斷加以慎密為帝所¶
委情義無間(斷丁/亂翻)舊臣貴戚莫不心服中外推之　乙¶