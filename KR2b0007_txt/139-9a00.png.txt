葢由於此謂宜敕示百僚以惠元元之命又昔周居洛¶
邑猶存宗周(周成王宅洛以豐/為宗周存故都也)漢遷東都京兆置尹(後/漢)¶
(都雒陽置河南尹而長安/仍置京兆尹亦存故都也)察春秋之義有宗廟曰都無¶
曰邑况代京宗廟山陵所託王業所基其為神鄉福地¶
實亦遠矣今便同之郡國臣竊不安謂宜建畿置尹一¶
如故事(魏初都平城分畫甸畿/置司州於平城置代尹)崇本重舊光示萬葉又¶
古者四民異居欲其業専志定也(管仲相齊使士農工/商各羣萃而州處其)¶
(言曰四民者勿使雜處雜處則其言厖其事易昔聖王/之處士也使就閑燕處工就官府處商就市井處農就)¶