官軍大掠城中死者近萬人(近其/靳翻)初彦超將反募羣盜¶
置帳下至者二千餘人皆山林獷悍(獷古猛翻悍侯/旰翻又下罕翻)竟¶
不為用帝欲悉誅兖州將吏翰林學士竇儀見馮道范¶
質與之共白帝曰彼皆脅從耳乃赦之丁丑以端明殿¶
學士顔衎權知兖州事(衎苦旱翻/又苦旰翻)赦兖州管内彦超黨¶
逃匿者期一月聽自首(首式/又翻)前已伏誅者赦其親戚癸¶
未降泰寕軍為防禦州(以慕容彦超據兖州拒/命降節鎮為防禦州)　唐司¶
徒致仕李建勲卒且死戒其家人曰時事如此吾得良¶