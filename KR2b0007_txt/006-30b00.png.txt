質(質與鑕同職/日翻鐵椹也)王下殿手自接之曰先生起就衣今願¶
受事(受事者受所/敎之事也)乃爵之上卿王自駕虛左方往迎太¶
后歸於咸陽復為母子如初　楚考烈王無子春申君¶
患之求婦人宜子者甚衆進之卒無子(卒子/恤翻)趙人李園¶
持其妹欲進諸楚王聞其不宜子恐乆無寵乃求為春¶
申君舎人已而謁歸(謂謁告/而歸也)故失期而還(欲以發春申/君之問也還)¶
(從宣/翻)春申君問之李園曰齊王使人求臣之妹與其使¶
者飲故失期春申君曰聘入乎(謂已入聘幣否/也使疏吏翻)曰未也¶