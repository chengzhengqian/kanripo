乾歸以太子熾磐領尚書令(熾昌/志翻)左長史邊芮為左僕¶
射右長史袐宜為右僕射置官皆如魏武晉文故事然¶
猶稱大單于大將軍(單音/蟬)邊芮等領府佐如故　薛于¶
太悉伏自長安亡歸嶺北(嶺北謂九嵕嶺北十/八年太悉伏犇秦)上郡以¶
西鮮卑雜胡皆應之　二月甲寅尚書令陸納卒　三¶
月庚辰朔日有食之　皇太子出就東宫以丹陽尹王¶
雅領少傅時會稽王道子專權奢縱嬖人趙牙本出倡¶
優(少詩照翻㑹工/外翻倡音昌)茹千秋本錢唐捕賊吏(錢唐縣前漢/屬會稽郡後)¶