明城中望見援軍至蕭誕遣長史王伯瑜出攻魏柵因¶
風縱火衍等衆軍自外擊之魏不能支解圍去己未誕¶
等追擊破之誄諶之弟也先是上以義陽危急(先悉/薦翻)詔¶
都督青冀二州諸軍事張冲出軍攻魏以分其兵埶冲¶
遣軍主桑係祖攻魏建陵驛馬厚丘三城又遣軍主杜¶
僧護攻魏虎阬馮時即丘三城皆拔之青冀二州刺史¶
王洪範遣軍主崔延襲魏紀城據之(宋泰始初青冀二/州入於魏乃置青)¶
(冀二州刺史治朐山杜佑曰宋明帝立青冀二州寄治/贑榆齊青州治朐山冀州理漣口今臨淮郡漣水縣魏)¶