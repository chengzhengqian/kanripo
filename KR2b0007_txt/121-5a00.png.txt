軍涼州刺史段暉為輔國大將軍御史大夫(段暉先/鎮樂都)叔¶
父右禁將軍千年為鎮北將軍涼州牧鎮湟河以征北¶
將軍木弈干為尚書令車騎大將軍以征南將軍吉毗¶
為尚書僕射衞大將軍河西王䝉遜因秦䘮伐秦西平¶
西平太守麴承謂之曰殿下若先取樂都則西平必為¶
殿下之有茍望風請服亦明主之所疾也䝉遜乃釋西¶
平攻樂都相國元基帥騎三千救樂都(元基自枹罕救/樂都樂音洛)¶
甫入城而河西兵至攻其外城克之絶其水道城中饑¶