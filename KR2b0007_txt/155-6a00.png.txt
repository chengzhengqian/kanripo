史爾朱羽生將五千人襲信都髙敖曹不暇擐甲將十¶
餘騎馳(擐音宦騎/奇計翻)擊之乾在城中繩下五百人追救未¶
及敖曹已交兵羽生敗走敖曹馬矟絶世(矟色/角翻)左右無¶
不一當百時人比之項籍髙歡屯壺闗大王山(魏收地/形志上)¶
(黨郡屯留縣有鳯凰山一名大王山按魏太平真君九/年二月詔於壺闗東北大王山累石為三封又斬其北)¶
(鳯凰山南足以斷之以其有王/氣也後髙歡果屯兵於其地)六旬乃引兵東出聲言¶
討信都信都人皆懼髙乾曰吾聞髙晉州雄略蓋世(爾/朱)¶
(榮用歡為晉州/刺史故稱之)其志不居人下且爾朱無道弑君虐民¶