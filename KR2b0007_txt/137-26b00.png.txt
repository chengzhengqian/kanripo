華殿服通天冠絳紗袍以饗羣臣(劉昭曰通天冠高九/寸正豎頂少邪乃直)¶
(下為鐵卷梁前有山展筩為述乘輿所常服也杜佑曰/秦制通天冠其狀遺失漢因秦名制髙九寸正豎頂少)¶
(邪乃直下為鐵卷梁前有山展筩為述駮犀簮導乗輿/所常服晉因漢制前加金博山述述即鷸也鷸知天雨)¶
(故冠像焉前有展筩宋因之又加黑介幘東昏侯改用/玉簮導梁武帝因之復加冕於其上謂之平天冕隋因)¶
(之加金博山附蟬十二首施珠翠黒/介幘玉簮導唐因之其纓改以翠緌)樂縣而不作(縣讀/曰懸)¶
丁卯服衮冕辭太和廟帥百官奉神主遷于新廟(新作/太廟)¶
(成故遷主新/廟帥讀曰率)　乙亥魏大定官品戊戌考諸牧守(守式/又翻)¶
　魏假通直散騎常侍李彪等來聘　魏舊制羣臣季¶