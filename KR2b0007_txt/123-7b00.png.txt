(李寳奔伊吾見一百十/九卷營陽王景平元年)后欲就之乎尹氏未測其意紿¶
之曰吾子孫漂蕩託身異域餘生無幾當死此不復為¶
氊裘之鬼也未幾潜奔伊吾無諱遣騎追及之尹氏謂¶
追騎曰沮渠酒泉許吾歸北何為復追汝取吾首以徃¶
吾不復還矣追騎不敢逼引還尹氏卒于伊吾(史言尹/氏義烈)¶
(紿蕩亥翻幾居豈翻復扶/又翻騎竒寄翻卒子恤翻)牧犍遣將軍沮渠旁周入貢¶
于魏魏主遣侍中古弼尚書李順賜其侍臣衣服并徴¶
世子封壇入侍是嵗牧犍遣封壇如魏亦遣使詣建康¶