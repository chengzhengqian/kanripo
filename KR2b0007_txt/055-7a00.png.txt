無少鷹鸇之志邪(鷹鸇以鷙擊為事左傳見無禮者誅/之如鷹鸇之逐鳥雀也少詩沼翻)¶
香曰以為鷹鸇不若鸞鳯故不為也奐曰枳棘之林非¶
鸞鳯所集百里非大賢之路(賢曰時奐為縣令/故自稱百里也)乃以一¶
月奉資香(奉讀/曰俸)使入太學郭泰符融齎刺謁之(書姓名/以自通)¶
(求見曰刺秦漢/之間謂之謁)因留宿明旦泰起下牀拜之曰君泰之¶
師非泰之友也香學畢歸鄉里雖在宴居(賢曰宴安也/朱子曰宴居)¶
(閒暇無/事之時)必正衣服妻子事之若嚴君妻子有過免冠自¶
責妻子庭謝思過香冠妻子乃敢升堂終不見其喜怒¶