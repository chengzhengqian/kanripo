邀而獲之(此漢水蓋蜀人所謂西漢水也與涪水會至/渝州入江順江而下則達江陵然朱肜克漢)¶
(中因得邀獲虓母妻則又似自漢中之漢水趣江陵但/秦兵已至梓潼自涪以北皆為秦有虓母妻安能越劔)¶
(閣取漢水路而趣江陵乎意謂當以此漢/水為西漢水虓虚交翻涪音浮趣七喻翻)虓遂降于安¶
(降戶江/翻下同)十一月安克梓潼(梓潼縣漢屬廣漢郡劉蜀/分為梓潼郡治涪潼音同)荆¶
州刺史桓豁遣江夏相笁瑤救梁益瑶聞廣漢太守趙¶
長戰死引兵退益州刺史周仲孫勒兵拒朱肜于緜竹¶
聞毛當將至成都仲孫帥騎五千奔于南中秦遂取梁¶
益二州卭筰夜郎皆附于秦(卭渠容翻/筰才各翻)秦王堅以楊安¶