六老叟自若邪山谷間出(賢曰若邪在今越州㑹/稽縣東南邪讀曰耶)人齎¶
百錢以送寵曰山谷鄙生未嘗識郡朝(朝直遙翻郡聽/事曰郡朝公府)¶
(聽事曰/府朝)他守時吏發求民間至夜不絶或狗吠竟夕民¶
不得安自明府下車以來狗不夜吠民不見吏年老遭¶
值聖明今聞當見棄去故自扶奉送寵曰吾政何能及¶
公言邪勤苦父老為人選一大錢受之(今越州城西四/十五里錢清鎮)¶
(即父老送寵/處為于偽翻)　冬先零沈氐羌與諸種羌冦并涼二州¶
(種章勇/翻下同)校尉段熲將湟中義從討之(湟中有義從胡即/小月氐胡也從才)¶