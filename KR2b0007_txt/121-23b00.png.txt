四鎮兵少命諸軍悉收衆北渡(四鎮金墉虎牢滑/臺碻磝少詩沼翻)戊子¶
魏碻磝戍兵棄城去戊戌滑臺戍兵亦去庚子魏主以¶
大鴻臚陽平公杜超為都督冀定相三州諸軍事太宰¶
進爵陽平王鎮鄴為諸軍節度超密太后之兄也(臚陵/如翻)¶
(冀州漢末所置治信都定州春秋鮮虞國戰國為中山/國後燕慕容氏都中山後魏道武帝滅之於中山置安)¶
(州天興三年改定州相州春秋晉東陽之地戰國時為/魏之鄴邑晉時趙王石虎自襄國徙都之魏道武滅後)¶
(燕至鄴欲立州訪於羣下對者曰昔/河亶甲居相宜曰相州道武從之)庚戌魏洛陽虎牢¶
戍兵皆棄城去到彥之留朱脩之守滑臺尹冲守虎牢¶