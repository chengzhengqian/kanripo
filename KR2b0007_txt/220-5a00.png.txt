進(更古孟翻嵬五回翻請留勸進/事並見二百十八卷至德元載)及今成功聖上思戀¶
晨昏請速還京以就孝養之意則可矣(養羊/尚翻)上即使泌¶
草表上讀之泣曰朕始以至誠願歸萬機今聞先生之¶
言乃寤其失立命中使奉表入蜀因就泌飲酒同榻而¶
寢而李輔國請取契鑰付泌泌請使輔國掌之上許之¶
(泌掌契鑰見二百十八卷上年九月今付輔/國宫禁之權盡歸之矣為輔國專擅張本)泌曰臣今¶
報徳足矣復為閒人何樂如之上曰朕與先生累年同¶
憂患今方相同娯樂(樂音/洛)奈何遽欲去乎泌曰臣有五¶