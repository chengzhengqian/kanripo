又請縁江防人每交代之際必集廣陵於是大列旗幟¶
營幕被野(幟昌志翻/被皮義翻)陳人以為隋兵大至急發兵為備¶
既知防人交代其衆復散後以為常不復設備(復扶/又翻)又¶
使兵縁江時獵人馬喧譟故弼之濟江陳人不覺韓擒¶
虎將五百人自横江宵濟采石(横江浦在和州界采石/磯在今太平州北三十)¶
(里對岸津渡處將/即亮翻下將兵同)守者皆醉遂克之(徳祐甲戌十有二/月沙武口之事亦)¶
(猶/此)晉王廣帥大軍屯六合鎭桃葉山(隋志江都郡六合/縣舊曰尉氏置秦)¶
(郡後齊置秦州後周改州曰方州改郡曰六合開皇初/郡廢四年改尉氏曰六合張舜民曰桃葉山即今𤓰步)¶