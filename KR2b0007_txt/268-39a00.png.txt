(將徐瑤常謙率兵出拒襲與襲戰神武門襲中流矢墜/馬死十國紀年丁未元膺令軍使喻全殊帥天武兵自)¶
(衛戊申徐瑤常謙及左大昌軍使王承燧等各帥所部/兵奉元膺攻唐道襲道襲自私第被甲乗馬過王宗賀)¶
(門邀之宗賀曰兵起無名且不奉詔公宜緩行元膺遣/天武將唐據帥親兵逐道襲至城西斬之據九國志云)¶
(徐瑤等挾元膺以逐唐襲似襲在宫中欲逐之也歐陽/史云元膺召瑤等帥兵出拒襲攻東宫而元膺拒之紀)¶
(年云瑤等奉元膺攻唐道襲道襲自私第被甲乗馬似/道襲出在外第元膺就攻之也按道襲止以挾君自重)¶
(旣勸蜀主發兵自衛豈肯更在外第必止於禁中也葢/瑤等引兵攻宫禁以求道襲道襲以屯營兵出拒戰兵)¶
(敗走至城西為唐據所殺耳九國志又云元膺介馬率/卒過其兄宗賀之門召與同進是元膺邀宗賀也紀年)¶
(云道襲自私第被甲乗馬過宗賀門要之是道襲邀宗/賀也按道襲私第安得有兵觀宗賀所答之辭似語太)¶