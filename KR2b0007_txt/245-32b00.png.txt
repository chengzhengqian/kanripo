事為文今人以文害事　昭義節度使劉從諫上表請¶
王涯等罪名且言涯等儒生荷國榮寵(荷下/可翻)咸欲保身¶
全族安肯搆逆訓等實欲討除内臣兩中尉自為救死¶
之謀遂致相殺誣以反逆誠恐非辜設若宰相實有異¶
圖當委之有司正其刑典豈有内臣擅領甲兵恣行剽¶
刼延及士庶横被殺傷(剽匹妙翻/横户孟翻)流血千門(漢武帝起/建章宫度)¶
(為千門萬户後世/遂謂宫門為千門)僵尸萬計搜羅枝蔓中外恫疑(恫音/通痛)¶
(也又勅/動翻)臣欲身詣闕庭靣陳臧否恐并陷孥戮(否音鄙/孥音奴)¶