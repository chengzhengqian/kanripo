其後貢賦不入與無蜀同且寧本與諸將等夷因亂得¶
位威令不行今雖遣之必恐無功若其有功則義不可¶
奪是蜀地敗固失之勝亦不得也願陛下熟察上曰然¶
則柰何對曰請留寧發朱泚所領范陽兵數千人雜禁¶
兵往擊之何憂不克(泚且禮翻/又音此)因而得内親兵於其腹¶
中蜀將必不敢動然後更授他帥(將即亮翻更工/衡翻帥所類翻)使千里¶
沃壤復為國有(復扶又翻/又音如字)是因小害而收大利也上曰¶
善遂留寧初馬璘忌涇原都知兵馬使李晟功名遣入¶