(為西亳鞏古鞏伯國周之東周公所居緱氏周大夫劉/子邑宋白曰緱氏春秋之滑國已上七邑漢皆屬河南)¶
(郡緱工矦翻郟/音夾鄏音辱)　以河南洛陽十萬户封相國不韋為¶
文信矦(相息/亮翻)　蒙驁伐韓(驁五到翻/又五刀翻)取成臯滎陽(班志/滎陽)¶
(縣屬河南郡滎澤/在其南唐屬鄭州)初置三川郡　楚滅魯遷魯頃公於¶
卞(春秋夫人姜氏㑹齊侯于卞即/其地班志卞縣屬魯郡頃音傾)為家人(家人猶今所/謂齊民也)¶
二年日有食之　蒙驁伐趙取榆次狼孟等三十七城¶
(班志榆次狼孟二縣並屬太原郡榆次即左傳涂水梗/陽之地括地志狼孟故城在并州陽曲縣東北二十六)¶
(里/)　楚春申君言於楚王曰淮北地邊於齊其事急請¶