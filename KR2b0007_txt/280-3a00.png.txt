書以俟命久之帝以其謀告樞密直學士薛文遇文遇¶
對曰以天子之尊屈身奉夷狄不亦辱乎又虜若循故¶
事求尚公主何以拒之(唐自太宗以宗室女為公主下/嫁諸蕃謂之和蕃公主其後囘)¶
(紇有功於中國至/屈帝女以女之)因誦戎昱昭君詩曰安危託婦人帝¶
意遂變(戎昱唐人也能詩漢元帝以王昭君嫁/匈奴後人憐之競為歌詩以言其事)一日急¶
召崧琦至後樓盛怒責之曰卿軰皆知古今欲佐人主¶
致太平今乃為謀如是朕一女尚乳臭卿欲弃之沙漠¶
邪且欲以養士之財輸之虜庭(養士為養兵也言其欲/割養兵之財以和蕃)¶