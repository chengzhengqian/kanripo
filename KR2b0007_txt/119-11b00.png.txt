位晦以佐命功位任益重瞻愈憂懼是歲瞻為豫章太¶
守遇病不療臨終遺晦書曰吾得啓體幸全亦何所恨¶
(遺于季翻曽子有疾召門弟子曰啓予足啓予手詩云/戰戰兢兢如臨深淵如履薄氷而今而後吾知免夫小)¶
(子孔子曰身體髪膚受之父母不敢/毁傷父母全而生之子全而歸之)弟思自勉勵為國¶
為家(居寵思危謝瞻有焉為謝晦/殺身亡家張本為于偽翻)¶
三年春正月甲辰朔魏主自雲中西巡至屋竇城(據北/史屋)¶
(竇城在薛/林山東)　癸丑以徐羨之為司空録尚書事刺史如¶
故江州刺史王𢎞為衛將軍開府儀同三司中領軍謝晦¶