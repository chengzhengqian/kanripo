(十二月鵝字者我自與也遂誅炎此/皆當時構䧟炎者所言耳非其實也)炎被収辭氣不屈¶
或勸炎遜辭以免炎曰宰相下獄安有全理(下遐嫁/翻下同)鳯¶
閣舍人李景諶證炎必反(鳯閣舍人中書舍/人也諶氏壬翻)劉景先及¶
鳯閣侍郎義陽胡元範(義陽舊曰平陽隋開皇初改曰/義陽劉昫曰義陽漢平氏縣之)¶
(義陽鄉也魏分南陽置義陽郡晉自/石城徙居仁順今申州理所是也)皆曰炎社稷元臣¶
有功於國悉心奉上天下所知臣敢明其不反太后曰¶
炎反有端顧卿不知耳對曰若裴炎為反則臣等亦反¶
也太后曰朕知裴炎反知卿等不反文武間證炎不反¶