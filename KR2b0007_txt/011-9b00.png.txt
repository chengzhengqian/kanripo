(漂匹/妙翻)告諸將相曰此壯士也方辱我時我寜不能殺之¶
邪殺之無名故忍而就此　彭越既受漢封田横懼誅¶
與其徒屬五百餘人入海居島中(海中山曰島史記正/義曰海州東海縣有)¶
(島山去岸八十里余按北史楊愔避讒東入/田横島是島以横居之而得名島丁老翻)帝以田横¶
兄弟本定齊地齊賢者多附焉今在海中不取後恐為¶
亂乃使使赦横罪召之横謝曰臣烹陛下之使酈生(事/見)¶
(上卷/四年)今聞其弟商為漢將臣恐懼不敢奉詔請為庶人¶
守海島中使還報帝乃詔衞尉酈商曰(班表衛尉秦官/掌宮門衛屯兵)¶