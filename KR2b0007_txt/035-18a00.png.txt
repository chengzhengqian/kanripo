軍董賢為大司馬丞相孔光為大司徒彭宣為大司空¶
封長平侯(恩澤侯表長平/侯國於濟南)　六月戊午帝崩于未央宮¶
(臣瓉曰帝年二十即位即位六年夀廿/五師古曰即位明年乃改元夀二十六)　帝睹孝成之¶
世禄去王室(謂政在/王氏也)及即位屢誅大臣(謂殺朱博/王嘉等)欲彊¶
主威以則武宣(師古曰/則法也)然而寵信讒諂(謂趙昌董賢/息夫躬等)憎¶
疾忠直(謂師丹傅/喜鄭崇等)漢業由是遂衰太皇太后聞帝崩即¶
日駕之未央宮(之往/也)收取璽綬(璽斯氏翻/綬音受)太后召大司¶
馬賢引見東箱(見賢/遍翻)問以喪事調度(師古曰調選發也/度計料也調徒弔)¶