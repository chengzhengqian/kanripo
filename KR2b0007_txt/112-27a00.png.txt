佐吏莫不相視而笑𤣥板敬宣為諮議參軍(未有朝命/以板授之)¶
(也/)元顯將𤼵聞𤣥已至新亭棄船退屯國子學辛未陳¶
於宣陽門外軍中相驚言𤣥已至南桁(陳讀曰陣南桁/即朱雀桁在臺)¶
(城南桁/户剛翻)元顯引兵欲還宫𤣥遣人拔刀隨後大呼曰放¶
仗軍人皆崩潰(呼火/故翻)元顯乗馬走入東府唯張灋順一¶
騎隨之(騎奇/寄翻)元顯問計於道子道子但對之涕泣𤣥遣¶
太傅從事中郎毛泰收元顯送新亭縳於舫前而數之¶
(數所具翻/舫甫曠翻)元顯曰為王誕張灋順所誤耳壬申復隆安¶