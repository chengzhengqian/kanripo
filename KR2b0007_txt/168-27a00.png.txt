邪不用吾言死其宜矣遂去不顧十一月甲辰詔以嗣¶
子冲眇可遣尚書右僕射趙郡王叡諭㫖徵長廣王湛¶
統兹大寳又與湛書曰百年無罪汝可以樂處置之勿¶
效前人也(樂音洛楚靈王乾谿之役楚人殺其諸子王/聞之自投於車下曰余殺人子多矣能無及)¶
(此乎齊肅宗殺其兄之子臨終乃/戒其弟勿殺已之子良可憫笑)是日殂於晉陽宫(年/二)¶
(十/七)臨終言恨不見太后山陵¶
　顔之推論曰孝昭天性至孝而不知忌諱乃至於此¶
　良由不學之所為也¶