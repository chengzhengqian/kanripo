州(新志邕管所領又有顯州武州沈州/後皆廢省據此則武州當在宜州界)¶
二年春正月詔發邕管及鄰道兵救安南擊南蠻　二¶
月以中書令白敏中兼中書令充鳯翔節度使以左僕¶
射判度支杜悰兼門下侍郎同平章事一日兩樞宻使¶
詣中書宣徽使楊公慶繼至獨揖悰受宣(受宣受/宣命也)三相¶
起避之西軒(三相畢諴杜/審權蔣伸也)公慶出斜封文書以授悰發¶
之乃宣宗大漸時請鄆王監國奏也且曰當時宰相無¶
名者當以反法處之悰反復讀(處昌呂翻復/音覆又如字)良久曰聖¶