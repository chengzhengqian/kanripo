使州縣増移報之煩(按薛史云同光元年十一月以李/紹宏兼内句凡天下錢榖簿書悉)¶
(委裁遣自是州縣供帳煩費/議者非之與此有嵗月之差)崇韜位兼將相復領節旄¶
以天下為己任權侔人主旦夕車馬填門性剛急遇事¶
輒發嬖倖僥求多所摧抑(嬖卑義翻又必/計翻僥堅堯翻)宦官疾之朝¶
夕短之於上崇韜扼腕欲制之不能(腕烏/貫翻)豆盧革韋説¶
嘗問之曰汾陽王本太原人徙華隂(説讀曰悦/華戸化翻)公世家¶
雁門豈其枝派邪崇韜因曰遭亂亡失譜諜嘗聞先人¶
言上距汾陽四世耳(譜博古翻藉録也諜徒協翻漢郊/祀歌披圖按諜蘇林注曰諜譜第)¶