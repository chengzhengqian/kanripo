(志容州東南至高/州二百八十二里)以兵援送巨昭昌魯之族及士卒千¶
餘人歸長沙楚王殷以彥章知容州事(為姚彥章不能/守容州張本)¶
以昌魯為永順節度副使(馬殷并朗州奏改/武貞軍為永順軍)昌魯鄴人¶
也¶
乾化元年(按歐史是年五月/甲申朔大赦改元)春正月丙戌朔日有食之¶
(朔考異曰李昊蜀書丁亥/  日食今從實錄等諸書)　柏鄉比不儲芻(比毗至翻/近也言近)¶
(時趙人不儲芻於柏鄉葢/亦虞梁兵之至以資敵也)梁兵刈芻自給晉人日以遊¶
軍抄之(抄楚/交翻)梁兵不出周德威使胡騎環營馳射而詬¶