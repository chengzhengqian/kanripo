何依知訓乃止衆猶疑懼可求闔户而寢鼾息聞於外¶
(鼾下旦翻鼻/息也聞音問)府中稍安壬寅謙等陳于天興門外(楊行/密以)¶
(揚州牙城南/門為天興門)諸道副都統朱瑾自潤州至(至自徐/温所)視之¶
曰不足畏也返顧外衆舉手大呼(呼火/故翻)亂兵皆潰(史言/吳兵)¶
(畏服/朱瑾)擒謙球斬之　帝屢趣劉鄩戰(趣讀/曰促)鄩閉壁不出¶
晉王乃留副總管李存審守營(守莘西/之營也)自勞軍於貝州¶
(勞力到翻勞圍/張源德之軍也)聲言歸晉陽鄩聞之奏請襲魏州帝報¶
曰今掃境内以屬將軍(屬之/欲翻)社稷存亡繫兹一舉將軍¶