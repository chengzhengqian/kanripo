王思政身當矢石與士卒同勞苦城中泉湧懸釡而炊¶
太師泰遣大将軍趙貴督東南諸州兵救之自長社以¶
北皆為陂澤兵至穰(穰即/穰城)不得前東魏使善射者乗大¶
艦臨城射之(艦户黯翻射之而/亦翻下射殺同)城垂陷燕郡景恵公慕¶
容紹宗與劉豐生臨堰視之(燕因/肩翻)見東北塵起同入艦¶
坐避之俄而暴風至逺近晦冥纜斷飄船徑向城(纜盧/瞰翻)¶
城上人以長鉤牽船弓弩亂發紹宗赴水溺死(溺奴/狄翻)豐¶
生游上向土山(浮水而行曰/游上時掌翻)城上人射殺之　甲辰東¶