禮之超由是與法有隙(為超立法/謀反張本)備徳聞超至大喜遣¶
騎三百迎之(騎竒寄/翻下同)超至廣固以金刀獻於備徳備徳¶
慟哭悲不自勝(勝音/升)封超為北海王拜侍中驃騎大將¶
軍司𨽻校尉(驃匹/妙翻)開府妙選時賢為之僚佐備徳無子¶
欲以超為嗣超入則侍奉盡歡出則傾身下士(下户/嫁翻)由¶
是内外譽望翕然歸之　五月桂陽太守章武王秀(義/陽)¶
(王望子河間王洪生子威徙封章武傳至孫/無嗣河間王欽以子範之繼之秀範之子也)及益州刺¶
史司馬軌之謀反伏誅秀妻桓振之妹也故自疑而反¶