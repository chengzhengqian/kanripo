文禮蠟丸絹書(塞土所獲者通契丹之書/河津所獲者通梁之書)晉王皆遣使¶
歸之文禮慙懼文禮忌趙故將多所誅滅符習將趙兵¶
萬人從晉王在德勝文禮請召歸以它將代之且以習¶
子䝉為都督府參軍遣人齎錢帛勞行營將士以悅之¶
(張文禮葢自置鎮冀深趙都/督府故有參佐勞力到翻)習見晉王泣涕請留晉王¶
曰吾與趙王同盟討賊(晉趙同盟見二百六十/七卷太祖開平元年)義猶骨¶
肉不意一旦禍生肘腋(腋羊/益翻)吾誠痛之汝茍不忘舊君¶
能為之復讐乎(為于/偽翻)吾以兵糧助汝習與部將三千餘¶