(吏翻/下同)冬十月乙丑上使人召勇勇見使者驚曰得無殺¶
我邪(邪音/耶)上戎服陳兵御武徳殿(武徳殿在/延恩殿西)集百官立¶
于東面諸親立於西面(諸親謂屬/籍宗親也)引勇及諸子列於殿¶
庭命内史侍郎薛道衡宣詔廢勇及其男女為王公主¶
者勇再拜言曰臣當伏尸都市為將來鑒戒幸蒙哀憐¶
得全性命言畢泣下流襟既而舞蹈而去左右莫不閔¶
黙(哀之而/不敢言)長寜王儼上表乞宿衛辭情哀切(上時/掌翻)上覽¶
之閔然楊素進曰伏望聖心同於螫手(蝮蛇螫手壯士/斷腕楊素以讒)¶