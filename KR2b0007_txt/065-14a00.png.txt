在坐難曰今吳下業業(坐徂臥翻難乃旦/翻業業危懼之意)若軍果行恐¶
必致亂寧謂昭曰國家以蕭何之任付君君居首而憂¶
亂奚以希慕古人乎(言固有攸當者張昭不得/以彊辭距也守式又翻)權舉酒¶
屬寧曰興霸(甘寧字興霸/屬之欲翻)今年行討如此酒矣决以付¶
卿卿但當勉建方畧令必克祖則卿之功何嫌張長史¶
之言乎(昭為權長史權之此言既以奬甘寧之氣又以/全張昭之體不有居者誰守社稷不有行者誰)¶
(扞牧圉長/知兩翻)權遂西擊黄祖祖横兩䝉衝(釋名曰船狹而/長曰䝉衝以衝)¶
(突敵/船)挾守沔口以栟閭大紲繫石為矴(栟閭椶櫚也郭/璞曰落穫也中)¶