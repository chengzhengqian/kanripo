兵利險漢多車騎車騎利平地願大王所過城不下直¶
去疾西據洛陽武庫食敖倉粟阻山河之險以令諸侯¶
雖無入闗天下固已定矣大王徐行留下城邑漢軍車¶
騎至馳入梁楚之郊事敗矣吳王問諸老將老將曰此¶
年少椎鋒可耳安知大慮(老將即亮翻下/并將為將同)於是王不用¶
桓將軍計王専并將兵兵未度淮諸賓客皆得為將校尉¶
候司馬(凡軍行有大將禆將領軍皆有部曲部有校尉/曲有軍候軍司馬又有假候假司馬皆有副其)¶
(别營領屬為/别部司馬)獨周丘不用丘者下邳人(班志下邳/屬東海郡)亡命¶