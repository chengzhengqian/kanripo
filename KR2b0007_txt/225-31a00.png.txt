曰事亦應十全不可輕𤼵上因言朕面屬卿於路嗣恭¶
(屬之/欲翻)而嗣恭取載意奏卿為䖍州别駕嗣恭初平嶺南¶
獻琉璃盤徑九寸朕以為至寶及破載家得嗣恭所遺¶
載琉璃盤徑尺(遺于季翻程大昌曰漢西域傳罽賔國/有琥珀流離師古注曰魏略云大秦國)¶
(出赤白黑黄青緑縹紺紅紫十種流離此盖自然之物/采澤光潤踰于衆玉今俗所用皆消冶石汁加以衆藥)¶
(灌而為之虛脆不耐實非眞物案流離今書附玉旁為/琉璃字師古之記是矣亦未得其詳也穆天子傳天子)¶
(東征有采石之山凡好石之器於是出升山取采石鑄/以成器注云采石文采之石也則鑄石為器古有之矣)¶
(顔氏謂為自然之物恐不詳也北史大月氏傳魏太武礦/時月氏人商販京師自云能鑄石為五色琉璃於是采)¶