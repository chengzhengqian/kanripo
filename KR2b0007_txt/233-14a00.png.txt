虜境樵采路絶每収穫必陳兵以扞之多失時得空穗¶
而已(禾麥熟而不収穫其/實隕落故得空穗)由是涇州常苦乏食　冬十¶
月甲申吐蕃㓂豐義城(武德二年分彭原置豐義縣屬/寕州宋白曰彭陽縣後魏于縣)¶
(置雲州周武保定二年廢州為防隋文帝廢防為豐義/城唐武德初分彭原縣為豐義縣屬彭州貞觀廢彭州)¶
(以縣屬寜州其城/即後魏雲州城)前鋒至大回原邠寜節度使韓遊瓌¶
擊却之乙酉復㓂長武城(復扶/又翻)又城故原州而屯之¶
妖僧李軟奴自言本皇族見嶽瀆神(嶽謂五嶽瀆謂/四瀆妖于遥翻)命¶
己為天子結殿前射生將韓欽緒等謀作亂丙戍其黨¶