(朔方/軍也)因剽掠城市(剽匹/妙翻)圍監軍楊明義所居使奏請范¶
希朝為節度使都虞候楊朝晟避亂出城聞之復入曰¶
所請甚契我心我來賀也亂卒稍安朝晟潜與諸將謀¶
晨勒兵召亂卒謂曰所請不行張公已至邠州汝輩作¶
亂當死不可盡殺冝自推列唱帥者遂斬二百餘人帥¶
衆迎獻甫(帥讀/曰率)上聞軍衆欲得范希朝將授之希朝辭¶
曰臣畏遊瓌之禍而來今徃代之非所以防窺覦安反¶
仄也上嘉之擢為寧州刺史以副獻甫遊瓌至京師除¶