(七國殊軌文字乖引暨秦兼天下丞相李斯乃奏蠲罷/不合秦文者斯作倉頡篇車府令髙作爰歴篇太史令)¶
(胡母敬作博學篇皆取史籀式頗有省改所謂小篆者/也於是秦燒經書滌除舊典官獄煩多以趣簡易始用)¶
(𨽻書古文自此息矣𨽻書者始皇使下杜人程邈附于/小篆所作也世人以邈徒𨽻即謂之𨽻書故秦有八體)¶
(一曰大篆二曰小篆三曰符書四曰蟲書五曰摹印六/曰署書七曰殳書八曰𨽻書漢興有尉律學復教以籀)¶
(書又習八體試之課最以為尚書史書省字不正輙舉/劾焉又有草書莫知誰始其形書雖無厥誼亦一時之)¶
(變通也孝宣時召通倉頡讀者獨張敞從受之凉州刺/史杜業沛人爰禮講學大夫秦近亦能言之孝平時徵)¶
(禮等百餘人説文字於未央宫中以禮為小學元士黄/門侍郎揚雄採以作訓纂篇及亡新居攝自以運應制)¶
(作使大司馬甄豐校文字之部頗改定古文時有六書/一曰古文孔子壁中書也二曰竒字即古文而異者三)¶