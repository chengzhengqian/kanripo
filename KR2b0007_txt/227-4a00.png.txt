者十餘年至是遣使間道厯諸胡自囘紇中來(數所角/翻間古)¶
(莧/翻)上嘉之秋七月戊午朔加元忠北庭大都䕶賜爵¶
寧塞郡王(廓州寧/塞郡)以昕為安西大都䕶四鎮節度使賜¶
爵武威郡王(凉州武/威郡)將士皆遷七資元忠姓名朝廷所¶
賜也本姓曹名令忠昕子儀弟也　李希烈以久雨未¶
進軍上怪之盧把宻言於上曰希烈遷延以楊炎故也¶
(因炎諫用希/烈而間之)陛下何愛炎一日之名而墮大功(墮讀/曰隳)不¶
若暫免炎相以悦之事平復用無傷也(相息亮翻復扶/又翻又音如字)¶