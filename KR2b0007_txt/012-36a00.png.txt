垂拱參等守職遵而勿失不亦可乎帝曰善參為相國¶
出入三年百姓歌之曰蕭何為法較若畫一(較若猶今/言較然也)¶
(畫一言其/整齊也)曹參代之守而勿失載其清淨(師古曰載/猶乗也)民以寧壹¶
三年春發長安六百里内男女十四萬六千人城長¶
安三十日罷　以宗室女為公主嫁匈奴冒頓單¶
于是時冒頓方彊為書使使遺髙后辭極䙝嫚(遺于季/翻下同)¶
(䙝息列翻汚/也嫚傲也)髙后大怒召將相大臣議斬其使者發兵¶
擊之樊噲曰臣願得十萬衆横行匈奴中中郎將季布¶