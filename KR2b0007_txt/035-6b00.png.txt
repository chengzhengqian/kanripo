為光禄大夫秩中二千石給事中位次丞相初王莽既¶
就國(建平二年/莽就國)杜門自守其中子獲殺奴(中讀/曰仲)莽切責¶
獲令自殺在國三歲吏民上書寃訟莽者百數(師古曰/言其合)¶
(管朝政不當就/國也上時掌翻)至是賢良周䕶宋崇等對䇿復深訟莽¶
功徳(復扶/又翻)上於是徵莽及平阿侯仁還京師侍太后(侍/太)¶
(皇太/后也)　董賢因日食之變以沮傅晏息夫躬之䇿(沮在/呂翻)¶
辛卯上收晏印綬罷就第　丁巳皇太太后傅氏崩合¶
𦵏渭陵稱孝元傅皇后(史記正義曰漢帝后同陵則為/合𦵏不合陵也諸陵皆如此傅)¶