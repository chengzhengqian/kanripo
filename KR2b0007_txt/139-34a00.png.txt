宜有客主共相起𤼵任城鎮南為留議(鎮南為鎮/軍任音壬)朕為¶
行論諸公坐聽得失長者從之衆皆曰諾鎮軍將軍李¶
冲曰臣等正以遷都草創人思少安(少詩/沼翻)為内應者未¶
得審諦(諦音帝/亦審也)不宜輕動帝曰彼降欵虛實誠未可知¶
(降中/江翻)若其虛也朕巡撫淮甸訪民疾苦使彼知君德之¶
所在有北向之心若其實也今不以時應接則失乗時¶
之機孤歸義之誠敗朕大畧矣(孤負也敗/補邁翻)任城王澄曰¶
虎無質任又使不再來其詐可知也今代都新遷之民¶