(謂之曰公若假皇太子之令舉北軍誅易之兄弟兩飛/騎之力耳暉等竟用其䇿及易之昌宗伏誅暉遂矜功)¶
(自恃故賞不及於敬則俄出為鄭州刺史按敬則長安/四年以老罷知政事累轉冬官侍郎而則天實録誅易)¶
(之時有庫部員外/郎朱敬則恐誤)張柬之等之討張易之也殿中監田¶
歸道將千騎宿𤣥武門(貞觀初太宗選善射者百人為/二番於北門長上曰百騎武后)¶
(改曰千騎将即/亮翻騎竒寄翻)敬暉遣使就索千騎(使疏吏翻/索山客翻)歸道先¶
不預謀拒而不與事寧暉欲誅之歸道以理自陳乃免¶
歸私第帝嘉其忠壯召拜太僕少卿¶
　¶