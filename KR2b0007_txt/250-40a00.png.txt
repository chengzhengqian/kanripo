(駢及晏權皆云安南節度使按時安南止有都䕶經略/招討使耳無節度使也舊王智興傳九子無晏權名實)¶
(録亦云命晏權代駢為節/度而無月日蓋闕漏也)召駢詣闕欲重貶之晏權智¶
興之從子也(王智興歴徳順憲穆四/朝後為武寧帥尤貪横)是月駢大破南詔¶
蠻於交趾殺獲甚衆遂圍交趾城　秋七月以何全皥¶
為魏博留後　冬十月甲申以門下侍郎同平章事楊¶
收為宣歙觀察使收性侈靡門吏僮奴多倚為姦利楊¶
𤣥价兄弟受方鎮之賂屢有請託收不能盡從𤣥价怒¶
以為叛已故岀之　拓跋懷光以五百騎入廓州生擒¶