無所資不過百日必將自走走而擊之此必禽耳劉備¶
聞而惡之(惡烏/路翻)以問法正正曰璋終不能用無憂也璋¶
果謂其羣下曰吾聞拒敵以安民未聞動民以避敵也¶
不用度計璋遣其將劉璝冷苞張任鄧賢吳懿等拒備¶
皆敗退保緜竹(璝姑回翻又胡隈翻冷魯杏翻姓也按/本或作泠泠音魯經翻緜竹縣屬廣漢)¶
(郡唐屬漢州九域志/在州東北九十三里)懿詣軍降(降户江/翻下同)璋復遣䕶軍南¶
陽李嚴江夏費觀督緜竹諸軍(復扶又翻下同夏/户雅翻費父沸翻)嚴觀¶
亦率其衆降於備備軍益彊分遣諸將平下屬縣劉璝¶