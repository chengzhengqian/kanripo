壬子封舅諸吏光禄大夫關内侯王崇為安成侯(恩澤/侯表)¶
(安成侯食/邑於汝南)賜舅譚商立根逢時爵闗内侯夏四月黃霧¶
四塞(元命包曰隂陽亂為霧爾雅曰地氣發天不應曰/霧釋名曰霧冒也氣蒙冒地之物也師古曰塞滿)¶
(也言四方皆/滿塞悉則翻)詔博問公卿大夫無有所諱諌大夫楊興¶
博士駟勝等皆以為隂盛侵陽之氣也髙祖之約非功¶
臣不侯今太后諸弟皆以無功為侯外戚未曽有也故¶
天為見異(師古曰見顯示也為/于偽翻見賢遍翻)於是大将軍鳳懼上書¶
乞骸骨辭職上優詔不許　御史中丞東海薛宣上疏¶