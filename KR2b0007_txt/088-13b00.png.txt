主聰立皇后張氏以其父寔為左光禄大夫　彭仲蕩¶
之子天䕶帥羣胡攻賈疋天䕶陽不勝而走疋追之夜¶
墜澗中天䕶執而殺之(疋音雅疋殺彭仲蕩事見上卷/五年考異曰帝紀曰疋討賊張)¶
(連遇害疋𫝊天䕶攻之疋敗/走墜澗死今從十六國春秋)漢以天䕶為涼州刺史衆¶
推始平太守麴允領雍州刺史閻鼎與京兆太守梁綜¶
爭權鼎遂殺綜麴允與撫夷䕶軍索綝馮翊太守梁肅¶
合兵攻鼎鼎出犇雍為氐竇首所殺(胡羯方强賈閻麴/索降心相從協力)¶
(以輔晉室猶懼不能全况自相屠乎/長安之敗徴見於此矣雍於用翻)　廣平游綸張豺¶