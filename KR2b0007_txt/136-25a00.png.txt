賢覺之帥衆拒戰於門中僅能却之魏步騎三千餘人¶
已至塹外(帥讀曰率騎竒/寄翻塹七艶翻)淮隂軍主王僧慶等引兵救¶
之魏人乃退　夏四月桓天生復引魏兵出據隔城(復/扶)¶
(又/翻)詔游擊將軍下邳曹虎督諸軍討之輔國將軍朱公¶
恩將兵蹹伏(將即亮翻下/同蹹與踏同)遇天生遊軍與戰破之遂進¶
圍隔城天生引魏兵步騎萬餘人來戰虎奮擊大破之¶
俘斬二千餘人明日拔隔城斬其襄城太守帛烏祝復¶
俘斬二千餘人天生棄平氏城走(平氏漢縣屬南陽郡/晉宋屬義陽郡縣西)¶