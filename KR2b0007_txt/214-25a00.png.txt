不免終老常調其以巧謟邪險自進者則超騰不次自¶
有它蹊矣林甫城府深密人莫窺其際好以甘言㗖人¶
而隂中傷之不露辭色凡為上所厚者始則親結之及¶
位埶稍逼輙以計去之(行下孟翻調徒弔翻/中竹仲翻去羌吕翻)雖老奸巨¶
猾無能逃於其術者(如韋堅楊慎矜/王鉷之類是也)¶
二十五年春正月初置𤣥學博士(崇𤣥學習老子莊子/文子列子亦曰道舉)¶
每嵗依明經舉　二月敕曰進士以聲韵為學多昧古¶
今明經以帖誦為功罕窮㫖趣自今明經問大義十條¶