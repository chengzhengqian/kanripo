野不可勝數(暴歩木翻又如字凡暴/露之暴皆同勝音升)楚人起彭城轉鬬¶
逐北乗利席卷威震天下然兵困于京索之間迫西山¶
而不能進者三年於此矣漢王將十萬之衆距鞏雒阻¶
山河之險一日數戰無尺寸之功折北不救(折挫也北/奔也不救)¶
(者不能自救/也折而設翻)此所謂智勇俱困者也百姓罷極怨望無¶
所歸倚(罷讀/曰疲)以臣料之其勢非天下之賢聖固不能息¶
天下之禍當今兩主之命縣於足下(縣讀/曰懸)足下為漢則¶
漢勝與楚則楚勝誠能聽臣之計莫若兩利而俱存之¶