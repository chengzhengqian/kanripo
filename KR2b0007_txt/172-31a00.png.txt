忼慨流涕以感激人心齊主既出臨衆將令之不復記¶
所受言(令讀如軍令之/令復扶又翻)遂大笑左右亦笑將士怒曰身¶
尚如此吾軰何急皆無戰心於是自大丞相以下太宰¶
三師大司馬大將軍三公等官(後齊制官多循後魏大/丞相太宰位望最為崇)¶
(重太師太傅太保是為三師擬古上公非勲徳不居次/有大司馬大將軍是為二大並典司武事次置太尉司)¶
(徒司空是為三公三師二大三公府三/門當中開黄閣設内屏其階皆正一品)並増員而授或¶
三或四不可勝數(勝音升數所矩翻/計也舊所具翻)朔州行臺僕射髙¶
勱將兵侍衛太后太子自土門道還鄴(勱音/邁)時䆠官儀¶