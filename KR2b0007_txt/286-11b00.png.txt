遣北都副留守太原白文珂入獻竒繒名馬(繒慈/陵翻)契丹¶
主知知逺觀望不至及文珂還(還從宣翻/又如字)使謂知逺曰¶
汝不事南朝又不事北朝意欲何所俟邪(朝直/遙翻)蕃漢孔¶
目官郭威言於知逺曰虜恨我深矣王峻言契丹貪殘¶
失人心必不能久有中國或勸知逺舉兵進取知逺曰¶
用兵有緩有急當隨時制宜今契丹新降晉兵十萬虎¶
據京邑未有它變豈可輕動哉且觀其所利止於貨財¶
貨財既足必將北去况氷雪已消勢難久留宜待其去¶