橋曰此天子非也車不得前傕兵數百人皆持大㦸在¶
乘輿車前兵欲交侍中劉艾大呼曰是天子也使侍中¶
楊𤦺高舉車帷帝曰諸君何敢迫近至尊邪(呼火故翻/近其勤翻)¶
汜兵乃却既度橋士衆皆稱萬歳夜到霸陵從者皆饑¶
(從才/用翻)張濟賦給各有差傕出屯池陽丙寅以張濟為票¶
騎將軍開府如三公(票匹/妙翻)郭汜為車騎將軍楊定為後¶
將軍楊奉為興義將軍皆封列侯(以楊奉自白波賊帥/勤王故以興義寵之)¶
又以故牛輔部曲董承為安集將軍(蜀志曰承獻帝舅/也裴松之曰承靈)¶