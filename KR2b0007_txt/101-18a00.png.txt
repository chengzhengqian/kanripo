太后復臨朝攝政(穆帝以幼冲嗣位禇太后臨朝稱制/升平元年帝加元服太后歸政帝卽)¶
(位年長矣以疾不能親政太后/復臨朝復扶又翻朝直遥翻)　夏四月甲辰燕李洪¶
攻許昌汝南敗晉兵于懸瓠(敗補邁翻水經注曰懸瓠/城汝南郡治也城之西北)¶
(汝水枝别左出西北流又屈西東轉又西南/㑹汝形如垂瓠因以名城瓠音胡又音互)潁川太守¶
李福戰死汝南太守朱斌犇壽春陳郡太守朱輔退保¶
彭城大司馬温遣西中郎將袁真等禦之(去年五月加/桓温督録假)¶
(黃鉞至是書其官名/而不姓堅冰至矣)温帥舟師屯合肥(帥讀/曰率)燕人遂拔¶
許昌汝南陳郡徙萬餘户於幽冀二州遣鎮南將軍慕¶