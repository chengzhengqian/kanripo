置軍吏出兵擊秦師武安君佯敗而走(佯音羊/詐也)張二竒¶
兵以劫之(劫勢脅也説文人欲/去以力脅止曰劫)趙括乘勝追造秦壁(造/七)¶
(到翻/詣也)壁堅拒不得入竒兵二萬五千人絶趙軍之後又¶
五千騎絶趙壁間(騎竒/寄翻)趙軍分而為二糧道絶武安君¶
出輕兵擊之趙戰不利因築壁堅守以待救至秦王聞¶
趙食道絶自如河内發民年十五以上悉詣長平遮絶¶
趙救兵及糧食(如往也上時掌翻/遮者遮斷其路)齊人楚人救趙趙人¶
乏食請粟于齊王弗許周子曰夫趙之於齊楚扞蔽也¶