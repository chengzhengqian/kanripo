至黄綬一切復秩(董巴輿服志中二千石青綬四百石/三百石二百石黄綬四年減百官奉)¶
(今復/之)　六月壬辰豫章員谿原山崩(豫章郡在雒陽南/二千七百里屬揚)¶
(州/)　辛巳赦天下　侍御史唐喜討漢陽賊王信破斬¶
之杜季貢亡從滇零是嵗滇零死子零昌立年尚少同¶
種狼莫為其計策(滇音顛零音憐少/詩照翻種章勇翻)以季貢為將軍别¶
居丁奚城(按東觀記丁奚城/在北地郡靈州縣)¶
七年春二月丙午郡國十八地震　夏四月己未平原¶
懐王勝薨無子太后立樂安夷王寵子得為平原王¶