故人與之分衣共食而未嘗私以王官人以此稱之¶
是嵗散騎常侍薛瑩卒或謂呉郡陸喜曰瑩於呉士當¶
為第一乎喜曰瑩在四五之間安得為第一夫以孫皓¶
無道呉國之士沈黙其體潜而勿用者第一也(沈持/林翻)避¶
尊居卑禄以代耕者第二也侃然體國執正不懼者第¶
三也斟酌時宐時獻微益者第四也温恭脩慎不為謟¶
首者第五也過此以徃不足復數(復扶/又翻)故彼上士多淪¶
没而逺悔吝中士有聲位而近禍殃觀瑩之處身本末¶