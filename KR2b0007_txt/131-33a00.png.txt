思仁任農夫向豫章平定餘冦劉胡逃至石城(此竟陵/之石城)¶
(今郢州長/壽縣是也)捕得斬之郢州行事張沈變形為沙門潜走¶
追獲殺之(沈持/林翻)荆州行事劉道憲聞濃湖平散兵遣使¶
歸罪(使疏/吏翻)荆州治中宗景等勒兵入城殺道憲執臨海¶
王子頊以降孔道存知尋陽已平遣使請降尋聞栁世¶
隆劉亮當至道存及三子皆自殺(孔道存時為/雍州行事)上以何¶
慧文才兼將吏(有將才又有吏/才也將即亮翻)使吳喜宣㫖赦之慧文¶
曰既䧟逆節手害忠義(謂殺王/應之也)何靣見天下之士遂自¶