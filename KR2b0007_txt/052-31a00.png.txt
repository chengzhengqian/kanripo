(國三年而薨無子鄧太后立延平為清河/王諡法安心好靜曰夷蒜蘇貫翻伉音抗)清河王為人¶
嚴重動止有灋度公卿皆歸心焉李固謂大將軍冀曰¶
今當立帝宜擇長年髙明有徳任親政事者(長知兩翻/任如林翻)¶
(堪/也)願將軍審詳大計察周霍之立文宣戒鄧閻之利幼¶
弱(周勃事見十三卷髙后八年霍光事見二十四卷昭/帝元平元年鄧氏事見四十八卷和帝元興元年四)¶
(十九卷殤帝延平元年閻氏/事見上卷安帝延光四年)冀不從與太后定策禁中¶
丙辰冀持節以王青葢車迎纘入南宫丁巳封為建平¶
侯其日即皇帝位年八嵗蒜罷歸國　將卜山陵李固¶