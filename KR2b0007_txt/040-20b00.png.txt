將軍宗歆守栒邑二人爭權相攻愔遂殺歆(愔於/今翻)因反¶
擊禹禹遣使以聞帝問使人(使疏/吏翻)愔所親愛為誰對曰¶
䕶軍黄防帝度愔防不能乆和埶必相忤(度徒洛翻/忤五故翻)因¶
報禹曰縛馮愔者必黄防也乃遣尚書宗廣持節往降¶
之(降户/江翻)後月餘防果執愔將其衆歸罪更始諸將王匡¶
胡殷成丹等皆詣廣降廣與東歸至安邑道欲亡廣悉¶
斬之愔之叛也引兵西向天水隗囂逆擊破之於髙平¶
(地理志髙平縣屬安定郡賢曰今原州髙平縣杜佑曰/原州他樓縣漢髙平縣地又曰原州平髙縣即漢髙平)¶