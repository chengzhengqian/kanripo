擊曼成斬之交阯土多珍貨前後刺史多無清行(行下/孟翻)¶
財計盈給輙求遷代故吏民怨叛執刺史及合浦太守¶
來逹自稱柱天将軍三府選京令東郡賈琮為交阯刺¶
史(京縣屬河南/尹琮祖宗翻)琮到部訊其反狀咸言賦歛過重(歛力/贍翻)¶
百姓莫不空單京師遥逺告寃無所民不聊生故聚為¶
盜賊琮即移書告示各使安其資業招撫荒散蠲復徭¶
役(蠲吉𤣥翻復音/方目翻除也)誅斬渠帥為大害者(帥所/類翻)簡選良吏¶
試守諸縣歳閒蕩定百姓以安巷路為之歌曰賈父來¶