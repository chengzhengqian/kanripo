太尉增邑二萬戸鍾㑹為司徒增邑萬戸(賞平蜀/之功也)　皇¶
太后郭氏殂　鄧艾在成都頗自矜伐謂蜀士大夫諸¶
君頼遭艾故得有今日耳如遇吳漢之徒已殄滅矣(吳/漢)¶
(屠成都事見四十二卷/漢光武建武十二年)艾以書言於晉公昭曰兵有先¶
聲而後實者(漢初李左車以是説韓信艾祖其説以/言於晉公司馬昭既受封錫遂書其爵)今¶
因平蜀之埶以乘吳吳人震恐席卷之時也然大舉之¶
後将士疲勞不可便用且徐緩之留隴右兵二萬人蜀¶
兵二萬人煑鹽興冶為軍農要用(蜀有鹽井朱提出銀/嚴道卭都出銅武陽)¶