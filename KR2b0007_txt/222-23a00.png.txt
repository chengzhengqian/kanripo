丙辰命苖晉卿攝冢宰上自仲春寢疾聞上皇登遐哀¶
慕疾轉劇乃命太子監國(冢而隴翻/監古銜翻)甲子制改元(改元/寳應)¶
復以建寅為正月月數皆如其舊(復扶/又翻)赦天下　初張¶
后與李輔國相表裏專權用事(見上卷乾/元二年)晚年更有隙¶
内射生使三原程元振黨於輔國(以宦官領射生手/故曰内射生使)上¶
疾篤后召太子謂曰李輔國久典禁兵制勑皆從之出¶
擅逼遷聖皇(𤣥宗尊號曰/聖皇天帝)其罪甚大所忌者吾與太子¶
今主上彌留(書顧命曰病日臻既彌留言病/日至一日愈留而不去體也)輔國陰與¶