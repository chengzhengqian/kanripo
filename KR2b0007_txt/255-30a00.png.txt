諸将最少(少詩/照翻)而破黄巢復長安功第一兵勢最疆諸¶
将皆畏之克用一目微𦕈(𦕈彌沼翻/一目小也)時人謂之獨眼龍¶
詔以崔璆家貴身顯為黄巢相首尾三載不逃不隱於¶
所在斬之(載子/亥翻)　黄巢使其驍将孟楷将萬人為前鋒¶
擊蔡州節度使秦宗權逆戰而敗賊進攻其城宗權遂¶
稱臣於巢與之連兵初巢在長安陳州刺史宛丘趙犨¶
謂将佐曰(宛丘後魏項縣也隋改曰宛丘唐屬陳州管/下項城縣乃東魏僑置秣陵縣地隋改曰項)¶
(城犨昌/牛翻)巢不死長安必東走陳其衝也且巢素與忠武¶