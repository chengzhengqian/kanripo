好儒學(好呼/到翻)性質直常謂王弼何晏之罪深于桀紂或¶
以爲貶之太過寗曰王何蔑棄典文幽沈仁義(沈持/林翻)游¶
辭浮說波蕩後生使搢紳之徒翻然改轍以至禮壞樂¶
崩中原傾覆遺風餘俗至今爲患桀紂縱暴一時適足¶
以喪身覆國(喪息/浪翻)爲後世戒豈能廻百姓之視聴哉故¶
吾以爲一世之禍輕歴代之患重自喪之惡小迷衆之¶
罪大也(喪息/浪翻)　吕護復叛犇燕燕人赦之以爲廣州刺¶
史(燕無廣州以刺/史之名授護耳)　涼張邕驕矜淫縱樹黨專權多所¶