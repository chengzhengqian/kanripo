洽之孫也(和洽見六十六卷漢/獻帝建安十四年)青梁幽冀州旱　秋八¶
月丙戌朔日有食之　冬十二月庚子襄陽武矦王濬¶
卒　是嵗慕容刪為其下所殺部衆復迎涉歸子廆而¶
立之涉歸與宇文部素有隙(宇文部亦鮮卑種其先有/大人曰普回因狩得玉璽)¶
(三紐文曰皇帝璽普回以為天授其俗謂天子曰宇文/故國號宇文併以為氏何氏姓苑曰宇文氏出自炎帝)¶
(其後以甞草之功鮮卑呼草為俟汾遂號為俟/汾氏後世通稱俟汾蓋音訛也代為鮮卑單于)廆請討¶
之朝廷弗許廆怒入宼遼西殺略甚衆帝遣幽州軍討¶
廆戰于肥如(肥如縣屬遼西郡應劭曰肥子奔/燕燕封於此賢曰肥如今平州)廆衆大¶