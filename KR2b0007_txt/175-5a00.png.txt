帝謂之曰卿亦悔不(朝直遥翻/不讀曰否)建緒稽首曰臣位非徐¶
廣情類楊彪(稽音啟徐廣事見一百一十九卷宋高祖/永初元年楊彪事見六十九巻魏文帝黄)¶
(初二/年)帝笑曰朕雖不曉書語亦知卿此言不遜上柱國¶
竇毅之女聞隋受禪自投堂下撫膺太息曰恨我不為¶
男子救舅氏之患(撫與拊同拍也膺胸也/太息憤而舒氣長也)毅及襄陽公¶
主掩其口曰汝勿妄言滅吾族毅由是竒之及長以適¶
唐公李淵淵昞之子也(昞周柱國李虎之子李淵始/見于此長知兩翻昞音丙)虞¶
慶則勸隋主盡滅宇文氏髙熲楊惠亦依違從之(依違/者不)¶