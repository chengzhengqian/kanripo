於靈夏豐州司馬唐休璟(都督府司馬也唐制下都/督府長史司馬從五品上)上¶
言以為豐州阻河為固居賊衝要自秦漢已來列為郡¶
縣土宜耕牧隋季喪亂(上時掌翻/䘮息浪翻)遷百姓於寧慶二州¶
致胡虜深侵以靈夏為邊境貞觀之末募人實之西北¶
始安今廢之則河濱之地復為賊有(復扶又翻/又音如字)靈夏等¶
州人不安業非國家之利也乃止　六月突厥别部冦¶
掠嵐州偏將楊𤣥基擊走之(厥九勿翻/將即亮翻)　秋七月己丑¶
立皇孫重福為唐昌王(重直/龍翻)　庚辰詔以今年十月有¶