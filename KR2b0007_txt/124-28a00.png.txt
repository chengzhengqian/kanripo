(殺及赴東市/顔色不變)曄本意謂入獄即死而上窮治其獄遂經¶
二旬曄更有生望獄吏戲之曰外傳詹事或當長繫曄¶
聞之驚喜綜熈先笑之曰詹事疇昔攘袂瞋目躍馬顧¶
盼自以為一世之雄今擾攘紛紜畏死乃爾(曄為太子/詹事故稱)¶
(之瞋七/人翻)設令賜以性命人臣圖主何顔可以生存十二¶
月乙未曄綜熈先及其子弟黨與皆伏誅曄母至市涕¶
泣責曄以手擊曄頸曄顔色不怍(怍疾各/翻慙也)妺及妓妾來¶
别曄悲涕流漣(妓渠綺翻/漣泣下貌)綜曰舅殊不及夏矦色曄收¶