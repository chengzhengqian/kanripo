譚令禋林少强林少良何昌廷等五人習手搏於晉府¶
(好呼到翻少詩照翻/晉府𢎞熈所居第也)漢主聞而悦之丙戌與諸王宴於¶
長春宫觀手搏至夕罷宴漢主大醉𢎞熈使道庠思潮¶
等掖漢主因拉殺之(年二十四因扶掖而拉/其脅殺之拉盧合翻)盡殺其左¶
右明旦百官諸王莫敢入宫越王𢎞昌帥諸弟臨於寢¶
殿(帥讀曰率/臨力鴆翻)迎𢎞熈即皇帝位更名晟(晟漢主玢之弟/也更工衡翻)¶
改元應乾以𢎞昌為太尉兼中書令諸道兵馬都元帥¶
知政事循王𢎞杲為副元帥參預政事陳道庠及劉思¶