合戰破之子如等遂引去(兵以氣勢為用兵之勇怯恃/主帥以為氣勢王羆勇於赴)¶
(敵而其左右又勇於戰此其所以/於不備不虞之中而能却敵也)　二月辛巳上祀明¶
堂　壬午東魏以咸陽王坦為太𫝊西河王悰為太尉¶
(悰徂/宗翻)　東魏使尚書右僕射髙隆之發十萬夫撤洛陽¶
宫殿運其材入鄴　丁亥上耕籍田　東魏儀同三司¶
婁昭等攻兖州樊子鵠使前膠州刺史嚴思達守東平¶
(魏收志泰常中置東平郡太和末罷建義/中復置治秦城屬濟州秦城在范縣界)昭攻㧞之遂¶
引兵圍瑕丘乆不下昭以水灌城己丑大野㧞見子鵠¶