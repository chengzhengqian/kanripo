(從才/用翻)　三月甲午太子嗣謙更名鴻徙郯王嗣直為慶¶
王更名潭陜王嗣昇為忠王更名浚鄫王嗣真為棣王¶
更名洽(讀通鑑至此可以知前此嗣直/之誤為嗣真矣更工衡翻下同)鄂王嗣初更名¶
溳鄄王嗣𤣥為榮王更名滉又立子琚為光王濰為儀¶
王澐為潁王(溳圭淵翻鄄吉/椽翻澐音云)澤為永王清為夀王洄為¶
延王沭為盛王(沭食/聿翻)溢為濟王(濟子/禮翻)　丙申御史大夫¶
程行湛奏周朝酷吏(朝直/遥翻)來俊臣等二十三人情状尤¶
重子孫請皆禁錮傅遊藝等四人差輕子孫不聼近任¶