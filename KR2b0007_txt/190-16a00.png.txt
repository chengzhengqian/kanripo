(皇十六年分冀州之鹿城置晏城縣/大業初廢入鹿城蓋其縣名猶在)觀州刺史劉㑹以¶
城叛附黑闥(觀古/喚翻)　契丹寇北平(北平郡平州契/欺訖翻又音喫)　甲¶
子以秦王世民領左右十二衛大將軍(左右衛左右驍/衛左右武衛左)¶
(右屯衛左右領軍衛/左右候衛為十二衛)　乙丑行軍總管淮陽壯王道𤣥¶
與劉黑闥戰於下博(下博縣屬冀州諡考異曰髙祖實/録謚曰忠本傳  曰壯蓋後來改)¶
(諡/也)軍敗為黑闥所殺時道𤣥將兵三萬與副將史萬寶¶
不協道𤣥帥輕騎先出犯陳(將即亮翻帥讀曰率騎/竒寄翻陳讀曰陣下同)使¶
萬寶將大軍繼之萬寶擁兵不進謂所親曰我奉手敕¶