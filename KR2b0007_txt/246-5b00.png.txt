(元逵幽帥/史元忠)使上表雪已上不得已六月壬寅改永州司¶
户　八月己亥嘉王運薨(運代/宗子)　太子永之母王徳妃¶
無寵為楊賢妃所譖而死(唐因隋制有貴妃淑妃徳妃/賢妃各一品為夫人正一品)¶
(開元中𤣥宗以后妃四星一為后有后而復置四妃非/典法乃置惠妃麗妃華妃以為三夫人其後復置貴妃)¶
(蓋復唐初/四妃之制)太子頗好遊宴昵近小人(好呼到翻昵尼/質翻近其靳翻)賢¶
妃日夜毁之九月壬戌上開延英召宰相及兩省御史¶
郎官疏太子過惡議廢之曰是宜為天子乎羣臣皆言¶
太子年少(少詩照/翻下同)容有改過國本至重豈可輕動御史¶