及諸子部分收其黨與(勝音升邪音/耶分扶問翻)楊素舞文巧詆鍜¶
錬以成其獄居數日有司承素意奏元旻常曲事於勇¶
情存附託在仁夀宫勇使所親裴𢎞以書與旻題云勿¶
令人見上曰朕在仁夀宫有纖介事東宫必知疾於驛¶
馬怪之甚久豈非此徒邪遣武士執旻於仗(左衛/仗也)右衛¶
大將軍元胄時當下直不去因奏曰臣向不下直者為¶
防元旻耳(為于/偽翻)上以旻及裴𢎞付獄先是勇見老枯槐¶
問此堪何用或對曰古槐尤宜取火(先悉/薦翻)時衛士皆佩¶