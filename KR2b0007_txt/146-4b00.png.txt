入劍閣陵等退保梓潼足又進擊破之梁州十四郡地¶
東西七百里南北千里皆入于魏(蕭子顯齊志梁州注/籍者二十二郡荒郡)¶
(不預焉今魏/取十四郡)初益州刺史鄧元起以母老乞歸詔徵為¶
右衛将軍以西昌侯淵藻代之淵藻懿之子也(懿死于/東昏之)¶
(手/)夏侯道遷之叛也尹天寶馳使報元起(使疏/吏翻)及魏冦¶
晉夀王景𦙍等並遣告急衆勸元起急救之元起曰朝¶
廷萬里軍不猝至若冦賊侵淫(侵淫以癰疽為喻/侵毒好肉為淫肉)方須¶
撲討董督之任非我而誰何事怱怱救之(史言鄧元起/乞歸非由衷)¶