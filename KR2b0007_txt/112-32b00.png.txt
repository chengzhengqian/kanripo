救之将據天渡運糧以餽平(柴壁在汾東天渡盖汾/津之名在汾水西岸)魏¶
博士李先曰兵法高者為敵所棲深者為敵所囚今秦¶
皆犯之宜及興未至遣騎兵先據天渡柴壁可不戰而¶
取也珪命增築重圍(重直龍/翻下同)内以防平之出外以拒興¶
之入廣武将軍安同曰汾東有蒙坑東西三百餘里蹊¶
徑不通興來必從汾西直臨柴壁如此虜聲勢相接重¶
圍雖固不能制也不如為浮梁渡汾西築圍以拒之虜¶
至無所施其智力矣珪從之興至蒲阪(阪音/反)憚魏之彊¶