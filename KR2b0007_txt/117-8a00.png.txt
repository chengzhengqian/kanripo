清中原願為右翼驅除戎虜　夏王勃勃遣御史中丞¶
烏洛孤與蒙遜結盟蒙遜遣其弟湟河太守漢平莅盟¶
于夏(夏戸/雅翻)　西秦王熾磐率衆三萬襲湟河沮渠漢平¶
拒之遣司馬隗仁夜出擊熾磐破之(沮子余翻隗五/罪翻熾昌志翻)熾¶
磐將引去漢平長史焦昶將軍段景潜召熾磐熾磐復¶
攻之(昶丑兩翻/復扶又翻)昶景因説漢平出降(説輸芮翻降/戸江翻下同)仁勒¶
壯士百餘據南門樓三日不下力屈為熾磐所禽熾磐¶
欲斬之散騎常侍武威段暉諫曰仁臨難不畏死(散悉/亶翻)¶