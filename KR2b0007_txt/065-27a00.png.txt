士慕仰若水之歸海若事之不濟此乃天也安能復為¶
之下乎(復扶/又翻)權勃然曰(勃然作色/慍怒也)吾不能舉全吳之地¶
十萬之衆受制於人吾計决矣非劉豫州莫可以當曹¶
操者然豫州新敗之後安能抗此難乎(難乃/旦翻)亮曰豫州¶
軍雖敗於長坂今戰士還者及闗羽水軍精甲萬人劉¶
琦合江夏戰士亦不下萬人曹操之衆逺來疲敝聞追¶
豫州輕車一日一夜行三百餘里此所謂强弩之末勢¶
不能穿魯縞者也(前書韓安國曰衝風之衰不能起毛/羽强弩之末力不能入魯縞師古注)¶