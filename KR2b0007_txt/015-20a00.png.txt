(軍士伍伍相保之符信也如淳曰漢軍法曰吏卒斬首/以尺籍書下縣移郡令人故行不行奪勞二嵗伍符亦)¶
(什五之符要節度也或曰以尺簡書故曰尺籍也索隱/曰按尺籍者謂書其斬首之功於一尺之板伍符者今)¶
(軍人伍伍相保/不容奸詐也)終日力戰斬首捕虜上功幕府(上時/掌翻)一¶
言不相應(索隱曰應一陵翻謂數不同/也予謂相應之應當從去聲)文吏以法繩之¶
其賞不行而吏奉法必用臣愚以為陛下賞太輕罸太¶
重且雲中守魏尚坐上功首虜差六級陛下下之吏削¶
其爵罰作之(蘇林曰一嵗刑為/罰作下之遐嫁翻)由此言之陛下雖得㢘¶
頗李牧弗能用也上説(説讀/曰悦)是日令唐持節赦魏尚復¶