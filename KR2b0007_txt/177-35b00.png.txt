如向法將士股慄有必死之心由是戰無不勝稱為名¶
將素時貴幸言無不從其從素行者微功必録至佗將¶
(將即/亮翻)雖有大功多為文吏所譴却故素雖殘忍士亦以¶
此願從焉　以并州摠管晉王廣為揚州摠管鎮江都¶
復以秦王俊為并州摠管(復扶/又翻)　番禺夷王仲宣反(廣/州)¶
(舊治番禺隋為南海縣又分置番禺縣時廣/州治始興仲宣所圍者南海也番禺音潘愚)嶺南首領¶
多應之引兵圍廣州韋洸中流矢卒(洸古/黄翻)詔以其副慕¶
容三藏檢校廣州道行軍事又詔給事郎裴矩巡撫嶺¶