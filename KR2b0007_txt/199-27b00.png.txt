置祁連州以處之　秋七月丁巳立陳王忠為皇太子¶
赦天下王皇后無子柳奭為后謀(為于/偽翻)以忠母劉氏㣲¶
賤勸后立忠為太子冀其親已外則諷長孫無忌等使¶
請於上上從之乙丑以于志寧兼太子少師張行成兼¶
少𫝊髙季輔兼少保　丁丑上問户部尚書髙履行去¶
年進戸多少(户部尚書即民部尚書避太宗諱改/焉進户新増進之户也少詩沼翻)履行¶
奏去年進户總一十五萬因問隋代及今日見户(見賢/遍翻)¶
履行奏隋開皇中户八百七十萬即今户三百八十萬¶