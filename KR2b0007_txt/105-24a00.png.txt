汝兄弟才兼文武足以繼先王矣(言足以繼/慕容恪也)　三月以¶
衛將軍謝安為太保　秦北地長史慕容泓聞燕王垂¶
攻鄴亡奔關東收集鮮卑衆至數千還屯華隂敗秦將¶
軍強永(華戸化翻敗補/邁翻强其兩翻)其衆遂盛自稱都督陕西諸軍¶
事大將軍雍州牧濟北王(陕式冉翻雍于/用翻濟子禮翻)推垂為丞相¶
都督陕東諸軍事領大司馬冀州牧吳王秦王堅謂權¶
翼曰不用卿言(謂不用翼之言/而遣慕容垂也)使鮮卑至此闗東之地¶
吾不復與之爭(復扶/又翻)將若泓何乃以廣平公熙為雍州¶