皮豹子等將三萬騎助封敕文寇青州顔師伯禦之輔¶
國將軍焦度刺豹子墜馬獲其鎧矟具裝手殺數十人¶
度本南安氐也(刺七亦翻鎧苦/亥翻矟邑角翻)　魏主自將騎十萬車¶
十五萬兩擊柔然度大漠旌旗千里柔然處羅可汗逺¶
遁其别部烏朱駕頹等帥數千落降于魏(騎竒寄翻兩/音亮可從刋)¶
(入聲汗音寒帥讀/曰率降戸江翻)魏主刻石紀功而還(還從/宣翻)　初上在¶
江州山隂戴法興戴明寳蔡閑為典籖及即位皆以為¶
南臺侍御史兼中書通事舍人(御史臺謂之南臺晉初/置中書舍人通事各一)¶