早除之紹曰先帝言猶在耳奈何棄之吾以弱年負荷¶
大任(荷下/可翻)方賴二兄以寧家國縱其圖我我視死如歸¶
終不忍有此意也卿勿復言(復扶又/翻下同)纂見紹於湛露堂¶
超執刀侍側目纂請收之紹弗許(為超終殺/纂張本)超光弟寶¶
之子也𢎞密遣尚書姜紀謂纂曰主上闇弱未堪多難¶
(難乃/旦翻)兄威恩素著宜為社稷計不可狥小節也纂於是¶
夜帥壯士數百踰北城攻廣夏門𢎞帥東苑之衆斧洪¶
範門(王隐晉書曰凉州城東西三里南北七里本匈奴/所築及張氏之世又増築四城箱各千歩東城命)¶