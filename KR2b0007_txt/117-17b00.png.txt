(不恭敢距大邦者也自漢以來為縣屬安定郡括地志/隂宻故城在涇州鶉觚縣西其東接縣城即古宻國)¶
又殺秦將姚良子及將士萬餘人(將即/亮翻)以其子昌為雍¶
州刺史鎮隂宻征北將軍姚恢棄安定奔還長安安定¶
人胡儼等帥戸五萬據城降於夏(帥讀曰率/降戸江翻)勃勃使鎮¶
東將軍羊茍兒將鮮卑五千鎮安定進攻秦鎮西將軍¶
姚諶於雍城諶委鎮犇長安勃勃據雍進掠郿城(將鮮/即亮)¶
(翻諶氏壬翻雍於用/翻郿音媚又音眉)秦東平公紹及征虜將軍尹昭等¶
將步騎五萬擊之勃勃退趨安定(趨七/喻翻)胡儼閉門拒之¶