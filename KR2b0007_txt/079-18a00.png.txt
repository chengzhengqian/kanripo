必限以近制使逹䘮闕然乎(逹䘮猶/通䘮也)羣臣請不已乃許¶
之然猶素冠疏食以終三年如文帝之䘮　秋七月衆¶
星西流如雨而隕　己卯帝謁崇陽陵　九月青徐兖¶
豫四州大水(青州統齊國濟南樂安城陽東萊徐州統/彭城下邳東海琅邪廣陵臨淮兖州統陳)¶
(留濮陽濟隂高平任城東平濟北泰山豫州統潁川汝/南襄城汝隂梁國沛譙魯弋陽安豐晉志曰青州取土)¶
(居少陽其色青為名徐州取舒緩之義兖端也信也又/云取兖水以名州豫者舒也言禀中和之氣性理安舒)¶
(也/)大司馬石苞乆在淮南威惠甚著(魏髙貴鄉公甘露/三年平諸葛誕苞)¶
(代鎮淮南至/是凡十一年)淮北監軍王琛惡之(監古䘖翻/惡烏路翻)密表苞與¶