(長知/兩翻)一年兩畨州縣毋得雜役使　十二月甲午上幸¶
鳯泉湯戊申還宫　庚申兵部尚書同中書門下三品¶
王晙坐黨引疎族貶蘄州刺史(舊志蘄州至京師二千/五百六十里蘄渠希翻)¶
(時考異曰舊𫝊云上親郊祀追晙赴京以㑹大禮晙以/  屬氷壯恐虜騎乘隙入冦表辭不赴手敕慰勉仍賜)¶
(衣一副㑹許州刺史王喬家奴告喬與晙濳謀搆逆敕/侍中源乾曜中書令張説鞫其状晙既無反状乃以違)¶
(詔追不到罪/之今從實録)　是嵗張説奏改政事堂曰中書門下列¶
五房于其後分掌庶政(舊制宰相常于門下省議事謂/之政事堂永淳元年中書令裴)¶
(炎以中書執政事筆遂移政事堂于中書省至是説改/政事堂為中書門下其政事印改為中書門下之印五)¶