故虛位台鼎而以分陜為先(陜式/冉翻)卿未照朕心殊乖素¶
望新政俟才宜速銓補俟東方化洽當衮衣西歸(周公/東征)¶
(周大夫為作九罭之詩其辭曰九罭之魚鱒魴我覯之/子衮衣繡裳又曰是以有衮衣兮無以我公歸兮無使)¶
(我心悲兮箋云王迎/周公當以上公之服)仍遣侍中梁讜詣鄴諭㫖猛乃視¶
事如故(史言苻堅王猛君臣相與之至/所以猛得展其才讜多朗翻)　十二月大司¶
馬温奏廢放之人屏之以逺(屏必政翻/又必郢翻)不可以臨黎元¶
東海王宜依昌邑故事(昌邑事見二十四卷/漢昭帝元平元年)築第吳郡¶
太后詔曰使為庶人情有不忍可特封王温又奏可封¶