(愕五/各翻)淵迎王於東宫遷居大興殿後(大興殿隋宫正殿/也未即尊位故居)¶
(殿/後)聽思㢘扶王至順陽閤下泣拜而去思㢘察之子也¶
(姚察事陳/以文義稱)淵還舍於長樂宫(樂音/洛)與民約法十二條悉¶
除隋苛禁淵之起兵也留守官發其墳墓毁其五廟(隋/制)¶
(諸公立/五廟)至是衛文昇已卒戊午執隂世師骨儀等數以¶
貪婪苛酷且拒義師俱斬之(卒子恤翻數所具翻又所/主翻按隋書稱隂世師少)¶
(有節槩性忠厚多武藝骨儀性剛鯁有不可奪之志于/時朝政浸亂濁貨公行天下士大夫莫不變節儀獨厲)¶
(志守常介然獨立如此則皆隋之良也唐公特以其發/墳墓毁家廟拒守不下而誅之數以貪婪苛酷非其罪)¶