刺之(説輸芮翻下/同刺七亦翻)元衡死則它相不敢主其謀爭勸天¶
子罷兵矣師道以為然即資給遣之王承宗遣牙將尹¶
少卿奏事為呉元濟遊説(為呉于/偽翻)少卿至中書辭㫖不¶
遜元衡叱出之承宗又上書詆毁元衡六月癸夘天未¶
明元衡入朝出所居靖安坊東門有賊自暗中突出射¶
之從者皆散走(射而亦翻/從才用翻)賊執元衡馬行十餘歩而殺¶
之取其顱骨而去(顱龍都翻/首骨也)又入通化坊擊裴度傷其¶
首墜溝中度氈㡌厚得不死傔人王義自後抱賊大呼¶