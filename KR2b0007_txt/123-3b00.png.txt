十餘里古弼部將髙茍子帥騎欲追之(將即亮翻帥讀/曰率騎竒寄翻)¶
弼醉㧞刀止之故燕王得逃去魏主聞之怒檻車徴弼¶
及娥清至平城皆黜為門卒戊午魏主遣散騎常侍封¶
撥使髙麗(散悉亶翻騎竒/寄翻使疏吏翻)令送燕王　丁卯魏主如河¶
西　六月詔寧朔將軍蕭汪之將兵討程道養軍至郪¶
口(郪江源出今潼川府銅山縣歴遂寧府/長江縣而合于涪水謂之郪口郪音妻)帛氐奴請降¶
(降戸/江翻)道養兵敗還入郪山　赫連定之西遷也(事見上/卷八年)¶
楊難當遂據上邽秋七月魏主遣驃騎大將軍樂平王¶