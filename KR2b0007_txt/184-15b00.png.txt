(改曰臨/汾郡)慰撫如霍邑庚寅宿鼓山(鼔山在/絳郡北)絳郡通守陳¶
叔達拒守(通守式又翻煬帝/改絳州為絳郡)辛卯進攻克之叔達陳髙¶
宗之子有才學淵禮而用之癸巳淵至龍門(龍門縣屬/河東郡在)¶
(郡東/北)劉文靜康鞘利以突厥兵五百人馬二千匹來至¶
淵喜其來緩謂文靜曰吾西行及河突厥始至兵少馬¶
多皆君將命之功也(厥九勿翻/少詩沼翻)汾陽薛大鼎説淵(按新/唐書)¶
(薛大鼎蒲州汾隂人隋唐志亦皆/無汾陽縣陽當作隂説式芮翻)請勿攻河東自龍門¶
直濟河據永豐倉傳檄逺近關中可坐取也淵將從之¶