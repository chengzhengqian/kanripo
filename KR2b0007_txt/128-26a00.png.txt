二年春正月丙午朔魏設酒禁釀酤飲者皆斬之(釀者/酤者)¶
(飲者/皆斬)吉凶之㑹聽開禁有程日魏主以士民多因酒致¶
鬪及議國政故禁之増置内外候官伺察諸曹及州鎮¶
(魏自道武帝以來有候/官今増其員伺相吏翻)或微服雜亂於府寺間以求百¶
官過失有司窮治訊掠取服(治直/之翻)百官贓滿二丈者皆¶
斬又増律七十九章　乙卯魏主如廣寗温泉宫遂廵¶
平州(魏平州之地止/遼西北平二郡)庚午至黄山宫二月丙子登碣石¶
山觀滄海戊寅南如信都畋於廣川(廣川縣前漢屬廣/川國後漢屬清河)¶