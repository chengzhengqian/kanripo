國乎　上宻問諸學士曰今欲用王承宗為成德留後¶
割德棣二州更為一鎮以離其勢并使承宗輸二税請¶
官吏一如師道何如(李師道事見/上卷元年)李絳等對曰德棣之¶
𨽻成德為日已久(貞元初王武俊/破朱滔取德棣)今一且割之恐承宗¶
及其將士憂疑怨望得以為辭况其鄰道情狀一同各¶
慮他日分割或潛相構扇萬一旅拒倍難處置願更三¶
思(旅衆也旅拒者挾衆而拒上命/也處昌吕翻三息暫翻又如字)所是二税官吏願因¶
弔祭使至彼自以其意諭承宗令上表陳乞如師道例¶