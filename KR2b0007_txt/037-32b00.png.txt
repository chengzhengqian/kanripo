定吏縁為姦天下謷謷陷刑者衆(師古曰謷謷衆/口愁聲音敖)莽知¶
民愁怨乃下詔諸食王田皆得賣之勿拘以灋犯私買¶
賣庻人者且一切勿治(治直/之翻)然他政誖亂刑罰深刻賦¶
歛重數猶如故焉(誖蒲内翻/數所角翻)　初五威將帥出西南夷¶
改句町王為矦王邯怨怒不附(師古曰邯句町王/之名也音下甘翻)莽諷¶
牂柯大尹周歆詐殺邯(牂柯音臧哥傳考異曰西南夷/傳作周欽莽  作周歆今從之)¶
邯弟承起兵殺歆州郡擊之不能服莽又發高句驪兵¶
擊匈奴高句驪不欲行郡彊迫皆亡出塞因犯灋為㓂¶