使通於歡所(使疏/吏翻)及孝武帝入闗清河王亶承制以汝¶
陽王暹為齊州刺史暹至城西淵不時納城民劉桃符¶
等潛引暹入城淵帥騎出走妻子部曲悉為暹所虜行¶
及廣里(司馬彪續漢志濟北郡盧/縣有光里光廣聲相近也)㑹承制以淵行青州¶
事(承制言命出/於清河王亶)歡遺淵書曰(遺於/季翻)卿勿以部曲單少憚¶
於東行齊人澆薄唯利是從(少詩沼翻/澆堅堯翻)齊州尚能迎汝¶
陽王青州豈不能開門待卿也淵乃復東(復扶又/翻下同)暹歸¶
其妻子部曲貴平亦不受代淵襲髙陽郡克之(魏收志/髙陽郡)¶