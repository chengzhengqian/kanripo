士誠知詿誤(詿古/賣翻)敢避誅夷今既䝉恩全宥輙共誅首¶
惡以補愆尤冬十月甲子使者至彭城彦曾執而訊之¶
具得其情乃囚之丁卯勛復於逓中申狀(復扶又翻逓/中謂入郵筒)¶
(逓送/使府)稱將士自負罪戾各懐憂疑今已及符離尚未釋¶
甲(符離漢古縣時屬宿州九域志宿州北至徐州百/二十里宋白曰爾雅莞符離北地尤多此草故名)蓋¶
以軍將尹戡杜璋徐行儉等狡詐多疑必生釁隙乞且¶
停此三人職任以安衆心仍乞戍還將士别置二營共¶
為一將(將並即/亮翻)時戍卒拒彭城止四驛(唐制三十里一/驛四驛百二十)¶