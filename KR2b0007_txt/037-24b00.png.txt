封級為揚威公拜為虎賁將軍單于聞之怒曰先單于¶
受漢宣帝恩不可負也(先單于諸呼/韓邪單于)今天子非宣帝子¶
孫何以得立遣左骨都矦右伊秩訾王呼盧訾及左賢¶
王樂將兵入雲中益夀塞大殺吏民(訾子/斯翻)是後單于歴¶
告左右部都尉(即左右大/都尉也)諸邊王(諸王庭近/漢邊者)入塞㓂盜¶
大輩萬餘中輩數千少者數百殺鴈門朔方太守都尉¶
略吏民畜産不可勝數(勝音/升)縁邊虗耗是時諸將在邊¶
以大衆未集未敢出擊匈奴討濊將軍嚴尤諫曰(濊音/穢)¶