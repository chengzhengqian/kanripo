(縣後魏之西𢎞農郡也魏/避諱𢎞作恒長知兩翻)為政清靜不嚴而治(治直/吏翻)遼¶
東之役徵税百端使者旁午責成郡縣民不堪命唯貴¶
鄉閭里不擾有無相通不竭其力所求皆給元寶藏受¶
詔捕賊數調器械(數所角翻/調徒釣翻)動以軍法從事其鄰城營¶
造皆聚於聽事(聽讀/曰㕔)官吏逓相督責晝夜喧囂猶不能¶
濟徳深聽隨便修營官府寂然恒若無事(恒户/登翻)唯戒吏¶
以不須過勝餘縣使百姓勞苦然民各自竭心常為諸¶
縣之最民愛之如父母寶藏深害其能遣將千兵赴東¶