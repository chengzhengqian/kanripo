(七年拜伏波將軍討側貳十八年春軍至浪泊明年正/月斬側貳盖紀之所書者援奏破側貳及傳側貳首至)¶
(雒之時也沈懐逺南越志云徵側奔入金/溪穴中二年乃得之援傳近是今從之)援與越人申¶
明舊制以約束之自後駱越奉行馬將軍故事(賢曰駱/者越别)¶
(名林邑記曰日南盧容浦通銅鼓外越銅鼓即越/駱也有銅鼔因得其名馬援取其鼓以鑄銅馬)　閏¶
月戊申進趙齊魯三公爵皆為王　郭后旣廢太子彊¶
意不自安郅惲説太子曰乆處疑位上違孝道下近危¶
殆(説輸芮翻處昌/吕翻近其靳翻)不如辭位以奉養母氏太子從之數¶
因左右及諸王陳其懇誠願備藩國(數所/角翻)上不忍遲回¶