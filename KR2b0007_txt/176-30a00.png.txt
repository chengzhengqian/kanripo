戚昕以青龍百餘艘守狼尾灘地勢險峭隋人患之(水/經)¶
(注江水過流頭灘又東逕古宜昌縣北又東逕狼尾灘/其地猶在黄牛峽之西杜佑通典曰狼尾灘今夷陵郡)¶
(宜都縣界艘蘇/遭翻峭七笑翻)素曰勝負大計在此一舉若晝日下船¶
彼見我虛實灘流迅激制不由人則吾失其便不如以¶
夜掩之素親帥黄龍數千艘銜枚而下遣開府儀同三¶
司王長襲引步卒自南岸擊昕别柵大將軍劉仁恩帥¶
甲騎自北岸趣白沙遲明而至擊之昕敗走悉俘其衆¶
勞而遣之(帥讀曰率下同艘蘇遭翻柵直革翻騎/竒寄翻趣七喻翻遲直二翻勞力到翻)秋毫¶