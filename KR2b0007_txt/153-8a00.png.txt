今國家隆替在卿與我若天道助順則皇魏再興脱或¶
不然在榮為福於卿為禍卿宜三復(三蘇暫翻/復扶又翻)冨貴可¶
保顥既入洛自河以南州郡多附之齊州刺史沛郡王¶
欣集文武議所從曰北海長樂俱帝室近親(顥北海王/詳之子魏)¶
(主彭城王勰之子同/出於顯祖樂音洛)今宗祏不移(杜預曰宗祏今廟中/藏主石室也祏音石)¶
我欲受赦諸君意何如在坐莫不失色(坐徂/臥翻)軍司崔光¶
韶獨抗言曰元顥受制於梁引寇讐之兵以覆宗國此¶
魏之亂臣賊子也豈唯大王家事所宜切齒下官等皆¶