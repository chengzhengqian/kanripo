　初虚心以問禹禹宜先其所急後其所緩然則優游¶
　不斷(先後皆去聲/斷丁亂翻)讒佞用權當時之大患也而禹不¶
　以為言恭謹節儉孝元之素志也而禹孜孜言之何¶
　哉使禹之智不足以知烏得為賢知而不言為罪愈¶
　大矣¶
匈奴呼韓邪單于復上書言民衆困乏(復扶/又翻)詔雲中五¶
原郡轉榖二萬斛以給之　是嵗初置戊巳校尉使屯¶
田車師故地(師古曰戊巳校尉者鎮安西域無常治處/亦猶甲乙等各冇方位而戊與巳四季寄)¶