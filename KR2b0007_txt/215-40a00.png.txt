(謂自首其事/或曰首如字)敬忠顧謂温曰七郎求一紙温陽不應去¶
温湯十餘里敬忠祈請哀切乃于桑下令荅三紙辯皆¶
如温意温徐謂曰丈人且勿恠因起拜之至㑹昌(天寶/元年)¶
(改驪山曰㑹昌山三載以新豐縣去華清宫逺分新豐/萬年置㑹昌縣是年改温泉曰華清宫治湯井為池環)¶
(山列宫室又築羅/城置百司及十宅)始鞫愼矜以敬忠為證愼矜皆引服¶
惟搜讖書不獲林甫危之使盧鉉入長安搜愼矜家鉉¶
袖讖書入闇中詬而出曰(詬古/候翻)逆賊深藏秘記至㑹昌¶
以示慎矜愼矜歎曰吾不蓄讖書此何從在吾家哉吾¶