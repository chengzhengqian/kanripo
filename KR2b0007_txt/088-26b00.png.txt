之共擊石勒疾陸眷不至(以釋其弟未柸徳石/勒故不肯㑹浚兵)浚怒以¶
重弊賂拓抜猗盧并檄慕容廆等共討疾陸眷(廆户/罪翻)猗¶
盧遣右賢王六修將兵㑹之為疾陸眷所敗(敗補/邁翻)廆遣¶
慕容翰攻段氏取徒河新城至陽樂(陽樂縣屬遼西郡/賢曰陽樂在今平)¶
(州/東)聞六修敗而還翰因留鎮徒河壁青山初中國士民¶
避亂者多北依王浚浚不能存撫又政法不立士民徃¶
徃復去之(復扶/又翻)段氏兄弟專尚武勇不禮士大夫唯慕¶
容廆政事修明愛重人物故士民多歸之廆舉其英俊¶