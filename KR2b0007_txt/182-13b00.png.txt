來䕶兒至東萊聞𤣥感圍東都召諸將議旋軍救之諸¶
將咸以無敕不宜擅還固執不從䕶兒厲聲曰洛陽被¶
圍心腹之疾髙麗逆命猶疥癬耳(將即亮翻被皮義/翻疥癬皮膚之疾)公¶
家之事知無不為專擅在吾不關諸人有沮議者軍法¶
從事(沮在/吕翻)即日廻軍令子𢎞整馳驛奏聞帝時還至涿¶
郡已敕䕶兒救東都見𢎞整甚悦(按隋書來䕶兒傳/𢎞整䕶兒之二子)賜¶
䕶兒璽書曰公旋師之時是朕敕公之日君臣意合遠¶
同符契先是右武候大將軍李子雄坐事除名今從軍¶