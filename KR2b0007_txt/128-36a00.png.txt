金吏部尚書顧覬之獨不降意於法興等蔡興宗與覬¶
之善嫌其風節太峻覬之曰辛毗有言孫劉不過使吾¶
不為三公耳(魏明帝時劉放孫資制斷時政大臣莫不/交好而辛毗不與徃來毗子敞諌曰劉孫)¶
(用事衆皆影附大人宜少降意不然必有謗言毗正色/曰吾之立身自有本末就與孫劉不平不過不為三公)¶
(大丈夫欲為公而毁/其髙節邪覬音冀)覬之常以為人禀命有定分(分扶/問翻)¶
非智力可移唯應恭已守道而闇者不達妄意僥倖(僥/堅)¶
(堯/翻)徒虧雅道無闗得䘮(䘮息/浪翻)乃以其意命弟子原著定¶
命論以釋之(原南史/作愿)¶