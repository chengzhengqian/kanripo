走馬未嘗安行瞋目張拳(瞋昌/真翻)有噉人之勢朝士咨事¶
莫敢仰視動致呵叱毎罵云漢狗大不可耐唯須殺之¶
(呵虎何翻叱昌/栗翻耐奴代翻)　庚辰齊遣崔象來聘　辛巳上幸南¶
郊甲午享大廟二月辛丑祀明堂　乙巳齊立右皇后¶
穆氏為皇后穆后母名輕霄本穆氏之婢也面有黥字¶
(北史輕霄本穆子倫婢轉入宋欽道家欽道之婦/妬輕霄黥其面為宋字姦私而生此女莫知其姓)后既¶
以陸令萱為母穆提婆為外家號令萱曰太姬太姬者¶
齊皇后母號也視一品班在長公主上(長知/两翻)由是不復¶