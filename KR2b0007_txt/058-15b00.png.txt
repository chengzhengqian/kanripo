(衡死魯復行之劉焉司馬張脩與魯同擊/漢中魯襲殺脩非其父也今此据范書)　八月皇甫¶
嵩與黄巾戰於蒼亭(蒼亭在東/郡范縣界)獲其帥卜已(帥所/類翻)董卓¶
攻張角無功扺罪乙巳詔嵩討角　九月安平王續坐¶
不道誅(安帝延光元年改樂成國曰安/平以孝王得紹封續得子也)國除初續為黄¶
巾所虜國人贖之得還朝廷議復其國議郎李爕曰續¶
守藩不稱(稱尺/證翻)損辱聖朝不宜復國朝廷不從爕坐謗¶
毁宗室輸作左校(校戸/教翻)未滿歳王坐誅乃復拜議郎京¶
師為之語曰父不肯立帝(謂李固不肯立/質桓二帝也)子不肯立王¶