膺止之曰卒惰將驕乗勝履險非完䇿也(完全也言非/全勝之䇿涪)¶
(音浮將即/亮翻下同)不如少緩更思後計(少詩/沼翻)奉伯不從悉衆入¶
山大敗而還(還從宣翻/又知字)　乙卯遣平西將軍崔慧景將¶
水軍討壽陽帝屏除出琅邪城送之(蕭子顯曰琅邪太/守本治江乗蒲州)¶
(上之金城永明徙/治白下屏必鄙翻)帝戎服坐樓上召慧景單騎進圍内¶
(圍内即屏除長圍/之内也騎奇寄翻)無一人自隨者裁交數言拜辭而去¶
慧景既得出甚喜豫州刺史蕭懿將歩軍三萬屯小峴¶
(峴户/典翻)交州刺史李叔獻屯合肥(武帝永明三年李叔獻/自交州入朝至今猶帶)¶