為義成節度使以前荆南節度使李石為河東節度使¶
党項冦鹽州以前武寧節度使李彦佐為朔方靈鹽節¶
度使十一月邠寧奏党項入冦李徳裕奏党項愈熾不¶
可不為區處(處昌/呂翻)聞党項分𨽻諸鎮(綏銀靈鹽夏邠寧/延麟勝慶等州皆)¶
(有党項諸/鎮分領之)剽掠於此則亡逃歸彼(剽匹/妙翻)節度使各利其¶
駝馬不為擒送(為于/偽翻)以此無由禁戢臣屢奏不若使一¶
鎮統之陛下以為一鎮專領党項權太重臣今請以皇¶
子兼統諸道擇中朝㢘幹之臣為之副居於夏州理其¶