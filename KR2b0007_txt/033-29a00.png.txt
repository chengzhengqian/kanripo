未然各隨指阿従以求容媚晏駕之後尊號已定萬事¶
已訖乃探追不及之事訐揚幽昩之過此臣所深痛也¶
(耿育之言是也春秋為尊者諱義正/如此探吐南翻師古曰訐音居謁翻)願下有司議(下遐/稼翻)¶
即如臣言宜宣布天下使咸曉知先帝聖意所起不然¶
空使謗議上及山陵下流後世逺聞百蠻(聞音/問)近布海¶
内甚非先帝託後之意也盖孝者善述父之志善成人¶
之事唯陛下省察(省悉/井翻)帝亦以為太子頗得趙太后力¶
(事見上卷成/帝元延四年)遂不竟其事傅太后恩趙太后(師古曰恩/謂以厚恩)¶