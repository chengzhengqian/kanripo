(明/也)及安死莽乃以王車遣使者迎興匡封興為功脩公¶
匡為功建公　卜者王况謂魏成大尹李焉曰(莽改魏/郡曰魏)¶
(成/)漢家當復興李氏為輔因為焉作䜟書合十餘萬言¶
(因為于/偽翻)事發莽皆殺之　莽遣太師羲仲景尚(莽以太/師主春)¶
(其屬置/羲仲官)更始將軍護軍王黨(諸將軍皆/置䕶軍)將兵擊青徐賊¶
國師和仲曹放助郭興擊句町(莽以國師主秋故置/和仲句町音劬挺)皆¶
不能克軍師放縱百姓重困(重直/用翻)　莽又轉天下榖帛¶
詣西河五原朔方漁陽毎一郡以百萬數欲以擊匈奴¶