彊以位讓𢎞𢎞曰𢎞以紹弟也而承大統衆心不順是¶
以違先帝遺命而廢之慙負黄泉(杜預曰地中之/泉故曰黄泉)今復¶
踰兄而立豈𢎞之本志乎纂乃使𢎞出告衆曰先帝臨¶
終受詔如此羣臣皆曰茍社稷有主誰敢違者纂遂即¶
天王位(纂字永緒光/之庶長子也)大赦改元咸寧諡光曰懿武皇帝¶
廟號太祖諡紹曰隱王以𢎞為大都督督中外諸軍事¶
大司馬車騎大将軍司𨽻校尉録尚書事改封番禾郡¶
公(番音/盤)纂謂齊從曰卿前斫我一何甚也從泣曰隱王¶