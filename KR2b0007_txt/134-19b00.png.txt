和後秦髙祖之孫也(後秦主姚興/廟號高祖)辛酉攸之遣輔國將¶
軍孫同等相繼東下攸之遺道成書(遺于/季翻)以爲少帝昏¶
狂(少詩/照翻)宜與諸公密議共白太后下令廢之柰何交結¶
左右親行弑逆乃至不殯流蟲在戸凡在臣下誰不惋¶
駭又移易朝舊(朝舊謂朝廷舊臣也惋/烏貫翻朝直遥翻下同)布置親黨宫閤¶
管籥悉關家人吾不知子孟孔明遺訓固如此乎(霍光/字子)¶
(孟諸葛亮/字孔明)足下既有賊宋之心吾寜敢捐包胥之節邪¶
(申包胥乞秦師以/存楚事見左傳)朝廷聞之忷懼(忷許/拱翻)丁卯道成入守¶