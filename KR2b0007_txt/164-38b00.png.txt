在建康恃寵縱暴僧辯不能禁僧辯以宫殿之燒(謂軍/人遺)¶
(火焚太極殿/及東西堂也)恐得罪欲以琳塞責(塞悉/則翻)乃宻啓王請誅¶
琳王以琳為湘州琳自疑及禍使長史陸納帥部曲赴¶
湘州(帥讀/曰率)身詣江陵陳謝謂納等曰吾若不返子將安¶
之(之往/也)咸曰請死之相泣而别至江陵王下琳吏辛酉¶
以王子方略為湘州刺史又以廷尉黄羅漢為長史使¶
與太舟卿張載至巴陵先據琳軍(五代志太舟卿梁初/為都水臺使者天監)¶
(七年改焉位視中書郎列卿/之最末者也主舟航堤渠)載有寵於王而御下峻刻¶