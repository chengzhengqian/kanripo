景超抗聲曰有詔太后詐偽左右可下左右皆下殿高¶
氏乃曰吾為人所強非己出也(強其/兩翻)以牛車載還其家¶
(還從宣翻/又音如字)上恐後人不復敢言太后皆不之罪曰吾寧¶
受百欺庶幾得之(復扶又翻/幾居依翻)自是四方稱得太后者數¶
四皆非是而眞太后竟不知所之(之往/也)　御史中丞盧¶
把奕之子也(天寶十四載安禄山䧟/洛陽李憕盧奕死之)貌醜色如藍有口¶
辯上悦之丁未擢為大夫(擢為御/史大夫)領京畿觀察使(句/)郭¶
子儀毎見賔客姬妾不離側把嘗往問疾子儀悉屏侍¶