供營柵之役所至營柵立成壬戌至胡柳陂(胡柳陂在/濮州西臨)¶
(濮縣/界)癸亥旦候者言梁兵自後至矣周德威曰賊倍道¶
而來未有所舍我營柵已固守備有餘旣深入敵境動¶
須萬全不可輕發此去大梁至近梁兵各念其家内懐¶
憤激不以方略制之恐難得志王宜按兵勿戰德威請¶
以騎兵擾之使彼不得休息至暮營壘未立樵爨未具¶
乘其疲乏可一舉滅也(此周德威所以破王景仁者也/若晉王能用之賀瓌必不能支)¶
(梁事去矣豈必待/李嗣源取東平哉)王曰前在河上恨不見賊今賊至不¶