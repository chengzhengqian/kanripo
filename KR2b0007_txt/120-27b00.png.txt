使説夏主(騎竒寄翻番音磐使/疏吏翻説輸芮翻)使乘虛襲枹罕(枹音/膚)夏¶
主遣征南大將軍呼盧古將騎二萬攻苑川車騎大將¶
軍韋伐將騎三萬攻南安熾磐聞之引歸(䝉遜借助於/夏以退秦師)¶
(秦既敝於夏夏亦僨於魏而涼亦不/能以自立是以親仁善鄰國之寳也)九月徙其境内老¶
弱畜産於澆河(杜佑曰澆河城在廓州/達化縣西一百二十里)及莫河仍寒川¶
留左丞相曇達守枹罕韋伐攻抜南安獲秦秦州刺史¶
翟爽南安太守李亮　吐谷渾握逵等帥部衆二萬落¶
叛秦奔昻川附於吐谷渾王慕璝(史言乞伏兵勢漸衰/帥讀曰率璝姑回翻)¶