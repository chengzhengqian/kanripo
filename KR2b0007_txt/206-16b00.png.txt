為正月¶
聖歴元年正月甲子朔冬至太后享通天宫(實考異曰/  録云正)¶
(月壬戍享通天宫按長歴此年一月壬/戍朔實録誤也今從唐歴統紀新本紀)赦天下改元¶
夏官侍郎宗楚客罷政事　春二月乙未文昌右相同¶
鳯閣鸞䑓三品豆盧欽望罷為太子賓客　武承嗣三¶
思營求為太子數使人説太后曰自古天子未有以異¶
姓為嗣者太后意未决狄仁傑毎從容言於太后曰文¶
皇帝櫛風沐雨親冒鋒&KR0008;以定天下傳之子孫(數所角/翻説輪)¶