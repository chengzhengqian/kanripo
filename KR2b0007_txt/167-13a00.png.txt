恪身經事蕭氏(侯景圍臺城恪為右軍將軍東/土山主以拒戰功封東興縣侯)今日不¶
忍見此分受死耳(分扶/問翻)决不奉命王嘉其意不復逼(復/扶)¶
(又/翻)更以盪主王僧志代之(盪主主驍銳跳盪之兵猶北/齊之直盪都督也盪徒朗翻)¶
(又吐/浪翻)乙亥王即皇帝位於南郊還宫大赦改元(始改元/為永定)¶
奉梁敬帝為江隂王梁太后為太妃皇后為妃以給事¶
黄門侍郎蔡景厯為祕書監兼中書通事舍人是時政¶
事皆由中書省置二十一局各當尚書諸曹總國機要尚¶
書唯聽受而已(史言蔡景厯/委寄之重)　丙子上幸鍾山祠蔣帝¶