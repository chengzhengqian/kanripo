以法裁之所誅殺甚多克用怒以讓仁恭仁恭訴稱髙¶
氏兄弟所為克用俱殺之仁恭欲収燕人心復引其諸¶
子置帳下厚撫之(為仁恭叛克用張/本復扶又翻下同)　崔昭緯與李茂¶
貞王行瑜深相結得天子過失朝廷機事悉以告之邠¶
寧節度副使崔鋋昭緯之族也(鋋音/蟬)李谿再入相昭緯¶
使鋋告行瑜曰曏者尚書令之命巳行矣而韋昭度沮¶
之(事見上卷/景福二年)今又引李谿為同列相與熒惑聖聴恐復¶
有杜太尉之事(杜讓能事亦見/上卷景福二年)行瑜乃與茂貞表稱谿¶