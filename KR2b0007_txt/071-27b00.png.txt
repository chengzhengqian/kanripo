嚴子豐為江州都督督軍典嚴後事(李嚴本都督江州/今赴漢中令其子)¶
(為督軍以/典後事)會天大雨三十餘日棧道斷絶太尉華歆上¶
疏曰(華户化翻/上時掌翻)陛下以聖德當成康之隆願先留心於¶
治道(治直/吏翻)以征伐為後事為國者以民為基民以衣食¶
為本使中國無饑寒之患百姓無離上之心則二賊之¶
釁可坐而待也(魏以吳蜀/為二賊)帝報曰賊憑恃山川二祖勞¶
於前世猶不克平(二祖謂太祖武皇/帝世祖文皇帝也)朕豈敢自多謂必¶
滅之哉諸將以為不一探取(探他/含翻)無由自敝是以觀兵¶