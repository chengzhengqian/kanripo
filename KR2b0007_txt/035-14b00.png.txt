(也/)光雅恭謹(雅素/也)知上欲尊寵賢及聞賢當來也光警¶
戒衣冠出門待望見賢車乃却入賢至中門光入閤既¶
下車乃出拜謁送迎甚謹不敢以賓客鈞敵之禮(此非/恭而)¶
(無禮者邪光能卑事董/賢則必能曲狥王莽矣)上聞之喜立拜光兩兄子為諫¶
大夫(光有三兄福捷喜/未知兩兄子為誰)常侍(為諫大夫而/加常侍官也)賢自是權與¶
人主侔矣(師古曰/侔等也)是時成帝外家王氏衰廢唯平阿侯¶
譚子去疾為侍中(去羌/呂翻)弟閎為中常侍閎妻父中郎將¶
蕭咸前將軍望之子也賢父恭慕之欲為子寛信求咸¶