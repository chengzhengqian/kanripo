民竭浮財及糗糧輸之不能充皆忷忷不安(民財非地/著轉易以)¶
(致利者為浮財糗/去乆翻忷許拱翻)軍將劉溪尤貪殘劉從諌棄不用溪¶
厚賂王協協以邢州富商最多命溪主之裴問所將兵¶
號夜飛多富商子弟溪至悉拘其父兄軍士訴於問問¶
為之請(為于/偽翻)溪不許以不遜語答之問怒密與麾下謀¶
殺溪歸國并告刺史崔嘏嘏從之丙子嘏問閉城斬城¶
中大將四人請降於王元逵時髙元武在党山聞之亦¶
降(党山恐當/作堯山)先是使府賜洺州軍士布人一端尋有帖¶