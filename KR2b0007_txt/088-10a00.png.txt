劉琨移檄州郡期以十月㑹平陽擊漢琨素奢豪喜聲¶
色(喜許/記翻)河南徐潤以音律得幸於琨琨以為晉陽令潤¶
驕恣干預政事䕶軍令狐盛數以為言(令狐之令力丁/翻數所角翻)¶
且勸琨殺之琨不從潤譖盛於琨琨收盛殺之琨母曰¶
汝不能駕御豪傑以恢逺略而專除勝已禍必及我盛¶
子泥奔漢具言虛實漢主聰大喜遣河内王粲中山王¶
曜將兵冦并州以令狐泥為鄉導(鄉讀/曰嚮)琨聞之東出收¶
兵於常山及中山使其將郝詵張喬將兵拒粲(郝呼/各翻)且¶