先嘗降魏復亡去(復扶/又翻)珪入城皆赦之得燕璽綬圖書¶
府庫珍寳以萬數(璽斯氏翻/綬音受)班賞羣臣將士有差追諡¶
弟觚為秦愍王發慕容詳冡斬其尸收殺觚者髙霸程¶
同皆夷五族(五族謂五/服内親也)以大刃剉之丁亥遣三萬騎就¶
衛王儀將攻鄴　秦長水校尉姚珍奔西秦西秦王乾¶
歸以女妻之(妻七/細翻)　河南鮮卑吐秣等十二部大人皆¶
附於秃髪烏孤(此金城/河南也)　燕人有自中山至龍城者言¶
拓䟦涉珪衰弱司徒德完守鄴城會德表至勸燕主寳¶