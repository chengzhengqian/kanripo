(入于江佶其吉/翻泝蘇故翻)遇少誠入冦曹王臯遣蘄州刺史伊慎¶
將兵七千拒之戰於永安戍(永安戍在黄州黄岡縣界/梁置永安郡後廢為戍)¶
大破之少誠脱身走斬首萬級包佶乃得前後佶入朝¶
具奏陳少遊奪財賦事(奪財賦事見上年佶/巨乙翻朝直遥翻)少遊懼厚¶
歛所部以償之(歛力/贍翻)李希烈以夏口上流要地(卾州治/夏口當)¶
(江漢之㑹/夏户雅翻)使其驍將董侍募死士七千襲卾州刺史李¶
兼偃旗卧鼓閉門以待之侍撤屋材以焚門兼帥士卒¶
出戰大破之(驍堅堯翻將即亮翻鄂逆各翻鄂/州治江夏縣即夏口帥讀曰率)上以兼¶