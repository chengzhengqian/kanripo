叔英為豫章王叔堅為長沙王　戊午上享太廟　齊¶
博陵文簡王濟世祖之母弟也為定州刺史語人曰次¶
叙當至我矣(言以兄弟之次亦當/為天子也語牛&KR0008;翻)齊主聞之隂使人就¶
州殺之葬贈如禮　二月乙亥上耕籍田(籍秦/昔翻)　甲申¶
齊葬武成帝於永平陵廟號世祖　乙丑齊徙東平王¶
儼為琅邪王(邪音/耶)　齊遣侍中叱列長乂聘於周(姓纂/叱列)¶
(複姓出於拓/䟦氏西部)　齊以司空徐顯秀為太尉并省尚書令¶
婁定逺為司空初侍中尚書右僕射和士開為世祖所¶