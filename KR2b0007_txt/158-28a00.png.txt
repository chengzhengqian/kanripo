親信都督尉興慶曰王速去興慶腰有百箭足殺百人¶
歡曰事濟以爾為懐州刺史(魏收志天安二年置懐州/於河内太和八年罷天平)¶
(初復置領河/内武徳二郡)若死用爾子興慶曰兒少願用兄歡許之¶
(少詩/沼翻)興慶拒戰矢盡而死(敬考異曰典畧作尉興/  今從北齊書北史)東魏¶
軍士有逃奔魏者告以歡所在(云考異曰周賀抜勝𫝊/  太祖見齊神武旗鼓)¶
(識之今/從典畧)泰募勇敢三千人皆執短兵配大都督賀拔勝¶
以攻之勝識歡於行間(行户/剛翻)執槊與十三騎逐之馳數¶
里槊刃垂及(槊色/角翻)因字之曰賀六渾賀拔破胡必殺汝¶