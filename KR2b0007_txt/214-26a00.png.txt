固請乃刑白狗為盟各去守備于是吐蕃畜牧被野(朝/直)¶
(遙翻去羌吕翻被/皮義翻畜許救翻)時吐蕃西擊勃律勃律來告急上命¶
吐蕃罷兵吐蕃不奉詔遂破勃律上甚怒㑹希逸傔人¶
孫誨入奏事(傔苦念翻傔從也唐制凡諸軍鎮大使副/使以下皆有傔人别奏以為之使大使傔)¶
(二十五人别奏十人副/使傔二十人别奏八人)自欲求功奏稱吐蕃無備請掩¶
擊必大獲上命内給事趙惠琮與誨偕往審察事宜(唐/内)¶
(侍省有内給事十人從五品下掌承㫖勞問分判省事/凡元日冬至百官賀皇后則出入宣傳宫人衣服費用)¶
(則具品秩計其多/少春秋宣送中書)惠琮等至則矯詔令希逸襲之希逸¶