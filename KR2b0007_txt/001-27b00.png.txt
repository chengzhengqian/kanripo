(曰故唐城在并州晉陽縣北二里堯所築也都城記曰/唐叔虞之子燮父徙居晉水㫄今并州理故唐城即燮)¶
(父初徙之處其城南半入州城中毛詩譜曰燮父以堯/墟南有晉水改曰晉侯自唐叔至烈公三十七世烈公)¶
(名止謚法慈/惠愛親曰孝)¶
十一年秦伐韓宜陽取六邑(班志宜陽縣屬𢎞農郡史/記正義曰宜陽縣故城在)¶
(河南府福昌縣東十四里故韓城/是也此邑即周禮四井為邑之邑)　初田常生襄子盤¶
盤生荘子白白生太公和(此序齊田氏之世也田常即/左傳陳成子恒也温公避仁)¶
(廟諱改恒曰常自陳公子完奔齊荘/五世至常得政謚法勝敵志強曰)是嵗齊田和遷齊康¶
公於海上使食一城以奉其先祀¶