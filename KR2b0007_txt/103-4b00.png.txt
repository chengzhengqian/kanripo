(河東注今言能反之囘/之喻秦威力之彊也)關東既平將移兵河右恐非六¶
郡士民所能抗也(凉州六郡以張軌初鎮河西之時統/治武威張掖酒泉敦煌西郡西海六)¶
(郡言之也元康以後張/氏所分置其為郡多矣)劉表謂漢南可保(事見漢/獻帝紀)將軍¶
謂西河可全吉凶在身元龜不逺宜深筭妙慮自求多¶
福無使六世之業一旦而墜地也(自張軌保據河西至/天錫凡九主今言六)¶
(世者不以耀靈/祚𤣥靚為世數)天錫大懼遣使謝罪稱藩堅拜天錫使¶
持節都督河右諸軍事驃騎大將軍開府儀同三司凉¶
州刺史西平公(使疏吏翻下同驃/匹妙翻騎竒寄翻)吐谷渾王辟奚聞楊¶