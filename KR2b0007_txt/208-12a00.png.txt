事履温復奪其婢上嘉宋璟忠直屢遷黄門侍郎武三¶
思嘗以事屬璟(屬之/欲翻)璟正色拒之曰今太后既復子明¶
辟王當以侯就第何得尚干朝政(朝直/遥翻)獨不見産禄之¶
事乎　以韋安石兼檢校中書令魏元忠兼檢校侍中¶
又以李湛為右散騎常侍趙承恩為光禄卿楊元琰為¶
衛尉卿先是元琰知三思浸用事請弃官為僧上不許¶
敬暉聞之笑曰使我早知勸上許之髠去瓠頭豈不妙¶
哉(先悉薦翻/去羌吕翻)元琰多鬚類胡故暉戲之元琰曰功成名¶