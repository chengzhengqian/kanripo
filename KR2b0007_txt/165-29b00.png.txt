止之又以寳劒斫柱令折歎曰文武之道今夜盡矣(焚/書)¶
(折劔以為文武/道盡折而設翻)乃使御史中丞王孝祀作降文謝荅仁¶
朱買臣諫曰城中兵衆猶彊乘闇突圍而出賊必驚因¶
而薄之可度江就任約(任約築壘馬頭岸與/江陵僅隔一江耳)帝素不便¶
走馬曰事必無成祗增辱耳荅仁求自扶帝以問王褒¶
褒曰荅仁侯景之黨豈足可信成彼之勲不如降也荅¶
仁又請守子城收兵可得五千人帝然之即授城中大¶
都督配以公主既而召王褒謀之以為不可荅仁請入¶