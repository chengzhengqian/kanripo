事三月京還奏事稱㫖(稱尺/證翻)復以京權知太僕卿充荆¶
襄以南宣慰安撫使(為蔡京奔敗張/本復扶又翻)　夏四月己亥朔¶
敕於兩街四寺各置戒壇度人三七日(兩街四寺謂慈/恩薦福西明莊)¶
(嚴也三七/二十一日)上奉佛太過怠於政事嘗於咸泰殿築壇為¶
内寺尼受戒(内寺尼葢宮人捨俗者就/禁中為寺以處之非敎也)兩街僧尼皆入¶
預又於禁中設講席自唱經手録梵夾(梵夾者貝葉經/也以板夾之謂)¶
(之梵夾段成式曰貝多葉出摩伽佗西國/土用以寫經其樹長六七丈經冬不凋)又數幸諸寺¶
施與無度(數所角翻/施式豉翻)吏部侍郎蕭倣上疏以為𤣥祖之¶