邵州者無事可復命但言刺史劉光委多宴飲行逢曰¶
光委數聚飲(數所/角翻)欲謀我邪即召還殺之親衛指揮使¶
衡州刺史張文表恐獲罪求歸治所(求解兵柄/歸衡州也)行逢許¶
之文表嵗時饋獻甚厚及謹事左右由是得免(其後行/逢臨卒)¶
(謂其子保權曰吾起隴畆為團兵同時十人皆誅張文/表獨存是時王逵張倣何敬真朱全琇潘叔嗣皆已死)¶
(唯蒲公益宇文瓊彭萬和與文表史不言其有它此三/人者必又相繼為行逢所殺而文表獨免也行逢死則)¶
(文表/叛矣)行逢妻鄖國夫人鄧氏(鄖音云路振九/國志作嚴氏)陋而剛决¶
善治生(治直/之翻)嘗諫行逢用法太嚴人無親附者行逢怒¶