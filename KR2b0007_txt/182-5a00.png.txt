者左仗下黑色小兒聸視異常勿令宿衛述乃諷密使¶
稱病自免密遂屏人事(屏必/郢翻)專務讀書嘗乘黄牛讀漢¶
書楊素遇而異之因召至家與語大悦謂其子𤣥感等¶
曰李密識度如此汝等不及也由是𤣥感與為深交時¶
或侮之密曰人言當指實寧可面諛若决機兩陳之間¶
喑嗚咄嗟使敵人震懾(陳讀曰陣喑於今翻/咄當没翻懾之渉翻)密不如公¶
驅䇿天下賢俊各申其用公不如密豈可以階級稍崇¶
而輕天下士大夫邪𤣥感笑而服之(李密事/始此)素恃功驕¶