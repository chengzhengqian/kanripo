(東觀察為義勝節度光/晵三年改為威勝節度)昌與陳巖昏姻發温台婺州兵¶
五千救之彦復審知以城堅援兵且至士卒死傷多白¶
王潮欲罷兵更圖後舉潮不許請潮自臨行營潮報曰¶
兵盡添兵將盡添將兵將俱盡吾當自來(將即/亮翻)彦復審¶
知懼親犯矢石急攻之五月城中食盡暉知不能守夜¶
以印授監軍弃城走援兵亦還庚子彦復等入城辛丑¶
暉亡抵㳂海都為將士所殺(文徳二年范/暉據福州)潮入福州自¶
稱留後素服𦵏陳巖以女妻其子延晦厚撫其家(妻七/細翻)¶