秦興阿房之殿而天下亂糞土愚臣逆盛意罪當萬死¶
上乃拜朔為太中大夫給事中(百官表給事中加官師/古曰漢官解詁云掌侍)¶
(從左右無員常侍中續漢志給事中/闗通内外盖以給事禁中名官也)賜黄金百斤然遂¶
起上林苑如夀王所奏上又好自擊熊豕(説文熊似豕/山居冬蟄春)¶
(出詩疏熊能攀緣上樹見人則顛倒投地而下豕/謂野豕也生一嵗為豵二嵗為豜二獸皆能突人)馳逐¶
野獸司馬相如上疏諫曰臣聞物有同類而殊能者故¶
力稱烏獲㨗言慶忌勇期賁育(烏獲秦武王力士也慶/忌吳王僚之子射能㨗)¶
(矢也孟賁古之勇士水行不避蛟龍陸行不避豺/狼發怒吐氣聲響動天夏育亦猛士也賁音奔)臣之¶