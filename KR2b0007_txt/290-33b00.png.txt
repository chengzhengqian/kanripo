死幸矣勿封土立碑聽人耕種於其上免為他日開發¶
之標及江南之亡也(謂宋平/金陵時)諸貴人髙大之冢無不發¶
者惟建勲冢莫知其處(李建勲知國事之日非而骸/骨得保其藏可不謂智乎)¶
六月乙酉朔帝如曲阜謁孔子祠(昔少皥氏自窮桑而/徙曲阜魯侯伯禽所)¶
(宅少皥氏之墟也應劭曰曲阜在魯城中委曲長七八/里劉昫曰曲阜有闕里孔子所居後人立孔子祠自唐)¶
(以來兖州治瑕丘而曲阜為屬縣九域志在州/東四十里宋大中祥符五年改曲阜為仙源縣)既奠將¶
拜左右曰孔子陪臣也不當以天子拜之帝曰孔子百¶
世帝王之師敢不敬乎遂拜之又拜孔子墓命葺孔子¶