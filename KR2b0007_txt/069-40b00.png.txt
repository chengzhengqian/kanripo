欲遣孫長緒張子布隨登俱來(孫邵字長緒呉王稱/尊號以邵為丞相)帝¶
報曰朕之與君大義已定豈樂勞師逺臨江漢(樂音/洛)若¶
登身朝到夕召兵還耳於是呉王改元黄武(呉改元黄/武亦以五)¶
(德之運承漢/為土德也)臨江拒守帝自許昌南征復郢州為荆州¶
(是年二月置郢州/呉畔復為荆州)十一月辛丑帝如宛(宛於/元翻)曹休在洞¶
口自陳願將銳卒(將即/亮翻)虎步江南因敵取資事必克捷¶
若其無臣不須為念帝恐休便渡江驛馬止之侍中董¶
昭侍側曰竊見陛下有憂色獨以休濟江故乎今者渡¶