塢期以二月十日同擊特叡因詣特詐降特問城中虛¶
實叡曰糧儲將盡但餘貨帛耳叡求出省家特許之遂¶
還報尚(任考異曰載記作任明羅尚傳作/  銳今從華陽國志省悉景翻)二月尚遣兵¶
掩襲特營諸塢皆應之特兵大敗斬特及李輔李逺皆¶
焚尸傳首洛陽流民大懼李蕩李雄收餘衆還保赤祖¶
(赤祖地名當在緜/竹東祖子邪翻)流自稱大將軍大都督益州牧保東¶
營蕩雄保北營孫阜破德陽獲寋碩(寋姓也/與蹇同)任臧退屯¶
涪陵(此涪陵乃漢廣漢郡之涪縣晉梓潼郡之涪城縣/非涪陵郡之涪陵廣漢梓潼之涪今緜州今人猶)¶