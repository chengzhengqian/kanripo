(其國到五月日亭午物影都在南一日三食飯皆旋/炊不然逡廵過時即便臭敗熱氣特甚使疏利翻)帝¶
大悦丙寅命駿齎物五千叚以賜其王赤土者南海中¶
逺國也　帝無日不治宫室(治直/之翻)兩京及江都苑囿亭¶
殿雖多乆而益厭每遊幸左右顧矚(矚之/欲翻)無可意者不¶
知所適乃備責天下山川之圖躬自歴覽以求勝地可¶
置宫苑者夏四月詔於汾州之北汾水之源營汾陽宫¶
(隋志樓煩郡汾源縣舊岢嵐也大業四年改為靜樂有/汾陽宫管涔山天池汾水十三州志汾水出武州之燕)¶
(京山管涔之異名也水經注燕京山上有大池世謂/之天池按煬帝起汾陽宫環天池詳見後五臺註)¶