乏五也(言鄰國聞之必將以為/國用空乏而鑄鐵錢)禄賜有常而無故益之¶
以啟無厭之心六也(厭於/鹽反)法變而弊不可遽復七也錢¶
者國姓易之不祥八也𢎞佐乃止　杜威李守貞㑹兵¶
於廣晉而北行(李守貞引兵㑹杜威/於魏州相與北行)威屢使公主入奏¶
請益兵(公主者杜威妻宋國/長公主帝之姑也)曰今深入虜境必資衆力¶
由是禁軍皆在其麾下(杜威之計即趙徳鈞請併范延/光軍之計也徳鈞不得請而威)¶
(得請耳其志圗非望/而敗國亡身則一也)而宿衛空虛十一月丁酉以李守¶
貞權知幽州行府事己亥杜威等至瀛州城門洞啟寂¶