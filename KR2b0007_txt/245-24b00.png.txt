李石同平章事仍判度支前河東節度使李載義復舊¶
任(王璠得罪故/載義復舊任)左神䇿出兵三百人以李訓首引王涯¶
王璠羅立言郭行餘右神䇿出兵三百人擁賈餗舒元¶
輿李孝本獻於廟社狥於兩市(唐太廟在朱雀街東第/一街之東北來第二坊)¶
(太社在街西第一街之西北來第/二坊兩市長安城中東市西市也)命百官臨視腰斬於¶
獨栁之下梟其首於興安門外親屬無問親踈皆死孩¶
穉無遺(穉直/利翻)妻女不死者没為官婢百姓觀者怨王涯¶
𣙜茶或詬詈或投瓦礫擊之(詬許候翻又古侯翻/詈力智翻礫郎狄翻)¶