不自理上嘗有敕而内史不時宣行(隋唐之制凡王言/下内史省皆宣署)¶
(申覆而/施行之)上責其遲瑀對曰大業之世内史宣敕或前後¶
相違有司不知所從其易在前其難在後臣在省日久¶
(瑀在隋朝為内史侍/郎故云然易以豉翻)備見其事今王業經始事繫安危¶
遠方有疑恐失機㑹故臣每受一敕必勘審使與前敕¶
不違始敢宣行稽緩之愆實由於此上曰卿用心如是¶
吾復何憂(復扶/又翻)　初帝遣馬元規慰撫山南南陽郡丞¶
河東吕子臧獨據郡不從(是年二月/遣馬元規)元規遣使數輩諭¶