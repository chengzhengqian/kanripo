息肩於齊(左傳鄭成公疾子駟請息肩/于晉杜預注曰以負擔諭)若違衆議謂孤¶
愛曇朗不恤國家今决遣曇朗弃之冦庭齊人無信謂¶
我微弱必當背盟(背蒲/妹翻)齊冦若來諸君湏為孤力鬬也¶
(霸先知齊人恥於無功必增兵復至/故先以此諭衆責其効死為于偽翻)乃與曇朗及永嘉¶
王莊丹陽尹王冲之子珉為質(與當作以則/文意明順)與齊人盟¶
於城外(城外者石/頭城外)將士恣其南北(徐嗣徽等南人恣其/南柳達摩等北人恣)¶
(其北恣其南北/言唯意所適也)辛酉霸先陳兵石頭南門送齊人歸北¶
徐嗣徽任約皆奔齊收齊馬仗船米不可勝計(勝音/升)齊¶