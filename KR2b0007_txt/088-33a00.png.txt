易於梁州私賣良人子一人張光鞭殺之難敵怨曰使¶
君初來大荒之後兵民之命仰我氐活氐有小罪不能¶
貰也(貰始制翻貸也/恕也又神夜翻)及光與楊虎相攻各求救於茂搜¶
茂搜遣難敵救光難敵求貨於光光不與楊虎厚賂難¶
敵且曰流民珍貨悉在光所(謂晉邈所/殺奪者)今伐我不如伐¶
光難敵大喜光與虎戰使張孟萇居前難敵繼後難敵¶
與虎夾擊孟萇大破之孟萇及其弟援皆死光嬰城自¶
守九月光憤激成疾僚屬勸光退據魏興光按劒曰吾¶