以説為大學士説固辭而止　説以大駕東廵恐突厥¶
乘閒入冦(間古/莧翻)議加兵守邊召兵部郎中裴光庭謀之¶
光庭曰封禪者告成功也今將升中于天(記曰因名山/升中于天注)¶
(云謂封/泰山也)而戎狄是懼非所以昭盛徳也説曰然則若之¶
何光庭曰四夷之中突厥為大比屢求和親而朝廷羈¶
縻未决許也(比毗/至翻)今遣一使徵其大臣從封泰山(使疏/吏翻)¶
彼必欣然承命突厥來則戎狄君長無不皆來(長知/兩翻)可¶
以偃旗卧皷髙枕有餘矣(枕職/任翻)説曰善說所不及即奏¶