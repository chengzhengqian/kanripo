夏四月庚辰天徳都防禦使田牟奏回鶻侵擾不已不¶
俟朝㫖已出兵三千拒之壬午李徳裕奏田牟殊不知¶
兵戎狄長于野戰短于攻城牟但應堅守以待諸道兵¶
集今全軍出戰萬一失利城中空虛何以自固望亟遣¶
中使止之如已交鋒即詔雲朔天徳以來羌渾各出兵¶
奮擊回鶻凡所虜獲並令自取回鶻羈旅二年糧食乏¶
絶人心易動(易以/䜴翻)宜詔田牟招誘降者給糧轉致太原¶
不可留於天徳嗢沒斯情偽雖未可知然要早加官賞¶