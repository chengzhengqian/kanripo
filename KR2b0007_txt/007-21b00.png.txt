餘人皆阬之咸陽使天下知之以懲後益發謫徙邊始¶
皇長子扶蘇諫曰諸生皆誦法孔子(誦孔子之言/以為法也)今上¶
皆重法繩之臣恐天下不安始皇怒使扶蘇北監䝉恬¶
軍於上郡(為胡亥奪嫡/殺扶蘇張本)¶
三十六年有隕石于東郡(東郡本衛地秦徙衛于/野王以其地置東郡)或刻¶
其石曰始皇死而地分始皇使御史逐問莫服盡取石¶
旁居人誅之燔其石(燔音煩/爇也)　遷河北榆中三萬家(河/北)¶
(北河之/北也)賜爵一級¶