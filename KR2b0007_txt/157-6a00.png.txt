舉兵襲之辛酉蠡升北部王斬蠡升首以降(降戸/江翻)餘衆¶
復立其子南海王歡進擊擒之俘其皇后諸王公卿以¶
下四百餘人華夷五萬餘戸壬申歡入朝於鄴(朝直/遙翻)以¶
孝武帝后妻彭城王韶(孝武帝后/歡長女也)　魏丞相泰以軍旅¶
未息吏民勞弊命所司斟酌古今可以便時適治者為¶
二十四條新制奏行之(治直/吏翻)泰用武功蘇綽為行臺郎¶
中(魏收志太和十一年分扶風置武/功郡屬岐州即漢魏武功縣之地)居嵗餘泰未之知¶
也而臺中皆稱其能有疑事皆就决之(就蘇綽以决疑/也此就即孟子)¶