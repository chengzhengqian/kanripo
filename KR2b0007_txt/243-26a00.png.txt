軍士覬望尤難指揮(為于偽翻賞設猶言/賞犒也覬凡利翻)伏望速賜裁¶
斷仍先下明敕(明敕猶言明詔斷/丁亂翻下遐稼翻)宣示軍衆奬其從來¶
忠節(言澤潞一軍自李抱眞/以來盡忠竭節於朝廷)賜新使繒五十萬匹使之¶
賞設(繒慈/陵翻)續除劉從諫一刺史從諫既粗有所得必且¶
擇利而行萬無違拒設不從命臣亦以為不假攻討何¶
則臣聞從諫已禁山東三州軍士不許自畜兵刀(昭義/廵屬)¶
(邢洛磁三州/皆在山東)足明羣心殊未得一帳下之事亦在不疑¶
(言帳下必有圖/從諫以為功者)熟計利害决無即授從諫之理時李逢¶