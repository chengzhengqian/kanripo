丑宣王殂(年二/十四)六月戊申溥即吳王位(溥楊行密/第四子)尊母¶
王氏曰太妃　丁巳蜀以司徒兼門下侍郎同平章事¶
周庠同平章事充永平節度使(唐末置永平軍於卭州/歐史職方考蜀以雅州)¶
(為永平/節度)　帝以泰寜節度使劉鄩為河東道招討使帥¶
感化節度使尹皓靜勝節度使温昭圖莊宅使段凝攻¶
同州(帥讀曰/率下同)　閏月庚申朔蜀主作高祖原廟于萬里¶
橋(原廟起于漢原再也已立太廟而再立廟曰原廟萬/里橋在成都寰宇記曰昔者費禕聘吳諸葛亮送之)¶
(至此橋曰萬里之路/始於此矣因以名橋)帥后妃百官用䙝味作鼓吹祭之¶