朐山瀕海孤絶人情未安崇祖浮舟水側欲有急則逃¶
入海魏東徐州刺史成固公戍圂城(魏收地形志魏置/南青州於圂城圂)¶
(城當在唐沂州沂/水縣界圂戸困翻)崇祖部將有罪亡降魏成固公遣歩¶
騎二萬襲朐山(將即亮翻降户江/翻騎竒寄翻下同)去城二十里崇祖方¶
出送客城中人驚懼皆下船欲去崇祖還謂腹心曰虜¶
非有宿謀承叛者之言而來耳易誑也(易以豉翻/誑居况翻)今得¶
百餘人還事必濟矣但人情一駭不可歛集卿等可亟¶
去此一里外大呼而來云艾塘義人已得破虜(呼火故/翻艾塘)¶