(李冲柄用於文明/孝文之時勝音升)以帝舅故得超拜徐紇弟獻伯為北¶
海太守季産為青州長史紇使人告之皆將家屬逃去¶
與紇俱奔泰山(泰山郡屬兖州所/謂東奔兖州也)鄭儼與從兄滎陽太¶
守仲明謀據郡起兵(從才/用翻)為部下所殺丁未詔内外解¶
嚴　魏郢州刺史元顯逹請降(降戸/江翻)詔郢州刺史元樹¶
迎之(魏克義陽以梁之司州為/郢州梁之郢州治江夏郡)夏侯䕫亦自楚城往㑹¶
之遂留鎮焉改魏郢州為北司州以䕫為刺史兼督司¶
州(梁初義陽䧟僑置司州于闗南今黄州/黄陂縣之地既復義陽因以為北司州)䕫進攻毛城¶