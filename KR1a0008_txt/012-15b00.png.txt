飛鳥遺之音不宜上宜下大吉¶
　虞翻曰離為飛鳥震為音艮為止晉上之三離去震¶
　在鳥飛而音止故飛鳥遺之音上隂乘陽故不宜上¶
　下隂順陽故宜下大吉俗説或以卦象二陽在内四¶
　隂在外有似飛鳥之象妄矣¶
彖曰小過小者過而亨也過以利貞與時行也¶
　荀爽曰隂稱小謂四應初過二而去三應上過五而¶
　去五處中見過不見應故曰小者過而亨也¶