　侯果曰上謂王侯下謂凡庶君子上交不至謟媚下¶
　交不至瀆慢悔吝无從而生豈非知微者乎¶
㡬者動之微吉之先見者也¶
　虞翻曰陽見初成震故動之微復初元吉吉之先見¶
　者也○韓康伯曰㡬者去无入有理而未形者不可¶
　以名尋不可以形覩也唯神也不疾而速感而遂通¶
　故能𤣥照鑒於未形也合抱之木起於毫末吉凶之¶
　彰始乎微兆故言吉之先見¶