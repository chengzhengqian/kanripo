　下之人咸慕其行而隨從之故謂隨也旣見隨從能長之¶
　以善通其嘉禮和之以義幹之以正則功成而有福若无¶
　此四德則有凶咎焉○焦贛曰漢髙帝與項籍其眀徴也¶
彖曰隨剛來而下柔動而説隨¶
　虞翻曰否乾上來之坤初故剛來而下柔動震悦兑也¶
大亨貞无咎¶
　荀爽曰隨者震之歸䰟震歸從巽故大通動爻得正¶
　故利貞陽降隂升嫌於有咎動而得正故无咎¶