訟必有衆起故受之以師師者衆也¶
　九家易曰坤為衆物坎為衆水上下皆衆故曰師也¶
　凡制軍萬有二千五百人為軍天子六軍大國三軍¶
　次國二軍小國一軍軍有將皆命卿也二千五百人¶
　為師師帥皆中大夫五百人為旅旅帥皆下大夫也¶
　○崔憬曰因爭必起相攻故受之以師也¶
衆必有所比故受之以比¶
　韓康伯曰衆起而不比則爭无息必相親比而後得¶