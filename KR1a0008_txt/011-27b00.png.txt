　宋衷曰巽為木二陽在上初隂在下牀之象也二无¶
　應於上退而據初心在於下故曰巽在牀下也○荀¶
　爽曰牀下以喻近也二者軍帥三者號令故言牀下¶
　以眀將之所專不過軍中事也¶
用史巫紛若吉无咎¶
　荀爽曰史以書勲巫以告廟紛變若順也謂二以陽¶
　應陽君所不臣軍帥之象征伐旣畢書勲告廟當變¶
　而順五則吉故曰用史巫紛若吉无咎矣¶