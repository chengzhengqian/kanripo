六三勿用娶女見金夫不有躬无攸利¶
　虞翻曰謂三誡上也金夫謂二初發成兌故三稱女¶
　兌為見陽稱金震為夫三逆乘二陽所行不順為二¶
　所淫上來之三陟隂故曰勿用娶女見金夫矣坤身¶
　稱躬三為二所乘兌澤動下不得之應故不有躬失¶
　位多凶故无攸利也¶
象曰勿用娶女行不順也¶
　虞翻曰失位乘剛故行不順也¶