　不可榮華其身以居禄位若據諸侯公卿而言是辟¶
　時羣小之難不可重受官爵也若據王者言之謂節¶
　儉為德辟隂陽厄運之難不可自重榮貴而驕逸也¶
初六拔茅茹以其彚貞吉亨¶
　荀爽曰拔茅茹取其相連彚者類也合體同包謂坤¶
　三爻同類相遭欲在下也貞者正也謂正居其所則¶
　吉也¶
象曰拔茅貞吉志在君也¶