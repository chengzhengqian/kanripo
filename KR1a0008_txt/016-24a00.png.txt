　器也占事謂乾以知來乾五動成離則玩其占故知¶
　來○侯果曰易之云為唯變所適為善則吉事必應¶
　觀象則用器可為求吉則未形可覩者也¶
天地設位聖人成能¶
　虞翻曰天尊五地卑二故設位乾為聖人成能謂能¶
　説諸心能研諸侯之慮故成能也○崔憬曰言易擬¶
　天地設乾坤二位以明重卦之義所以成聖人伏羲¶
　文王之能事者也¶