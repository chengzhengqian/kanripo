初九官有渝貞吉出門交有功¶
　九家易曰渝變也謂陽來居初德正為震震為子得¶
　土之位故曰官也隂陽出門相與交通隂往之上亦¶
　不失正故曰貞吉而交有功¶
象曰官有渝從正吉也出門交有功不失也¶
　鄭𤣥曰震為大塗又為日門當春分隂陽之所交也¶
　是臣出君門與四方賢人交有成功之象也昔舜愼¶
　徽五典五典克從納于百揆百揆時序賔于四門四¶