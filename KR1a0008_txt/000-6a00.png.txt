洗心退藏於密自然虚室生白吉祥至止坐忘遺照精¶
義入神口僻焉不能言心困焉不能知微妙𤣥通深不¶
可識易有聖人之道四焉斯之謂矣原夫權輿三教鈐¶
鍵九流實開國承家修身之正術也自卜商入室親授¶
㣲言傳注百家緜歴千古雖競有穿鑿猶未測淵深唯¶
王鄭相㳂頗行于代鄭則多參天象王乃全釋人事且¶
易之為道豈偏滯於天人者哉致使後學之徒紛然淆¶
亂各修局見莫辯源流天象遠而難尋人事近而易習¶