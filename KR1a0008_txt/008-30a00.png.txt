　虞翻曰大作謂耕播耒耨之利葢取諸此也坤為用乾¶
　為大震為作故利用為大作體復初得正朋來无咎故¶
　元吉无咎震三月卦日中星鳥敬授民時故以耕播也¶
象曰元吉无咎下不厚事也¶
　侯果曰大作為耕植也處益之始居震之初震為稼穡¶
　又為大作益之大者莫大耕植故初九之利利為大作¶
　若能不厚勞於下民不奪時於農畯則大吉无咎矣¶
六二或益之十朋之龜弗克違永貞吉¶