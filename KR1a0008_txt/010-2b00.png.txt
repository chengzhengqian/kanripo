　殷德也木周德也夫井德之地也所以養民性命而¶
　清潔之主者也自震化行至於五世改殷紂比屋之¶
　亂俗而不易成湯昭假之法度也故曰改邑不改井¶
　二代之制各因時宜損益雖異括囊則同故曰无喪¶
　无得往來井井也當殷之末井道之窮故曰汔至周¶
　德雖興未及革正故曰亦未繘井井泥為穢百姓無¶
　聊比者之間交受塗炭故曰羸其瓶凶矣¶
彖曰巽乎水而上水井¶