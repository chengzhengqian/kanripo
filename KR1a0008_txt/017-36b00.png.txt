　韓康伯曰順以動者衆之所隨也¶
以喜隨人者必有事故受之以蠱蠱者事也¶
　九家易曰子行父事備物致用而天下治也備物致¶
　用立成器以為天下利莫大於聖人子脩聖道行父¶
　之事以臨天下無為而治¶
有事然後可大故受之以臨臨者大也¶
　荀爽曰陽稱大謂二陽動升故曰大也○宋衷曰事¶
　立功成可推而大也¶