　虞翻曰以陽動隂萬物以生故不可亂六二之動直¶
　以方動舊誤作賾也¶
擬之而後言議之而後動¶
　虞翻曰以陽擬坤而成震震為言議為後動故擬之¶
　而後言議之而後動安其身而後動謂當時也矣¶
擬議以成其變化¶
　虞翻曰議天成變擬地成化天施地生其益無方也¶
鳴鶴在隂其子和之我有好爵吾與爾縻之¶