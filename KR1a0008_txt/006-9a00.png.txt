　九家易曰天下雷行陽氣普徧無物不與故曰物與¶
　也物受之以生无有災妄故曰物與无妄也○虞翻¶
　曰與謂舉妄亡也謂雷以動之震為反生萬物出震¶
　无妄者也故曰物與无妄序卦曰復則不妄矣故受¶
　之以无妄而京氏及俗儒以為大旱之卦萬物皆死¶
　无所復妄失之遠矣有无妄然後可畜不死眀矣若¶
　物皆死將何畜聚以此疑也¶
先王以茂對時育萬物¶