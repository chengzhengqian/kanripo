　九家易曰隂志在下欲承君也○案初六巽爻巽為¶
　草木陽爻為木隂爻為草初六隂爻草茅之象也¶
六二包承小人吉大人否亨¶
　荀爽曰二與四同功為四所包故曰包承也小人二¶
　也謂一爻獨居間象相承得繋於陽故吉也大人謂¶
　五乾坤分體天地否隔故曰大人否也二五相應否¶
　義得通故曰否亨矣¶
象曰大人否亨不亂羣也¶