　去隂居陽承乾之命義與師同也原卜也周禮三卜¶
　一曰原兆坤德變化反歸其所四方旣同萬國旣親¶
　故曰比吉考之著龜以謀王業大相東土卜惟洛食¶
　遂乃定鼎郟鄏卜世三十卜年七百德善長於兆民¶
　戩禄永於被業故曰原筮元永貞逆取順守居安如¶
　危故曰无咎天下歸德不唯一方故曰不寧方來後¶
　服之夫違天失人必災其身故曰後夫凶也¶
彖曰比吉也比輔也下順從也¶