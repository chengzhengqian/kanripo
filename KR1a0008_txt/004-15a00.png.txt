　不以邪乃以中正故曰利君子貞也¶
唯君子為能通天下之志¶
　虞翻曰唯獨也四變成坎坎為通為志故能通天下¶
　之志謂五以類族辯物聖人作而萬物覩○崔憬曰¶
　君子謂九二能捨己同人以通天下之志若九三九¶
　四以其人臣則不當矣故爻辭不言同人也¶
象曰天與火同人¶
　荀爽曰乾舍於離相與同居故曰同人也¶