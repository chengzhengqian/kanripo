　虞翻曰震庚也謂變初至二成離至三成震震主庚¶
　離為日震三爻在前故先庚三日謂益時也動四至¶
　五成離終上成震震爻在後故後庚三日也巽初失¶
　正終變成震得位故无初有終吉震究為蕃鮮白謂¶
　巽也巽究為躁卦躁卦謂震也與蠱先甲三日後甲¶
　三日同義五動成蠱乾成於甲震成於庚隂陽天地¶
　之始終故經舉甲庚於蠱彖巽五也¶
象曰九五之吉位正中也¶