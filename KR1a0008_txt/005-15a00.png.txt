　闕者天子宗廟之象也○王弼曰王道之可觀者莫¶
　盛乎宗廟宗廟之可觀者莫盛乎盥也至薦簡略不¶
　足復觀故觀盥而不薦也○馬融曰盥者進爵灌地¶
　以降神也此是祭祀盛時及神降薦牲其禮簡略不¶
　足觀也國之大事唯祭與戎王道可觀在於祭祀祭¶
　祀之盛莫過初盥降神故孔子禘自旣灌而往者吾¶
　不欲觀之矣此言及薦簡略則不足觀也以下觀上¶
　見其至盛之禮萬民信敬故云有孚顒若孚信顒敬¶