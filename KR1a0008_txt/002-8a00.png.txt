　從王事地道无成而有終故无成有終○干寳曰隂¶
　氣在三七月之時自否來也陽降在四三公位也隂¶
　升在三三公事也上失其權位在諸侯坤體旣具隂¶
　黨成羣君弱臣强戒在二國唯文德之臣然後可以¶
　遭之運而不失其柔順之正坤為文坤象旣成故曰¶
　含章可貞此蓋平襄之王垂拱以賴晉鄭之輔也茍¶
　利社稷專之則可故曰或從王事遷都誅親疑於專¶
　命故亦或之失後順之節故曰无成終於濟國安民¶