　虞翻曰坎為納也四隂小故約艮為牖坤為戸艮小¶
　光照戸牖之象貳用缶故納約自牖得位承五故无¶
　咎○崔憬曰於重險之時居多懼之地近三而得位¶
　比五而承陽修其絜誠進其忠信則雖祭祀省薄眀¶
　德惟馨故曰樽酒簋貳用缶納約文王於紂時行此¶
　道從羑里納約卒免於難故曰自牖終无咎也¶
象曰樽酒簋貳剛柔際也¶
　虞翻曰乾剛坤柔震為交故曰剛柔際也¶