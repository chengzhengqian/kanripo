　公至誠之象也坎為法律寅為貞廉以貞用刑故利¶
　用刑人矣此成王將正四國之象也説解也正四國¶
　之罪宜釋周公之黨故曰用説桎梏旣感金縢之文¶
　追恨昭德之晚故曰以往吝初二失位吝之由也¶
九二包蒙吉納婦吉子克家象曰子克家剛柔接也¶
　虞翻曰坤為包應五據初一與三四同體包養四隂¶
　故包蒙吉震剛為夫伏巽為婦二以剛接柔故納婦¶
　吉二稱家震長子主器者納婦成初故有子克家也¶