　義也乾為施巽為命為誥復震二月東方姤五月南¶
　方巽八月西方復十一月北方皆總在初故以誥四¶
　方也孔子行夏之時經用周家之月夫子傳彖象以¶
　下皆用夏家月是故復為十一月姤為五月矣¶
初九繫于金柅貞吉¶
　虞翻曰柅謂二也巽為繩故繫柅乾為金巽木入金¶
　柅之象也初四失正易位乃吉故貞吉矣¶
有攸往見凶¶