　侯果曰為豫之主衆隂所宗莫不由之以得其逸體¶
　剛心直志不懷疑故得羣物依歸朋從大合若以簪¶
　篸之固括也○虞翻曰由自從也據有五隂坤以衆¶
　順故大有得得羣隂也坎為疑故勿疑小畜兊為朋¶
　盍合也坤為盍戠聚㑹也坎為聚坤為衆衆隂竝應¶
　故朋盍戠戠舊讀作撍作宗也¶
象曰由豫大有得志大行也¶
　崔憬曰以一陽而衆隂從已合簪交歡故其志大行¶