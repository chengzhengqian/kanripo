象曰入于左腹獲心意也¶
　九家易曰四欲上三居五為坎坎為心四以坤爻為¶
　腹故曰入于左腹獲心意也¶
六五箕子之眀夷利貞¶
　馬融曰箕子紂之諸父眀於天道洪範之九疇德可¶
　以王故以當五知紂之惡無可奈何同姓恩深不忍¶
　棄去被髪佯狂以眀為暗故曰箕子之眀夷卒以全¶
　身為武王師名傳無窮故曰利貞矣¶