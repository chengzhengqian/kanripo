六三係丈夫失小子隨有求得利居貞¶
　虞翻曰隨家隂隨陽三之上无應上係於四失初小¶
　子故係丈夫失小子艮為居為求謂求之正得位遠¶
　應利上承四故利居貞矣¶
象曰係丈夫志舍下也¶
　王弼曰雖體下卦二已據初將何所附故捨初係四¶
　志在丈夫也四俱无應亦欲於己隨之則得其求矣¶
　故曰隨有求得也應非其正以係於人何可以妄故¶