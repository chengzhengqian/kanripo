　荀爽曰幽隱也贊見也神者在天明者在地神以夜¶
　光明以晝照蓍者策也謂陽爻之筞三十有六隂爻¶
　之筞二十有四二篇之筞萬有一千五百二十上配¶
　列宿下副物數生蓍者謂蓍從爻中生也○干寶曰¶
　幽昧人所未見也贊求也言伏羲用明於昧冥之中¶
　以求萬物之性爾乃得自然之神物能通天地之精¶
　而管御百靈者始為天下生用蓍之法者也¶
參天兩地而倚數¶