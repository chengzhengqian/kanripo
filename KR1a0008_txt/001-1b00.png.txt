　通和諧貞固不失其宜是以君子法乾而行四德故¶
　曰元亨利貞矣¶
初九潛龍勿用¶
　崔憬曰九者老陽之數動之所占故陽稱焉潛隱也¶
　龍下隱地潛德不彰是以君子韜光待時未成其行¶
　故曰勿用子夏傳曰龍所以象陽也○馬融曰物莫¶
　大於龍故借龍以喻天之陽氣也初九建子之月陽¶
　氣始動於黃泉旣未萌牙猶是潛伏故曰潛龍也○¶