　蜀才曰否三升五柔得中於外上順於剛九五降三¶
　降不失正止而麗乎眀所以小亨旅貞吉也¶
旅之時義大矣哉¶
　虞翻曰以離日麗天縣象著眀莫大日月故義大也¶
　○王弼曰旅者物失其所居之時也物失所居則咸¶
　願有附豈非智者有為之時故曰旅之時義大矣哉¶
象曰山上有火旅¶
　侯果曰火在山上勢非長久旅之象也¶