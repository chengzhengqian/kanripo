天尊地卑君臣位列五運相繼父子道彰震巽索而男¶
女分咸恒設而夫婦睦人倫之義旣闡家國之教鬱興¶
故繋辭云古者庖犧氏王天下也始畫八卦以通神眀¶
之德以類萬物之情作結繩而為罔罟以佃以漁蓋取¶
諸離庖犧氏沒神農氏作斵木為耜揉木為耒耒耨之¶
利以教天下蓋取諸益日中為市致天下之人聚天下¶
之貨交易而退蓋取諸噬嗑神農氏沒黄帝堯舜氏作¶
通其變使人不倦神其化使人宜之刳木為舟剡木為¶