　十爻爻主一日當周天之數餘五日四分日之一以通閏¶
　餘者也剥卦陽氣盡於九月之終至十月末純坤用事坤¶
　卦將盡則復陽來隔坤之一卦六爻為六日復來成震一¶
　陽爻生為七日故言反復其道七日來復是其義也天¶
　道𤣥邈理絶希慕先儒已論雖各指於日月後學尋討猶¶
　未測其端倪今舉約文略陳梗概以候來哲如積薪者也¶
利有攸往¶
　虞翻曰陽息臨成乾小人道消君子道長故利有攸往矣¶