　王者必大人也豈以丈人而為王哉故乾文言曰夫¶
　大人與天地合德與日月合眀先天而天不違後天¶
　而奉天時天且不違而况于人乎况于行師乎以斯¶
　而論子夏傳作大人是也今王氏曲解大人為丈人¶
　臆云嚴莊之稱學不師古匪説攸聞旣誤違於經㫖¶
　輒改正作大人眀矣¶
彖曰師衆也貞正也能以衆正可以王矣¶
　虞翻曰坤為衆謂二失位變之五為比故能以衆正¶