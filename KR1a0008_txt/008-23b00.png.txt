　虞翻曰謂冬夏也二五已易成益坤為柔謂損益上¶
　之三成旣濟坎冬離夏故損剛益柔有時¶
損益盈虛與時偕行¶
　虞翻曰乾為盈坤為虛損剛益柔故損益盈虚謂泰¶
　初之上損二之五益上之時變通趨時故與時偕行¶
象曰山下有澤損君子以懲忿窒欲¶
　虞翻曰君子泰乾乾陽剛武為忿坤隂吝嗇為欲損¶
　乾之初成兌説故懲忿初上據坤艮為山故欲窒也¶