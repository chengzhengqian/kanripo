坤也者地也萬物皆致養焉故曰致役乎坤¶
　坤隂無陽故道廣布不主一方含𢎞光大養成萬物¶
兑正秋也萬物之所説也故曰説言乎兑¶
　兑三失位不正故言正秋兑象不見西故不言西方¶
　之卦與坤同義兑為雨澤故説萬物震為言震二動¶
　成兑言從口出故説言也¶
戰乎乾乾西北之卦也言隂陽相薄也¶
　乾剛正五月十五日晨象西北故西北之卦薄入也¶