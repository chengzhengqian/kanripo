象曰眀入地中眀夷君子以莅衆用晦而眀¶
　虞翻曰而如也君子謂三體師象以坎莅坤坤為衆¶
　為晦離為眀故用晦如眀也¶
初九眀夷于飛垂其翼君子于行三日不食¶
　荀爽曰火性炎上離為飛鳥故曰于飛為坎所抑故¶
　曰垂其翼陽為君子三者陽德成也日以喻君不食¶
　者不得君禄食也陽未居五隂暗在上初有眀德恥¶
　食其禄故曰君子于行三日不食也¶