　荀爽曰初位潛藏未得變而應四也¶
九二鳴鶴在隂其子和之我有好爵吾與爾靡之¶
　虞翻曰靡共也震為鳴訟離為鶴坎為隂夜鶴知夜¶
　半故鳴鶴在隂二動成坤體益互艮為子震巽同聲¶
　者相應故其子和之坤為身故稱我吾謂五也離為¶
　爵爵位也坤為邦國五在艮閽寺庭闕之象故稱好¶
　爵五利二變之正應以故吾與爾靡之矣¶
象曰其子和之中心願也¶