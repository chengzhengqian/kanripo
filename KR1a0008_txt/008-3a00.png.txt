　馬融曰木生火火以木為家故曰家人火生於木得¶
　風而盛猶夫婦之道相須而成¶
君子以言有物而行有恒¶
　荀爽曰風火相與必附於物物大火大物小火小君¶
　子之言必因其位位大言大位小言小不在其位不¶
　謀其政故言有物也大暑爍金火不增其烈大寒凝¶
　冰火不損其熱故曰行有恒矣¶
初九閑有家悔亡象曰閑有家志未變也¶