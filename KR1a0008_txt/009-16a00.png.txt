初六有孚不終乃亂乃萃¶
　虞翻曰孚謂五也初四易位五坎中故有孚失正當¶
　變坤為終故不終萃聚也坤為亂為聚故乃亂乃萃失位¶
　不變則相聚為亂故象曰其志亂也¶
若號一握為笑勿恤往无咎¶
　虞翻曰巽為號艮為手初稱一故一握初動成震震¶
　為笑四動成坎坎為恤故若號一握為笑勿恤初之¶
　四得正故往无咎矣¶