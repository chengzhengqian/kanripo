象曰无妄之往得志也¶
　虞翻曰四變應初夫妻體正故徃得志矣¶
六二不耕穫不菑畬則利有攸往¶
　虞翻曰有益耕象无坤田故不耨震為禾稼艮為手¶
　禾在手中故稱穫田在初一歲曰菑在二三歲曰畬¶
　初爻非坤故不菑而畬也得位應五利四變之益則¶
　坤體成有耒耨之利故利有攸往往應五也¶
象曰不耕穫未富也¶