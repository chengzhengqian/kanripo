　虞翻曰君子謂泰乾也坤為民初上成坎為勸故勞¶
　民勸相相助也謂以陽助坤矣¶
初六井泥不食舊井无禽¶
　干寳曰在井之下體本土爻故曰泥也井而為泥則¶
　不可食故曰不食此託紂之穢政不可以養民也舊¶
　井謂殷之未喪師也亦皆清潔无水禽之穢又况泥¶
　土乎故舊井无禽矣¶
象曰井泥不食下也舊井无禽時舍也¶