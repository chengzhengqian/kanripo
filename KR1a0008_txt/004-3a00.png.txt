后以財成天地之道¶
　虞翻曰后君也隂升乾位坤女主故稱后坤富稱財¶
　守位以人聚人以財故曰成天地之道¶
輔相天地之宜以左右民¶
　虞翻曰相贊左右助之震為左兌為右坤為民謂以¶
　隂輔陽詩曰宜民宜人受禄于天○鄭𤣥曰財節也¶
　輔相左右助也以者取其順隂陽之節為出内之政¶
　春崇寛仁夏以長養秋以收斂冬敕葢藏皆可以成¶