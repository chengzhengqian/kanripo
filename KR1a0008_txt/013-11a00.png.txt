　為物乾流坤體變成萬物故逰䰟為變也¶
是故知鬼神之情狀與天地相似故不違¶
　虞翻曰乾神似天坤鬼似地聖人與天地合徳鬼神¶
　合吉凶故不違○鄭𤣥曰精氣謂七八也逰䰟謂九¶
　六也七八木火之數也九六金水之數木火用事而¶
　物生故曰精氣為物金水用事而物變故曰逰䰟為¶
　變精氣謂之神逰䰟謂之鬼木火生物金水終物二¶
　物變化其情與天地相似故無所差違之也¶