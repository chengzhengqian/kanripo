　萬物之動豈有使之然哉莫不獨化於太虚歘爾而¶
　自造矣造之非我理自𤣥應化之無主數自冥運故¶
　不知所以然而况之神矣是以明兩儀以太極為始¶
　言變化而稱乎神也夫唯天之所為者窮理體化坐¶
　忘遺照至虚而善應則以道為稱不思𤣥覽則以神¶
　為名盖資道而同乎道由神而冥於神者也¶
夫易廣矣大矣¶
　虞翻曰乾象動直故大坤形動闢故廣也¶