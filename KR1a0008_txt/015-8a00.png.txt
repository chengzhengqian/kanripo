　虞翻曰沒終作起也神農以火徳繼庖犧王火生土¶
　故知土則利民播種號神農氏也¶
斲木為耜揉木為耒耒耨之利以教天下盖取諸益¶
　虞翻曰否四之初也巽為木為入艮為手乾為金手¶
　持金以入木故斲木為耜耜止所踰因名曰耜艮為¶
　小木手以撓之故揉木為耒耒耜耔器也巽為號令¶
　乾為天故以教天下坤為田巽為股進退震足動耜¶
　艮手持耒進退田中耕之象也益萬物者莫若雷風¶