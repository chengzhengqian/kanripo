　虞翻曰二三變在兩離火炎上作苦故苦節乘陽故¶
　貞凶得位故悔亡○干寳曰彖稱苦節不可貞在此¶
　爻也禀險伏之敎懷貪狼之志以苦節之性而遇甘¶
　節之主必受其誅華士少正卯之爻也故曰貞凶苦¶
　節旣凶甘節志得故曰悔亡¶
象曰苦節貞凶其道窮也¶
　荀爽曰乘陽於上无應於下故其道窮也¶
序卦曰節而信之故受之以中孚¶