　義物理之微者也神寂然不動感而遂通者也理入¶
　寂一則精義斯得乃用无極也○干寳曰能精義理¶
　之微以得未然之事是以涉於神道而逆禍福也¶
利用安身以崇徳也¶
　九家易曰利用隂道用也謂姤時也隂升上兑則乾¶
　伏坤中屈以求信陽當復升安身嘿處也時既潛藏¶
　故利用安身以崇其徳崇徳體卑而徳高○韓康伯曰¶
　利用之道皆安其身而後動也精義由於入神以致¶