王三錫命懷萬邦也¶
　荀爽曰王謂二也三者陽德成也德純道盛故能上¶
　居王位而行錫命羣隂歸之故曰王三錫命懷萬邦¶
　也○案二互體震震木數三王三錫命之象周禮云¶
　一命受職再命受服三命受位是其義也¶
六三師或輿尸凶¶
　虞翻曰坤為尸坎為車多眚同人離為戈兵為折首¶
　失位乘剛无應尸在車上故輿尸凶矣¶