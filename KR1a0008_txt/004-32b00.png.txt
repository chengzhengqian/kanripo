　侯果曰得位居中柔順正一眀豫動之可否辯趣舍¶
　之權宜假如堅石不可移變應時則改不待終日故¶
　曰豫之正吉¶
六三盱豫悔遲有悔象曰盱豫有悔位不當也¶
　王弼曰履非其位承動豫之主若其睢盱而豫悔亦¶
　至焉遲而不從豫之所疾進退離悔位不當也○向¶
　秀曰睢盱小人喜悦佞媚之貌也¶
九四由豫大有得勿疑朋盍簪¶