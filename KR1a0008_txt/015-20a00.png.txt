　為盛徳故徳之盛○侯果曰夫精義入神利用崇徳¶
　亦一致之道極矣過斯以徃則未之能知也若窮於¶
　神理通於變化則徳之盛者能矣¶
易曰困于石據于蒺藜入于其宫不見其妻凶¶
　孔頴達曰上章先言利用安身可以崇徳若身危辱¶
　何崇之有此章引困之六三履非其位欲上于四四¶
　自應初不納于已是困於九二之蒺藜也又有入于¶
　其宫不見其妻凶之象也¶