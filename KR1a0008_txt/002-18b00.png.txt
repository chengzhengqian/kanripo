　虞翻曰之外稱往初震得正起之欲應動而失位故¶
　勿用有攸往震為侯初剛難拔故利以建侯老子曰¶
　善建者不拔也¶
彖曰屯剛柔始交而難生¶
　虞翻曰乾剛坤柔坎二交初故始交確乎難拔故難¶
　生也○崔憬曰十二月陽始浸長而交於隂故曰剛¶
　柔始交萬物萌牙生於地中有寒冰之難故言難生¶
　於人事則是運季業初之際也¶