象曰夫妻反目不能正室也¶
　九家易曰四互體離離為目也離旣不正五引而上¶
　三引而下故反目也輿以輪成車夫以妻成室今以¶
　妻乘夫其道逆故不能正室¶
六四有孚血去惕出无咎¶
　虞翻曰孚謂五逸坎為血為惕惕憂也震為出變成¶
　小畜坎象不見故血去惕出得位成五故无咎也¶
象曰有孚惕出上合志也¶