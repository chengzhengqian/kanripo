月盈則蝕¶
　虞翻曰月之行生震見兌盈於乾甲五動成乾故月¶
　盈四變體噬嗑食故則食此豐其屋蔀其家也¶
天地盈虛與時消息而况於人乎况於鬼神乎¶
　虞翻曰五息成乾為盈四消入坤為虛故天地盈虛¶
　也豐之旣濟四時象具乾為神人坤為鬼鬼神與人¶
　亦隨時消息謂人謀鬼謀百姓與能與時消息¶
象曰雷電皆至豐¶