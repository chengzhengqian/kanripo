　九家易曰上六乘陽故班如也下二四爻雖亦乘陽¶
　皆更得承五憂解難除今上无所復承憂難不解故¶
　泣血漣如也體坎為血伏離為目互艮為手掩目流¶
　血泣之象也¶
象曰泣血漣如何可長也¶
　虞翻曰謂三變時離為目坎為血震為出血流出目¶
　故泣血漣如柔乘於剛故不可長也¶
序卦曰物生必蒙故受之以蒙蒙者蒙也物之穉也¶