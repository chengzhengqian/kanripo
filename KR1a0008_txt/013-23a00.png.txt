子曰君子之道或出或處或黙或語¶
　虞翻曰乾為道故稱君子也同人反師震為出為語¶
　坤為黙巽為處故或出或處或黙或語也¶
二人同心其利斷金¶
　虞翻曰二人謂夫婦師震為夫巽為婦坎為心巽為¶
　同六二震巽俱體師坎故二人同心巽為利乾為金¶
　以離斷金故其利斷金謂夫出婦處婦黙夫語故同¶
　心也¶