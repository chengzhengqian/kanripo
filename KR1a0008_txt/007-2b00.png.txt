　王肅曰山澤以氣通男女以禮感男而下女初婚之¶
　所以為禮也通義正取女之所以為吉也¶
天地感而萬物化生¶
　荀爽曰乾下感坤故萬物化生於山澤○陸績曰天¶
　地因山澤孔竅以通其氣化生萬物也¶
聖人感人心而天下和平¶
　虞翻曰乾為聖人初四易位成旣濟坎為心為平故¶
　聖人感人心而天下和平此保合太和品物流形也¶