而觀其會通¶
　荀爽曰謂三百八十四爻隂陽動移各有所會各有¶
　所通○張璠曰會者隂陽合會若蒙九二也通者乾¶
　坤交通既濟是也¶
以行其典禮繫辭焉以斷其吉凶¶
　孔頴達曰既觀其會通而行其典禮以定一爻之通¶
　變而有三百八十四於此爻下繫屬文辭以斷其吉¶
　凶若會通典禮得則為吉也若會通典禮失則為凶¶