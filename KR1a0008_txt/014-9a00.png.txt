　也孔子言大衍以下至于能事畢矣此足以顯明易¶
　道又神易徳行可與經義相斟酌也故喻以賓主酬¶
　酢之禮所以助前聖𤼵見其神祕矣禮飲酒主人酌¶
　賓為獻賓酌主人為酢主人飲之又酌賓為酬也先¶
　舉為酢答報為酬酬取其報以象陽唱隂和變化相¶
　配是助天地明其鬼神者也¶
子曰知變化之道者其知神之所為乎¶
　虞翻曰在陽稱變乾五之坤在隂稱化坤二之乾隂¶