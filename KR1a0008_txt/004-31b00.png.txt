　鄭𤣥曰奮動也雷動於地上萬物乃豫也以者取其¶
　喜佚動搖猶人至樂則手欲鼓之足欲舞之也崇充¶
　也殷盛也薦進也上帝天也王者功成作樂以文得¶
　之者作籥舞以武得之者作萬舞各充其德而為制¶
　祀天帝以配祖考者使與天同饗其功也故孝經云¶
　郊祀后稷以配天宗祀文王於眀堂以配上帝也¶
初六鳴豫凶¶
　虞翻曰應震善鳴失位故鳴豫凶也¶