　侯果曰宗謂五也二為同人之主和同者之所仰也¶
　有應在五唯同於五過五則否不能大同於人則為¶
　主之德吝狹矣所同雖吝亦妻臣之道也¶
九三伏戎于莽升其高陵三歲不興¶
　虞翻曰巽為伏震為草莽離為戎謂四變時三在坎¶
　中隱伏自藏故伏戎于莽也巽為高師震為陵以巽¶
　股升其高陵爻在三乾為歲興起也動不失位故三¶
　歲不興也¶