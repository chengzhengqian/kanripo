易之興也其於中古乎¶
　虞翻曰興易者謂庖犧也文王書經系庖犧於乾五¶
　乾為古五在乾中故興於中古繋以黄帝堯舜為後¶
　世聖人庖犧為中古則庖犧以前為上古¶
作易者其有憂患乎¶
　虞翻曰謂憂患百姓未知興利逺害不行禮義茹毛¶
　飲血衣食不足庖犧則天八卦通為六十四以徳化¶
　之吉凶與民同患故有憂患¶