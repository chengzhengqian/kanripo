　崔憬曰萬物始生之後漸以長穉故言物生必蒙¶
　鄭𤣥曰蒙幼小之貌齊人謂萌為蒙也¶
物穉不可不養也故受之以需需者飲食之道也¶
　荀爽曰坎在乾上中有離象水火交和故為飲食之¶
　道○鄭𤣥曰言孩穉不養則不長也¶
飲食必有訟故受之以訟¶
　韓康伯曰夫有生則有資有資則爭興也○鄭𤣥曰¶
　訟猶爭也言飲食之會恒多爭也¶