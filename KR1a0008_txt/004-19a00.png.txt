　虞翻曰與比旁通柔得尊位大中應天而時行故元¶
　亨也○姚規曰互體有兊兊為澤位在秋也乾則施¶
　生澤則流潤離則長茂秋則成收大富有也大有則¶
　元亨矣○鄭𤣥曰六五體離處乾之上猶大臣有聖¶
　眀之德代君為政處其位有其事而理之也元亨者¶
　又能長羣臣以善使嘉㑹禮通若周公攝政朝諸侯¶
　於眀堂是也¶
彖曰大有柔得尊位大中而上下應之曰大有¶