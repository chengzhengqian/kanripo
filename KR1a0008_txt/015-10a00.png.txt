　官以治萬民以察故天下治盖取諸此也¶
刳木為舟剡木為檝舟檝之利以濟不通致逺以利天¶
下盖取諸渙¶
　九家易曰木在水上流行若風舟檝之象也此本否¶
　卦九四之二刳除也巽為長為木艮為手乾為金艮¶
　手持金故刳木為舟剡木為檝也乾為逺天故濟不¶
　通致逺以利天下矣法渙而作舟檝盖取斯義也¶
服牛乗馬引重致逺以利天下盖取諸隨¶