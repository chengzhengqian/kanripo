　虞翻曰乾稱易道終日乾乾故无咎危者使平易者¶
　使傾惡盈福謙故易之道者也¶
夫乾天下之至健也徳行恒易以知險¶
　虞翻曰險謂坎也謂乾二五之坤成坎離日月麗天¶
　天險不可升故知險者也¶
夫坤天下之至順也徳行恒簡以知阻¶
　虞翻曰阻險阻也謂坤二五之乾艮為山陵坎為水¶
　巽髙兑下地險山川邱陵故以知險也¶