象曰過涉之凶不可咎也¶
　九家易曰君子以禮義為法小人以畏愼為宜至於¶
　大過之世不復遵常故君子犯義小人犯刑而家家¶
　有誅絶之罪不可咎也大過之世君子遜遯不行禮¶
　義謂當不義則爭之若比干諫而死是也桀紂之民¶
　可比屋而誅上化致然亦不可咎曾子曰上失其道¶
　民散久矣如得其情則哀矜而勿喜是其義也¶
序卦曰物不可以終過故受之以坎坎者陷也¶