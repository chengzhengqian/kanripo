　校滅趾初位得正故无咎○干寳曰趾足也屨校貫¶
　械也初居剛躁之家體貪狼之性以震掩巽强㬥之¶
　男也行侵陵之罪以陷屨校之刑故曰屨校滅趾得¶
　位於初顧震知懼小懲大戒以免刑戮故曰无咎矣¶
象曰屨校滅趾不行也¶
　虞翻曰否坤小人以隂消陽其亡其亡故五變滅初¶
　否殺不行也○干寳曰不敢遂行强也¶
六二噬膚滅鼻无咎¶