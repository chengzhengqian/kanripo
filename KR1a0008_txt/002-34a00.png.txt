六四需于血出自穴¶
　案六四體坎坎為雲又為血卦血以喻隂隂體卑弱¶
　宜順從陽故曰需于血○九家易曰雲從地出上升¶
　于天自地出者莫不由穴故曰需于血出自穴也¶
象曰需于血順以聽也¶
　王弼曰穴者隂之路也四處坎始居穴者也九三剛¶
　進四不能距見侵則避順以聽命也○九家易曰雲¶
　欲升天須時升降順以聽五五為天也¶