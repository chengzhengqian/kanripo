上六入于穴¶
　荀爽曰須道已終雲當下入穴也雲上升極則降而¶
　為雨故詩云朝躋于西崇朝其雨則還入地故曰入¶
　于穴雲雨入地則下三陽動而自至者也¶
有不速之客三人來敬之終吉¶
　荀爽曰三人謂下三陽也須時當升非有召者故曰¶
　不速之客焉乾升在上君位以定坎降居下當循臣¶
　職故敬之終吉也¶