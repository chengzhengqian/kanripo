六三未濟征凶利涉大川¶
　荀爽曰未濟者未成也女在外男在内婚姻未成征¶
　上從四則凶利下從坎故利涉大川矣¶
象曰未濟征凶位不當也¶
　干寳曰吉凶者言乎其失得也禄父反叛管蔡與亂¶
　兵連三年誅及骨肉故曰未濟征凶平剋四國以濟¶
　大難故曰利涉大川坎也以六居三不當其位猶周¶
　公以臣而君故流言作矣¶