　韓康伯曰道者何无之稱也无不通也无不由也况¶
　之曰道寂然无體不可為象必有之用極而无之功¶
　顯故至乎神无方而易无體而道可見矣故窮以盡¶
　神因神以明道隂陽雖殊無一以待之在隂為無隂¶
　隂以之生在陽為無陽陽以之成故曰一隂一陽也¶
繼之者善也成之者性也¶
　虞翻曰繼統也謂乾能統天生物坤合乾性養化成¶
　之故繼之者善成之者性也¶