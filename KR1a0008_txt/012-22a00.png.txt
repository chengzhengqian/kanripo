初九曳其輪濡其尾无咎象曰曳其輪義无咎也¶
　宋衷曰離者兩陽一隂隂方陽圓輿輪之象也其一¶
　在坎中以火入水必敗故曰曳其輪也初在後稱尾¶
　尾濡曳咎也得正有應於義可以危而无咎矣¶
六二婦喪其茀勿逐七日得¶
　虞翻曰離為婦泰坤為喪茀髪謂鬒髪也一名婦人¶
　之首飾坎為𤣥雲故稱髪詩曰鬒髪如雲乾為首坎¶
　為美五取乾二之坤為坎坎為盜故婦喪其髴泰震¶