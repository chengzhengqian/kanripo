象曰困于酒食中有慶也¶
　翟𤣥曰陽從上來居中得位富有二隂故中有慶也¶
六三困于石據于蒺蔾¶
　虞翻曰二變正時三在艮山下故困于石蒺蔾木名¶
　坎為蒺蔾二變艮手據坎故據蒺蔾者也¶
入于其宮不見其妻凶¶
　虞翻曰巽為入二動艮為宮兌為妻謂上无應也三¶
　在隂下離象毁壞隱在坤中死期將至故不見其妻¶