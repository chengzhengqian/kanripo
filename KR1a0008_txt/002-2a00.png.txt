　故曰東北喪朋以喻在室得朋猶迷於失道出嫁喪¶
　朋乃順而得常安於承天之正故言安貞吉也¶
彖曰至哉坤元¶
　九家易曰謂乾氣至坤萬物資受而以生也坤者純¶
　隂配乾生物亦善之始地之象也故又歎言至美¶
萬物資生¶
　九家易曰謂萬一千五百二十策皆受始於乾由坤¶
　而生也策生於坤猶萬物成形出乎地也¶