　虞翻曰鼓動潤澤也雷震霆艮風巽雨兑也¶
日月運行一寒一暑¶
　虞翻曰日離月坎寒乾暑坤也運行往來日月相推¶
　而明生焉寒暑相推而嵗成焉故一寒一暑也¶
乾道成男坤道成女¶
　荀爽曰男謂乾初適坤為震二適坤為坎三適坤為¶
　艮以成三男也女謂坤初適乾為巽二適乾為離三¶
　適乾為兑以成三女也¶