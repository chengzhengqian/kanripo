　王弼曰出潛離隱故曰見龍處於地上故曰在田德¶
　施周普居中不偏雖非君位君之德也初則不彰三¶
　則乾乾四則或躍上則過亢利見大人唯二五焉○¶
　鄭𤣥曰二於三才為地道地上卽田故稱田也○干¶
　寳曰陽在九二十二月之時自臨來也二為地上田¶
　在地之表而有人功者也陽氣將施聖人將顯此文¶
　王免於羑里之日也故曰利見大人¶
九三君子終日乾乾夕惕若厲无咎¶