君子見㡬而作不俟終日易曰介于石不终日貞吉介¶
如石焉寜用終日斷可識矣¶
　孔頴達曰前章云精義入神此明知㡬入神之事故¶
　引豫之六二以證之○崔憬曰此爻得位居中於豫¶
　之時能順以動而防於豫如石之耿介守志不移雖¶
　暫豫樂以其見微而不終日則能貞吉斷可知矣¶
君子知微知彰知柔知剛¶
　姚信曰此謂豫卦也二下交初故曰知微上交於三¶