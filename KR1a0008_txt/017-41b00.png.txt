　九家易曰日在坤下其明傷也言晉極當降復入于¶
　地故曰明夷也¶
傷於外者必反於家故受之以家人¶
　虞翻曰晉時在外家人在内故反家人○韓康伯曰¶
　傷於外者必反諸内矣¶
家道窮必乖故受之以暌暌者乖也¶
　韓康伯曰室家至親過在失節故家人之義唯嚴與¶
　敬樂勝則流禮勝則離家人尚嚴其弊必乖者也¶