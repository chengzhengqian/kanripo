天地絪緼萬物化醇¶
　虞翻曰謂泰上也先説否否反成泰故不説泰天地¶
　交萬物通故化醇○孔頴達曰以前章利用安身以¶
　崇徳也安身之道在於得一若已能得一則可以安¶
　身故此章明得一之事也絪緼氣附著之義言天地¶
　无心自然得一唯二氣氤氲共相和會感應變化而¶
　有精醇之生萬物自化若天地有心為一則不能使¶
　萬物化醇者也¶