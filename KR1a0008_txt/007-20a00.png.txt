　虞翻曰巽為長動失位為咎不變之巽故咎不長也¶
序卦曰物不可以終壯故受之以晉晉者進也¶
　崔憬曰不可以終壯於陽盛自取觸藩當宜柔進而¶
　上行受兹錫馬¶
䷢(坤下/離上)晉康侯用錫馬蕃庶晝日三接¶
　虞翻曰觀四之五晉進也坤為康康安也初動體屯¶
　震為侯故曰康侯震為馬坤為用故用錫馬艮為多¶
　坤為衆故繁庶離日在上故晝日三隂在下故三接¶