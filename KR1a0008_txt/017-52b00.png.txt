　皆聖賢所遭遇異時者也夏政尚忠忠之弊野故殷¶
　自野以教敬敬之弊鬼故周自鬼以教文文弊薄故¶
　春秋閲諸三代而損益之顔回問為邦子曰行夏之¶
　時乗殷之輅服周之冕弟子問政者數矣而夫子不¶
　與言三代損益以非其任也回則備言王者之佐伊¶
　尹之人也故夫子及之焉是以聖人之於天下也同¶
　不是異不非百世以俟聖人而不惑一以貫之矣¶
　周易集解卷十七¶