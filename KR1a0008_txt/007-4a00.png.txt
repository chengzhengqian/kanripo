　崔憬曰股䏶而次於腓上三之象也剛而得中雖欲¶
　感上以居艮極止而不前二隨於己志在所隨故執¶
　其隨下比二也而遂感上則失其正義故往吝窮也¶
象曰咸其股亦不處也志在隨人所執下也¶
　虞翻曰巽為股謂二也巽為隨艮為手故稱執三應¶
　於上初四已變歴險故往吝巽為處女也男已下女¶
　以艮陽入兌隂故不處也凡士與女未用皆稱處矣¶
　志在於二故所執下也¶