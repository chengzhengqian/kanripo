　(男主事隂神之詞以寓忠愛于君之意中有曰采芳/洲兮杜若將以遺兮下女註芳洲香草所生之處杜)¶
　(若葉似薑而有文理味辛下女神之侍女也遺之欲/以通意于神也離騷篇結幽蘭而延佇言以芳香自)¶
　(潔獨立而無所趨向也謝惠連雪賦幽蘭儷/曲本宋玉幽蘭白雪之曲詳見後咏雪篇)¶
　　秋日送陳文林陸道士(有序/)¶
陸道士將遊西輔通莊指浮氣之開陳文林言返東吳¶
脩途走落星之浦於是維舟錦水藉蘭若以開筵絏騎¶
金隄泛榴花於祖道¶
　(地理志秦京師為内史言在内以別諸郡漢景分置/左右内史武帝以内史為京兆尹左内史更名左馮)¶