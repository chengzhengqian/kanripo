　(後則賜也日損商也日益賜也恱不若已者處商也/恱勝已者處解塵脱去塵事也月令季秋之月鴻鴈)¶
　(來賓鞠有黄花註鴈以仲秋先至者為主后至者為/賓如先登者為主人從之以登者為客也鞠色不一)¶
　(專言黄者秋令在金金自有五色而黄為貴故菊亦/以黄為正也芝蘭滿室見寄東臺詳政學士諸蘭室)¶
　(註陶潜愛菊親朋好事者或載酒以濟其乏潛亦無/所辭郭林宗行遇雨巾折一角人競效之作林宗巾)¶
　(麰麥也詩我行其野芃芃其麥麥秋種故可閲也/琴臺見鄭安陽入蜀詩流水見江南贈之問篇)¶
字中蝌蚪競落文河筆下蛟龍争投學海珠簾映水風¶
生曵露之濤錦石封泥雨濕印龜之岸泛蘭英於戸牖¶
座接雞談下木葉於中池厨烹野鴈隊白花於濕桂落¶