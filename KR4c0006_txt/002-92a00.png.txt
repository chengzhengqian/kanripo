　(入洞庭風别有將/雏曲翻更合絲桐)¶
沈沈落日向山低簷前歸燕並頭棲抱膝當窓看夕兎¶
側耳空房聽曉雞舞蝶臨階祗自舞啼鳥逢人亦助啼¶
　(劉孝綽詩誰能對䨇燕瞑瞑守空牀莎雞一名促織/一名夕兎古樂府野雞毛羽好不如家雞能報曉新)¶
　(人雖如花不如舊人能績麻梁庾肩吾冬曉詩隣雞/聲已傳愁人竟不眠曹子建棄婦篇石榴植前庭綠)¶
　(葉揺標青丹華灼烈烈璀彩有光榮光好燁流離可/以處淑靈有鳥飛來集拊翼以悲鳴悲鳴夫何為丹)¶
　(華實不成拊心長嘆息無子當歸寧有子月經天無/子若流星天月相終始流星没無精栖遲失所宜下)¶
　(與瓦石並憂懷從中來嘆息通雞鳴反側不能寐逍/遥於前庭此詩甚似此二叚  璀音崔上聲光明也)¶