　(徳舞干羽于兩階七旬有苖格洞庭即古三苖地也/蔡氏書傳曰三苖國在荆揚之間恃險為亂者也今)¶
　(湖廣溪洞時猶竊發俘而詢之多為苖姓豈其遺種/與洞庭湖見在江南贈宋之問篇陳琳檄吳將部曲)¶
　(文謂為舟楫足以距皇威江湖可以逃靈誅殊不知/天網設張以在綱目爨鑊之魚期於消爛也若使水)¶
　(而可恃則洞庭無三苖/之墟子陽無荆門之敗)¶
臣等謬以散材忝専分閫自白招乗候順秋帝以揚旌¶
絳節臨邊通夜郎而觧辮雲開嶲穴斾轉邛川峻岐折¶
坂之危盡忘襟帶滇池漏江之固曾莫籓籬¶
　(散材見浮查篇漢馮唐對文帝曰上古王者之遣將/也跪而推轂曰閫以内寡人制之閫以外將軍制之)¶