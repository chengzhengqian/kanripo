心爰舉義旗以清妖孽南連百越北盡三河鐵騎成群¶
玉軸相接海陵紅粟倉儲之積靡窮江浦黄旗匡復之¶
功何逺班聲動而北風起劍氣衝而南斗平喑嗚則山¶
岳崩頽叱咤則風雲變色以斯制敵何敵不摧以斯攻¶
城何城不克¶
　(沈休文昭王碑魏氏時乗於前皇齊握符於后氣藴/風雲身負日月史記呉起在楚南平百越北却三晉)¶
　(註百越非一種也猶言百蠻韋昭曰越有百邑故言/百越按史記楚威王破越殺王無疆盡取故吳地至)¶
　(浙江北破齊于徐州而越以此散諸族子争立或為/王或為君濱于江南海上服朝于楚謂之百越后七)¶