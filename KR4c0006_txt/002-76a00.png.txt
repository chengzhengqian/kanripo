川平烟霧開遊戯錦城隈墉髙龜望出水淨鴈文㢠廻尋¶
姝入酒肆訪客上琴臺不識金貂重偏惜玉山頺¶
　(成都記錦里城呼為錦城以江山明麗錯雜如錦張/儀築成都大城屢頽忽有大龜出於江儀以問巫巫)¶
　(曰隨龜築之果就功遂名龜城一名龜化衡山有廻/鴈峯鴈至此不得過廻翌而返詩靜女其姝註美也)¶
　(琴臺見鄭安陽篇阮孚字遥德為常侍以金貂換酒/為有司所彈晋元帝宥之孚咸子也玉山頺見紫雲)¶
　(觀贈道/士篇)¶
他鄉苒苒消年月帝里沈沈恨城闕不見猿聲助客啼¶
唯聞旅思將華發我家迢逓關山裏關山迢迢不可越¶