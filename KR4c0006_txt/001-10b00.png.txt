　(霰註將大雨雪必先微温雪自上下遇温氣而摶謂/之霰乆而寒勝則大雪矣樓船船之有樓臺者漢武)¶
　(伐南越造樓船以路博徳為樓船將軍詩百川沸騰/此以人衆言之也周幽王以褒氏不好笑萬方故不)¶
　(笑王與諸侯約有故舉烽火則遣兵來援既而無故/舉烽火諸侯皆至褒氏大笑註烽火今煙墩也草雜)¶
　(狼糞燒之風吹不斜見者知有冦警故又曰狼烟詩/載驟駸駸註驟貌王褒聖主得賢臣頌追奔電逐遺)¶
　(風言馬之疾也耿育訟陳湯曰國家既無文帝豐年/節儉之畜又無武帝薦延梟俊禽敵之臣獨有一湯)¶
　(註梟俊取敵之魁首也湯嘗斬郅支單于楚詞/恐鷃鴂之先鳴兮百草為之不芳殿見論語)¶
征夫行樂踐榆溪倡婦衘怨坐空閨蘼蕪舊曲終難贈¶
芍藥新詩豈易題池前怯對鴛鴦伴庭際羞看桃李蹊¶