　(之得於齊國累徴乃至拜諫議大夫不肯受去耕釣/於富春山中釣磯即其所隠之處也宋范仲淹守嚴)¶
　(州始築祠祀之灘旁有白雲源乃唐詩人方處士故/廬仲淹訪其跡以像置祠之左仲淹殁郡人以祠祀)¶
　(之右吕東萊為之記元陸子通乃立書院屋四十九/間完舊者曰燕居殿曰祠堂曰清風堂曰招隠堂曰)¶
　(客星閣曰山髙水長閣曰遂髙樓曰羊裘軒懐仁輔/義兩齋增新者曰三公不換亭曰天下十九泉亭曰)¶
　(錦峯繡嶺亭曰東臺西臺兩亭又作門其外榜曰釣/臺曰富春山祭田五十畆我本朝正統太守萬觀重)¶
　(修楊傳為之記𢎞治中御史呉澣重修客星閣程敏/政為之記正徳中同知尹激復置祭田二十畆太守)¶
　(黄俊增二十畆湛若水為之記今元時所給之田巳/亡矣按子陵釣磯即富春山避晉簡文鄭太后諱改)¶
　(曰富陽沈約宋書分富春縣地置桐廬縣一統志云/富春山在嚴州府桐廬縣南三十里一名嚴陵山且)¶