照寒無影窮泉凍不流居然同物化何處欲藏舟¶
　(于寳搜神記田横自殺門人不敢哭但隨柩哀歌曰/薤上朝露何易晞露晞明朝更復落人死一去何時)¶
　(歸蒿里誰家地聚歛精魂無賢愚鬼伯一何相催促/人命不得少踟蹰後代相承呼為挽歌武帝時李延)¶
　(年分為二曲薤露送王公貴人蒿里送士大夫庶人返/照見詠蟬篇夕照註莊子大宗師篇夫藏舟于&KR0676;藏)¶
　(山於澤謂之圖矣然而夜半有/力者負之而走昧者不知也)¶
昔去梅笳發今來薤露晞彤騶朝帝闕丹旐背王畿城¶
郭猶疑是原陵稍覺非九原如可作千載與誰歸¶
　(笳見蕩子篇梅柳曲名張騫入西域傳笳曲西京唯/徳摩詞兠勒二曲李延年因胡曲更造新聲二十八)¶