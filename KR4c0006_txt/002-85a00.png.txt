　(嵗時一再與昆莫㑹昆莫年老言語不通公主悲愁/思歸作黄鵠之歌天子憐之使人問遺昆莫死其孫)¶
　(岑娶又妻公主代立為昆彌註昆彌王/號也岑娶娶公主公主上書詔許之)¶
漂梗飛蓬不暫安捫藤引葛陟危巒昔時聞道從軍樂¶
今日方知行路難¶
　(漂梗見浮查篇飛蓬見泊河曲篇王仲宣從軍詩從/軍有苦樂但問所從誰所從神且武焉得久勞師古)¶
　(樂府左延年從軍詩從軍何等樂一/驅乘䨇駁鞍馬照人白龍驤自動作)¶
滄江綠水東流駚炎洲丹徼南中地南中南斗映星河¶
秦關秦塞阻烟波三春邉地風光少五月瀘中瘴癘多¶