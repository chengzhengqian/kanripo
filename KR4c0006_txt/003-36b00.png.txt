鴻浪之微霑¶
　(夢鳥見初秋登司馬樓宴詩東山在浙江紹興府上/虞縣西南四十五里晉謝安隠於此髙嵩嘗戯安曰)¶
　(卿髙卧東山人言安石不出將如蒼生何蒼生亦將/如卿何今絶頂有謝公調馬路白雲明月一亭遺跡)¶
　(謝靈運讀書石壁精/舍纎鱗字義見上篇)¶
所冀顧盻曲流剪拂增價則鉛刀起一割之用跛鱉致¶
千里之行是知竊混吹於齊竽濫飛聲於郢路拘山雞¶
而自恧顧遼豕以多慚輕觸威嚴不遑流汗¶
　(梁孝標廣絶交論顧盻増其倍價剪拂使其長鳴皆/用伯樂事顧盻見之問篇一顧註長鳴見春霽早行)¶