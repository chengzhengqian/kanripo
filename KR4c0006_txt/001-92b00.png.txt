　(篇開白日註後漢原涉父死賻錢十萬讓不受又行/三年喪由是得名既而以先墳儉約非孝慕京兆尹)¶
　(曹氏葬茂陵民謂其道為京兆阡廼買地開道大起/冡舍周閣重門立表署曰南陽阡人不肯從謂之原)¶
　(氏阡後渉以任俠殺人王莽召赦/之為更始西屏將軍申屠建所殺)¶
短歌三獻曲長夜九泉臺此室𤣥扄掩何年白日開荒¶
郊踈古木寒隧積陳荄獨此傷心地松聲薄暮來¶
　(長夜九泉俱見前篇又莊子曰天有九重之霄地有/九重之泉春秋傳晉文侯欲請隧襄王不許曰王章)¶
　(也又鄭伯與武姜闕地及泉隧而相見註隧墓道也/潘岳懷田賦陳荄被于堂除舊圃化而為薪梁何遜)¶
　(銅爵臺妓詩曲終相顧起日/暮松栢聲又青松見上章)¶