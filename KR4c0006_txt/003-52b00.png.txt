不意雲浮礎潤霜落鍾鳴揖郭泰於仙舟有道斯在賞¶
鬷明於樽俎盛徳猶存¶
　(雲浮礎潤見太常伯啟豐山有九鍾霜降則鳴仙舟/見贈之問篇有道郭泰字鬷明見帝京篇啟然明註)¶
雖調叶清歌誠寡和於郢路而庸客濫吹竊混奏於齊¶
竽輕撮課囊揄揚盛徳¶
　(郢路見贈之問篇/濫吹見上兗州啟)¶
庶金波離畢零陵之石自飛瑶光建寅蕭邱之火漸熱¶
學慚麟角得類鴻毛愧汗如漿憂心若厲¶