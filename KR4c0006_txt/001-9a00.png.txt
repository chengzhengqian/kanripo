　(鄭𤣥曰關境上門也月令章句云關在境所以察出/禦入也漢書天文兩河間有天關梁周禮司關掌國)¶
　(貨之節以聼關市故有關市之賦春秋時騎境皆有/關門以察行李江淹恨賦明妃去時仰天太息紫臺)¶
　(稍逺關山無極宋玉見楚王王曰能為大言乎曰彎/弓掛扶桑仗劍倚天外王大竒之笳李伯陽入西戎)¶
　(所作傅𤣥笳聽序曰改葉為聲説文作葭胡人捲葭/葉而吹之胡笳所由名也杜摯有笳賦蔡琰胡笳十)¶
　(八拍李陵答蘇武書胡笳互動皆邊北聚笳也鐡騎/馬被鐡甲也銅焦以銅作譙器受一斗晝炊飲食夜)¶
　(擊廵營亦名刁斗左賢右校俱番官名漢書匈奴至/冒頓最強大置左右賢王司馬遷所謂悉徴其左右)¶
　(賢王舉引弓之人共攻圍之是也李陵降匈奴以為/右校王貴幸用事䟽營開營也如䟽九河之䟽蒲類)¶
　(海也在火州之土魯番西南又名婆悉海周四百里/葱嶺于闐以東之水皆注于此漢章帝詔班超有擊)¶