　(險遂棄官歸後王尊刺益州至其所曰此非王陽所/畏道耶曰然叱其馭曰過之王陽為孝子王尊為忠)¶
　(臣埤雅雪六出而成花雹三出而成實雲葉已見白/雲抱幽石詩漢蔣栩字元卿刺兖州王隨為相奏事)¶
　(稱病不進歸杜陵荆棘塞門舍遶三徑終身不出時/人諺曰當時鮑龔不如杜陵蔣翁陶濳歸去來詞三)¶
　(逕就荒松菊猶存携㓜入室有酒盈/尊引壺觴以獨酌眄庭柯以怡顔)¶
我留安豹隠君去學鵬摶岐路分襟易風雲促膝難夕¶
漲流波急秋山落日寒唯有思歸引凄斷為君彈¶
　(豹隠見髙四鵬摶見螢火岐路見紫雲觀篇衛有賢/女邵王聞其賢請聘之未至王薨太子將納之大夫)¶
　(諫曰衛女賢必不我聴聴我即不賢亦不足取太子/不聴遂拘㽞深宮援琴作思歸之引自縊而死琴有)¶