　(收餘衆拒亮亮募生致之既得使觀營陣間獲曰向/者不知虚實故敗今祗如此易勝耳乃縱使更戰七)¶
　(縱七禽而亮猶遣獲獲止不去曰公天威也南人不/敢復反矣哀牢之先已見前章其地於周為濮人後)¶
　(不經見建武二十三年其王賢栗遣乗箄舩撃附塞/夷鹿茤於是南風飄起水為逆流箄舩沈波哀牢溺)¶
　(死數千人賢栗恐曰我曹今攻鹿茤輙被天誅中國/其有聖帝乎天佐助之何其明也遂降光武封為君)¶
　(長漢明帝永平十二年哀牢王栁貌率其民五百餘/户内附以其地置哀牢博南二縣屬永昌郡章帝建)¶
　(初元年哀牢王反郡兵撃斬之唐時地屬南詔今為/金齒指揮使司故地在司東二十里本名安樂夷語)¶
　(訛為哀牢其山絶頂有一石如人坐懐中有二穴名/天井土人於春首視水盈涸以别豐凶至者見水溢)¶
　(以為吉兆左右穴相通取水互涸又山下有石鼻二/水出焉一温一凉號玉泉又名玉泉山闡地見前章)¶