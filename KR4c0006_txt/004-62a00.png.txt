夫任賢與能明君之事也陳力就列忠臣之義也雖見¶
危授命固誠節之有餘臨難權機何智謀之不足嗚呼¶
哀哉某猥以散材謬専分閫途經夷落路踐戎塲停疲¶
驂於九原悲来有地痛遺骸於四野泣下無従暫輟征¶
旅之勤爰崇掩骼之義庶幽靈有托梧邱息入夢之魂¶
壮士不還薤歌起送終之曲¶
　(散材分閫見後露布夷落夷蠻之部落也戎場戎馬/往來之地也九原見傷祝阿王明府篇禮記月令孟)¶
　(春之月掩骼埋胔註骼骨也胔骨之尚有肉者齊景/公田於梧邱夜夢五丈夫倚徙稱無罪公問晏子對)¶