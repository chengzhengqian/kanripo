君不見封狐雄虺自成羣馮深負固結妖氛玉璽分兵¶
徴惡少金壇授律動將軍¶
　(楚辭招魂篇封狐千里雄虺九首註封狐大狐也徤/走千里求食也虺亦蛇也九首一身九頭也引此以)¶
　(喻匃奴猶左氏言封豕長蛇耳史記漢武微行上林/苑中惡少年欲攻之又徴惡少為兵金壇見和孫長)¶
　(史/篇)¶
將軍擁旄宣廟畧戰士横戈靜夷落長驅一息背銅梁¶
直指三危登劍閣¶
　(銅梁劍閣/見疇昔篇)¶