仁風之駕¶
　(玉出崑崗崑溪崑山之溪也詩崇牙樹羽註崇牙以/采色為崇牙樹羽置五采之羽於崇牙之上也黄帝)¶
　(樂曰雲門韶舜樂也龜隂魯地詩奄有龜䝉盖龜山/之隂也麟壤見封禪表亦指兖州耳又秦彭茂陵人)¶
　(六世祖襲與羣從五人同時為二千石三輔號萬石/秦氏彭以禮訓人后徙潁川有鳳凰麒麟嘉禾甘露)¶
　(之瑞肅宗巡行輙賞賜焉故稱善政者亦曰麟壤軼/升菴引莊子奔軼字謂與轍同戰國䇿姊嫈軼賁育)¶
　(註車相遇也史記其軼乃時時見于他説索隠曰散/軼也字書軼侵也跳也突也此軼字當以轍言之吕)¶
　(䖍為刺史有佩刀相者以為三公之服䖍乃贈别駕/王祥曰以公有公輔之量故以相與祥臨薨以刀授)¶
　(弟覽曰汝后必興足稱此刀覽后厯世多賢興於江/左王導其后也搴帷見前篇龎驥見髙四篇展驥註)¶