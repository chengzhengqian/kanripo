　　上李少常啟¶
竊惟隂陽作炭化一氣以陶甄天地為鑪混萬物為芻¶
狗¶
　(漢賈誼詰鵩賦天地為壚造化為工隂陽為炭萬物/為銅合散消息安有常則本莊子書大宗師篇今一)¶
　(以天地為大壚以造化為大冶言天地之生人如陶/人之作器冶人之作鐵融液乎一氣而成有位者成)¶
　(就人才亦猶是也荒史媧皇功烈上/際九天下契黄壚芻狗見封禪表)¶
然則璧輪均照或流景於萊城玉燭平分獨翔寒於黍¶
谷是汙隆迭襲榮顇相循得氣者䌓滋失時者零落¶