金丸玉饌盛繁華自言輕侮季倫家五陌爭馳千里馬¶
三條競駕七香車掩映飛軒乘落照參差歩障引朝霞¶
池中舊水如懸鏡屋宇新粧不讓花¶
　(史記呂不韋説華陽夫人曰夫人不以繁華時樹本/阮籍詠懷昔日繁華子安陵與龍陽梁沈約三日詩)¶
　(洛陽繁華子長安輕薄兒晋散騎常侍石苞之子崇/字季倫極富於財與王后之兄愷鬪富競以繁華相)¶
　(髙輕侮謂繁華過之也五陌見帝京篇漢文帝時人/有獻千里馬者又九方臯相千里馬嘉其善走一日)¶
　(千里也三條七香車俱見帝京篇王榭失舟至烏衣/國主人命飛雲軒送之令榭坐其中閉目少息須臾)¶
　(至家落照日也石崇與王愷鬪富愷作紫歩障四十/里崇作錦歩障五十里朝霞歩障之色陳僧慧標詠)¶