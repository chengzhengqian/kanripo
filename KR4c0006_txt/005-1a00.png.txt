　　記駱賔王遺事¶
駱賔王婺州義烏人七嵗能屬文髙宗朝與盧楊王文¶
詞齊名海内稱焉號爲四傑仕至侍御史以天后卽位¶
頻貢章疏諷諌得罪左遷臨海丞文明中與敬業舉義¶
廣陵事不㨗逃遁文集舉㪚失中宗朝降敕搜訪賔王¶
詩筆令雲卿集焉所載者卽當時之遺漏凡中十巻此¶
集並是家藏者亦足傳諸好事¶
　　右魯國郄雲卿¶