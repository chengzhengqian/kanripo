　(遣使入貢曰去臣國三十萬里國有常占東風入律/十旬不休青雲干吕連月不散者知中國有好道之)¶
　(君故搜奇藴而進貢魏都賦襁負賮贄重譯貢篚顔/延年赭白馬賦有肆險以稟朔或踰逺而納賮註賮)¶
　(與贐/同)¶
蠢兹蠻貊敢亂天常横赤熛以䟽疆背朱提而設險山¶
林萬仞巖邑十尋望秦阜以相傾崤陵失四塞之阻對¶
梁山而錯峙劍門成一簣之峯自謂絶壤遐方中外足¶
以迷聲敎憑深負固江山可以逃靈誅不知玉弩垂芒¶
汹水無九嬰之沴瑶階舞戚洞庭有三苖之墟¶