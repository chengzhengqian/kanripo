　(弓篇太公封於營邱比及五世皆反葬於周君子曰/狐死正邱首仁也註狐死其首向所生之邱不忘其)¶
　(本也列子周穆王篇燕人生於燕長於楚及老而返/本國過晉同行者誑之曰此燕國之城其人愀然變)¶
　(容指社曰此燕國之社乃喟然而歎指舎曰此若先/人之廬乃涓然而泣指隴曰此若先人之隴其人哭)¶
　(不自禁同行者啞然大笑曰予紿若此晉國耳其人/大慙及真見燕國之城社先人之廬塜悲心更微漢)¶
　(髙帝遷都關中太上皇憶豐邑不樂徙乃作新豐并/移枌榆舊社街巷棟宇一如舊制士女老幼各知其)¶
　(室雖雞犬縱放亦識其家焉安堵安如堵墻也新豐/縣漢屬京兆尹後魏周隋徙治不一唐武后改慶山)¶
　(縣神龍初復故天寶初析置㑹昌縣於温泉宫後改/曰昭應省新豐入焉宋大中祥符間始改臨潼以水)¶
　(為名金元仍舊以櫟陽縣省入今因之改/屬西安府新豐故城在今臨潼東十五里)¶