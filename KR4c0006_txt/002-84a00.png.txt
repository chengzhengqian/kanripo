閣道迢遥起戍樓劍門遥裔俯靈邱卭關九折無平路¶
江水䨇源有急流¶
　(諸葛亮治邸閣息民休士三年而後用之註蜀中道/險髙深谿谷皆架木為棧道搆閣以通往來謂之棧)¶
　(閣劍門見鄭安陽入蜀篇卭關九/折見費六還蜀篇䨇源見之問篇)¶
征役無期返他鄉嵗月晩杳杳邱陵出蒼蒼林薄遠途¶
危紫蓋峯路澁青泥坂¶
　(湖廣衡州府衡山縣西三十里有衡山寰宇記云宿/當翼軫度應機衡其山盤繞八百里有十二峯十洞)¶
　(十五巖三十八泉二十五溪九池九潭九井而峯之/最大者五曰祝融紫蓋雲宻石廩天柱唯祝融最髙)¶