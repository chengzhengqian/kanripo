　(不能成五音髠曰謹受令請謹修法律而督奸吏髠/説畢趨出至門面其僕曰是人者吾語之微言五其)¶
　(應我若響之應聲是必封不久矣居期年封下邳號/成侯取俊字見蕩子從軍篇此言取其賢也西征賦)¶
　(辱十城之虚售奄咸陽以取雋指相如奉璧事戰國/䇿淳于髠一日薦七人見傷祝阿王明府篇千里註)¶
(某/)甕牖輕生席門賤品幸以叅名比屋悦康衢以自娛¶
預跡耦耕欣日出而知作又以家傳素業弋書林而騁¶
志少奉庭闈踐文囿以漁魂至於白簡青箱頗測探其¶
奥㫖竹書石記亦幽求其䆳原雖未能呌徹帝閽聲馳¶
宰府而頗見推里閈譽浹鄉閭¶