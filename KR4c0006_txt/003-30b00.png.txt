託欲乗幽控寂追綺季於青山樂道栖貞從魯連於滄¶
海¶
　(溝壑字本孟子原憲弊衣而耕子貢結駟而過之曰/子病矣憲曰吾聞無財謂之貧無道謂之病若憲貧)¶
　(也非病也薜蘿見贈髙四篇綺季見疇/昔篇四翁註魯連滄海見員半千詩註)¶
幸屬舜門廣闢漢幣交馳遂得佇嘯髙邱應箕文而動¶
韻聆吟大野浮艮岫以流隂¶
　(舜門見贈髙四篇舜賓註漢武以幣聘申公故云漢/幣佇嘯見逺使海曲篇莊子大宗師篇傅説得之武)¶
　(丁奄有天下乗東維箕尾而比於列星註東維天漢/津之東維也星經曰一星在尾上言其乗東維騎箕)¶