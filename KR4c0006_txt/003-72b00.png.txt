亦何嘗獻䇿干時髙談王伯衒材揚巳厯抵公卿不汲¶
汲於榮名不戚戚於卑位養親之故也豈謀身之道哉¶
不圖君侯忽垂過聽之恩任以書記之事儗人則多慚¶
阮瑀入幕則髙謝郗超¶
　(鄧禹有子十三人各守一藝教養子孫為后世法十/年不調見帝京篇金張二句見李少常啟揚雄自叙)¶
　(為人簡易佚宕黙而好湛深之思清浄無為少嗜欲/不汲汲於富貴不戚戚於貧賤不脩廉隅以邀名無)¶
　(擔石之儲宴如也魏書阮瑀陳留人字元瑜受學於/蔡邕建安中都䕶曹洪欲使掌書記不屈太祖聞名)¶
　(辟之不應見迫乃逃入山中太祖焚山得之時對客/怒不與語使就伎人列瑀善解音能鼓琴遂撫絃而)¶