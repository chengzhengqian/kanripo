　　　(所居曰寺寺廷/也有法度者也)¶
側聞魯澤祥麟希委質於宣父吳坂逸驥實長鳴於孫¶
陽是則所貴存乎見知所屈伸乎知己¶
　(魯澤祥麟見封禪獲麟之野註吳坂逸驥見春霽早/行註孫陽善相馬天上有一星名伯樂在天熙星之)¶
　(旁人見孫陽識馬號之曰伯樂潘尼贈陸機昔緑驥/倚輈於吳坂長鳴於良樂知與不知也本晏子春秋)¶
　(晏子之晉至中牟暏弊冠皮裘負芻息於途側者問/之對曰越石父也為人臣僕將歸晏子曰可得贖乎)¶
　(對曰可遂解左驂贖之因載與歸至舍不辭而入越/石父立而請絶晏子使問之曰子何絶我之暴也曰)¶
　(士者詘乎不知已而伸乎知已吾三年為人臣而莫/吾知也今子贖我吾以子為知我矣今不辭而入是)¶