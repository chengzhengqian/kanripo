　(物終當合耳以華陰土拭劍勝南昌西山乃以一斤/遺煥煥子華見書勸父并送之煥曰我夜觀乾象晉)¶
　(室將亂張公當受其禍此劍亦不乆在人間終當化/去及華死難劍不知所在煥子華後為延平從事渡)¶
　(延平津劍忽從腰間躍入水使没水求之見兩龍熒/然嘆曰先君化去之言張公終合之論豈虚語哉按)¶
　(一統志古豐城在今豐城縣西南三十一里劍池池/前有一石凾長踰六尺廣半之土座其半俗呼石門)¶
覽光華以自照顧形影以相弔感秋夕以殷憂嘆宵行¶
以熠燿¶
　(堯時卿士歌曰卿雲爛兮雨漫漫兮日月光華旦復/旦兮相如長門賦懸明月以自照兮徂清夜於洞房)¶
　(王符潜夫論蓬中擢自照謂螢火也李宻陳情表形/影相弔曹植責躬應詔詩形影相弔五情愧赧張華)¶