　(䑕晝伏夜動不穴於寢廟畏人故也今君伐晉亂寧/將事之非䑕何如宋少帝失徳傅亮内懷憂懼直宿)¶
　(禁中暏夜蛾赴燭作感物詩以寓意潘岳/螢火賦猶賢哲之處時時昏昩而道明)¶
處幽不昩居照斯晦隨隠顯而動息侯昏明以進退委¶
性命兮幽𤣥任物理兮推遷化腐木而含彩集枯草而¶
藏煙不貪熱以茍進每和光而曲全豈如鎔金而自鑠¶
寧膏火之相煎陋蟬蜩之習蛻休螻蟻之慕膻匪傷蜉¶
蝣之夕不羨龜鶴之年搶榆飛而控地摶扶起而垂天¶
雖小大之殊品豈逍遥之異筌夫何化之斯化無使然¶