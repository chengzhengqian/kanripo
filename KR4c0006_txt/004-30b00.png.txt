　(註徐廣曰枸蒟同音漢書唐䝉問蜀賈人曰獨蜀出/枸醬多持竊出市夜郎音義曰枸似穀樹葉如桑用)¶
　(作醬酢美蜀人以為珍味顔師古曰枸縁木而生非/樹也今蜀十家出枸實長二三寸味辛似薑不酢案)¶
　(本草枸實似王𤓰蔓生苗為留藤實似桑椹皮黑肉/白食之辛香下氣消穀即呉都賦所謂東風浮留通)¶
　(志云蒟醬浮留似蓽撥今嶺南取其皮合檳榔食之/按蒟醬諸說皆非即今之荖葉也云醬者或以蜜漬)¶
　(之如蜜煎荖葉耳元狩元年博望侯張騫使大夏言/居大夏時見蜀布卭竹杖使問所從來曰從東南身)¶
　(毒國可數千里得蜀賈人市天子遂使使求之註卭/山名竹節髙中實可作杖圖經序云山曰卭崍浸曰)¶
　(卭水淵曰卭池毛曰卭竹即卭崍九折坂是也漢書/官儀天子六璽皆以武都紫泥封故云天子璽書謂)¶
　(之紫泥丹徼見蕩子從軍篇蜀漢益州耆帥雍闓叛/諸葛亮征之由越嶲入斬其首孟獲素為夷漢所服)¶