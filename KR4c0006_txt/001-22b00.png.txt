　(勵志詩星火既夕忽焉素秋凉風振落熠燿宵流吉/士思秋實感物化日與月與荏苒代謝熠燿宵行吕)¶
　(氏讀詩記云本草熠燿一名螢火陳思王螢火論曰/秋陰沈數雨螢火夜飛時故云宵行與今朱傳意異)¶
　(潘岳螢火賦嘉熠燿之精將與衆類乎超殊東/山感而増歎行士慨而懷憂亦指熠燿為螢也)¶
熠燿飛兮絕復連殷憂積兮明且煎見流光之不息愴¶
驚魂之屢遷如過隙之已矣同奔雷兮忽焉儻餘光之¶
可照庶寒灰之重燃¶
　(傅咸螢火賦潜空舘之寂寂兮意遥遥而靡寜夜耿/耿而不寐兮憂悄悄而多傷哀斯火之煙滅兮近腐)¶
　(草而化生感詩人之悠懐兮覽熠燿於前庭不以資/質之鄙薄兮欲増煇乎太清雖無補於日月兮期自)¶