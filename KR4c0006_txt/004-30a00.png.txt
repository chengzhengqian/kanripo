　(厲不獲二毛左傳宋襄公及楚戰于泓子魚請乗其/未濟撃之公不可又請未陣撃之又不可及敗公曰)¶
　(君子不重傷不禽二毛重傷謂已傷/而復傷之也班白即二毛之人也)¶
昔魏臣賦蜀徒聞蒟醤之竒漢使開笻纔通竹杖之利¶
豈若膺紫泥而弔伐指丹徼以臨戎一戰而孟獲已禽¶
再舉而哀牢授首斯並皇威逺暢廟略遐覃奉𤣥猷以¶
配天徒知帝力掩皇輿而闡地豈曰臣功不勝慶快之¶
至謹奉露布以聞¶
　(魏左思為思王記室作蜀都賦有云布有撞華麫有/桄榔卭杖傳節於大夏之邑蒟醬流味於番禺之鄉)¶