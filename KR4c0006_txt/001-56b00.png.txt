林泉恣深厯風景暫徘徊客有遷鶯處人無結駟來聚¶
花如薄雪沸水若輕雷今日徒招隠終當異鑿坏¶
　(詩鳥鳴嚶嚶出自幽谷遷于喬木又唐人謂進士為/遷鶯故宋人有喜遷鶯之詞然此酬隠士即指求友)¶
　(言之也列子力命篇居則連欐行則結駟魯君聞顔/闔賢使聘以為相闔鑿后垣而亡楊雄解嘲士㦯鑿)¶
　(坏以遁又管寧見公孫度語惟經典/不及世事乃因土為廬鑿坏為室)¶
俗逺風塵隔春還初服遲林疑中散地人似上皇時芳¶
杜湘君曲幽蘭楚客詞山中有春草長似寄相思¶
　(嵇康隠于竹林後為中散大夫陶淵明夏月髙卧北/窻之下清風徐至自謂羲皇上人屈原作湘君曲為)¶