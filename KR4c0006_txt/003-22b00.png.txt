　(公故云紫宸台燿爕諧皆和/也愛日徳星俱見宋之問篇)¶
若乃識度宏逺器宇疏通明允篤誠盛業隆於后土惠¶
和忠肅𤣥功格於上天則伊陟謝其緝熙巫咸慚其保¶
乂¶
　(春秋傳季孫行父曰昔髙陽氏有才子八人蒼舒隤/&KR2234;擣㦸大臨龍降庭堅仲容叔逹齊聖廣淵明允篤)¶
　(誠天下謂之八愷髙辛氏有才子八人伯奮仲堪叔/獻季仲伯虎仲熊叔豹季貍忠肅恭懿宣慈惠和天)¶
　(下謂之八元此十六族也世濟其美晉起居註云太/保衛瓘明允篤誠有匪躬之志書君奭篇公曰君奭)¶
　(我聞在昔成湯既受命時則有若伊尹格於皇天在/太甲時則有若保衡在大戊時則有若伊陟臣扈格)¶