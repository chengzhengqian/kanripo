蕭縣尉柳晃耿介之士也道合則金蘭若膠漆情異則¶
軒冕猶埃塵片善可嘉朝聞甘於夕死一諾猶重黄金¶
賤於白圭¶
　(蕭古國名唐為蕭縣屬徐州今因之楚辭九辨負左/右之耿介朱子註耿介剛勇之意離騷彼堯舜之耿)¶
　(介兮况遵道而得路董子士不遇賦末俗以辨詐而/期通兮貞士耿介而自束文選序耿介之意既傷註)¶
　(忠烈也易曰二人同心其利斷金同心之言其臭如/蘭蔡邕郭有道碑師友之義穆如金蘭後漢雷義字)¶
　(仲公陳重字景公相與為友順帝時義舉茂才讓於/重刺史不聼義遂佯狂不應命後同舉孝亷俱拜尚)¶
　(書郎時人為之語曰膠漆雖堅不如雷與陳史記曹/邱生揖李布曰楚人得黄金百斤不如得季布一諾)¶