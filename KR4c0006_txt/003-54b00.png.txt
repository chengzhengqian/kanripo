若乃峯秀學山列三墳而仰止瀾清筆海委九流以朝¶
宗登小魯之巖辨練光於亂馬臨大吳之國識寶氣於¶
連牛垂秋實於翰林絢春花於文苑清規湛秀照月旦¶
而雕談素論凝𤣥開夜光於妙辨¶
　(峯秀學山十句見太常伯啟汝南許劭與兄靖有髙/名好共覈論鄉黨人物每月輙更其題品故汝南俗)¶
　(有月旦評焉嘗為郡功曹府中莫不改操飭行曹操/往問之曰我何如人劭鄙之不荅操刼之劭曰子治)¶
　(世之能臣亂世之奸雄操喜而去雕談見逰/陀山寺詩夜光見螢火賦又見太常伯啟)¶
既而業成麟角引茅茹而彈冠道映鳳池映桃花而曳¶