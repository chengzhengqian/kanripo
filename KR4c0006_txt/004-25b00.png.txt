　(土崩瓦解言秦國敗壊若土宇崩頺衆瓦解散也本/徐樂上書曰陳渉起窮巷奮棘矜偏袒大呼天下從)¶
　(風其故何也由民困而主不恤下怨而上不知俗巳/亂而政不修此三者渉之所以為資也此之謂土崩)¶
　(吳楚之國號皆萬乗威足嚴其境内財足勸其士民/然不能西攘尺寸之地而身為禽者其故何也先帝)¶
　(之徳未衰而安土樂俗之民衆故諸侯無境外之助/此之謂瓦解土崩又見下篇詩苕之華其葉青青註)¶
　(苕即今之凌霄花附於喬木之上華黄赤色雖榮不/久也梟首死者罪大斬而懸之以示衆如梟鳥之宿)¶
　(而首倒懸也梁邱遲與陳伯之書曰部落擕離酋豪/猜貳方當繫頸蠻邸懸首藁街而將軍魚遊於沸鼎)¶
　(之中燕巢於飛幕之上不亦惑乎楚圍宋華元夜登/子反之牀而起之曰敝邑易子而食析骸而爨城下)¶
　(之盟有以國敝而不能從也子反懼退三/十里而與之盟註骸骨也謂以骨為薪也)¶