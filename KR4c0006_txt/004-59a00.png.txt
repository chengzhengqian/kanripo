伏奉恩㫖令通状自叙所能某本江東布衣也幸屬大¶
鑪貞觀合璧光輝易彼上農叨兹下秩于今三年矣¶
　(大鑪見李少常啟貞觀見大常伯啟漢書堯時五曜/如連珠日月如合璧東方朔戒子書飽食安歩以仕)¶
　(易農南史袁昻拒梁武及梁武簒反官之昂啟謝曰/臣東國賤人學行何取既殊鴻鴈直木固無結綬彈)¶
　(冠徒籍羽儀易農就仕任昉為范雲讓吏部封侯表/臣本諸生家承素業門無富貴易農而仕叨辱任也)¶
　(下秩卑/官也)¶
然而進不能談社稷之務立事寰中退不能掃丞相之¶
門買名天下徒以黄離元吉白賁幽興沐少海之波瀾¶