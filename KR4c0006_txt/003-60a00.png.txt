幼辨羝羊演飛龍之秘䇿夙談孔雀對家禽之麗詞赤¶
野浮衒價之光珠胎瑩色丹穴悟來儀之迅鳳彩含姿¶
靈襟轉璧絢逸照於蘭池神府驚蘋韻清音於桂浦談¶
叢散馥韞餘氣於九蘭筆海流濤駭洪波於八水綰銅¶
麟甸制錦鳬郊化洽下車恩孚攬轡徳聲含詠仁風飄¶
十地之雄道化編謡惠露灑三天之渥狎中牟之馴雉¶
豈懼驍媒驚重泉之瑞鸞非闗照舞¶
　(季康子浚井得土怪若狗以問孔子對曰以丘所聞/羊也丘聞之木石之怪夔罔閬水之怪龍罔象土之)¶