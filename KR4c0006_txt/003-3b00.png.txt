　(赤雀丹書吕氏春秋云文王見火鳥啣丹書集于周/舍故色尚赤又左傳裴豹欲焚丹書晏子春秋公逰)¶
　(于紀得金壺中丹書曰食魚無反惜民力也勿乗駑/馬去不肖也漢書髙祖定天下封功臣申以丹書之)¶
　(信此丹書又一丹書也顔延年赭白馬賦聞王㑹之/阜昌知函夏之充牣註周書王㑹曰成周之㑹鄭𤣥)¶
　(曰王城既成大㑹諸侯及四夷也唐太宗時顔師古/進王㑹圖本此封禪書江淮之間一茅三脊所以為)¶
　(籍禹貢所謂包匭菁茅是也註菁茅有刺而三脊封/禪用以籍土祭祀用以縮酒齊桓責楚亦曰爾貢包)¶
　(茅不入王祭不供無以縮酒/五雲見白雲抱幽石題註)¶
既而輯總章之舊文紹辟雝之故事非煙翼較移玉輦¶
於梁隂若月乗輪秘金繩於岱巘¶