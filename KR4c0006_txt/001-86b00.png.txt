影含流動浮香隔岸通金翹徒可泛玉斚竟誰同¶
　(秀出也榮也茂也楚詞采三秀于山間註芝草也文/選煌煌靈芝一年三秀又趙臺與稽喜書吾子植根)¶
　(芳苑櫂秀清流布䈎華崖飛藻雲墀宋蘇彦秋夜長/賦貞松隆冬以擢秀金菊吐翹以凌霜晉袁山崧菊)¶
　(詩靈菊植幽崖擢穎凌寒颷說苑曰十歩之澤必有/芳草晉傅𤣥菊賦販之者長壽食之者通神孫楚菊)¶
　(花賦飛金英以浮㫖酒握翠葉以振羽儀金/翹玉斚皆借菊言之也金翹見司馬樓篇)¶
　　詠雪¶
龍雲玉葉上鶴雪瑞花新影亂銅烏吸光銷玉馬津含¶
輝明素篆隠迹表祥輪幽蘭不可儷徒自繞陽春¶