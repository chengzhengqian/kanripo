値風颷折坐為波浪衝摧殘空有恨擁腫遂無庸渤海¶
三千里泥沙幾萬重似舟飄不定如梗泛何從仙客終¶
難託良工豈易逢徒懷萬乘器誰為一先容¶
　(爾雅八尺曰尋倍尋曰常四尺曰仞書為山九仞顔/師古孔安國皆以八尺為仞巴咸鄭康成以七尺為)¶
　(仞應劭漢書註以五尺六寸為仞晋書契寒松而立/節呉書王蠋建寒松之節莊子逍遥篇惠子謂莊子)¶
　(曰吾有大樹人謂之樗其大枝擁腫而不中繩墨其/小枝巻曲而不中規矩立之塗匠者不顧今子之言)¶
　(大而無用衆所同去也莊子曰子有大樹患其無用/何不樹之于無何有之鄉廣漠之野徬徨乎無為其)¶
　(側逍遥乎寢卧其下不夭斤斧物無害者無所可用/安所困苦哉山海經東海之别有渤海南海之别有)¶