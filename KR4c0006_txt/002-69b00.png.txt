　(覆以布被賀怨曰何用故人富貴為脱粟布被我自/有之怒而去語人曰宏身服貂蟬衣麻枲内厨五鼎)¶
　(外膳一殽其儉詐也宏聞之/慚曰寧逢惡賔不逢故人)¶
故人有堙淪新知無意氣灰死韓安國羅傷翟廷尉¶
　(韓安國事見螢火/翟廷尉見髙四篇)¶
已矣哉歸去來馬卿辭蜀多文藻楊雄仕漢乏良媒三¶
冬自矜成足用十年不調幾邅㢠廻¶
　(歸去來見寒夜獨坐司馬相如字長卿蜀人揚雄字/子雲亦蜀人仕漢成帝官不過郎中位不過執㦸后)¶
　(附新莽為大夫張釋之為騎郎十/年不得調三冬足用見高四篇)¶