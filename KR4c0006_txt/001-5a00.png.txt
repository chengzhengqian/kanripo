　(禹穴在㑹稽之誤此蕭縣/乃言㑹稽地者借用之也)¶
昔漢臣忠烈窮井飛於一言姜婦孝思潛波移於七里¶
静惟陳迹彼亦何人¶
　(後漢書耿恭為戊己校尉以踈勒城旁有澗水可固/引兵據其地匈奴來攻絶其汲道恭穿井城中十五)¶
　(丈不得水嘆曰昔貳師㧞刃刺山而泉湧乃整衣拜/井水泉奔出揚以示敵驚以為神遂引去姜詩至孝)¶
　(妻龎盛之女母嗜魚鱠夫婦嘗力作供膾母性又不/能獨食呼隣母共之母好飲江水去舍六七里妻泝)¶
　(流而汲值風雪不時至詩責遣之妻依隣母紡績市/珍味潛遺姑詩聞追還妻舍側忽有湧泉味如江水)¶
　(旦復出二鯉以供/二母陳迹舊迹也)¶