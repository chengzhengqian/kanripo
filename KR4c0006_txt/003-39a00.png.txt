伏惟公騰瀾浴景濬靈𣲖以含珠擢幹捎雲翊孤巖而¶
聳桂崇基疊秀匡霸道於周盟茂緒聮輝賛文場於漢¶
戚偉龍章之秀質騰孔雀之俊年叶鳳彩於英姿辨蟾¶
精於昔日靈臺宏逺馳霄練於霜鐔册府幽深絢朝虹¶
於璧渚心波湛漢泳魄灘於黄陂情岳干天韞風雲於¶
稽巘龍津共濟競欣登御之車蕪室欽賢必擁澄清之¶
轡鬱文條而擢彩藻逸潘花曄詞鋒而衒價光浮衛玉¶
　(騰瀾浴景指水中之珠言之捎音稍周禮輪人以具/圍之扐捎其藪如末義含珠聳桂俱見髙四篇盟始)¶