　(臣聞克敵必示子孫以無忘武功楚子曰明王伐不/敬取鯨鯢而封之以為大戮於是乎有京觀今罪無)¶
　(所而民皆盡忠以死君命又何以為/京觀乎註積尸封土其上謂之京觀)¶
惟賊帥夸千未悟傾巢之兆敢懐距轍之心獨率馬軍¶
平川轉鬭驚塵亂起六合為之寢光殺氣相稽四溟由¶
是變色¶
　(距轍見前篇螳怒註晉趙景真與嵇茂齊/書或乃逥颷狂厲白日寢光四溟四海也)¶
副總管李大志忠惟殉國義則㤀軀臨危而貞節逾明¶
制敵而神機獨逺丹誠自守雖九死其如歸白刃交前¶