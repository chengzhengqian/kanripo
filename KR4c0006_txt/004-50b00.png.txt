　(褘之武承嗣同三品/武承嗣元爽子也)¶
嗚呼霍子孟之不作朱虚侯之已亡燕啄皇孫知漢祚¶
之將盡龍漦帝后識夏庭之遽衰敬業皇唐舊臣公侯¶
冢子奉先君之遺訓荷本朝之厚恩宋㣲子之興悲良¶
有以也袁君山之流涕豈徒然哉¶
　(霍光字子孟受漢武帝遺詔輔昭帝昭帝崩立昌邑/王昌邑王無道廢之立宣帝朱虚侯劉章漢齊王肥)¶
　(之子年二十有氣力忿劉氏不得職嘗侍燕吕后令/為酒吏章請以軍法行酒為耕田歌曰深耕溉種立)¶
　(苗欲疏非其種者除而去之太后黙然頃之諸吕一/人醉亡酒章追斬之還報左右大驚后業巳許其軍)¶