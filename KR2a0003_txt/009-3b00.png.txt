(其炎反元命包云鈎衿兩星以閑防/神府闓舒為主鈎距以備非常也)左角李右角將(李/即)¶
(理理法官也故元命包云左角理物以起右角將/帥而動又石氏云左角為天田右角為天門也)大角¶
天王帝廷(按援神契云大角為坐/候宋均云坐帝坐也)曰攝提(按元命包云/攝提之為言)¶
(提擕也言提斗擕/角以接於下也)亢為疏廟(元命包曰亢四星為廟廷/又文耀鈎為疏廟宋均以)¶
(為疏外也廟/或為朝也)氐為天根(爾雅云天根氐也孫炎以為角/亢下繫於氐若木之有根也)¶
主疫(宋均云疫病也三月榆莢落故主疾疫也然/此時物雖生而日宿在奎行毒氣故有疫也)尾為¶
九子(宋均云屬後宫場故得兼子子必九者取尾有九/星也元命包云尾九星箕四星為後宫之場也)¶
箕為敖客(宋均云敖調弄也箕以簸揚調弄象/也箕又受物有去去來來客之象也)曰口舌¶