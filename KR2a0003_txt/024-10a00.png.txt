(是榆谷/舊塞也)破符離(晉灼云二王號崔/浩云漠北塞名)裨王十人(賈逵云裨/益也小顔)¶
(云裨王小王也若/裨將然音頻移反)立號而歸(按謂立大将軍/之號令而歸)傅校獲王¶
(顔祕監云傅領也五百人/謂之校以致克㨗而獲王)合騎侯(按非邑地而以戰功/為號謂以軍合驃騎)¶
(故云合騎若冠/軍從驃然也)出窳渾(音庾服䖍云塞名徐廣云在/朔方漢書作窴渾窴音田也)搏¶
戰獲王(上音博搏擊也小顔同今/史漢本多作傳猶轉也)南窌侯(徐音匹教反/韋昭云縣名)¶
(或作窖音子校反與/穴下卯並音匹教反)周霸(徐廣云儒生也按郊祀志/議封禪有周霸故知也)剽¶
姚(上音匹遥反下音遥大顔按荀悦漢紀作票/鷂票鷂勁疾之貌上音頻妙反下音弋召反)斬捕首¶
虜過當(按小顔云計其所將人數則捕首虜為多過於/所當也一云漢軍亾失者少而殺獲匈奴數多)¶