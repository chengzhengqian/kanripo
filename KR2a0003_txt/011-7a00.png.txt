(作英六皆通然蓼六皆咎繇之後也據系本二國皆偃/姓故春秋文五年左傳云楚人滅六臧文仲聞六與蓼)¶
(滅曰臯陶庭堅不祀忽諸杜預曰蓼與六皆咎繇後地/理志云六安故國臯陶後偃姓為楚所滅又僖十七年)¶
(齊人徐人伐英氏杜預又曰英六皆臯陶後國/名是有英蓼實未能詳或者英後改號曰蓼也)伯翳之¶
後為秦(秦祖伯翳解者以翳益則一人今言十一人叙/伯翳而又别言垂益則是二人也且按舜本紀)¶
(叙十人無翳而有彭祖彭祖亦墳典不載未知太史公/意如何只恐誤然據秦本紀叙翳之功云佐舜馴調鳥)¶
(獸與舜典命益作虞若予上下草木鳥獸/不同則為一人必矣今未詳其所由也)五人之後皆¶
至帝王(舜禹身為帝王其稷契/及翳則後代為帝王也)滕薛騶(滕不知本封葢/軒轅氏子有滕)¶
(姓是其祖也後周封文王子錯叔繡於滕故宋忠云今/沛國公丘是滕國也薛奚仲之後任姓葢夏殷所封故)¶