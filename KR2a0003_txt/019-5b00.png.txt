彗(按彗帚也謂為之掃地以衣擁帚而/却行恐塵埃之及長者所以為敬也)作主運(按劉向/别録云)¶
(鄒子書有/主運篇)孟軻困於齊梁同乎哉(按仲尼孟子法先王/之道行仁義之化且)¶
(菜色困窮而鄒衍執詭怪熒惑諸/侯其見禮重如此可為長太息哉)梁惠王謀攻趙孟軻¶
稱太王去邠(今按孟子太王去邠是軻對滕文公/語今云梁惠王謀攻趙與孟子不同)持方¶
枘欲内圜鑿(按方枘是筍也圜鑿是孔也謂工人斲木/上方筍而内之圜孔不可入也故楚詞云)¶
(以方枘而内圜鑿吾固知其鉏鋙而不入是也謂戰/國之時仲尼孟軻以仁義于聖主猶方枘圜鑿然)儻¶
亦有牛鼎之意乎(按吕氏春秋云函牛之鼎不可以烹/雞是牛鼎言衍之術迂大儻若大用)¶
(之是有牛鼎之意而譙周亦云/觀太史公此論是其愛竒之甚)齊之稷下先生(稷下齊/之城門)¶