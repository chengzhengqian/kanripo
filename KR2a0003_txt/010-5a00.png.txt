(𦵏王于郟謂/之郟敖也)注入棘櫟麻(杜預注彼云皆楚東鄙邑譙/國酇縣東北有棘亭汝陰新)¶
(蔡縣東北有櫟亭故解者以/麻即襄城縣故麻城是也)至雩婁(昭五年左傳曰楚/子使沈尹射待命)¶
(於巢薳啟彊待命於雩/婁今直言至雩婁略耳)餘祭卒(春秋襄二十九年經曰/閽殺呉子餘祭左傳曰)¶
(呉人伐越獲俘焉以為閽使守舟呉子餘祭觀舟/閽以刀殺之公羊傳曰近刑人則輕死之道是也)王餘¶
昧二年楚公子棄疾殺靈王(據春秋即昧之十五年也/昭十三年經曰夏四月楚)¶
(公子比自晉歸干楚弑其君䖍于乾谿楚公子棄疾殺/公子比左傳具載以詞繁不録公子比棄疾皆靈王弟)¶
(也比即子干也靈王公子圍也即位後易名為䖍棄疾/即位後易名熊居是為平王史記以平王遂有楚國故)¶
(曰棄疾弑君春秋以子干已為王/故曰比殺君彼此各有意義也)王僚二年(計僚元年/當昭十六)¶