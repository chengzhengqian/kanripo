皇既歿胡亥極愚酈山未畢復作阿房以遂前策云凡¶
所為貴有天下者肆意極欲大臣至欲罷先君所為誅¶
斯去疾任用趙髙痛哉言乎人頭畜鳴不威不伐惡不¶
篤不虚亡距之不得留殘虐以促期雖居形便之國猶¶
不得存子嬰度次得嗣冠玉冠佩華紱車黄屋從百司¶
謁七廟小人乗非位莫不怳忽失守偷安日日獨能長¶
念却慮父子作權近取於户牖之間竟誅猾臣為君討¶
賊髙死之後賔婚未得盡相勞餐未及下咽酒未及濡¶