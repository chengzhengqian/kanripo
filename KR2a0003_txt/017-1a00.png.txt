欽定四庫全書¶
　史記索隠卷十七¶
　　　　　　　　　　　　唐　司馬貞　撰¶
伯夷列傳第一(列傳者謂叙列人臣事跡/令可傳於後世故曰列傳)¶
詩書雖缺(按孔子系家稱古詩三千餘篇孔子刪三百/五篇為詩今亡五篇又書緯稱孔子求得黄)¶
(帝𤣥孫帝魁之書迄秦穆公凡三千三百三十篇乃刪/以一百篇為尚書十八篇為中候今百篇之内見亡四)¶
(十二篇是詩書/又有缺亡也)然虞夏之文可知也(按尚書有堯典舜/典大禹謨備言虞)¶
(夏禪讓之事故云/虞夏之文可知也)天下重器(言天位者是王者之重器/故莊子云天下大器是也)¶