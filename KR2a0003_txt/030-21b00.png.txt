(胥已下出帝王代紀然雷澤澤名即舜所漁之/地在濟隂其成紀亦地名  按天水有成紀縣)有聖徳¶
仰則觀象於天俯則觀法於地旁觀鳥獸之文與地之¶
宜近取諸身逺取諸物始畫八卦以通神明之徳以類¶
萬物之情造書契以代結繩之政於是始制嫁娶以儷¶
皮為禮(按譙周古史考伏犧制/嫁娶以儷皮為禮也)結網罟以教佃漁故曰¶
宓犧氏(按事出漢書/厯志宓音伏)養犧牲以庖犧有龍瑞以龍紀官¶
號曰龍師作二十五絃之瑟木徳王注春令故易稱帝¶
出于震月令孟春其帝太皥是也(按位在東方像日之/明故稱太皥皥明也)¶