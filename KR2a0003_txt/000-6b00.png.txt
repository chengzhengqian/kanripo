略抵捂者依違不悉辯也(裴氏言今或依違不復更辯/明之也按周公世家序傳曰)¶
(依之違之周/公綏之也)愧非胥臣之多聞(晉大夫曰季名曰胥臣/按國語稱晉文公使趙)¶
(衰為卿辭曰欒枝貞慎先軫有謀胥臣多聞皆可以為/輔又胥臣對文公黄帝二十五子及屯豫皆八等事是)¶
(多聞/也)子産之博物(鄭卿公孫僑字子産按左氏傳子産/聘晉言晉侯之疾非實沈臺駘之祟)¶
(乃説飲食哀樂及内官不及同姓則能/生疾晉侯聞子産之言曰博物君子也)妄言末學蕪穢¶
舊史豈足以闗諸畜徳庶賢無所用心而已(闗預也畜/徳謂積徳)¶
(多學之人也裴氏謙言已今此集解豈足闗預於積學/多識之士乎正是冀望聖賢勝於飽食終日無所用心)¶
(愈於論語不有博/奕者乎之人耳)¶