説者皆曰魏以不用信陵云云雖得阿衡之徒曷益乎¶
(按譙周曰以予所聞所謂天之亡者有賢而不用也如/用之何有亡哉使紂用三仁周不能王況秦虎狼乎)¶
韓系家第十五¶
韓之先與周同姓(按左氏傳云邘晉應韓武之穆是武/子之子故詩稱韓侯出祖是有韓而)¶
(先滅今據此文云其後裔事晉封于韓原曰韓武子則/武子本是韓侯之後晉又封之於韓原即今之馮翊韓)¶
(城是也然按系本及左傳舊説皆謂韓萬是曲沃桓叔/之子即是晉之支庶又國語叔向謂韓宣子能修武子)¶
(之徳起再拜謝曰自桓叔已下嘉吾子之賜亦言桓叔/是韓之祖也今以韓侯之後别有桓叔非闗曲沃之桓)¶
(叔如此則與太史/公之意亦有違)武子後三世(系本云萬生賕伯賕伯/生定伯簡簡生輿輿生)¶