史記集解序¶
班固有言曰(固撰漢書作司馬遷傳評其作史記所採/之書兼論其得失故裴駰此序先引之為)¶
(説也按固字孟堅扶風人後漢明帝時仕至中/䕶軍祖穉廣川太守父彪徐令續太史公書也)司馬遷¶
據左氏國語(仲尼作春秋經魯史左丘明作傳合三十/篇故曰左氏傳國語亦丘明所撰上起周)¶
(穆王下迄敬王其諸侯之事起/魯莊公迄春秋末凡二十一篇)采世本戰國策(劉向云/世本古)¶
(史官明於古事者之所記也録黄帝已來帝王諸侯及/卿大夫系諡名號凡十五篇也戰國策髙誘云六國時)¶
(縱横之説也一曰短長書亦曰國事劉向撰為三十三/篇名曰戰國策按此是班固取其後名而書之非遷時)¶
(已名戰/國策也)述楚漢春秋(漢太中大夫楚人陸賈所撰紀項/氏與漢髙祖初起及説惠文間事)¶