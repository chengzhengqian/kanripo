太史公古之良史也家承二正之業人當五百之運兼¶
以代為史官親掌圖籍慨春秋之絶筆傷舊典之闕文¶
遂乃錯綜古今囊括記録本皇王之遺事採人臣之故¶
實爰自黄帝迄于漢武歴載悠邈舊章罕補漁獵則窮¶
於百氏筆削乃(一多/咸字)成於一家父作子述其勤至矣然¶
其叙勸襃貶頗稱折衷後之作者咸取則焉夫以首創¶
者難為功因循者易為力自左氏之後未有體制而司¶
馬公補立紀傳規模别為書表題目莫不本紀十二象¶