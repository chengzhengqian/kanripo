欽定四庫全書¶
　史記索隠卷一¶
　　　　　　　　　　　唐　司馬貞　撰¶
五帝本紀第一(紀者記也本其事而記之故曰本紀又/紀理也絲縷有紀而帝王書稱紀者言)¶
(為後代/綱紀也)¶
黄帝(按有土徳之瑞土色黄故稱黄帝猶神農火徳王/而稱炎帝然也此以黄帝為五帝之首葢依大戴)¶
(禮五帝徳又譙周宋均亦以為然而孔安國皇甫謐帝/王代紀及孫氏注系本並以伏犧神農黄帝為三皇少)¶
(昊髙陽髙辛唐虞為五帝注號有熊者以其本是有能/國君之子故也亦號軒轅氏皇甫謐云居軒轅之丘因)¶