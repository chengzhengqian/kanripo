(也游從也行也俠挾也持也言能相從/游行挾持之事又曰同是非曰俠也)述貨殖則崇執¶
利而羞貧賤此其所蔽也然自劉向揚雄博極羣書皆¶
稱遷有良史之才服其善序事理辯而不華質而不俚¶
(俚音里劉徳曰俚即鄙也崔浩云世有鄙俚/之語則俚亦野也俗也不俚謂詞不鄙樸也)其文直其¶
事核不虚美不隠惡謂之實録駰以為固之所言世稱¶
其當雖時有紕繆(紕音疋之反紕猶錯也亦作悂字書/云織者兩絲同齒曰悂繆亦與謬同)¶
實勒成一家總其大較(較音角較猶略也則/大較猶言大略也)信命世之¶
宏才也(按孟子云五百年生一賢其間必有名世者趙/岐曰名世次聖之才物來能名正一世者生於)¶