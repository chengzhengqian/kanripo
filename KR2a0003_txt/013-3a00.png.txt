(其説又同則裴駰/之解得其㫖矣)孟姚也(孟姚呉廣女也廣舜之後故/上文云余思虞舜之勲故命)¶
(其胄女孟姚以配而七代之孫是已然舜後封虞在河/東太陽山西上虞城是亦曰呉城虞呉音相近故舜後)¶
(亦姓呉非獨太/伯虞仲之裔)錯臂(錯臂亦文身謂以丹青錯畫其臂/孔衍作右臂左衽謂右袒其臂也)¶
使紲謁之叔(為/句)甌越之人(劉氏云今珠崖儋耳/謂之甌人是有甌越)三胡(林/胡)¶
(樓煩東胡/是三胡也)且服奇者志淫(按鄒魯好長纓是奇服非其/志皆淫僻也而有孔門顔冉)¶
(之屬豈是/無奇行哉)俗僻者人易(言方俗僻處山谷而人皆改易/不通大化則是呉越無秀士何)¶
(得有延州來及/大夫種之等)至寜葭(一作蔓葭縣/名在中山)而籍之(籍録也謂/當時即記)¶
(録書之/於籍)二十五年恵后卒(按謂武靈之前后太子章之/母恵文王之嫡母也恵后卒)¶