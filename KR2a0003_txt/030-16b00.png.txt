手而不言斯未可謂通其學也今輒採按今古仍以裴¶
為本兼自愚管伸為之注號曰小司馬史記然前朝顔¶
師古止注漢史今竝謂之顔氏漢書貞雖位不逮顔公¶
既補舊史兼下新意亦何讓焉¶
三皇本紀第一¶
太史公作史記古今君臣宜應上自開闢下迄當代以¶
為一家之首尾今闕三皇而以五帝為首者正以大戴¶
禮有五帝徳篇又帝系皆叙自黄帝已下故因以五帝¶