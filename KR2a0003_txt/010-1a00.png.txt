欽定四庫全書¶
　史記索隠卷十¶
　　　　　　　　　　　　唐　司馬貞　撰¶
呉太伯系家第一(系家者系諸侯代系也言其下及子/孫常有國故孟子曰陳仲子齊之系)¶
(家又董仲舒曰王者封諸侯/非官之也得以代為家也)¶
呉太伯(國語曰黄池之會晉定公使謂呉王夫差曰夫/命圭有命固曰呉伯不曰呉王是呉本伯爵也)¶
(按范寗解論語曰太者善大之稱伯者長也周太王之/元子故曰太伯稱仲雍季歴皆以字配名則伯亦是字)¶
(又是爵但其名/史籍先闕耳)弟仲雍(伯仲季是兄弟次第之字若表/徳之字意義與名相符則系本)¶