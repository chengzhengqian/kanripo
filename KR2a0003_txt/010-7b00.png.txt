夫椒(賈逵云越地葢近得之然其地闕不知所在杜預/以為太湖中椒山非戰所夫椒山不得為一且夫)¶
(差以報越為志又伐越當在越地何乃不離/呉境近在太湖中又按越語云敗五湖也)棲於會稽¶
(鳥所止宿曰棲越為呉敗依託於山林/故以鳥棲為喻左傳作保國語作棲)大夫種(大夫官/也種名)¶
(也呉越春秋以為種姓文/而劉氏云姓大夫非也)有過氏(過音戈寒浞之子澆/所封國也猗姓國晉)¶
(地道記曰東萊掖縣有過/鄉北有過城古過國也)斟灌斟尋注夏同姓(賈氏據/系本而)¶
(知也按地理志北海夀光縣應劭曰古斟灌亭是也/平夀縣復云故北㘰尋禹後今㘰城也然㘰與斟同)注¶
有仍國名(未知其國所在春秋經桓五年天王使仍叔/之子來聘穀梁經傳並作任叔仍任聲相近)¶
(或是一地甫吕虢郭之類按地/理志東平有任縣葢古仍國)使人誘之(左傳云使女/艾諜澆遂滅)¶