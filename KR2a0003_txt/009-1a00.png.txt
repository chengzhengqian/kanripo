欽定四庫全書¶
　史記索隠卷九¶
　　　　　　　　　　　　唐　司馬貞　撰¶
天官書第五(按天文有五官官者星官也星厯有/尊卑若人之官曹列位故曰天官)¶
中宫(姚氏按春秋元命包云宫之為言宣也宫氣立精/為神垣又文耀鉤曰中宫大帝其精北極星含元)¶
(出氣流精/生一也)天極星(按爾雅北極謂之北辰又春秋合誠/圖云北辰其星五在紫㣲中楊泉物)¶
(理論云北極天之中陽氣之北極也極南為太陽極北/為太陰日月五星行太陰則無光行太陽則能照故為)¶
(昏明寒暑/之限極也)其一明者太一常居(按春秋合誠圖云紫㣲/大帝室太一之精也)¶