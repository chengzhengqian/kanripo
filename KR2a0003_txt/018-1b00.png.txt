(老子及公綽已上/皆孔子同時也)注大戴禮記(按戴徳撰禮號曰大戴/禮合八十五篇其四十)¶
(七篇亡見今存者有三十八篇今裴氏所引在衛將軍/篇孔子稱祈傒對晉平公之辭唯舉銅鞮介山二人行)¶
(耳/)蘧伯玉(按大戴禮又云外寛而内直自娱於隠括之/中直已而不直人汲汲于仁以善存亾葢蘧)¶
(伯玉之/行也)老萊子(大戴記又云徳恭而行信終日言不在/悔尤之内貧而樂也葢老萊子之行也)¶
晏平仲(大戴記曰君擇臣而使之臣擇君而仕之/有道順命無道衡命葢晏平仲之行也)栁下¶
惠(大戴記又云孝恭慈仁允徳圖/義約貨亡怨葢桞下惠之行也)銅鞮(地理志縣/名屬上黨)顔囘¶
年二十九髪白蚤死(按家語亦云年二十九而髪白三/十二而死王肅云此久逺之書年)¶
(數錯誤未可詳也挍其年則顔囘死時孔子年六十一/然則伯魚年五十先孔子卒時孔子且七十也今此為)¶