顓孫師陳人(鄭𤣥目録陽城人/陽城縣名屬陳郡)曾參南武城人(按武城/屬魯當)¶
(時魯更有北武/城故言南也)澹臺滅明南遊至江(按今吳國東南有/澹臺湖即其遺跡)¶
(所/在)以貌取人失之子羽(按家語子羽有君子之容而行/不勝其貌而上文云滅明狀貌)¶
(甚惡則以子羽形陋也今此孔子云/以貌取人失之子羽與家語正相反)宓不齊(家語云魯/人字子賤)¶
(少孔子四十九嵗/此云三十不同)賢不齊者五人(按家語云不齊所父/事者三人所兄事者)¶
(五人所友者十/一人不同也)原憲(鄭𤣥云魯人家語宋/人少孔子三十六嵗)原憲遂亡(家/語)¶
(云隠/居衞)公冶長齊人(家語云魯人名萇字/子長范寗云字子芝)南宫括字子容¶
(家語作南宫縚按其人是魯孟僖子/之子仲孫閲也葢居南宫因姓焉)公晳哀字季次(家/語)¶