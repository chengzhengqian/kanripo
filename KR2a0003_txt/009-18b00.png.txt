(没印帝畏惡故殺之風俗通亦云然顧𦙍按武帝集帝/與子侯家語云道士皆言子侯得仙不足悲此説是也)¶
填星(樂産包愷竝作旗星旗星即徳星符瑞/圖云旗星之極芒艷如旗本亦作旗也)作益延夀¶
觀(小顔以為作夀益延夀二館按漢/武故事云作延夀觀髙三十丈)作通天莖臺(按漢/書竝)¶
(無莖字/疑衍也)五寛舒之祠官(按郊祀志云祠官寛舒議祠后/土為五壇故謂之五寛舒祠官)¶
(也/)¶
河渠書第七¶
禹抑鴻水(抑音憶然抑者遏也洪水滔天故禹遏之不/令害人也漢書溝洫注作堙堙抑皆塞之也)¶
乗毳(字亦作毳同音昌芮反注以撮/子芮反又子絶反與蕝音同也)乃厮二渠(厮漢書/作釃史)¶