欽定四庫全書¶
　史記索隱卷二十五¶
　　　　　　　　　　　　唐　司馬貞　撰¶
匈奴列傳第五十二¶
曰淳維(張晏曰淳維以殷時奔北邉又樂彦括地譜云/夏桀無道湯放之鳴條三年而死其子獯粥妻)¶
(桀之衆妾避居北野隨畜移徙中國謂之匈奴其言夏/后苗裔或當然也故應劭風俗通曰殷時曰獯粥改曰)¶
(匈奴又服䖍云堯時葷粥周曰獫狁秦曰匈奴韋昭漢/曰匈奴葷粥其别名則淳維是其始祖盖與獯粥是一)¶
(也/)橐他(韋昭曰背肉似橐故云橐/也包愷音託他或作駞)驢驘(按古今注云驢/牡馬牝生驘)¶