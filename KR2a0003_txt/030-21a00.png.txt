右述贊之體深所不安何者夫叙事美功合有首末懲¶
惡勸善是稱褒貶觀太史公贊論之中或國有數君或¶
士兼百行不能備論終始自可畧申梗概遂乃頗取一¶
事偏引一奇即為一篇之贊將為龜鑑誠所不取斯亦¶
明月之珠不能無纇矣今竝重為一百三十篇之贊云¶
三皇本紀第二¶
太皥庖犧氏風姓代燧人氏繼天而王母曰華胥履大¶
人迹於雷澤而生庖犧於成紀虵身人首(按伏犧風姓/出國語其華)¶