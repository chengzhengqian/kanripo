子鄙衍𦵏衙武公立武公享國二十年居平陽封宫𦵏¶
宣陽聚東南(紀云𦵏平陽/初以人從死)三庶長伏其罪徳公立徳公¶
享國二年居雍大鄭宫生宣公成公繆公𦵏陽初伏以¶
御蠱(二年初伏本紀此已/下居𦵏絶不言也)宣公享國十二年居陽宫𦵏¶
陽(四年作/密畤)初志閏月成公享國四年居雍之宫𦵏陽齊¶
伐山戎孤竹繆公享國三十九年天子致霸𦵏雍繆公¶
學著人(著音宁又音貯著即宁也門屏之間曰宁謂/學於宁門之人故詩云俟我於著乎而是也)生¶
康公康公享國十二年居雍髙寢𦵏竘社生共公共公¶