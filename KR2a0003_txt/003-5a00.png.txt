髙祖本紀第八¶
姓劉氏(按髙祖劉累之後别食邑於范士會之裔留秦/不反更為劉氏劉氏隨魏徙大梁後居豐今言)¶
(姓劉氏者是左傳天子建徳因生以賜姓胙之土命之/氏諸侯以字為諡因以為族説者以為天子賜姓命氏)¶
(諸侯命族族者氏之别名也然則因生賜姓若舜生姚/墟以為姚姓封之於虞即號有虞氏是也若其後子孫)¶
(更不得賜姓即遂以虞為姓云姓虞氏今此云姓劉氏/亦其義也故姓者所以統繫百代使不别也氏者所以)¶
(别子孫之所出又系本篇言姓則在上言氏則在下/故五帝本紀云禹姓姒字契姓子氏棄姓姬氏是也)字¶
季(按漢書名邦字季此單云字亦又可疑按漢髙祖長/兄名伯次名仲不見别名則季亦是名也故項岱云)¶
(髙祖小字季即位易名邦後因諱/邦不諱季所以季布猶稱姓也)沛小沛(按漢改泗水/為沛郡治相)¶