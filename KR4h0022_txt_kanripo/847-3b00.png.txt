不移天府規摹紫極仍據皇圖下宇上棟務存卑儉右¶
平左墄聿遵制度朝夕正殿不别起於鴛鸞升降靈臺¶
豈更營於鳷鵲憂勞庶績矜育蒼生念兹在兹發於寤¶
寐棘林肺石特降皇情祝網泣辜深存寛簡非(一作非/疑作艸)¶
(古草字草/纓見慎子)纓知恥畫服興慙天無入牢之星地絶城牛¶
(一作/牢)之氣延閣廣内考集羣典石渠璧水闡揚儒業綴¶
五禮於将壞正六樂於已崩總章溺志之音太師咸功¶
之頌承華養德作貳東朝外正萬邦内𢎞三善兩離炳¶