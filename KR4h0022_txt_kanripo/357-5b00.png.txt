外以敗物兮内以諍羣排鬪善類兮譁駭披紛盗取民¶
食兮私已不分充嗛果腹兮驕傲驩欣嘉華美木兮碩¶
而繁羣披競齧兮枯株根毁成敗實兮更怒喧居民厭¶
苦兮號穹旻王孫兮甚可憎噫山之靈兮胡獨不聞猨¶
之仁兮受逐不校退優游兮惟徳是傚亷來同兮聖囚¶
禹稷合兮㐫誅羣小遂兮君子違大人聚兮孽無餘善¶
與惡不同鄉兮否㤗既兆其盈虛伊細大之固然兮乃¶
禍福之攸趋王孫兮甚可憎噫山之靈兮胡逸而居¶