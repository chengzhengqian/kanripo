毎深兢惕不謂聖恩推擇濫駕朱輪祿秩徒增詎施乳¶
哺之恵服命虚受寕興襦袴之謡况此州地極三湘俗¶
參百越左袵居椎髻之半可墾乃石田之餘曠牧守於¶
再秋彌驕獷俗代征賦於三郡重困疲人分災本出於¶
一時積弊遂逾於十稔撫安未易知法出而姦生子育¶
誠難懼力勞而功寡夙夜憂切不敢遑寧謹當宣布天¶
慈奉揚神化以日繫月儻或有成少裨愷悌之風因答¶
生成之造臣無任感恩隕越之至¶