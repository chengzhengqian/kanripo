　　　江亭寓目　　　　　　　　盧　拱¶
江郭帶林巒津亭倚檻㸔水風蒲葉戰沙雨鷺鷥寒晩¶
木初凋柳秋叢欲敗蘭哀猿自相呌鄉淚好無端¶
　　　題楊侍郎新亭　　　　　　劉　商¶
毗陵過柱史簡易在茅茨芳草和花種脩篁帶笋移逕¶
幽人未賞簷靜鷰初窺野客憐霜壁青松畫一枝¶
　　　題賈廵官林亭　　　　　　楊巨源¶
白鳥閒栖亭樹枝緑罇仍對菊花籬許詢本愛交禪侣¶