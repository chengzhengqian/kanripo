五運而陟崇髙歩三微而膺厯數天地人皇之立穪始¶
别洪荒唐虞夏帝之君尊漸詳文質姬水以推輪發號¶
烈山以斵耒増名然後仁被徳宣功昭業逺歴訪前古¶
兹為舊式我大唐受乾坤之睠命當㝢縣之謳歌奄有¶
黎蒸遂荒宸象應天皇帝陛下垂統御極截海披圖承¶
四業之休光握三靈之寳契虞舜蒸蒸之徳永錫羣方¶
周文翼翼之心其凝庶績驅齊民於仁夀致雅俗於醇¶
濃六府咸修五兵(一作/戎)不用航海梯山之客奉贄輸琛¶