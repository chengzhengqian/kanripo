　　　授宋𤣥爽司膳少卿制　　　李　嶠¶
勑朝請大夫守司僕少卿宋𤣥爽藝能詳洽局量優深¶
踐行不虧歴官著稱叅守僕正以表公勤可兼檢校司¶
膳少卿餘如故¶
　　　授張沛司膳少卿制¶
鸞臺新除齊州刺史張沛禮義髙族忠賢令緒才優識¶
通學敏詞贍實藴幹時之具雅懐在公之節絃歌出撫¶
亟動於謳謡符傳所經必聞於課最允稱衣冠之胄(一/作)¶