爵猳當(諸本/作得)禄合奴婢尚少始皇又當破驛馬生驛馬¶
三刑身尅驛馬法當望官不到金命正月生當絶下為¶
人無始有終老而彌吉今驗史記始皇乃是有始無終¶
老更彌凶唯違命生法合長夀計其崩時不過五十禄¶
命不驗二也又檢漢武故事武帝以乙酉之嵗七月七¶
日平旦時生亦當禄空亡下禄命書法無官爵唯向驛¶
馬尚隔四辰依禄命法少無官榮老而方盛今檢漢書¶
武帝即位年始十六末年己後户口減半禄馬不驗三¶