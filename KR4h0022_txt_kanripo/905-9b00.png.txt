實華夷輯睦皆承萬嵗之恩朝野歡娛咸奉千年之慶¶
乾封元年詔加眀威將軍本官如故大風遺孽叛換青¶
邱小水殘魂慿陵碧海率百官於文祖尚興彭蠡之師¶
㑹萬國於塗山猶有防風之戮是嵗也詔公為遼東道¶
行軍總管營雄(集作/軍營)對日兵氣横(集作/浮)天開玉堂而按¶
部坐金城而勒陣闕鞏之甲犀兕七重艅艎之舩舳艫¶
千里駕鼉梁於聖海秦皇息鞭石之威泛鼇鈎於仙洲¶
愚叟罷移(集作/㧞非)山之力然後風行電卷斬將屠城塞丹¶