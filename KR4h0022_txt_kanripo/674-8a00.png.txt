問政之原備矣未有能深思逺慮卓絶今古(集作/古今)如陛¶
下者也故賤臣不勝區區願竭固陋以聞見言之雖未¶
足對揚天休然或萬一有可觀者敢冒昧闕廷奏書以¶
聞伏惟皇太后陛下少加察焉臣聞之於師曰元氣者¶
天地之始萬物之祖王政之大端也天地之道莫大乎¶
隂陽萬物之尊莫大(新唐書/作靈)乎黔首王政之貴莫大(唐/書)¶
(作/先)乎安人故人安則隂陽和隂陽和則天地平天地平¶
則元氣正矣是以古先帝代見人之通於天也天之應¶