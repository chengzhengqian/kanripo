天壇之下有别墅焉太妃挈令之嗣王與女子子洎夫¶
族之叔妹未冠笄者與本族凋喪之遺無告者合而家¶
之居無生資勤儉自力仁以恤智以圖使夫饑待我粒¶
寒待我纊(一作/縷)婚姻宦學蒸嘗之禮待我以時嗣王年¶
甫及笄其所以導成慈訓者則以父嚴師教之道兼而¶
濟之于時天下晏然而事有將亂之兆太妃念嗣王之¶
壯必及經綸不患不貞患不更踐(一作/賤)不患不聞先王¶
之訓患不知下人之生卒以仲尼鄙事為教及其長也¶