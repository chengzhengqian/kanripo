楊氏子承之既冠有成人之道其明年四月不幸而夭¶
其外姻觧人(永本有/栁字)宗元為之慟且出涕噫是子也氣¶
淳以愿志專以強(集作/勤)確焉(集作/然)而直方吾未知其止¶
也作辭賦書論其言甚韙予方愛之謂可以為噐者故¶
不知慟且出涕况其親戚者乎凡天之生物也不類精¶
麄紛龎(永本作/龎亂)賢愚混同或逺而合或親而踈(集作/殊)然¶
則雖人之親戚亦將有不克知其美者若楊氏子者其¶
親戚皆賢咸得知之者也使之(集無/之字)知之徒以増其愁¶