　　　丞相孟夏禮(集作/祗)薦南郊紀獻十韻¶
　　　　　　　　　　　　　　　前　人¶
節應清和後郊宫事潔羞至誠聞上帝明徳祀圜&KR0960;雅¶
用陶匏器馨非黍稷流就陽陳盛禮匡國稱(集作/禱)鴻休¶
漸曉蘭凝露㣲凉麥弄秋夀山横紫閣瑞靄抱皇州外¶
肅通班序中懐納誓憂(集作中嚴/納慶憂)升(集作/奏)歌三酒備表¶
敬百神柔池碧将還鳳原清再問牛萬方瞻輔翊共賀¶
贊王猷¶