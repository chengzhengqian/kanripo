　　　送令狐相公赴太原　　　　前　人¶
六纛雙旌萬鐵衣并汾舊路滿光輝青衫書記何年去¶
紅斾將軍昨日歸詩作馬蹏随筆走獵酣鷹翅伴觥飛¶
北都莫作多時計再為蒼生入紫薇¶
　　　送令狐尚書赴東都留守　　前　人¶
翠華黄屋未東廵碧落青嵩付大臣地稱髙情多水竹¶
山宜閑望少風塵龍門即擬為遊客金谷先憑作主人¶
歌酒家家花處處莫空管領上陽春¶