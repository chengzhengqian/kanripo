食晏寢而已古語云動人以行不以言應天以實不以¶
文以陛下之明誠欲勵精為政不煩逺采(一作/求)上古之¶
術但及貞觀之初則天下幸甚昔賈誼為(一作/謂)漢文帝¶
云可慟(新唐書/作痛)哭及長太息者言當韓信王楚彭越王¶
梁英布王淮南之時使文帝即天子位必不能安又言¶
賴諸王年少傅相制之長大之後必生禍亂厯代以來¶
皆以誼言為是臣竊觀今諸將功臣陛下所與定天下¶
者皆仰稟成規備鷹犬之用無威畧振主如韓彭之徒¶