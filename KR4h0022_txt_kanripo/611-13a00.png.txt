秀觀其審曲靣勢負隂抱陽當九月而生聿符陽數挺¶
六莖之表遥叶樂章昭聖祚於天長返皇風於古始加¶
之氷霰奪色緇塵不染迎曉日而相鮮與秋雲(一作/空)而¶
共潔雖復晨敷者五競爽於丹田嵗秀者三擢榮於𤣥¶
圃以兹視彼奚其瑣碎臣姓忝宗枝任叨藩首(一作/守)揚¶
吹萬之化預禀陶鈞聳倍百之情寧忘肺腑¶
　　　為楊州李長史作千秋節進毛龜表(𤣥宗/)¶
　　　　　　　　　　　　　　　前　人¶