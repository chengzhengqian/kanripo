煙火萬里百姓乂安四夷賔服豈是人功實乃天意朕¶
惟夙夜祗懼將所以上嗣明靈是以小心勵已日慎一¶
日以黎元在念憂兆庶未康以庶政為懐慮一物失所¶
雖求傅巖莫見幽人徒想崆峒未聞至道唯恐商歌於¶
長夜抱關於夷門逺迹犬羊之間屈身僕𨽻(隋書本紀/作僮僕)¶
之伍其令州縣搜揚賢哲皆取明知今古通識治亂究¶
政教之本逹禮樂之源不限多少不得妄舉限以三旬¶
咸令進路徴召將送必湏以聞(隋書作禮仁夀/三年七月丁邜)此詔英¶