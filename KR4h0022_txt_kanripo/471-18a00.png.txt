　　　勑渤(集作勃/下同)律國王書¶
勑渤律國王蘇没謹忙得王斛斯表卿所與斛斯書知¶
卿忠赤輸誠國家外賊相誘執志無二又聞被賊侵㓂¶
頗亦艱虞能自支持且得退㪚并有殺獲甚用嘉之卿¶
兄麻來兮及首領以(集作/已)下各量與官賞具如别勑今¶
賜卿物三百匹銀胡瓶盤(四字集作銀/盂瓶銀盤)各一衣一副并¶
金鈿帯七事至宜領取夏中甚熱卿及首領以下並平¶
安好遣書指不多及¶