求仕與友兮逺離(集粹/作違)其鄉父母之命兮子奉以行友¶
則既獲兮祿實不豐以志為養兮何有牛羊事實既脩¶
兮名譽又光父母欣欣兮常若在旁命雖云短兮其存¶
者長終要必死兮願不永傷友朋視疾兮藥物甚良飯¶
食孔(集作/既)時兮所欲無妨受命不齊(文粹/作高)兮人道之常¶
在側與逺兮非有不同山川阻深兮魂魄流行祀祭則¶
(集註/作之)及兮勿謂不通哭泣無救(集作/益)兮抑哀自強推生¶
知死兮以慰孝誠嗚呼哀哉(集粹有/兮字)是亦難忘¶