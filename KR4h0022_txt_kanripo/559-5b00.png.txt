九霄渙汗霑敷於萬國生靈交感動植増榮中賀伏惟¶
陛下天覆地載昭升聖謨執契垂衣財成庶品搜百王¶
之墜禮舉三代之嘉猷明逹四門駿奔九有揭天綱以¶
齊衆理運斗極以示群方精㣲於𤣥造之源拯救於蒼¶
生之弊釋縲械於囹圄徴遺逸於丘園矜水旱所沴之¶
方慎牧宰重難之選蠲苛已責崇徳報功有典必禋無¶
文咸秩普天率土飛翔所加俱臻仁夀之鄉(一作/塲)共載¶
乾坤之徳臣忝承戎寄職列藩隅雨露之恩草木同慶¶