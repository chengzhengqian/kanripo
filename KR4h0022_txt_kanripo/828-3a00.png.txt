竹齋之前有地周三十步因命僕執鍤穴為池焉逗前¶
溪餘𣲖以漲之流或時涸則汲井以滿環池樹菊及諸¶
菜果可以左右爼机者暇則散襟曳笻脩吟自怡或從¶
風微瀾或因雨暗溢則江湖之思滿目矣𢎞農子性潔¶
不喜淆雜故一卉一木爽静在眼前池之上未嘗許片¶
葉寸梗頃刻浮泛以是耕僮頗厭其役客有知者誚其¶
勤懇跬步之地何所禆哉廣不袤丈深不逾雉竭其水¶
不足以澤生物窮其深不足以安龜鱉無蒲藻以潛其¶