巻纎雲而九霄可覩掃薄霧而萬里克明於是泉悠悠¶
以東注月遅遅而西行彼月伊何明之大者彼泉伊何¶
清之至也泉凝釋於春冬月行藏於晝夜既處卑以習¶
坎亦居高而臨下攬不盈也則照之而有餘流無窮焉¶
如逝者之不舍故得莫明匪月莫清匪泉月經天而燭¶
地泉帶地而澄天素波洞出清影孤懸氣涵浪於一色¶
輪照底而雙圓圓如日麗净若霜凝寳鏡出匣玉壺開¶
氷摇清吹而灔灔澹碧空而澄澄度淺沙則清影遅漫¶