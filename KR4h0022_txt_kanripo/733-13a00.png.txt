　　　禹廟别韋士曹序　　　　　孫　逖¶
世稱命祠者禹廟之謂矣初少康以一旅之衆復禹之¶
績祀夏配天不失舊物立祠制位兹其始也炳靈不測¶
潛德有孚東南方土罔不祗若故自班白至于童㓜駿¶
奔走執籩豆相望道路歲無虚日郡掾韋公諸侯之良¶
也掄才慮行秉秀騰實清明在躬造次於是夫率人以¶
歛邦賦之重簡才備行郡事之急撰功底績者非韋公¶
而誰詩曰鴻鴈于飛哀鳴嗷嗷維此哲人謂我劬勞韋¶