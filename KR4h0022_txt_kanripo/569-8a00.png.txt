窮名數之始裁炎凉於玉管節雨露於金渾道格彼蒼¶
仁霑無外八紘受朔盡入封疆九譯承風逺遵文軌昆¶
蟲涵於凱澤草木汎於榮光由是上感天而下漏泉不¶
愛道而効其寳肇一元於甲子致希世之貞符挾五始¶
於長至播光前之茂禮伏見宣義郎李淳風表稱竊見¶
古厯分日起於子半勘得今嵗十一月甲子朔旦冬至¶
而故太史令傅仁均欲苟異張曹𤣥法減餘稍多子初¶
爲朔遂差三刻用乖天正然自初及半日月全未相離¶