以視天地尚不愧奴𨽻耶諶雖暴抗然聞言則大愧流¶
汗不能食曰吾終不可以見段公一昔(集作/夕同)自恨死及¶
太尉自涇州以司農徴戒其族過岐朱泚幸致貨幣慎¶
勿納及過泚固致大綾三百兩(集作/疋)太尉壻韋晤堅拒¶
不得命至都太尉怒曰果不用吾言晤謝曰處賤無以¶
拒也太尉曰然終不以在吾第以如司農治事堂棲之¶
梁木上泚反太尉終吏以告泚泚取視之其故封識具¶
存¶