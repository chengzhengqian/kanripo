稱堯舜之善者何也直由為天子者實難善名難得故¶
也徃者天下未平威權須應幾而作今四方既定設法¶
須與人共之但法者陛下自作之須自(唐書作/還須)守之使¶
天下百姓信而畏之今自為無信欲遣兆人若為信畏¶
哉故書云無偏無黨王道蕩蕩無黨無偏王道平平罪¶
賞之行逹乎貴賤聖人制法無限親踈如臣愚見王世¶
充建徳下偽官經赦合免責情欲遷配者請並放之則¶
天下幸甚¶