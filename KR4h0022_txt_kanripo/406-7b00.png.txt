依舊充水陸轉運使主者施行¶
　　　授畢構河南尹制　　　　　前　人¶
黄門洛陽設都海内均土自非選衆疇能尹宗(或作/京)蒲¶
州刺史上柱國平陽郡開國公畢構純懿篤宻直方清¶
勁積學所以體要道力文所以㑹雅正狥公滅私吏不¶
犯法擒姦擿伏人無間言在邦則聞從政何有六遂分¶
職四方作經思齊李膺之舉宜允袁安之拜可河南尹¶
勲封如故主者施行¶