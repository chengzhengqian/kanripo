即禹貢所謂岐東之荆也岧嶤髙敞可以逺望余簿領¶
之暇蓋嘗逰斯俯鏡八川周睇萬里悠悠失鄉縣處處¶
尺(疑/)雲煙不知悲之所集也嵗聿云暮逰子多懷援筆¶
慨然遂為賦云爾¶
眇乎忽然髙山之顛露團團而濕草風烈烈而鳴泉對¶
蒼茫之寒日聽蕭索之悲蝉廟(疑/)獨處而無晤吾凝睇¶
乎八埏於是繁懷載紆積慮未豁生逺情於地表起遥¶
恨於天末霜盡川長雲平野濶恨逰襟之造(疑作/浩)蕩憤¶