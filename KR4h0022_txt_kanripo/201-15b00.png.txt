始復臨窓望早春鴛鴦水上萍初合鳴鶴園中花併新¶
空憶常時角枕處無復前日畫眉人照骨金環誰用許¶
見膽明鏡自生塵蕩子從来好留滯况復關山逺迢逓¶
當學織女嫁牽牛莫作姮娥叛夫婿偏訝思君無限極¶
欲罷欲忘還復憶願作王母三青鳥飛來飛去傳消息¶
豐城雙劍昔曽離經年累月復相隨不畏將軍成乆别¶
只恐封侯心更移¶
　　　東武吟　　　　　　　　　李　白¶