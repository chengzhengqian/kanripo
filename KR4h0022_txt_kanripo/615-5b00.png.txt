臣某言臣伏以方岳之任職主分憂茍事渉安危利深¶
社稷詞得専逹臣敢備言是用輕冒上聞伏惟少紓僅¶
踰數月朝廷未議所伐臣恐日長姦謀彼將膠固士心¶
必希徼幸㗖利滋蔓事則難圖當其人情尚摇足以觀¶
釁臣自聞少陽權主留務衆未甚寧昨知少誠之子誘¶
扇其軍又以誅戮天其或者勦絶姦類大振皇綱陛下¶
得不上順天心乗時廢置而又謀之遲久臣竊爲陛下¶
惜之何則夫以少誠怙兵偷安二十餘載恩惠自己人¶