壑照金戺秋雲含璧璫由余窺覇國蕭相奉興王功役¶
隠不見頌聲存復揚權宜珍構絶聖祚寶圖昌在德期¶
巢燧居安法禹湯冡(集作/象)卿才順羙多士賦成章價重¶
三臺俊名超百郡良焉知掖垣下陳力自迷方¶
　　　早朝大明宫　　　　　　　賈　至(附見/杜集)¶
銀燭朝天紫陌長禁城春色曉蒼蒼千條弱栁垂青𤨏¶
百囀流鶯繞(集作/滿)建章劒珮聲隨玉墀歩衣冠氣(集作/身)¶
染御爐香共沭恩波鳯池裏終朝黙黙(集作朝/朝染翰)侍君王¶