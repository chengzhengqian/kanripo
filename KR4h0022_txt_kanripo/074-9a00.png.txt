舞而魚躍龍騰終曲而鶴翔鳳至誠可以克諧神人交¶
暢天地者矣且述者彰於有聖作者表於有功徴乎正¶
始繫彼國風聲邪則道澆俗弊調雅則人和年豐當今¶
八風通六律同其音正其氣雄文昭徳而那對武盡美¶
而未工聆響皆清比無聲而無臭聞風自恱何自西而¶
自東誠宜播在金石永永無窮有龎眉垂白之老擊壤¶
而歌曰功成作樂兮帝力則那樂正崇徳兮雅頌則多¶
雲門之典兮大吕之歌金石節奏兮絲竹駢羅天地已¶