置心思慮外滅跡是非間約俸為生計隨官換往還耳¶
煩聞曉皷眼醒見秋山頼此松簷下朝廻半日閒¶
　　　郡中西園　　　　　　　　前　人¶
閒園多芳草春夏常(集作/春)靡靡深樹足佳禽旦暮鳴不¶
已院門閉松竹庭徑穿蘭芷愛彼池上橋獨來聊徙倚¶
魚依藻長樂鷗見人蹔起有時舟隨風盡日蓮照水誰¶
知郡府内景物閒如此始悟喧静縁何嘗繋逺邇¶
　　　題崔(集作/鄭)駙馬園林(集作/林亭)　　姚　合¶