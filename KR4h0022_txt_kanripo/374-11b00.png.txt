何聲之哀而情之苦耶叟致薪而泣曰逋助軍之賦男¶
獄于縣絶糧者三日矣今將省之前日之逋已貨其耕¶
犢矣昨日之逋又質其少女矣今田瘠而頻播之莫稔¶
貨之靡售且以為助軍之用豈一一於軍哉今十未有¶
二三及於戎費餘悉為外用又黠吏貪官盈縮萬變去¶
無所之住無所資非敢懐生奈不死何𢎞農子聞其言¶
且助其嘆退而省於世萬類中最為民害者莫若虎之¶
暴將賦之以警貪吏庶少救民病是夕夣鷙獸而人言¶