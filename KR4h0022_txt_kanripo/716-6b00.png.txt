韓愈道願留者之心而泄其思作詩曰我衣之華(一作/美)¶
兮我佩之光(集有/兮字)陸君之去兮誰與翺翔(集有/兮字)歛此大¶
恵兮施于一州今其去矣(一作/兮)胡不為留我作此詩歌¶
于逵道無疾其驅天子有詔¶
　　　荆潭裴均楊憑唱和詩序(唐藝文志有裴均荆/潭唱和集一巻即此)¶
　　　　(也元和九年均師荆/南諸夲作垍並非)¶
從事有示愈以荆潭酬唱詩者愈既受以卒業(一作/集非)因¶
仰而言曰夫和平之音淡薄而愁思之聲要妙懽愉之¶