夫節婦先經旌表行義不虧者人各賜米三石絹兩疋¶
仍版受上佐縣君並委令長齎粟帛就家宣賜訖具名¶
本道一併聞奏其未及絹仍於上供數内申破神配峻¶
極德稱靈長秩既升於王公禮合加於牲幣五岳四瀆¶
宜委本州府長吏備禮致祭當極豊潔以副如在之誠¶
書稱望秩禮著不封仰堯舜之聰明慕文武於方冊遐¶
想忠貞之跡緬懷義烈之風能禦大灾咸申祀典名山¶
大川及自古聖帝明王忠臣烈士各令所在以禮致祭¶