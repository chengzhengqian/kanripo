竊(一作/將)謂未便且法令者與天下共之者也君不可失¶
之於上臣不可違之於下如或失之於上則無以御下¶
矣如或違之於下則無以事上矣所以古之聖人垂範¶
作式縣諸象魏銘於景鍾昭示萬方期於畫一由是法¶
有定禁時無濫刑化致雝和俗登仁壽鸞鳳巢閤麒麟¶
在郊膏露浮甘卿雲布彩方今聖道包於天地仁恩洽¶
於品物明無不燭聰無不聽時康俗泰逺肅邇安豈可¶
昇平之朝而行未令之罰臣之愚鄙伏深疑懼無任懇¶