題詩椒花獻頌徳行日(集作/自)成于天性藝能豈假於師¶
資既彰絶代之姿雅叶良家之選瑶臺入(集作/日)寵金屋¶
流芳映月幌而方娥上星樓而比婺恩多不恃顧重無¶
矜讓以同車恭而避寢紫庭著美彤管旌賢屬綵仗巡¶
遊花鈿侍從方執巾於上陌忽䝉被於離宫天道如何¶
泉扄已矣聖上顧懐淑愼言念恩情悲遽夭於先春歎¶
長歸於永夜追加班女之秩式慰魏兒之魂以某年月¶
日葬於某原禮也乃命侍臣紀於貞石銘曰¶