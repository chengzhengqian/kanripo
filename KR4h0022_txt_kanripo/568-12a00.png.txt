而懸日月淹中訪禮汶上披圗情每留於布政義不忘¶
於宗祀於是全謀聖造異制神行迎四象而疏圍向八¶
風而闢牖上圎法天而煙雲爲之動色下方象地而龜¶
玉所以呈姿𤣥功叡範洋溢於歌頌秘采靈文昭彰於¶
篆刻豈白雲青玉唯傳地理之經黄魚黒鳥但播(一作/稱)¶
天乙之號可以答上𤣥之命可以光累聖之隆制有司¶
陳法駕用禋柴之典採沉璧之儀然後負黼扆而朝百¶
神垂衣裳而㑹萬國不亦休哉不亦盛哉臣忝預出征¶