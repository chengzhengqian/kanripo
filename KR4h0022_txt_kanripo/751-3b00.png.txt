澤及昆蟲不能感食薇之士漢髙之功濟草木未能屈¶
歌芝之賢猶且遂其孤貞容其怨讟況功未半古徳異¶
樂推遭神器之流離問寳鼎之輕重欲使庶人不識宜¶
(疑/)心寧可得乎翻乃疾走惡迹掩耳畏聲讎匹夫念平¶
素殺桓邵斃婁珪道路以目天下鉗口豈不惜哉楊徳¶
祖才雖清秀志非逺圖託事行誅死非其罪司馬懿雄¶
材大度勇而有謀審其狼顧知而不剪若言天下(疑/)也¶
則吾未知若言人事也其智安在故知忌小怨而忘逺¶