挽上銀瓶照天閣黄金作身雙飛龍口銜明月噴芙蓉¶
一時渡海望不見曉上青樓十二重¶
　　　同前　　　　　　　　　　崔　顥¶
十五嫁王昌盈盈出畵堂自矜年正小復倚壻為郎舞¶
愛前溪緑歌憐子夜長閒時鬬百草度日不成粧¶
　　　同前六首　　　　　　　　崔國輔¶
遺却珊瑚鞭白馬驕不行章臺折楊柳春日路旁情¶
　此詩一百九十四巻重出今已削去¶