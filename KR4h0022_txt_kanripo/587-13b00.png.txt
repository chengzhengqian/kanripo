謬忝方隅實淹歳序幸逢昌運得備職官昨者累狀封¶
章輙有陳乞敢希奨進虚荷恩榮而陛下不思天功為¶
臣已力詔曰二千石便安吾人理有異等則就行賞典¶
不繫年序夫人神休泰自感陶鈞封域乂安是恭理化¶
雖云六稔無裨三載之文况當退思乃叨進秩之典濫¶
慿微績陟在綸言超踐清階猥登明勸榮深載造光被¶
生華匪臣孱愚所宜忝竊唯奉宣時令敬尊農祥保率¶
土之康寧贊逺黎之生植而丘山施重螻蟻効輕上報¶