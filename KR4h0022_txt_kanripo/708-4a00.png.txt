　　　秋日於益州李長史宅宴序　前　人¶
夫以五嶽栖真杳𦕈青谿之上六爻貞遁寂寥滄海之¶
濵斯並激俗矯時獨善之風自逺懐才韞智(集作/價)兼濟¶
之道未𢎞長史公𤣥牝凝神靈丹應物得䘮雙遣巢由¶
與許史同歸寵辱兩忘廊廟與山林齊致乗展驥之餘¶
暇俯沉犀以開筵曲浦澄漪似對任棠之水芳亭興洽¶
如臨(疑作/歸)山簡之池加以秋水盈塘(集作/襟)寒臯(集作/郊)滿¶
望洲渚肅而蒹葭變風露凝而荷芰踈忘懐在真俗之¶