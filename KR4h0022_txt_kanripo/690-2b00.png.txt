豈徒豳王徙雍朞月為都堯帝遷河周年成邑方今越¶
裳藐藐馴雉北飛肅慎茫茫風牛南偃吾君之子含識¶
知歸而答㫖云何所不投身斯(一作/其)所未喻一也又聞¶
(一無/此字)晉熈等郡皆入貴朝去我尋陽經塗何幾至於鐺¶
鐺曉漏(英華作鍾鍾/曉鍳恐非)的的宵烽隔溆浦而相聞臨髙臺¶
而可望泉流寳盖(一作/盌)遥憶湓城峰號香爐依然廬岳¶
日者鄱陽嗣王範治兵匯𣲖屯戍瀹波朝夕牋書春秋¶
方物吾無從以躡屐(一作/屩)彼有路而齊鑣豈其然乎斯¶