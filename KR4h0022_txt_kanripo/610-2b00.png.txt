照見吉㓙又古人云前事之不逺後事之元龜元龜亦¶
猶鏡也伏惟開元神武皇帝陛下聖徳之至動與天合¶
本已全於道體固不假於事鑒然天覆(集作/覆載)廣大無所¶
不包聖道冲虚有来皆應臣敢縁此義謹於生辰節上¶
事鑒十章分為五卷名曰千秋金鏡録雖聞見褊淺所¶
識(集作/擇)不深至於區區効愚其庶乎萬一不勝悃欵之¶
至謹言¶
　　　進王維集表(代宗/)　　　　　王　縉(附見王/維集)¶