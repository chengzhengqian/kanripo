父某官王父某官皇考某官奕世餘慶叢而未稔濟德¶
流祉其後宜大秀而不實為善者惑嗚呼哀哉惟公敦¶
柔峻清恪慎端莊進止威儀動有恒常(一作/度)英風超倫¶
孤厲貞方居室孝弟與人信讓當職强毅遊刃立㫁自¶
少耽學頗工為文既窮日力又繼以夜鄉里擇推敦迫¶
上道乃與計偕來遊京師親(集作/觀)藝靈臺貢文有司射¶
策合程遂冠首科休有令問羣士羨慕居數年授河南¶
府文學教勵生徒進擇貢士儒黨相賀庶人觀禮秩滿¶