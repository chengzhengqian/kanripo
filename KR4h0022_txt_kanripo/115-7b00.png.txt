或寡至真難鬻白虹之氣莫通𤣥圃之英乆伏精鑒頗¶
期於卞氏無厭匪及於虞叔懐特達之性豈傷於山抱¶
堅剛之姿寧毁於櫝雪澤膏光隂中之陽工成六器色¶
備五方是飾容乗乎車服亦將頒瑞於侯王表其華同¶
貞士之素履韞於宻叶至人之退藏誠異乎石處而以¶
居可比夫處實而若虚我則物之貴者彼宜力以求諸¶
惟賢有孚豈名是沽佩諸身可以節君之歩執於手可¶
以息君之趨或稱之以琬琰或嘉之以瑾瑜韞櫝如將¶