連綿芳草逰泳仙禽對石渠之鉛粉㑹金馬之衣簮宛¶
雲霞而在目𦕈江海而為心何扁舟之獨往何倒影之¶
逺尋懐我魏闕浩爾長吟山池之隂可以清吾襟山池¶
之所可以狎吾侣凉風忽起白雲時舉歩苔岸之周流¶
藉松溪之積阻邈矣幽興颯然清暑乃登玉巒撫金渚¶
圗書載暇纓弁以序此焉逰處於兹宴語發菱花而不¶
能歸攀桂枝而久延佇日落池上雲無䖏所爾其秋風¶
既起秋興爰至見䕨篠之幽娟㺯石泉之明媚禁林餘¶