藏徃知來道髙三聖内貞外悔名重九經所以大决狐¶
疑先定人志焉得捨其三易紊彼六官賜帛無聞仰滑¶
稽而慙妙致墨多中知僂句之不欺覺筮短而龜長遽¶
變常而易業雖百錢取給有慕君平而四體不勤孰爲¶
夫子智有所逹鑽祀骨而觀貞神則何施抵凝脂而獲¶
戾且以業爲兼善才貴多能端䇿拂龜罪不加於詹尹¶
收罟解網刑請寛於易人¶
　　　𤣥衣判¶