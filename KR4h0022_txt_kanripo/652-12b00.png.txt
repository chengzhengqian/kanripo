　　　謝諸知已啟¶
某啟伏奉恩制除授前件官者事匪心期恩將敵至榮¶
懼憂惕不任下情伏以某用乏適時言非悟主雖困泥¶
塗之辱敢希朝序之榮伏䝉某官念以吾道依棲斯文¶
宗仰懇動吹噓之力終諧憐奨之心遂使縣吏塵銜擺¶
脫忽同於蟬蛻諫臣清級超昇遽遂於鸞翔叨忝何多¶
提携至此竊復念孤單事契愚魯性靈茍非示以脩塗¶
安得靡茲好爵獻可替否諒無補於皇明狥義忘身庶¶