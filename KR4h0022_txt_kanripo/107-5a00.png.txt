吳不知誡其盈溢空有歎於姑蘇是知髙而不危則治¶
操而有求則競見握髪以存誠慮宵衣而致命老氏貴¶
其善建大易崇其積慶殷湯鏤几以為虞孔甲鐫盤而¶
自鏡爾其冥(一作/蒙)豫不止懐足無厭釁成山嶽禍起微¶
纎愚者已然而不見智者未兆而斯瞻聖人損之而又¶
損君子謙之而更謙大禹惟聖每殷勤於菲食惟堯則¶
哲終眷戀於茅簷然而黙黙如存隆隆自絶天且不能¶
固西北之壊地且不能補東南之缺天地尚不能久矧¶