公背洛水而靣熊山陣中軍而踈行首乗機一戰宜陽¶
銜璧増封五百户進柱國大將軍司勲之冊也建徳元¶
年拜大司空二年遷少保姬朝三列少保為前(疑/)炎正¶
五官冬官為北頻煩寵命是謂能賢三年授使持節都¶
督襄郢昌豐唐蔡六州諸軍事襄州刺史江漢之間不¶
驚雞犬樊襄之下更多冠盖既而三湘遼逺時遭鵬入¶
五溪卑濕或見鳶飛舊疾増加薨于州鎮天子畫凌烟¶
之閣言念舊臣出平樂之宫實思賢傅有詔贈某官禮¶