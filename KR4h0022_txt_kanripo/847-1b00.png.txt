類亭毒羣品有人民焉有君長焉至若上皇邃古夏巢¶
冬穴静神息智鶉居鷇飲大禮與天地同節非析疑於¶
俎豆大樂與天地同和豈考擊於鐘皷逮乎失道後德¶
失德後仁皇王有步驟之殊民俗有淳醨之變於是儒¶
墨争鶩名法並馳禮經三百不能檢其情性刑典三千¶
未足息其姧宄故知潔其流者澄其源直其末者正其¶
本源源本本其唯大道乎老君感星載誕莫測受氣之¶
由指樹為姓未詳吹律之本含靈在孕七十餘年生而¶