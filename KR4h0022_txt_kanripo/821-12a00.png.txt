　　　黄仙師瞿童記　　　　　　符　載¶
朗州桃源桃花觀南岳黄洞元居焉有弟子姓瞿字伯¶
庭年十四太和未散嗜慾不入傲然懐厭世之志大厯¶
四年庚寅嵗自辰溪来稽首宇下願䕃道域厠役𨽻之¶
末位仙師以慈物軫慮遂許之雖處童(一作/丱)孺給侍甚¶
謹在醜不弄率性恭黙毎旦暮仙師修朝拜之禮攝齋¶
莊之色焚香搥磬叩頭擎跽如臨君父如是者積二三¶
嵗不衰矣或往往獨行入谿洞中根究深處信宿方返¶