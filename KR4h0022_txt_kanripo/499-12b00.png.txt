地以出租計夫家以出庸租庸者穀帛而已今則穀帛¶
之外又責之以錢錢者桑地不生銅私家不敢鑄業於¶
農者何從得之至乃吏胥追徵官限迫蹙則易其所有¶
以赴公程當豐嵗則賤糶半價不足以充緡錢遇㓙年¶
則息利倍稱不足以償逋債豐㐫既皆若此為農者何¶
所望焉是以商賈大族乗時射利者日以豪富田壟罷¶
人望嵗勤力者日以困貧勞逸既懸利病相誘則農夫¶
之心盡思釋耒而倚市織婦之手皆欲投杼而刺文至¶