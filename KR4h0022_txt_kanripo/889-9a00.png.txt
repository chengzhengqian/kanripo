爲勤孝王之(集無/之字)二子配在嶲州及六道使之用刑也¶
長曰行逺以冠就戮次曰行芳以童當捨芳啼號抱行¶
逺乞代兄命旣不見聴固求同盡西南傷之稱為死悌¶
君子謂勤孝者仁之厚也死悌者友之難也感神者誠¶
之至也此三者有以見義陽之義方賢妃之内訓繼體¶
之崇德夫如是淳羙上歸乎本朝盛烈延耀乎邦族安¶
可闕而不餙碑版無文而已哉銘曰¶
髙邱白雲維堯大理凾谷紫氣維周柱史百代福流千¶