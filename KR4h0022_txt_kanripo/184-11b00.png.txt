　　　尚書郎上直聞春漏　　　　張少博¶
建禮含香處重城待漏辰徐聲傳鳯闕曉唱辨雞人銀¶
箭聽將盡銅壺滳更新催籌當五夜移刻及三春杳杳¶
從天逺泠泠出禁頻直廬殘響曙肅穆對鈎陳¶
　　　同前　　　　　　　　　　周　徹¶
建禮通華省含香直紫宸静聞銅史漏暗識桂宫春滴¶
瀝疑將絶清泠發更新寒聲臨鴈沼踈韻應雞人廻入¶
千門徹行催五夜頻髙䑓閒自聽非是駐征輪¶