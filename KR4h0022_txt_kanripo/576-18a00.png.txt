叨承任遇遂階通顯再趨(一作/超)武禁誠恪未聞三入文¶
昌涓埃莫效剖符為郡山東無勿剪之謡握節和戎漠¶
北有不賔之虜而制書涵育猥錫褒揚天造曲成更延¶
今授臣知不可清議難容推賢讓能列聖之明範量力¶
審分先覺之讜言當今運屬昇平朝多俊又伏乞精求¶
稱職以代不能遂愚臣由衷之詞全聖主(一作/皇)至公之¶
道授受無失臣免妨賢無任悚懼忝竊之極謹詣朝堂¶
奉表陳讓以聞臣所讓人别狀封進謹言¶