某啟奉教垂賚犀裝帶錢十貫魏君寶帶特賜劉楨趙¶
王國租偏資裴楷貫藏文馬如燒安息之銀帶插通犀¶
似獵雲南之獸北郭騷之長貧是所甘惬南宫敬之載¶
寳殊非念望花開四照唯見其榮鼇戴三山深知其重¶
昔沈羲將盡逢司命而還生(三國志注童子謂杜畿司/命使我召子畿固請童子)¶
(謂求代者/沈羲未詳)士燮行埋(集作/終)值仙人而更活今日慈矜斯¶
之謂矣馬前驅而導路或似識恩鷄未曉而開闗容能¶
報主謹啟¶