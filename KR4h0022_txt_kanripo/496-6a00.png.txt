殖而秕稗生也故教化優深則廉讓興而仁義作刑政¶
偷薄則訛偽起而姦宄臻雖百穀在地成之者天也雖¶
萬人在下化之者上也必欲以凉徳弊政嚴令繁刑而¶
求仁義行姦宄息亦猶飄風暴雨愆陽伏陰而望禾黍¶
豊稂莠死其不可也亦甚明矣故曰堯舜率天下以義¶
比屋可封桀紂率天下以暴比屋可戮斯則由上在教¶
之明驗也伏惟聖心無疑焉¶
　　　致和平復雍熈(在念今而/思古也)¶