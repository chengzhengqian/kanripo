勑新羅王開府儀同三司使持節大都督雞林州諸¶
軍事上柱國金興光賀正使金竭丹等至兼得所進¶
物省表具知海路艱阻朝賀不闕嵗益忠謹日以嗟稱¶
所謂君子為邦動必由禮頃者渤海靺羯(集作/鞨)不識恩¶
信自(集作/負)恃荒逺且爾逋誅卿疾惡之情常以奮厲故¶
去年遣中使何行成與金思蘭同徃欲以叶謀比聞此¶
賊困窮偷生海曲惟以抄竊作梗道路卿當隨近伺隙¶
掩襲取之竒功若有所成重賞更何所愛(一作/惜)適欲多¶