使者累歳守藩毎馳心於魏闕一朝聞命得備位於周¶
行上慙叨(一作/塵)忝之深下慰違離之思臣某中謝臣聞¶
秩宗之任典司三禮奉常之選班列九卿前古以來用¶
人為重非有望實不宜謬居臣昔叨此官已積負乘之¶
懼今復再歷倍增濡翼之憂况専職禮儀別蒙委遇明¶
時大禮方奉郊禋末學謏聞何徵損益飲冰斯切俟駕¶
靡(一作/匪)遑螻蟻之微無階報國犬馬之戀但(一作/且)喜歸¶
朝臣不勝感戴欣懼之至¶