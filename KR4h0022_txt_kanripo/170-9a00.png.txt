蜃闕駭浪掩晨光青邱絢春組丹谷耀華桑長驅七萃¶
卒成功百戰塲俄且旋戎路飲至肅巖廓¶
　　　重幸武功　　　　　　　　唐太宗¶
代馬依朔吹驚禽愁昔藂况兹承睿德懐舊感深𠂻積¶
善欣餘慶暢武恱神功垂衣天下治端拱車書同白水¶
廵前跡丹陵幸舊宫列筵歡故老髙宴聚新豐駐蹕撫¶
田畯廻輿訪牧童瑞氣縈丹闕祥煙散碧空孤㠘含霜¶
白遥山帶日紅於焉歡擊筑聊以詠南風¶