旅舘再經秋心煩懶上樓年光同過隙人事且隨流骨¶
肉憑書問鄉闗託夢遊所嗟山郡酒傾盡只添憂¶
　　　嘉州驛樓晩望　　　　　　姚　鵠¶
樓壓寒江上開簾對翠㣲斜陽諸嶺暮古渡一僧歸忩¶
逈雲衢起汀遥鳥背飛誰言坐多倦目極自忘歸¶
　　　楚州宴花樓　　　　　　　趙　嘏¶
門外煙横載酒船謝公攜客醉華筵尋花偶坐將軍樹¶
飲酒方重刺史天幾曲艷歌春色裏斷行髙鴈暮雲邉¶