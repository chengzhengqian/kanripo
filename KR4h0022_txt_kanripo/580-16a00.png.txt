　　　代韓僕射辭官表　　　　　張　述¶
臣某言臣以夙疾多時受任非淺常有負&KR0804;冐據官榮¶
将貽折足之尤以速素飡之謗昨者輙陳章疏冀蒙矜¶
免不意血誠徒懇聖慮未廻懐荷寵私有如氷炭臣聞¶
力小任重久則致敗功微祿厚過則生災故經垂知足¶
之言易著負乘之誡皆明力不勝任才不當官臣雖孱¶
微嘗所執守且臣受鉞閫外二十一年弟執金吾男居¶
藩服窮極寵幸萃臣一門毎夙夜憂惶常恐身先犬馬¶