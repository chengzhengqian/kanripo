亡獲堅固也管仲曰古之隳國家失社稷者非故且為¶
之也有樂焉不知其䧟於惡也陸凱曰有道之君以樂¶
樂人無道之君以樂樂身樂人者其樂彌長樂身者不¶
久而亡惟陛下居安慮危在得圖失防患於無形之始¶
慎禍於纎㣲之初念管仲之至言棄少樂而存社稷覽¶
陸凱之篤論思樂人而彌長也禮記曰孟夏之月無有¶
壊隳無起土功無發大衆無伐大樹昔魯夏城中丘春¶
秋書之垂為後戒今建國都乃長久之大業也犯天下¶