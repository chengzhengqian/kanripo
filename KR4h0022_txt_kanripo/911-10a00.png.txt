嚴道之邛崍縁漢嘉之折坂滑壤沮塗(一作/坦寧)且疑泉覆¶
淫澍不開莫殊天漏公審摇中算廣蓄邊儲率擔夫竦¶
餽卒膺隒堕(一有/膓字)腹陘危魚頡鳥頏轠轤不絶軍戎以¶
濟豈慙流馬之功才幹方申猶兼展驥之任轉始州長¶
史限以劔閣阻以石門張載勒銘之所范睢通棧之地¶
邑户遷逃鄽里踈寂版籍徒紀征賦缺如公綏之斯懐¶
集之斯至墳無輟享之鬼家有戀本之夫邦國不空既¶
頼王祥之績吾無憂矣寔惟蔣濟之能制公檢校棣州¶