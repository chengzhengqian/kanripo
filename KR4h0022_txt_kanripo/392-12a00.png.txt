仙署用揚光於列宿可工部員外郎¶
　　　授羅讓工部員外郎制　　　元　稹¶
勑義成軍前度支判官朝議郎檢校刑部員外郎兼侍¶
御史上柱國賜緋魚袋羅讓昔陶𢎞景一代髙人始願¶
四十為尚書而猶不遂國朝選署尤用其良以爾讓敏¶
而好學直而能温甲乙亟登班資歴踐頃將軍辟士權¶
資孫楚之坐籌今㑹府掄材復奬馬宫之射策無忘辨¶
䕶以宣程品日省月試用勸百工可尚書工部員外郎¶