孤宗室之長爰自布衣皇運之初彌承天徳何則據鞍¶
輟哭雖紹覇圖獨居掩涕終討家怨孤二三昆季方可¶
(一作/爾)戴天被此恩慈如何酬答所以徐彭之役不希輕¶
軀哀荷之誠乆聞朝聽况復邦家不造至此横流宗社¶
無依何所逃責因以提戈負劒卧泣行號言念荆巫志¶
雪讎恥大齊觀書有洛輯瑞榮河功格蒼旻徳滿天地¶
慈孝之道通於百靈仁信之風覃於萬國是以日月所¶
照舟車所通候海水以來賔瞻蒼雲以奉貢昔自軒農¶