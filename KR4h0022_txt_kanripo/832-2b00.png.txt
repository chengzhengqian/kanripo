郡王張公以其始至也聚邑老以訪故搴薪楗石以禦¶
之其漸盛也運心術以馭事維舟編桴以載之遂連舳¶
促櫓歛邑之惸嫠老弱州之庫蔵圖籍官府之噐先寘¶
于逺墅軍資甲楯士女馬牛遽遷於(集作/于)水次將徤丁¶
壯遏水之不可者任便而自安迨數日而計行矣洪波¶
汗漫不辨(一作/測)涯涘驚颷皷濤舟不得不覆巨浪崩山¶
城不得不圯崇丘如島稍稍而没夏屋如查汎汎相繼¶
天廻地轉混茫其中公獨與左右十數人纜舟於郡城¶