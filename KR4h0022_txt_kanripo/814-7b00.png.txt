塵賢愚一丘則神人不得不䧏聖人不得不作我唐不¶
得不興越公不得不起起而不失進退存亡者越公得¶
之矣隋鹿無主羣雄率舞公矯翅一鳴聲著千古提山¶
掬海沃沸填危掃平反側之源歸我唐虞之際武徳四¶
年髙祖下制曰汪華往因離亂保㩀州郡(新安志/作郷)鎮静¶
一隅以待寜晏識機慕義(志作/化)逺送欵誠宜從褒寵授¶
以方牧可使持節歙宣杭睦婺饒等六州諸軍事感天¶
人知已瞻玉闕言懐龍劔一沉死而不朽貞觀二十三¶