忘筌能祛有漏之因早得無生之法雖十年俱盡陸士¶
衡之長嘆(集作/歎逰)有徴而千載猶生藺相如之壯心恒在¶
即以冬十月丁酉塟於定安東南二十里之平原禮也¶
陶公相宅郭璞占墳靣丹鳯而背𤣥龜兆青鳥而徴白¶
馬三百篇之後卜筮何從二千石之榮子孫無替長男¶
仁叡中男仁楷少男上護仁眆等或體窮三變潘陸不¶
足以昇堂或力敵萬夫關張不足以扶轂有元方季方¶
之長㓜傳學詩學禮之門風金友玉昆忠臣孝子窮號¶