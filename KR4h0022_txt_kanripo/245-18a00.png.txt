本求山郡是閒居豈向郎官更有書溪石誰思玉匠愛¶
煙鴻願與弋人踈自來江上眠方穩舊在城中病悉除¶
唯見君詩難便捨寒宵吟到曉更初¶
　　　酬盧侍御見寄(集作酬盧/汀諫議)　　前　人¶
粟如流水帛如山衣食還君(集作夜/念倉邊)語笑間篇什縱横¶
文案少親賔(集作/朋)撩亂吏人閒盃觴引滿從衣濕墻壁¶
狂書(集作/書多)任手頑遥賀來年三月盡(集作二/三月)緑衣先輩¶
過春闗¶