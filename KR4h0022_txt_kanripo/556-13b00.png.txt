太子改名某仍令所司擇日備禮冊命者天序有奉皇¶
心載寧臣某等誠慶誠賀頓首頓首臣聞商書載以貞¶
之文漢史傳早建之義不惟立愛其在繼明陛下奉率¶
前規敷揚盛典顧茲守噐之重爰正承華之位尊義方¶
之教載錫嘉名崇建樹之禮式光典命以長而立自符¶
於慎擇必子而選遂合于至公邦本不摇王業彌固此¶
皆宗社垂祉啓佑皇心乾坤叶(集作/合)謀保安聖運足以¶
播休氣於四海洽太和於萬靈食毛含齒所同歡慶臣¶