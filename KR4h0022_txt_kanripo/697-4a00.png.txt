瘞難盡臣望陛下悔過責躬發使宣慰損不急之務召¶
至公之人上下同心君臣一德持此誠實以答休咎前¶
後驅蝗使等伏望縂停書云皇天無親惟德是輔人心¶
無常惟惠是懷不可不收攬人心也¶
　　　論關中饑疏(文粹作請勤/政崇儉疏)　　張廷珪(開元/初)¶
臣聞古有艱難興王殷憂啟聖者皆以事危則志逺(舊/唐)¶
(書作/鋭)情迫則思深故能自下登髙轉禍為福者也伏見¶
景龍之末中宗遇禍先天之際兇黨搆謀社稷有危於¶