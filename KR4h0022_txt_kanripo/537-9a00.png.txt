海水有期三秋必壯江濤可望八月湏迎孫戩既曰篙¶
工是稱舟子自言習水不慮驚風豈知白馬俄奔空邀¶
伍相青鳬坐覆忽識馮夷應同罔象之神頗異吕梁之¶
子媚容悲纒枕草志切投牋忽以祠𤓰何殊薦艾(疑作/芰)¶
衘心似石寜怕海童泣淚如珠即追泉客初均洛媛持¶
弱態以陵波竟學曹娥抱沉骸而出浪論情足為純孝¶
撫事不媿褒揚未題黃絹之詞先寘𤣥縲之罪州司滯¶
獄法恐不然縣請立碑理應為當¶