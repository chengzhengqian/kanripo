翦之兵書用闗張之戰略雄嚴可憚忠赤無疑彰勇藝¶
於轅門顯勤勞於禁旅言皆許國志在忘(集作/不謀)家驊騮¶
豈戀於縶維鵰鶚常思於振擊今故錫(集作/委)之旄鉞(集/作)¶
(節/)授以土田俾使于邠用示殊寵爾其申嚴斥候訓習¶
師徒増疇壠以竢豐穰飾噐甲以圖精利蒐乗補䘚無¶
惑於(二字集/作或)惰㳺禦㓂安人必(集無/必字)期於静謐尚父之¶
英威未殄古公之風化猶存勉揚政經無負憂寄可檢¶
校某官充邠寧節度使主者施行¶