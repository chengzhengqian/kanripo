　　　蓋地圖賦(以聖徳感通靈/仙降獻為韻)　　錢　起¶
有虞氏提地釐享天命光唘九有緝熙八政能使坤徳¶
以寕祥符錫慶神矣王母通靈感聖獻爾寳圖昌爾金¶
鏡嗣堯之美於斯為盛固知冥貺有則休眀無極非天¶
私我有虞惟神歸于至徳必将永其厯數寧惟錫彼封¶
域俾皇鑒之昭昭豈神明之黙黙諒可耀寰宇盛邦國¶
盖地如何匪茲不克懿此圖籙實昭應感廣豎亥之遐¶
步資重華之睿覽規方逺近微妙𤣥通致蠻貊於度内¶