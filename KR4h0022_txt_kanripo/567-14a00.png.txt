神機箕宿禡牙狼星歛角戊日禱馬太白揚眉按鎻而¶
邉事無遺聚米而兵刑盡見披其要地擣以竒兵獸窮¶
搏人鹿急走險囊封赤白雜沓繼来雉走檄書逺近同¶
至蘇辛李蔡傅鄭甘陳十萬齊呼四面同入行軍猶枕¶
席之上敗虜於阻險之中或以利戈舂喉或以長矛挾¶
脅僵屍積疊千山之草木盡腥霆電轟喧萬里之威靈¶
大震詩曰不弔昊天亂靡有定此言中國不振蠻夷入¶
伐下人號天以告亂也復曰宣王薄伐小雅中興是知¶