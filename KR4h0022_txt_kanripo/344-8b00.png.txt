填(集作/鋪)沙堤昨來新拜右丞相恐畏泥深(集作恐/怕泥塗)汙馬¶
蹄右丞相馬蹄踏沙雖净潔牛領牽車欲流血右丞相¶
但能濟人理國調隂陽官牛領穿亦無妨¶
　　　馴犀(貞元丙子嵗南海獻馴犀詔納/苑中至十三年冬大寒馴犀死)¶
　　　　　　　　　　　　　　　白居易¶
馴犀馴犀通天犀軀貌駭人角駭鷄海蠻聞有明天子¶
驅犀乘傳來萬里一朝得謁大明宫歡呼拜舞自論功¶
五年馴養始堪獻六譯語言方得通上嘉人獸俱來逺¶