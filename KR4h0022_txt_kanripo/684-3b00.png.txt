追攝進得保其禄位退則不䘮功名冀有知幾之心當¶
為可信之事今王思政韋法寳等孤軍偏將逺來深入¶
然其性命在君股掌若欲刺之想有餘力若能擒剪肆¶
諸市朝即加寵授永保疆塲君門眷屬可以無恙寵妻¶
愛子亦相送還仍為通家共(一作/卒)成親好所不食言有¶
如皎日今遣行人路程可度此月十日應至彼間足得¶
還返若能悔過不忘本朝宜遣腹心之使自來向此靣¶
取委曲使相知信如其遲疑未便分决使來賖緩不赴¶