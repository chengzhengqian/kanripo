五嶺天涯地末髙秋落景重疊憂端縱横淚綆漏虬夜¶
促隙駒朝騁怨藻繪之亡脽惜陽春之亂郢言念令季¶
記余屬城鴒原鴈序昔日歡情蠻圻瘴嶠今朝哭聲愍¶
支體遽亡於手足况兄弟不如其(集作/於)友生嗚呼厚夜¶
依臺窮泉訪路已已金骨嗟嗟玉樹莫和哀挽空陳薄¶
具銜萬里之遐誠託千辭之寄喻異時松楸枯朽羊虎¶
傾頹草宿苔厚門平闕(集作/關)摧尚期越禮用寫余哀靈¶
今不昧倘或来哉¶