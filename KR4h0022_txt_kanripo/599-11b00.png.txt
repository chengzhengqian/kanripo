轅嵩而東邁石芝生而五色可以為盛貝樹長而三¶
可以為籍埋玉報地燔柴告天載巍巍扇翼翼上以答¶
昊穹之儲祉下以副率土之歡心永保鴻名長為稱首¶
盛矣美矣猗歟偉(一作/那)歟臣等忝職外臺受委方土宣¶
太平之風化聽古老之謳謡望屬車而未來思呌(一作/扣)¶
閽而至極庶千年一㑹陛下垂不讓之恩使五載四朝¶
羣臣有慶成之地孰不幸甚不勝悃欵之至謹詣朝堂¶
奉表誠請以聞¶