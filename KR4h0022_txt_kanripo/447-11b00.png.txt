又王之功也四郊多壘三輔倒懸黄圖示宫闕之名赤¶
眉刼園陵之禍凶荒仍嵗荆棘旅庭王投袂義舉星言¶
電邁取霍邑若摧枯舉秦闕如反掌尅清河渭志存匡¶
復此又王之功也北荒獯鬻事藉覊縻比者中原多故¶
龍堆道絶王式遏有方&KR0833;闗請吏更敦隣睦復我舊藩¶
此又王之功也汾晉地險逋逃攸聚山藏川量負罪稽¶
誅類馬騰之乞活同嚴尤之盡赦王懷柔伏叛杖信示¶
威交臂屈膝申其正旦此又王之功也河潼轉漕宻邇¶