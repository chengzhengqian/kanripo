什卿之禄千乘之賦一以奉之四時賔客之事車服器¶
用之費一以禀之公與夫人視諸孤羣從唯所授公不¶
敢以禮秩異夫人不敢以居有私而敬恭和樂之道於¶
是乎乆御史中丞武威賈全公之甥也少長於我登朝¶
異門教切義方慈均天性故全之報也稱天下甥舅加¶
禮焉(三字一作/加焉受馬)鄭滑節度使隴西李融公之吏也推以¶
腹心齊厥憂寵歴佐三道其間如一故融之報也類天¶
下賔主加歡焉於全也見公之内於融也見公之外然¶