則臣夙遭不造備生人之艱官始一命先臣棄背養母¶
鞠育至於(一作/于)成立遭罹二京覆没弟以宗室見害臣¶
惸然茹痛獨侍板輿備嘗險阻莫及榮養纔擢掖垣慈¶
顏違代罔極之痛終天莫追今靈筵未塵墳土尚濕遽¶
命(集作/令)臣荷金印之寵處皇華之榮使繐帷廓然奠祭¶
無主此恒情之所不忍也陛下其忍之乎伏乞聖慈曲¶
臨皇明下照矜臣哀(集作/尫)瘵察臣不逮更擇時彥授之¶
使職許臣得以羸骸終其喪紀實天地之施鍾於臣身¶