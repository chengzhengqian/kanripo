浹皇情用交乎四暢鮮飇微扇籠輕靄於髙臺淑氣初¶
臨鏁浮光於綵仗吾君於是縱目前檻馳神逺郊散晴¶
煙於地表拂佳氣於林梢觀青陽之煦然載懐祈穀聴¶
鶬鶊之鳴矣不使覆巢布政有孚宸遊是假察微明於¶
逺嶠睇新緑於平野南山之翠色盈前渭水之素光在¶
下葢將賦藉田於晉代豈比撰吉日於周雅美矣哉矗¶
雲楣以重疊煥藻井以輝潤居髙而逺無不臨涵澤而¶
動無不順諒可禆於恭黙非取樂於崇峻况乎流鸎欲¶