秘文衛迹鳯池翊謀神化内陳青𤨏之拜出有朱輪之¶
寵何其休哉而恩榮未報舋禍潜起闔門而就拘連頸¶
而待戮陛下發雲軺(一作雲霓/或作雲蜺)之彩廻霜電之威捨過¶
好生全棄嶺表一蒙渙汗欣借命之恩萬里奔波無乞¶
骸之望竄身邊裔皓首荒隅以臨年之危坐炎方之瘴¶
雖欲勿死其可得乎逺謝闕庭奄先泉路旅襯期朽今¶
猶未還興言血下號懼交集臣某中謝陛下通天之歲¶
復降恩勑追魏某崔某及臣亡父等赴都元忠或入處¶