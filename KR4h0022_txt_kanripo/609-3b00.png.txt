　　　為李祕書上祖集表　　　　上官儀¶
臣某言臣聞漢朝中葉陳農求訪於圖書魏歴初基袁¶
渙請收於篇籍遂使容臺増餙曲府載輝雅道照於前¶
古風流被於末裔伏惟陛下睿德緯天神功光表截海¶
班朔益地延圖垂衣視典探羣玉之幽賾虛已縁情動¶
兼金之歌詠由是芸香祕室青簡具陳璧水上庠漆書¶
咸集臣大父隋金州刺史元操筮仕登朝官成三代學¶
綜書部思洽詞源雖歳序寂寥微塵無弭河東薛道衡¶