矣茍以六籍謂之經習而稱之可也指司馬遷班固之¶
書謂之史何不思之甚乎六籍之内有經有史何必下¶
及子長孟堅然後謂之史乎孔子曰吾猶及史之闕文¶
也又曰質勝文則野文勝質則史又曰董狐古之良史¶
也此則筆之曲直體之是非聖人悉論而辨之矣豈須¶
班馬而後言史哉以詩易為經以書春秋為史足矣無¶
待於外也謂經語古而(集本文粹/有皆字)㣲則易曰履霜堅冰¶
至初筮告冄三瀆瀆則不告苦節不可貞之類果純古¶