雨稍愆聖慮憂軫尋舉祀典用禱𤣥功臣聞廣覆無親¶
明徳是輔誠之所動天則不高仲春以來驕陽頗熾宵¶
旰勞念生靈具知部樂空縣常羞盡減遽陳牲玉並走¶
山川况便殿坐朝深形憂色不責輔臣之咎恐貽赤子¶
之憂槖籥之間神祗咸聽旣有聲聞之實寧無昭報之¶
期是以靉靆忽興蜿蜒遂作固得逺踰闗輔匪獨周布¶
郊圻君必動天嵗有成於登麥臣雖充位力不足於爲¶
霖空喜滂沱敢言燮理甫田皆潤沴氣全銷信可律於¶