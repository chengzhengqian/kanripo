含秋圜影初成有似毁方而合輕絲乍吐還同不茹其¶
柔塵飛空而罥結葉下樹而縈留可以待遊蟲於死地¶
為終日之養羞嗟夫積少者多因㣲者大始一絲而輕¶
絡成衆目之交會言其巧乃織婦不如語其功孰雕蟲¶
可配豈徒玩廻文之縹緲閲浮景之明昧風乍觸而將¶
紛露㣲霑而成纇實亦愛其組織憐於琢磨將懸心而¶
有待信役力而無他容有志業未騁勤勞則多文章徒¶
緝職競不羅覩在户之呈妍爾功既就慙閉門而守拙¶