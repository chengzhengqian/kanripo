駭逺目於千里播英聲於萬邦是以綏厥黎庶垂諸史¶
傳德匪星而不著星匪德而莫見盖應運於英精亦叶¶
時之靈變雖云瑞之衆祥之多未可比兹星之獨擅¶
　　　第三(同前/韻)　　　　　　　　李子蘭¶
君德惟馨天文効靈於是廓氛霧掃青冥發彼嘉氣浮¶
兹景星南有光而霞赤東有色而烟青合彼氣之郁郁¶
渾此色之冥冥昭然在天明乎有德仰其狀而可嘉究¶
其靈而莫測君有至道不間𤣥以韜光時無纎埃必在¶