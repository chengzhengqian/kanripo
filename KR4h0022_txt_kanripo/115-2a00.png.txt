蒲璧固知夫立(疑作/六)瑞之道斯𢎞若乃伯禹塗山千載¶
攸仰率土肆覲普天歸往獻替之道若木従繩朝宗之¶
心猶風召響棣棣之威儀是浹愔愔之徳音克廣徴往¶
㑹之有倫信斯瑞之所奬洎夫道徳浸㣲君臣失義或¶
求車棄禮或舉烽成偽出而非正為丘明所羞召之河¶
陽則文宣興刺九服自失其序四海莫由光被徒以彼¶
狄為好仇豈用我珪為嘉瑞丕休哉否不可終道窮斯¶
達我國家崇儀式禮敦本棄末三起衣荷再徴被褐執¶