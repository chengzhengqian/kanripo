秦娘本韋尚書家主謳者初尚書為吳郡得之命樂工¶
誨之琵琶使之歌且舞無幾何盡得其術居一二嵗携¶
之以歸京師京師多新聲善工於是又捐去故妓以新¶
聲度曲教之又盡其妙而秦娘名字往往見稱於貴遊¶
之間元和初尚書薨於東京秦娘出居民間乆之為蘄¶
州刺史張愻所得其後愻坐事謫居武陵郡愻卒秦娘¶
無所歸地荒且逺無有能知其容與藝者故日抱樂器¶
而哭其音燋殺以悲雒客聞之為歌其事以足于樂府¶