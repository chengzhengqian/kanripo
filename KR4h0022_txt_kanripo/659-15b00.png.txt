難不敢更求榮進今在郢州沮口草市絶俸己是累年¶
孤外生及姪女堪嫁者三人仰食待衣者不啻百口脫¶
粟蒿藿纔及一飡伏䝉仁恩頻賜顧問必許援拯授以¶
涔陽話於闔門無不感涕伏以相公上佐聖主蔚為元¶
勲恩隨風翔徳與氣游雖一物之㣲四海之大鎔造所¶
及罔不得宜伏念庫部家兄承一顧之恩二紀不替伏¶
恐機務繁重不時記憶心迫情切輙敢重干尊嚴戰汗¶
憂惶伏地待罪謹啟¶