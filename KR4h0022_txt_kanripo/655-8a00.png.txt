筆褎然而作曾無足觀不知誰何仰逹尊重果煩屬和¶
彌復驚(集作/兢)惶某曾讀隋書見楊越公地處親賢才兼¶
文武每舒錦綉必播管絃當時與之握手言情披襟得¶
侣者惟薛道衡一人而已及觀其唱和乃數百篇力鈞¶
聲同徳隣義比彼若陳葛天氏之舞此必引穆天子之¶
歌彼若言太華三峯此必曰潯陽九派神功古迹皆應¶
物無疲地理人名亦争承不缺後来酬唱罕繼聲塵嘗¶
以斯風望於哲匠豈知今日屬在所天坐席行衣分為¶