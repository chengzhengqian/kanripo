遶箭馳風疾可駭於俗有甚於此者徒觀其隂隲無朕¶
未嘗駭焉而巨靈特以有跡駭世世果惑矣天地有觀¶
(一作/官)隂陽有藏鍜錬六氣作為萬形形有不遂其性氣¶
有不達於物則造物者取元精之和合而散之財而成¶
之如埏埴鑪錘之為瓶為缶為鈎為棘規者矩者大者¶
細者然則黄河華嶽之在六合猶陶冶之有瓶缶鈎棘¶
也巨靈之居也(二字集/作於)自然(七字文粹作/於其自然)蓋萬化之一¶
工也天機㝠動而聖功啟元(集作/至)精密感而外物應故¶