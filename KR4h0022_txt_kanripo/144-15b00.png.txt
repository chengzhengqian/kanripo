杞文杏聳於千尋木蘭香於十里皆虬蟠鱗接重葩疊¶
葉杳藹芊眠拂日摩天根柢深固表裏巖泉並恃材而¶
喪質咸為名而夭年是知明不若昧語不如黙為善者¶
離其道立行者隂於徳社櫟入夢而幾亡野桑因言而¶
自刻豈若聖智雙遣形神兩忘委不才以居寂任無用¶
以為祥欝欝於純㝠之界落落於無何之鄉與天地而¶
長久吸日月之明光䝉子休聞而歎曰吾且逍遥其旁¶
　文苑英華巻一百四十四¶