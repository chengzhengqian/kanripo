尚書兵部郎中㪚官勲賜如故¶
　　　授蕭祐兵部郎中制　　　　　元　稹¶
勅兵部郎中佐夏官理邦國以平不若辨九法九伐之¶
重輕稽五兵五楯之衆寡非踐更䑓閣從容聞望者不在¶
兹位流品既清選任彌重朝議郎守尚書考功郎中上¶
䕶軍賜緋魚袋蕭祐才行忠信逹於予聞課吏陟明誕¶
若攸職拾青紫於儒術擅金石之揮毫允謂賢能宜當¶
慰薦可守尚書兵部郎中㪚官勲賜如故¶