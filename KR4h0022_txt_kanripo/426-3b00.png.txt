放免富國(集作/裕)安人在於薄斂必不得已簡則易從自¶
頃削去煩苛定為兩稅既無他撓(集作/擾)頗便於時朕推¶
誠御人所貴在(集作/存)信保此成法期於不踰凢百有司¶
所宜遵守儻求取無節則因縁起(集作/啓)姦獲利失人殊¶
乖朕意諸司諸使及諸州府除兩稅外别有科配悉宜¶
禁絶近年以來因和市和糴欠負百姓錢物並即填還¶
已後官司應有市糴者各須先付價直不得賒(集作/先)取¶
抑配因兹斂怨擾人水旱為灾古人(集作/今)不免茍有豊¶