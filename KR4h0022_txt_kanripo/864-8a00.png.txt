而笑曰戱撫如兒童焉余為州將飲醉於舘大師引宿¶
於道塲夜分將醒白光滿室朗然如畫覩大師宴坐妙¶
音方闡若聞毫相經音既息光亦隨歛余是嵗西邁辭¶
大師于法筵撫予頂曰爾得徑山之言我則無以為諭¶
行矣自愛去留有時空王教平等者䕶念大師以永貞¶
元年十二月黑月既夕示滅于法華寺經之院獸號鳥¶
墜山林驚振異香飄馥二日不息是月告刺史顔防曰¶
去矣人世無牽夣泡大師熈和暢達無入而不自得焉¶