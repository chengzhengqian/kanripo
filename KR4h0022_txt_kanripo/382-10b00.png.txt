勅具官錢珝孟子不云虞舜聞一善言見一善行若决¶
江河沛然莫之能禦也朕凝神穆清躭味墳史用爾掌¶
綸誥時推得人觀其書詞夐絶塵滓褒貶盡春秋之要¶
指指歸决訓誥之源流傳聞四方平視三代而秉守甚¶
正韜藏有程介然獨行卓爾清峙閲爾之能事多矣聆¶
爾之嘉猷藹然信乎虞舜之心若江河之不能禦也俾¶
即(一作/爾)真秩斯為舊章夫參賛樞衡典司綸綍職業彌¶
重扶摇漸崇勉副東求無孤寵待可中書舎人¶