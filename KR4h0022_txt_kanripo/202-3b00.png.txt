　　　同前　　　　　　　　　　李　白¶
長相思在長安絡緯秋啼金井欄微霜凄凄簟色寒孤¶
燈不寐(一作/眀)思欲絶巻帷望月空長嘆佳期迢迢(一作/羙人)¶
(如/花)隔雲端上有青㝠之髙天下有緑水之波瀾天長路¶
逺魂飛苦夢行(一作/魂)不到關山難長相思摧心肝¶
　　　同前　　　　　　　　　　權徳輿¶
少小别潘郎嬌羞倚畫堂有時裁尺素無事約殘黄鵲¶
語臨粧鏡花飛落繡床相思不解説眀月照空房¶