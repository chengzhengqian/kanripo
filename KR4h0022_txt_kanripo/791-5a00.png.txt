齊陳物如别宜諭朕懷昔陽平太守别降紅粟之恩荆¶
州刺史偏䝉衮衣之賜治績尤異此之謂乎崇清淨為¶
政廉明為法人不忍背吏不忍欺性不飲酒無所嗜欲¶
深沉牆仭喜愠不形文必正詞絃惟雅曲仁義禮節是¶
所用心緹祑緗素愛翫無已當今四郊多壘尚有公卿¶
之辱皷鼙不息猶勞將帥之謀語其讐耻唯願横行死¶
地思其報國不吝身膏原野但令天假之年時綏之福¶
忠貞之事公其取焉畧書梗槩陳之直史¶