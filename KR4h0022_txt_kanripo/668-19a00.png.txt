逸衣冠户以餘慶所及合守清亷既恃其不差不科便¶
恣其無畏無忌且古盡(一作/畫)地之數限人名田一則量¶
其貧富一則均其肥瘠今凡稱衣冠罔計頃畝是奸豪¶
之軰輻輳其門但許借名便曰納貨既托其權勢遂恣¶
其苞囊州縣熟知莫能紏摘且州縣所急莫先科差富¶
貴者既黨䕶有人貧困者即竄匿無路上逼公使下窘¶
衣資怨嗟之聲因傷和氣茍權利之路絶請託之幸除¶
即民必泰俗必阜矣何以塞其門杜其隧在定其稅額¶