五日領所部兵馬及歸順将士至蔡州上訖豺豕舊穴¶
迎風而迅掃鴟梟故林應節而黄落瞀瞀者咸觀堯日¶
皤皤者重識漢儀臣以不才猥當重寄力(一作/下)排茍且¶
之議上賛聖明之心不敢偷安廟堂遂期親臨疆埸陛¶
下初猶未(一作/不)許微臣亟請是行睿㫖丁寧寵光照耀¶
臣中心自警畢命無憾若不成事必當死綏伏願神道¶
惡盈罪人斯得而今而後方保餘生就天地削平之功¶
貽策書不朽之美是使懦夫增氣獷俗刳心方偃武以¶