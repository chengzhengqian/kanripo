給尚且不足必重斂於人以繼之則明知其所進非禄¶
俸也既非禄俸而云不擾百姓將何得哉所以兩稅之¶
外常有誅求鹽鐵𣙜酤重疊籠稅託為進奏般次相運¶
水陸轉輸半入私家今天下之人流離棄業日益困矣¶
而陛下無由知之雖仍降徳澤徳澤不流則鰥弱從何¶
而贍陛下聞之得不為少軫聖慮少動聖心臣竊料陛¶
下將不忍聞也陛下倘察臣之言特回聖意一為思之¶
勅有司簿天下舊定之租賦禁奸臣非法之誅求减鹽¶