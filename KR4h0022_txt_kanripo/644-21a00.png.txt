室之宗社提挈覇先成其羽翼而背恩忘徳毁器折枝¶
宻相掩襲忍加屠害節士為之扼腕名臣所以流涕蕭¶
方智世有江外實主梁祀覇先義則臣民任惟輔佐御¶
下暴於戻虎輕上踰於老年(疑作牛/見左傳)包此禍心遽行簒¶
弑遂令羣盜歘起宫闈窘逼梁棟之間顛死(一作/斃)鋒鏑¶
之下既甚南宫絶宋公之脰又過淖齒縮齊閔之䈥自¶
古逆子亂臣窮兇極悖未有如斯者昌實覇嗣舊加簒¶
戮殘虐相襲報復循環陳頊獲自儲宫我之俘𨽻先朝¶