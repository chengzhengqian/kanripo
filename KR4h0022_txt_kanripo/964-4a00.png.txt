及長孫楊氏二女秉螽斯宜爾之徳著鳲鳩均養之仁¶
色無偏和心無殊厚閨庭之内邕邕如也雖邑中五服¶
之家門下三年(集作/千)之客莫能察其異焉永寧里先人¶
之舊廬也有通渠轉池巨石嶔嵰噴險(集作/隂)淙灂洄潭¶
沈沈殊聲異狀而為形勝遊衍之處者十四五前夫人¶
之孫蘇氏之婦弱(集有冠/字非)歲嬉而墮焉舉家環流憚莫¶
能救夫人投身赴水或沈或浮乆之提挈僅免其行已¶
也實多此類府君更郎將中郎將各一將軍大軍將几¶