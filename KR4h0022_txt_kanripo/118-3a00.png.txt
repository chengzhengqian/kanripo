山有良金世名重寳當用事於素節實稟靈於𤣥造由¶
是司嵗之士叙秋之道其神曰蓐收其帝曰少昊相與¶
搜瑰異發鏗鏘取我於麗水淬我以輕霜用爾之寒可¶
以革溽暑之候用爾之勁可以摧烈火之剛遂重其珍¶
遂宣其利披沙之狀咸出從革之形悉至含宇宙則範¶
之以景名壓寰區則鑄之以神器其難得也黍累不棄¶
分銖是争約人以懸市遺子以滿籯國用築臺之禮賦¶
掦擲地之聲或三緘而永保或一諾而必行斷以同心¶