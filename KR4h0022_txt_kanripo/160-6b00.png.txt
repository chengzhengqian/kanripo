喧静各有路偶隨心所安縱然在朝市終不忘林巒四¶
皓將拂衣二疏能掛冠牕前隠逸傳每日時三㸔靳尚¶
那可論屈原亦可歎至今黄泉下名及青雲端松牖見¶
初月花間禮古壇何處論心懐世上空漫漫¶
　　　歸舊山　　　　　　　　　張　喬¶
昔年山下結茅茨村落重來野徑移樵客相逢悲往事¶
鄰生閒坐問歸期異藤遍樹無空處幽草縁溪少歇時¶
此景一抛吟欲老可能文字聖朝知¶