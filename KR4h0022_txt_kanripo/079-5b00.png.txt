覩斯今獨榮掩雲門而奪大頀(一作/濩)鄙咸池而陋六英¶
一人有作萬物咸亨臣固迷於日用願頌美兮載厥聲¶
　　　兩階舞干羽賦(以皇風廣被夷/夏謐清為韻)失　名¶
寰海之内長沙大野妖(一作/祅)星既落兮天履其下皇帝¶
將欲罷鑄兵歸䮜馬舞比干羽文化區夏在昔則格虞¶
氏之逺人於今則彰我朝之風雅日麗黄道帝臨丹墀¶
鼓靈鼉兮旂翠鳳登舞童而詔樂師兩階儼然而八佾¶
舞之顧歩而動兮成文在兹拊金懸始求聲於律吕揚¶