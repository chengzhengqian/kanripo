和寧如聞莫顧恩私遂懐憑恃攘奪不避於官物驅掠¶
罔憚於平人擅舉(集作/興)甲兵恣行攻刼豈有朝廷内地¶
輙此鴟張道路阻艱商旅殆絶朕使欲詔命諸鎮悉力¶
勦除深意玉石難分善惡同斃今再為條制各使得宜¶
却令節將(集作/相)指揮許其處斷如事有寃濫政乖公平¶
並遣巡院奏聞朝庭必與(集作/為)申理如或不知恩貸猶¶
敢猖狂國有典章必難容捨故茲宣示當體朕懐¶
　文苑英華巻四百六十八¶