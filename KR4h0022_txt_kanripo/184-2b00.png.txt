　　　釋奠日國學觀禮聞雅頌　　滕　珦¶
太學時觀禮東方曉色分威儀何棣棣環珮又紛紛古¶
樂從空盡清歌幾處聞六和成逺吹九奏動行雲聖上¶
尊儒樂春秋奠茂勲幸因陪齒列聊以頌斯文¶
　　　同前　　　　　　　　　　令狐&KR0008;¶
肅肅先師廟依依胄子羣滿庭陳舊禮開户拜清芬萬¶
舞當華燭簫韶入翠雲頌歌侵曉聽雅吹度風聞澹泊¶
調元氣中和羙聖君惟餘東魯客蹈舞向南薫¶