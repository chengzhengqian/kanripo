擕彩發順一人之施令採四海之箴闕鐬鐬於遐邇之¶
路杳若和鑾煌煌於前後之車爛如明月于以闡幽于¶
以冥搜知政教之兹始表申嚴之所由動素手而知音¶
愈出注清耳而其義可求色耀皇衢映遲遲而日麗聲¶
摇紫陌隨獵獵而風遒昭彰有儀掌握成韻因木德之¶
將盛懐金聲而載振或聆之而胥悦或仰之而旅進豈¶
比夫鼔有節而斯通雷發聲而先狥可以展六義可以¶
成四詩在道途而無壅致朝廷之允釐驚百衆以泠泠¶