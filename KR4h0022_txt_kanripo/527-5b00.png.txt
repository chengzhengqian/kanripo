　　　同前　　　　　　　　　　劉仲宜¶
殷俗富人實惟稼穡分疆列土必假溝渠白公入秦卒¶
興涇水之利史起居魏大引河流之溢信衣食之是資¶
知珠玉之非貴理宜順時役築作制隄防惟彼髙陵地¶
稱三輔瞻言沃壤良由二渠完謹苟虧畜洩乖用必貽¶
罪戾何以逃刑且如雨畢除道既候於天時水涸成渠¶
再編於月令斗門不設交渠未修功雖闕於千金時靡¶
過於二月遽即科殿恐爽㢘平請從矜釋謂合通典¶