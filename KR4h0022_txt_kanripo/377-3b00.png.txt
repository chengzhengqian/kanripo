撫綏蒸民二者克備尚克保厥家邦吁廢于祀神震怒¶
肆于虐民離心自(集作頃/)繩契已降暨于百代神(集有/恕字)¶
亟民叛而不顛隮者匪我攸聞小子履以凉徳欽奉天¶
威肇征有葛咨爾有衆克濟厥功其有儆師徒戒車乗¶
敬君(文粹/作吾)事者有明賞其有罔率職罔戮力不龔命者¶
有常刑明賞不僣常刑無赦嗚呼朕告汝衆君子鍳于¶
兹欽哉懋哉罰及乃躬不可悔¶
　　　讀司馬法　　　　　　　　皮日休¶