　　　赴犍為經龍閣道　　　　　前　人¶
側逕轉(一作/摶)月璧危梁透滄波汗流出鳥道膽碎窺魚¶
窝驟雨暗溪谷歸雲網松蘿屢聞羌兒笛厭聽巴童歌¶
江路險復永夢魂愁更多聖朝幸典郡不敢嫌岷峨¶
　　　早上五盤嶺　　　　　　　前　人¶
平旦驅駟馬曠然出五盤江廻兩岸濶日隱羣峯攅蒼¶
翠烟景曙森沉雲樹寒松踈露孤驛花宻藏廻灘棧道¶
溪雨滑畬田原草乾此行為知已不覺蜀道難¶