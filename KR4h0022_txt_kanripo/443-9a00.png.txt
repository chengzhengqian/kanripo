　　　冊徳王為皇太子文　　　　薛廷珪¶
維乾寧四年嵗次丁已二月癸卯朔十七日己未皇帝¶
若曰粤夫立愛惟明建善惟長(一作/則固)先王茂(一作/盛)躅有¶
國丕圖承祧仰鏡於前星守器式當乎長子遐瞻載籍¶
𦕈覿洪荒雖歩驟殊(一作/随)時質文異制逮于(一作/乎)傳序¶
罔不率循國家髙視百王同符三代平一區夏(一作/宇)統¶
和人神垂三百年歴十八葉暨朕寡昧祗荷景靈屬天¶
歩艱難岱宗牢落蒸人未乂舊典爰曠庶尹卿士藩輔¶