高門日徃月來竟消聲於下邑情均寵辱則萬象同歸¶
跡混彭殤則百齡俱盡浮生若寄大漸彌留遺誨子孫¶
庶幾薄塟等梁鴻之宅兆邈矣佗鄉符祭仲之高居依¶
然新鄭唯仁與達君其有焉存榮歿哀此之謂也即以¶
某年月日塟於某原夫人廣平宋氏齊尚書左丞士順¶
之曽孫隋建安郡司法長文之季女霜凄月瑩菊艶苕¶
華淑問秀於閨房柔風洽於詩禮琴前鏡裏孤鸞别鶴¶
之哀竹死城崩杞婦孀娥之泣(集作湘/妃之怨)長子金河府校¶