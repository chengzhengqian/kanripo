　　　大閱賦(以國崇武備明/習順時為韻)　　　失　名¶
惟聖有作含靈大庇萬邦以平羣動咸遂輸瑜景集削¶
祍麏至猶且脩干羽除戎器懿文德恢武備大閱之禮¶
所謂簡車徒謀元帥以虞以度習無不利故冬令有典¶
夏官是司尚黒服建黒旗各率屬以于往昭用衆之在¶
兹擇元辰於仲月得剛日於斯時然後萊田立表斬牲¶
狥陣斾游旌控髙靷百其勇倍其信駢馳翼驅旅退旅¶
進鉦鐸鐲鐃之數物有攸施坐作疾徐之節教無不順¶