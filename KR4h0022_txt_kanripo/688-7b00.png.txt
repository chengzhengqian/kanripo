而識之者難遇也伏以閣下内仁外義行髙而徳鉅尚¶
賢而與能哀窮而悼屈自江而西既化而行矣今者入¶
守内職為朝廷大臣當天子新即位汲汲於理化之日¶
出言舉事宜(集作/計)必施設既有聴之之明又有振之之¶
力寗戚之歌鬷明之言不發於左右則後而失其時矣¶
謹獻舊文一巻扶樹教道有所明白南行詩一巻舒憂¶
娛悲雜以瓌恠之言時俗之好所以諷於口而聴於耳¶
也如賜覽觀亦有可採干瀆尊嚴伏增惶恐愈再拜¶