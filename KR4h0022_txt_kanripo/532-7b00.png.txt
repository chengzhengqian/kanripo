　　　同前　　　　　　　　　　崔　融¶
奕奕九重鏘鏘萬國凝旒闢纊天臨布政之宫曵組垂¶
紳日旰懸書之闕臺郎伏奏簫翟初飛縣宰退朝王鳬¶
稍下度金錢之廣埒過鐡鎖之長橋河南帝城是惟都¶
㑹陜西王邑須禁椎埋何得逄暴客而不收委僵屍而¶
無詰徵洛陽之故事行馬先知採漢相之遺塵停車有¶
問當其所職曽不懼於宣風越其所司翻見憂於喘月¶
妄干他事深謂當然牒送所由任依常典¶