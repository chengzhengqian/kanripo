歌括問義之日一席之内對者六七皆誦本䟽别無新¶
意更相救助發起義端有司但記其屬求之也以為之¶
去留即經學文藝之謬也如是况漢世公卿大夫皆以¶
通經對策名動天下然後登用或居諫諍之列或處爕¶
理之任朝廷每有水旱災沴彗孛陵犯日月薄蝕必引¶
所通經義證㨿以為之救殆與今日之經學者異矣若¶
文學侍從之臣必選於切問近對之才必本於諷諫理¶
辭之要故其文章傳之至今又與今日之辭賦者異矣¶