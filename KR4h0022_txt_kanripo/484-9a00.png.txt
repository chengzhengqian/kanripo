思而無犯思聞同異下訪芻蕘臣聞古之明君之御天¶
下也身坐九重心遍四海禮以導其志樂以防其淫樂¶
以理内為同禮以脩外為異禮樂之不悖内外之相親¶
可以感於神明通於天地矣詩云肅雍和鳴先祖是聽¶
夫肅肅敬也雍雍和也既敬且和何事不行其斯之謂¶
矣制策曰四時武徳制自何君五行文始本之誰代昭¶
徳盛徳莫辨所尊昭容禮容未詳所出悉情以對用釋¶
予疑者臣聞皇王御宇歩驟相仍莫不作樂以饗其徳¶