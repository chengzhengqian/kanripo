賞不差可謂發而中節矣明照無私幽隠畢逹可謂無¶
所不通矣發號出令雲行雨施可謂妙筭無方矣三光¶
順軌草木遂長可謂經緯天地矣除剗冦盜宇縣清夷¶
可謂戡定禍亂矣風雨以時祥瑞輻湊可謂先天而天¶
不違矣國内無飢寒四夷皆朝貢可謂道濟天下矣衆¶
羙備具名實相當赫赫巍巍超今冠古方當講明堂辟¶
雍之事撰太山梁父之儀搜三代之逸禮補百王之漏¶
典時乗六龍肆覲東后微臣幸生聖代觸犯刑章假息¶