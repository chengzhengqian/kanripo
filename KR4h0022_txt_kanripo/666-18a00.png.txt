泉貝流其用伏覩前制屢擾事非畫一㕓市蕭然人情¶
恠動夫補(又一本/作稱)簡並用未盡交易之宜輕重齊行適¶
啓兼并之路於是連闤掩闠者閉肆而乗其屈布衣韋¶
帯者闔門而受其困五方競爽務淺術以相雄百郡争¶
勝驅末技而成弊田夫織婦衣食鮮終朝之給巨駔洪¶
商輿馬挟封君之勢盖有由來矣故曰國儲闕於九載¶
則公上無所給家廪乏於三年則妻子非其有夫隂陽¶
覆逆天地之常數百六運窮堯湯所不免一旦洪泉决¶