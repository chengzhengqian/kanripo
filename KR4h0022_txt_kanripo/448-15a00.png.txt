門下賛天地之化阜成萬物正邦國之紀康于群生夣¶
寐旁求精誠上逹况乎明誠以乆嘉猷日聞股肱之任¶
耳目所注具官𢎞靖實天生德惟嶽降神端方静深信¶
厚溫密質抱荆山之璞光含魏國之寳錯爾素履穆然¶
清風出備爪牙緫近關之紀律入膺喉舌練中䑓之法¶
制從容宰輔密勿鼎司誠惟在公慮必經國濟川舟檝¶
人望具瞻和羮鹽梅朕志先定冝登右弼之任用正中¶
台之耀纂乃祖考光于家邦於戯天工人代予違汝翼¶