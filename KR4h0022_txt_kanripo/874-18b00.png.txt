聞筆削所裁羣賢無措言之地憲章所綴百代成不刋¶
之式斯乃孔宣父之所以正人倫也兼列聖之純懿總¶
百王之事業時運未集東臯輟鴻鶴之心天衢既亨北¶
面就人臣之禮似文命之匡虞歴都君之輔唐政終能¶
與時俯仰隨運汙隆居位恒屈其身蒞官必行其道是¶
以參謀帷幄則消薄蝕而殞攙搶助理鹽梅則成雍熙¶
而作舟檝名裕於八能之士徳髙於五聖之臣及錫瑞¶
分珪牧州典郡其人變而衆化其政賢而郡羙入稱来¶