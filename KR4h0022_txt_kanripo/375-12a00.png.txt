　　　書田將軍邊事　　　　　　孫　樵¶
背臨卭南馳越二百里得嚴道郡實與沉黎越雋俱為¶
邊城逼於羣蠻田在賔將軍刺嚴道三年能條悉南蠻¶
事為樵言曰巴蜀西逼于戎南逼于蠻宜其有以制之¶
者當廣徳建中間西戎兩飲馬於岷江其衆如蟻前鋒¶
魁健皆擐五蜀之甲持倍尋之㦸徐呼按(文粹/作接)歩且戰¶
且進蜀遇闘如植横堵羅戈如林發矢如蝱皆折刄失¶
(集作/吞)鏃不能斃一戎而况䧟其陣乎然其戎兵踐吾地¶