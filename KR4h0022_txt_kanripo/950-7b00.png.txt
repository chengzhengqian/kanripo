之銘曰¶
有唐上將佐命通侯降神太白稟氣清秋弓落飛雁劔¶
衝斗牛少年戴鶡上陌鳴騶綉衣朱襮越㦸吳鈎入隨¶
夜警出從春蒐運屬艱難謀叅締構善行無迹大勇不¶
鬭三輔功名五原恩舊家榮鼎食廟列金奏翠羽在庭¶
紫騮填廐寵私之盛誰出其右命所不與人之云亡萬¶
乗震悼三軍悲凉謁者歸賵羣公㑹喪特陪𤣥闕永祔¶
黄腸禮優同等恩茂舊章碑題蟲篆用紀龍驤¶