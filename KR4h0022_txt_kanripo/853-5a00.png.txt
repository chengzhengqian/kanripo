自得醍醐之性鵝珠䕶戒標苦節於堅林龍鏡澄空照¶
真歸於净域以為脩身者福福遂則殃銷堅善者功功¶
施則縁發旁求大匠廣召山虞粤以儀鳯二年移寳堂¶
於寺内去舊䖏三百餘歩設竒功於地道神妙無方窮¶
逸思於天關靈機不測魚鱗翠瓦逐層閤而舟移鴈齒¶
青階帯崇基而轂轉虹梁曜日煥若神行鯨棟凝煙故¶
非人力寳階星動似忉利之飛來紺殿雲同浮化城之¶
涌出豈非威神自在不可思議者哉於寳堂内敬畫什¶