綿連九畹莖受露而將低香從風而自逺當此之時叢¶
蘭正滋美庭闈之孝子循南陔而采之楚襄王蘭䑓之¶
宫零落無叢漢武帝猗蘭之殿荒凉㡬變聞昔日之芳¶
菲恨今人之不見至若桃花水上佩蘭若而續魂竹箭¶
山隂坐蘭亭而開宴江南則蘭澤為洲東海則蘭陵為¶
縣隰有蘭兮蘭有枝贈逺别兮交新知氣如蘭兮長不¶
改心若蘭兮終不移及夫東山月出西軒日晩受燕女¶
於春闈降陳王於秋坂乃有送客金谷林塘坐曛鶴琴¶