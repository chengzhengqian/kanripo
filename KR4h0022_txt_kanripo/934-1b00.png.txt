永昌元年春二月甲申朔酅公薨公諱柔字懐順𢎞農¶
人也縣犯太原王廟諱改為仙掌焉公即隋煬帝之𤣥¶
孫元德太子之曽孫恭帝之孫酅國公行基之子粤若¶
稽古崇德象賢統承先王脩其禮物惟丞相保寧西漢¶
惟太尉亮弼東朝功書王家澤流後嗣亦猶司徒之敬¶
敷五教殷徳日新后稷之播時百穀周有大賚隋髙祖¶
昧旦丕顯齊聖廣淵皇天眷佑誕受顧命恭皇帝遜位¶
明敡能讓天下作賔皇室與國咸休承百代之宗國穪¶