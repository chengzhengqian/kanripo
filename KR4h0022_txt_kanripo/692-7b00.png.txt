(集作/吏)門人多逰蒿里耆年宿德但見松丘嗚呼泉壤殊¶
途幽𡨕永隔人理(二字一作/生人禮非)危促天道奚言感今懷舊¶
不覺涕之無從也况過隙不畱藏舟難固追惟逝者浮¶
生幾何哀縁物興淚因情起(集作事/因情感)雖䝉荘一指殆先¶
覺於勞生秦逸三號遽(集作/詎)忘情於怛化啜其泣矣尚¶
何言(集作/云)哉又聞移縣就安樂故城廨宇邑居咸從其¶
地里門阡陌徒有其名荒徑三秋蔓草滋於舊館頽墉¶
四望拱木多於故人嗟乎仙鶴歸來遼東之城郭猶是¶