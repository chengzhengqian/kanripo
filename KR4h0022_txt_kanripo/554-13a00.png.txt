又徒以掩陛下之全功臣等雖誠至愚竊所不取輙敢¶
徴之國典酌於經義取貞者事之幹元者善之長以配¶
聖謨神化之盛文徳武功之崇叶紀年之嘉名遵舊號¶
之美稱以如開元故(類表/作政)事謹昧冒萬死請上尊號曰¶
貞元聖神文武皇帝伏惟皇帝陛下沛然回慮俯狥群¶
情然後聖徳之光昭𤣥功之茂著後代得揚盛美而鏡¶
至清是羣臣之願也不勝懇廹之至謹復奉表詣闕固¶
請以聞臣某等誠勤誠懇頓首頓首謹言¶