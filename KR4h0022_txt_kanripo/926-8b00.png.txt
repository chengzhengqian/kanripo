楊公為同州刺史又表公兼韓城令當縣團練使任能¶
也攙搶未攘獫狁孔棘既因之以師旅又加之以饑饉¶
㓂盜蟻聚於我疆黔黎鳥散於他境城壁頺圮鄽户閉¶
隳嗷嗷彼方望公如嵗公於是完城郭修器械均賦斂¶
峙糗糧城郭之完也則矗長雲以倚天器械之修也則¶
騰勁霜以撲地均乃賦則流人不召而來峙乃糧則軍¶
士不戒而備農狎於野商復於肆去其煩苛敦其簡易¶
曽不期月而人知所庇解印未㡬朝廷多之遷澄城令¶