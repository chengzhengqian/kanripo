　　　為魏王讓知政事第二表　　李　嶠¶
臣某言臣由衷之辭已具前表分外之澤仍叨後恩祗¶
命低徊不知所處臣某誠惶誠恐頓首頓首死罪死罪¶
臣九能無術五伎不成空荷陶甄竟微知效陛下篤猶¶
子之愛用家人之慈流其渥恩被以簪組析珪分器等¶
姬氏之藩維裂壤誓河承漢家之禮秩皇儀曉列拜金¶
扆而升玉墀仙蹕晨逰陪栢梁而侍蒿柱在臣榮幸實¶
冠等夷惟臣妄庸已成忝越豈可以仍祗大命更竊厚¶