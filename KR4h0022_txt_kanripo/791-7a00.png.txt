有伯禽康叔漢之盛也東平入輔聖徳巍巍公為股肱¶
衞侯之哭栁莊曰非寡人之臣社稷之臣也公可謂社¶
稷之臣歟夫子稱閔子騫曰孝哉閔子騫稱史魚曰直¶
哉史魚宣盛徳者一言蔽之與公遊者詠公之徳曰柱¶
石天下儀刑縉紳宋(一作/宗)韓房後惟公一人公享年五¶
十五伯兄峘户部尚書統江淮嘗與公並為御史大夫¶
及公之逝伯季同齒哀哉仲兄嶧户部尚書散騎常侍¶
一門親賢繼美畢榮盛矣哉公嗣子大理司直孝孤女¶