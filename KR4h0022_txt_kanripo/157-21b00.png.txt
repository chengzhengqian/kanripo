　　　初夏　　　　　　　　　　唐太宗¶
一朝初(初學記/作春)夏改隔夜鳥花遷隂陽深淺葉曉夕重¶
輕煙哢鶯猶響殿横絲正網天珮高蘭影接綬細草文¶
連碧鱗驚棹側𤣥燕舞簷前何必汾陽處始復有山泉¶
　　　賦得夏首啓節　　　　　　前　人¶
北闕三分晩南榮九夏初黄鶯哢漸變翠林花落餘瀑¶
流還響石(初學記/作谷)猿啼自應虚早荷向心捲長楊就影¶
舒此時歌不極調軫坐相於¶