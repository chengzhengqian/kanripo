以天下之心為心五帝之為君也無常欲以百姓之欲¶
為欲順其心以出令則不嚴而理因其欲以設教則不¶
勞而成故風號無聞而人從刑賞不施而人服三五所¶
以無為而天下理者由此道也後代反是故不及者逺¶
焉臣請以三代已後之事言之臣聞後代之天下三五¶
之天下也後代之人三五之人也後代之位三五之位¶
也居其位得其人有其天下而不及三五者何哉臣竊¶
驚怪之然亦粗知其由矣豈不以已心為心抑天下以¶