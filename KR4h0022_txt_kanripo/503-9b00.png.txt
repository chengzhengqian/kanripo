　　　為律娶妻判¶
甲善筭為律娶妻生子人告其妖不伏¶
　　　對　　　　　　　　　　　周之翰¶
甲道窮靈府藝盡數原探鄒衍之幽谷總洛閎之妙術¶
洞律吕相生之道尚隂陽更配之理推計必究其精微¶
變育乃均乎造化言其孕子如逢蘭夢之徵語以好仇¶
似叶楊子之慶且智殫風律尚有革於京生况妙極𤣥¶
穹豈無知於鄧道稽之自古尚不為妖察之於今如何¶