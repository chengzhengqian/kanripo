堪眠豈必連闥洞房南陽樊重之第緑墀青𤨏西漢王¶
根之宅余有數畝弊廬寂寞人外聊以擬伏臘聊以避¶
風霜雖復晏嬰近市不求朝夕之利潘岳靣城且適閒¶
居之樂况乃黄鶴戒露非有意於輪軒爰居避風本無¶
情於鐘皷陸機則兄弟同居韓康則舅甥不别蝸角蚊¶
睫又足相容者也爾乃窟室徘徊聊同鑿坯桐間露落¶
柳下風來琴號珠柱書名玉杯有棠梨而無舘足酸棗¶
而非䑓猶得欹側八九丈縱横數十歩榆柳三兩行梨¶