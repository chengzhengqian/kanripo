雄赤土流星劍烏號明月弓秋隂生蜀道殺氣繞湟中¶
風雨何年别琴樽此日同離亭不可望溝水自西東¶
　　　送鄭州周司功　　　　　　前　人¶
漢國臨清渭京城枕濁河居人下珠淚(集作/泣)賔御促驪¶
歌望極闗山逺秋深煙霧多唯餘三五夕明月蹔經過¶
　　　夜送(集作/餞)　　　　　　　　前　人¶
趙氏連城璧由來天下傳送君還舊府明月滿(集作/照)秦¶
川¶