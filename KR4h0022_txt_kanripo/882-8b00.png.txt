伏其壯士示羸師以綏行隠精騎以躡迹冦果大下援¶
兵奔㪚驕虜益驁自爲得色驅此車牛憇彼泉井於是¶
箱中兵起千弩齊發要路騎飛一息而至群胡顛沛殺¶
傷滿野從此饋運路無驚者觀夫大漠無倪穹廬靡所¶
追之迯遯捨之慿陵費日老師兵家所病公潜使緩頰¶
均其利心深圖既入狼意亦改及委罪衙官隂送降欵¶
公宻上其事人莫之知及如所期舉國歸附煙塵大起¶
師徒惶惑公徐使令軍曰此是伏念執温傳來降非他¶