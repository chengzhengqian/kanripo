　　　河卒判¶
甲充河卒官給平價又被差外徭訴有兼丁不合倍賦¶
　　　對　　　　　　　　　　　鄭　昭¶
徒駭既導誠禹貢之宏規宣防式歌亦漢國之盛業莫¶
不功勤釃决績著䟽開既輸閩越之賝行漕海陵之粟¶
河渠既設控引是資青翰晨移背呉江而電騖艅艎夕¶
至仰天府以雲趍眷彼泛舟良資鼓栧瞻言河卒實繫¶
水官平價允叶於酬庸輕役雅符於悅使報者倦矣在¶