縈烟褭娜拂綺城垂絲百尺挂雕楹上有好鳥相和鳴¶
間闗早得春風情春風巻入碧雲去千門萬戸皆春聲¶
是時君王在鎬京五雲垂暉耀紫清仗出金宫隨日轉¶
天廻玉輦繞花行始向蓬萊㸔舞鶴還過茝若聽新鸎¶
新鸎飛繞上林苑願入簫韶雜鳯笙¶
　　　聽鸎歌　　　　　　　　　僧靈徹¶
新鸎傍簷曉更悲孤音清冷囀素枝口邉血出語未盡¶
豈是怨恨人不知不食枯桑椹不銜苦李花偶然弄樞¶