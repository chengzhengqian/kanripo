義郡公韓擒虎(唐諱/下同)平陳之日縱士卒暴亂叔寳宫内¶
文帝亦不問罪雖不加爵拜擒虎上柱國賜物八千叚¶
由斯觀之将帥之臣㢘慎者少貪求者衆是以黄石公¶
軍勢曰使智使勇使貪使愚故智者樂立其功勇者好¶
行其志貪者邀趨其利愚者不避其死是知前聖莫不¶
收人之長棄人之短良為此也臣又聞之(唐書有/夫字)天地¶
之道以覆載為先帝王之德以含𢎞為美夫以區區漢¶
武及歴代諸帝猶能宥廣利等况陛下天縱神武振宏¶