亡秦宗族無尺土(一作/寸)之封子弟立空虚之地故衆枝¶
莫助而孤根易㧞封建之心肇於此矣又為大業可以¶
力取神噐推於命歸思得攬(一作/包)四海以獨富舉百郡¶
而(一作/以)從欲而外誘異端内疑成計及見羣心交阻偶¶
語間興適悟天下不可獨理專欲不能盖衆分利推恩¶
先封雍齒然後將士歛手不懐反覆豪俊息意(一作/慮)知¶
難於(一作/摇)動五等之制於是行焉既而鑾輅龍旗(一作/旂)¶
皆王室穆昭黼衣朱黻即功臣子孫君利世祚人安定¶