道魏氏則虐深華夏有晉則化成戎狄降斯以後粹駁¶
不分帝迹皇風寂寥千載天命聖徳會昌神道變億兆¶
之視聽復三五之規模固以幽明賛協荷(疑作/符)瑞彪炳¶
千年靈蔡著天性以効徵三足神烏感陽精而表質春¶
泉如醴出自京師秋露凝甘遍於竹葦星光若月雲氣¶
飛煙三農應銅爵之鳴五緯叶珠囊之度信可以揚鑾¶
動蹕肆覲東后玉檢金繩登封岱岳而謙以自牧為而¶
不宰尚寢馬卿之書未允梁松之奏在青蒲之上常若¶