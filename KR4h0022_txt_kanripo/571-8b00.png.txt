於四時鑪錘所裁綱紀行於萬俗動關政體豈易其人¶
臣才闕行疎藝殫術淺同子房之多病異呉漢之强力¶
䇿支離之杖未振其軀資擁腫之材豈勝其任將恐貽¶
災傾餗取辱敗軍喪實虧名夫豈足惜害公撓法兹焉¶
是懼敢緣陳力之義輕布由衷之請伏冀九霄垂澤三¶
舎廻光體臣不移之愚矜臣難奪之志特停過謬改命¶
才賢則器滿之凶不累於凡鄙棟隆之吉永光於聖代¶
無任慙懼屏營之至謹詣朝堂奉表陳讓以聞¶