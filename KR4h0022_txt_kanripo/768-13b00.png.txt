至唐太宗方亊外討復脩孝武舊跡並南山至於葱嶺¶
為府鎭烟火相望焉其在高宗勵精為政不欲廣地務¶
其安人徭戌繁數用度減耗復命有司㧞四鎭其後吐¶
蕃果驕大入西域焉耆以西所有城堡無不降下遂長¶
驅東向踰高昌壁歴車師庭侵常樂縣界斷莫賀延磧¶
以臨我墩煌伏頼主上神鑒通幽冲機測逺下嚴霜之¶
令興時雨之兵乃命右相韋待價為安息道行軍大揔¶
管安西都䕶閻温古為副問罪焉時也先命蘭州刺史¶