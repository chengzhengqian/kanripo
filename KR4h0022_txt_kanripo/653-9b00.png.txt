無喻蜀之能(集作/心)但誓依劉之願未獲謁謝下情無任¶
感激攀戀之至謹啟¶
　　　二¶
某啟伏䝉示及賜錢三十五萬以備行李謹依榮示捧¶
領訖伏以古求良材必有禮幣一束芻皆堪貺羙五羖¶
皮未曰輕齎况某跡忝諸生名非前哲尚遥玉帳已賚¶
金錢訪蜀郡之卜人懸之莫竭遇河間之姹女數且難¶
窮未草檄以愈風不執鞭而獲富敢將潤屋且以騰裝¶