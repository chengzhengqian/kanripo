皇帝垂衣裳而治萬國舞干戚而來九區包之橘柚至¶
自江湖嵗以為常知方物之咸有時而後獻表庭實之¶
何無本其來則風秋洞庭霜落寰海元侯布教下吏旁¶
採碧林冬生大小異名已去霜蔕初辭緑莖然後盛以¶
瀟湘之竹束以江淮之菁背楚塞以西走望秦雲而北¶
征上方端想𤣥黙深居穆清扇鴻鈞而不宰張大樂而¶
無聲閲彼要荒之貢得斯華實之英乃明四目乃停九¶
歌朱紱方來以彰其道泰碩果可食以表其時和時和¶