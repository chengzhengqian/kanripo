滿座失聲㸔不及心手相師勢轉竒詭形恠狀翻合宜¶
人人細問此中妙懐素自言初不知¶
　　　又¶
幾年出家通宿命一朝却憶臨池聖轉腕推峰増崛﨑¶
秋毫繭紙常相隨衡陽客舍來相訪連飲百盃神轉王¶
忽聞風裏度飛泉紙落紛紛如跕鳶形容脫略真如助¶
(一作脫落/任真助)心思周遊在何處筆下唯㸔激電流字成只¶
畏盤龍去恠狀崩騰若轉蓬飛絲歴亂如廻風長松老¶