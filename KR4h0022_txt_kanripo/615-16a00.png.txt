助者冀裨海岳之大所以思或出位知無不為况臣受¶
寵過深感恩逾切不竭忠以自效是盗禄以茍安臣某中¶
謝臣伏見一時愆雨一榖不登黎庶以(闕二/字)不知卿士¶
以月俸自恃竊惟聖慮已積憂勤凡在人臣何以安䖏¶
昨者自春接夏時雨暫愆陛下心憂於清穆之中躬禱¶
於靈池之上精誠所至昭感遂通祥禽呈瑞於御前膏¶
雨布澤於天下遂使百榖皆稔九土大豐國無不獲之¶
夫代成亷讓之俗斯乃皆由聖德上合天心顧此齊人¶