推歩萬端或分或至一暑一寒趣乾坤之取捨知運命¶
之艱難亦有𢎞羊心計小道可觀便人利國下給上安¶
若乃墨妙之塲書淫之客轉注别態圓方自適萬仭崩¶
雲千巖落石垂露霑於緗綺飛花散於竹帛觀夫始用¶
契以代繩未有紙而作策何樸畧之難同為智巧之所¶
易也大射之禮先王是崇侯以示其所服正無言而審¶
同飲少筭於多筭或在澤而在宫天子用騶虞之節諸¶
侯歌貍首之風將以合雅投頌褒德進功敢不愼其所¶