動容於取與陳噐用之煌煌曳衣裳之楚楚觀乎俯仰廻¶
旋乍離乍聨輕風颯然杳兮俯虹霓而觀列仙飄颻遷延¶
或却或前清宫肅然儼兮若披雲霧而覩青天惟紫也取紫¶
宫之清唯極也明太極之先用之則邦國之光備施之則中¶
和之氣宣徐而匪濁比上帝鈞天之樂静而不過小圜丘雲¶
門之和亦何必持彼羽旌方聞乎得禮執其干戚然後必止¶
戈彼延陵空歎于象箾宋玉徒美其陽阿詎能合天地之大¶
徳調隂陽之大訛者乎洪惟我后遵祖為大道(一作/遵)其樂使¶