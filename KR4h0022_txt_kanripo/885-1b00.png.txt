　　　趙公神道碑銘　　　　　　權德輿¶
在漢孝宣厲精理道則有魏相通故事丙吉知大體百¶
職脩明中興有聲惟皇帝在位十四祀得賢相成紀公¶
趙氏受天清淳佐時緝熈本洪範之正直躬大雅之明¶
哲左輔右弼調若鼎味降祥而生盡瘁而終時貞元十¶
三年年六十一皇上震悼不視朝三日詔奉常具儀法¶
冊贈太子太傅又俾百執事為位哭於其庭吊祠禮贈¶
(集作/賻)率有加等二府之屬或銘其德於夀堂或狀其行¶