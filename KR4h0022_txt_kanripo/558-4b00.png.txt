陛下執大象以御物不得已而用兵假一戎之威為萬¶
物戡難再造區宇以康黎元慈之至也纂服配天不失¶
舊物然後増鴻名以嚴父正榮號以恭已元元本本尊¶
尊親親孝之大也猶慮物有不遂其性政有不阜於俗¶
𢎞肆眚之恩與天下更始滌瑕蕩穢燃幽及㣲風行物¶
表鏡照海内雷作而萬户蟄振網開而三面鳥飛陽春¶
無私品物何幸臣位忝邦守預沐渥(類表/作湛)恩無任抃躍¶
之至謹奉表陳賀以聞¶