府計以月成諒比要之可遵將奠禄而爲凖慿兹出納¶
乃絶姦欺茍或差遺自貽乾没龜玉在櫝宜勤夙夜之¶
心刀布如泉何忽隄防之禁覆校斯闕罪累匪輕忝曰¶
主司殊爲曠職但三尺之法期閱實以定刑九兩之官¶
闕連事而同坐必若甲乙俱犯上下相䝉規攘竊以故¶
違自胥徒而共議物又全曠情實難容如其數則非多¶
訊之爲誤有納處而可驗恕不逮而須矜請紓辨璧之¶
疑方寘鈞金之罰¶