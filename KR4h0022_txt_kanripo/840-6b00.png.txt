議曰鄭珣瑜令徳清規坐鎮風俗理人而善政浹洽作¶
相而謀猷宻勿其終始事迹扵時罕儔所以表賢易名¶
實曰文獻夫文者煥乎大行獻者軒然髙名合而褒之¶
厥有經義亦猶貞惠文子累數其美至扵再三以勸事¶
君者今奉駁議其無進㧞無是非無賑施無謇諤且曰¶
二字之諡非三代兩漢之事愚以為異矣㢲之駁所謂¶
進㧞者豈不以推擇羣萃致之扵庭乎珣瑜任司衡銓¶
暨當鈞軸流品式叙英髦在朝若無奨㧞之眀則何以¶