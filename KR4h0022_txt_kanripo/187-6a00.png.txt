瓊樹春偏早光風處處宜曉浮三殿日暗度萬年枝婀¶
娜摇僊禁繽翻映玉池含芳煙乍合拂砌影初移為近¶
韶陽煦皆先衆卉垂成隂知可待不與衆芳隨¶
　　　禁中春松　　　　　　　　陸　贄(類詩作/白行簡)¶
隂隂清禁裏蒼翠滿春松雨露恩偏近陽和色更(一作/正)¶
濃高枝分曉日靈韻(一作/虚吹)雜宵鐘嵐(一作/香)助鑪烟逺形¶
疑盖影重願符千載(類詩作/千嵗)壽不羡五株封儻得(類詩/作長)¶
(得/)廻天眷全勝老碧(一作/一)峯¶