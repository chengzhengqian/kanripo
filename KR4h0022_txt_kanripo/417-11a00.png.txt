形於物範文章表於王佐自登衮職一紀于兹啓沃之¶
謨酌泉源而不竭忠公之節貫霜雪而罔改彛倫攸叙¶
庶績其凝實賴予弼用熈帝載猶且謙冲夕惕兢慎日¶
嚴問温樹而不言履薄冰而逾勵乆而益著徳則茂焉¶
近者禮屬交神恩當進秩雖允恭克譲徒有固辭而惟¶
器與名本無虚授宜昭寵數以鎮崇班可特進行尚書¶
左僕射兼吏部尚書主者施行¶
　　　授李光顔加階并賜一子官制¶