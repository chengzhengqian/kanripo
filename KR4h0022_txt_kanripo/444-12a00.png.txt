襟神秀整道光懿戚望重宗維恭慎之心符小言而緝¶
譽虚凝之度包大雅而揚聲體備剛柔藝殫文武騰芳¶
桂巘動貞韻而鏘金寫照荷池嚮清文而振玉若廼緇¶
源廻跨岱址斜臨人被萊風俗兼齊舊布中和之化申¶
簡恵之風觀政所先建邦斯在(一作/親)是用命王使持節¶
青州諸軍事青州刺史勲封如故徃欽哉王其克邁十¶
倫稽徃賢之峻躅勤宣九德蹈前哲之英規絶浮競之¶
津廣真淳之路光昭淑問可不慎歟¶