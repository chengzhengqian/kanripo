　　　代高尚書陳情表¶
臣某言臣本凡才智畧無取因縁際㑹驟歴班榮分閫¶
尹京實為塵忝頃者鳯翔之日蕃漢憑陵臣嘗激勵羌¶
渾竟𠞰戎虜方將席卷永息邉虞旋奉德音遽令入奏¶
微誠莫展殃舋已鍾痛骨摧心載崩載咽荼毒未幾起¶
復舊官累表陳乞不蒙允許及犬戎搆禍憑陵京城陛¶
下授臣檢校刑部尚書都知元帥中軍兵馬使雖承恩¶
命未有軍行麾下之人纔盈數騎空懐赴難莫克使綏¶