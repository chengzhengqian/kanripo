　　　悲清秋賦　　　　　　　　李　白¶
登九疑(一作/嶷)兮望清川見三湘之潺湲水流寒以歸海¶
雲横愁(一作/秋)而蔽天余以鳥道計於故鄉兮不知去荆¶
吴之幾千于時西陽半規映島欲没澄湖練眀遥海上¶
月念佳期之浩蕩𦕈(一作/𣺌)懐燕而望越荷花落兮紅(一/作)¶
(江/)色秋風嫋嫋兮夜悠悠臨窮溟以有羡思釣鰲於滄¶
洲無脩竿以一舉撫洪波而增憂歸去来兮人間不可¶
以託些(一作/此)吾将採藥於蓬丘¶