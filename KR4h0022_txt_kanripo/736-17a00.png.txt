蓋體國逺馭不出户而知天下親百姓撫四夷真宰相¶
之事也凡今三十一節度十一觀察與防禦經畧以守¶
臣稱使(一有/府字)者共五十列于首篇之末其三篇則以十¶
道為凖縣距州州距兩(集作/西)都其書道里之數與其四¶
鄙所抵其事覈其言詳閱覽黙識精㣲錯綜斯為至矣¶
德輿忝掖垣之屬承公話言盱衡屈指珠貫氷釋辱命¶
授簡書其大端輙罄斐然之辭用揚不朽之業時貞元¶
壬午歲夏四月謹序¶