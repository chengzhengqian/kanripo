方許之拜禮部尚書制曰事上盡大臣之節又曰一心¶
奉公於是天下知公之有言於上也初公為宰相時五¶
月朔會朝天子在位公卿百執事在廷侍中賛百僚賀¶
中書侍郎平章事竇叅攝中書令當傳詔詞疾作不能¶
事凡將大臣朝會當事者既受命皆先日習儀于時未¶
有詔公卿相顧公逡廵進北面言曰攝中書令臣某病¶
不能事臣請代某事於是南面宣致詔詞已復位進退¶
甚詳為禮部四年拜兵部尚書入謝上語問(問字集本/作移時)¶