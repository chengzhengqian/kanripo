　　　贈澧陽韋明府　　　　　　　前　人¶
君有百鍊刃堪斷七重犀誰開太阿匣特割武城雞竟¶
與尚書佩還應天子提何時遇操柄(集作/宰)當使玉如泥¶
　　　敬酬當塗界留贈之作　　　　裴耀卿(附見張/九齡集)¶
茂先實王佐仲舉信時英氣覩衝天發人将下榻迎珪¶
符爾有命江國逺徂征九𣲖期方越千鈞或所(集作/可)輕髙¶
帆出風迥孤嶼入雲平遄邁嗟予役離憂空自情飭簮¶
陪早嵗接壤厠專城曠别心彌軫宏規義轉傾徒然限¶