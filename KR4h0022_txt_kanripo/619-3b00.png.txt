　　　諫格猛獸表(太宗/)　　　　　魏　徴(貞觀十/四年)¶
臣徴言臣聞書美文王不敢盤于逰畋傳述虞箴稱夷¶
羿以為誡昔漢文臨㶚坂欲馳下袁盎攬轡曰聖主不¶
乗危不徼倖今陛下騁六飛馳不測如有馬驚車敗陛¶
下縱欲自輕奈高廟何孝武好格猛獸相如諫力稱烏¶
獲捷言慶忌人誠有之獸亦宜然卒然遇逸材之獸駭¶
不存之地雖烏獲逢䝉之伎不得用而枯木朽株盡為¶
難矣雖萬全而無患然本非天子所宜近孝元郊泰畤¶