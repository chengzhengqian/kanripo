此郡巖壑重複林麓繁盛(一作榛/林鬱盛)樵採之子未嘗輟音¶
徃徃㳂流而下詣余求售余因積薪于庭竊有所歎乃¶
為積薪賦賦曰¶
邈巖居之幽逺有楚澤之放臣方絶學以自㸑誠未暇¶
於披榛悲顔子之飯煤感萊蕪之生塵時束藴以請火¶
訪蓬茨之善隣乃遇樵客維舟水濵余訊之曰採樵賤¶
業常棲隱淪詩既嘉於刈楚傳亦歎於析薪爾豈延瀬¶
之客不取金而且貧又豈叔敖之子似好亷而苦辛何¶