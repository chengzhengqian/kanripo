　　　授髙𢎞簡司門員外郎判度支案制¶
　　　　　　　　　　　　　　　前　人¶
勑司國計者綂天下之財貨量入以為用在於賦有餘¶
也事歸一途故必馭(一作/取)其彊力多聞分掌簿籍俾操¶
剸無滯精明莫欺𢎞正上言以爾嘗居憲署亦領郡符¶
通於吏術素傳儒業是可以分列宿之位理聚人之財¶
爾其佐我才臣資於國用無俾健酷以罔遺利可依前¶
件¶