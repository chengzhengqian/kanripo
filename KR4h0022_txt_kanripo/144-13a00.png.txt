形變為枯木心成於死灰誰憐盤根之春當擢榦之日¶
對上苑臨温室植紫柏以獨秀䕃朱城而未出春風驟¶
入花飛㣲(一作/霏霺)而雪下晴烟四斂葉布濩而雲宻誠以¶
負大厦之材濟巨川之質何斧斤之為患使形骸而自¶
失悲夫昔之繁華也如彼今之摇落也如此故知道不¶
常泰亦不常否物有萬生亦有萬死事既同於糺纒庸¶
詎識其終始彰周公之聖則大木斯㧞表宣帝之興則¶
枯柳還起君無曰枯查委之泥沙試斵為仙枕薦於公¶