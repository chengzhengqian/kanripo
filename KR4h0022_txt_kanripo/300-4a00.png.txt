文兼武而君(集作/今)栗且寛自然來月窟何用刺樓蘭南¶
去三冬曉(集作/晩)西馳萬里寒封侯自有處征馬去嘽嘽¶
　　　送趙都督赴戈州(得青/字)　　　王　維¶
天官動将星漢地(集作/沚)栁條青萬里鳴刁斗三軍出井¶
陘忘身辭鳳闕報國取龍庭豈學書生輩窓中老一經¶
　　　贈裴旻将軍¶
腰間寳劔七星文臂上琱弓百戰勲見説雲中擒黠虜¶
始知天上有将軍¶