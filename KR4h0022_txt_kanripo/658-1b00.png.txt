　　　上齊州張司馬啟　　　　　駱賔王¶
某啟昔者薛邑聞歌揖馮諼於彈鋏夷門停(集作/命)駕顧¶
侯嬴於抱闗何則志合風雲戴笠均乎乗馬情諧道術¶
忘筌貴乎得魚是以挹(集作/揖)蘭言於斷金効(集作/交)蓬心¶
於匪石庶清音動(集作/黙)聽賞流水於牙絃妙思通神叶¶
成風於郢匠伏惟司馬公䟽源白水浸地軸以輪波纂¶
慶黄軒感星精而誕命綴珠華於七曜聨玉葉於五雲¶
至夫神石呈(一作/摛)祥靈鈎(集作/鈞非)表貺千年馭鶴振仙駕¶