毫之末於百歩之外視水一尺則不能見其淺深何則¶
所賦者異也曩時與孫考功無里閈交逰之知親朋推¶
薦之分勢懸望阻聲塵不接躡無情之路廻必斷之明¶
懐恩下隔於至公而見遇盡闗於薄技則是僕詞策之¶
知已非心期之知已故曰可謂知其一也丈夫生遇昇¶
平時自為文儒士縱不能公卿坐取助人主視聽致俗¶
邕熙遺名竹帛尚應優游道術以名教為已任著一家¶
之言垂沮勸之益此其道也豈直以辭塲策試一第聲¶