斯衷臣聞皇王之制殊條共貫雖有改制之名無不相¶
因而立事孔子曰殷因於夏禮所損益可知周因於殷¶
禮所損益可知其或繼周者雖百世可知也然則虞帝¶
之三考黜陟周王之六廉察士雖有沿革所取不殊期¶
於不濫而已陛下取人之法甚明考績之規甚著臣以¶
為猶舟浮於水車轉於陸雖百王無易也今丘園已賁¶
英楚雲集啓塞之路豈愚臣所能輕云也謹對¶
　　　第二道¶