秋扵太學小子狂簡不知所以裁之夫子之文章今可¶
得言也詞曰¶
西崑玉闕南海金堂惟愡惟恍一隂一陽三辰赫赫九¶
土茫茫太極天帝神州地皇驪連上古混沌中央降及¶
軒頊終扵夏商四時玉斗五緯珠囊聖徳千載淳風八¶
荒天開赤籙日照青光識叶金匱兵符玉璜化隆文武¶
澤盛(集作/仞)成康天子穆穆諸侯皇皇春秋代謝宗社危¶
亡帝典無(集作/垂)象人倫不綱山河命徳天地興祥禮樂¶