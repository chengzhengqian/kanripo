帝王之最樂究天人乙夜慙對文齊日月秋風靡逮推¶
歴正元調律平害札動雲落弦開葉碎揮琴弄(二本/作陋)虞¶
教謌輕沛良辰可賞聴政方退鍾皷屢陳君臣髙㑹巍¶
巍蕩蕩四十餘載巡省順動西南奥區命子出震繼明¶
握圗長驅猛士累剪封狐不失舊物言旋上都離宫就¶
養夀酒多娱習道乆矣神仙逺乎嗚呼哀哉湖上鑄鼎¶
海中祈藥忽乗紫氣長逰碧落千門萬户告(二本/作若)無天¶
兮寥廓八逹九衢雖有人兮寂寞淚為雨於宸扆(文粹/作極)¶