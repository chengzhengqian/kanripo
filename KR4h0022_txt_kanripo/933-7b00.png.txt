奕葉聨華夫人即兖州府君之長女敏悟生知孝慈天¶
性誕含柔範光起韶儀親執組紃備詳圖史女宗之美¶
燦然有光年既及笄禮從納幣言告師氏歸于汾陽汾¶
陽時寵禄未崇盛業猶晦夫人從節儉之行服澣濯之¶
衣祗事舅姑恪恭朝夕視庖主饋未嘗假人下氣怡聲¶
率由至性生既極其養歿又過乎戚慎徽衆善敦敘六¶
宗睦娣姒以仁接中表以義由是閨門以穆婦道有聞¶
天寳中汾陽分鎮河中䇿勲王府夫人從夫之義封瑯¶