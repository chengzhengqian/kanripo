悠哉振古邈矣帝先四夷紀地(一作四/紀維地)八柱承天叢生¶
類聚廣谷大川至道靈運神功自然五精應感三微相¶
繼樹以司牧執其象契帝迹慙皇王猷謝帝上徳逾逺¶
淳風漸替時乖澹泊俗異冲和尚賢飾智懸法張羅内¶
修樽俎外事干戈魚驚網宻鳥亂弓多真人出世星精¶
下斗龍德在躬鶴髮垂首解紛挫銳去薄歸厚日角月¶
角天長地久小茲五嶽隘此九州逝將髙蹈超然逺逰¶
青牛已駕紫氣光浮𤣥門洞啓神化潜流賴鄉(一作/相城)舊¶