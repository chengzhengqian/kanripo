維㑹昌元年嵗次辛酉四月辛丑朔二十日庚申隴西¶
公滎陽鄭某隴西李某安定張某昌黎韓某樊南李某¶
謹以清酌之奠致祭于故朔方書記張五審禮之靈嗚¶
呼古有不重千金殊輕尺璧或號百夫之防或作萬人¶
之敵争雄角秀殊途異迹念閲水於千齡若衝飈之一¶
息吁嗟審禮寧或免之瞭眸巨鼻方口疎髭始自渚宫¶
来遊帝里論極懸河文酬段綺體物稱最登髙擅美良¶
時不来躁進為恥門巷蓬蒿荒凉如此藩溷筆硯寂寥¶