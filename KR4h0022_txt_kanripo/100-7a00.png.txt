不慎乎規矩逮恐失於毫釐周旋可託進退唯茲鏃破¶
的兮流光散出弦應手兮飛羽相追寔此鵠之是念唯¶
彼侯之敢思立則惟心成因在手且一控而一發亦何¶
先而何後舎意雖晩和容已乆喜滿勢而暫(疑/)維媿直¶
弦之屢受若乃旌竿並舉侯狀皆升曉露中滴晴光上¶
凝觀武於茲可明七徳之要取才於彼亦彰一藝之能¶
以其獨弄旁觀者衆豈比夫啼猿散繞飛鴈䨇中儻射¶
已鵠之可稱冀鳴弦而再控¶