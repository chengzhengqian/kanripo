九姓册李思摩為可汗使統諸郡盖以夷狄叛則伐之¶
降則撫之得推亡固存之義無逺戍勞人之役此則近¶
日之令典實(文粹無/實字)綏邉之故事竊見阿史那斛瑟羅¶
(新唐書/有皆字)隂山貴種代雄沙漠若付(舊唐書文/粹作委)之四鎮使¶
統諸蕃封為可汗遣禦冦患則國家有繼絶之美荒外¶
無轉輸之役如臣所見請捐四鎮以肥中國罷安東以¶
實遼西省軍費於逺方并甲兵於塞上(新唐書/作要塞)則恒代¶
之鎮重而邉州之備實矣况撫綏夷狄盖防其越逸茍¶