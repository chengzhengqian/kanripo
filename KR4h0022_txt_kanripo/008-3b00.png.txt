地為常有混成之獨立運元氣之茫茫若夫大虹流渚¶
金天當宁大電繞樞軒轅受圖殷馗則黄星見楚雷煥¶
則紫氣臨呉青方半月東井連珠辰極之齊七政泰階¶
之平六符雖前皇之盛德又何以加於此乎至若甘露¶
溢醴泉出蓂莢生嘉禾實鳯凰丹彩騶虞白質南海無¶
波東風入律比夫皇穹之錫夀何足以談其萬一聖上¶
猶復招列仙擇羣賢日慎一日𤣥之又𤣥兵戈不起至¶
德承天臣烱作頌皇家萬年¶