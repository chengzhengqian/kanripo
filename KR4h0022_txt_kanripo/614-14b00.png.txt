不足鷹鸇逐鳥志則有餘臣再授兵符夙叅軍幕被堅¶
執鋭雖未經於戎行受制(集作/制勝)伐謀亦嘗習於事業自¶
忝藩翰屬時清平無施汗馬之勞但詠鞬櫜之什今則¶
遭遇殊奬委之専征以臣率先是臣素志况聞徐州士¶
衆本無叛心倉卒之間危疑至此臣請自臨疆場親領¶
紀綱裂帛繫書諭其禍福椎牛饗士養以威聲冀宣皇¶
風照兹蠢類以忠義感脅從之伍以含𢎞安反側之徒¶
革面悛心期乎不日其揚州留務請令行軍司馬路應¶