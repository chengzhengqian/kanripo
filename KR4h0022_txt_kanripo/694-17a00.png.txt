其罪欲其無私求其盡力不亦難乎小臣不可委以大¶
事大臣不可責以小罪任以大官求其細過刀筆之吏¶
順㫖承風舞文弄法曲成其罪自陳也則以為心不伏¶
辜不信也則以為所犯皆實進退惟谷莫能自明則茍¶
免其禍大臣茍免(通鑑作茍/求免禍)則譎(一作/讒)詐萌生譎詐萌¶
生則矯偽成俗矯偽成俗則不可以臻至理矣夫上之¶
不信於下必以為下無可信若必下無可信則上亦有¶
可疑矣禮云上人疑則百姓惑下難知則君長勞上下¶