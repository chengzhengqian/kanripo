之知副今上之用允天下之望哉某竊以為必然矣况¶
今主上肇撫蒼生初嗣鴻業雖物不改舊而命宜布新¶
是以百辟傾心慺慺然以待主上之政也萬姓注目專¶
專然以望主上之令也四夷側耳顒顒然以聼主上之¶
風也豈直若此而已哉盖待其政者勤惰邪正繫其中¶
焉望其令者憂喜親踈生其中焉聼其風者畏悔動静¶
出其中焉而將來理亂之根安危之源盡在於三者之¶
中矣如此則相公得不匡輔其政緝熈其令宣和其風¶