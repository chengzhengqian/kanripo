涅而不緇素以為表寂寞清唳依違馴擾同李陵之入¶
蕃誰為同志似屈原之在楚衆人皆醉或振羽以將鳴¶
或峩冠而瞪視囂囂煩耳紛紛撲地安知警露之質豈¶
識凌雲之意獨立不懼誠則莫之與京碩大無朋所謂¶
㧞乎其萃何憂乎彼衆我寡而患乎去同即異慘澹無¶
色低徊不平困眼前之擾擾哀足下之營營動必以誠¶
鄙度關之詐戒之在鬬非擅場之名誰恤大以捨小念¶
彼濁而此清和而不同卑以自牧動憂違衆居常慎獨¶