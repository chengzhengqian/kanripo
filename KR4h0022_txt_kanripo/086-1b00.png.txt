　　　温洛賦(以上天何言因/物表聖為韻)　　　鄭宗哲¶
惟上天降厥瑞瑞著于用(疑/)惟君人臨厥聖聖通于天¶
由盛徳之應矣化清洛之温然當短至之時景為凛烈¶
及暄變之際應在淪漣散彼皇明受茲靈貺奚獨禀於¶
和氣乃潜感於深浪遂使清氷不戒於洲渚之曲白露¶
罷凝於蒹葭之上狎而翫信温温以異流廹而觀亦滔¶
滔以難量爾其發自山谷㑹於河濵其外也皎兮如鏡¶
其中也煦然如春夏蟲不疑失輕氷於曲渚秋鴻欲去¶