神人以和明命既頒於執事遐邇必聞於賡歌時也韶¶
景熈熈仁風習習日月克符於躔次草木遂生于原隰¶
施恵而榖雨垂恩發號而春雷起蟄其道孔昭其律已¶
調禮展於斯且殊夫禮月之夕拜之於曉有類乎拜日¶
之朝我后崇五帝之經教酌三代之典禮振六樂之鏘¶
鏘列千官之濟濟八音已陳夫濩武萬祗既歆於壇陛¶
夫如是者惟聖所符惟天所啓故迎氣之祀事正皇王¶
之大體者矣¶