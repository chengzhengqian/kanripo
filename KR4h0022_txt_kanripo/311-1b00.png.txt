　　　上陽宫　　　　　　　　　王　建¶
上陽花木不曽秋洛水穿宫處處流畫閣紅樓宫女笑¶
玉簫金管路人愁幔城入澗橙花發玉輦登山桂葉稠¶
曾讀列仙王母傳九天未勝此中遊¶
　　　同前　　　　　　　　　　羅　鄴¶
春半上陽花滿樓太平天子昔巡遊千門雖列(一作/對)嵩¶
山在一笑還隨洛水流深鎖笙歌巢燕聽遥瞻金碧路¶
人愁翠華却返昇(一作/自登)仙去長使(一作/腸斷)宫娥望不休¶