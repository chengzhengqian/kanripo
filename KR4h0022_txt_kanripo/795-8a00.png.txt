乃從而稱之人或笑曰彼病子之散而目之子反以為¶
其號何也散人曰天地之(文粹無/之字)大者也在太虚中一¶
物耳勞乎覆載勞乎運行差之晷度寒暑錯亂望斯須¶
之散其(集作/而)可得耶水土之散稽有用乎水之散為雨¶
為露為霜為雪水之局為瀦為洳為潦為汙土之散封¶
之可崇穴之可深生可以藝死可以入土之局塤不可¶
以為埞(集作/埏)甓(集作/瑶)不可以為盂得非散能通於變化¶
局不能耶退若不散守名之筌進若不散執時之權筌¶