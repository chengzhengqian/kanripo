于故禮部尚書河東裴公之靈嗚呼元精純粹生徳于¶
公峻極降祉真明在躬濯纓登朝事君以忠出入三閣¶
周旋两宫褰帷井陘推轂盧龍喉舌是寄令(集作/淑)聞斯¶
崇鯤背垂天鴻毛順風亦既左官時更困䝉夷險能一¶
(集作/齊)髙明有融三已無愠再命滋恭肇受方伯俄昇秩¶
宗將陳謨謀以佐時雍如何不弔降此鞠㐫珠履聲絶¶
蒼生望窮機返太素勲留區中(集作/景鍾)杳杳龍轜瞻言徂¶
東敬飾薄奠邀神昊穹靈顧來享髣髴聲(集作/音)容嗚呼¶