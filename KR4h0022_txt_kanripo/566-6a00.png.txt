臣某言今日伏見劔南西川節度使崔寜所奏露布十¶
一月七日於劔南大破吐蕃斬首八千五百級生擒九¶
百四十二人獲馬牛器械一千萬計者陛下以西戎負¶
恩連歳設備近興武旅逺鑠王師故隴上或虞卭南每¶
捷事同符契謀動鬼神凡在臣庶不勝慶快伏以西蜀¶
一隅犬戎乗隙聖謀潜運藩帥龔行以我同力出其不¶
意故得邉兵無遺鏃之費狂冦有(一作/致)輿尸之㐫名王¶
首將既充俘馘要塞堅城亦入封守神武之徳莫測掃¶