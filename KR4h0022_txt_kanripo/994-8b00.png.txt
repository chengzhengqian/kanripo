某謬䝉朝奬叨領藩條熊軾初臨虎符適至敢資靈於¶
水土冀同固於金湯况彼潞人實逆天理固承明之地¶
以作巢窠敺康樂之民以為蟊賊一至於此其能乆乎¶
惟神廣扇威靈劃開聲勢俾犯境者望飛鳥(集作/烏)而自¶
遁此滔天者聽唳鶴以虚聲崇墉載嚴巨塹無壅今来¶
古往永無川竭之因萬歲千秋莫有土崩之事神其聽¶
之無易我言¶
　　　禜海文　　　　　　　　　陳子昻¶