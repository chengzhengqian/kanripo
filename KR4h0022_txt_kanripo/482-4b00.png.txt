明神輕理慢法安肯敬事耆老取捨自便安能求之故¶
實舉措縱欲安能問之遺訓選異一時之髙材非萬邦¶
之俊傑於是多其僕妾廣其資産齒角兩兼足翼雙備¶
蹈瑕履穢不顧亷恥抵網觸羅覆車相次孔子曰旣得¶
之患失之苟患失之無所不至矣故臣以為陛下有三¶
皇之人無三皇之吏也制策曰俾用才委能靡失其序¶
以事効力各得其長至於考課之方猶迷於去取黜陟¶
之義尚惑於古今未知何帝之法制可遵何代之沿革¶