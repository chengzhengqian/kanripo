吏弄法之所致也然亦由天下之人貧困思邪而多罪¶
也由是觀之刑之繁省繫於罪之衆寡也教之廢興繫¶
於人之貧富也聖王不患刑之繁而患罪之衆不患教¶
之廢而患人之貧故人茍富則教斯興矣罪苟寡則刑¶
斯省矣是以財産不均貧富相併雖堯舜為主不能息¶
忿爭而省刑獄也衣食不充凍餒並至雖臯陶為士不¶
能止姦宄而去盗賊也若失之於本求之於末雖聖賢¶
並出(集作/生)臣竊以為難矣至若察小大之獄審輕重之¶