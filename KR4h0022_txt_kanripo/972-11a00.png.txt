萬年縣芙蓉鄉龍遊里韓洄年六十三狀公字㓜深其¶
先潁川之人自同姓於周受封於韓逮獻子而為正卿¶
至景侯而開列國司馬氏代家言之詳矣公大祖播徙¶
居潁川繼有勲力代名忠孝以至文忠公用醇仁清¶
徳左右𤣥宗致中和以為國經躬愷悌以為家法公纂¶
承茂緒㓜有令聞直方簡重博厚𢎞大該渉羣書尤治¶
春秋詩禮之學必睹其奥而踐乎中未弱冠以門䕃補¶
𢎞文生滿歳叅調侍郎逹奚恂(唐書/作珣)矯枉過正以地望¶