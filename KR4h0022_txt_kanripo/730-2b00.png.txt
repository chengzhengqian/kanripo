得所叙詩累百餘篇非至篤好其何能致多如是耶惜¶
其無以聖人之道告(集有/之字)者而徒舉浮屠之說贈焉夫¶
文暢浮屠也如欲聞浮屠之說當自就其師而問之何¶
故謁吾徒而來請也彼見吾君臣父子之懿文物禮樂¶
(集作/事爲)之盛其心必有慕焉拘其法而未能入故樂聞其¶
說而請之如吾徒者冝當告之以二帝三王之道日月¶
星辰之所以行天地之所以著鬼神之所以幽人物之¶
所以蕃江河之所以流而語之不當又爲(集作/就)浮屠之¶