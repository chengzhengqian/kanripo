九門執玉帛者來于萬國公為六軍之首將持百代之¶
名敷陳盛儀逈出羣格羙望充於朝野嘉聲達於聖聰¶
因賜二子出身用旌厥徳公竭其筋力罄于心神靡盬自¶
哀積勤致疾天醫繼路御餌盈庭雖上命以惜賢竟膏¶
肓之罔救公累官十任歴事五朝謀猷克申威惠斯在¶
猶以遺訓貽乎子孫身後之儀靡不詳告有始有卒公¶
其得之公嘗謂知已曰大丈夫誓當開拓疆境掃滌攙¶
搶誅鋤奸兇廓清華夏致君堯舜之上榮名管葛之前¶