左據常山蒲坂唐堯所封之丘歴山虞舜隠耕之地晉¶
陽我髙祖誓衆之野本晉國也而謂之唐其人憂深思¶
逺有帝堯之遺風焉故我國家因之以啟王業将我朝¶
政保茲舊邦克建戚藩以任賢徳咨爾第五男某和裕¶
禀質端貞理身撝謙似不能好善如不足行歸於厚口¶
無擇言本孝克家資忠體國固可嚴奉啟聖之域綏懐¶
積徳之邦錫爾黒社以藩于北是用命使某官某乙持¶
節冊命爾為晉王往欽哉冝聴朕命於戯踐唐堯之地¶