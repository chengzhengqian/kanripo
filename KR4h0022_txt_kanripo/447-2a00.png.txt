鯨鯢於蒙汜功滿上國光啓中興此則公之大造於我¶
皇家者也旣而天未悔禍夷醜荐臻南夏崩騰西京蕩¶
覆羣胡孔熾藉亂乘間推納藩枝盗假神器冡司昏撓¶
旁引㓂讎旣見貶於桐宫方謀危於漢閣皇運已殆何¶
殊贅旒中國摇然非徒如綫公赫然投𬒮匡救本朝復¶
莒齊都平戎王室朕所以還膺寳厯重履宸居挹建武¶
之風猷彰(南史/作歌)宣王之雅頌此又公之再造於皇家者¶
也應務之初登庸惟始三川五嶺莫不窺臨銀洞珠宫¶