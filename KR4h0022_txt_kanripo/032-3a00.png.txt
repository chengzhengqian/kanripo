碧海凝瑞霞之炫燿發慶雲之光彩寫補天之績錬石¶
之資必該圖應聖之祥威鳯之儀咸在佐益丹而惟其¶
深矣當後素而不曰白乎流濕之光允若受采之時是¶
須且比成人之羙實同因物有孚助其言而載隨炳其¶
用而無必乍成藻火之文幾變素紈之匹榮光可愛初¶
謂出河之符備色咸宣更入夣江之筆先王所以因而¶
立㫖諭以相成含章而其輝未著發澤而其道彌精儻¶
不苟於體用庻可致於文明¶