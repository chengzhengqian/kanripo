十地分宜順其髙下九夫為井列以溝洫式備水泉之¶
害將損壅塞之虞利以生人成其務本永言經典實著¶
廣深自畎澮而陳規及園鄽而不紊守之勿失敏則有¶
功惟彼匠人誠為盡力審斷徑術善相邱陵設夫間之¶
小溝明遂上之有徑水勢地勢因而用焉善溝善防斯¶
焉在矣二尺為度殊其不法三農取託乃亦有秋方黍¶
稷之離離見流波之活活决其行潦逹彼巨川庀度功¶
程規模曲節即和夷之既藝豈陵谷之將遷樊遲學於¶