　　　上桂州李中丞薦盧遵啟　　栁宗元¶
某啟凡士之當顯寵貴劇則其受賜於人也無徳心焉¶
何也彼將曰吾勢能得之是以所出者大而其報也必¶
細居窮厄困辱則感槩捧戴萬萬有加焉是以所出者¶
小而其報也必巨審矣故凡明智之君子務其巨以遺¶
其細則功業光乎當時聲名流乎無窮其所以激之於¶
中者異也若宗元者可謂窮厄困辱者矣世皆背去顦¶
顇曠野獨頼大君子以明智垂仁問訊如平生光耀囚¶