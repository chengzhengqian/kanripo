晴天既曙峻嶽凝青仰熙熙之旭将吐見髙髙之掌呈¶
形假彼晶光庶有分於清濁挺茲秀異示無雙於杳冥¶
燠矣而昇岧然相射浮艶華之爛爛靡太虚之奕奕冩¶
乾坤之麗色先覺曈曨廓煙霧之餘姿轉見眀白疑参¶
若木似坼芙蕖杲杲之容漸積惨惨之状不如下映而¶
千巖共曉上照而丹霞共舒影曜人間毎當曕曕之早¶
跡居物外長承煦煦之初昭昭以臨峩峩莫匹向空凝¶
彩若月下之對金莖遶指流輝異樓上之呈素質既炫¶