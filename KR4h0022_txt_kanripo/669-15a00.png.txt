其如人親戚隣里亦㑹酒相賀雖爵禄未及而門户有¶
光稽古之力實亦斯在則古林之松桂草堂之朋友懐¶
芳結念相望於榖口可勝言哉今欲越三峽之湍瀨適¶
九江之遐阻以業就志以家依山青風白雲相與終嵗¶
斯也者非大官上列恢張特逹之賜則無以自振焉尚¶
書功徳巍巍與嵩華侔善政如和羹美深仁類陽春寵¶
材拯困多在輦下今羽毛頺弱大賢能煦而嫗之使其¶
騫飛乎今鱗介蟠屈大賢能澤(一作/雷)而雨之使其騰驤¶