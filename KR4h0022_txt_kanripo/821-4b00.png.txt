天柱之觀有五洞相鄰得其名者為之大滌雖寥邃莫¶
測盖與林屋華陽宻通上帝隂宫耳爰有三泉二軌一¶
濫殊源合流水旱不易擁為曲池縈照軒宇夏寒而辨¶
沙礫冬温而育萍藻既潄而飲之曲肱而枕之樂在其¶
中矣土無沮洳風木飄厲故棲遲者心暢而夀永盤礴¶
紆鬱氣淳境美虎不搏蛇不螫而况于人乎貞觀初有¶
許(一作/素)先生曰某懐道就閑荐徴不起後有道士張整¶
葉法善朱君緒司馬紫微暨齊物夏侯子雲皆為髙流¶