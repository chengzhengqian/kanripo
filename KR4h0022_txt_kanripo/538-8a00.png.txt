　　　對¶
制國之用(一作/義)必嵗之杪量大小而用地審豐耗以視¶
年鳩化為鷹見草木之摇落豺既祭獸設罻羅而以漁¶
然後順時出遊因隙校獵俾虞人以入澤閲車徒而展¶
事昆蟲未蟄無以火田麛卵不傷動必討叛金吾申上¶
田矢不供職司其憂冬狩慮闕然寛則得衆敏則有功¶
合供雖則不供恐闕固應未闕若官曹立限送者違程¶
於理難容請從嚴斷¶