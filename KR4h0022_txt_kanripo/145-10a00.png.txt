而平湖逺國之奥壤中華之外區風土所宜兮四方各¶
異珍果斯出兮諸夏或無至於白商謝𤣥律改風落瑶¶
林寒生窮海枇杷落而將盡荔枝摘而不待然後浮香¶
外散美味中成照斜暉而金色帶曉潤而霜清圓甚垂¶
珠琪樹方而孰可味能適口玉果比而全輕在禹貢非¶
他於周制則那充厥包於林下發使者於江沱襄橙不¶
得而雜楚柚不得而和所獻者皆歎其美所貴者不以¶
其多嵗峥嶸而已晩路﨑嶇而自逺齊萬物以坌入離¶