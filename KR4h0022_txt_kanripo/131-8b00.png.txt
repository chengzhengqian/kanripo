圖其狀揣輕重者我有蒼舒之智髙思柔服也我有周¶
公之徳王以之馳三軍比矛㦸而齊鋒以之和六氣與¶
簫韶而俱唱稽其來也自南徂北嘉彼所獻充我王國¶
食以筐筥牽以徽纆將致貢扵昆夷亦率職扵卭僰斯¶
之為義可得而論性之馴良表邊夷之向化體之(一作/必)¶
固實揣中夏之所尊以君好生之故我身必夀以君賤¶
貨之故我齒斯存豈克耕於野輸衆人之力曷如我入¶
貢霑萬乗之恩雖自慙於陋質永願在乎王門¶