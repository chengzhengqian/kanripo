　　　緱山月夜聞王子普吹笙　　厲　𤣥¶
緱山明月夜岑寂隔塵氛紫府參差曲清宵次第聞韻¶
流多入洞聲度半和雲拂竹鸞驚侣經松鶴舞羣蟾光¶
聽處合仙路望中分坐惜千嵒曙遺音過汝墳¶
　　　同前　　　　　　　　　　鍾　輅¶
月滿緱山夜風傳子普笙初聞盈谷逺漸聽入雲清杳¶
異人間曲遥分鶴上情孤鸞驚欲舞萬籟寂無聲此夕¶
留烟駕何時返玉京唯愁音響絕曉色出都城¶