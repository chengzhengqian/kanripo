言禮立徳必有隣善如不及貴而能慎量固難挹方伯¶
出鎮邵南取斯司徒入掌鄭武其宜義之所在政乃克¶
施物留遺愛事著成規西夏息人東征叶卜韡韡同軒¶
(二本/作輦)皇皇改服疾道中路㐫傳左轂寧不愸遺奄鍾斯¶
酷嗚呼哀哉昔在冲妙具惟兄弟四國並封五王均體¶
逰必連騎居則同邸各承愛於含飴俱受經於置醴既¶
荏苒而云邁属殷憂之將啓實定禍於蕭墻遂繼明於¶
雲陛雖隔深宫之衛常洽家人之禮曷殂謝以痛心感¶