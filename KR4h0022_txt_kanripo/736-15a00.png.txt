學所纂通典實採羣言徵之人事將施有政夫理道之¶
先在乎行教化教化之本在乎足衣食易稱聚人曰財¶
洪範八政一曰食二曰貨管子曰倉廪實知禮節衣食¶
足知榮辱夫子曰既富而且教斯之謂矣夫行教化在¶
乎設職官設職官在乎審官才審官才在乎精選舉制¶
禮以端其序立樂以和其心此先哲王致治之大方也¶
故職官設然後興禮樂焉教化隳然後用刑罰焉列州¶
郡俾分領焉置邊防遏戎狄焉是以食貨為之首(十二/巻)¶