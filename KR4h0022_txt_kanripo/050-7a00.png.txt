而有待是用迥載天路髙標地游依俙𤣥圃想像丹丘¶
磴道邈以特立通天赫其無儔託神靈於秦甸結元氣¶
於雍丘白日旁轉青雲上浮八垓可接於咫步萬象無¶
逃於寸眸是嵗獻春衆靈咸秩天子乃舉羣祠撰吉日¶
郊上𤣥禮太一風伯陪乗蚩尤扈蹕向甘泉以整像届¶
通天而挺出既而越氛霧之途近星辰之境背麟衍之¶
五畤面長安之萬井岐陽太華雙標象魏之形秦嶺終¶
南遥樹軒墀之屏蹈煙霞而有慕潔齋戒而思眚(一作/永)¶