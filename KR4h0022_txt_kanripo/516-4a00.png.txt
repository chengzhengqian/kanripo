將祀百神差日有司不舉¶
　　　對¶
講信脩睦禮行於時人和年豐神降以吉屬嵗陰云暮¶
田畯至喜農事不作役車告休於是乎具器孚薦陳粢¶
戒掌答成功於衆神設禋祀於大蜡雖既滌既灌不騫¶
不忒日違精擇神將曷歆吁嗟是司不謹有職昔仲尼¶
觀魯助祭興於喟然今太卜差時儐神失於顒若祝史¶
陳信其多媿詞司存不舉坐寘恒罰¶