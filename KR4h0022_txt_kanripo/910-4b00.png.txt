四海方當光輔五軍參謀七政天厲弗戒薨於所居春¶
秋六十有九柳莊告殯傾社稷之臣鄭僑云亡得諸侯¶
之禮詔贈某官諡某公禮也以今開皇元年七月某日¶
反葬於河州金城郡之苑川鄉山行隴底地入塞原望¶
積石以縁河臨崆峒而下坂𤣥甲黃腸﨑嶇亭鄣及云¶
奠徹方勞榆沈若夫樹反壤也封夏屋焉終須穎川之¶
碑乃見華隂之碣世子儀同永達孝性有聞居喪得禮¶
嗟海變而田成懼山飛而地絶勤石墓田仍銘云爾¶