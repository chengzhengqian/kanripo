禁止内外肅然以釋氏立教本貴清浄近世以來糜費¶
財力下詔削除之亦前王所未行(一作/得非)也值齊季失徳¶
取亂侮亡親御戎軒再舉而滅軍令肅然秋毫莫犯數¶
旬而定不戮一人未及下車革其弊政山東士女欣戴¶
如歸但天性嚴忍果於殺戮血流盈前無廢飲噉行幸¶
四方尤好田獵從禽於外非夜不還飛走之類值無免¶
者識者以此少之雖有武功未遑文徳彛章禮教盖闕¶
如也練甲治兵將掃沙漠逺圖不遂暴疾升遐宣帝初¶