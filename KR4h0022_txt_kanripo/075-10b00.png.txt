由樂理亦得夫自眀而誠至若樂在朝廷君臣叶義一¶
發而陽唱隂和九變而雲行雨施上以見為君之難下¶
以知為臣之不易有國者理心以此必覩(一作/獲)儀鳳之¶
(一有/嘉字)瑞若乃樂在閨閫父子静専盖取諸無荒而樂有¶
節而宣和以嚴濟愛由敬全有家者理心以此必返天¶
性於自然且夫樂之作也一動一息心之理也惟清惟¶
直然後(一有/能字)在聽而必聰無入而弗克(一作/不得)節有序觀¶
貫珠而匪珠聲成文見五色而(一作/於)無色其或惟邪是¶