深飛桂樽而舉白于時兎華東上龍火西流劍影沉沉¶
碎楚蓮於秋水金牌照岸秀陶菊於寒隄既切送歸之¶
情彌軫窮途之感重以清江帶地間吳㑹於星津白雲¶
在天望長安於日路人之情也能不悲哉(集作/乎)雖道術¶
相忘叶神交於靈府而風煙懸隔貴申心於翰林請振¶
詞鋒同(一作/用)開筆海人為四韻用慰九秋云爾¶
　　　秋夜送閻五還潤州序¶
閻五官言返維桑脩途指金陵之地李六郎交深投漆¶