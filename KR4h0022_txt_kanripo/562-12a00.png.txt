氣即不生也伏惟陛下鼓和風茂休徳泰階平於上下¶
大中建於人臣神明是若徴兆必報通彼殊壠揔其雙¶
莖滋大澤以冥造成嘉穗而薦和合爲一彰至化之㑹¶
同堅而好表資生之豐實推物類以得天意觀繪事而¶
擬靈篇几在班行咸同慶幸不勝云云¶
　　　爲百官賀千葉瑞蓮表　　　崔　融¶
臣某等文武官若干人言伏奉恩㫖垂示臣等千葉瑞¶
蓮觀其緑裏紅葩緗莖素萼露揺珠㸃霞坼金鬚百星¶