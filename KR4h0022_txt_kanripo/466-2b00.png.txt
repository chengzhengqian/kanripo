　　　答請上尊號第三表¶
省表具知昔我祖宗毎崇徽號皆以道侔天地澤被生¶
靈故請之不疑而受之不愧是謂典禮鴻光赫然朕以¶
寡昧祗承寳位寅恭(詔令作/䖍躬)惕勵不敢荒寜常懼理化¶
未敷非以自尊為善(詔令/作意)若蕩清冦孽修舉政刑此乃¶
中外英賢叶心所致况復前䟽亦已言之卿等善則稱¶
君過陳功徳表章三至益愧于懐豈大體之必然何懇¶
言之不已沉吟終日未果允從¶