　　　授崔璹給事中等制　　　　崔　嘏¶
勑𤨏闈冠三省之髙太常列九寺之右凡所選擢必俟¶
才賢惟爾璹以賔筵雅度早踐霜䑓儔以正殿雄詞超¶
昇省署文雅當於題柱列郡洽於褰帷迭居二尹之雄¶
並處亞卿之列而皆本以明敏發為文學玉在湼而不¶
緇金投火而彌勁眷言乆次(一作春/闈既乆)是用遷昇我有絲¶
綸期汝論駮我有金石資爾諧和無沗官常自貽公譲¶
(一作/議)璹可給事中儔可太常少卿¶