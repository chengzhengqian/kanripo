始讀書下口三五行隨兄旦夕去歛手整衣裳去嵗冬¶
至日拜我立我傍祝爾願爾貴仍且夀命長今年我江¶
外今日生一陽憶爾不可見祝爾傾一觴陽徳比君子¶
初生甚㣲茫排隂出九地萬物随開張一似小兒學日¶
就復月將勤勤不自已二十能文章仕宦至公相致君¶
作堯湯我家公相家劒珮常丁當舊第開朱門長安城¶
中央第中無一物萬巻書滿堂家集二百編(一作三/百篇)上¶
下馳皇王多是撫州冩今来五紀強尚可與爾讀助爾¶