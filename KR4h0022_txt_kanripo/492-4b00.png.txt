益大矣何卒貨不充於古哉今禮部之得進士最為清¶
選而以綺言聲律之賦詩而擇之及乎(集作/中)為仕也則¶
責之不通天下之大經無王公之重器今取之至微而¶
望之甚大其猶擊陋缶而望曲齊於韶濩也今仕進之¶
風益壞矣必以隂詐為朴陽明為狂顧以武為汙矣而¶
况兼學乎陛下何不令禮部之臣督其所業雜考其所¶
能則人可化矣夫惟博大之士為能兼學耳夫持綱舉¶
維非博大之士不能也夫求博大之士非竭誠不能也¶