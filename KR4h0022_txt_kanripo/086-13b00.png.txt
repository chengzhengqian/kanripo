瑶草西方之正色遂生山下熒煌田間昭晰向曙而野¶
花齊媚入暝而天星共列祥風拂而逾麗瑞露濡而更¶
潔至若随車表舜還雨來秦或因初以出或從本而陳¶
未有遷移以禮變化從神以彼瑞為兹瑞易前珍為後¶
珍則知寳非神而不見其祥神非寳而莫臨其祭訪古¶
而昆田宛在閲史而清風不替别有泥沙乆沉光影常¶
翳顧兹神之所開亦化形而表帝¶
　文苑英華巻八十六¶