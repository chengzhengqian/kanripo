歸盡善陛下獨覽起居於事無失若以此法傳示子孫¶
竊有未喻大唐雖七百之祚天命無改至於曽𤣥已後¶
或非上智但中主庸君飾非䕶短見時史直辭極陳善¶
惡未必省躬罪已唯當致怨史官但君上尊嚴臣下卑¶
賤有一於此何地逃刑既不能朱雲廷折董狐無隠排¶
霜觸電無顧死亡唯應希風順旨全身逺害悠悠千載¶
何以聞乎所以前代不觀盖為此也其或有未允謹以¶
奏聞伏待刑憲¶