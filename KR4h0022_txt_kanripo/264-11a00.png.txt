山雪照湖水漾舟湖畔歸松篁調逺籟臺榭發清輝野¶
岫分開徑漁家並掩扉暮年詩力在新句更幽㣲¶
　　　寄獻湖州從叔員外　　　　前　人¶
顧渚山邉郡溪将罨畫通逺看城郭裏(一作外/又作處)全在水¶
雲中西閣歸何晩東呉興未窮茶香紫笋露洲迥白蘋¶
風歌緩眉低翠杯明蠟剪紅政成尋往事輟棹問漁翁¶
　　　寄膳部李郎中(昌符/)　　　　前　人¶
鄠郊陪野步早歳偶因詩自後吟新句長愁減舊知静¶