服於吏事披堅執鋭振彼軍功奉國勵心以身率下暑¶
不張盖惠若投醪刺隴坻而師必樂隨鎮洋川而人皆¶
自便卓然威稱洽乃風聲今以梁漢之間撫理是切允¶
思安乂諒屬智能既習俗以不遷睠寵章而宜舉况爾¶
伯父鎮于是邦舊愛尚流承家益美想彼下車之後必¶
聞蒞政之方爾其蘇泰蒸黎務勸耕織謐寧封境謹奉¶
詔條致我巨藩成其樂土不改三公之貴用光十乗之¶
權厥惟欽哉勉承嘉命可權知河陽節度使觀察留後¶