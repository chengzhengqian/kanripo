以為常臣雖至愚知其不可何者夫都畿者四方之所¶
凑也萬人之所㑹也六軍之所聚也雖野(集作/利)稱近蜀¶
之饒猶未能足其用雖田有上腴之利猶不能充其用¶
(集作/費)况可日削其榖月朘其粮食乎故國家嵗漕東南¶
之粟以給焉時發中都之廪以賑焉所以贍闗中之人¶
均天下之食而古今不易之制也然則用舍利害可明¶
徵矣夫齎歛糴之資省漕運之費非無利也盖利小而¶
害大矣故久而不勝其害輓江淮之租贍闗輔之食非¶