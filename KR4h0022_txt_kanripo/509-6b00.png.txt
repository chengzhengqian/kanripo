譛恭於禮失恭云不知將祭州科罪者斷雪¶
　　　對¶
曲阜境帶龜䝉地隣鳬繹淹中禮樂仲尼之盛徳不渝¶
闕里詩書洙泗之英規尚在孔禮家承學府業宗詞林¶
黄金滿籯白圭無瑕泮宫刷羽方宣鳳徳之儀沂水騰¶
鱗再啓龍蹲之教壇花啓(一作/發)杏設絳帳而横經市葉¶
抽(一作/分)槐據緇帷而闡教經來斯講式崇函丈之規龍¶
見而雩大備嚴禋之禮顔恭躬忝胄子跡齒顓門叨承¶