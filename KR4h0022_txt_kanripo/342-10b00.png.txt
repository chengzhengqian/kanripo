　　　岳麓山道林二寺行　　　　杜　甫¶
玉泉之南麓山殊道林林壑争盤紆寺門髙開洞庭野¶
殿脚挿入赤沙湖五月寒風冷佛骨六時天樂朝香爐¶
地靈歩歩雪山草僧寳人人滄海珠塔刦宫墻壮麗敵¶
石(集作/香)厨松道清凉俱蓮池(集作/花)交響共命鳥金牓雙¶
廻三足烏方丈渉海費時節𤣥圃尋河知有無暮年且¶
喜經行近春日兼䝉暄暖扶飄然斑白將(集作/身)奚適傍¶
此煙霞茒可誅桃源人家易制度橘洲田土仍膏腴潭¶