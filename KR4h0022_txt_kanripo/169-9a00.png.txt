梁王池館好晩日鳯樓通竹町羅千衞蘭筵降兩宫清¶
歌芳樹下妙舞落花中臣學延州聽還知大國風¶
　　　過太平公主山亭侍宴　　　張昌宗¶
淮南有小山嬴女隠其間折桂芙蓉浦吹簫明月灣扇¶
掩将鶵曲釵承墮馬鬟歡情本無限莫掩洛城關¶
　　　泛舟侍宴應制　　　　　　張易之¶
平明出御溝解䌫坐廻舟(疑/)緑水澄明月紅羅結綺樓¶
絃歌爭浦入冠蓋逐川流白魚臣作伴相對舞王舟¶