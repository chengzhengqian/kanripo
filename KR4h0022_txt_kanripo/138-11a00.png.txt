歴丹霄而暫憇閟聞天之逸響駐凌雲之逺勢疑(疑/)思¶
慮於木末俯閭閻於煙際光隂可惜歡娛有悞於當年¶
丘壠相望凋落徒悲於晩嵗既而人事難尋俄成古今¶
野逕榛亂煙虚(疑作/墟)草深岐路之黄埃不已桑榆之白¶
日空沉眷戀無窮誰識孤髙之貌悲傷莫測空聞嘹唳¶
之音至若似帶烟霞情深恨賖遲廻而脩趾不動眄睞¶
而圓吭暫斜松檟蕭蕭遍是幽魂之宅蓬茅歴歴今為¶
誰氏之家少别層城長思故里似有求而不見若將飛¶