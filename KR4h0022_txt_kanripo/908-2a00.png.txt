雅好博物終恥猶為腐儒未嘗不一心殉邊百死許國¶
與孫吳而暗合以驃衞為已任開元中以良家子戰功¶
居右補涇州四門府别將䇿勲之授也乆之秩滿六鈞¶
伎癢七札賈餘歴試粉闈長驅金埒措杯入妙曽不出¶
正相圃擇賢觀者如堵以武部試甲科改授河南府王¶
屋府果毅加游擊將軍用絶倫也累遷汝州魯陽府折¶
衝尋改虢州金門府折衝驟増武功級叙忠武將軍夫¶
其䇿名委質積行累功禄以實干職無越請雖晉用之¶