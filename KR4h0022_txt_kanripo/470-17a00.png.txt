州刺史都太鬼主㸑崇道昇麻縣令孟聘(集作/躭)卿等雖¶
在僻逺各有部落俱屬國家竝識王化比者時有背叛¶
似是生梗及其審察亦有亊由或都府不平處置有失¶
或朋讐相嫌經營損害既無控告自不安寧兵戈相防¶
亦不足深怪也然則既漸風化亦當變俗(二字集作/頗革蠻俗)有¶
須陳請何不奏聞蕃中事宜可具言也今故遣掖庭令¶
安道訓往彼宣問竝令口具有不穏便可一一奏聞秋¶
中已凉卿及百姓已下竝平安好遣書指不多及¶