義恒(集作/𢎞)至可汗本國將命鎮撫貞觀二十二年可汗¶
本國君長身自入朝太宗授左屯衛將軍昆堅都督至¶
天寳末年朝貢不絶則可汗祖先已受我國家恩徳計¶
可汗國中遺老必自流傳朕續奉丕圖思申舊好比聞¶
天徳(集作/寳)已後為回鶻所隔乆阻誠欵(集作/懇)回鶻自謂¶
天驕罔修仁義肆行殘忍凌虐諸蕃知可汗代為仇讐¶
果能報復滅其國邑皆以丘墟驅彼酋渠盡逾沙漠茂¶
功壯節近代無儔回鶻當中國伐叛之時嘗展勲力列¶