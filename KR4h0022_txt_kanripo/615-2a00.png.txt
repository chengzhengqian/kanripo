天之道有和煦震曜之異焉始其生也董(集作/動)之於(集/作)¶
(以/非)幽伏被之以春陽扇之以仁風潤之以膏雨則百果¶
草木之柔者順者油然而生矣及夫勾曲角觡堅本頑¶
心凝者滯者幽者蟄者扇之以和煦而不出潤之以膏¶
雨而不滋則必迅之以雷霆曜之以威赫然後頑滯之¶
心改幽蟄之氣宣豈天之道仁於彼而厲於此乎化與¶
不化之異也是以蚩尤之作亂黃帝鑄五兵以殺絶之¶
共工之行惡虞舜掲五刑以放死之豈不欲夢華胥舞¶