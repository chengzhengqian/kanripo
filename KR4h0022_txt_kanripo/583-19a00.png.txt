象軸神工拜受而若捧千鈞伏讀而如聽九奏誠雖深¶
於負荷戀實切於違離况曲阜遺封導河舊壤列九州¶
之數帶五嶽之雄古為詩書俎豆之鄉今兼魚鹽兵革¶
之地訓整合資於武幹拊循宜屬於柔良豈伊孱微堪¶
此委寄謹當氷霜勵志金石貫誠駑馬奮十駕之勤鉛¶
刀淬一割之用即以今月二日雪泣西拜星馳東下京¶
城思入雖有類於陳咸闗外耻居安敢同於楊僕無任¶
瞻天戀闕之至謹附中使某奉表陳謝以聞¶