　　　日觀賦(以千載之統平/上去入為韻)　　　丁春澤¶
　　　　(大厯十年東都試/登科録作丁澤)¶
日之升也浴海而麗天嶽之峻也切漢而臨邊登髙者¶
以致九霄之上愛景者欲在萬人之先其所惟一其仭¶
惟千伊風靈之有載彼日觀之存焉夫其夜刻未終曙¶
色猶昧彼窮髙之極逺此有進而無退未辨昏明斯分¶
覆載屢聞鳴鴈猶隂沉而不覩忽聴晨雞即曈曨而可¶
愛於是漸出暘谷将離地維巖巒既秀草樹生姿氣則¶