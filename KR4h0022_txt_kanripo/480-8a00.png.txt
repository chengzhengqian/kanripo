勤止良以(一作/已)深焉爰降綸言俯詢輿議此陛下冲謙¶
之道也愚臣何足以知之然而忝跡明時敢忘披露臣¶
聞帝王之道藉英彦以張風邦國之圖資謨明以垂化¶
故能庻徴有序美政無虧當今制禮作樂懸章布憲可¶
謂文物大備刑政中和而紫宸𢎞巻舒之風黔首罕阜¶
安之業者良以官僚空曠守宰荒寜不能宣裕皇明洗¶
蒸徒之耳目發揮神化變澆薄於閭閻夫遷物化人著¶
誠去偽豈惟君上之道實亦官聨之軄故文翁好儒蜀¶