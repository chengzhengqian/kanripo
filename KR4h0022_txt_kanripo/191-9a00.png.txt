　　　徐薛二侍郎　　　　　　　盧　綸¶
綸閣九華前森沉綵仗連洞門開旭日清禁肅秋天霜¶
滿朝容備鐘餘曉(集作/漏)唱傳瑶璫陪羽扇端弁入爐烟¶
麟筆刪金篆龍綃薦玉編汲書荀朂定漢史蔡邕専御¶
竹潜通筍宫池暗㵼泉亂藂縈弱蕙墜葉灑枯蓮列署¶
齊遊日重江並謫年登封思議草侍講憶同筵滄海風¶
濤廣黝山瘴雨偏唯應緘上寶贈逺一呈妍¶
　　　奉和太常王卿詶李舎人中書寓直春夜對月¶