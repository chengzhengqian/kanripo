風起雲從其天祐之俊乂將至當今制賢以禄制爵以¶
庸設言不違式化厥訓覇王騏驥翼天駟而齊衡社禝¶
元龜升帝寳而負兆猶是幽芳在採雲逸來覊垂倒景¶
之懸光燭重泉之沉隱故逺臣得離山草比獻野芹瞻¶
望天臺數跡對曰帝徳廣運六臣參其業天道大明五¶
帝陳其序猶黼黻之章五色鼎鼐之餁五味五靈之効¶
禎祥五音之和雅樂若乃同義變力古人中求則紀信¶
誑項以免君王經刎頸以紓國九鄉居府王脩從赴難¶