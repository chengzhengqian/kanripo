質善始令終生當封侯克成丈夫之志死而可作無忘¶
事君之道越十六年二月二日葬于(集作/於)伊闕縣之萬¶
安山詔賜雜物百段給儀仗往還禮也亭連長樂城枕¶
高都守闕塞者汝寛適伊川者辛有北瞻洛汭尚想元¶
亮(集作/凱是)之境東望邢山依然國僑之基夫人楊翟縣君¶
河南褚氏即太常卿楊翟康侯亮之女中書令河南郡¶
公遂良之妹也宋公子之流派(集作/𣲖别)褚先生之苗裔𢎞¶
夫人之禮傳淑女之詩有文在手歸於魯國有鳯和鳴¶