革漢之弊也卒然復之故一時之間農商者失其業斯¶
則不可久廢不可速成之明驗也故臣請斟酌時冝叅¶
詳古制大抵人稀土曠者且循(集作/按)其阡陌户繁鄉狹¶
者則復以井田使都鄙漸有名夫家漸有數夫然則丘¶
田井邑(一作井/邑丘田)之地衆寡相維比閭族黨之居有亡相¶
保相維則兼并者何所取相保則游惰者何所容如此¶
則庶乎人無浮心地無遺力財産豐足賦役平均市利¶
歸於農生業著於土(集作/地)者矣¶