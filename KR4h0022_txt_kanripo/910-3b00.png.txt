滎波之澤梁氏寒心朝廷與公有内外之親令公從戚¶
里之貴乃以魏文帝女為公夫人遂得長門之左别開¶
公主之園濯龍之傍便有王姬之館五年被徵入京拜¶
少(本傳/作小)司馬期於司武以公為魏絳佐於中軍以公為¶
荀首豈直謂之鶉火稱之縉雲而已哉其年被使領兵¶
出西凉州奉迎突厥皇后紀制(疑/衍)裂繻來卿為君逆稱¶
族而行尊君命也天和元年授柱國拜大司寇楚之柱¶
國方之南火軒之司寇譬以西雲總授於公能官人也¶