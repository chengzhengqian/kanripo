所向無不成孝弟通於神明易簡合於天地如此則天¶
地徳之鬼神佑之使風雨以序災害不作萬國莫不懽¶
心四夷莫不咸頼良由不僭不濫無怠無荒所以享國¶
久長多歴年數陛下禀天然之姿定不伐之略披肝膽¶
以决大計殄宫闈之氛祲除詐偽之昏狡日月載廓(一/作)¶
(朗/)宗社以安深思禍亂之原乃皇天所以開聖人也自¶
南面臨天下九年于兹封堠無警干戈再戢置鼓以招¶
諫設木以待賢故得近臣盡規逺人獻政出宫女則使¶