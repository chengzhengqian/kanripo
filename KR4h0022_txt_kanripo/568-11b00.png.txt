臣某等言伏奉五月九日制書將拜圗温洛肅事南郊¶
御朝堂列群后恭聞大禮不勝慶躍臣某中賀微臣泛覧¶
金冊詳窺玉板商較於七十二代下上(一作/上下)於數百千¶
年以羲軒稱皇所貴者河圗龍出以堯舜稱帝所尊者¶
洛書龜負猶未聞緫集靈命𢎞敷聖業籠大勛於萬古¶
盡能事於一朝非天下之至神其孰能與此乎伏惟皇¶
太后陛下肅膺遺託光踐丕基皇業髙於補天母徳隆¶
於配地東西浹洽窮八制而流河海南北貞明洞六幽¶