陽子偶坐通宵見深㫖心知慷慨日(集作/目)昭然(集作/回)前¶
程志在青雲裏¶
　　　錫杖歌送楚上人歸佛川　　權徳輿¶
上人逺自西天至頭陁行遍南朝寺口翻貝葉古字經¶
手持金策聲泠泠䕶法䕶身惟振錫石瀬雲溪深寂寂¶
乍來松逕風更寒遥映霜天月成魄後夜空山禪誦時¶
寥寥挂在枯樹枝真法常傳心不住東西南北隨縁路¶
佛川此去何時廻應眞莫便遊天台¶