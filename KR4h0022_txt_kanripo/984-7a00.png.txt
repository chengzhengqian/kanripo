侔齒爵公始之鴻漸蔚為羽儀從容主文在帝左右既¶
而皇家中否寳厯嗣興明明肅宗康難致理天地交泰¶
聖賢相逢其所以濟川救旱和羮作醴稽視説命事符¶
古文嗚呼才之用捨繫乎時道之行否存乎命珪組遺¶
累江湖為家興協騷人我無其怨詠歌堯舜二紀忘年¶
皇唐建中天子纘服維新庶績先禮舊臣授公成均以¶
舉政本爰降徴命典司春官先是昆夷不庭嵗為邉患¶
亦既欵塞願歸聖理帝曰春秋之義許之不一而足和¶