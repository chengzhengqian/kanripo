匠石廻顧朽材變於彫梁孫陽一言奔蹄成於駿馬故¶
知假人延譽重於連城借人羽毛榮於尺玊溟池九萬¶
里無踰此澤之深華山五千仞終愧斯恩之重即日金¶
門細管未動春灰石壁輕雷尚藏冬蟄伏願聖躬與時¶
納豫南陽寳雉幸足觀瞻酈縣菊泉差能延夀伏遲至¶
鄴可期從梁有日同杞子之盟會必欲瞻仰風塵共薛¶
侯而来朝謹當逢迎冠蓋魚腸尺素鳯足數行書此謝¶
辭終知不盡謹啟¶