𤣥宗春秋髙矣以太平自致頗易天下綜覈稍怠推納¶
寖廣君子小人摩肩于朝直聲遂寢邪氣始勝中興之¶
業衰焉(一作/矣)公於是以生人為身社稷自任抗危言而¶
無所避秉大節而不可奪小必諌大必諍攀帝檻歴天¶
階犯雷霆之威不霽不止日月之(一作/幾)蝕為公却明虎¶
而冠者不敢猛視群賢倚賴天下仰息凛乎千載之望¶
矣不虞天將啓幽薊之禍俾姦臣負乘(一作/乗釁)以速致戎¶
詐成讒勝聖不能保禠我公衮寘于侯服身雖逺而諫¶