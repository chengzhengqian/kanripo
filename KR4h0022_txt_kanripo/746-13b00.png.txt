術歴觀制作之者固非易遇其人周之興也得太公齊¶
之覇也得管仲魏之富也得李悝秦之強也得啇鞅後¶
周有蘇綽隋氏有高熲此六賢者上以成王業興覇圖¶
次以富國強兵立事可法其漢代桑𢎞羊耿壽昌之輩¶
皆起自賈竪雖夲於求利而(一作/猶)事有成績自兹以降¶
雖無代無人其於經邦正俗興利除害懐濟時之畧韞¶
致理之規(一作/機)者蓋不可多見矣農者有國之夲也先¶
使各安其業是以隨其受田稅其所殖焉豈可徴求貨¶