　　　同前　　　　　　　　　　白居易¶
天長地乆無終畢昨夜今朝又明日鬂髮滄浪牙齒踈¶
不覺身年四十七前去五十有㡬年把鏡照面心茫然¶
既無長繩繫白日又無大藥駐朱顔朱顔日夜不如故¶
青史功名在何處欲留年少待冨貴冨貴不來年少去¶
去復去兮如長河東流赴海無廻波賢愚貴賤同歸盡¶
北邙塜墓髙嵳峩古來如此非獨我未死有酒且髙歌¶
(一作/醉)顔回短命伯夷餓我今所得亦已多功名富貴湏¶