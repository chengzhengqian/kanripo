　　　渡浙江　　　　　　　　　劉孝綽¶
季秋弦望後輕寒朝夕殊商人泣紈扇客子夣羅襦憂¶
方自難遣况復阻川隅日暮愁隂合繞樹噪寒烏濛漠¶
江煙上蒼茫沙嶼蕪觧䌫辭東越接舳騖西徂懸帆似¶
馳驥飛棹若驚鳬言歸逰俠窟方從冠蓋衢¶
　　　泛永康江　　　　　　　　沈　約¶
長枝萌紫葉清源泛緑苔山光浮水至春色犯寒來臨¶
睍信永矣望美曖悠哉寄言幽閨夣羅袖勿空裁¶