正平縣開國公(集作/男是)贈太師諡曰忠獻絳州聞喜縣崇¶
唐(集作/慶)鄉太平里裴稹年若干行狀公天姿英㧞徳宇¶
宏曠顒卭公噐磊砢髙節武庫森㦸玉山照人起家以¶
門調補千牛備身歴太子通事舍人太常寺主簿是時¶
萬邦方乂獻公當國天子垂衣穆清以有天下而衮職¶
之闕疇咨之府公入則竭力出則匪躬外詢輿人以補¶
過庭之問隂薦多士用𢎞審官之選既而濟濟俊又爛¶
盈東閤邦之得賢於斯為盛畫一之詩作而嘉魚之頌¶