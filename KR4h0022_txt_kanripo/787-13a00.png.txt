地缺其間坤維不續斗起斷岸(集作/岸斷)屹為兩區秦人路¶
絶蜀火煙孤天實不通賢斯有造鑽堅剡勁無蹊以道¶
若川匪舟若陸匪車緣危轉虚歩驟交如構雖在功存¶
亦由徳項怫劉怒從完以踣隋落我榮(集作/營)自顚而植¶
地非革勢材不易林踣植之致惠怨之心勿謂斯道不¶
常(集作/恒)勿謂斯道可乆禮不以禮可有而無恭不以恭¶
可無而有創之之意如彼固之之理若兹彼知不易兹¶
而易知勒銘道左其同我思¶