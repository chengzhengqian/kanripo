俗之士浮淺之流多誇邑外人家有水木田園庄舍甚¶
為竒勝可比江山嘗與俱往謂信然今在此乃知前者¶
之悠悠妄誇耳不足聽且夫方壺員嶠桃源洞天自標¶
真聖之居不與囂塵相接非但計幽隠巳也至於人寰¶
所有游觀必常(一作/當)顯敞知名若㑹稽山水深不可測¶
髙不可及如是乃能孕靈怪藏珍寳生霞雲而盡勝槩¶
耳豈於十畆之地朝夕之間鑿為汙池植為幽藪源流¶
既邇根抵可知深不過藏青蛙宻不過棲烏鵲而能出¶