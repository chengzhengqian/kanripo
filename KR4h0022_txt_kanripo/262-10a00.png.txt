(啾/)燕雀卑¶
　　　山中言事八韻寄李支使　　前　人¶
豈知經史深相悮兩鬢垂絲百事休受業㡬多為弟子¶
成名一半作公侯前時射鵠徒抛箭此日求魚未上鈎¶
竹裏斷雲來枕上巖邉片月在牀頭過庭急雨和花落¶
遶舍澄泉帶葉流緬想逺書聆鵲喜窺尋嘉果覺猿偷¶
舊詩改處空留韻新醖甞來不滿篘阮瑀如能問寒餒¶
風光當日入滄洲¶