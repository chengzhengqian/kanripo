云亡及喪之西歸則人吏致哀道路相屬得人心如此¶
其㫖可知(集無/此句)冬十一月葬于北原後之人或者遊於¶
斯歎於斯彼其與歸我乃不朽矣其子八人長曰某次¶
曰某家有太邱之徳里以高陽之名夙遘閔㓙能哀傷¶
以殆㓕匪躬革其道懼功伐之不傳俾予為文以叙孝¶
子之志銘曰¶
綿綿瓜瓞少康遺烈靈則長兮莫莫葛藟王孫承祀世¶
其昌兮而我實續如金如玉載錫光兮咨亞尹之徳柔¶