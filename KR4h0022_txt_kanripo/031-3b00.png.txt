歸華夏之甲士却邊荒之羽檄别有列在王庭地當文¶
砌疑貞琬之粉澤艶重錦之光麗承聽政之梁柱納進¶
賢之階陛匪徒夾植桃李因芳茝蕙䧏神女之徜徉拂¶
仙衣之容曳若乃苔蘚剥落雨露淋漓水碧藻曜繪畫¶
紛披不邀代之所貴不欲人之見知罔懷金而則異曷¶
剖玉而方竒至若危堞孤援懸門禦衝出陣摧鶴乗城¶
起龍砲與矢而飛雨磁當途而列墉金鼔爲之沮氣戈¶
矛爲之輟鋒借如奕秋沉思蜀相興圖秉節制以全勝¶