勅行刑部員外郎飛騎尉髙允恭書云明徳慎罰明猶慎¶
之况朕不徳兹用省于有司之獄莫不伏念隠悼周知¶
其情惟爾允恭告我詳(集作/祥)刑罔不率恊稽爾明効陟¶
于他曹大比生齒之書仍掌圻毫之牘戎車方駕物力¶
未豐剖滯應期斯任不細推爾惟恡之意㒺或失財用¶
爾無害之文以懲刻下恡不欲過過則不終文不欲繁¶
繁則不逮率是二(集作/數)者時惟厥中可户部郎中判度¶
支案㪚官勲如故¶