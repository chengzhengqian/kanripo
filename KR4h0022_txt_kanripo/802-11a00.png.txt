切玉刜鍾之利也恪勤强毅當官而行其於公家也不¶
掩善以蔽才不隠過而貸非不苛細以作煩不濶略而¶
破方剛柔踈緻雅得其度繇是官府有程凖案牘無留¶
閒逰我宇下清風凛然是時郡守李公以鉅鹿超異之¶
政來領此郡内用六條外理百姓使人人門户興行孝¶
睦井賦均一然後從容郡閤時與羽衣縫掖講黄老言¶
其餘枝葉節目委於有司而不領故李君得以息心奉¶
法上事牧守下督寮吏暢於中發於外人無間言也夫¶