罔兩謂形豈伊天造試一商㩁此焉探討謂之小入乎¶
無間謂之大逹於蒼昊雖則名參於異物抑亦理齊於¶
至道今將議其㫖窮其色為(一作/無)湼而不緇為繫而不¶
食或託之於鱗介或生之於羽翼謂子有囬日之役謂¶
子有戴山之力向若執盈似虚大白若黑黽黽有難名¶
之稱乗乗有可尚之徳苟不然者人將奚則彼逐者影¶
動毎相依既不可逼又不可違凌青㝠而對舉投汗漫¶
而雙飛鑒秋葉而逾静臨夕陽而蹔㣲彼何事而相託¶