得其平居二年乞退除同州刺史長春宫使加左散騎¶
常侍兼御史大夫百粤之地其俗剽輕獵浮淫之利民¶
罕著本又逺天子之法税調裒急一舞於吏手故細胥¶
假校益豪民用是困從公至鋤侵牟之窟削冒名之吏¶
盡反為民煩促頓舒流庸盡復先是海外蕃賈籯犀象¶
貝珠而至者帥與監舶使必摟其偉異而以比弊抑賞¶
之至者見欺來者殆絶公悉變故態一無取求問其所¶
安交易其物海客大至越人尚鬼事有寘冥者不質於¶