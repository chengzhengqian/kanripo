我中有身徳充報圓斷緣相滅寳應元年冬十月十六¶
日終于杭州龍興寺春秋三十有六臨滅顧命以香水¶
茶毘為送終之節門弟子䖍奉遺㫖粤以是某月某日¶
焚身于某山起塔于某原從拘尸城之制也右補闕趙¶
郡李紓殿中侍御史頓邱李湯嘗以文字言語遊公廊¶
廡至是相與追錄遺懿以詒塵刼謂公真静直方淵逺¶
宏大而宻識洞鑒天倪道機注不滿酌不竭冲然也自¶
受生至於出家貪恚不入念哀樂不見色自知道至於¶