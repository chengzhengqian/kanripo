仙居之靈夫惟仙君神化寥廓昔為葉宰莅此郛郭謁¶
帝乘鳬賔天控鶴玉以為棺言降楚鄉土自成壠人知¶
東岡靡靡行邁邑過諸梁實感我先顧墓増傷載馳載¶
奔于陵于谷廼披蔓草式敬喬木孰不懐古誰非彼昆¶
靈胄日衰遐心莫存逮及仙伯復茲道門小子實幸忝¶
惟枝孫華陽舊里緱氏(集作/山)新宅二君爰剏百代不易¶
豈無沃土永守遺跡有鳥有鳥歸来何斯(集作/可期)緬惟此¶
地登真之基願考狭室樹兹豐碑有志未就靈其祐之¶