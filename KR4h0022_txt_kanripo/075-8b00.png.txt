名與功偕群方既睦庶尹允諧且如碩人褎然萬舞在¶
前秉翟奕奕象九奏於鈞天后䕫爰至三歩既次夹振¶
蹮蹮率百獸於厚地諒人神之在和何匏竹之足備况¶
乎皇上降衷以符徳充理七音於周雅歌五絃於舜風¶
仁親是務車軌攸同信敷草木澤被昆蟲在坑谷而何¶
有與幬載而齊功故得萬屬宅心四夷脩款音無惉懘¶
義取觀盥聞政始之頌聲足誡傾以持滿空歌時以獻¶
賦若窺天之以管¶