漢武翦伐匈奴恢商(集作/殷)周之疆宇皆開闢所未有也¶
雖不能守(集作/尊)周孔之道以為教化用湯武之師以行¶
弔伐而英才逺畧自湯武以降鮮能及矣豈不悟方士¶
之詐哉盖以享國既久懽樂以極馳驟(集作/騁)弋獵之力¶
疲矣天馬駭鷄之求息矣魚龍角抵(集作/觝)之戱倦矣絲¶
竹鞞皷之音厭矣以神仙為竒以方士為翫亦庶㡬黄¶
金可成赤(集作/青)霄可上固不在於嗇神錬形矣何以知¶
之荀卿稱千人萬人之情一人之情是也百王之道後¶