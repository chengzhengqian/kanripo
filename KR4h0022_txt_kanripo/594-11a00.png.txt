深察蒙蔽之中致曠蕩之外逢陛下特逹之遇當陛下¶
聖明之朝事出非常澤均恩重今者誓將瀝血未足竭¶
誠徒欲殺身豈能報德至如勵精勤政與直守公酬陛¶
下憂人之心行陛下宏道之化安敢失墜以負神明但¶
凾關路遥長安日逺不任戀主悽愴之至¶
　　　三月三日為百官謝賜宴表　宋　璟¶
臣某言臣伏以漢崇元已齊曰上遊咸聞執蘭以盛禊¶
飲洛水之㑹囂呼不足紀也永和之遊僻陋不足追也¶