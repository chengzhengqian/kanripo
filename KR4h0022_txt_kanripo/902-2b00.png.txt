遇物風偃推心理裕平其志而異物不遷一其誠而萬¶
情咸括清猷羙績克存餘詠飛狐之地戎馬生郊俾公¶
為蔚州别駕則惠化所存勇且知方肇建天人懋官靈¶
器入為慶王友轉太子中允又拜國子司業邠王府長¶
史或舉徳以進或尚閑而退不失其正達識推髙某年¶
月日寢疾東都終於永豐第春秋七十有五惟公率心¶
經於義徳(一作/徳義)檢口絶於臧否秉禮樂而視正直藴文¶
藻而含清真可不謂才全而蹈道者歟位不兼濟惜也¶