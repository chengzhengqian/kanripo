思無窮已極傷春之目貞心彌固俄成可轉之身原夫¶
念遠增懷憑高流眄心搖搖而有待目眇眇而不見絲¶
蘿無託難立節以自持金石比堅故推誠而遂變徒觀¶
夫其形未泐其怨則深介然而凝類夫啓母之狀確乎¶
不㧞堅於王霸之心口也不言腹兮則實形落落以孤¶
立勢亭亭而逈出化輕裙於五色獨認羅衣變纎手於¶
一拳已迷紈質矧乎石以表其貞變以彰其異結千里¶
之怨望含萬里之幽思緑雲朝觸拂峩峩之髻鬟㣲雨¶