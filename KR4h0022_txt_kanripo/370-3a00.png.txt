威而悛惡蛇豕慕義而革心海内晏如名(一無/此字)傳不朽¶
之勲徳崇功茂如此之大也若然者必勝之戰則同乎¶
淮隂宜矣所立之功則無乃太尉優乎何者淮隂以數¶
萬之衆紿(一作/破)弱齊襲歴下孰與太尉數千之卒逐懐¶
光屯渭上乎淮隂虜魏趙新立之王孰與太尉破燕朔¶
相濟之㓂乎淮隂會垓下而諸侯叶力孰與太尉収天¶
邑而孤軍獨進乎淮隂潰已窮之項羽孰與太尉㓕方¶
熾之朱泚乎由是揚㩁而言功實不侔矣或曰鄙人冥¶