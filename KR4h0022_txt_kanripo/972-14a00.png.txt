餘户教之樹藝俾之生植井絡之下至於今懐之朝廷¶
陟明奏(集作/表)課公實居最有詔徴還既至拜兵部侍郎¶
在職數月遷京兆尹兼御史大夫三輔難理轂下尤甚¶
賊泚之後旱蝗相乗連師十餘萬屯于蒲坂戎裝兵馬¶
仰給京師内安罷甿外贍軍實師克濟而人不困公之¶
力焉轉刑部侍郎刑罰者國之大典所以禁暴而衛善¶
人也而或巧詆比况因縁為奸公講求紀律明為式例¶
悉以條奏頒於四方吏無舞文人得從善矣遷祕書監¶