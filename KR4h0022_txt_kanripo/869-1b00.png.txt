中興之盛言理人者誰居第一丞相墀言臣嘗守土江¶
西目覩觀察使韋丹有大功徳被于八州歿四十年稚¶
老歌思如丹尚存丞相敏中丞相植皆曰臣知丹之為¶
理所至人愛所去人思江西之政熟於聴聞乃命守臣¶
覈于衆上丹(集有/公字)功狀大中三年正月二十日詔書授¶
史臣尚書司勲員外郎杜牧曰汝為丹序而銘之以美¶
大其事牧伏念天寳建中艱難之餘根於河北枝蔓於齊¶
魯梁蔡闢為章句書生以蜀叛錡為宗室老以吴叛其¶