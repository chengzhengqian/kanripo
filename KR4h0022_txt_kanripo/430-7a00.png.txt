糧之時尅折畧盡永言此弊積有嵗年爰因慶澤湏使¶
蠲改自今已後邊上兵士除本分差役外輙不得妄有¶
科配春冬給衣及每月糧米並湏當時分付如依前尅¶
折本判官本將並重加貶責長吏别議處分仍從前應¶
有此色欠負不問多少更不得科校徴索所在鹽鐵度¶
支院切加訪察申中書門下如違院官與判官同議貶¶
責𣙜酤之利諸道權宜如聞所設科條過有嚴酷一分¶
抵罪連坐數家或没人資財或身處極法里閭之内遂¶