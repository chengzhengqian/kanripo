膺重寄具官某學洞𤣥符智苞黄石抱刻銘燕然之志¶
藴刋碑勃弄之心氣薄雲天義凌霜雪以和為貴用壯¶
處謙御下而寛猛有經料敵而錙銖罔失朕以鄒魯重¶
鎮兵革連年慎擇可人用蘇疲俗得於僉論叶我敷求¶
昔魏延以勇略逸羣自偏禆而登上將吕䝉以材智㧞¶
萃捨行陣而㧾戎麾况乎早踐方州屢登崇秩績効已¶
彰於靡盬奬酬宜示於優恩仍加水土之尊式寵旌旄¶
之寄爾其静訓驍勇之士惠先惸獨之人布我憂勤康¶