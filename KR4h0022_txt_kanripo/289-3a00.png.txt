文挾琴上高岸望月彈明君去家未千里斷絶怨離羣¶
　　　江上酬鮑畿　　　　　　　呉　均¶
振棹出江湄依依望九嶷欲謁蒼梧帝過問沅湘姬折¶
荷縫作葢落羽紡成絲吾行别有意不為君道之¶
　　　初至壽春作　　　　　　　前　人¶
桓譚不賣(集作/買)交馮子任紆直浮溺逐波影飄揚恣風¶
力北州少知舊南陽寡相識中駕毎傾輪當鶱復(集作/輙)¶
摧翼望美無津梁私自憐何極¶