　　　同前　　　　　　　　　　楊　續¶
狹斜通鳯闕上路抵青樓簮紱啟賔館軒蓋臨御溝西¶
城多妙舞主第出名謳列峯疑宿霧䟽壑擬藏舟花蝶¶
亂風影蘋藻含春流酒䦨髙宴畢自反山之幽¶
　　　同前　　　　　　　　　　許敬宗¶
戚里歡娯地園林矚望新山庭帶芳杜歌吹叶陽春臺¶
榭疑巫峽荷蕖似洛濵風花榮少女虹梁聚美人宴遊¶
窮至樂談笑畢良辰獨歎髙陽晩歸路不知津¶