　　　鷰巢賦(以平入空/極為韻)　　　　　　樊　晦¶
鳯凰集於梧桐鷦鷯巢於枳棘俱順時以適理盡攝生¶
以自得豈如雕梁棋燕葺髙巢以安息既開珧户逐仙¶
羽以長生或在玉筵(疑作玉筐文選安陸王碑筐/文注有娀氏取燕覆以玉)馴主人¶
而含識質有禀於𤣥造妙無方兮何極頡頑金屋差池¶
翠宫銜泥繞棟度勢巡空憐綺忩之華影愛羅幌之春¶
風得地相賀分飛就功廣狹殊軌規模不同散彩彬斑¶
攅文潗㵫疊輕蘂而矜暖布重泥而訝濕跡似連珠形¶