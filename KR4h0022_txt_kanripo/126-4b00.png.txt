平樂未央凌霄飛雨麒麟鳳凰九華仁壽百福明光玉¶
階紫闈雕柱錦墻木蘭為棟文杏為梁温臺冬燠秋窓¶
夏凉甲乙之帳庚辛之枋未有祗園之右齊之仁壽用¶
擬舟航長為稱首日殿月宫金池珠叢七重迢逓千柱¶
玲瓏虹橋左(或作/右)跨鴈苑南通紫紺之堂臨水青蓮之¶
臺帶風及夫皦光未旭更籌曙促猶然陽燧之火尚執¶
驪龍之燭或帶桃花之綬乍響𤣥山之玉爰八命而建¶
旟誠非親而勿居應鳴(一作/膺)鞞於龍角覆緹幕於熊車¶