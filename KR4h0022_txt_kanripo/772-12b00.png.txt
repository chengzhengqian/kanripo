羣臣固言勤帝知罪至於再至於三帝乃揖之曰欽崇¶
天道俯率嘉話恐徳不類敢憚于勤其撰廵狩之儀求¶
封禪之故既而禮官不誠而備軍政不謀而輯天老練¶
日雨師洒道六甲按隊八神警蹕孟冬仲旬乗輿乃出¶
千旗雲列(集本文/粹作引)萬㦸林行霍濩燐爛飛焰揚精原野¶
為之震動草木為之風生歴郡縣省謡俗問耆年舉百¶
祀興墜典葺闕政攸徂之人室家相慶萬方縱觀千里¶
如堵城邑連歡丘陵聚舞其中垂白之老樂過以泣不¶