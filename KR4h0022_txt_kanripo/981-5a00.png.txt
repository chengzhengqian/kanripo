生行在五常志在六經博厚温良直方而明天縱多才¶
蔚為時英孔門四科洪範三德惣於公躬率履不忒頌¶
聲既微鄭衛亦(集作/横)塞或游或僻時萬時億公當其時¶
載振其維憲章典謨為學者元龜文哉郁乎文實在兹¶
伊昔䇿名東堂作尉西華銘仙掌與函谷馳休聲於天¶
下逮乎拾遺君前考禮太常獻可之詞直而含章建言¶
削藁故海内莫揚旋議廟祧乃正謚法享帝之禮終焉¶
允洽名正言順事深體合垂後可大賢人之業起草剖¶