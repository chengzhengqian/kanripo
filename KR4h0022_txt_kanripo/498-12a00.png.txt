朝廷輕法學賤法吏故應其科與補其吏者率非君子¶
也其多小人也盖刑法者君子行之則誠信而簡易簡¶
易則人安小人行之則詐偽而滋章滋章則俗敝此所¶
以刑一而用二法同而理殊者也矧又律令塵蠧於棧¶
閣制勑堆盈於案几官不徧覩法無定科今則條理輕¶
重之文盡詢于法直是使國家生殺之柄假手於小人¶
小人之心孰不可忍至有黷貨賄者矣有怙親愛者矣¶
有陷讐怨者矣有畏權豪者矣有欺賤弱者矣是以重¶