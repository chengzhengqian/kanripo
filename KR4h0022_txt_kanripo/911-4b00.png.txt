兵次霍邑力戰有功高祖嘉之賜良馬一疋進圍京城¶
為伏弩所中高祖臨視賜物三百段流血及屨未絶皷¶
音左輪朱殷豈敢言病武徳之始奉使嶺南馮盎等稽¶
首稱臣獻琛奉(集作/執)贄舍人薛卓遇害北庭詔公責問¶
單于謝罪賜黄金五十斤雜綵二百段南踰漲海北度¶
隂山太中大夫去尉佗之黃屋高車使者作匈奴之鐵¶
劵離石之難也枕干而寢見星而行號泣不絶聲者千¶
里水漿不入口者數日同武陵之任襲入構諸羌異河¶