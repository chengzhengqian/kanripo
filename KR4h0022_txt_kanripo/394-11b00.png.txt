才之意可依前件¶
　　　授盧就等侍御史制¶
勑前義武軍節度判官盧就東川節度判官爾朱杭等¶
侍御史居其府則掌領推按糾繩愆尤立於朝則正其¶
視瞻峻彼風範官號清重才資鯁直㧞而用之不在階¶
級爾就爾杭立身有文能用嘉猷參于將席憲丞上請¶
咸曰得人嗚呼神羊在庭屈軼在砌觸邪指佞二物可¶
師無為畜縮以孤我誠臣之舉可依前件¶