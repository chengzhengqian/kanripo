　　　夏日　　　　　　　　　　徐　朏¶
夏景厭房櫳促席翫花叢篠(初學記/作荷)隂叙合翠蓮影對¶
分紅此時避炎熱清樽獨未空¶
　　　同前　　　　　　　　　　李徳林(見初/學記)¶
夏景多煩蒸山水暫追凉桐枝覆玉檻荷葉滿銀塘輕¶
扇摇明月珎簟拂流黄壺盛仙客酒瓶貯帝臺漿才人¶
下銅雀侍妓出明光歌聲越齊市舞曲冠平陽微風動¶
羅帶薄汗染紅粧共欣陪宴賞千秋樂未央¶