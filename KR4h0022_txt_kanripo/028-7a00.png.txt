衆山邐迤曽何足仰未若太華崪為之長削成三峯壁¶
立千丈伊昔太虚結而為山伊昔巨靈拓而為掌擘開¶
元象崛起原(疑作/厚)壤當少隂而徳合秋成據丁酉而氣¶
涵金爽深沉其色菡蓞其状雲霞不映而其勢彌雄塵¶
露将禆而其髙靡讓掌形仙蹠石容天壮雖造次於自¶
然若䥴磨於意匠晦夕霧而羣峯乍隠煦朝陽而衆壑¶
相向繇是考圖籍髙為四嶽之先眄靈竒勢出九天之¶
上若乃雲摇羽盖鶴掛飛泉危峯並吐巨掌髙懸異蓬¶