有以彰普覆之仁亂臣逆子不能損盛明之徳故三監¶
作難周王未寢於頌聲七國爲災漢帝克臻於刑措伏¶
惟聖母神皇陛下象天之運法地之安澤浸河海光懸¶
日月以忠信爲甲胄以慈惠爲干戈所向無前何人不¶
服舉神兵如電掃破兇黨若氷離數月妖氛一朝清蕩¶
斯實皇威逺肅聖化傍霑故能市不改肆人皆安堵臣¶
濫承天澤忝預戎麾聞逆命而憎憤聴梟懸而累抃慶¶
快之情倍百恒品不任悦豫之至謹附某官奉表稱賀¶