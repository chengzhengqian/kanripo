其職振文翁黃覇之風粹迪郭賀賈琮之道精底慎財¶
賦而行其禮典肅恭明神而敬事耆耋旌别淑慝卑(疑/)¶
克畏慕可謂其庶乎博施於人而能濟衆者公諱志本¶
字文範𢎞農華隂人也其先出自周姬有伯僑者享封¶
于晉食邑於楊命氏立宗權輿自此矣夫泓源濬泉則¶
派流括地盤基窮(闕/)則峯岑入天是以徳富者其胄露¶
繁英多者其族雲蔓故朱輪渥彩通侯震於十人白環¶
深慶太尉傳於四葉天才雄逸自得曹植相推地望増¶