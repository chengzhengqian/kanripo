此僕所以駿奔於顧盼之餘自致於恩光之末也且夫¶
精神所感尚動神明意氣相交豈慙車馬倘能投心季¶
子遙存素紵之恩援手應侯先立綈袍之贈豈人之情¶
也能無報乎方今白藏紹序朱律謝期天髙而林野疎¶
候肅而江山静輕蟬送夏驚晩吹於風園旅鴈乘秋動¶
宵吟於露渚絲纊成於南畆粇黍被於東阡時計有儲¶
願履多福下官薄游綿載飄寓淹時歡躓相仍憂虞自¶
積陟梁鴻之峻岳何暇長謠臨阮籍之長途唯知慟哭¶