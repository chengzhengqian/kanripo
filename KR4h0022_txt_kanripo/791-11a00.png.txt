真又死王事漢誅霍禹不毁霍光之墳房遺愛伏誅罪¶
不誅於𤣥齡此前代及聖朝之故事也康誥曰父子兄¶
弟罪不相及若將易之無乃罪及良臣且傷大體乎上¶
改容曰非卿言何由知此(集無/此字)遂命停毁仍禁採樵給¶
伍户守淮安王之墳以示不忘其功上䇿試賢良方正¶
之士有懐書䇿入者將深罪之坦奏言四方不明知所¶
犯必以為策辭抵忤宜輕其責上從之江陵節度使裴¶
均入為僕射行香時將處常侍諌議之上坦引故事及¶