玉樓銀牓枕嚴城翠盖紅旗列禁營日暎層巖圖畫色¶
風搖雜樹管絃聲水邉重閣含飛動雲裏孤峰類削成¶
幸覩八龍遊閬苑無勞萬里訪蓬瀛¶
　　　同前　　　　　　　　　　盧藏用¶
皇女瓊臺天漢潯星橋月宇構山林飛蘿半拂銀題影¶
瀑布環流玉砌隂菊浦香随鸚鵡泛簫笙韻逐鳯凰吟¶
瑤池駐蹕恩方久璧月無文興轉深¶
　　　同前　　　　　　　　　　蘇　頲¶