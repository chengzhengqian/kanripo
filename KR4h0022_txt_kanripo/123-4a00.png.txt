假興於斯文庶投鍳於來哲¶
　　　燈賦　　　　　　　　　　馮真素¶
日杲而朝隮月朧而宵出禀純陽而合彩體沉隂而盈¶
質照未被於覆盆光豈周於暗室顧兹燈之燠炫保謙¶
光於自薦推九華於洞房攅百枝於複殿嗟㣲瑣之陋¶
質侍君子之髙讌光逶迤於舞袖影朦朧於歌扇絲竹¶
夜響綺羅春絢玉階星列金缸花徧至若上客將歡中¶
樽未䦨吐氤氲於玉宇流艷溢(一作/滏)於金盤雜行月而¶