雲行其徳念日月所照九州攸同哀陷穽之中一夫不¶
獲懸申詔㫖曲賜生全而長惡未悛執迷不復凶逾殛¶
鯀聲極吠堯今既慎選武臣盡驅猛士威聲先路實勵¶
於震霆剪滅剋期必同於沃雪欣歡奮激倍百恒情當¶
道應行營将士等悉懐感怒畜力候奮指蹤示處既以¶
得人致命捐軀必應無敵臣即準詔差人轉往慰諭仍¶
切加激勵冀申㣲効用答深恩不任悃欵之至¶
　　　賀破賊兼優卹将士狀¶