和麟鳳龜龍𤣥符黄瑞之祉蠻夷戎狄梯山航海之琛¶
莫不日月以聞道路相属顧惟不德承兹休運欽若昭¶
報疇咨故實所以今年獻春恭祠(詔令/作祀)后土季秋吉日¶
追崇九廟採必先於魯(集作/曽)經稽肆類於虞典爰因長¶
至欽謁上𤣥告受命之元符昭嚴配之成績大典云備¶
至誠克展諸侯駿奔來於穆之相百神受職率咸秩之¶
文六變已陳三獻斯畢盖春秋之大事莫先乎祀王者¶
之盛禮莫重於郊柴燎克終感慶罔極豈予一人之福¶