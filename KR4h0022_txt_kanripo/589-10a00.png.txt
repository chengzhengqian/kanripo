則滌除汙俗渇賢致理則振㧞時淹納強諌而如流佇¶
沃心而不足微臣何幸屬會昌期今四罪咸伏八蠻慕¶
義祿有所及刑無所寃再皷登聞申明理匭發令而雍¶
熈日洽推心而反側自安何負阻而不來何假威而不¶
敗太宗聖化復見於今文命賡歌詎慙希古日宣九徳¶
千載難逢然則靡不有初前史攸誡知始知卒唯聖能¶
之今陛下發自宸𠂻慇懃詔命克念作聖期於必然無¶
任拜舞歡欣之至謹遣某官奉表陳賀以聞¶