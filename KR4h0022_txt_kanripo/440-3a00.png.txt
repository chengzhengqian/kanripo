㧞(實録/作救)蒸黎於塗炭雲雷締構備嘗夷險仁發於心義¶
形於色大敵必勇匪為身謀大憝必誅志安天下太上¶
皇留情姑射尚想軒轅駐蹕大安使朕正居紫極顧惟¶
虚薄辭不獲免祗奉制詔負扆當朝乃眷宫宇載懐冰¶
谷未明求衣乙夜忘寢静思七政言念九功何以答上¶
𤣥之心稱嚴君之志庶欲勤恤典刑舉直錯枉允釐人¶
瘼親賢用能拯濟困窮抑損澆偽開直言之路廣不諱¶
之門聞所未聞日慎一日望人皆見徳變於志道若一¶