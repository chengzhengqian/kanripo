復絶俯惟㷀懇荼毒交侵瞻白雲而茹泣望蒼野而摧¶
心愴逰冠之日逺哀墜劍之年深淚有變於湘竹恨方¶
纒於糓林念兹孤㓜哽咽荒襟腸與肝而共斷憂與痛¶
而相尋顧慕丹檻廻環紫掖撫眇嗣而傷今想宸顔而¶
慟昔寄柔情於簡素播天聲於金石其詞曰¶
月瑶誕慶靈(一作/雲)丘降祥仙源漢逺聖緒天長繞樞飛¶
電麗室騰光烏庭開象龍徳含章六藝生知四聦神授¶
晦迹登序韜光齒胄綴玉詞條緝瓊文囿發揮緑錯牢¶