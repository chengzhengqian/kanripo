君為萬里宰恩及五湖人未滿先求退歸閑不厭貧逺¶
峯晴更近殘栁雨還新要自趨丹陛明年幾樹親¶
　　　送嚴二擢第東歸　　　　　前　人¶
隳官就賔薦時輩詎争先盛業推儒行髙科獨少年迎¶
秋見衰葉餘照逐鳴蟬舊里三峯下開門古縣(一作/道)前¶
　　　送冷朝陽及第東歸江寧　　前　人¶
髙第由佳句諸生似者稀長安帶酒别建業候潮歸稚¶
子歡迎棹鄰人為掃扉含情過舊浦鷗鳥亦依依¶