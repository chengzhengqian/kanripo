無以驗松心是以軒轅神仙然後夣華胥之逰秦穆疾¶
寢然後享鈞天之樂堯以癯瘠而爲聖禹以胼胝而稱¶
功斯皆因疾成妍以勞逢福非臣臆度敢進瞽言昨者¶
聖體不安纔經旬日穆不卜吉勿藥有喜此所以表北¶
極而長尊配南山而永固者也况日臨黄道萬物皆榮¶
帝御紫宸千官畢賀臣恨以守符外郡不獲稱慶明庭¶
空懐皷舞之心莫備賡歌之末臣某無任跳躍徘徊瞻¶
望歡欣之至謹差知衙官劉宗奉表陳賀以聞¶