智至若膏雨雲飛八紘廣被信觸類而流澤非有求於¶
報施故為施(二字一作/故知施)而不自務(疑作/矜)者亦成功之大¶
義愛(疑作/受)而不知感者乃悖徳之深累澄遣心意坐怡¶
情抱一徳是珍萬物非寳不避辱於真惡豈求榮於偽¶
好既同徳而同心共流芳於王(一作/至)道¶
　　　駕幸温泉宫賦(以天下安樂明/主宴逰為韻)林　琨¶
寒郊已暮兮景氣澄鮮遥林罷色兮古岫蒼然我皇將¶
出豫滌思觀風獵賢於是旭月霽野慶雲靄天指鳳城¶