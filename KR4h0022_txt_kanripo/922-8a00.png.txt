二凡於宴坐口吐舎利香骨頂生如佛螺髻驚聞中外¶
得未曽有翼等以額珠外見意寳内明釋氏前言今為¶
見世遂感涕捧戴歸於故園起塔瞻奉莫之測也及天¶
寳末隨子權赴陜郡司馬屬狂賊犯闕中原鼎沸權負¶
板輿自𢎞農藍田值潼闗失守朝野震驚扶長攜㓜潛¶
避山谷重壑固隂深林酷冷因之違裕至於彌留以其¶
年九月二十九日薨於終南山(一作/所)居享年七十有三¶
有子六人長曰權故金州刺史次曰衡故洺州清漳尉¶