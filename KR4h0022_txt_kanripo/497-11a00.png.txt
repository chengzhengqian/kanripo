　　　對　　　　　　　　　　　李徳林¶
對逖聽風聲企踵文武未之逮也而有志焉大道之行¶
結繩而治無徳之世有罪更慙殆是天愛昔人唯令設¶
教神化(一作/仇)末俗要須密網又豈淳風已降同往者之¶
不追澆法自然遂確乎而不變然而成康之衆逮幽厲¶
而為燬嬴項之人至文景而刑措方知桀紂居羲昊之¶
世亦比屋可誅勛華䖏桓靈之時即垂衣而治唯應宣¶
尼去殺必期之以百年周人太平㑹資之以三世我國¶