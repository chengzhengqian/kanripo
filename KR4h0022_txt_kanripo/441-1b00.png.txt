阜(一作/康)邦俗納羣生於夀域躋大化於昇平而徳固虚¶
薄志不昭感叛人未附戎馬方殷在予之責鑒寐多懼¶
自兩河背誕兇逆相囡殺害非辜盗竊城邑摇蕩我邊¶
鄙荐食我黎元勞我師徒費我征賦累更時嵗未克底¶
寧朕子育萬人務康暴亂棄其細故待以初誠申之以¶
大信示之以好惡将冀迷乃知復困則思通亦欲先徳¶
後刑有征無戰不勞師旅以及和平而包藏禍心自搆¶
扇亂(一作自/相搆)侮慢朝㫖偷盗甲兵去順效逆曽無悛志¶