滿院氷姿粉籜殘一莖青翠近簾端離叢自欲親香火¶
抱節何妨共嵗寒能讓繁聲任真籟觧将孤影對芳蘭¶
范雲許訪西林寺枝葉湏和彩鳯看¶
　　　庭竹　　　　　　　　　　劉禹錫¶
露滌鉛粉節風摇青玉枝依依似君子無地不相宜¶
　　　郡齋左偏栽竹百餘竿炎凉已周青翠不改而¶
　　　　為墻垣所蔽有乖愛賞假(一作/暇)日命去齋居¶
　　　　之東墻由是俯臨軒階低映帷户日夕相對¶