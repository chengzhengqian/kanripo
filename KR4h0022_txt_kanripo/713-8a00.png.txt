珪璋如草芥惟山僧釣叟相與往還蓬門蘆户不庇風¶
雨稔不抗歉不變晏如也詩人張為嘗貽先生詩曰到¶
處只閉户逢君便展眉閩之㢘問楊公發李公誨中朝¶
重徳羽翼詞人竒君之詩召而不往或曰逹寮憐才而¶
子避之何也先生曰二公憐才吾固不往苟或見之以¶
吾之貧恐以攝假之牒見黦耳亦接輿於陵未能加也¶
松蟠鶴翅泥曵龜尾一丘一壑寛于天地先生為詩思¶
遲盈月方得一聫一句得必驚人未暇全篇已布人口¶