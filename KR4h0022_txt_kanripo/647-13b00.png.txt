因陛下好生之徳合陛下至仁之心於是宣傳聖恩示¶
其生路大賊帥武承裴敬簡(唐書作武裴/承韋敬簡)等二人餘衆¶
竄伏無地周章失圖觧(一作/衿)甲轅門面縛請罪臣便脱¶
其桎梏仍加宴賞兼賚疋帛散于營農各分疆界使其¶
斥堠遞相轄控永絶憂虞今臣管内亦且寧帖實賴天¶
威逺偹(疑作/被)廟算遐臨靖彼兇殘康兹億兆無任慶躍¶
之至謹遣所部官桂州臨桂縣丞朱璟謹奉露布以聞¶
其立功將士首領别簿奏上¶