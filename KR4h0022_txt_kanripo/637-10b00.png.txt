　　　代人舉蒋係自代狀¶
伏凖某年月日勑内外文武常叅官上後三日宜舉一¶
人自代者伏以前件官仁義素彰文學早著揚歴臺閣¶
宣昭令名嘗為諫官無所避忌及領藩鎮實惠疲羸頃¶
者不附權臣例遷佐官今逢明代猶典小州伏以封還¶
詔書駁正時事職業實重選擇宜精今若以臣此官廻¶
與蒋係既不虚受實曰(集作/為)陟明伏乞聖慈允臣所請¶
　文苑英華巻六百三十八¶