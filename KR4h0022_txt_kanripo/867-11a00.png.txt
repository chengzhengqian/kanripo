師作草堂於道場西北其旁有藻律師居之逮(二本/作律)師¶
去世間人立塔院貞元中巨偉之門人靈翹始請於太¶
守合三院而為寺彼皆知慧傑出親啓山林今之立寺¶
無以易此也議定郡東故有妙覺寺寺雖毁而杉檜多¶
大十圍一旦有二龍鬬谷中拔大樹三十二視之皆殿¶
宇之材也公嘆曰將立寺而龍抜巨樹天其有意乎遂¶
用之於是霜斤沐楹玉砂瑩礎上下其響音中桑林不¶
期年(集作/月)而雲攅肆榮風摇寳鐸蟉拏六扇月照金鋪¶