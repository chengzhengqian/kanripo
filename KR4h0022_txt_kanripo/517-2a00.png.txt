　　　同前¶
禮經三百列爵五等食采地以居榮封茅土以建號代¶
不絶祀人其捨諸乙以孫謀瞻言祖德精意以享展如¶
在之儀利用建侯思(一作/乃)不復之始詢諸家祭酌彼周¶
官薦羞之容無聞於肥腯不毛之事有異於粢盛且物¶
貴緣情猶言禮不下庶而乙非妄作何妨儉而合禮既¶
能師古奚事驚愚所司告言頗為漏畧大易自宜窒訟¶
春秋寧貸有詞¶