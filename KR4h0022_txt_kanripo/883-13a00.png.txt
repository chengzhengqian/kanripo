川出雲用作霖雨時哉之㑹無得稱焉先是大化之行¶
務以𤣥黙遵夫易簡舊章在而不議吏道雜以多端公¶
於是求革故之實契隨時之義作秩序以平之設循資¶
以定之謹權衡以選之考殿最以叅之姦回無所措其¶
邪噂&KR0689;不能介其量多士動色群方改瞻仰之者邈乎¶
如山窺之者間不容髪或曰執事無乃惠歟公曰大命¶
敢不敬歟若然方將致六符於泰階驅百姓於仁壽豈¶
直睥睨先正(集作世/唐諱)紛綸近古汨而隨流守而勿失云¶