因騰口事全過於夣齡曽異石言方承帝祉人君肅穆¶
以傾聼羣后左右而驚視訝寂寂以無人每洋洋而在¶
耳數惟萬式彰悠久之期呼至三用表丁寧之㫖瞻彼¶
維嵩極天比崇明神是處應感潜通降喜聲於碧嶂遵¶
宻命於𤣥穹慶彼盛時巖嶺且聞於隱隱暢茲和氣人¶
心盡樂於融融天既輔於無親神方降於有徳在肹蠁¶
而昭異禆聲明而莫測孰謂乎不識不知曷昭夫或語¶
或黙懿其發茲大號騰彼𢎞音儆谷神之虛宅振山水¶