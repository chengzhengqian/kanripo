乃五色發端終則太陽暉於鑪際又河南裴敦復所奏¶
并奉勑令右闕李成式往驗並同者臣聞神變無方式¶
昭於幽賛聖心有感必驗於𤣥通陛下至徳奉天精誠¶
契道動無不應事若合符故得煉藥之所瑞雲先見丹¶
爐不爇金液自成太陽降精宜假於人工飛亷扇炭諒¶
關於神力殊祥特異曠古未聞靈跡既彰用資於聖壽¶
羣生何幸永覩於昌期况在㣲臣實倍常品無任抃躍¶
之至謹奉表陳賀以聞¶