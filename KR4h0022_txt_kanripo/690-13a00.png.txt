没詣梁城閔仲叔之髙風不以口腹累安邑雖其已没¶
生氣猶存况乎屬宇宙之明當天下之泰不能俯拾青¶
紫髙視縉紳攀北極而謁帝王入南宫而取卿相脅肩¶
側足求哀鍾釡之間低首俛眉取齊斗升之末嗟乎誠¶
下官所以仰天漢而鬱拂臨江山而慷慨者也但時可¶
以未遇道可以未行志願可以未成功業可以未就古¶
之才足以輔王業躡跡屠釣之間功可以濟巨川藏身¶
版築之下百里奚之負販陳湯之丏貸而况於庸者哉¶