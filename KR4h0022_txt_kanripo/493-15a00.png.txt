太宗之所制也法宜畫一官宜正名今又分外官中官¶
之員立南司北司之局或犯禁於南則亡命於北或正¶
刑於外則破律於中法出多門人無所措實由兵農勢¶
異而中外法殊也臣聞古者因井田以制軍賦間農事¶
以脩武&KR0640;提封約卒乘之數命将在公卿之列故兵農¶
一致而文武同方可以保乂邦家式遏亂略(舊唐書/作禍亂)暨¶
太宗皇帝肇建邦典亦置府兵䑓省軍衛文武叅掌居¶
閒歳則櫜弓力穯将有事則釋耒荷戈所以脩復古制¶