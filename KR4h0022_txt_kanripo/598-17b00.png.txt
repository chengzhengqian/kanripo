用身許天雖居達䘮猶以事奪伏以大行皇帝道成鑄¶
鼎仙等馭龍萬姓長號九有顒望陛下以聰明睿聖嗣¶
守寳圖爰及宅憂迨兹累日而孝思罔極尚輟乃讙之¶
言庶政未釐頗闕如絲之命臣等嘗覧載籍粗知䘮紀¶
若成周顧命歴代猶遵西漢遺詔前王所奉我國家以¶
孝理天下文明應期上(類表/作亦)用此法胥以傳授蓋事歸¶
至當則不可不遵禮貴從宜則不得不守理固然也臣¶
等是敢(集作/以)上陳愚懇輕黷宸嚴冀遂血誠俯親國政¶