似長虹之東指横劍鋒而電轉疑大火之西流刄接兵¶
交洞胷達臆自辰踰午魚爛土崩沸殘息于層峰更切¶
守陴之哭積圎顱於重阜殆成京觀之形(集作/封)唯賊帥¶
夸干未悟傾巢之兆敢懐拒轍之心猶(集作/獨)率馬軍平¶
川轉鬬驚塵亂起六合為之寢光殺氣相稽四溟為之¶
(集作/由是)變色副總管李大志忠惟狥國義則忘軀臨危而¶
貞節愈(集作/逾)明制敵而機謀(集作/神機)獨逺丹誠自守雖九¶
死其如歸白刄交前豈三軍之可奪投袂則妖徒霧廓¶