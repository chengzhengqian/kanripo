　　　第三(同前/韻)　　　　　　　　失　名¶
昔軒帝出震用率大戛三才以貞萬人以察戰蚩尤於¶
涿鹿之墟登飛龍九五張咸池於洞庭之野舞𤣥鶴二¶
八遂使素女緘瑟昭文綴琴塤篪協韻笙磬同音始鏗¶
鏘以拊石終訇隠而摐金雷出地中以成奮豫之象風¶
行水上油生子諒之心包混茫之廣大含元氣之髙深¶
不知不識順帝之則無視無聽至道之極三月㤀味思¶
在齊而攸聞七旬格苖非得雋而為克所以事與時並¶