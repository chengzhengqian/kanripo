連(一作/聨)綿九野披靡千叢倚伏俟時小人之心猶草衰¶
榮不問君子之徳如風莽眇平臯悠揚茂苑風何草之¶
不動(一作/被)草何風而不偃飄杜蘅而芳氣自遥歴蒿艾¶
而清聲漸逺是知風為號令之類草為衆庶之徒方以¶
俟(一作/候)其披拂固有適(一作/遇)於榮枯立政則斯為大矣¶
騰芳而孰不宜乎故觀其化者知神之造觀其風者知¶
國之道將有宣於八方故寓形於蔓草仲尼以之而取¶
譬宋玉由斯而奮藻雖異代而殊時竊敢攄於懐抱¶