之心不勝哀懇¶
　　　第二表¶
臣某言臣聞先王立禮所以安邦國(一作/國家)定社稷也帝¶
王䘮制之義古今損益不同盖時有安危禮有沿革當¶
萬邦無事可以諒闇屬百度思理固當節哀時殊事異¶
不得不然至於罔極之情(一作/懷)孝思(一作/因心)之感皆由率¶
天性隱痛深焉或不在䘮服之輕重臨朝之遲速也臣¶
謹案孝經云事天明事地察德教加於百姓刑於四海¶