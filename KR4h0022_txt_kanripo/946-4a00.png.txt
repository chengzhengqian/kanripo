無不為孝則不匱幽冀紛梗關河鼎沸自北自南聲聞¶
梁魏揚旌汝頴威震三川擁旄江漢席卷樓船成皋塵¶
起廣武烽燃麋興麗箭鴈落驚弦㧾衞蘭錡申威河外¶
山類鼓樓樹如車盖都䕶两道將軍獨拜梧桐茂苑楊¶
栁倡家千金回雪百日流霞凋零倐忽悽愴榮華河陽¶
古樹金谷殘花隴昏雲瞑山深路晩風氣纔髙松聲即¶
逺疇昔親友懽愉交結不為平生應為此别¶
　　　周驃騎大將軍開府侯莫陳道生墓誌銘¶