以衣食濟之以器用若風雨淫寒燠甚則反傷乎物之¶
生焉若衣食奢器用費則反傷乎人之生焉故天作四¶
時八節所以時寒燠節風雨不使之過差為沴也聖人¶
制五等十倫所以倫(一作/制)衣食等器用不使之踰越為¶
害也此所謂法天而立極者也然則地之生財者有常¶
力人之用財者有常數若羡於上則耗於下也有餘於¶
此則不足於彼也是以地力人財皆待制度而均也尊¶
卑貴賤皆待制度而别也大凡爵禄之外其田宅棟宇¶