　　　東都留守謝上表(憲宗/)　　　權徳輿¶
臣某言伏奉今月三日制命授臣檢校吏部尚書兼御¶
史大夫充東都留守判東都尚書省事以今月二十四¶
日到東都上訖榮渥特加寵光備至俯仰印綬慙懼交¶
懷臣某中謝臣才不出衆祿期代耕因緣文字進越名¶
級自聖明臨御特沐鴻私歷五曹之貳居九卿之長遂¶
叨大任忽涉四年智慮孱愚言辭朴訥徒淹嵗日莫展¶
㳙埃雖竭匪躬之誠竟乖陳力之効自免樞務猶忝春¶