銜荼崩心茹棘尫骸殘喘豈冀生全天澤曲私屢加奪¶
命令居史閤是掌記言臣昔忝此官十有餘載才輕寄¶
重答效無施未能褒貶有章使人倫知勸典謨大訓與¶
日月俱懸即微臣平日其曠職如此今心形隕越荒疾¶
失圖寧可重處南董之司頻叨班馬之列實貽貪祿之¶
咎更招廢禮之辜顧視等夷何施靣目且三年之制貴¶
賤同遵四時之悲几筵是托乞歸身苫壤趨侍松塋既¶
不負素心亦不玷皇化干黷已屢伏待刑書無任崩迫¶