能成功豈其罪耶亦在任之而已余曰不然夫繩墨誠¶
陳䂓矩誠設高者不可抑而下也狹者不可張而廣也¶
由我則固不由我則圮彼將樂去固而就圮也則巻其¶
術黙其智悠爾而去不屈吾道是誠良梓人耳其或嗜¶
其貨利忍而不能捨也䘮其制量屈而不能守也棟橈¶
屋壊則曰非我罪也可乎哉余謂梓人之道類於相故¶
書而藏之梓人蓋古之審曲靣勢者今謂之都料匠云¶
余所遇者楊氏潜其名¶