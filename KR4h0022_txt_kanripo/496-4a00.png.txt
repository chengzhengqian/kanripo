化此由舍已而從衆是以事半而功倍也臣又聞太宗¶
文皇帝嘗曰朕雖不及古然以百姓心為心臣以為致¶
貞觀之理者由斯一言始也(集作/矣)伏願陛下從而鑑之¶
嗣而行之則天下幸甚天下幸甚¶
　　　風化澆樸(由教不/由時)¶
問甿俗之理亂風俗之盛衰何乃得於往而失於来薄¶
於今而厚於古或曰興替之道執於(集作/在)君臣又云澆¶
樸之風繫於時代二說相反其誰可從¶