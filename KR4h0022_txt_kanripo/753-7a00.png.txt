營陽王狎於弗訓以敗輿太祖寛肅宣惠大臣光表超¶
越二昆來應寳命沈明内斷不欲政由甯氏克滅權逼¶
不使芒刺在躬親臨朝事率尊恭徳斟酌先王之典強¶
宣(疑/)當時之宜吏乆其職育孫長子民樂其生鮮陷刑¶
辟仁厚之化既已播流率土忻欣無思不服每駕廵幸¶
簫鼓聽聞百姓扶攜老幼想望儀刑愛之孜孜如日不¶
足初徐傅伏誅繼求内相王𢎞處之而思降彭城欲之¶
而弗違王華殷景仁以忠允熙帝載謝𢎞㣲王曇首以¶