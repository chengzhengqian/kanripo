諒惟國之有恒成兹臺之何暇南至以望太史每升其¶
觀臺仲夏而居有司自設其高榭亦何用土木特建丹¶
雘勤修誠無用之作非不朽之謀豈止全十家之中産¶
貽百代之良籌彼晉靈登臨我則絶彈人之戱宋平興¶
作我則無築者之謳式昭莫大之見用保無疆之休不¶
然何以紹祉祖宗埀芳簡冊踰儉約於三五延載祀於¶
二百豈不以肇於露臺播無為之嘉畫¶
　　　耀德不觀兵賦(以明德尚道懐/仁畏威為韻)張　隨¶