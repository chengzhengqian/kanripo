州乃以魚為命河西諸國以肉為齋一朝禁止百姓勞¶
弊富者未革貧者難堪二不可也加有(㑹要/作又)貧賤之流¶
刲割為事家業倘失性命不全雖復日戮一人終慮未¶
能揔絶但益恐嚇惟長奸欺外有斷屠之名内誠皷刀¶
者衆勢利依倚請託紛紛三不可也雖好生惡殺是人¶
之小心(通典作是君/子之小恩)而考古㑹今非國(諸本有/家字)之大體¶
但使順月令奉天經造次合禮儀從容中刑典自然人¶
得其性物遂其生何必改革方為盡善伏惟聖主採擇¶