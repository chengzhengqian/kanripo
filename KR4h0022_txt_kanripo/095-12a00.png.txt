也雖飛走之或殊何生成之為假形隨夣改豈必大人¶
占之心與物遷孰云夫子聖者澹然休息怳爾飛揚闇¶
出蠨蛸之户潛辭蟋蟀之堂風景熈熈但娛情於蝴蝶¶
是非草草已委蛻於䝉莊既而忽忽悠悠東西泛浮動¶
皆造適止必忘憂草上翩翻與百花而共媚林間摇曵¶
似一葉之先秋彼賢愚波注禍福環周信乃人間之累¶
非同域外之遊且夫浩浩隂陽茫茫羣衆紛胷襟之憂¶
患勞日夜而迎送是以至人因茲託諷為魚而江湖可¶