臣某言臣聞惟徳動天無逺而不格惟神感物有來而¶
必應伏惟天皇提乾象運斗柄戴黄屋而臨太階正紫¶
宫而開列室伏見某官奏稱石門𤣥谷内玉山宫側秋¶
水(一作/暴長)漂木三萬餘根林衡悚廹匠人驚視仙桂來於¶
月中靈查下於天上昔開陽門之肇建飛柱潜移太極¶
殿之初營浮梁逺至論其壯觀猶尺燼之窺尋木喻以¶
皇家若牛涔之望鼇海方見凌雲之構匪日而成負黼¶
扆而朝百神垂衣裳而㑹萬國盛矣美矣輪焉奐焉臣¶