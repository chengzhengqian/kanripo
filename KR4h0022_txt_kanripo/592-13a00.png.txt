臣某言伏奉某月日勑書慰問将士等跪承寵錫仰荷¶
天慈忭躍周章不知所措臣某中謝陛下體仁恤逺崇¶
德念功恩浹勲賢禮優方國臣行能無取志畧非長徒¶
以嘗謬台司遂叨藩守誠寛覆餗之罪更切致冦之憂¶
豈謂宸睠不遺天波荐及奨餙加於尸素恩意逮於庸¶
微嶺嶂萬里㢠廻日月之私照偏禆一介沐乾坤之厚施¶
緇黄載躍班白相歡騰喜氣於城壘舞祥風於旌斾臣¶
曠官已乆無補休明戀闕滋深又移寒燠累忝逾涯之¶