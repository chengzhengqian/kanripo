徳乃百斯生干冒威嚴下情無任惶懼感激之至謹啓¶
　　　獻相國京兆公啓　　　　　前　人¶
某啓人禀五行之秀偹七情之動必有詠嘆以通性靈¶
故隂慘陽舒其塗不一安樂哀思厥源數千逺則鄘邶¶
曹齊以揚領袖近則李蘇顔謝用極菁華嘈噆而鐘皷¶
在懸煥爛而錦繡入翫刺時見志各有取焉某爰自弱¶
齡側聞古義㽜連薄宦感念離群東至泰山空吟梁父¶
南逰郢澤徒和陽春逰於自得之場實竊徳音之選伏¶