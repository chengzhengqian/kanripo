　　　　曹暢參軍昆季　　　　　前　人¶
鬢似衰蓬心似灰驚悲相集老相催故友九泉留語别¶
逐臣千里寄書来塵容帯病何堪問淚眼逢秋不喜開¶
幸接野居宜縱(一作/徒)歩冀君清論一申哀(一作清夜/一聲哀)¶
　　　書情獻劉相公　　　　　　嚴　維¶
年来白髮欲星星悞却生涯似(一作/是)一經魏闕望中何¶
日見商歌奏罷復誰聽孤根獨棄慙山木弱植無成狀¶
水萍今日更湏詢哲匠不應休去老巖扃¶