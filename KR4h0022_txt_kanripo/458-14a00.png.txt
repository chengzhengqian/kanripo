今静烟塵當疲瘵息肩之初是循良為理之日不推舊¶
德何撫新邦式副僉諧爰申寵數具官劉崇望文含大¶
雅道茂中庸藹玉燭以舒和挺金相而禀秀閨門宻行¶
每垂範於縉紳朋友推誠自可期於風雨藴是休稱居¶
為令人洎踐歴諸華敷揚典誥廹於公議委以國鈞而¶
能上宣三光下遂萬物臨事而曽無辭遜操心而惟務¶
和平尋於東土多虞徐方擇帥乃兼金鉉付以牙璋爰¶
自罷歸累更寒暑既經多難彌振居聲今以庸蜀休兵¶