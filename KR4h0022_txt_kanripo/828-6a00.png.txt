曰君子比徳于竹焉原夫勁本堅節不受霜雪剛也緑¶
葉萋萋翠筠浮浮柔也虚心而直無所隠蔽忠也不孤¶
根以挺聳必相依以林秀義也雖春陽氣王終不與衆¶
木鬬榮謙也四時一貫榮衰不殊恒也垂蕡實以遲鳳¶
樂賢也嵗擢筍以成幹進徳也及乎将用則裂為簡牘¶
于是寫詩書彖象之命留示百代微則聖哲之道墜地¶
而不聞矣故後人又何所宗歟至若鏃而箭之插羽而¶
飛可以征不庭可以除民害此文武之兼用也又劃而¶