濤之恩下情所守在此而已是以竟未獲拜謝者以必¶
所不敢當也伏惟宴閒之餘俯察愚朴文章鄙畧不足¶
以煩省覽用此陳露慙畏伏深不宣徳輿再拜¶
　　　與裴諫議虬書　　　　　　于　卲¶
閣下昨日愚子臯謩起居廽䝉以放鷹度隴二賦及宗¶
儒銘自發東甌至安南諸作見示隋掌明珠忽䝉分惠¶
(一作/玩)秦䑓重璧不間旁臨是何衰暮偶此殊觀幸甚幸¶
甚自㣲言中絶大義復乖歴戰國縱横之後遭亡秦煨¶