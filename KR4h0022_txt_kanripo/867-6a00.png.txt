笙鏞鐃鈸嘗聞真界之音鼎鑊砧鎚盡載酆都之苦是¶
使即之者勇善望之者悛惡誠象設之多岐亦箴規之¶
别户者也况創浮圖建寳刹請金口之妙典萬軸玉崇¶
銘佛頂之具言講幢珠綴是知摩勝建寺豈滯有為如¶
来葺門寧妨無着以是因復寺而破性相者以為空寂¶
兩忘方歸真諦性相俱在未入妙塗如是則理乖圓對¶
法閡影從俾迷方者盡不得出於三途溺川者何縁極¶
於五衍茫茫八表盡從心猿浩浩羣生誰調意馬因知¶