故趙張邉延馳名兩漢而不疑兼以儒學取重當時斯¶
任也吾豈易哉爾敷用政術列為殊科冄昇文字之途¶
一舉雲霄之路近者㧞於郡府以尹京師有抑強扶弱¶
之心得通變適時之用煦若春日肅如秋霜干將淬而¶
投刃皆虗騏驥馭而追風自逺重以郊天盛禮發號鴻¶
恩訖亊而物力安舒設禁而冦攘帖息是用嘉乃成效¶
寵之正名爾其奉上思盡臨事思權轄徤吏而惠窮人¶
簡簿書而提綱目處劇勿紊居閒勿遺俾椎剽絶迹於¶