　　　諫陳後主書(書奏即/日斬之)　　　　章　華(見陳書/本傳)¶
昔髙祖南平百越北誅逆虜世祖東定吳㑹西破王琳¶
(湘州刺史王琳不/應命世祖平之)髙祖克復淮南闢地千里三祖之功¶
亦至勤矣陛下即位于今五年不思先帝之艱難不知¶
天命之可畏溺於嬖寵惑於酒色祀七廟而不出拜妃¶
嬪而臨軒老臣宿將棄之草莽謟佞讒邪昇之朝廷今¶
疆場日蹙隋軍壓境陛下如不改絃易張臣見麋鹿復¶
遊姑蘇臺矣¶