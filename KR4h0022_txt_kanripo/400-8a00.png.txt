　　　授杜濛太常博士制¶
勑守左拾遺杜濛爾五廟祖常佐太宗同安生人共為¶
天下者也爾能自以文學策名清時升為諌臣豈曰虛¶
設如聞同列墻進而不爾容爾亦拜章自陳極詞貢情¶
乃令徴辨盡知其由僉曰爾以齒少有才不能韜晦或¶
處衆矜巳或遇事𥚹𠂻言於慎㣲則亦乖矣仕於清貫¶
斯豈廢乎考衆惡必察之言徴怨不在大之説官移禮¶
寺跡去掖垣屈既伸眉事亦存體酌此二者頗得中道¶