朝倫三年賛道於宫庭千里違離於墳墓竊惟令式合¶
許芟除追逺興情敢希榮於陸曄報恩未死寕自誓於¶
羲之伏乞聖慈特從(一作鍳/集作允)丹懇¶
　　　為閑廐使奏判官韓勵改名狀¶
右前件官名與再從叔故媯州㕘軍自勵向下一字同¶
伏以韓自勵頃因官遊殁於幽朔覊孤未返親黨莫知¶
近始言歸因之合族雖為子之道則慎更明於已孤而¶
諸父之(集作/具)來固難舉諱於其側伏請改名融謹録奏¶