願每至此朝特臨法仗則殿下無宴安之逸羣寮有趨¶
奉之歡臣聞體寛裕之徳者在乎納諫懐忠貞之極者期¶
於盡節是知君以不諱昭其羙臣以無隠逹其誠固君¶
臣之大義古今之通道伏惟殿下挺叡研幾凝貞毓照¶
處帝王之元子為億兆之副君當其冊命之初天下含¶
齒戴髪童兒牧豎莫不歡忻踴躍抃舞謳歌者以殿下¶
至徳至仁克忠克孝故能上當天意下應人心雖夏邦¶
建啟周朝立誦不之及也但能行之以道守之以仁居¶