齊泉藪為患共成黨與率相比周作法於凉且從權而¶
救弊誰能執熱故逝濯以隨時惟丙化俗臨人除患務¶
本散落奸黨在三輔而尤異紏訴豪族為一切之權宜¶
同夫汙衣致偷問羊知馬類鈎距之能事物無隠情俾¶
枹鼓之稀鳴人皆懼法既且違於從政復何恤於人言¶
效廣漢之缿筩聿聞操簡比國僑之刑鼎終見貽書既¶
度時而立功亦反經而合義如肯綮之投刃乃豪猾之¶
云鋤何八使之縱劾在一畫而斯蔽¶