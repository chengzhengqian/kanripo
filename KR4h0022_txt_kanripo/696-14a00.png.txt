棺塚為恩已厚尚汙典冊於理實難今復請追珙所受¶
贈官爵悉皆削奪以正憲律令天下忠臣孝子知陛下¶
昭章淑慝轉相慕効将來儻復有如珙類者亦冀覩没¶
後之誅而革其生前之慮明時裁化莫尚於斯先為珙¶
所害故給事中王柷以下一十人尋䝉聖造已各贈官¶
其官府寃死士庶伏乞下陜州以勑弔祭存問其家使¶
並日之明無所不足如春之澤深漸泉壤甫刑曰皇帝¶
哀矜庶戮之弗辜言唐堯之德也伏惟陛下與堯同心¶