王是也余聞武宗之言是以知耳嘗於便殿言及方士¶
皆譎詭(集作/詐)丕誕不可信也上曰吾知之矣宫中無事¶
以此遣悶耳余嘗覽曹植論言左慈封(一作/對非)君達之類¶
家王及植兄弟以優笑畜之耳斯言信矣大抵方士皆¶
習静者為之隐身嵓穴不求聞達如山鹿野麋是其志¶
也豈樂翹車之召哉敢自衒其術面欺明主者亦已鮮¶
矣時既不用逐之可也殺之非也若以其詐而可誅則¶
公孫卿欒大無非行詐殺其干勢利以自衒者足以大¶