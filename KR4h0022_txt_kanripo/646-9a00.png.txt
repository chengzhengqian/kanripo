嶲州都督府長史行軍司馬梁待璧(集作/辟)等領勁卒二¶
千絶其飛走之路遣臨源府果毅馬仁静等勒精兵九¶
百斷其潜伏之軍臣率行軍長史韓餘慶等負霜戈而¶
直指掃雲陣以長驅庶令斬馘七擒將士挾雷公之怒¶
伏屍百里蠻夷識天子之尊(集作/威)於是三略訓兵五¶
申誓衆先登䧟敵唯標(集作/無遺)大樹之功後拒亂行必致¶
曲梁之罰楚人三户蜀郡五丁氣擁𤣥雲精貫白日喑¶
嗚則乾坤摇蕩呼吸則海岳(集作/林壑)沸騰列旗影以雲舒¶