猛將精兵基跱岳立又寳炬河隂之北黒獺邙(北史作/芒魏書)¶
(作/亡)山之走衆無一旅僅以身歸就其不顧根本輕懐進¶
趣斯則一勞永逸天賛我也言之旦旦日月經天舉世¶
所知義非徒語持此量之理有可見則侯景遊辭莫非¶
虚誕夫景䋲樞席牖之子阡陌鄙俚之夫遭風塵之㑹¶
逢馳騖之日遂位在三吏邑啓千社揣身量分久當止¶
足而乃周章去就離跂不已夫豈徒爾事可折揚度其¶
衆叛親離守死不暇乃聞將棄懸瓠逺赴彭城老賊姦¶