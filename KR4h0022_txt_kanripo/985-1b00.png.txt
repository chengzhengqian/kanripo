　　　為劉尚書祭韋太尉文　　　符　載¶
維年月日某官某祭于某官之靈乾坤瑞氣蓊鬱淳精¶
誕生碩臣為才為英其體顒昻其神清明大包九德全¶
貫五行聞望昭宣勲榮峥嶸静専動直淵黙雷聲甲子¶
之嵗宗社震驚塵飛四野人弄豆兵公(一作/昔)在隴州保¶
捍孤城師徒顦顇凶孽縱横一發沉機萬夫掃平天維¶
地軸為之不傾天子報功夫何超越全蜀千里虎旗龍¶
節堅完卒乗延納賢傑武事雄稜文華昭晣西戎夭矯¶