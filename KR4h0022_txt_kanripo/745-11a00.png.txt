犬吠喧嘵悍吏繞于居烹茗飫食然後乃曰若干官之¶
常也若干嵗之逋也我求之何以應執事之欲若不從¶
我他日之役余無庇爾焉民由是懼其督貢之急惮其¶
恐脇之言無不強足其欲粟之熟也糲食未飽蠶之績¶
也家不及絲縷殆不旬五日皆已罄矣至有父子拱手¶
屋壁相顧而坐向使不為盗不為非不鬻不時之物不¶
犯及時之禁不受役於鄉豪不為汙詐之計以給其家¶
可乎故孟子曰父母妻子對之饑寒而不為非未之有¶