重崇將軍以裂土之封豈非宏謨廟畧推赤心於物者¶
也屢申文詔欵篤殷勤君臣之分定矣骨肉之㤙深矣¶
不意將軍惑於邪說翻然(陳書作/遽生)異計寄所以疾首痛¶
心泣盡繼之以血萬全之䇿竊為將軍惜之寄雖疾侵¶
耄及言無足采千慮一得請陳愚管(陳書南/史作筭)願將軍少¶
戢雷霆賖其晷刻使得盡狂瞽之說披肝膽之誠則雖¶
死之日猶生之年也自天厭梁徳多難荐臻寰宇分崩¶
英雄互起龍戰虎争竊號假名銳精持鋒不可勝紀人¶