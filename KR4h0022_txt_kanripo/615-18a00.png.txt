家家保之豈願輙賣今雖和市甚於抑奪百姓之望是¶
牛再疫而農重傷此則有損無利一也頃者諸州雖定¶
估價既縁併市則雖平準加其簡擇事湏賄求侵刻之¶
端從此而出牛羊踴貴必倍於常百姓私賠則破家業¶
(一作/産)雖官得一牛一羊而百姓已失兩牛兩羊價矣此¶
則有損無利二也登萊之境是稱海隅因之水氣加以¶
風廽秋則早寒春則晚煦深山大澤咸生蛟虵(一作/産)若¶
置群牧必多死損此則有損無利三也髙原之田百姓¶