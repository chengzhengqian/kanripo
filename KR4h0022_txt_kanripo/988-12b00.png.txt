　　　為濮陽公祭太常崔丞文　　前　人¶
年月日惟靈太岳繁祉平安望族潤地勢於長源構堂¶
基於脩麓藍田之産宜有良玉徂来之林宜無凡木昔¶
我待子松玉之間兾十城之得價望千尋而可攀大年¶
不登逸足方駛松欲秀而先蠧玉將攻而遽毁聞問之¶
時歎悼何已惟我承乏授命南征一言相許携手同行¶
夐絶萬里飄泊雙旌念兩婢之價倍媿五羖之酬輕地¶
接殊隣風移中土五嶺三江炎飈瘴雨釣犀之潭跕鳶¶