下馮赤壤上叶紫㣲布政衢室懸法象魏帝宅天府固¶
本崇基(一作/威)匈河瀚海龍荒狼望種落陸梁時犯亭障¶
皇威逺攝帝徳遐暢稽顙歸誠稱臣内向勾(一作/吳)越提¶
封斗牛星象積有年代自相(一作/稱)君長大風未繳長鯨¶
漏網授鉞天人豁然清蕩戴日戴斗太平太䝉禮教周¶
備(一作/被)車書(一作/車軌)大同復禹之迹成舜之功禮以安上¶
樂以移風憂勞庶績矜育黔首三面解羅萬方引咎納¶
民軌物僉登仁夀聖化隆隆(一作/平)生人(一作/靈)熈阜䖍心¶