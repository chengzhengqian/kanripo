　　　鐵鑪歩志　　　　　　　　桞宗元¶
江之滸凡舟可縻而上下者曰歩永州北郭有歩曰鐵¶
鑪歩余乗舟來居九年往來求其所以為鐵鑪者無有¶
問之人曰盖嘗有鍜鐵者居其人去而鑪毁者不知年¶
矣獨有其號冒而存余曰嘻世固有事去名存而冐焉¶
若是耶歩之人曰子何獨恠是今世有負其姓而立於¶
天下者曰吾門大他不我敵也問其位與徳曰乆矣其¶
先也然而彼猶曰我大世亦曰某氏大其冐於號有以¶