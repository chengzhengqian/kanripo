熊羆之門將大而榮必有令母贊成家聲於維尊儀涵¶
懿禀靈徳補隂教言為婦經輔助司空淑茂芳馨大君¶
有命啟封于邢冝保攸長既休且寧鞠㓙何謂鍾我天¶
齡英英家(疑作/冡)子少年杖鉞身靜邉封世間忠節孟軻¶
賢聖陶侃勲列實由二母卜鄰截髪端揆承訓事君禮¶
竭知與古人異時同轍杯圈猶澤扇枕永訣創鉅痛深¶
茹荼泣血某以拙薄叨鎮藩維偕分天子之茅土共列¶
太常之旌旗歲月崩迫窀穸有期拘以戎事無因載馳¶