　　　華佗論　　　　　　　　　劉禹錫¶
史稱華佗以恃能厭事為曹公所怒荀文若請曰佗術¶
實工人命繫焉宜議能以宥曹公曰憂天下無此䑕軰¶
耶遂考竟佗至蒼舒病且死見(賢遍/切)醫不能生始有悔¶
之之歎嗟乎以操之明畧見㡬然猶輕殺材能如是文¶
若之智力地望以的然之理攻之然猶不能反其恚執¶
柄者之恚真可畏諸亦可慎諸原夫史氏之書於册也¶
是使後之人寛能者之刑納賢者之諭而懲暴者之輕¶