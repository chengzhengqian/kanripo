放登髙一望湛湛江水悠悠千里泣故國之長秋見𤣥¶
雲之四起嗟夫子卿北海伏波南川金河别鴈銅柱辭¶
鳶闗山天骨霜露凋年眺窮隂兮斷地看積水兮連天¶
别有東國儒生西都才客屋漏鉛槧家虚甔石茅棟淋¶
淋蓬門寂寂蕪碧草於園徑聚綠塵於庖甓玉為粒兮¶
桂為薪堂有琴兮室無人抗髙情以出俗馳精義以入¶
神論甚(一作/有)能鳴之鴈書成已泣之麟覩皇天之淫溢¶
孰不隅坐而含嚬已矣哉若夫繡轂銀鞍金盃玉盤坐¶