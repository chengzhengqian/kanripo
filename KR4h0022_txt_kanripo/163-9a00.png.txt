曾添踈勒井經湧貳師營玉津花色亮銀溪錦磧明舟¶
如空裏泛人似鏡中行持将符上善利物動髙情¶
　　　同前　　　　　　　　　　祖孫登¶
驪泉紫闕映珠浦碧沙沈岸隔蓮香逺流清雲影深風¶
潭如拂鏡山溜似調琴請君看皎潔知有澹然心¶
　　　二¶
長川落日照深浦漾清風弱桞垂江翠新蓮夾岸紅船¶
行疑泛逈月映似沉空願逐琴髙戱乗魚入浪中¶