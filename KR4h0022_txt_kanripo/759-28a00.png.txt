功不稅則是逺兄弟終無服也而可乎說者云以為依¶
禮小功之喪日月已過不更稅而追服則是逺處之親¶
聞喪恒晩晩終無追服言不可也今之不可者韓文公¶
以為小功之親多而未踈又不比古圖(疑/衍)國分境狹令¶
之逺者或數千里之外是愈無追小功者矣亦不可也¶
夫禮始於文武制於周公定於孔子此聖人貫萬行極¶
人情其為五服之義宜已謹矣彼曽子仁厚純篤之行¶
以禮為薄而私恠之爾禮所以文制云定者正為此也¶