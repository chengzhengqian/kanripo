因於剪飾精華可翫終亦藉其吹嘘是知修時者莫貴¶
其精微製錦者莫尚其綺靡善染翰之瑰麗狀臨風之¶
旖旎懿哉文之義也諒發明之在此¶
　　　海人獻文錦賦(以珍物時來以/應君徳為韻)李君房¶
彼潛織兮泉室之人曵文綃兮結氷縷灼錦彩兮照花¶
新背窮海以入貢望君門而効珍于以獻之爰彰至徳¶
非同㡛氏之練更異仙家之織臨風始啓全含琪樹之¶
芳向闕爰開遥寫蜃樓之色固竒工之所就蚩(疑作/豈)常¶