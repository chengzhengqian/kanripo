五行混之不濁流之不盈蓄恬澹以凝潤含虚無而洞¶
清其近窺也若氷鮮與玊潔映曙空而内澈其遥視也¶
如雨罷而日晶澄逺氣於初晴德之深與上善而均美¶
讓之大居下流而不爭處地為泉源則江漢朝宗之義¶
立在天為霧露則隂陽爕理之功成辨涇渭於九流雖¶
衆不雜察媸妍於萬象在隠皆明亦何異翹翹邦彦濟¶
濟朝英作我吏部為周亞卿昔掌地官其守土也能審¶
今來㑹府其應物也以精廻廣照之能比其妙識以無¶