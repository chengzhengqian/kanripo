武徳昭訖又夏州叛將楊惠琳援絶城孤勢窮力屈王¶
師進襲計已尅平凡在逺邇不勝慶幸某中賀伏惟皇帝¶
陛下誕敷𤣥徳廣被文明寰海乂寜戎夷欵附蕞爾狂¶
狡敢縱姦兇藉方伯任用之資乗軍城變故之際阻兵¶
拒命肆虐讐鄰陛下志在安人尚爲含垢頃令申諭許¶
以自新誠宜改過感恩迷而知(一作/非)復而乃恣情干紀¶
長惡不悛既慝稔而禍盈俾人怨而神怒今戎臣授律¶
睿畧遐宣廹脅者知有所歸忠義者得以自効因利乗¶