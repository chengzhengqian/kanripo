　　　授崔瑶等起居郎制　　　　崔　嘏¶
勅載筆赤墀之下掌禮曲䑓之中注記行而鉛槧是資¶
褒貶當而縉紳知懼顧兹所職豈易其人而擢備宫僚¶
亦為佳選以瑶貞規素履紹克儉之家風以碣秀質清¶
門承定傾之祖徳以瞻雄辭麗藻躡珠履於賔筵以景¶
表退跡安時寄霜華於憲(一作/省)署我之自得爾亦薦聞¶
各膺寵擢之榮自有雲霄之路可依前件¶
　　起居舍人¶