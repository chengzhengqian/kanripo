祖文皇帝奄有關河令行天下以君幹畧委之爪牙名¶
洽中㳙功參上造兵臨河曲前登白馬之津冦發蒲城¶
先戰黄沙之苑臨晉横船既禽趙將(韓信臨晉陳船虜/魏王豹其擒趙虜)¶
(將自楚㧞幟事/在豹後未詳)馬陵削樹復下齊兵班瑞司勲披圖䟽¶
爵授驃騎大將軍金紫光禄大夫鄠縣開國公食邑五¶
百趙儼之為驃騎正駕單車張堪之拜光禄長乗白馬¶
以斯連類朝野榮之大統九年更姓侯莫陳氏随大將¶
軍拓䟦逺經始陽二水長闘三川無市擐甲搆病死於¶