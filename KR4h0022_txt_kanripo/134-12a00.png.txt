麋鹿殚於網罟遺甿困於誅求此獨蕭然物莫能患豈¶
不以託跡夐(一作/𡨕)絶不才逺禍昔夫子雖(一無/此字)歎山梁¶
雌雉曰時哉時哉予因感之聊以作賦云耳¶
伊𤣥猨之所育于南國之層岑動不踐地居常在林雖¶
泛泛而無據亦熈熈而有心雲(一作/雰)嵐昬而共黙風雨¶
霽而争吟使幽人之思清暢覉客之涕霑襟何必聆嶰¶
谷之管對雍門之琴哉歴千尋之喬木俯萬仞之危嶠¶
弄逰雲之亂飛嬉落日之横照連肱澗飲命侣煙嘯(一/作)¶