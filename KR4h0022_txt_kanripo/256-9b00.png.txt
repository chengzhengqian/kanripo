洛陽新月動秋砧翰海沙塲天半隂出塞能全仲叔策¶
安親更切老莱心漢家宫裏風雲晩羌笛聲中雨雪深¶
懐袖未傳三嵗字相思空作隴頭吟¶
　　　秋夜寄皇甫冉鄭豐　　　　前　人¶
洛陽清夜白雲歸城裏長河别(一作/列)宿稀秋後見飛千¶
里鴈月中鳴搗萬家衣長憐西雍青門道乆别東吳黄¶
鵠磯借問客書何所寄用心不啻兩鄉違¶
　　　閑居寄薛華　　　　　　　于良史¶