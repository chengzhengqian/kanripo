何施可以夀羣生仁衆姓徵於前訓而可據設於當代¶
而易從勿猥勿并以稱朕意者臣聞古者山林藪澤皆¶
有時禁動作之為害(集無/害字)無差月令則六氣以序百祥¶
以來而懷生之願莫不躋仁夀之域矣今舍此而不務¶
殺胎毀卵傷仁撓和而使諸(集作/奉胡)夷之法以正月五月¶
九月斷天下之屠欲蕃物産而祈福祐斯亦誣(集作/無謂)矣¶
伏惟陛下動遵月令垂(集作/前)訓可據之文事稽時禁當¶
代易從之道施之而不已執之而有恒則帝皇之美逺¶