瑞戴氣抱珥所謂殊祥宰臣怱遽之間未暇精究其事¶
此皆陛下禮行郊廟誠逹神祗展百拜而忘疲入九室¶
而流涕近臣興感上帝垂休克呈捧日之祥以展(集作/表)¶
動天之徳㣲臣同霑侍從别感恩慈方當鼓舞之時恨¶
不呌呼而賀然臣以為陛下特宣手勑宰臣云今月二¶
日卿等所言日旁五色雲見叅驗圖書葢是戴珥之象¶
此皆祖宗積慶特示子孫之祥豈冲耿㣲誠能致昊穹¶
之貺宜令所司擇日告廟上以奉高祖無窮之祐次報¶