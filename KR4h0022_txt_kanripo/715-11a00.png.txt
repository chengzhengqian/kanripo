蘭荃芳杜名花百品羅植左石自春陽至於沍寒之際¶
未嘗不鋪霞叠雪照爛庭廡新花驟發不留故態佐以¶
壺酒與賔娛之其興宴當髙㑹雖登山臨水不敵也或¶
月滿清夜簾帷沉沉洞開羣扉歛袵端坐此際有以見¶
公萬累去百靈集氣衝寥廓與古為徒豈獨馳心政術¶
區區於鍾陵之氓而巳矣是知此堂也外可以延風景¶
内可以輔性靈改作之思符規中律因請以所覩一物¶
賦三韻極書當時之美使將來君子知李公有深㫖焉¶