貌潛謀一昨李訓鄭注等敢有逆心兼連兇黨陛下睿¶
謀神斷左右協同(集作/心)頃刻之間掃除已定重臣畢力¶
禁旅竭忠氛祲廓清華夷咸悦言念政刑之外或有詿¶
誤之徒再發徳音廣宣聖澤當星紀廻天之日迎陽和¶
煦物之光懐危疑者如山之安欲告訐(集作/訴非)者望風知¶
懼非同謀者一切不問未結正者三宥從寛含生之倫¶
普天同感臣恪居官次不獲稱賀闕庭臣無任¶
　　此卷英華所編失年代先後之次序今正之¶