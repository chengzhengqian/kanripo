勢不可歟何古今之事同而得失之效異也思欲剗革¶
前弊創立新規施之於事而易從考之於文而有據備¶
陳本末將舉而行臣聞事不師古以克永世匪説攸聞¶
陛下追惟前王之典謩是稽古之道也然陛下師古為¶
理也欲何為乎為皇乎為帝乎為王乎驅天下之人欲¶
令歸忠耶歸敬耶歸文耶漢文帝以清净為宗近稱刑¶
措漢宣帝以刑名律下亦謂中興自古以來未有不舉¶
綱而目正不澄源而流清者矣此亦陛下熟聞之矣是¶