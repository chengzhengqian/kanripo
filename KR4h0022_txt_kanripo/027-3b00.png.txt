夫整駕山隅勝(一作/騰)鳴笳於通谷擁飛盖於髙衢逍遥¶
仁智之境放曠道徳之區造中天而式宴陵倒景而為¶
娱星懸珠網日對金鋪雲承綺棟霓縈繡櫨既而近瞩¶
玲瓏逺眺溟濛隔翠微而半顯厯丹穴而纔通等玉京¶
之仙化侔銀闕之神功于時百卉敷榮六合清朗霞澹¶
水而川媚風飄林而澗響聳絶壁之千尋挂懸流之萬¶
丈蔽日月而孤峙吐雲霓而秀上循折坂而邅廻躡危¶
嶠而来往鑿離暉於石鏡法瑞露於雲掌爾其花藥芬¶