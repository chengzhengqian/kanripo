既平備器撰服潔儉中禮(一作潔服備/器儉而中禮)先享七日致齋¶
具物水草陸産醴酪牲牷之備外盡物也色温行恐(一/作)¶
(捥/)身詘(一作/屈)意愉如懼不及内盡志也禮卒奠撤齋荘¶
之色如存焉歎息之音如聞焉君子曰吾觀崔氏之享¶
有以知褅嘗之義焉古者諸侯立五廟廟有鼎與樂有¶
國之制侯伯有爵而無土廟有鼎祭有樂不克立五廟¶
而立三廟不銘于鼎而銘于碑其銘曰¶
顯顯太師天孕鴻才恢張碩勲光照台階(一作輝/輝衡台)惟昔¶