源纂商邱之胄邑于大亳實定其居封于小辛乃成其¶
姓是以山川被髪辛有得見事之機八封占爻辛廖有¶
知人之鑒佐治以東都上將魏帝解衣武賢以西國功¶
臣漢王推轂祖大汗武川太守考生河州四面總管大¶
都督隴右貴臣河西鼎族公侯踵武岳牧連鑣並得聲¶
振長榆名雄高柳公秉靈山岳誕載星辰結髮嶷然齠¶
年成徳澄波萬頃建標千仞鋒穎既高光芒已逺青衿¶
學劒既為人主所稱童子論兵即在中軍之策永熙元¶