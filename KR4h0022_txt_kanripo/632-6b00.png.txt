　　　謝賜冬衣狀三首(為人/作)　　　令狐楚¶
右中使宋文璨至伏奉勑書手詔慰問(臣/)及将士等并¶
宣恩㫖賜(臣/)等前件冬衣者(臣/)伏以爪牙之寄才實甚¶
難衣裳之賜恩為至厚臣之氣質無所任用誠不足以¶
膺重寄而䝉厚恩今陛下陶以大和葢其多闕及戒寒¶
之月屬授衣之時喻(一作/倫)比賢能頒宣慈惠跪聽清問¶
欽承寵章宛是蠶綿爛如獸錦長皆被土貴實兼金分¶
列校不辨鮮華在㣲臣最為重疊自承天澤不憚風威¶