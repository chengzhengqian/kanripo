塾之里胥稽其既入率同巷之衆婦績以相從素緒霜¶
梁共紛如於永漏紅光炎上俱省費於餘輝夜兼功以¶
日多日存課而年最若亷叔之勸蜀襦袴興謳類古公¶
之居豳茅綯斯誦故令風俗翕習家室乃宜有未得其¶
所然或心傷而發詠則摽梅求吉編王化之音采芑懐¶
征列雅章之内行人掌乎宣布載在搜揚得詠言於此¶
邦將遐徇以遒邁太師典樂允被克諧之恭按察觀風¶
何為失職之禁先王制法寧罰有詞¶