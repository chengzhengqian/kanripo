與簞食曽參歌聲若出金石彼得聖人而師之汲汲若¶
不可及其於外也固不暇尚何事麴蘖之託而昏𡨕之¶
逃耶吾又以爲悲醉鄉之徒不遇也建中初天子嗣位¶
有意貞觀開元之丕績在朝廷之臣争言事當此時醉¶
鄉之後世又以直廢吾旣悲醉鄉之文辭而又嘉良臣¶
之烈思識其子孫今子之來見我也無所挾吾猶將張¶
之况文與行不失其(集作/於)世守渾然端且厚惜乎吾力¶
不能振之而其言不見信於世也於其(集作/是)行姑與之¶