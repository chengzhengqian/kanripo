逺不尋隨長汀而自汎值驚浪而不沉既不遷其清濁¶
亦何避乎淺深可以明逍遥之意可以警滯著之心然¶
而推移河海凌歴隈澳溜緩則去遲水急則浮速秋遇¶
楓浦與墜葉而齊奔春渡桃源共落花而相逐披拂丹¶
草摇演青蘋出入經其潭洞髙下歸其奫淪擇利而行¶
有似見幾之士不常厥所同乎漂梗之人歌曰大江之¶
水東西流别有孤萍朝夕浮莫言此中長汎汎終當結¶
實觸王舟¶