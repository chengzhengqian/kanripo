之眷命以簡易𢎞宣政本以勤儉調順化源宵旰勵心¶
思臻至道兢業寅畏于今四年属興伐叛之師未暇燔¶
柴之禮頼祖宗保祐上帝監臨氛慝澄清弓戈槖戢今¶
因南至有事圓丘薦誠敬於二儀申感慕於九廟群祀¶
來享至誠必通既陳信以告䖍宜覃恩而廣澤可大赦¶
天下自太和三年十一月十八日昧爽已前大辟罪已¶
下罪無輕重已發覺未發覺已結正未結正繫囚見徒¶
常赦所不原者咸赦除之唯犯惡逆已上及故殺人官¶