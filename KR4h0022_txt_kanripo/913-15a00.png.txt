軍則備賊之驚突諸軍因之立功矣為金吾抑同列而¶
不遏諫官聖朝有容直之美矣帥河陽也則省將而多¶
戰卒㓕賊而守詔條於是乎兵實而人安矣鎮涇源則¶
觀其力穡教其騎射於是乎糴賤而人能矣其大材敏¶
識有名臣之體要深謀善計得良將之精華善而不伐¶
高則思降無豪貴之厚(集作/侈)欲慕亷讓之高風惜乎壯¶
年有志不立豈天意用斯人以激其怠隋警其奸兇者¶
哉伏劔之辰手操遺表陳兇逆之根本明將帥之儀矩¶