障大澤而封汾川洪範首之春秋載之地有廣狹亊無¶
古今大江具區惟潤州其藪曰練湖幅員四十里菰蒲¶
菱芡之多龜魚鱉蜃之生厭飫江淮膏潤數州其傍大¶
族強家泄流為田專利上腴畆收倍鍾冨劇滛衍自丹¶
陽延陵金壇環地三百里數合五萬室(或作/家)旱則懸耜¶
水則具舟人罹其害九十餘祀凡經上司紛紛與予八¶
十一斷嗚呼曲能掩直強者以得之老㓜怨痛沉聲無¶
吿永泰元年王師大剪西戎西戎既歛矣生人舒息詔¶