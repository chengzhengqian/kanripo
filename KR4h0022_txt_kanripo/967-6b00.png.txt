雖仕皆數命以至淪謝而皆飾行懿文有當時之譽明¶
德奕世誕生夫人既笄嬪于李公李公為烏程丹陽二¶
縣尉夫人居貧守約動必由禮謙敬以睦中外吉蠲以¶
奉蒸嘗甘糲梁服澣濯中饋式敘和樂嘻嘻有嘉聞而¶
無攸遂一紀于茲矣嘗聞善餘慶謙受益豈前志之謬¶
歟將有必定之數歟既而奄忽遘疾不翌日而大漸以¶
大厯十一年月日殁于丹陽之私第享年若干某月日¶
權厝于縣之五里原從宜也生子數人早歲夭落今之¶