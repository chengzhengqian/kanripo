職役聰明之耳目虧無為之大道哉¶
　　　其三曰(貞觀十一年五月壬申帝幸洛陽/次昭仁宫多所譴責徴退上疏)¶
臣聞書曰明德慎罰惟刑之恤哉禮云為上易事為下¶
易知則刑不煩矣上多疑則百姓惑下難知則君長勞¶
矣夫上易事下易知君長不勞百姓不惑故君有一德¶
臣無二心上播忠厚之誠下竭股肱之力然後太平之¶
基不墜康哉之詠斯隆(舊唐書政/要作安)當今道被華夷功髙¶
宇宙無思不服無逺不臻然言尚於簡乆(舊唐書政/要作大)志¶