井圓淵參差交映尊容肅穆僊衞儼而無聲神館虚閒¶
滴瀝降而成響清心潔行之事存𤣥守一之儔四方輻¶
凑千里波屬知如在之敬申醮祀之禮顯仁助於王者¶
㝠福資於黎獻允所謂天大道大難幾者矣若夫名言¶
頓絶幽泉之路莫開形器不陳妙物之功難著騰茂實¶
飛英聲圖丹青鏤金石不可以已而在兹乎嵗次敦牂¶
律中姑洗大隋馭天下之六載也乃詔下臣建碑作頌¶
其詞曰¶