御史即州訊問則公初年季年户増數倍使者還報㑹¶
今上龍興拜太子右諭徳詔曰令子申父之寃憲臣授¶
(舊唐書本/傳作奉)君之命楚劔不衝於牛斗秦臺自洗於埃塵¶
其明如此宫坊飬徳優遊卒嵗每台輔易位冝以舉直¶
措枉或曰公卿缺員僉議所屬則中外之望必集于公¶
而前後宰政率以不附離之見憚故乆滯於次公嘗自¶
卜進退以深識為元龜且時不我容我不時狥則非吾¶
之進也在於退乎黙黙然有浩歸之志凡謝病垂滿十¶