風吹落日流水引長吟五月披裘者應知不取金¶
　　　送史司馬崔相公幕　　　　前　人¶
峥嶸丞相府清切鳳凰池羡爾瑶臺鶴髙棲瓊樹枝歸¶
飛晴日好吟弄惠風吹正有乗軒樂初當學舞時珍禽¶
在羅網㣲命苦猶絲願托周周羽相衘漢水湄¶
　　　送張舍人之江東　　　　　前　人¶
張翰江東去正值秋風時天清一鴈逺海闊孤㠶遲白¶
日行欲暮滄海(集作/波)杳難期呉洲如見月千里幸相思¶