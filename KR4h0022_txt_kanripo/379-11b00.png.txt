或問古之士能直諌不君之君者其誰為最曰有諫秦¶
者齊人茅焦也曰夏無龍逄耶殷無比干耶曰不以之¶
無而功徳相遼耳夫諫者不獨以言忠而欲其氣雄不¶
獨以名彰而欲其事立四者克備是為難矣昔羸氏吞¶
噬群雄以取天下豪暴奢侈古初無先故非有必為而¶
諫有必距當其遷太后於雍有及泉之誓凡戮諫者二¶
十七人矣天下忠赤之士莫不囚氣鎖詞是時焦能獨¶
奮勇果不顧其威且肉視虎狼氷顧湯鑊諤諤造庭折¶