乎郊國大哉聖主乗時而撫内修恩德于以廣文外整¶
兵戈于以克武設魚麗布鵝鸛良將勁卒威武剛斷¶
欲使兇渠斬首豺狼慴竄一勞而逸永清疆畔爾其有¶
征無戰縑緗所陳兵不可恃惟道是親昔周君有敵雖¶
戎衣一解而夏禹將戰反修德七旬前君尚以行化而¶
感迷悛况我皇上聖徳通神别有窮途下客流落覊栖¶
書劍不用山川幾迷失路空歎亨衢未躋幸逢明聖觸¶
類歸正既懐投筆之用希遇封侯之聘¶