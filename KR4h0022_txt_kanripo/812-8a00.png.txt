縣西南十三里溪名閶門有山對聳而近因以名焉水¶
自疊嶂積石而下通于鄱陽合于大江其濟人利物不¶
為不至矣其奔流激注巨石硉矹騰沸汹湧瀺灂圓折¶
凡六七里舟航勝載不計輕重篙工檝師不計勇弱其¶
或濟者若星馳矢逝脫或蹉跌必溺灣㳬中俄頃滅跡¶
矣邑之編籍民五千四百餘户其疆境亦不為小山多¶
而田少水清而地沃山且植茗髙下無遺土千里之内¶
業於茶者七八矣繇是給衣食供賦役悉恃此祈之茗¶