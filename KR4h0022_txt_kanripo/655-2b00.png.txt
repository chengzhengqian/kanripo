殘編落簡並入塵埃赤軸青箱多從灰燼比年疴恙彌¶
留光隂視息桑榆已逼蒲栁方衰不無秋氣之悲實有¶
途窮之恨是以精采瞀亂頗同宋玉言辭蹇吃更甚揚¶
雄一吟一詠其可知矣好事者不求知音者不用非有¶
班超之志遂已棄筆未見陸機之文乆同燒硯至於凋¶
零之後殘缺所餘又已雜用補袍随時覆醤聖慈憐愍¶
遂垂存録始知揄揚過差君子失辭比擬從横小人迷¶
惑荆玉抵鵲正恐輕用重寳龍淵削玊豈不徒勞神慮¶