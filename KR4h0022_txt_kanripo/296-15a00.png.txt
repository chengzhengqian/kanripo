銜命將辭國非才忝侍臣天中戀明主海外憶慈親伏¶
奏違金闕騑驂去玉津蓬萊鄉路逺若水故園鄰西望¶
懷恩日東歸感義辰平生一寶劔留贈結交人¶
　　　送金鄉歸新羅　　　　　　陶　翰¶
奉義朝中國殊恩及逺臣鄉心遥度海客路再經春落¶
日誰同望孤舟獨可親拂波銜木鳥偶宿泣珠人禮樂¶
夷風變衣冠漢制新青雲已千侣知汝重來賔¶
　　　和中丞出使恩命過終南别業¶