臺而赴選移征駕背長亭地隔風煙人離嵗月(闕/)¶
　既同斟桂之歡(一作/飲)岐路風塵即斷驚蓬之思下官¶
詩書拓落羽翮摧頽朝廷無立錐之處邱園有括囊之¶
所山中事業暫到漁樵天下棲遲少留城闕忽逢萍水¶
對雲雨以無聊倍切窮途撫形骸而何託于時氷霜裂¶
地星象迴天朔風動而闗塞寒明月下而樓臺曙各題¶
一字傳之兩鄉云爾¶
　　　越州永興李明府宅送蕭三還齊州序¶