心念其義父母名之欲汝三思而朂勵也故虢公便習¶
干戈漁獵書史致命伐罪擒叛獠於百越冩誠誓衆破¶
狂蠻於五溪鬬子弟如使手足請風雷若應期契聖朝¶
答高秩於驃騎酬大封於虢略豈非以辭弟之懇忠誠¶
斷織之明訓臣節立矣君恩厚矣子孝成矣母慈著矣¶
備此四者善孰加焉抑神道祐心而人倫興行詩曰母¶
氏聖善又曰宜爾子孫斯實頴川太君之有也享年若¶
干開元九年四月八日薨于長安之翊善里先公早世¶