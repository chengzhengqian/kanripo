然漢世得人於斯為盛國家武徳初令天下冬季集貢¶
士於京師天子制䇿考其功業辭藝謂之進士已廢於¶
行實矣其後以郎官權輕移之於禮部大率以三塲為¶
試初以詞賦謂之雜文復對所通經義終以時務為策¶
目雖行此擢第又不由於文藝矣惟王公子弟器貌竒¶
偉無才無藝者亦冠於多士之首然相士之道備嘗聞¶
之有門閥清貴者有狀骨卿相者有容質秀䴡者有才¶
藻可尚者有權勢抑取者有朋友力盛者機權沉密詞¶