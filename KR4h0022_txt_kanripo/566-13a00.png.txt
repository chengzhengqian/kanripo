當日斬城使者伏以聲教所被遐邇大同蠢兹西戎尚¶
有遺類或犯亭鄣且稽靈誅陛下睿筭無窮天威逺震¶
以夷裔感㤙之衆佐藩隅制勝之臣取以多方累獻戎¶
捷事皆前定必禀聖謀(集作/謨)斬將搴旗出於料外堅城¶
便地盡落彀中通荒服㑹朝之途絶餘孽窺覦之隙奉¶
威懐之命以律而臧兼夷夏之師在和而克此皆陛下¶
神武潜運妖氛永清由是成擒自當盡敵臣等謬當樞¶
近媿乏廟謀幸覩成功不勝大慶無任欣抃之至謹奉¶