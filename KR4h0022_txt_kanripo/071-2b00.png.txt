工阮賦亦奇曹后聽之而懽讌謝相聞之而涕垂至若¶
登山望别之心臨流送歸之目隴葉夜黄闗雲曉伏覩¶
獨鴈之寒飛望交河之水縮聽鳴筝之弄響聞兹絃之¶
一彈足使遊客戀國壮士衝冠若夫楚王怡蕩楊生娱¶
志小國寡民督郵無事乃有燕餘麗妾方桃譬李本住¶
南城經移(一作/居)北里納千金之重聘擅専房之宴私方¶
美珥而不減擬甘(一作/投)橘而無嗤聞削成於斜領照玉¶
緻於鉛脂度玲瓏之曲閤(一作/閣)出翡翠之香帷腕凝紗¶