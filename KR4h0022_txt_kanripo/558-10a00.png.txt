臣某等誠喜誠賀頓首頓首伏惟陛下克奉神休以正¶
邦統建天下之本宗廟以安致萬國之貞兆人休頼典¶
冊既備慶澤載流既廣愛而推恩亦好生而布德緩刑¶
而囹圄知感進勲而嗣續增榮崇教諭之方忠良是舉¶
嚴贊相(集作/褒)之禮賜與有加旌孝悌以厚於人倫敬鬼¶
神而修其祀事况行禮之日則屏翳收蹟太陽宣精用¶
彰出震之休更表重離之耀神化旁暢皇風逺揚自華¶
及夷異俗同慶臣某等謬參著定倍百恒情無任歡慶¶