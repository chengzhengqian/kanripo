詩桂水遥相憶花源暗有期郢門千里外莫恠尺書遲¶
　　　贈張建　　　　　　　　　前　人¶
結客平陵下當年倚侠逰傳㸔轆轤劒醉脱鷫鸘裘翠¶
羽雙鬟妾珠簾百尺樓春風坐相待曉(集作/晩)日莫淹留¶
　　　寄上田僕射　　　　　　　前　人¶
家封薛縣異諸田報主榮親道兩全僕射臨戎謝安石¶
大夫持憲杜延年金裝晝出羅千騎玉案晨飡值萬錢¶
應念一身留闕下闔門遥寄魯西偏¶