維元和元年嵗次景戌正月景寅朔十九日甲申户部¶
侍郎權德輿謹以清酌時羞之奠敬祭于故禮部郎中¶
知制誥唐君之靈嗚呼文編行茂才全弱冠知名時推¶
雋賢含章振藻金玉在懸緣情放言采組相鮮憶昔淮¶
湖與君覯止忘形合志造適通理瓜歩邦溝吴山楚水¶
芝蘭之室三十年矣君自江左(集作/左史)進居臺郎予叨禮¶
官亦忝周行熙春至止休沐相將纔盍簮於上國俄出¶
守於遐方盛山雲安風水迢遞屈此二郡俄然半世文¶