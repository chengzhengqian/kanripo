(小/)粗問廵逺事不能細也云廵長七尺餘鬚髯若神嘗¶
見嵩讀漢書謂嵩曰何為久讀此嵩曰未熟也巡曰吾於書¶
讀不過三遍終身不忘(集有/也字)因誦嵩所讀書盡巻不錯一字嵩¶
驚以為巡偶熟此巻因亂抽他帙以試無不盡然嵩又取架¶
上諸書試以問廵廵應口誦無疑嵩從廵又亦不見廵¶
常讀書也為文章操紙筆立書未嘗有草初守睢陽時¶
士卒僅萬人城中居人亦且數萬廵因一見問姓名其¶
後無不識者廵怒鬚髯輙張及城䧟賊縳廵等數十人¶