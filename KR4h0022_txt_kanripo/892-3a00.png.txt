魯有游夏楚有屈宋漢興有賈馬王揚後漢有班張崔¶
蔡魏有曹王徐陳應劉晉有潘陸張左孫郭宋齊有顔¶
謝江鮑梁陳有任王何劉沈謝徐庾而北齊有温邢盧¶
薛皆歴代(集作/應世)翰林之秀者也吟咏情性紀述事業潤¶
色王道發揮聖門天下之人謂之文伯於戱國有校家¶
有塾禄位以勸風雅猶存然千數百年群心相尚竟稱¶
者若斯之鮮矣才難不其然乎然則飛黄虚騁百轡遺¶
路鷦(一作/鵾)鵬天運萬翼無階文士擅名當時垂聲後代¶