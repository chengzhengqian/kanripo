制欲於未萌除害於未兆之時也伏願陛下敬惜其時¶
重慎於事既往者且追救於弊後將來者宜早防於事¶
先夫然保邦恒在於未危恭已常居於無逸(集作/過)三五¶
之道夫豈逺哉臣生也幸得為唐人當陛下臨御之時¶
覩陛下昇平之始則是臣朝聞而夕死足矣而况充才¶
識之貢承體用之問者乎今所以極千慮昧萬死當盛¶
時獻過言者此誠微臣喜朝聞甘夕死之志也不然何¶
輕肆狂瞽不避斧鑕若此之容易焉伏惟少垂意而覽¶