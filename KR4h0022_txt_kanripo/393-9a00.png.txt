在天方册在地人存政舉行之非難(集作/艱)故用正臣委¶
之邦憲朝請大夫守尚書刑部侍郎上柱國賜紫金魚¶
袋韋有翼戴仁而行抱義以處墻仭中(集作/裏)峻壇宇外¶
寛介特守君子之彊文學盡儒者之業周歴華貫擢為¶
諍臣攻予甚專言事頗切願試左輔移理陜郊馮翊之¶
恐失倪寛頴川之喜得黄覇壺漿迎路繈屬攀車徴為¶
公卿愈見風采恤刑愼罰守法當官巍然立朝為時準¶
直今者跡其率履委之糾繩爾其念惠文彈理之言思¶