　　　批盧鈞謝上表¶
省表具知負才畧者不辭於難事付重難者思得於才¶
人朕以上黨雄軍壺關重寄劉悟始以勲力授之旌旄¶
而擁鄆州兇孽之餘汙潞府忠良之俗苛法脅衆偽言¶
欺天洎從諫襲有父兵坐邀朝命嘯聚姦惡稔成悖兇¶
狡豎何知羣逆相濟以卿端厚可以鎮俗誠明可以訓¶
戎舉二鎮之旌旗滌五州之汙染果有變節翻為吾人¶
今元兇盡誅舊風可復已知到鎮用深慰懐善撫傷夷¶