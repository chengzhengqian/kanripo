人心為之激發天歩為之躊躇方警蹕之𥘉傳自南自¶
北洎鑾鈴之有節匪疾匪徐偉夫推轂而行受脤而出¶
苟心腹之無二視尊卑之如一足使他將顔厚餘兇股¶
慄戈鋋有耀壓㶚水之波瀾士馬無聲悄轅門之風日¶
焜燿今古光昭典墳振天聲於絶漠笑兒戯於諸軍山¶
河保誓竹帛垂勲守官而敢違上命不戰而自息祅氛¶
暴去彊秦功成大漢炎火興而劉氏將熾旄頭燿而胡¶
羣尚叛思堂堂之陣用拓封疆得糾糾之夫以平禍亂¶