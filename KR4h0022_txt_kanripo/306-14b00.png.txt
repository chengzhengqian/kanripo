草樹愁烟似不春曉鸎夜怨問行人須知一種埋香骨¶
猶勝昭君作虜塵¶
　　　燕昭王墓　　　　　　　　羅　隐¶
戰國蒼茫難重尋此中踪跡想知音强停别騎山花曉¶
欲吊遺魂野草深浮世近来輕駿骨高䑓何處有黄金¶
思量郭隗平生事不殉昭王是負心¶
　　　經未陽杜工部墓　　　　　前　人¶
紫菊馨香覆楚醪奠君江畔雨蕭騷旅魂自是才相累¶