一級四品已下各加一階䖍奉職貢載觀致仕官及郊¶
禋俾覃錫賚之恩用廣懷來(一作/柔)之義鴻臚禮賔院應¶
在城内蕃客等各有賜物翰林待詔供奉及諸色直見¶
任及前資并員外試官三品已上賜爵一級四品已下¶
各加一階無官者賜勲兩轉導藩服之誠承帝庭之命¶
忠勤既著勲賞宜周諸道知上都進奏院官在城者各¶
賜勲兩轉應縁大禮四方進表䟽及賀正官各賜勲三¶
轉敬承禋祀賛執豆籩列庶位以觀光酌多儀而中矩¶