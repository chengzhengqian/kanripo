且云危惙之際不暇及他唯收數帙文章封題其上曰¶
他日送達白二十二郎便請以待盡(集作/代書)悲哉㣲之於¶
我也其若是乎又觀(集作/覩)所寄聞僕左降詩云殘燈無¶
熖影幢幢此夕聞君謫九江垂死病中驚起坐暗風吹¶
雨入寒忩此句他人尚不可聞况僕心哉至今毎吟猶¶
惻惻耳且置是事畧叙近懐僕自到九江巳渉三載形¶
骸且徤方寸甚安下及(集作/至)家人幸皆無恙長兄去夏¶
自徐州至有諸院孤幼(集作/小)弟妹六七人提挈同來頃¶