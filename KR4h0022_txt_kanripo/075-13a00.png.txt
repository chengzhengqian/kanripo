昔齊人饋魯傾城者八十人瑰艶絶代綺羅嬌春洞横¶
波於慢臉回流風於嫋身盖以仲尼定魯禮樂制齊君¶
臣斬倡優於夹谷之㑹復土田於汶水之濵故遏雲與¶
廻雪實内圖而外親將敗魯之政弱齊之鄰魯君臣果¶
不端操迷不先覺聞進淫哇之聲皆忘聖人之學城南¶
於是考雷鼓黕雲幄結齊魯之歡受鄭衞之樂感煩音¶
之惉懘成正聲之蹖(一作/舛)駮夫子則不可救其失復其¶
迷望龜山以命操觀鳳凰而銜悽痛王綱之蕩蕩順天¶