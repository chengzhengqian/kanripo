罪無輕重咸赦除之其十惡死罪造偽頭首謀殺攻刼¶
及官典犯贓不在免限朕惟善政實在飬人作法務從¶
於寛簡任事必量於齒力比者成童之嵗即掛輕徭既¶
冠之年當便正役憫其勞苦用軫予懷自從以後天下¶
百姓以十八已上為中男二十三已上成丁又任土作¶
貢先標程式或非所有不免貿遷事既非宜理難經久¶
并應徵課稅及支遣諸色物或期程之間遲速(一作/違)非¶
便並委所司與朝集使商量取便穩處奏置聞(實録載/赦文云)¶