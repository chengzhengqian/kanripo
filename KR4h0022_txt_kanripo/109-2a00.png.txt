此疾將予此身若乃世變市朝年移陵谷猿吟鷹厲風¶
霜慘黷楚漢爭衡袁曹競逐獸食無草禽巢無木于時¶
無懼而慄不寒而戰胡馬哀吟羌笳悽囀親友離絶妻¶
孥流轉玉關寄書章臺留釧寒關悽愴羈旅悲涼疏毛¶
抵於矰繳脆骨被於風霜髪種種而愈(一作/逾)短眉髟髟¶
而競長是以憂幹扶疎悲條鬱結宿昔僛醜俄然耆耋¶
變田鳳於承宫改陽文於鬷蔑潘岳秋興嵇(一作/舎)生倦¶
遊桓譚不樂吳質長愁並皆年華未暮容貌先秋予此¶