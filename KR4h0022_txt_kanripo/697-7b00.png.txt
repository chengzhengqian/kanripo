用之臣慈父不能愛無用之子何則以其無益於國而¶
累於家也嗚呼如勃尚何言哉辱親可謂深矣誠宜灰¶
身粉骨以謝君父復何面目以談天下之事哉所以遲¶
迴忍恥而已者徒以虚死不如立節茍殞不如成名悔¶
過儻存於已為仁不假於物是以孟明不屑三奔之誚¶
而罷匡秦之心馮異不羞一敗之失而摧輔漢之氣故¶
其志卒行也其功卒就也此言雖小可以喻大此勃所¶
以懷既往而不咎指将來而駿奔割萬恨於生涯進一¶