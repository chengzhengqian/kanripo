有贈榮俾高列岳之班更表重泉之飾可贈使持¶
節陜州諸軍事陜州刺史禮也公天機超邁雅有¶
大畧氣直而温性擾而毅貞乃(集作/可)幹事善足救¶
物外坦蕩豪舉朗然不羈内敦敏純固忠而能力¶
至若輕死重義貴身賤名視錢刀(集作/帛)如糞土戲¶
公卿若草芥其於履危險臨大節則氣冠賁育勁¶
侔風霜未嘗以得䘮夷險芥于胸臆詩云昭明有¶
融高朗令終公實有焉謂宜荷天之休俾熾而大¶