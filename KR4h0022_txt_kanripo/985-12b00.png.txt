人被俗擁杵輟舂郷號里哭嗚呼載本諸生器識孱愚¶
猥辱拂拭化珉為瑜昔嵗渚宫灌涸濡沽前年南擁顧¶
重禮殊將致賔僚將貢國都感念厚意使人捐軀漢水¶
之陽峴山之隅千乗曄曄旦夕陪趨秋景沉寥春華芳¶
敷瀾漫醆斚淒鏘笙竽拜首節旄將去踟蹰吟嘯叙什¶
丁寧匡廬星霜未周幽顯異途神歸蒼昊魄散黄壚明¶
明知音今也其孤仰天涕下被臆交襦嗚呼舊山之下¶
石田疎惡智昧經營食無藜藿嵗時淹久情禮漏畧瞻¶