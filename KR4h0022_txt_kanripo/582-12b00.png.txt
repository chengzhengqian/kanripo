親奉聖言且以陛下深懼艱屯欲清敎化寤亂階於前¶
事窮蠧本於小人既以(一作/已)誅鋤方期屏絶而常有技¶
術賤微之軰班行險躁之徒潜結詭謀輙投邪隙且相¶
援引遂有譛傷間諜滋深根株甚鉅而聖心不動睿鑒¶
有融盡辨讒䛕靡容交亂致臣於不疑之地知彼有禍¶
人之心且赫揚於斯必令懲革覲於左右永杜奸邪臣¶
等且懼且驚載思載感還至公府未知所安樞密使某¶
等又至中書備𫝊睿㫖伏知是李遂劉達等共謀推薦¶