材也其文藝有如此者頃之遷國子主簿試詹事府丞¶
歴河南府事曹叅軍拜考功員外郎除右司兵部二郎¶
中自長安令臨此郡自宣城守改授冀州翁歸為政不¶
移於故跡延夀理人亟登於髙第入拜户部侍郎今為¶
左庶子其閥閱有如此者若乃邁徳由已全誠自衷出¶
入孝悌周旋禮樂幅利以儉葆光以和仁而有剛直而¶
不倨㣲妙析理入於無間清明開物周於有象享茲具¶
羙可謂大賢其庇身也𢎞矣其所憑也厚矣詩曰布政¶