中習禮太史子儀善於謀䇿諸葛公休長於撫馭四代¶
儀同三司七世河州刺史鍾鼎成烈冠盖連隂謂生為¶
貴臣死為貴神者也但以遊魂乆客反葬途逺道阻山¶
長妻孤子㓜哀聲滿野愁氣連雲况復松檟飄颻方臨¶
武威之戍丘陵廻逺直對臨兆之城馬援亡於武溪尸¶
柩返於魏里梁鴻死於㑹稽妻子歸於平陵嗚呼哀哉¶
嶇﨑逺矣昔者繁昌祠前即有黄金之碣徳陽基下猶¶
𫝊青石之碑是謂勒功乃為銘曰¶