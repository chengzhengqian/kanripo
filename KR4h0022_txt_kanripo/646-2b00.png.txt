誕負其地險携七部以稽誅搔動(集作/亂)邉疆冦(集作/敓)攘¶
州縣(集作/郡)是用三門授律長驅無戰之師五月渡瀘深¶
入不毛之地去月二十一日軍次三朏崑崙鎮前後捕¶
得生口知守捉山羌傍山連結十部蠻首徒五萬衆此¶
山即南郡中之巨防也岡巒千里西通大荒之外(集作/郊)¶
谿谷萬重南極炎洲之境聳喬林而挿月隂兎(集作/靈)有¶
假道之標㧞崇巖以隱天陽烏無廻翼之地峰危束馬¶
路絶懸車賊據臨岱(集作/代)之形乗建瓴之利(集作/勢)徴風¶