厭乎揮霍戢餘勢以徘徊屹而立若雙鸞之窺石鏡専¶
而望似孤雲之駐蓬莱輕攅翠蛾稍拂香汗蹔爾安逸¶
復騁陵亂抽軋軋於蕙心耀纎纎之玉腕躊躇曠望若¶
戀虞以南馳俯僂廻旋非為劉而左袒拾華衽以雙舉¶
露輕裾之一半花灼灼鼓逢逢㡌瑩隨蛇熠熠芝蘭之¶
露裾翻莊蝶翩翩獵蕙之風来復来兮飛燕去復去兮¶
驚鴻善睐睢盱偃師之招周妓輕軀動蕩蔡姬之讋齊¶
公則有拂菻妖姿西河别部自與乎金石絲竹之聲成¶