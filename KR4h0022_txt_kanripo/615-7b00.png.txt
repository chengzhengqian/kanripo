以傷陛下子育之心下以竭邦賦資用之費得不審慎¶
其舉而保其成筭哉伏以國家艱難已來河北戎臣竊¶
據州郡父殁子代兄終弟及皆朝廷稽緩其事不時即¶
謀使生人之心率以沿習爲患久矣陛下神略獨斷超¶
冠百王事當其機冝以時革臣不勝誠懇悃欵之至¶
　　　代韓僕射諫伐淮西表　　　張　述¶
臣某言某月日中使某至伏奉手詔兼宣聖㫖以淮西¶
事體令臣謬竊藩隅每慙叨忝職惟承命恩深隕越(一/作)¶