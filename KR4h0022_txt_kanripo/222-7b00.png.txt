圭峯霽色新送此草堂人麈尾同離寺蛬鳴暫别秦獨¶
行潭底影數息樹邊身終有煙霞約天台作近隣¶
　　　送僧歸天台　　　　　　　前　人¶
辭秦經越過歸寺海西峯石澗雙流水山門九里松曽¶
聞清禁漏却聽赤城鐘妙字研磨講應齊智者蹤¶
　　　送敡法師　　　　　　　　前　人¶
度嵗不相見嚴冬知出關孤煙寒色樹髙雪夕陽山瀑¶
布寺應到牡丹房甚寒南朝遺跡在此去幾時還¶