宻契方阻而情違悵此夕之行盡恨前秋之未歸恡宵¶
光之不駐泫晨露之将晞於是蚪水移箭魚闗驚鑰槎¶
客河低針樓月落分一筵於俄頃解雙袂於今昨河漢¶
忽其無梁秋期杳其無度衘别緒而惆悵對離居之寂¶
寞思纒綿於曉雞情顧盼於歸鵲浩長歌於耿介弔孤¶
影其焉託歌曰悲莫悲兮離别長怨莫怨兮私自傷歛¶
横波而向秋野垂玉筯兮沾羅裳歌響既畢恍然如失¶
獨盈盈兮一水間空望望兮三秋日¶