之費嵗収於公而通海之波率土之運東西交騖合朝¶
宗之義焉中橋之旁有古堰廢石沉于泥沙公乃發而¶
轉之以代寘薪之制省於自他山而致者盖百之一猶¶
懼剛之不勝柔岸化於水乃受規矩俾之追琢如斧斯¶
銳以分其衝如月斯仰以折其勢積石山鬬中流湯湯¶
南隣鑿龍永代無愧上濟行邁是為通橋嵗三月興作¶
四月畢事(一作/事畢)人不見始而覩其終垺其功用不足於¶
常嵗之數而不朽之利與皇都洛水垂之無窮焉嗚呼¶