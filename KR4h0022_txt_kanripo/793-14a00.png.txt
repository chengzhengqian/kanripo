曰昔天寳十載侍輦避暑於驪山宫秋七月牽牛織女¶
相見之夕秦人風俗是夜張錦繡陳飲食樹𤓰華焚香¶
于庭號為乞巧宫掖間尤尚之時夜始半休侍衞於東¶
西廂獨侍上上凭肩而立因仰天感牛女事密相誓心¶
願世世為夫婦言畢執手各嗚咽此獨君王知之耳因¶
自悲曰由此一念又不得居此復墮下界且結後縁或¶
為天或為人决冄相見好合如舊因言太上皇亦不乆¶
人間幸惟自安無自苦耳使者還奏太上皇皇心震悼¶