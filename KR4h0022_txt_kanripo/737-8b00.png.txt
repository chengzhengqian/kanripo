夫(一作/乎)仁義豈有恒在乎不捨道而已是故比干湛身¶
於殷后㣲子亢(一作/抗)跡於周邦雖二美同歸而三仁齊¶
致公達慷慨總角耀竒悪奸臣之擅命想桓文之髙舉¶
羣雄兢起漢厯寢㣲翻然回慮吐詞魏幕原其所以然¶
者豈不以桑榆之暉非魯陽可止溝瀆之節豈仲尼所¶
嘉是以攝管仲之髙蹤攀魏武之遐轍全生之理其亦¶
逺乎崔子矯然植青松之操鯁詞直對則左右失容捐¶
生取義千載稱美雖遇讒譛(一作/譏)盖亦其素志矣若乃¶