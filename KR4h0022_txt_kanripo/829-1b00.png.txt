　　　伯樂川記　　　　　　　　孫　逖¶
太原元帥黄門侍郎李公國之宗盟朝之俊(一作/唆)徳以¶
元凱之忠肅兼桓文之節制戊辰嵗秋七月公以疆埸¶
之事㑹幽州長史李公于伯樂川王命也公(一作/以)駕四¶
牡鏘八鸞斾旌悠悠車轞嘽嘽乙未出于北京戊戌次¶
于横野已亥至于㑹封人戒備軍吏宿設立㑹表于髙¶
阜僻轅門於大荒漁陽精銳太原材力駟介八百徒兵¶
三千戈如林羽若月少長有禮賓主不悖蚩尤衂其五¶