維太和五年嵗次辛亥十月乙丑朔十七日辛巳中大¶
夫守河南尹上柱國晉陵縣開國男食邑三百户賜紫¶
金魚袋白居易謹以清酌庶羞之奠敬祭于故相國鄂¶
岳節度使贈尚書右僕射元公微之之靈惟公家積善¶
慶天鍾粹和生為國楨出為人瑞行業志略政術文華¶
四科全才一時獨歩雖歴將相未盡謨猷故風聲但樹¶
於藩方功利不周於夷夏噫此蒼生之不大遇也在公¶
豈有所不足耶詩云淑人君子胡不萬年又云如可贖¶