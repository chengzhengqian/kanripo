逾積聿来登庸作弼邦國邦計攸掌國機畢畫永貞之¶
際宫闈秘隔順皇沉疾奸臣竊職公聴羣位摠已夕惕¶
躬宣誥㫖捧授金册一人出震羣邪蕩滌崇秩屢増湛¶
恩備錫朝登劍履樂侔金石沐澣良辰宴慰親客朱輪¶
紫授(疑/)富盛赫奕戒足思退居髙不危國有大計猶將¶
来咨才實不器用皆適時位極元老守逾謙卑靈夀方¶
賜懸車忽辭冀期頤以遐保遽樂往而哀随餘慶等早¶
忝班行嘗承顧盻仰台庭以増欷臨素車而申奠嗚呼¶