燕昭以齊魏黷武楚趙専征地僻援寡城孤勢輕體未¶
遑於安席心毎寄於懸旌外矜嚴以示懼中慷慨而不¶
平欲羅天下之彦搃海内之英爰築臺於國以尊隗為¶
名知夫喬林之木可選他山之石可轉將在物之非珍¶
謂求覧之不顯苟白駒之可縶信黄金之可賤且設而¶
為已則以奢設以為人則為善岌然既就赫矣斯存象¶
徘徊於前殿色晃朗於朝暾人所貴惟金我以為土時¶
以士為賤我以為尊誠列辟之未制掩前經之所論昔¶