黄門名遂身退則聞告老優賢尚齒不忘求舊鎮國大¶
將軍行右衛大將軍上柱國韓國公致仕仍給全祿及¶
品予課朔望朝叅張仁愿有將相之才樹忠公之績入¶
稱三傑帷幄所以運籌出揔六師塞垣由其卧鼓懸利¶
器而御物自中於桑林推素心以得士更成於李徑故¶
能居室而應在邦必聞洎餋疾歸休辭榮及禮用旌渭¶
濵之兆空想潁陽之問乞言繄頼寵徳攸宜佇増題劔¶
之榮更遂揮金之樂可光禄大夫行兵部尚書餘如故主¶