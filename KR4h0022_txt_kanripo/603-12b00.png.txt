歡娛且少形魄如寄古之養老義在師臣必公卿大夫¶
耆年多疾乃有詔書褒勞之寵靈壽安車之賜不然則¶
高尚之士亦以道存非閔仲之潔清姜肱之孝行固不¶
可猥承嘉命特受殊禮今陛下以臣之甥任在樞近階¶
縁厚遇曲被鴻私官品過崇越於班列疵賤忽貴枯瘁¶
増華親戚相榮以感以涕猶復恤其羸憊貸以休閒成¶
(一作/從)周禮四方之適存漢儀八月之問惠養益厚等威¶
益尊冐恩不訾仰戴無力殘生有幾上報(一作/答)何階無¶