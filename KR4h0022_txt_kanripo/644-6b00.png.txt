(一作孰/云能易)而皇家承統光配彼天義洽幽明化周動植崇¶
文徳以來逺脩禮讓以止訟舞干戚於兩階執玉帛於¶
萬國𤣥功潜運至徳旁通百姓日用而不知兆民受賜¶
而無迹唯彼吴越獨阻聲教匪民之咎責有由焉而元¶
首懐止戈之心上宰薄兵車之㑹遂觧縶南冠喻以好¶
睦舟車遵泝川陸光華亭徼息奔走之勞屯戍無逼卒¶
之變雖嘉謨長筭爰自我始而罷兵息民彼獲其利侯¶
景豎子本無事(一作/土)業乃枉道於人間遂乾没於世上¶