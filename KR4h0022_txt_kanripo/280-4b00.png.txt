　　　送婺州許錄事　　　　　　前　人¶
之官便是還家路白日堂堂着錦衣八詠遺風資逸興¶
二溪寒色助清威曙星沒盡提綱去暝角吹殘鎻印歸¶
笑我中年更愚癖醉醒多在釣魚磯¶
　　　送錢特卿赴職天台　　　　前　人¶
路入仙溪氣象清垂鞭樹石罅中行霧昏不見西陵岸¶
風急先聞瀑布聲山下縣寮張樂送海邊津吏棹舟迎¶
詩家弟子無多少唯只於余别有情¶