　　　宋使君寫眞圖讃(并序/)　　　張九齡¶
夫形者神明之表而動用之應也察之茍至則珠玉雖¶
藴光輝必兆於山泉而眉睫可知賢達亦徴於象骨如¶
宋公之天姿森挺人望儼然一覩清揚不俟深鑒是猶¶
雞羣見鶴象齒知(集作/如非)牛居然有差此其殊特者也聲¶
聞如彼風格復(集作/又)爾安(集作/寧)有陳平之羙更虞子羽¶
失之(集作/之失)即難庸妄(集作即/雖妄庸)之目素非知公者偶見斯¶
狀亦已明其瑰異焉初公舉茂才歴長安尉三為御史¶