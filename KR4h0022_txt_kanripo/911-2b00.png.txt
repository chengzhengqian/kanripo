陷郡城因而遇害贈代州總管諡曰烈侯禮也天造草¶
昧王業艱難周師纔至於太原蕃兵遂入於離石負户¶
而汲不能定西戎之禍拆骸而㸑不能解南楚之圍仁¶
者殺身以成名事(集作/君子)有死而無貳公承聖賢之末代¶
(一作/代出)屬喪亂之𢎞多天子乘輿方清秣陵之氣諸侯斧¶
鉞莫救驪山之烽國有命而何言邦無道而斯隱大業¶
之季本州察孝亷非其好也高祖乃操斗極拜圖書再¶
駕臨於孟津五星合於東井公解衣而濟策杖而行酈¶