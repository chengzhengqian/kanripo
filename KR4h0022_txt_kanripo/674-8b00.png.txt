乎人也天人相感隂陽相和災害之所以不生嘉祥之¶
所以作遂(一作/遂作)則觀象於天察法於地財成天地之道¶
輔相天地之宜以左右民於是養成羣生奉順天徳故¶
人得安其俗樂其業甘其食美其服隂陽太和元氣以¶
正天瑞降地符昇風雨以時草木不落(唐書作/茂遂)龜龍麟¶
鳳在郊藪矣洎顓頊唐虞之間不敢荒寧亦克用理故¶
其書曰百姓昭明協和萬邦黎民於變時雍乃命羲和¶
欽若昊天歴象日月星辰敬授人時亦能和也(唐書作/和之得)¶