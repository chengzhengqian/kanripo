守太子賔客上柱國冀國公竇希球名髙懿戚位重周¶
行在貴不驕每執謙而守約與物無兢常隱耀而含華¶
以是全真方期永命徂遷奄及震悼良深生而寵光已¶
榮觀津之族殁有褒餙仍申渭陽之贈可贈太子太師¶
賻物二百段米粟二百石應縁䘮葬量事官供仍令京¶
兆少尹田賔庭充使監䕶以某年十月二十六日歸祔¶
於咸陽舊原禮也嗚呼善始令終者為侯家之貴安時¶
處順者為達士之師目牛乎邀福之源忘我乎持盈之¶