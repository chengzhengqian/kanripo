樹木固有立矣禽獸固有羣矣以為上古至徳同乎無¶
知其徳不離同乎無欲是謂素朴而人性得矣自懸仁¶
義禮樂而人好和(一作/知)争歸於利也斯甚不然夫天地¶
日月樹木禽獸不假理者也人則假理者也人生必有¶
欲有欲之心發於自然欲不能無求求不能無争争不¶
能無亂故聖人立仁以和之陳義以禁之而反以為害¶
之者則今戎狄之相刼殺魚鼈之相㗖食孰行仁義禮¶
樂於戎狄魚鼈之間哉含氣之類莫靈於人物有知也¶