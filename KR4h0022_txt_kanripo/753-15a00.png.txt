圍天闕勢如破竹易若轉圜萬里靡沸四方瓦解社稷¶
淪胥龜玉毁廢事非一夕其所由來漸矣太宗孝慈仁¶
愛實守文之君惜乎為賊所殺至乎文章妖艶隳墜風¶
典誦於婦人之口不及君子之聽斯乃文士之深病政¶
教之厚疵然雕蟲之技非闗治忽壯士不為人君焉用¶
世祖聰明特逹才藝兼美詩筆之麗罕與為匹伎能之¶
事無所不該極星象之功窮蓍龜之妙明筆法於馬室¶
不愧鄭𤣥辨雲物於魯臺無慚梓慎至於帷籌將略朝¶