　　　鑒止水賦(以澄虚納照遇/象分形爲韻)　　吕　温¶
水止矣靜之其徐物鑒矣久而益虚既(一作/且)無情於美¶
惡又奚議夫親踈委質由來所期乎上善同利忘筌已¶
悟寧患乎至清無魚若乃廻塘月皎(一作/抱)髙岸環合泥¶
滓湛而(一作/然)自沉金沙烱其不雜同道德以虚而受異¶
川澤唯汙是納有斐君子此焉明徵氣隨浪(一作/波)息心¶
與源澄端形赴影如木從繩其表微也挂金鏡而當晝¶
其索隠也隔玉壺而見氷爾其色必洞澈(一作/激)光無滉¶