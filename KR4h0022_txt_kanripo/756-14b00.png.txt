世家諜且曰烈為相矣不如是則羣道(疑作/盜)之所奪乃¶
積之者過非用之者罪也被髪而祭於河(左傳/作野)者辛有¶
知其必戎作俑者其無後乎仲尼懼其狥葬葢知防其¶
漸之日也明明天子許而行之何罪之有崔子素無異¶
聞貪榮固利者小人之常也不施於親戚自圖於爵位¶
者亦小人之常也何足加其罪有國家者不以仁義而¶
務財利之道許而行之斯不可矣不許而自行之而不¶
能知之又不可矣是亦覆國家者不亦過乎¶