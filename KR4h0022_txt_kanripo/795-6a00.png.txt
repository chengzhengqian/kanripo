往每良辰美景或雪朝月夕好事者相遇(集作/過)必為之¶
先拂酒罍次開詩箧詩酒既酣乃自援琴操宫聲㺯秋¶
思一遍若興發命家僮調法部絲竹合奏霓裳羽衣一¶
曲若歡甚又命小妓歌楊栁枝新詞十數章放情自娯¶
酩酊而後已往往乘興屨(一作/履)及鄰杖於鄉騎逰都邑¶
肩轝適野轝中置一琴一枕陶謝詩書數巻轝竿左右¶
懸雙酒壺尋水望山率情便去抱琴引酌興盡而返如¶
此凡十年山間(二字集作/其間日)賦詩約千餘篇日釀酒約數¶