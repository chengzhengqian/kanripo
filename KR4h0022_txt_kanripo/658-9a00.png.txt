不聞於十世學無專於一經退異善交進殊巧宦摶羊¶
角而遐翥浩矣無津附驥尾以上馳邈焉難託實欲垂¶
竿投餌晦名跡於渭濵抱甕灌園絶機心於漢渚幸屬¶
乾坤貞觀烏兎光華嵩山動萬嵗之聲徳水應千年之¶
色雖無為光宅欣預比屋之封而有道賤貧耻作歸田¶
之賦(從有弱齡至之賦一百五十/三字與前巻上太常伯啟同)明公顧盼成餙咳唾¶
為恩漏微潤於江波流末光於隣燭幽禽栖木侣丹山¶
於帝梧鳴石浮川應黄鍾於仙管敢布心也詎能望焉¶