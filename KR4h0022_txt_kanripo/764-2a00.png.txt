善之旌以大禹之功也而有欲諫之皷然則三皇乘䇿¶
而下濟五帝繁(一作/擊)手而上行唐虞按轡而光宅禹湯¶
驅馳而奄甸雖歩驟之道不同而啟沃之情一貫可不¶
務乎今天皇垂衣裳負黼扆獨得千年之景運猶懼一¶
物之未安發德音採輿議憂選司之或爽慮考績之弗¶
明此天皇堯舜之用心也有司伏奉明㫖以吏部兵部¶
選人每年萬人已上及其銓量十放六七疲於來徃虚¶
費資糧者愚臣敢不悉以陳之夫唐虞稽古建官惟百¶