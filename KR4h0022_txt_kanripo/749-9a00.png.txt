故孔子曰必也正名乎名者義之本也非聖人孰能正¶
之哉若抑末執本研精覃思非聖人之書則不讀也非¶
聖人之言則不取也庶㡬乎神明之徳可通乎萬物之¶
情可類乎本末之思也夫何逺之有君子可不務乎哉¶
　　　卜論　　　　　　　　　　李　華¶
天地之大徳曰生舜好生之徳洽于人心五福首乎夀¶
麟鳯龜龍謂之四靈龜不傷物呼吸元氣於介蟲為長¶
而壽古之聖刳而朘之觀其裂畫以定吉凶殘其生勦¶