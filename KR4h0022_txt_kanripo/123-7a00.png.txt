豈不以陽氣所禀厚生所資用於燧人之氏熾於火正¶
之司及乎日月其逝春秋相推取捨有常必假於人力¶
新舊迭用無乖於天時惟火之用其則有順其初也鑚¶
一木而挺英其大也燒萬物而為燼豈止夫田單克燕¶
孟明伐晉或焚舟而濟河或爇牛而破陣而已哉今我¶
國家七德聿修九牧入貢若以之爍金為鼎可以備物¶
致用若以之鑄金為器可以安人和衆然則鑚燧之始¶
既已如彼利(一作/和)用之美又亦如此濟乎今古逹乎遐¶