褒斜置道於秦自是險阻不關山谷不閉張儀躡踵乗¶
便縱兵大破之蜀侯誅賨邑㓕至今蜀為中州是貪利¶
而亡此三事也臣聞吐蕃羯虜愛蜀之珍富欲盗之乆¶
有日矣然其勢不能舉者徒以山川阻絶障隘不通此¶
其所以頓餓狼之啄而不竊食也今國家乃亂邉羗開¶
隘道使其收奔亡之種為嚮導以攻邉是以借冦兵而¶
為賊除道舉全蜀以遺之此四事也臣竊覩(唐書集本/並作觀)¶
蜀之西南一都㑹國家之寳庫天下珍貨聚出其中又¶