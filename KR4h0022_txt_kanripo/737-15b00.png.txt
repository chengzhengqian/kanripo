公㑹于夾谷曰有文事者必有武備叱辱齊候伏(集作/服)¶
不敢動是二大聖人豈不知兵乎周有齊太公秦有王¶
翦兩漢有韓信趙充國耿弇虞詡叚頻魏有司馬懿呉¶
有周瑜蜀有諸葛武侯晉有羊祜杜公元凱梁有韋叡¶
元魏有崔浩周有韋孝寛隋有楊素國朝有李靖李勣¶
裴行儉郭元振如此人者當此一時其所出計畫皆考¶
古校今竒秘長逺策先定于内功後成於外彼壯徤輕¶
死善擊刺者供其呼召指使耳豈可知其所由來哉牧¶