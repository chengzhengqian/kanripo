而轉麗繁音逓進(一作/相)顧白雪而難酬逸韻争馳對薰¶
風而莫繼足使牧子興感雍門下涕降翔鶴於雲端出¶
潜魚於水際復有沙塞征夫山川遊子風蕭蕭兮八九¶
月路悠悠兮千萬里坐聽霜鴈自無聊復對寒蟬怨何¶
已望鄉闗而思積撫摇落而愁起悲深嘶馬之初淚斷¶
啼猿之始觸類多感於何不傷伊兹蟲之菲陋識君子¶
之行藏其立志也不慕於鴻鵠其守分也不越於榆枋¶
任朝夕之棲處極天地之翺翔適其性韜其光豈比飛¶