居永惟曩載粤自襁褓迄於成立鍾慈結愛殆欲蒙携¶
於掌中候色承顔何嘗暫離於膝下方倚南山之固長¶
承北極之尊豈圗就養之歡遽乖於扇枕問安之地翻¶
類於過隙念㐫妨而自咎思顧復以何酬所冀扶杖墳¶
塋結廬山隧瞻奉觴奠依憑園寢終三年之禮企及通¶
䘮轉一切之經庶邀冥福上以資未來之果下以攄罔¶
極之心伏惟陛下孝通神明仁洎草木乞體荒疾特埀¶
憐許使烏鳥㣲志獲與耘禽致哀犬馬孤誠得從耕象¶