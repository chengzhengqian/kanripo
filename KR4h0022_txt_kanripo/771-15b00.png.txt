下黎人知四海之安樂寰中殊域奉三靈之康㤗徳兼¶
祥風灑道與和氣㳺不言而大寶用貞無事而元功有¶
立捨彼代也其誰與哉若夫應運而生繼天而作皷動¶
千載之下超騰百王之上遂能發軒庭之景曜躡隋運¶
之頽風揖讓而取文明指麾而清幽夏則我皇唐得之¶
矣髙祖以黄旗錫瑞靜雲火之横氛太宗以赤羽登期¶
補星辰之絶縷授瑶圖於斯邑付璿厯於鈞臺人更三¶
聖道昭千古於是俛臨睿極趨四荒於鳳闕之前端委¶