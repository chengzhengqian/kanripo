嵗之典章覈四朝之制度叔孫掌事容成諏日以天冊¶
萬嵗二年臘月乙亥闢丹掖開紫微撫𤣥虬按黄道叶¶
紀先路靈威並轂五戎促節旗常(一作/旌旗)畫垂象之文六¶
甲分營壁壘曖太隂之氣雷動海運天迴星轉踰鼎觀¶
而南下望圭臺而左薄陸離方攘煥炳聿皇以届夫嵩¶
陽萬乗停鑣百司就列文物隠地遺光滿扵竹(一作/獨非)宫¶
輿徒沸川輕壒埋扵石柱天子乃幸齊寢披仙幄靡薜¶
荔之席陟蟺蜎之臺惟夫蠲意澄心所以至誠盡敬扵¶