信臣守尉衛卿韋博文苑騰芳儒林擢秀襟靈曠逺風¶
度詳閑周通爰表於器能強濟式彰於事任早以重價¶
踐遷清途諌垣流謇諤之名通邑擅神明之譽頃自移¶
曹九棘緩歩八塼冲澹安身巻舒惟道應茲圖任允叶¶
僉諧懿彼全齊實為右壤禹貢别九州之盛海濱綜五¶
郡之雄昔周命太師漢封韓信啓土用申於帶礪分茅¶
克懋於藩維選任之隆古今攸重於戲平仲盡規之節¶
夷吾當路之方經堂阜而徽猷可循指牛山而忠讜如¶