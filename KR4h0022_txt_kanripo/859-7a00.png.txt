哲律師湖州開元寺惠燈少眀之記長者寳藏脩身執¶
持導師化城無處瞻仰眷属之賢有若族人神都等如¶
來影中怖畏都盡力生今地哀號不窮以華恱曽史之¶
風尚竺乾之道追書本行見託斯文銘曰　苕溪教源¶
因戒生定百千人俱見性清净裂除意網磨拂心鏡雖¶
㑹一乘終脩萬行說法登壇天龍諦聽湏彌峯頂白月¶
孤映彼迷方者從我得正報盡生盡歸自法身最朝涕¶
泣江上門人炬滅隂夜舟沉海津雪山靈草無復青春¶