益髙人之戴唐永永無窮是故受命不于天于其人休¶
符不于祥于其仁惟人之仁匪祥于天匪祥于天茲惟¶
貞符哉未有喪仁而乆者也未有恃祥而夀者也啇之¶
王以桑榖昌以雉雊大宋之君以徳(文粹/作法)星夀鄭以龍¶
衰魯以麟弱白雉亡漢黄犀死莾惡在其為符也不勝¶
唐徳之代光紹明濬深鴻龎大保人斯無疆冝薦于郊¶
廟文之雅詩祗告于徳之休帝曰諶哉乃黜休祥之奏¶
貞符之奥思徳之所未大求仁之所未備以抵于邦治¶