身養德與七聖游於具茨三月齊而訪道今陛下鳯翔¶
藩邸龍躍御天不日再造乾坤一呼而撥定禍亂是則¶
聖過黃帝而經綸之業備矣故當髙居深視制禮作樂¶
禪梁甫登崆峒雅歌從容爲後王法閫外之事屬諸將¶
軍何至厭玉輦甘金革邀功馬上爲一人(一作/日)之敵也¶
今吐蕃遣偏禆小醜干犯大國我軍未捷而恥已深而¶
陛下又將屈至尊逺爲之敵使攻無不勝戰無不克猶¶
未足以誇四夷適足以驕敵人羞天下也又扈從之人¶