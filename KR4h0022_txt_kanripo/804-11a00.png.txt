其㫖同也武功為甸内大縣按其圗古后稷封有斄之¶
地秦作四十一縣斄美陽武功各異至是合焉盖嘗為¶
稷州已而復縣其土疆沃美高厚有丘陵墳衍之大其¶
植物豐暢茂遂有秬秠藿(蜀本/作荏)菽之宜其人善樹(或作/術)¶
藝其俗有禮譲宜乎其大雅之遺烈焉貞元十五年改¶
邑於南里既成新城凡官署舊記壁壊文逸而未克繼¶
之者後三年而頴川陳南仲居是官邑人宜之號為簡¶
靖因其族子存持地圗以來謁余為記夫以武功疆里¶