臣聞求木之長者必固其根本欲流之逺者必浚其泉¶
源思國之安者必積其德義源不深而望(新唐書/有豈字)流之¶
逺根不固而(新唐書/有何字)求木之長德不厚而望(新唐書/作思)國¶
之治雖在下愚知其不可而况於明哲乎人君當神器¶
之重居域中之大将崇極天之峻永保無疆之休不念¶
(舊唐書/有於字)居安思危戒奢(舊唐書/作貪)以儉德不處其厚情不¶
勝其欲斯亦伐根以求木茂塞源而欲流長者也凡百¶
元首俱成(舊唐書政/要作成)景命莫不殷憂而道著功成而德¶