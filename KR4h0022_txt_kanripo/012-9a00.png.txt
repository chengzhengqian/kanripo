　　　雲從龍賦(以聖主得/賢臣為韻)　　　　張　隨¶
山川之氣曰雲寂爾虚無倐爾韜映雖無心而既出終¶
有感而叶慶鱗蟲之長曰龍道符於神徳合於聖時變¶
化而無極在隂陽而應令是知雲為佐龍為主龍無雲¶
不可以陟煙霄雲無龍不可以降時雨始靄靄於山澤¶
俄騤騤於天宇有若魚水相湏君臣夾輔而已原夫或¶
躍在泉道契𤣥黙未始出岫時有通塞及夫順天地之¶
功賛生成之徳吟空山而奮揚其狀觸幽石而蓊勃其¶