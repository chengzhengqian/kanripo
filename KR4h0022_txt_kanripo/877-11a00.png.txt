之以八刑誥四方者戒之以三典畫衣不犯載酒無寃¶
免禽獸於網羅備(二本/作納)寰瀛於軌物其恤刑有如此者¶
周人之養國老始闢西膠漢氏之召諸生初開太學辟¶
雍所以行其禮泮宫所以辨其教(二本/作政)童子三(一本/作五)尺¶
羞談(文粹/作稱)覇后之臣冠者六人唯述眀王之道其文徳¶
有如此者凉風至司馬於是乎陳兵太白髙将軍於是¶
乎宜戰乗斗杓而誓旅出星門而杖鉞荘周稱天子之¶
劍舉之按之吕望言聖人之兵如風如雨其武功有如¶