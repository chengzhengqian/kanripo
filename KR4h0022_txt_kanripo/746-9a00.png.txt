　　　户口人丁論　　　　　　　杜　佑¶
昔賢云倉廪實知禮節衣食足知榮辱夫子適衞冉子¶
僕曰美哉庶矣(一本作子曰庶矣哉/仍有冉子曰三字)既庻矣又何加焉¶
曰富之既富矣又何加焉曰教之故知國足則人(一作/政)¶
康家足則教從反是而理者未之有也夫家足不在於¶
逃稅國足不在於重歛若逃稅則不土著而人貧重歛¶
則多飬羸而國貧不其然乎(管子曰以正户籍謂之飬/羸羸者大賈蓄家也正數)¶
(之户既避其賦則至浮浪以大/賈蓄家之所役屬自取其利也)三代以前井田定賦秦¶