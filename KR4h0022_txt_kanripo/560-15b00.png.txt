心引譴爲人受咎誠旣發而動天言尅期而降雨今已¶
霖霪三日澤漏重泉草樹含欣郊原變色加以雲平雨¶
細氣潤風和豈唯優渥王畿必將周遍天下羣心舒釋¶
聖情開暢無任萬姓歡恱之至謹奉表陳賀以聞¶
　　　中書門下賀雨第一表　　　常　衮¶
臣某言臣一昨奏封親承聖旨以旬期少愆春雨未降¶
雖去冬積雪宿麥頗滋閏年之候農耕未晚再當薦鮪¶
之月爰及禁火之辰紫陌揚塵青郊晦色日勞聖念恐¶