問天六地五經緯斯列内和外順禮樂攸興體也備而¶
後成履也踐而乃立厥語則興導諷誦厥德則祗庸孝¶
友而大道之行本無制作忠信之薄飜為亂首終以六¶
君子由此振三代之英四豪士違之嬰五伯之罪焉徃¶
可以還淳反朴何適可以持盈守成郁乎文哉周監二¶
代網羅奔放沿革多端至若緇布纁祗(疑/)夏腒冬雉弓¶
矢詢於五物嚌啐正於三命示惠而加折節訓恭而置¶
房蒸間問殷聘搢三挾一詩懐祝嘏絲紑尸賔忱(疑/)木¶