愛此溪水閒乗流興無極漾檝怕鷗驚垂竿待魚食波¶
翻曉霞影岸疊春山色何處浣紗人紅顔未相識¶
　　　清溪行　　　　　　　　　前　人¶
清溪清我心水色異諸水借問新安江見底何如此人¶
行明鏡中鳥度屏風裏向曉猩猩啼空悲逺遊子¶
　　　同前　　　　　　　　　　前　人¶
輕舟去何疾已到雲林境起坐魚鳥間動摇山水影巖¶
中響自合(疑作/答)溪裏言彌静無事令人幽停橈向餘景¶