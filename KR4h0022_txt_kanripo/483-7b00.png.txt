者爾故王者安人則審政興政則任官任官必良則為¶
政皆善善政溥合則黎人用康徳之本也是以深居而¶
情鑒萬里髙拱而明照八極其在任人之術歟夫至公¶
克守於鳴謙臣節必存乎無隠况王心虚鏡容光必察¶
詢其立身之志考其從官之才臣之愚衷具以上達若¶
蒙飭躬召入程器收用使得履文石以獻議瞻法座以¶
陳誡序安人之大訓言濟時之良政抗恒節以忠主申¶
逺圖以戴君臣之宿心永願畢矣立身之志實在於斯¶