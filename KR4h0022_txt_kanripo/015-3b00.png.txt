白露而為霜宋大夫聞而嘆曰嵗乎不我與一寒一暑¶
昔時春晩拂楊柳於南津今日秋深落芙蓉於北渚古¶
人末逹平生覊旅君何為而絶絃敢知音而相許重曰¶
白日黯黯兮秋風多綠川蕭蕭兮空水波聞郢中之有¶
曲試調露而為歌歌曰天降氣兮地凝精皇徳茂兮芝¶
葢平金盤漬兮玉盃清葉有露兮落有聲遼東之鶴中¶
夜驚日南之雞凌晨鳴華山柏兮多珠露松子服之得¶
長生¶