祀典是先故無事則備王者之巡逰焉有事則為國家¶
之闗防焉彼沃焦者存耶亡耶不知夫去中國幾千其¶
説何邇其功豈然先生曰古不可以今論逺不可以近¶
識至於先賢先聖有功有徳或始火化或始粒食或衣¶
裳兆民或棟宇萬國其人豈見其道何極但日用而不¶
知固神化之難測抑又人之為意見頻則不恠聞數則¶
不驚只如踆烏𤣥兎迭代虧盈迅雷烈風無形有聲北¶
冰不泮南雨無晴方諸向月而水出陽燧映日而火生¶