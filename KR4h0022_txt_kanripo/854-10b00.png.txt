於權智成乎真實脩心觀心惟凡證聖即色非色惟覺¶
悟迷小者得其小大者得其大藥草之喻是也有者見¶
其有無者見其無露泡之喻是也使般若之門隨方而¶
啟仁夀之域舉代咸登用於國家六度齊行於人倫五¶
常等豈與夫太后好道而黜於儒曽孫好刑而雜於霸¶
朕當䆒登庸之休瑞詢住世之宗㫖衆生未度而度之¶
百姓有罪而罪已𢎞風而共貫興化而致理以助天之¶
子人乎因制天下州盡置大唐龍興寺陜州者以𢎞福¶