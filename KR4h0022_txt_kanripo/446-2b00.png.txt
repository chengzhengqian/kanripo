太尉某官某乙持節冊命爾為皇后嗚呼敬哉王教之¶
端始於内範風美關睢之化雅詠思齊之徳罔懈厥位¶
忝于前修克念有終庶無咎悔奉承休命可不慎歟¶
　　　冊淑妃為皇后文　　　　　錢　珝¶
維乾元五年嵗次戊午四月&KR0996;子朔二十七日丙寅皇¶
帝若曰惟王法天惟后象地統理之道相須而成秉陽¶
雖繫於昭垂飬物必歸於厚載惟(詔令無/惟字)處大倫而克¶
正與元化而同光上賛君臨旁資婦順逺徴百代咸本¶