君子製服兮損益以時秉衣錦之特麗必尚褧以相資¶
欲曵婁以成飾故威儀而可持異彼佩環有以文為貴¶
者同夫絺綌必特表而出之察其所以亦將有㫖願無¶
伐善俾其藴美衛詩既作且賦於碩人之篇匪服是加¶
則嗤乎彼其(一作/己)之子異狐裘而羔袖比緑衣而黄裏¶
䝉纎縞而不隔籠渥彩之可擬彷彿兮若豹姿之藏霧¶
隠映兮似珠光之透水徒有美於爛然孰可詳其蔚矣¶
故服之無斁終然允臧當褒(一作/斐)然而入用懼學製以¶