異彼天馬生于逺方每流汗以津潤如成血以熒煌所¶
以名重騄驥價髙驌驦骨騰肉飛既揮紅而沛艾麟超¶
龍翥亦流汗以倘徉當其武皇燿兵二師服猛破大宛¶
之殊俗獲斯馬於絶境由是辭虜塞以員(一作/俱)來望漢¶
庭於遐騁初疑霡霂染瀚海之霜華終訝淋漓變榆關¶
之霞(一作/雪)影及乎獻闕之始就駕之初飾金羈而勢如¶
躡影排玉勒而態若凌虚伯樂乍觀訝霑襟而沃若王¶
良載馭驚濺袖以班如觀其步驟如流驅馳若滅恣餘¶