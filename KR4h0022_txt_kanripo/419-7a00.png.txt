勑封邑之制當列國甚貴矣其或舉兹重典進受大名¶
俾增伉儷之光以稱侯王之爵𢎞之在我宜者則行具¶
官李茂貞妻秦國夫人劉氏能脩懿範潜助元勲福雖¶
盛而心益恭封既大而勤不匱内言必正同奬自多賛¶
武幄之忠謀保魚軒之寵數而茂貞宣力守土在岐以¶
是加恩用彰有禮必使事君之節相勉克終則不獨宜¶
爾室家兼明報國可依前件¶
　　　楊行密妻朱氏進封燕國夫人制¶