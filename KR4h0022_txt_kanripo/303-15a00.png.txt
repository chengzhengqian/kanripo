　　　許給事見示哭工部劉尚書詩因命同作¶
　　　　　　　　　　　　　　　前　人¶
漢室賢王後(從叔望/在河間)孔門高第人濟時成國器樂道任¶
天真特逹圭無玷堅貞竹有筠揔戎寛得衆市義貴能¶
貧䕶塞無南牧馳心拱北辰乞身来闕下賜告卧漳濵¶
榮躍初題劒清瀛已拖紳宫星徒列位隙日不廻輪昔¶
自追飛侣今為侍從臣素絃哀已絶青簡歎猶新未遂¶
揮金樂空悲撤瑟晨凄凉竹林下無復見清塵¶