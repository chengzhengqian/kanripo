將火䑕以比義或朱或緑豈橦花(吳都賦/有橦花)之足方既同¶
練雲繚繞而交映又似仙花暐曄而含芳間衮龍以發¶
色集黼黻以成章昔苞茅不貢昭周室之壊法今冰紈¶
入獻覩邦家之耿光非夫混一車軌茂育華夷何則不¶
逺其逺獻兹在兹既有勞於跋涉亦多歴於歲時標為¶
貢首雖一時之可不獻於君所知四方之咸叙是則其¶
求匪易其用何珍儻見加於剪拂度(一作/庶)暉光之日新¶
　　　鮫人賣綃賦(以難得之貨色/如輕霧為韻)　馮　宿¶