方駕遊何許仙源去似歸縈廻留勝賞蕭灑出塵機泛¶
菊賢人至燒丹姹女飛歩虚清曉籟隱几吸晨輝竹逕¶
琅玕合芝田沆瀣晞銀鈎三洞字瑶笥六銖衣麗句翻¶
紅藥佳期限紫㣲徒然一相望郢由和應稀¶
　　　和胡将軍寓直　　　　　　王　建¶
宫鵶棲盡禁搶攅樓殿深嚴月色寒進状直穿金㦸槊¶
探更先傍玉鈎欄漏傳五㸃班初合鼓動三聲仗已端¶
遥見正南宣不坐新栽松樹喚人㸔¶