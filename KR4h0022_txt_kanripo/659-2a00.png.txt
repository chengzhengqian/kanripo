獨為窮人四時平分未變寒谷自同類牽復又已三年¶
側聞衆情或以哀歎某材畧無取廢錮是宜若非舊恩¶
孰肯留念六翮方鎩思重託於扶摇孤桐半焦冀見收¶
於煨(集作/灰)燼伏紙流涕不知所言謹啟¶
　　　上淮南李相公啟¶
某啟某聞以昧於周身措足危地駭機一發浮謗如川¶
巧言竒中别白無路祝網之日漏恩者三咋舌兢䰟分¶
終裔壤豈意天未勦絶仁人登庸施一陽於剥極之際¶