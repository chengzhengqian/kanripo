澤許髙麗以自新焚陵波之船罷應募之衆自然華夷¶
慶頼逺肅邇安臣老病三公旦殞天地所恨竟無塵露¶
少(一作/㣲)増海岳謹述(一作/罄)殘魂餘息預代結草之誠儻¶
蒙録此哀鳴即臣死且不朽(一作皆唐/舊書本傳)¶
　　　為王尚書遺表¶
臣某聞死生者天地之常數忠孝者臣子之本心某孝¶
未立於家忠未報於國而桑榆遽廹風燭俄驚雖脩短¶
之分偶然而古今之歎一也臣受性頑疎昧於攝理常¶