形函逰華日不暇徙廼飾金覊之昭晣加以玉鞍之輝¶
煥連乾麗靡輕蘇粲爛逸氣既為勝瞩美飾重成壯觀¶
蹄蹶紅塵膺流絳汗風起龍驤灰聲鳥散自古迄今人¶
誰不玩逸士能就(一作/從)予而乗之乎逸士曰遊逸輕佻¶
策馬争驅粤今樂静豈能感娯(一作豈/感吾娯)¶
君子曰光形飾體莫過鮮衣冠鵕䴊之長纓若層雲之¶
零霏琅玕珩珮言飾于背飄颺輕裾是用曜軀方空之¶
綬弱紈之蕉暑纔炎而已却風未至而先摇既唯照麗¶