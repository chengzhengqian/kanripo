乳仙鐘獨鳴霜雪銀龕佛影遥承鴈塔之花石壁經文下¶
映龍宫之業虹生北澗即掛新幡鳯下東岑還栖舊刹¶
若乃尋曲&KR1293;歴崇隈周行數里直上千仭蒼松蓄吹臨¶
絶逕而疏寒黛篠防烟繞迴疆而結䕃春巖橘柚影入¶
山堂秋壑芙蓉光浮水殿亦有山童採葛入丹竇而忘¶
歸野老紆花向青溪而不返山神獻果送出菴園天女¶
持花来遊净國實杳冥之秘訣託幽深之逸境豈直淮南¶
桂樹暫得仙家江左桃源終迷故老而已爰有寛闍梨¶