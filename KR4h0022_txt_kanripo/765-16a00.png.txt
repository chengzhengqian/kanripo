曰脱衣就功暴其肌體朝暮從事露髪塗(一作/徒)足少而¶
習之其心安焉此語雖傍出諸子而引之為注何言之¶
鄙俚乎與鄭氏之所云分别五土視其高下高田宜黍¶
稷下田宜稻麥優劣懸殊曽何等級今議者欲取近儒¶
詭説殘經缺傳而廢鄭注理實未可望請凖式孝經鄭¶
注與孔傳依舊俱行又注老子道德經者實謂𤣥言注¶
家多罕窮厥㫖河上公盖慿虛立號漢史實無其人然¶
其注以養神為宗以無為為體其詞近其理𢎞小足以¶