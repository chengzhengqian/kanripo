神宗望玉鑾而來禪天中仙族佇金駕以崇封實大禮¶
(一作/徳)之昌期膺告成之茂典况神都為八方之極太室¶
居五嶽之尊陛下垂統紫㣲大昌皇運報功崇徳允協¶
神心應天順人雅符靈望皇圖聖業實在於茲臣等叨¶
預堯封乆忘帝力竊聞聖人封禪天下所以㑹昌山嶽¶
成功皇夀由其配永臣等既為陛下赤子又為萬姓慈¶
親實願上報天功下順人望勒成嵩嶽大顯尊名不勝¶
慶幸之至¶