班孟堅輟編史閣掌記戎幕坐燕阜之陽覽秦城之作¶
喟然而嘆曰傅翼下鞲視人則媮鯨吞我寶鼎蠶食我¶
諸侯鞭撻我上國動摇我中州所以二世而殞職此之¶
由乎當其席卷之初攻必勝戰必克因利乗便追亡逐¶
北自以為功勤三王威懾萬國重鈇鑕干戈於仁義輕¶
詩書禮樂於殘賊然後馳海若以為梁斷陽紆以為藪¶
犀象有形而採掇珠玉無脛而奔走朝則貪墨比肩¶
野則庶人鉗口負闗河千里之壯言帝王一家之有神¶