　　　酬崔十五見招　　　　　　前　人¶
爾有鳥折(集作/跡)書相招琴溪飲手跡尺素中如天落雲¶
錦讀罷向空笑疑君在我前長吟字不滅懷袖且三年¶
　　　以詩代書答元丹邱　　　　前　人¶
青鳥海上來今朝發何處口銜雲錦書與我忽飛去鳥¶
去凌紫烟書留綺窓前開緘方一笑乃是故人傳故人¶
深相朂憶我勞心曲離居在咸陽三見秦草緑置書䨇¶
袂間引領不暫閑長望杳難(一作/不可)見浮雲橫逺山¶