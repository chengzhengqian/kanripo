先生無昆弟姊妹十嵗能詩十三袖詩一通謁清源牧¶
其首篇詠歌河陽花向時豆新愈(瘡之/如豆)牧戯之曰藻才¶
而花貌胡不詠歌先生應聲曰玳瑁應難比班犀定不¶
加天嫌未端正滿靣與裝花繇是聲名大振於州里十¶
七為詞賦作蘇武謁漢武帝陵廟賦便為作者推伏二¶
十為文先生松姿栁態山屹波注語黙有程進退可法¶
早孤亊太夫人彌孝熈熈愉愉承顔侍膳雖隆雲霄之¶
望終確綵衣之戀既而及其子蔚冠太夫人勉之曰付¶