典籍品命校郎横閣三重闡正鉛黄若六藝之條貫百¶
氏之縱横交錯發論禮形而樂聲太傅在前少傅在後¶
載言載筆出納謨誥鵷動鸞飛振玉鏘金殷廟羞瑚璉¶
之器楚材慚杞梓之林已而燮和隂陽經緯天地採摭¶
軒昊牢籠虞夏闢孔子之學堂敷一代之風雅此王者¶
之文教也親兵百萬制以神䇿紫身豹首金腰火額獵¶
霞張斾剥犀綴革奮目而虎眦振髯而蝟磔柔六鈞貫¶
七札對天仗以司戈分玉墀而執㦸别有陳旌賜旂(一/作)¶