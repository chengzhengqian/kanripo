展懸大信而羣情竭髙祖聚之以義大宗用之以道髙¶
宗終之以仁傳聖萬代享其功利此非盛歟昔陸機袁¶
宏為晉人而歌功於漢魏作者猶或稱之况乎逰聖代¶
觀國光目睨凌煙而頌聲不作某不揣賤劣有亹(文粹/作斐)¶
然之志輙盡所蓄各為讃一章上以見王業之艱難中¶
以明聖賢之相湏次以朗前哲之光韻末以聳後人之¶
盛節侯君集張亮負勲跋扈自陷大逆敢沒其名用彰¶
天罰(二本/作刑)使伐勞懐貳者懼春秋之義異姓為後故以¶