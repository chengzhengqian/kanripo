難明孝武初議立明堂於長安城南遭竇太后不好儒¶
術事乃中廢孝成之代又欲立於城南議其制度莫之¶
能决至孝平元始四年始創造於南郊以申嚴配光武¶
中興(㑹要作/元是)元年立於國城之南自魏晉迄於梁朝雖¶
規制或殊而所居之地恒取景已者(者字㑹要/作而已)斯盖百¶
王不易之道也髙宗天皇大帝纂承平之運崇朴素之¶
風四夷來賔九有咸乂永徽三年詔禮官學士議明堂¶
制度羣儒紛競各執異端久之不决因而遂止者何也¶