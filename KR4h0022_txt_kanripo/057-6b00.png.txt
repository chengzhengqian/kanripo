彼美明水含精自天孤影流輝乃凝空作潤萬靈来享¶
故為酒稱𤣥所以貴新滌慮殷薦告䖍水本涵清表至¶
深之心著明以比徳惟馨香之義全想夫含氣遥空成¶
形永夜出隂鍳則凝清自美對明燭則摇光相借至誠¶
所感同就濕而流大饗是資若待神而化斯可謂至精¶
無朕明誠有孚泛清月而乍融乍結洗輕煙而若有若¶
無潤而鮮見湛露之濡金鏡皛兮潔類清氷之在玉壺¶
至若髙天委秋皎月分彩氤氲既合精粹斯在方昭徳¶