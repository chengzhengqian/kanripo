得道雲林下年深暫一歸出山逢世亂乞食覺人稀半¶
偈初傳法千峰又掩扉愛離應不染塵俗自依依¶
　　　潤州送師弟自江夏往台州　前　人¶
逺客乗流去孤帆向夜開春風江上使前日漢陽来别¶
路猶千里離心重一杯剡溪木未落羡爾過天台¶
　　　送堅上人歸杭州天竺寺　　釋清江¶
十年勞負笈經論化中朝流水知鄉逺和風惜别遥雲¶
山零夜雨花岸上春潮歸臥南天竺禪心更寂寥¶