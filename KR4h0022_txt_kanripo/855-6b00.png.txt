叅軍于璆為稱首六屬官人二十五人宛丘縣令崔脩¶
以為稱首或以藝榮或以門進髙車一轍羙利同人禮¶
舉刑清於是乎在因邦甸積稔之蓄偶日月正旦之初¶
欽若王言建立靈寺上畧其趾下務其終百工不勸而¶
亟庻役不徴而㑹經始如雲成之不日夫其帯四郭五¶
衢之陌踞重墉闤闠之端福地砥平長垣雲矗髙門有¶
閎大厦斯飛連廊曲閣交軒對霤木磨而不彫圡塗而¶
不餙壯無僣侈以約費為功儉無偪陋以净居為寳法¶