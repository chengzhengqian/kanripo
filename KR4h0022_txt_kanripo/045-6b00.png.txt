林森堂殿轇葛當其士馬精彊都畿浩穰始摧燕而滅¶
夏終服宋而平梁故能出入百祀聮延七主擊魯衞之¶
諸侯廓秦齊之土宇禮興樂盛修文耀武講六代之憲¶
章布三陽之風雨亦云已矣哉俄而髙祖受命崇儒重¶
才南廵主(疑/)鼎之邑北去軒轅之臺鵬搏海運鳳舉天¶
迴嗤紇真之鳥死憶新野之花開自朝河洛地空沙漠¶
代祀推移風雲蕭索温室樹古瀛洲水涸城未哭而先¶
崩梁無歌而自落魏家美人聞姓元新聲巧妙今古傳¶