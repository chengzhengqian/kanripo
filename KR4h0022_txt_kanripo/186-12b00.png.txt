　　　同前　　　　　　　　　　失　名¶
𤣥律隂風勁堅氷在玉壺暗中花更出曉後色全無涸¶
沍誰能伴凄清詎可渝任圓空似璧照物不成珠素質¶
情方契孤明道豈殊幽人若相比還得詠生芻¶
　　　同前　　　　　　　　　　王季友¶
玉壺知素結止水復中澄堅白能虚受清寒得自凝分¶
形同曉鏡照物掩宵燈璧映圓光出人驚爽氣凌金罍¶
何足貴瑶席幾㢠升正値求珪瓉提携共飲氷¶