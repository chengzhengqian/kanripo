臣撰述恩生望外事出宸𠂻銘鏤骨肌難酬雨露中謝¶
臣伏以陛下所以令臣與𢎞正立碑盖欲遣魏博及鎮¶
州將吏等並知𢎞正首懐忠義以致功勲臣若苟務文¶
章廣徴經典非惟將吏不㑹亦恐𢎞正未詳雖臨四逹¶
之衢難掩萬人之口臣所以効馬遷史體叙事直書約¶
李斯碑文勒銘稱制使𢎞正見銘而戒逸將吏觀叙而¶
愛忠不隐實功不為溢美文雖朴野事頗彰明伏乞天¶
慈特留宸鍳其碑文謹随狀封進謹具奏聞伏聼勅㫖¶