　　　徴苞茅賦(以九合諸侯一/匡天下為韻)　　前　人¶
猗彼菁茅挺生(一作/然)不雜縮醪醴以致潔與清明而相¶
合荆人是職將有體其精誠王澤不流遂無聞於賦納¶
故小白仗義夾輔衰周言念彤弓𤣥矢實征九伯五侯¶
惟苞茅之有闕乃伊人之所羞爾貢或愆於先職王祭¶
誠非於異求有命是遵雖云我疆理無思不服孰曰風¶
馬牛於是戒徒無譁命衆以律顧爾心之有二諒我得¶
之惟一楚子承擯以請罪夷吾將事而靡失陳師鞠旅¶