臣某言伏奉今月日恩制以臣兼河南江淮山南東道¶
副元帥祗奉詔書俯伏流汗驚悚惶灼若無所容臣某¶
誠惶誠恐頓首頓首臣聞將帥者四方之守中夏垣翰¶
也上以衞社稷外以撫戎夷(前篇作/四夷)國容不入於軍閫¶
(類表/作門)戎事得專其將命漢讓韓信以安危存亡之地齊¶
擢攘苴以文武威附之名所授既難所責亦重非才而¶
處鮮不敗事臣固陋無識蒙國厚恩遭時備位塵辱華¶
衮見貽匈奴之哂不副蒼生之望効拙無補六年曠官¶