不肯顧其下故髙材多慼慼之窮盛位無赫赫之光是¶
二人者之所為皆過也未嘗干之不可謂上無其人未¶
嘗求之不可謂下無其人愈之誦此言乆矣而未嘗敢¶
以聞於人側聞閣下抱不世(别本一有/出人二字)之才特立(集有/而字)¶
獨行道方而事實巻舒不隨乎時文武惟其所用豈愈¶
所謂其人哉抑未聞後進之士有遇知於左右獲禮於¶
閣(集作/門)下者豈求之而未得耶將志存乎立功而事專¶
乎報主雖遇其人而未暇禮耶何其宜聞而乆不聞也¶