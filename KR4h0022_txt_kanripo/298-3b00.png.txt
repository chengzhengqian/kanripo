落日千山空鳥飛孤舟漾漾寒潮小極浦蒼蒼逺樹㣲¶
白鷗漁父徒相待未掃攙搶懶息機¶
　　　北歸次秋浦界清溪館　　　前　人¶
萬嶺(集作/里)猿頻斷孤村客暫依鴈過彭蠡暮人向宛陵¶
稀舊路青山在餘生白首歸漸知行近北不見鷓鴣飛¶
　　　岳陽舘中望洞庭湖　　　　前　人¶
萬古巴邱戍平湖(集作/北)此望長問人何淼淼愁暮更蒼¶
蒼疊浪浮元氣中流沒太陽孤舟有孤客早晚達瀟湘¶