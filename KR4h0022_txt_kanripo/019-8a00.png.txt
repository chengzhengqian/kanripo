聲之所涵者博志之所逹者深律氣旁通於陽氣人心¶
上導於天心夫乾徳無隔土宜有恒南無嚴凝北無鬰¶
蒸若變寒為燠昊穹所未必能以荒為稔后稷所不足¶
徵将祁寒之恒若諒大化之何稱爾乃天下盛陽此谷¶
飛霰日中方晝此谷見晛豈無三光曾照臨之不徧雖¶
有四氣曾沍寒而莫變寧知至人爰來陽律斯扇清音¶
未發猶萬壑之荒凉和風方流忽千林之葱蒨故谷得¶
陽以盈陽因律以生田疇以之沃衍節氣以之和平我¶