横曳若長虹之未飜隘騰逐而水激忽須臾而聽繁雖¶
曰其繁潰而不雜懐璧拔(一作/杖)劒披離屯合當遊役之¶
嗷嗷自洪波之納納客有居於東陵者接行埃之餘氛¶
薄暮垂釣平明去耘傍連古木逺帶清濆昏曉一望還¶
如陣雲乃臨川而嘆曰亡周霸秦舉目遺址前車後軌¶
不變流水嘆往事之誠非得兹橋之信美皇風不競佳¶
氣常依既東幸而清道每西臨以駐旂連袂挾轂煙闐¶
雨飛(未見暉/字官韻)嗟乎此橋且悅明盛徒結網於川隅視雲¶