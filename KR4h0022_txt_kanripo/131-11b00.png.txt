成祥風應律卿雲夾日華夷㑹同車書混一羽衞宿設¶
乗與曉出陳八佾象鈞天之儀舞百獸備充庭之實彼¶
毛羣與羽族感盛徳而呈質度曲既三薰風自南進旅¶
退旅兮猛志外戢擊石拊石兮和氣内含勿齊首以瞪¶
目乍脉脉而耽耽威而不猛樂而不諼搏鷙者摇尾而¶
就養剛狠者戢角於觸藩牝馬馴致於坤徳羣龍利見¶
於乾元若乃大禮成壽觴薦天聲起皇威遍金石鏗鏘¶
以攅雜文物葳蕤以葱蒨獸臣獻伎於廣庭樂正舉麾¶