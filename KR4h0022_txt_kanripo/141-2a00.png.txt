物應節不愆信也與物不競仁也逢昏不昧智也避日¶
不明義也臨危不懼勇也事沿情而動興理因物而多¶
懷感而賦之聊以自廣云耳¶
伊𤣥功之播氣有丹鳥之賦象順隂陽以亭毒資變化¶
而涵養每寒潜而暑出(一作/至)若知來而藏往既發揮而¶
外融亦含光而内朗若夫小暑南收大火西流林塘改¶
夏雲物迎秋或凌虚而赴逺乍排叢而出幽均火色(一/作)¶
(齊/)之宵映如夜光之暗投逝將歸而未返忽欲去而中¶