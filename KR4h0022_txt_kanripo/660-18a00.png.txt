終賜埏埴下情無任感激攀倚惶戀之至¶
　　為舉人上翰林蕭侍郎啓¶
某啟某聞師矌之琴不皷之則無以召𤣥鶴楊羲之石¶
不用之即無以聘應龍物既有之言亦由是伏惟侍郎¶
學士絪緼降秀翕闢資華天上比方但有文星粗爾人¶
間議擬未將泰華為然爰自妙齡遂肩名軰當時人物¶
何戢唯効於禇公邇日風流杜乂難方於衛玠加以𢎞¶
成與石郭璞傳毫渙水儻来皆逄藻繪荆峯若至只有¶