芬吐芳轉晨風之穆穆湛宵露之瀼瀼花葉則煜煜煒¶
煒文彩則焜焜煌煌錦繡為之失色霞日為之奪光逺¶
而望之燦兮爛繁星列兮曜長漢光色連延遥相煖廹¶
而察之瓞兮綿明璣盈蚌媚重泉大鱗巨介近相連細¶
雨流風每飄颻兮葉上遊蜂戱蝶時歴亂於花前爾其¶
大明(疑作/則)三尺二升(廣志青燈𤓰大如三斗魁桂枝/𤓰長二尺餘疑當作二尺三斗)美¶
則金漿玉實狸頭羊骹之字黄㼐白摶之質(見陸/機賦)感仙¶
貴於孫鍾避世資於歩隲異蔕表於前代同心章乎曩¶