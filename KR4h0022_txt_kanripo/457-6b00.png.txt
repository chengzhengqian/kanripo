門下隴陰重地涇上雄藩勵控弦帯甲之徒資䕶塞和¶
戎之略爰自動知邉事夙練兵機加以制彼西陲屏于¶
中夏愽採輿人之論果聞良帥之才爰降命書式諧衆¶
欲具官張鐇雷霆勁氣鵰鶚竒姿秉孝愛以承家挺忠¶
直而事主玉鈐金匱弟兄咸繼於孫吳雪嶺蕭闗蕃虜¶
逺懷於頗牧矧示令委殿于是邦著勲烈於兩朝耀威¶
名於一紀訓兵積粟述職安邉城隍元固於金湯士卒¶
必均於觴豆功垂竹帛政洽謳謡並馳(一作/大張)賢將之名¶