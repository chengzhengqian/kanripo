綏緝著於公方考績有成班資可進宜從使局之請俾¶
踐藩寮之職可行彭王府長史散官勲封如故¶
　　　授薛昌族等王府長史制　　元　稹¶
勑建邦之王府置長史司馬以紀掾屬之秩序而稽其¶
職業也前寜州刺史薛昌族前泌州刺史烏重儒等皆¶
勲伐之子孫並良能之牧守朕河山在念肯忘奬勞藩¶
邸求才實思高選昔阮孚以嘯詠自樂龎秀有忠烈可¶
嘉更任王宫咸稱國器今之榮授其在兹乎佇移汝理¶