舎天移二山愚有不奪期有必遂無任悃欵屏營之至¶
謹詣朝堂奉表固請以聞¶
　　　代百官請上尊號第三表　　吕　温¶
臣某等言臣等自管窺天以凡揆聖虔奉徽號罄陳至¶
誠而再降謙光未廻宸睠慙跼(一作/局)罔據彷徨失圖臣¶
等誠感誠懼頓首頓首臣聞强名曰道莫體混元之功¶
推大于天(類表作惟/大則天)豈報生成之徳徒以定物視聽示¶
人津涯俾其㑹歸有所則象伏惟皇帝陛下克廣睿圖¶