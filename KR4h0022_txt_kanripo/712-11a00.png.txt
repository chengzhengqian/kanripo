摶翠屏浮層瀾視聽所遇非風塵間物亦猶明金綷羽¶
得於遐裔雖欲勿寳可乎生名侹字庶中㓜嗜屬詩晩¶
而不衰心源為鑪筆端為炭鍜鍊元本雕礱羣形糾紛¶
舛錯逐意奔走因故沿濁叶為新聲嘗所與游皆青雲¶
之士聞名如盧杜(盧員外象/杜員外甫)髙韻如包李(包祭酒佶/季侍郎紓)迭¶
以章句揚於當時末路寡徒值余歡甚因相謂曰間者¶
身以廷尉屬為荆州從事移疾罷去幽卧于(集作/於)武陵¶
迨今四年言未信於世道不施于(集作/於)人寓其性懐播¶