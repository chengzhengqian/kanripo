庚爲鍾官所鑄不充嵗計工部按其罪訴稱鉛錫未足¶
　　　對¶
辨方制位聿彰治國之典立敎富人必先因地之利設¶
家(疑作/泉)府列鍾官將欲布金刀之饒盡銅山之積庚以¶
伎能從職鎔鑄爲勞獸炭炎罏非煙上出(一作獸爐生/炭炎煙上出)¶
鳬工動扇驟吹傍飛無名歸張氏之封因寵入鄧通之¶
室自合預圖嵗計先備年支不見請於文符空有辭於¶
鉛錫撫周書而太息有愧川流披漢史而長懐無聞岳¶