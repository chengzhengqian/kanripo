中余亦離家久南歸恨不同音書若有問江上㑹相逢¶
　　　送辛大不及　　　　　　　前　人¶
送君不相見日暮獨愁余(楚詞曰𦕈𦕈兮愁予余予唐/韻並有上聲或改作緒同並)¶
(非/)江上空徘徊天邊迷處所郡邑經楚鄧山河入嵩汝¶
蒲輪去漸遥石徑徒延佇¶
　　　送謝録事之越　　　　　　前　人¶
清旦江天迥凉風西北吹白雲向呉㑹征㠶亦相隨相¶
到耶溪日應探禹穴竒仙書儻先(一作/相)示余在此山陲¶