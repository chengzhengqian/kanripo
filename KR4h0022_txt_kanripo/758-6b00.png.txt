意未嘗異取舍之要未嘗周(疑作/同)徒有好賢之名終無¶
用賢之實亦良可悲矣安在其進乎主人曰若然者行¶
不必達言不必揚賢人沉抑以為常良士無登進之理¶
將何以革此弊而求其通乎賔曰何為其然也(闕/)揚振¶
風以扇物清濁必効其響懸明鏡以鑒形美惡無隱其¶
象茍能坦其量清其心先公而後私捨名而責實得意¶
而忘象逺佞而納忠則君子可知不仁者逺於是循夷¶
途以招絶跡總脩林以刈翹楚則何才不舉何藝不揚¶