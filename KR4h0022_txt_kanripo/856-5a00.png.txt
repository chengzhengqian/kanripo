而撝大朴牢籠七十七代欝映萬八千年率土之濵罔¶
有弗(一作/不)韙普天之下共惟帝臣京坻積而銅爵鳴鍾¶
皷和而玉羊現將益四生之福爰開十善之因積舍廣¶
祗陁之園列郡揚净名之教萬姓資其分别八方暢其¶
休眀天地平成於是乎汲引在江寜縣瓦棺寺變相者¶
晉虎頭將軍顧愷之所畫也爾其上纒珠斗下控金陵¶
六代為天子之都二分入王孫之國禮讓流行之地英¶
靈誕秀之郷鷲巖分虎踞之山鴈塔枕盤龍之水惣幽¶