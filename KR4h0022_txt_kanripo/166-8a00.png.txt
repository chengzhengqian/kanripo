　　　秋浦與同生(集作/周剛)宴清溪玉鏡潭¶
　　　　　　　　　　　　　　　前　人¶
康樂上官去永嘉遊石門江中(集作/亭非)有孤嶼千載跡猶¶
存我來憇秋浦三入桃波(集作/陂)源千峯照積雪萬壑盡¶
啼猿興與謝公合文因周子論掃崖去落葉帶月開酒¶
罇溪當大樓南溪水正南奔廻作玉鏡潭澄明洗心魂¶
此中得佳境可以絶囂喧清夜方歸來酣歌出平原别¶
後經此地為余謝蘭蓀¶