思勉又乏殊異之才幸以高曾緒業妄膺俊造州郡徒¶
勞豈議聞達陛下昔居邸第臣得謬連牧馬曵裾之末¶
忽焉三載遺簮之舊親奉六飛攀鱗而踐臺閣無翼而¶
登霄漢皆聖主造物之恩成小臣飾躬之漸雖出入升¶
降數十年間紆青拖紫復何功業大行皇帝不以非才¶
擢登近侍貂蟬始拜居守三秦輿駕來旋俯移數月以¶
臣愚直不任政事猶假位選曹留臺洛邑去歲秋暮復¶
叨端揆臣往以謀猷缺如尋而年病相追每經陳乞未¶