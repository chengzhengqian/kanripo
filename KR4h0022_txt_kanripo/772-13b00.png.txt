皷宫懸於重壝之内干戚釵殳鈎㦸戣戵周衛於四門¶
之外伐國重器傳代絶瑞旅之於中庭玉輦金轂翠冒¶
黄屋夾之於端路庶官百辟(集作/僚)羗夷蠻貊褒成之後¶
讓王之客叙立於禮神之塲髦頭拏牙鐡馬金鏃介冑¶
如雪旗幟如火逺匝於清禁之野於是乎以(集有/夫字)天正¶
上元法駕徐進屯千乘於平路留羣臣於谷口皇帝御¶
六龍陟萬仞獨與一二元老執事之人出天門臨日觀¶
次沆壑宿巉巖赤霄可接白雲在下庚寅祀髙祖於上¶