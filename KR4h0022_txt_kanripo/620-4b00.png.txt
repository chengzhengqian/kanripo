緣求諸福徳者也今則興起營造採木作坂蠕動含生¶
因緣致死每遇一日之内筭數尚不可知比及累嵗而¶
成譬喻豈復可(一作/能)及廣殺而求福徳所獲焉補所亡¶
慈悲之理深未𢎞暢方今仲春作候當務農業臣今在¶
路經過全未見人耕種訪聞咸稱乏絶茍求朝夕米糧¶
此則百姓切急誠若倒懸矣陛下受天明命作民父母¶
可不先觧倒懸之切而方罄財竭力脩營不急之務乎¶
特乞即日停造大像等仍量抽其錢賑濟窮乏如天恩¶