禮樂刑政理天下之本也三代之理未始不先於禮禮¶
明則君臣父子長幼尊卑識其分而人倫之序正矣人¶
倫之序正則和順孝慈之慶感於上所以阜天時也貴¶
賤之位别於内則奢侈耗蠧之弊息於外此所以節地¶
利也自然上下交泰而天下之心悅天下之心悅因可¶
以達於樂樂達則神人自然和矣神人和則風俗自然¶
齊矣仲尼曰安上理人莫善於禮移風易俗莫善於樂¶
其此之謂乎固非謂夫威儀升降鏗鏘拊擊也伏惟陛¶