　　　授周敬復尚書右丞制　　　楊紹復¶
勅百事根本在文昌官綱轄不脩則庶政堕矣是以選¶
擢之際常難其人不有精才孰膺兹選(一作/任)江南西道¶
都團練使觀察處置等使檢校右㪚騎常侍周敬復以¶
精逺之詞早登科籍以深奥之學遂列顯名振風績於¶
南宫奮華輝於翰苑聲猷(一作/由)實著名以事髙厥徳允¶
修在公不倦俾賛丞於都座庶警䇿於周行振舉朝倫¶
有望於爾可尚書右丞¶