早發風雲之志獨宣王佐之才理追冦鄧之名當慕韓¶
彭之氣何乃頓為殘賊迷復成㐫竭力昏亂之朝盡節¶
危亡之國同扶累卵如坐積薪静言思之可為長歎秦¶
則楊熊李由並從顯戮晋則茍晞王浚悉見殱亡詎若¶
微子去殷伊生歸亳擅榮寵於當年傳功名於後代知¶
公素有赤誠思來歸義見機而作不容淹乆今授公上¶
柱國東平公告身随送至宜檢納脫更遲疑必為人制¶
王世充自守西洛前後四度摧剪死在朝夕翹足可見¶