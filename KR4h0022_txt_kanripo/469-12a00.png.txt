為慰昨者邊軍狀奏云彼國兵馬踰越封疆朕以畫界¶
立盟先有定分贊普素熟仁義卿又特禀純誠背約侵¶
漁必無此理但勅邊城自備不令輙動干戈若使効尤¶
恐成交惡初疑界首遊奕少有乖宜不謂大發師徒(集/作)¶
(兵/車)漸加侵軼興兵動衆必合有名蕃軍此行未測其故¶
朕自嗣膺寳位即與贊普通和敦以舅甥結其(集作/為)鄰¶
援懲戰争之弊𢎞禮讓之風彼此大同務安衆庻乃於¶
境上建立壇塲契約至明誓詞至重告於皇天后土諸¶