以成殘忍之計是忘其親也為臣不忠為父不慈將使¶
衛國之人父子相争屠矣是以先見之明知州吁之必¶
能為亂也當戮力以除之豈止一諌而已哉知石厚必¶
從惡也當嚴毅以討之無使必陷於戮不能救亂以安¶
其國不能謀君以全其子莊公之亡也州吁之戮也石¶
厚之死也皆石子忍(闕/)況其君乎或曰周公之誅二叔¶
聖人之教也日磾之棄愛子賢人之事也若不如是將¶
何以止於亂乎夫周公知二叔之心不利於成王必危¶