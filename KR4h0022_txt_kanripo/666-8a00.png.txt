髙作奸秦氏鍾其弊加以𢎞石用命(一作/事)京賈則連首¶
受誅王曹掌權何竇則踵武被戮遂使縉紳重足宰司¶
屏氣然順其情者則榮逮㓜冲迕其意者則災及襁褓¶
爰暨髙齊都鄴亦弊閹官鄧長顒位至侍中陳德信爵¶
隆開府外干朝政内預宴私宗枝藉其吹嘘重臣仰其¶
鼻息罪積山岳靡掛於刑書功消塵露(一作功/無涓塵)已勒於¶
鐘鼎富踰金穴財甚銅山是以家起怨嗟人懐憤歎骨¶
鯁之士語不見聴謇諤之臣言必被斥齊都顛覆職此¶