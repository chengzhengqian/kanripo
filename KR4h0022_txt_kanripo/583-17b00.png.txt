之愚素敢忘恩榮頃以陪臣獲隨覲見比辭瑶陛瞻覩¶
天顏遂因頒慶竊膺寵錫自謂生足榮矣死無恨矣豈¶
意聖慈煥發睿奨曲成拔自轅門寄之藩閫洎天心特¶
達因屈朝章而人望乖踈必速官謗内念惶灼浩無津¶
涯且上黨重鎮赤狄遺人師旅荐興風俗難理猛則生¶
怨寛不知恩隣接強暴地當關塞加之以仍嵗災沴不¶
足以兩稅徵科軍政稍乖壓覆是懼臣雖竭股肱之力¶
瀝肝膽之誠不知何以上荅乾坤少裨塵露(云云/)¶