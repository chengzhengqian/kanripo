夫白猿公之劍術謀無再陳其來若神攻則必取諒資¶
於武既作氣以皷行受脤者實在乎國英雖假靈於廟¶
筭决勝者亦闗於天斷固將以拒十角之猖狂豈止掃¶
一隅之陵亂然後作寰宇之清謐成皇王之壯觀别有¶
其儀不忒詩書是則鱗翮初就將騰躍於風波冠劍末¶
從尚棲遑(一作/遲)於翰墨願髙闕之氣殄佇燕然之銘勒¶
優哉悠哉小臣髙歌帝德¶
　　　第三　　　　　　　　　　梁　獻¶