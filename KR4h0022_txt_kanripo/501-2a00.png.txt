實而知禮夷吾之論有徵金湯守而惟粟墨翟之言無¶
易昔隋季凋殘厫庾並竭洎皇朝纉籙黎獻咸熈並孝¶
弟力田信可封於比屋家給人足實委餘而栖畆於是¶
上直常平將備水旱下歛薄賦以蓄京坻故逺近諸州¶
隨方輸轉陸輦車而接軫川漕引而連檣但六合時雍¶
菽粟流而衍五錢標價水火埒其饒若政利從機惠美¶
無費以送納之所物賤本州欲令齎直買輸不勞而益¶
如愚管見切未為冝何者任土稅田定差於不刋之籍¶