酸骨千霜斷魂琴瑟都盡塤箎半存葬收子婿碑傳外¶
孫人生到此天道何言¶
　　　慶王府司馬徐府君碑　　　李　華¶
君諱堅字某(唐宰相世系表/作名倫字堅)名與宗人同故以字稱東¶
海郯人也象徳所自如山積髙佐人施澤如水鍾下三¶
代以&KR1113;仁賢不絶至宋齊間位望益尊三公令僕常伯¶
卿將追贈衮司&KR1113;嬪帝女南朝衣冠宗正國子博士東¶
筦男諱文逺有盛名於國朝東筦生王屋令士安柝城¶