祥義厭不惠謂此物也雖歸諸天道亦以人事故周官¶
六職水旱則宗伯是司漢宰三公災𤯝則丞相是主不¶
然何以昭燮贊之術開勸戒之端哉大體若兹詳徵何¶
有臣聞夫大理之後有易亂之人者安寧無故驕心起¶
也大亂之後有易理之人者創艾避災思樂生也當今¶
海服清晏太平無虞衆宜曲折萬事纎妙文理至詳不¶
可復加矣陛下享已成之功居崇髙之位入有後庭聲¶
色之務出有苑囿遊觀之樂志得無滿乎欲得無極乎¶