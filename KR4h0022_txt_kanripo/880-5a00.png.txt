職皇帝曰咨我今有詔追榮爾先以昭爾孝啓爾土宇¶
錫爾宗廟惣拜稽首死無以報乃命季推作廟京師由¶
門及堂不偪不僣礱楹刻桷秩秩施施是卜是擇仲月¶
吉日三廟之主第升于室登降享獻䕫䕫齋慄公猶居¶
外推奉以行克薦誠敬如公在廷神祗安樂福禄來并¶
維公之興盖自諸生維艱維難乃克有成咨如(疑作/汝)後¶
嗣無忘此銘¶
　　　相國崔羣家廟碑　　　　　牛僧孺¶