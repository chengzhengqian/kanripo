當北辰正而衆星拱東海深而百川赴既一人而作哲¶
惟四方之所注撫空懐以自憐媿揚雄之作賦¶
　　　第三(同前/韻)　　　　　　　　張欽敬¶
粤若大君光宅海内文思開帝王之洪緒振皇紀之綱¶
維敷化布和設眀堂以聼政發祥儲祉坐宣室而受釐¶
有典有則念茲在茲負扆恭已凝旒肅祗享㑹必依乎¶
是月寒暑不易乎斯時若乃睦以神人施乎政令鋪恵¶
澤以流渥鼓薰風而入詠日月惟朗星辰克正調厯數¶