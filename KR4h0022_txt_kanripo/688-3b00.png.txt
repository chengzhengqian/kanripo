誦注者與精於誦疏者以為次等不登此二科者以為¶
下等不亦善乎且明六經之義合先王之道君子之儒¶
教之本也明六經之注與六經之疏小人之儒教之末¶
也今者先章句之儒(文粹/作學)後君子之儒以求清識之士¶
不亦難乎是以天下至大任人至衆而人物殄瘁亷恥¶
不興者亦在取士之道未盡其術也誠能革其弊尊其¶
本舉君子之儒先於理(文粹/作履)行者俾之入仕即清識君¶
子也俾之立(集作/位)朝即王公大人也一年得一二十人¶