　　　春䑓晴望　　　　　　　　李　程¶
曲臺送春日景物麗新晴靄靄煙收翠忻忻木向榮静¶
㸔遲日上閒愛野雲平風慢遊絲轉天開逺水明登高¶
塵慮息觀徼道心清更有遷喬意翩翩出谷鸎¶
　　　同前　　　　　　　　　　鄭　蕡¶
追賞層臺逈登臨四望頻熈熈山雨霽處處栁條新草¶
長秦城夕花宜漢苑春晴林翻度鳥紫陌閲行人旅客¶
風塵厭山家夣寐親遷鸎思出谷騫翥待芳辰¶