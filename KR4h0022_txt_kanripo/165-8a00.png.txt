　　　同前　　　　　　　　　　劉　洎¶
平陽擅歌舞金谷盛招携何如兼往烈命賞叶幽棲已¶
均朝野致還欣物我齊春晩花方落蘭深逕漸迷蒲新¶
節尚短荷小蓋猶低無勞拂長袖自待夜烏啼¶
　　　同前　　　　　　　　　　岑文本¶
甲第多清賞芳辰命羽巵書帷通竹逕琴臺枕槿籬池¶
疑夜壑徙山似鬱洲移雕楹網蘿薜激瀬合塤篪鳥戱¶
翻新葉魚躍動清漪自得淹留趣寧勞攀桂枝¶