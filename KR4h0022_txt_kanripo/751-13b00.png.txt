材略不世出風流名士㧞萃逸羣屬主暴政荒時艱路¶
澁未有裂裳逺竄行從近闗聞者尚足動心遇者曽不¶
驚慮此復何哉君子曰逹人之道布在方冊顯晦之迹¶
理同可尋若乃色斯舉矣翔而後集則仲尼去衛夷齊¶
讓國清風流長髙節逺列固絶倫矣其次則南山之叟¶
東門之賢范蠡泛江湖尉繚去城市此又見幾而作也¶
亦有貞不絶俗隱不違親冥黙園林巻舒人事八月羊¶
酒聘之而不來四時束帛徴之而不屈亦可與語上矣¶