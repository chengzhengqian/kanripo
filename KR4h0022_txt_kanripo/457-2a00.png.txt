閫上黨臨戎智謀潜契於蓍龜義烈彌堅於金石擁衆¶
而出陳兵以行指揮而神氣激揚叱咤而冦讎惕息今¶
則鄉閭顧慕士卒謳歌廡金咸佇於竇嬰竹馬思迎於¶
郭伋是用再兼五敎重委雙旌既資董衆之能仍舉疇¶
庸之典於戯功名易守自伐者必顛富貴可圖懷驕者¶
難保失道則禍生旋踵守義則福貽後昆勉爾令圖服¶
我明訓可依前檢校司徒充河陽節度使散官如故¶
　　　授周岳嶺南西道節度使制¶