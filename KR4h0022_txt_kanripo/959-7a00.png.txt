顯允君子克廣徳心邈乎其髙淵乎其深雲藏乎山風¶
隠於林時雨下降不聞其音性合元化形隨逝水天何¶
言哉命也已矣山川有變兮(集無/兮字)令聞不已¶
　　　洪州建昌縣丞崔君墓誌銘　權徳輿¶
君諱遴字某博陵安平人也六代祖北齊右僕射昻以¶
文學正直周歴諸曹禮樂刑政所損益者十七八生隋¶
水部司門二郎中洽有風儀器尚以世其家司門生皇¶
掖縣令曇首掖縣生武邑令昭(集作/紹)武邑生白水尉頂¶