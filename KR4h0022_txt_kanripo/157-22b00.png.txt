日夕是西風流光半已空山光漸凝碧樹葉即飜紅學¶
淺慚多士秋成羡老農誰憐信公道不泣路岐中¶
　　端午¶
　　　五日　　　　　　　　　　王　筠(見初/學記)¶
裁縫逗早夏㸃畫守初晨綃紈既妍媚脂粉亦香新長¶
絲表良節命縷應佳辰結蘆同楚客採艾異詩人折花¶
競鮮彩拭露染芳津含嬌起斜盼歛笑動微嚬獻璫依¶
洛浦懐珮似江濵湏待恩光接中夜奉衣巾¶