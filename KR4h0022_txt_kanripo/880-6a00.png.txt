夫人魏國太夫人李氏配座室曰王考廟奉今贈太尉¶
府君神主祔於第三室夫人齊國太夫人盧氏晉國太¶
夫人王氏配座室曰考廟始迎嚴嚴卒事競凌俛興舒¶
於愉愉勿勿瞻䖍俯慕肹蠁交格逮闇質明禮旣勿違¶
君子於是觀卿大夫之孝而知周德之所在矣廟第一¶
室曰鄭州公諱湛字湛然以德門淸閥冠當代之(疑作/以)¶
𢎞度茂質儀搢紳以全用具業識文武釋褐常州武進¶
縣主簿累選頴川滎陽二長史動必中禮遷必以庸治¶