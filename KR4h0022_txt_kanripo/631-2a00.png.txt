深察䝉蔽之中致昭曠之外逢陛下特達之遇當陛下¶
明聖之朝事出常均恩重今昔臣誓将瀝血足可竭誠¶
徒欲殺身豈能報徳至如勵精勤政舉直狥公副陛下¶
憂人之心行陛下𢎞道之化豈(一作/安)敢失墜以負神明¶
但函關路懸長安日逺不任戀主慺慺之至¶
　　　謝賜設狀　　　　　　　　白居易¶
右今日守謙奉宣聖㫖以(臣/)初入院特賜設者(臣/)生長¶
窮賤才質孱㣲草野鄙夫風塵走吏豈期聖造擢在禁¶