　　　同前　　　　　　　　　　屈突湒¶
道逹溝瀆濬利川源允符禮經克茂邦政啟塞苟失艱¶
荒荐臻惟彼濯龍稱善利物不貴離畢之澤惟俟决渠¶
之降奚其毁敗詎潤溝塍遂使彼黍離離竟無成於東¶
作我稷翼翼豈有収於南畆而上膺帝澤下虧甿業伊¶
輿人之是除同漢相之斯廢楊氏以量彼地勢度兹土¶
宜興繼絶業如何不可既月長而日引亦暫勞而永逸¶
邑人之訴稍乖常典此而不罰誰謂其宜¶