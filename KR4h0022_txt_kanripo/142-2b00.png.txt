豗鼓怒怛異類以相驚既莫知其所止故乃時逢則鳴¶
觀其忘機似智稱善不伐進而無悔耻魚之曝鰓退亦¶
能謀笑龜之灼骨方將樂彼泥中與井底安能出夫河¶
長與海濶稱其異則畫地成川謂其神則登天入月豈¶
直窪㘭之内而見其浮沒意兹蟾蜍匪陋攸居沼沚之¶
毛恣涵泳之無斁蘋藻之菜兼糗糧而有餘方其鳴孔¶
公若聞于鼓吹當其怒越子反駐乎乗輿彼龍蛇之蟄¶
也吾不知其所如¶