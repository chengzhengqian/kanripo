有能稱遂表為洪州豐城令到職如永豐之政而仁厚¶
加焉授衢州司馬夫噐宏者恥効以圭撮之任足逸者¶
難局以尋常之地公遂㓕跡藏用遁隠于武寧山羣公¶
交書諸侯走幣皆謝絶不就方將究賢人之業窮君子¶
之儒味道腴以代膏粱動徳耀(集作/徳耀)而輕紱冕遺榮飬¶
素恬淡如也朝右籍甚有聲徴拜御史公曰君命也安¶
敢逃乎即日裝束上道公常好大體不為細故家之廹¶
速(集作/束)非其志也以疾辭授右補闕不隠忠以固位不¶