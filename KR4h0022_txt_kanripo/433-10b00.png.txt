文武之臣中外戮力今天下既定崇徳報功與之剖符¶
傳代不絶至於蒞官述職各宜明慎典刑貽慶子孫永¶
同休戚於戱武徳貞觀之間有若魏徴王珪李靖李勣¶
房𤣥齡杜如晦等扶翼大運勤勞王家尊主庇人匪躬¶
致命咸有一徳格于皇天緬然長懐風烈猶在其後嗣¶
沈翳特加優奬如廟宇荒毁即宜修葺無徳不報何日¶
忘之具鰥寡孤獨老㓜貧窮不能自存者委州府縣吏¶
取諸色官物量事賑給仍招擕户口勸課農桑應所在¶