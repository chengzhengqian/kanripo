出黄道千旗揚綵虹前軍細栁北後騎甘泉東豈問渭¶
川老寧邀襄野童但慕(一作/秋暮)瑶池宴歸來樂未窮¶
　　　釣竿篇　　　　　　　　　劉孝綽¶
釣舟畫彩鷁漁子服氷紈金轄茱萸網銀鈎翡翠竿促¶
棹(一作/歛橈)随水脉急艇渡江湍(一作急漿/渡沙湍)湍長自不亂前¶
浦有佳期船交橈(一作/棹)影合浦深魚出遲荷根時觸餌¶
菱芒乍罥絲蓮度江南手衣渝京兆眉埀竿自有(一作/未)¶
樂誰能為太師¶