　　　　　　　　　　　　　　　張　説¶
叙曰經天地揭日月文之義也掌邦籍出王命位之崇¶
也本乎言行君子之樞機成乎易簡賢人之德業則徐¶
公其人也昔公奮明哲之姿當髙宗之盛天保大定俊¶
乂用彰而光曜天䑓雲飛綸閣文敏以暢機務稽古以¶
析嫌疑禮樂政刑擇三代之令典典謨訓誥有唐虞之¶
遺風較然於庻績者可得而聞也其嘉猷讜言沃心造¶
膝滋液内潤精㣲外宻混成於元象者不可得而聞也¶