衡而齊七政伏惟開元聖文神皇帝陛下至徳廣運文¶
明睿哲道冠生知與神合契備往聖之能事紹昔王之¶
闕典發揮易象以應乗乾之時考正厯書更表履端之¶
始上包二帝下括三王徴晷運之盈虛究推歩之踈宻¶
備稽氣象載纒坎離(一作載/覆纒離)三辰順軌而更明五緯合¶
度而増煥是使天地貞觀神人允諧唐虞舊章於斯重¶
覩臣等幸陪書府得預朝門抃躍之情實萬恒品奉表¶
陳賀以聞¶