臣頑愚尚疑未可况巍巍大聖光宅天下哉今者繫獄¶
囚徒多極法者道路之議或是或非陛下何不悉召見¶
之自詰其罪罪真實者顯示明刑罪有濫者嚴誅獄吏¶
使天下咸服人知政刑以清太平之治用登仁夀之域¶
豈非至徳克明哉昔鄧太后以天降旱親决洛陽囚徒¶
良史書之而以為徳况陛下大聖億萬超於鄧后者乎¶
夫獄吏不可信多弄國權自古敗亡聖王所誡陛下萬¶
代之業千載之名固不可使竹帛書之有虧於此也伏¶