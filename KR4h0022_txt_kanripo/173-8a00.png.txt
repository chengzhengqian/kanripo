　　　九日菊花詠應制　　　　　釋廣宣¶
可訝東籬菊能知節候芳細枝青玉潤繁蘂碎金黄爽¶
氣浮朝露濃姿帶夜霜泛杯傳夀酒應共樂時康¶
　　　奉和聖製九月十八日賜百寮追賞因書所懐¶
　　　　　　　　　　　　　　　權徳輿¶
錫宴朝野洽追歡堯舜情秋堂絲管動水榭烟霞生黄¶
花媚新霽碧樹含餘清同和六律應交泰萬宇平睿藻¶
下中天湛恩闡文明小臣諒何幸(集作/以)亦此彯華英¶