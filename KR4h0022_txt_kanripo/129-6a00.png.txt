王子洛濵之歲蘭成射策之年始含香於建禮仍矯翼¶
於崇賢逰洊雷之講肆齒明離之胄筵既傾蠡而酌海¶
遂測管而窺天方塘水白釣渚池圓侍戎韜於武帳聽¶
雅曲於文絃乃觧懸而通籍遂崇文而㑹武居笠轂(左/傳)¶
(宣四年以/貫笠轂)而掌兵出蘭池而典午論兵於江漢之君拭¶
玉於西河之主于時朝野歡娯池臺鐘鼔里為冠蓋門¶
成鄒魯連茂苑於海陵跨横塘於江浦東門則鞭石成¶
橋南極則鑄銅為柱橘則園植萬株竹則家封千户西¶