音福生人沛然如時雨褒元老諭功臣穆然如景風命¶
相之冊和而莊(集作/壯)命將之誥昭而毅薦賢能其氣似¶
孔文舉論經學其博似劉子駿發十難以摧言利者其¶
辯似管夷吾噫逄時得君奮智謀以取髙位而令名隨¶
之豈不偉哉初蕃既纂修父書咨於先執李習之請文¶
為領袖許而未就一旦習之悄然謂蕃曰翺昔與韓吏¶
部退之為文章盟主同時倫輩栁儀曹宗元劉賔客夣¶
得直韓栁之逝乆矣今翺又被病慮不能自述有孤前¶