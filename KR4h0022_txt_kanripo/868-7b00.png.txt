休息以和視人猶身視邦猶家一年流亡麏至二年土¶
壤咸闢三年公給人足家有餘積䟽逹河渠導塞提(一/作)¶
(堤/)封溝洫化為東川山木流於郡國乃立宗廟乃建(一/作)¶
(搆/)寢殿變丘墟為閭里散災祲為和氣公府若虚戸庭¶
不扄牛馬産畜牧而不覊居守四年遷官罷鎮東人父¶
子孀獨窮老若遊魚之失於淵栖禽之䘮于林於是河¶
南洛陽洎甸内二十二邑長守將校及佐吏耆艾三軍¶
之衆相率琢石頌美表揚仁風詞曰惟皇統極繼業嗣¶