　　　大同殿生玉芝龍池上有慶雲百官共覩聖恩¶
　　　　便賜宴樂因書即事　　　王　維¶
欲笑周文歌宴鎬遥輕漢武樂横汾豈如玉殿生三秀¶
詎有銅池出五雲陌上堯樽傾北斗樓前舜樂動南薫¶
共歡天意同人意萬嵗千秋奉聖君¶
　　　駕出長安　　　　　　　　王昌齡¶
聖德超千古皇風扇九圍天回萬象出駕動六龍飛淑¶
氣來黄道祥雲覆紫㣲太平多扈從文物有光輝¶