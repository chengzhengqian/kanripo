於好古之學君親之教罔敢失墜保傅之言亦惟佩服¶
由是寡悔至於通方庶可膺兹典章列是藩屏䟽爵以¶
冠于侯伯分茅以賜于山川用明至公且叶前訓南平¶
郡王寧可封鄧王同安郡王寛可封灃王延安郡王宥¶
可封遂王彭城郡王察可封深王髙密郡王寰可封洋¶
王文安郡王寮可封綘王第十男審可封建王宜令有¶
司擇日備禮冊命主者施行(元和元年/八月七日)¶
　　　封周王詔(顯慶二/年二月)¶