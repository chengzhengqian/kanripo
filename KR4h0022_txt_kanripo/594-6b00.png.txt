成周士吏居守輿師喜氣歡聲以感以抃臣某誠欣誠¶
荷頓首頓首伏以斗杓建午之初日永星火之際隂陽¶
慶接天地氣交陛下法象乾坤順行時令賀獻本臣子¶
之志寵賚延君上之恩孱微無庸跼踳斯甚佩長命之¶
縷俾夀而臧捧在笥之衣既安且吉然後大敷渥澤盡¶
感鴻私顧已難酬此生何幸無任荷戴踴躍之至謹附¶
中使陳忠玠奉表陳謝以聞臣誠歡誠抃頓首頓首謹¶
言¶