㑹賁然來思南郭之下言尋舊好顧州縣而不為道屈¶
齊得失而戒茲福利實君子之大端也知我者鮮謂予¶
知之朝夕之驩經時不去式歌且賦嘗至于夜分不知¶
天下之秋颯然而至詠采薇以獨徃始班荆而送别南¶
指蜀路江山四蔽苟吾道之可存居鳴水而何陋是為¶
不侵不叛之地得以長處約矣乃知全謀决䇿可以逺¶
馭青溪白雲時復助興二三子豈知樂在其中乎出郊¶
之時論别而已¶