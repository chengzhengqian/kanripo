莫以手中瓊言邀世上名莫以山中迹乆向人間行松¶
柏有霜操風泉無俗聲應憐枯朽質驚此别離情¶
　　　送從弟郢東歸　　　　　　前　人¶
爾去東南夜我無西北夣誰言貧别易貧别愁更重曉¶
色奪明月征人逐羣動秋風楚濤髙旅榜將誰共¶
　　　大梁送栁淳入闗　　　　　前　人¶
青山轉為塵白日無閑人自古推髙車争利西入秦王¶
門與侯門待富不待貧唯賫(集作/空携)一束書獨去將誰親¶