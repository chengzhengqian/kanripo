人之化兮從政之所向草之偃兮隨風之所仰大小覃¶
及道均乎廣敷髙下必加義存乎溥暢將咸被於榮悴¶
匪有阻於遐曠感之化靡自符於順柔動而恱隨豈因¶
乎用壯如雲起於龍召若臣和於君唱豈蕭條衆芳之¶
間翺翔激水之上而已美其抗威有制應物無私播生¶
成於萬族順炎凉於四時彌岡坂以盡仆歴原隰而無¶
遺颼飀其音時自南而自北扶疎其狀隨左之而右之¶
汎蘭叢而影分丹頴轉蕙圃而光摇碧滋有感而施不¶