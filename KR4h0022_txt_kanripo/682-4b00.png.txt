腥聞四國皇情軫慮哀彼黎元推轂投柯申兹弔伐走¶
以不武奉遵朝寄自揚旌河洛結壘伊瀍拯弊除凶屢¶
摧羣醜其餘渠魁危䠞獨保孤城重圍巳合自知淪敗¶
茍延朝夕之命空為衒誘之言其濟惡反善雷同冦逆¶
適所以心同覇楚若非國家膺圖受籙剪暴除凶亦當¶
并吞東夏自稱西伯足下豈不屈膝稽首著在前聞飾¶
智詭詞以分謗亂渝盟背惠職此之由又世充與足下¶
舊稱和好中塗翻覆罕能結誠遣使頻說匈奴(一作/結好)欲¶