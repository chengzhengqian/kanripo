一由僻陋而啓雄圗出封疆以(二本/作而)延大敵財用足而¶
不曰浚我以生干戈動而不曰殘人以逞其底定南方¶
也不以力制而取其心服震(文粹/作懾)諸夏也不敢角其勝¶
負而止候其存亡法加於人也雖徒(文粹/作從)死而無怨徳¶
及於人也雖奕葉而見思此所謂精義入神自誠而眀¶
者矣若其人存其政舉則四海可平五服可傾而陳夀¶
之評未極其能事崔浩之説又詰其成功此皆以變詐¶
之畧論節制之師以進取之方語化成之道不其謬歟¶