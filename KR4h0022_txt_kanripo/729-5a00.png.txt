四方萬國唯廽鶻於唐最親奉職尤謹丞相其選宗室¶
四品一人(李孝/誠)持節徃賜君長告朕之(集作/之朕)意又選學¶
有經術(集作/法)通知時事者一人與之為貳由是殷侯侑¶
自太常博士遷尚書虞部員外郎兼侍御史朱衣象笏¶
承命以行朝之大夫莫不出餞酒半右庶子韓愈執盞¶
言曰殷侯(一作殷/大夫)今人適數百里出門惘惘有别離可¶
憐之色持(集作/襆)被入直三省丁寜顧婢子語刺刺不能¶
休今子使萬里外國獨無幾微出於言面豈不真知輕¶