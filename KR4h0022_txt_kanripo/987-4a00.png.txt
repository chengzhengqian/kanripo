自古有死奚論後先痛君未老美志莫宣邅廽世路奄¶
忽下泉嗚呼哀哉令妻早謝穉子四嵗天䘮斯文而君¶
永逝翩翩丹旐来自遐裔聞君旅櫬既及岳陽寢門一¶
慟貫裂衷膓執紼禮乖出疆路阻故人奠觴莫克親舉¶
馳神假夢冀獲晤語平生密懐願君遣吐遺孤之才與¶
不才敢同已子之相許嗚呼哀哉尚饗¶
　　　祭吏部韓侍郎文　　　　　李　翺¶
嗚呼孔氏云(集作/去)逺楊朱恣行孟軻拒之乃壊于成佛¶