仍握兵於外域可左金吾衞將軍兼北庭都䕶餘如故¶
　　　授呉湊左金吾將軍制　　　常　衮¶
勑將我南軍秩高中尉以禁戎之重任委舅氏之同心¶
具官呉湊塗山介祉章武雅才言而有宗儉而能廣達¶
禮樂政刑之要存忠信孝友之誠報虞歴年府寺失職¶
素以賢戚之望職司太子之家清心奉公庻務悉理擅¶
羙春儲之寀流芳秋實之詠固可以首當褒進大勸官¶
曹俾執金吾用彰貴任可左金吾將軍餘如故¶