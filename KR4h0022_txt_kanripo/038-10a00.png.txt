　　　氷泮曲池賦(以春日風暖/之候爲韻)　　王　起¶
𤣥英變律青陽報春伊曲沼之方燠始氷泮於斯辰北¶
陸初凝惜峩峩而色閉東風忽觧驚片片之光新所以¶
將延軒騎稍媚咸秦散亂瓊岸離披玉津開碧潭之漾¶
漾如白石之磷磷豈必積窮谷而與競塞長河而見倫¶
則知煦嫗有待沍寒無必將辭烈烈之風漸映遲遲之¶
日或竹破而瓦裂或鏡華而玉質帶宿草而猶霑添新¶
泉而更溢小大惟錯方圓不一臨深之戒稍窺履薄之¶