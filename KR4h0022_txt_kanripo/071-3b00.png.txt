鱏魚遊而不没白鶴至而忘歸於是乎餘音未盡新弄¶
縈纒參差容與顧慕流連落横釵於袖下歛垂衫於膝¶
前乍含猜而移柱或斜倚而續絃照瓊環而俯捻度玉¶
爪而徐牽見微嚬之有趣看巧笑之多妍抗長吟之靡¶
曼雜新歌之可憐歌曰年年花色好足侍愛君傍影入¶
著衣鏡裙含辟惡香鴛鴦七十二亂舞未成行故乃宋¶
偉緑珠之好聲文君慎女之清角上掩靣而不前言韜¶
輝而恥學實獨立之麗人乃入神之佳樂¶