入則掌驍衛而主親兵為王心膂出則驅隼旟而駕熊¶
軾分國土田茍非敵號萬人謀通七徳孰副擁旌之選¶
仍當注意之求伏以尚書勇冠山西聲聞隴右九天九¶
地之法夜受於神姝金箱金櫃之書曉傳於靈叟故得¶
㧞劍龍吼彎弧鴈驚使夷落無喧干戈盡偃邉𤇺息熖¶
寒柝沉聲為天子之長城斷匈奴之右臂加以文通三¶
變學洞九流郭璞神毫每通於夣想羅含彩羽素貯於¶
心誠時或月滿青樓風清畫閣謝𤣥暉之理郡不廢謳¶