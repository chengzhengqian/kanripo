字烈考謫官遭罹艱時酷吏深文天下共悲君之岐嶷¶
生知敏識磨礱節行韜晦仁徳鍾罰蠻貊膺填氣塞天¶
之輔護日茂嘉聲參卿發跡語掾馳名宰邑佐都事明¶
理貞為郎起草後範規程出守泗濱明徳惟馨繼疏躡¶
陸修身知止福亮未極壑舟旋徙猗那夫人性合天真¶
心逰志道跡棄喧塵嘉偶君子敬待如賓衣冠之族禮¶
樂之門詞林翰苑金友玉昆垂芳後葉流慶無垠令聞¶
不朽貞石斯存¶