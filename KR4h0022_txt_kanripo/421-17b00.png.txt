存社稷節著艱危中心藏之豈忘酬報頃縁府藏空竭¶
賞給未周(集作/充)乃眷勲臣實用増愧應凖元勑合請賞¶
錢人等委所司節减宫内及百司費用據所支(集作/有)財¶
物速與給付(集作/支給)應在京城及諸道立功將士等先有¶
詔㫖並許甄昇所司勘會淹歷時月委中書門下即與¶
處分諸軍行營并河中朝邑被脅從將士家口在京及¶
諸州府者宜令本道節度觀察使常存賑䘏各令優給¶
應諸軍諸使立仗見在城將士等共賜物七萬疋云云¶