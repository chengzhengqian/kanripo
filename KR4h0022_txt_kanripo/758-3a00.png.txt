穎利此何謂也豈有以哉客曰夫順時而動嘉㑹不可¶
以智求藏器於身知己不可以力致有道足輔天地而¶
不用於人行足應神明而不信於俗僕所以候寛和之¶
色伺清晏之閒願因左右思待擯介或没齒不遇豈直¶
斯湏之頃與主人曰僕方運思量深㳺精絶逺巨蚌潛¶
於溟海剖而探其珠靈龜巢於嘉林灼而訪其兆而况¶
同聲相應同氣相求者乎蟋蟀候秋而吟蜉蝣乗隂而¶
出豈借援於左右求容於儐介哉而足下牽流議於俗¶