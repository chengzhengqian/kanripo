白雲有形無(一作/難)繫縛黄金被鑠玉亦瑕一片飄然汙¶
不着或逢天上或人間人自營營雲自閒忽爾飛來暫¶
為侶忽然飛去莫能攀逸民對雲效高致禅子逢雲増¶
道意白雲遇物無偏頗自是人心見同異閶闔天門宜¶
曙看華(一作/為)纓作盖擁千官從龍合沓臨清署就日逶¶
迤繞露寒誰憐西山雲亭亭處幽絶座右長看非我覊¶
手中欲攬待君說貞白先生那得知觧向山中自怡悅¶
　　　霹靂引　　　　　　　　　辛德源¶