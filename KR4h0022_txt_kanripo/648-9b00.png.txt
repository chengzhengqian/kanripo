暫被脅從狂冦既平再䝉恩蕩嚴礪違詔命苟利資財¶
擅破八十餘家曽無一字聞奏豈惟剥下實謂欺天其¶
庒宅等至今見被使司收管臣訪聞本主並在側近控¶
告無路漸至流亡伏乞聖慈勒本道長吏及諸州刺史¶
招葺(集作/緝)疲人一切却還産業庶使孤窮有託編户再¶
安其本判官及所管刺史仍乞加貶責以懲(集作/絶)奸欺¶
嚴礪又于管内諸州元和二年兩稅錢外加配百姓草¶
共四十一萬四千八百六十七束每束重一十一斤¶