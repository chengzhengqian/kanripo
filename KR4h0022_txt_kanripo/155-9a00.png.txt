比日思光景今朝喜暫逢雨住便生熱雲晴即作風水¶
白澄還淺花紅燥更濃已歡無石燕彌欲棄土龍¶
　　　雨晴　　　　　　　　　　王　胄¶
初晴物候凉反景照山庄殘虹低飲澗新溜上侵塘風¶
度蟬聲逺雲開鴈(初學記/作鳥)路長¶
　　　初晴落景　　　　　　　　唐太宗¶
晩霞聊自怡初晴彌可喜日光百花色風動千株翠池¶
魚躍不同園鳥聲還異寄言博通者知余物外志¶