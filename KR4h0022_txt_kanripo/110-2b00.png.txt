象乃忘言而立喻若筌在魚若蹄在兔苟或藪澤之内¶
以時而肅設溪澗之間應節而周布乃凌岑壑忘蹄與¶
筌興言薄狩命駕忘旋魚潑潑以隨波樂只兔爰爰而¶
得性怡然好之者徒發歎於終日觀之者空起羨於臨¶
川斯無虞於即鹿寧有望於烹鮮於戲道有興廢時有¶
通塞羡魚如之何匪筌不得逐兔如之何匪蹄不克猶¶
蹄在兔兔既獲而蹄可以亡猶筌在魚魚既烹而筌可¶
以息亦何異遊道藩者揮郢匠之斤遇道樞者削公輸¶