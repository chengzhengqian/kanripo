謹連進上輕瀆宸嚴(集作/扆)不任惶越謹錄奏聞¶
　　　進詩狀　　　　　　　　　元　稹¶
臣某雜詩十巻右臣面奉聖㫖令臣寫錄一雜詩進来¶
者伏惟皇帝陛下學深江海文動星辰乙夜觀書秋風¶
賦詠微臣入院之始學士等盛傳陛下親批賀雨一章¶
體備鸞凰思深(集作/含)珠玉臣雖不得目覩宸翰臣實竊¶
得心念聖言既仰燭龍之光難逞聚螢之照欲為陳獻¶
益自慚惶况臣九嵗學詩少經貧賤十年謫宦備極恓¶