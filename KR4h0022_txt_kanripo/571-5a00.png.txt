遷曾無足比既超倫而邁等實負愧而承羞臣亦何人¶
敢叨非㨿况樞秘之重絲綸是職言叅𤣥化步入紫微¶
臣蒲栁既秋桑榆漸迫耄期云及衰疾徂侵以日昳之¶
歌當夜行之罪招愆獲謗非為身謀敗駕傾餗將貽國¶
負蓋力周於用則輕重咸宜任(一作/用)過其常知鉅細同¶
躓伏願察臣知止之分矜臣自量之情(闕/)　　　廻三¶
舎之光油然作雲垂九霄之澤曲收過謬改命才賢則¶
維鵜之譏不起於輿誦振鷺之詠復聞於朝序無任悚¶