器者所以發聲聲之邪正不繫於器之今古也曲者所¶
以名樂樂之哀樂不繫於曲之今古也何以考之若君¶
政驕而荒人心動而恐(集作動/而怨)則雖舍今器用古器而¶
哀淫之音不散矣若君政善而美人心平而和則雖奏¶
今曲廢古曲而安樂之音不流矣是故和平之代雖聞¶
桑間濮上之音人情不淫也不傷也亂亡之代雖聞咸¶
濩韶武之音人情不和也不樂也故臣以為銷鄭衞之¶
聲復正始之音者在乎善其政和其情不在改其器易¶