細泉深處落夜乆漸聞聲獨起出門聽欲尋當澗行還¶
疑隔林逺復畏有風生月下堪留此無人亦到明¶
　　　僧院引泉　　　　　　　　姚　合¶
泉眼髙千丈(集作/尺)山僧取得歸架空横竹引鑿石透渠¶
飛洗藥溪流濁澆花雨力㣲朝昏長逺㸔䕶惜似持衣¶
　　　方山寺松下泉　　　　　　章孝標¶
石脉綻寒光松花噴曉霜注瓶雲母滑漱齒茯苓香野¶
客偷煎茗山僧惜净牀三禪不要問孤月在中央¶