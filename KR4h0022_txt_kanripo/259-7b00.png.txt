　　　贈賈島　　　　　　　　　前　人¶
籬落荒凉僮僕饑樂逰原上住多時蹇驢放飽騎將去¶
(集作/出)秋巻裝成寄與誰拄杖傍田尋野菜封書乞米趂¶
朝炊姓名未上登科記身屈唯應内史知¶
　　　贈商州王使君　　　　　　前　人¶
銜命南来㑹郡堂却思朝裏接班行才雄猶是山城守¶
道薄初為水部郎選勝相留開客舘尋幽更引到僧房¶
明朝從此辭君去獨出商闗路漸長¶