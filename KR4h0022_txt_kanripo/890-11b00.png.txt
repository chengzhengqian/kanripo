惠訓封圻按部師律恢皇威以勉嘉師敷渥澤以潤蒸¶
人禮讓興行廪積斯實修整人紀綂和天常夷難戴君¶
每為已任朝廷褒是休烈爰咨弼諧以本官就拜同中¶
書門下平章事公既參廟謀又綂兵柄方将刳禍胎之¶
未兆措理本於永貞張三光之明調六氣之府致君堯¶
舜身作䕫益豈獨鎻結燕趙連衡齊魯嘉言有聞而遽¶
嬰寝疾以貞元十有二年四月十日薨於戎府享年六¶
十有三天子震悼不臨朝者三日列辟相吊邦人大慘¶