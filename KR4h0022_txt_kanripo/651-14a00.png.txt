伏以相公承家業峻開國勲髙術妙六竒圗精八陣生¶
民皎日聖主迅雷才成破趙之功旋告下齊之㨗故得¶
威宣破竹力號㧞山弛張七徳之中舒巻五車之内東¶
周士庶咸遊沸鼎之中西蜀蒸民悉在春臺之上蓋由¶
人事豈屬天時昔漢得韓信而興楚失陳平遂滅今者¶
江騰海沸山動岳摇荆門告累卵之危淮楚陳剖胎之¶
難赤眉巻地黄巾滔天公侯無匡合之才藩鎮乏縱擒¶
之術若不預咨賢哲早託英雄則何異魚逰宋池鷰巢¶