使勵志求鑒探幽就觀何必挹瓊漿於丹竈思夕露於¶
金盤曷若色映朝户光陵曉座氷生池上豈羡玉壺之¶
明日下池中全遇隙駒之過聊賦之以體物庶同白雪¶
之難和¶
　　　氷池照寒月賦(以寒净光㓗/瑩心目爲韻)　林　藻¶
瑶池洞澈兮堅氷始攅𤣥天皎皛兮皓月初團氷含虚¶
以凄冷月委照而光寒既合體以凝質故清輝而可觀¶
爾其氣肅而勁色虚而净俯視則湛若玉壺仰觀則爛¶