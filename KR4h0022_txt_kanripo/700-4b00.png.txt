君子起儀鳯之後景龍以(集作/之)前凡若干巻列之如目¶
　　　贈禮部尚書孝公崔沔集序　李　華¶
文章本乎作者而哀樂繋乎時本乎作者六經之志也¶
繋乎時者樂文武而哀幽厲也立身揚名有國有家化¶
人成俗安危存亡於是乎觀之宣于志者曰言飾而成¶
之曰文有德之文信無德之文詐臯陶之歌史克之頌¶
信也子朝之告宰嚭之詞詐也而士君子耻之夫子之¶
文章偃商傳焉偃商歿而孔伋孟軻作蓋六經之遺也¶