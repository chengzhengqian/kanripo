徳至於天則日抱戴在上曰戴在傍曰抱又云黄氣抱¶
日輔臣納忠漢書曰宣重光李竒云太平之代日抱重¶
光伏惟陛下受天寶命冲用情深豐食之要鑒寢憂勞¶
雪爲五糓之精麥爲六田之首由是天降瑞雪其意若¶
曰太平其有年乎雲者運氣立名布恩成義陛下仁霈¶
草木惠及蟲魚揚宗祖之烈光垂天地之正色由是天¶
降雲瑞其意如(一作/若)曰天子其大孝乎日者衆陽之宗¶
人君之表由是天降日瑞其意若曰天下其大明乎魏¶