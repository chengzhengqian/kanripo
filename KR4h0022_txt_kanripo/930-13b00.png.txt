考諱孝景佩服仁義不交世禄積徳之慶鍾美於公公¶
凝靈純粹秉志剛實耿介不羣風標自逺清襟朗察萬¶
象無所隠其情見性圓明衆辨不得礙其正以言則窮¶
其奥得聖人之心以行則用其中合君子之度年及弱¶
冠選侍彤闈貞松之姿既呈於徑寸層臺之峻亦資於¶
覆簣守内府局同正丞以陜府元從授承務郎敬恭朝¶
夕恪守官次忠信以奉上之道禮義以周身之方莊而¶
能和敏而有勇故可以恭武可以佐文方圓適器無入¶