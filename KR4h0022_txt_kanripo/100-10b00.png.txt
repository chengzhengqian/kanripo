夫何一枰之内兮而取之多端六藝之外兮其為功乎¶
實難張四維則地理攸載背兩目則天文可觀不可飾¶
於丹漆寧假貴於琅玕物以羣分故𤣥黄而不雜鬬必¶
遇敵惟蚌鷸其何懽彼千變之奚凖任雙頭之所安遂¶
使象牙在手駿骨登盤為無竅之湏鑿故非龜而見鑚¶
且其廣凡幾分數不過六參差宛轉循環反覆不能者¶
敗而成患故能者養之取福則掎角相持首尾俱蹙形¶
同楚漢氣陵賁育收七縱之竒功在一擲於餘掬或撫¶