為銅只待鎔臘後春前更何事便看經度奏東封¶
　　　淮南送工部盧員外赴闕　　前　人¶
始從豸角曳長裾又吐鷄香奏玉除隋邸舊僚推謝掾¶
漢庭髙議得相如貴分赤筆升蘭署榮著緋衣從板輿¶
遥想到時秋欲盡禁城凉冷露槐踈¶
　　　淮南送司勲李郎中赴闕　　前　人¶
中朝品秩重文章雙筆依前賜望郎五夜星辰歸帝座¶
半年樽爼奉梁王南都水煖蓮分影北極天寒鴈着行¶