興靈命再造黎元域中懐三聖之恩天下識吾君之子¶
關西帝宅渭北神臯思切園塋未謁長陵之樹貴為天¶
子不歴咸陽之宫宜應萬乘廵遊展鎬池之新慶三秦¶
故老覩漢家之舊儀率土顒顒孰不欣躍但以先後神¶
寢夏首方成太子仙墳秋中未畢王主陪奉更促工徒¶
雖力以子來而頗妨農事倘千官扈輦同費太倉之粟¶
萬國來庭共索長安之米將何給用以濟公私且東都¶
有河朔之饒食江淮之利九年之儲已積四方之賦攸¶