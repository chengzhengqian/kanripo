　　　河南府論被謗表　　　　　前　人¶
臣某言臣聞修身止謗君子之道尚口自理小人常情¶
臣雖駑劣不才竊服師父之訓縱有謗讟未嘗辯明久¶
必自孚庶無所愧况釋謗於已則必過於人棄讓違謙¶
何醜之甚然命之所切不縁臣身伏以受陛下命官之¶
初直自聖心所擇遽致遺闕上累皇明此臣不得不辯¶
一也聞謗臣之詞以驚聽為務或云父子相食或云盗¶
賊公行山谷之間已有結聚或云坊市之内亦至流亡¶