　　　授豆盧欽望秋官尚書制　　李　嶠¶
鸞䑓天作機衡實惟北斗朕之喉舌其在南宫揆徳而¶
居非才莫可新除司府卿上柱國苪國公豆盧欽望踐¶
仁履義抱質含文出蒞藩臬具聞威恵入為朝諌(一作/棟)¶
多所𢎞益立身必由於清謹處職無廢於忠勤外府國¶
泉雖藉幹用中䑓天憲更資明允宜膺尚徳之舉令踐¶
詰姦之位可銀青光禄大夫守秋官尚書勲封如故主¶
者施行¶