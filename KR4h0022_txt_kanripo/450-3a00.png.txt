爾其忠正恭肅文以禮樂日濟其羙振揚家聲一時之¶
人謂之才子亟登清貫益著令聞洎出刺陜部移鎮蒲¶
坂政不苛細甚得人心寮吏將卒皆樂為用清簡之化¶
聞於京師由是鄭風緇衣之好漢廷𤣥成之羙朝望時¶
議翕然與之人謀既同朕志亦定乃用登爾以(集作/于)左¶
輔授爾以大政尚克欽乃嘉命業乃代官竭其股肱服¶
我前訓嗚呼三代為相邦家之光爾其敬(集作/念)哉無替¶
乃前人之徽烈¶