臣某言臣聞逹士格言以生為逆旅古者垂訓謂死為¶
歸人茍得其終何怛於化臣永惟際㑹獲偶昇平鐘鼎¶
之勲莫彰風露之姿先盡雖無非大數亦有負清朝今¶
則舉纊陳詞對棺忍死白日無分𤣥夜何長淚兼血垂¶
目與魂(集作/雲)斷臣某中謝臣早縁儒學得厠人曹克紹¶
家聲不虧士行詞賦貢名於宗伯書檄應聘於諸侯東¶
泛西浮南登北走時惟倚馬人或薦雄西掖承榮得以¶
言之無罪曲臺備位粗明物有其官允謂才難便叨郎¶