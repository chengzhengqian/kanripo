洽五靈既而緝總章之舊文捃辟雍之故事非煙翼軼¶
移玉輦於梁隂若月承(集作/乘)輪祕金繩於岱巘臣等質¶
均芻狗隂謝桑榆幸屬堯鏡多暉昭餘光於連石軒圖¶
廣運(集作/耀)追盛禮於摐金然而鄒魯舊邦臨淄遺俗俱¶
穆二周之化咸稱一變之風境接青疇俯瞰獲麟之野¶
山開翠屺斜連辨馬之峯豈可使稷下遺甿頓隔陪封¶
之禮淹中故老獨奏(集作/奉)告成之儀是用就日披丹御¶
璧輪之三舍望雲抒素呌天門(集作/閽)於九重儻允微誠¶