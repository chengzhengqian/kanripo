冀達愚衷俯停新命不謂聖慈褒飾宸鑒未回伏讀墨¶
詔載深兢惕臣某中謝臣嘗覽載籍備知古今用人之¶
道其流不一遇艱難之際或有棄瑕偶文明之時固當¶
慎擇如臣頃陷兇逆大節已虧雖昔曾獻欵而罪難自¶
贖今中朝無事八表會同有符帝舜之理日漸時雍之¶
化已明四目特序九流豈臣汚染之餘合受清通之寄¶
縱使陛下憐臣宿志察臣脅從無那取捨羣才易招毁¶
黷亦安可家至户說令盡知愚臣疇昔之血誠哉何則¶