相得者也頃以兵戎屢動荒沴荐臻户口流亡財征減¶
耗則宜量其官而省之併其禄而厚之故官省則事簡¶
事簡則人安禄厚則吏清吏清則俗阜而天下所由理¶
也然則知清其吏而不知厚其禄則飾詐而不廉矣知¶
厚其禄而不知省其官則財費而不足矣知省其官而¶
不能選其能則事壅而不理矣此三者迭為表裏相須¶
而成者也伏惟陛下詳而行之臣又見兵興以来諸道¶
使府或因權宜而置職一置而不停或因蹔勞而加俸¶