既勤於躋俗大庭㣲闕於怡神是以自北陸送寒蹔停¶
禹㑹及東郊迎氣爰復堯咨四海方来百辟咸在六幽¶
雷動萬夀山呼惟臣獨以一麾載離雙闕犬馬之㣲誠¶
空切鴛鴻之舊列難階提郡印而通霄九驚對使符而¶
一食三起今幸以俗臻富庶年比順成伏惟稍簡萬幾¶
以迎百福託燮調於彼相責綏撫於列藩承九廟之降¶
祥副兆人之允望臣某不勝慺慺慊慊之至謹差某奉¶
表陳賀以聞¶