侍扈廵巴蜀朝覲朔方﨑嶇三年恒伏輿下(一作/軫)而才¶
微智淺内不能申竒謀異畫外不能預武毅崇(一作/戎)勲¶
掌翰承榮日以為愧屬陛下神武勘難再構乾坤動植¶
生靈濟於塗炭臣以庸劣績用無聞生覩中興以為殊¶
幸官登列守彌覺叨榮汝墳(一作/濆)之人久罹殘賊閭閻¶
凋弊萑蒲未静闡陛下慈䘏之㫖承陛下雷霆之威緝¶
理疲人畏懷亡命均其(一作/爾)賦役免其農桑庶慿睿謀¶
迄可底定敢勵鉛刀之割終於(一作/成)犬馬之戀不任慺慺之¶