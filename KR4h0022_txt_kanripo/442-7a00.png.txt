變蝸后蛟影之隨漢髙未足以匹此奇徴方斯偉應自¶
非冥符幽賛睿感潜通何以承波若之護持享髙明之¶
福助昔者仗牛之主是曰犧皇名鳥之君仍題鳳紀法¶
身用馬鳴成道上士以龍徳為仙敢托元符爰咨故實¶
謹上尊號曰應天神龍皇帝鴻猷載肇昌厯惟新庶以¶
仰順乾心俯從人欲天長地久更隆四大之尊名玉振¶
金聲恒為百王之稱首盛矣美矣皇哉唐哉臣某等誠¶
歡誠喜頓首頓首死罪死罪再拜以聞¶