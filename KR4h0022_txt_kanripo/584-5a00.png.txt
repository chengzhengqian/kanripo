長史拜(集作/受)命荒服浮舟遄泝以今月十七日到州上¶
訖山列楚望水横南紀徳非羊祜迹謝朱均何以鎮静¶
流亡攘除猛虣臣某中謝臣宿濫宸睠累塵榮奬福過¶
生災至剛多缺及一辭庭闕已涉五年不有自白之書¶
竟無因人之請天光獨照雲霧頓披窮鱗更躍鎩翮仍¶
翥揣分瞻恩何階及此媿乏才能(集作/用)不足宣暢皇風¶
敢竭心力少冀上酬𤣥造無任欣抃兢惕之至謹附送¶
丁匠資使所部文林郎守公安縣主簿封希魯奉表陳¶