揚名偏工篆𨽻獨擅嘉聲爰參選部乃任平城金科是¶
執玉律逾明尤便弓劒本慕忠貞皇上龍潜居汾之汭¶
兵權攸揔諸侯是制郭六匈渠稱兵齊衛元楨受律奮¶
威投袂躍馬星奔抽戈電逝斬將搴旗罕當鋒鋭忽中¶
飛鏑在陣而斃嗚呼哀哉人亡勇敵衆疾英竒况逄亂¶
世功無所施在位非重居名極卑不登廟食虚死何為¶
凡百君子各慎爾儀獨埋𤣥壤誰其賞知空令親友遥¶
哭路岐無復蒲簡惟餘墨池露團宿草風響松枝山花¶