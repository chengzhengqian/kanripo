得池塘之句莫不𡨕搜刻骨黙想勞神未嫌彭澤之車¶
不嘆莱蕪之甑其或嚴霜墜葉孤月離雲片席飄然方¶
思獨往空亭悄爾不廢閑吟强將麋鹿之情欲學鴛鴦¶
之性遂使幽蘭九畹傷謡詠之情多丹桂一枝竟攀援¶
之路斷豈真牛衣有淚蝸舍無煙此生而分作窮人他¶
日而惟稱餓𨽻頃者萍蓬旅寄江海覊逰逹姓字於李¶
膺獻篇章於沈約特䝉俯開嚴重不陋幽遐至於逺泛¶
仙舟髙張妓席識桓温之酒味見羊祜之襟情既而哲¶