隴坂長無極蒼山望不窮石徑縈疑斷回流映似空花¶
開緑野霧鶯轉紫巖風春芳勿遽盡留賞故人同¶
　　　至陳倉曉晴望京邑　　　　前　人¶
拂曙驅飛傳初晴帶曉凉霧斂長安樹雲歸仙帝鄉澗¶
流漂素沫巖景藹朱光今朝好風色延瞰極天莊¶
　　　晩渡浮沲敬贈魏大　　　　前　人¶
津谷朝行逺氷川夕望曛霞明深淺浪風捲去來雲澄¶
波泛月影激浪聚沙文誰忍仙舟上携手獨思君¶