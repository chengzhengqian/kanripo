氣立朝本於威儀威儀整則朝無惰容志氣强則事無¶
遺理今臣足疾近安敢高行止年又衰殆豈任機務况¶
自宣恩復命僅歴七旬扶疾趨朝惟經再月竊惟非據¶
何心自安聖慈雖欲優容公議實難逃責且頃冐榮奬¶
屬當艱虞在中無獻納之能奉使乖撫綏之術涓埃莫¶
効僭忝實多上孤恩私内苦疲薾將何以奉中興寜濟¶
之道致太階平一之符夙夜愧怖精爽飄越伏惟皇帝¶
陛下高覆厚載慈惠生成矜臣朽憊賜臣首領豈惟微¶