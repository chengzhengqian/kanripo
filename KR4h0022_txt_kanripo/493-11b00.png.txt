訴士人無所歸化百姓無所歸命官亂人貧盜賊並起¶
土崩之勢憂在旦夕即不幸因之以師旅(舊唐書/作疾癘)繼之¶
以㐫荒臣以謂陳勝吳廣不獨生於秦赤眉黄巾不獨¶
生於漢臣所以為陛下發憤扼腕腐心泣血耳如此則¶
百姓有塗炭之苦陛下何由而知之乎陛下有子恵之¶
心百姓安得而信之乎致使陛下行有所未孚心有所¶
未逹者固其然也臣聞昔漢元帝即位之初更制七十¶
餘事其心甚誠其稱甚美然紀綱日紊國祚日衰奸兇¶