銜餞酌緝衮事征衣勿謂公孫老行聞奏凱歸¶
　　　同前　　　　　　　　　　蘇　頲¶
北風吹早鴈日夕渡河飛氣冷膠應折霜明草正腓老¶
臣帷幄筭元宰廟堂機飲酒回先蹕(前巻作/仙蹕)臨戎觧御¶
衣軍装乗曉發師律候春歸方佇勲庸盛天詞降紫㣲¶
　　　同前　　　　　　　　　　鄭　愔¶
御蹕下都門軍麾出塞垣長楊誇武騎細栁接戎軒睿¶
曲風雲動邉威鼓吹喧坐帷將閫外俱是報明恩¶