廬迨于中葉僣奢違道木衣緹緗土被文藻列蟠螭於¶
欄檻拖長虹於欀橑謂桂柱之不堅施柱礎以侔其夀¶
考相萬祀而一人偕天地而相保其始也徵士尚方聚¶
徒嵓畔經迴溪之紆欝梯嵳峩於天半披林離之脩蘿¶
刮莓苔之爛漫曜雲霞之彩駮嘉錦章之輝焕圖嵌空¶
設妙筭或攻或鑿呌嘯相賛磓山成雷擊石火散初髣¶
髴而縷析忽砰&KR1503;以氷泮五丁力殫九牛流汗自彼幽¶
藪登庸華觀乃命王爾操繩公輸削墨規上成範方下¶