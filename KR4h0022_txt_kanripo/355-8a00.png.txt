　　　命曰¶
命曰昊天不傭兮降此鞠㐫昊天不惠兮降此大戾不¶
先不後兮為瘥為瘵痛之撫兮孰知其厲木之柔兮緍¶
之絲之人之温兮黼之藻之自天佑之兮無不利一者¶
之來兮云何二野有鹿兮其角兟兟林有烏兮其羽習¶
習余獨何為兮悲攅欒兮憂戢孴南山巃嵸兮樹輪囷¶
北津清泚兮石磷磷天之生我兮胡寧不辰少克已而¶
復禮無終食兮違仁既好之以正直兮諒無負於神明¶