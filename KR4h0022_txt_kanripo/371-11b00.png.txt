曰易于督賦如何曰止請貸(集作/常)期不欲堅(集作/𦂳)繩百¶
姓使賤出粟帛督役如何曰度支費不足遂出俸錢冀¶
優貧民饋給往來權勢如何曰傳符外一無所與擒盗¶
如何曰無盗樵曰予居長安中(文粹有/十年字)嵗聞給事中校¶
考則曰某人為某縣得上下考某人由上下考得某官¶
問其政則曰某人能督賦先期而畢某人能督役省度¶
支費某人當道能得往來逹官為好言某人能擒若干¶
盗縣令得上下考者如此邑民不對笑去樵以為當世¶