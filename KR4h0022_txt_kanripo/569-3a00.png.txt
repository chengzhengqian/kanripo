光發濃紫於聖容散純黄於佛體未加瑩飾已成相好¶
殊祥異應昔所未聞伏以聖人爲心𤣥妙莫測至誠所¶
感靈變無方陛下子育群生𢎞脩正教冩真容於法界¶
傳寳相於恒沙洎崇建以来禎祥(一作/符)畢集自有神通¶
之助豈資人妙之功超絶瑞於千古表昌期於萬邦凡¶
曰士庶不勝慶幸况於臣等倍切常情無任抃悦之至¶
謹奉表陳賀以聞¶
　　　爲宰相賀宫人夣𤣥元皇帝應見表(𤣥宗/)¶