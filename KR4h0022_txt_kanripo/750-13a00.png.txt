聖朝重耳區區豈足云也有娀𤣥鳥商以興焉姜嫄巨¶
跡周以興焉邑姜夢帝隋以興焉古今三代靈命如一¶
本支種徳奕葉丕基佐髙帝而滅楚立宣皇以定漢東¶
京太尉闗西夫子生感遺鱣之集殁降巨鳥之竒累仁¶
積善天申休命太祖挺生庇民匡主立殊勲於魏室建¶
茂績(一作/盛業)於周朝啓翼軫之國肇炎精之紀爰受厥命¶
陟配彼天皇帝載誕之始(一作/初)赤(一作/神)光滿室流於户¶
外上屬蒼旻其後三日紫氣充庭四鄰望之如欝樓觀¶