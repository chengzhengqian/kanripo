忠孝恭儉義方之謂國家於東宫略同魏府即日所覩¶
未有殊别語其將來不可不慮若多其室宇唯欲崇髙¶
賜以金貝使其盈積家人多於餘國良馬超於列藩王¶
成童之年已得如此長世以後嗜慾方生嵗増則欣喜¶
㣲減則失意財多則溢罕有克全寵禄過驕安能自制¶
昔漢竇太后及景帝遂驕恣梁孝王封四十餘城苑方¶
三百里大治宫室複道彌望財巨萬計入警出蹕小不¶
得意發病而死宣帝亦驕恣淮陽憲王幾至放敗輔以¶