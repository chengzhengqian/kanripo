江公翊賛廟謀鹽梅鼎實講德論道求賢審官以職量¶
通明與聞其議故能致君堯舜克濟忠貞公之佐也及¶
元昆出牧荆鎮公亦隨貶外䑓遂歴安康淮安彭城睢¶
陽四郡守所蒞之邦必聞其政作人父母為國循良於¶
是瑞鵲成巢嘉禾合穎祥烏素翟而狎至焉考績議能¶
詔書褒異遂遷襄陽郡太守兼山南東道採訪處置使¶
以聮率之權授以澄清之任化行江漢惠及黎民進封¶
南康縣開國男賞有功也属南夷不襲西蜀騷動掎角¶