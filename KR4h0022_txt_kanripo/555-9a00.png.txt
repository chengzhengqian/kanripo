臣頲等言伏以升中禮旋降禪云(一作/於非)始五玉既輯萬¶
方胥頼臣等中賀臣聞封太山禪梁甫天下之壯觀王¶
者之丕業伏惟開元神武皇帝陛下以天覆之大地容¶
之厚車書不及而来王日月所臨而奉朔周年七百未¶
可語於期運漢里三萬曽何校於提封大和浹區㝢榮¶
貺彌川陸将辭上帝之休靡抗鴻儒之議式考南至之¶
度爰備東廵之禮列戎夷之君長聚華夏之玉帛恵化¶
潜扇納人歡以錫符淳風外流奉天符以行事遂登日¶