流照松風髣髴而扇和時也靄靄溶溶疑掩氷紈之被¶
蒼蒼羃羃如揮舞袖之羅功洽於人則擘太華扳長河¶
俾安流而不極遹徂東而自北千古獲其永賴兆庶階¶
於夀域同彼補天之功陋其㧞山之力然而山匪我開¶
功匪我裁班形今古任質徘徊人之睹也因似而生意¶
靈之契也曷究其従来風物已凄我来自西駭髙掌之¶
隠嶙思元化之端倪願税駕以攀覧庶登路而見携¶
　　　晨光麗仙掌賦(以有如攀青天/捧白日為韻)潘存實¶