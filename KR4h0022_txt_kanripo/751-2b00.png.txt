而有(疑作/宥)之髙祖之封雍齒也降張繡而不怨光武之¶
全朱鮪也感臧覇之言以成其氣重闗侯之義抑而不¶
追王霸之術也然後法令嚴峻賞罰必行惟材是求惟¶
力是視縱夷齊滿路顔閔並居未暇存也救弊即可仁¶
則未知且以術臨人力無餘地用智濟物迹若容身欲¶
使蕩蕩𤣥波涯而不竭飂飂薰風周徧草木𤣥雲蔭而¶
方雨黄葉衰而木落不可得也荀文若首預經綸提挈¶
草昧清神昭乎物表妙識出乎機先造我魏邦繄其是¶