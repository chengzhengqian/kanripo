　　　為田神玉謝賜錢供兄葬事表　韓　翊¶
臣神玉言伏奉手詔兼奉勅牒賜錢五千貫文給臣亡¶
兄神功葬事用拜手感恩闔門悲戴臣某中謝臣兄始¶
終効節存殁御恩智悼在堂已加朝禮滕公居室又荷¶
天慈錫其九府之錢寵以重泉之路多踰千萬榮冠一¶
時去病飾終空陳𤣥甲孔光送徃薄賜黄金在臣私門¶
寵極前古但盡哀號之禮寧憂窀穸之儀臣無任感戴¶
悲躍之至¶