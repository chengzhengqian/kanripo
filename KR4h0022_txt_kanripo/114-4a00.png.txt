　　　凌煙閣圖功臣賦　　　　　崔　損¶
粤若聖唐之馭極也寰㝢克清鴻業再創纉功臣之烈¶
紀重閣之上圖照日而増明閣凌煙而益壯勲庸是表¶
威儀可望昭昭兮藻繪之容灼灼兮丹青之狀遠而視¶
疑列仙之臺逼而察識公侯之相縹緲兮映空色而遥¶
徹咫尺兮近天顔而内向稽其義知聖君之膺時覩其¶
象知忠臣以應期叶雲龍之潛㑹合魚水之相資覽炎¶
漢之前規寧或比矣徴(疑/)大魏之往制何可尚之懿夫¶