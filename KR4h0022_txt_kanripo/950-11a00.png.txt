遘疾捐館夫人武城縣君清河崔氏生一女未齓公母¶
弟曰丹有季方之賢茹哀問卜以某年月日奉輤車歸¶
葬于洛陽某鄉原禮也嗚呼當漢道之盛賈誼董生桓¶
譚馮衍皆以髙才鉅名或位淪下國或廢落田里夫豈¶
不遭眀時不識眀主哉盖運有通躓事有離合不可以¶
一經(集無/此字)理言也惟公有孝友仁謙(集作/謀)之徳文學政¶
事之美卓立不羈之才竟委遲半塗僻典荒服且乏鄧¶
攸之嗣而終管輅之年時歟命歟可為慟哭者已始公¶