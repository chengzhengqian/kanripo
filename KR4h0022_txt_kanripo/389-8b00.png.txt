　　度支郎中¶
　　　授裴倩度支郎中制　　　　常　衮¶
勅朝議大夫前守饒州刺史嗣正平縣開國男賜紫金¶
魚袋裴倩逹識含精長材致逺秉彛尚晦金璞自明當¶
劇居難干將獨割周歴䑓閣綢繆藩鎮休聲異政亦克¶
有終底慎財賦之殷校計軍國(一作/需)之用得專其任爰¶
舉舊章佇爾發揮以之贍濟可尚書度支郎中㪚官封¶
賜如故¶