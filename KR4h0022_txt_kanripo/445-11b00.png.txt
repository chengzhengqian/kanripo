門下我國家奄宅中區光啓祖業析珪胙土唯親與賢¶
故本根茂而枝葉榮王室尊而藩屏壮肆予𦕈末叨獲¶
纂承頼至道之𤣥慈鍾列聖之餘慶顧茲𦙍嗣實謂蕃¶
昌爰稽典謨用建邦土第三男祤星辰毓粹岳瀆降靈¶
早彰岐嶷之姿克禀徇齊之度第五男禊龜龍應瑞鵰¶
鶚凌空温恭自得於天和頴悟實由於神賦第六男禋¶
璆琳挺秀鸑鷟呈祥爰當好弄之年雅號夙成之器第¶
七男禕珠璣耀彩菌簵含貞風神潜茂於端荘質性已¶