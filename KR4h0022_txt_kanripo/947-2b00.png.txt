之見劉廙不覺歛容漢主之觀田鳯遂令題柱比之今¶
日曽何足云驃騎廬江(周書/作陵)王帝子出藩懸衡髙選以¶
君華望召為主簿張坦直諫既稱荀令之香鄒湛知言¶
彌見羊公之徳諮議府君於都薨背君奔赴六日即届¶
京師形骸毁瘁不復可識靈柩泝江中川薄晩亂流乗¶
選廻風反㠶舟中之人相視失色抱棺號慟誓不求生¶
俄爾之間風波即静咸以君精誠所致成都孝子自赴¶
江流桂陽先賢身彰野火並存靈柩咸可傷嗟太夫人¶