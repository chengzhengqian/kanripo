帝顓頊之孺宗柱史青牛之葉胄羊車映玉煥昇氣於¶
淮(疑作/脽)川鵲印欝靈符於寳軸驥從東道方申逐日之¶
功鵬舉北溟皆戢摩霄之翼鄉望某等並地鄰鄒魯境¶
接燕齊俗冨詩書家豐禮樂海隅鷗狎猶存射雉之規¶
河朔鷹揚仍帯爽鳩之氣雋不疑之故里氣調魁梧石¶
仲容之舊墟英靈俊傑徳由名顕功以頌宜非筆無以¶
申其功非言無以叙其徳旁求翠琰逺播鴻徽刻龍首¶
于銀鈎鑿龜文於玉版蓬萊之水三尺孤標碣舘之前¶