　　　為人謝賜天徳防秋將士綿(一作馳/下同)絹狀¶
　　　　　　　　　　　　　　　前　人¶
右臣今月七日中使朱孝誠至伏奉詔書兼宣恩㫖賜¶
前件綿絹等臣伏以武夫之用職在防虞壯士之心樂¶
從征役陛下仁慈廣被渥澤旁流諭以功名賜之綿帛¶
荷殊私而東拜悉有兼衣賈餘勇而西行若無逺道同¶
將日力共振天聲臣猥守藩隅叨居將帥欣榮感戴實¶
百恒情¶