義興市不倚門田多讓畔烝人罷訟詠河上之甘棠㳺¶
女無思歌漢濵之喬木流化實同於二陜宣風寧止於¶
六條先是㣲属亢陽頗傷時稼帝乃親往長沙寺迎阿¶
育王像而祈焉俄而油雲勃興大雨洪澍倐忽而四境¶
滂霈須臾而千里霑洽申䖍未踰於晷刻降福遄同於¶
影響一州歎駭稱有神眀是知元符未臻且列於公侯¶
之位帝道潜契實㝠於天地之徳昔者姬文事紂行化¶
始自於江池晉武平吳樹勲實由於荆土誠作霸之基¶