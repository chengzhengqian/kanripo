合耗外切宜禁斷仍委度支塩鐵分廵院及出使郎官¶
御史切加訪察如聞今嵗所在豐稔其義倉斛斗先有¶
借用處委户部勾當並湏及時填足文武常叅官及諸¶
州府長官子為父後者賜勲兩轉縁冊太子攝太尉稱¶
賀攝侍中承㫖宣制進中嚴外辦中書令讀冊授冊各¶
賜爵一級其行事職掌官其就禮漢代用人皆由儒術¶
故能風俗深厚教化興行近日苟尚浮華莫修經藝先¶
聖之道理(詔令無/理字)堙鬱不傳况進士之科尤要釐革雖¶