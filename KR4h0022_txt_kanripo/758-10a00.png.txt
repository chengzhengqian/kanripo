功(集作/工)也易位而處各安其分而道達於天下矣且夫¶
官所以行道也而曰守道不如守官葢亦喪其本矣未¶
有守官而失道守道而失官之事者也是非聖人之言¶
傳之者誤也果矣¶
　　　天爵論¶
栁子曰仁義忠信先儒名以為天爵未之盡也夫天之¶
貴斯人也則付剛健純粹於其躬倬為至靈大者聖神¶
其次賢能所謂貴也剛徤之氣鍾於人也為志得之者¶