秘殿欲使懐才抱噐自此鷹揚當令較伎呈能從玆豹¶
變是以儒風益振睿澤惟新設薦舉為教化之本致朝¶
見為榮貴之因庻使八紘碧嶂絶卧雲之士遂令萬歳¶
彤庭觀獻賦之人莫不張文柄以旁羅詔諸侯而上貢¶
俾離邦去里若攀龍附鳳或禀間生之瑞出則驚人或¶
懐希代之珍來皆動衆期羙禄必取期殊科必中莫不¶
逺凑天闕争趨帝閽曹劉麏至賈馬雲屯當仲冬月候¶
丹禁門于時銅壺尚滴粉壁猶昏驪駒波躍蠟炬星繁¶