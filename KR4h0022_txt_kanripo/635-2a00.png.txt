館¶
　　　賀彩雲見狀　　　　　　　張　說¶
右伏奉恩㫖今日屬下元賜臣等侍從昇降聖闕禮謁¶
大聖尊容行香之際日西南有彩雲見者伏以大道無¶
形至誠斯應上𤣥降福感而遂通歩輦陟於齋宫䖍脩¶
香火彩雲生於曉日遽發祥光是知聖徳與天心合符¶
萬靈與羣仙叶賛臣叨陪侍從如昇汗漫之遊承恩禮¶
謁更覩氤氲之瑞榮華之極千載一時無任欣慶之至¶