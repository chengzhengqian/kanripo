　　　對　　　　　　　　　　　楊仲昌¶
考工建官匠人營國旣匡政本將懋彛倫惟彼京師式¶
模大壯三門煙竦九軌繩列殷稱重屋周曰明堂必有¶
以懸之工理資置臬之審晝規日景夜考星躔陽不遯¶
來月焉藏往屬吾君稽古庻政文明將大朴爲城池用¶
無私爲宫闕凡諸奢靡咸悉棄捐瞻言主司雖設何有¶
况典同之務𨽻在宗伯雖舉公道全非守官輙相奪倫¶
焉以逃責望貽出位之誡以厚正名之典¶