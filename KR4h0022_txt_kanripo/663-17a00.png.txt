　　　上左司袁郎中啟¶
某聞仙翁逞術叱石為羊方士呈能結巾成兔茍神靈¶
之必至亦變化而何難其有欲改前蹤湏慿異行徴諸¶
事跡或可比倫如某者稷下庸儒呉中單緒爰從㓜稚¶
竊慕摶鵬思積學以干時欲代耕而求禄俄抛釣舸遂¶
履名場朝無九品之親業有三餘之苦揚子雲之詞賦¶
自愧雕蟲丁敬禮之文章人嗤畫虎邉蓬易斷路槿難¶
芳頻傷肅殺之威未識陽和之力窮棲家逺旅宿衣單¶