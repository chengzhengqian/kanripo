誼是也故當漢文之世亦無高位余門客崔權其世叔¶
即宋廣平之維私也(崔世叔名/犯廟諱)又嘗預燕公代公之戎¶
幕故知三丞相才業甚備曰廣平好言政事燕公好言¶
文學至於經國逺慮意鮮及之與代公言初若渉川未¶
知所止寥廓廣大莫見津涯味之既深恩(集作/思)意愈宻¶
代公嘗為西北邊將帥論四夷思慮必精逺則崔生(集/無)¶
(生/字)之言信有徴矣凡侍坐於君子聞其言可以知其才¶
術逺近用此道也¶