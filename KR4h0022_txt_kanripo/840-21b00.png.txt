嚚舜既克諧瞽亦允若申生父之昏姬之惡誠冝率子¶
道以㡬諌感君心以至誠雖申生之孝不侔扵舜而獻¶
公之頑亦不迨扵瞽盍以烝烝之乂俾不格扵姦乎故¶
咎之始形則齋慄祗載(文粹有/而字)為虞舜可也若不能及¶
禍之將兆則讓位去國為呉太伯可也若又不能及難¶
之既作則全身逺害為公子重耳可也三失無一得扵¶
是乎致身扵不義不祗陷父扵不徳不慈負罪被名以¶
至扵死臣子之道不其惑歟夫以堯之聖書羙曰允恭¶