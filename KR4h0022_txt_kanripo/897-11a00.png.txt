而付之故平叔卒能振才業致名位追爵命揭碑表繼¶
父志揚祖德此誠孝子順孫之道也亦由夫人慈善教¶
誘之德浸漬而成就之不其然乎居易常辱與户部遊¶
而知其家事治見託譔述庻傳信焉銘曰¶
猗嗟碭山以文行保家聲以義節振時名以惠政撫縣¶
民而職不登諸侯卿秩不及廷尉評悲哉猗嗟碭山前¶
有和州名德如彼後有户部才位若此才子之父名父¶
之子賢者兼之可謂具美休哉¶