勑昭義軍節度下將士等卿等乆在行營乍無主將而¶
士旅輯睦軍壘安寧足彰守正之心尤見盡忠之節以¶
此歎囑勞於寢興孟元陽是朕信臣為國良將威畧可¶
以懾兇孽慈和可以牧師人累著忠勤克諧朕命為其¶
主帥必副羣情况卿等同&KR0008;姦邪乆困貪暴宜以仁賢¶
之帥撫卿忠義之軍靖思元陽無出其右今授元陽檢¶
校尚書右僕射充卿等當道節度使勉同王事以慰朕¶
懷烏重𦙍特効忠誠深宜奬擢今便授河陽節度使兼¶