知秦有閻趙之隟漢罹莽卓之災晉由曹氏之專宋實¶
桓𤣥之簒始得奮其智力救此倒懸陳浞羿之辜問滔¶
天之罪況劉裕天鍚神勇雄略命世不得(疑/)思漢之謳¶
未暇假從可之㑹同盟二十七願從一百人雷動朱方¶
風發竹里龍驤虎步獨决神襟長劍一呼義聲四合蕩¶
亡楚已成之業復遺晉乆絶之基祀夏配天不失舊物¶
雖古人用兵不足加也至乃網羅俊異待物知人動必¶
應時役無再舉西盡庸蜀北劃大河自漢末三分東晉¶