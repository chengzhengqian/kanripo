佳人編貝為齒㸃朱為唇朗如明月之初霽芳若緑條¶
之在春流曼臉而光射動鳴環而態新此必天下之巨¶
艶固當衆族而咸親奚為乎鳥見之望層雲而自逸魚¶
見之入深泉而不出彼醜好之非我吾孰知其所失若¶
乃樂府窮選伶人擅名跳丸劒之揮霍奏金石之鏗鍧¶
復燕趙之稱最信音容之莫京清歌一轉而行雲遏長¶
袖屢舞而流風并實天下之樂事當觸類而含情奚為¶
乎爰居卒夭於鐘皷聾俗不知其韶武嗟愛憎之在物¶