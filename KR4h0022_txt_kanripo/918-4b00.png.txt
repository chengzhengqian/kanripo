夷至於將畧應變出竒設伏太一風角之占常從星辰¶
之候艛船戰陣之録强弩馳射之書莫不動㑹機神發¶
符雷電梯衝所向地靡百樓之城長㦸所臨野關三門¶
之陣是以斬將搴旗四十三戰尊官厚禄三十七年武¶
彰七德之義謌誦九功之業迹紀庸器之文行昭易名¶
之典昔臧文既殁穆叔稱其立言鄭僑云亡宣尼泣其¶
遺愛德陽青石之墓千年未平板江白虎之碑百代無¶
毀敢因斯義乃作銘曰¶