之意未快上問之當時敢言者請以貴妃塞天下怨上¶
知不免而不忍見其死反袂掩靣使牽之而去倉皇展¶
轉竟就死於尺組之下既而𤣥宗狩成都肅宗受禪靈¶
武明年大赦改元大駕還都尊𤣥宗為太上皇就養南¶
宫自南宫遷于西内時移事去樂盡悲來毎至春之日¶
冬之夜池蓮夏開宫槐秋落梨園弟子玉琯發音聞霓¶
裳羽衣一聲則天顔不怡左右歔欷三載一意其念不¶
衰求之夣魂杳不能得適有道士自蜀來知上皇心念¶