某啟某昨日早趨崇屏靣奉𢎞慈承許與之恩言荷提¶
㧞之隆㫖循涯自失沒齒知歸某孤拙無媒迂踈寡合¶
且乏幹時之具仍慙恱世之機一沗班行八移年厯未¶
絶遭逄之望分無騫翥之期伏以某官光輔丕圗啟迪¶
昌運當此艱危之際克展經綸之才孰謂庸虚亟塵褒¶
採況丹霄侍從清籞遨逰畀資枚馬之流以闡堯湯之¶
化顧兹孱薄詎稱論思倍懐感激之心冀竭効酬之節¶
但以鉛刀鈍質不可厠於龍泉瓦缶凡姿固難齊於神¶