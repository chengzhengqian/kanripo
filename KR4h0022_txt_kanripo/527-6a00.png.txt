　　　同前　　　　　　　　　　薛　霽¶
導水東流百川歸海甘泉北對二渠交錯灌注不息黔¶
黎資上善之功奔瀉無窮生靈得下潤之廣鄭國創業¶
白公繼焉秦兼十倍之資韓得數年之力决渠降雨不¶
待商羊之歌荷鍤成雲寧假飛龍之氣理合克奉時令¶
謹塞隄防水潦盛昌懼有奔突桃花泛溢増修及二月¶
之前瓠子無(疑作/興)謡流潤安四人之業縣宰絃歌緝化¶
鸞雉添祥雷震一時風行百里遵乎令典誠未失時見¶