議曰詳觀貞元之末西蜀之事逆豎劉闢構難之初兇¶
邪叶謀噭嘯相聚年深事逺十不記一然而磈磊不平¶
鋒刺舋深者藏在骨髄請舉其梗槩一二焉式自忠州¶
刺史故太師奏授劔南西川度支(一作/支庶)副使後兼御史¶
中丞又剖符蜀州是時貞元十八年也式因晝日昏睡¶
如醉經宿乃寤詢(一作/訊)其左右童僕不知其所從來後¶
逾年却復使職㑹故使太師薨歿劉闢潜扇逆謀禍亂¶
始胎式遂倖姦人之意為譎恠之語謂闢曰乃者蜀州¶