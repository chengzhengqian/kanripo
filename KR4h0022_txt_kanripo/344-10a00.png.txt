　　　臘日觀咸寕王部曲娑勒擒豹歌¶
　　　　　　　　　　　　　　　盧　綸¶
山頭曈曈日將出山下獵圍照初日前林有獸未識名¶
將軍促騎無人聲潜形踠伏草不動雙鵰轉旋羣鵶鳴¶
隂方質子纔三十譯語受詞蕃語揖捨鞍觧甲疾如風¶
人忽虎蹲獸人立歘然扼顙批其頥𤓰牙委地涎淋漓¶
既蘇復吼拗仍怒果叶英謀生致之拖自深叢目如電¶
萬夫失容千馬戰傳呼賀拜聲相連殺氣騰陵隂滿川¶