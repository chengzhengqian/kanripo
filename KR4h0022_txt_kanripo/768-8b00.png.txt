右臣伏見中書門下牒奉進止以錢重物輕為病頗甚¶
宜令百寮各隨所見作利害狀類㑹奏聞者臣備位有¶
司謬揔邦計權物變弊職分所當固合經心自思上逹¶
豈宜待問方始啓謀臣伏以作法於人必求適中茍非¶
濟衆是作不臧所以夙夜寘懐重難其術伏奉制㫖旁¶
採庶寮臣實有司敢不知愧旣不早思所見上沃聖聰¶
今乃備數庶官肩隨奏議無乃失有司奉職之體負尸¶
位素飱之責况道謀孔多是用不集盈庭之言自古所¶