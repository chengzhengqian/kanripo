宜其弭之今足下背季父引進之恩失天朝文誥之令¶
則是實先太師之浮議彰昭義軍之有謀為人姪則致¶
叔父於不忠為人孫則敗乃祖於無後亦何以對燕趙¶
之士見齊魯之人耶又計足下旬日之前造次為慮今¶
茲追改懼有後艱此左右者不明而咨詢之未盡也近¶
者李尚書祐董常侍重質之軰並親為賊將拒我官軍¶
納質於匪人効用於戎首乆乃来復尚䝉殊恩皆受郡¶
符咸領旗鼓不能悉數厥徒實繁豈有足下藉兩代之¶