本三不易故信奉之代亦以名臣佐而成之自漢永平¶
至唐開元祖述之士凡一百七十六人有桑門之重譯¶
有居士之覃思有長老之辯論有才人之撰集校其經¶
律論傳記文集刪改之揔五千四十八巻號為實錄其¶
中貞觀法師𤣥裝(一作/述)作居多五分其數有其一其為¶
該博首出前軰而厯代精舍能者藏之方之蘭䑓祕閣¶
而不繫之官府也五都之市十室之邑必設書寫之肆¶
惟王公達于衆庶靡不求之以至徼福祐防患難嚴之¶