覆載之鄉至化所覃盡舟車所通之境撫璇丹極輯瑞¶
蒼嚴天平地成淳風起千年之運樂和禮備寳祚隆三¶
聖之基逖聽王猷熈開帝載朕以虚薄䖍奉叡圗業業¶
兢兢不遑寢食幸穹昊貽祐宗社延祥河薦合天之符¶
洛出永昌之籙時和嵗稔逺肅邇安斯皆先徳所延屡¶
彰嘉貺自恭臨兆庶(一作/億兆)已積炎凉尚想移風未臻於¶
至道顧循菲徳媿切於深𠂻思𢎞顧託之㤙再闡混元¶
之始夫以𤣥穹列象三辰以之(一作/以所)麗天厚載含章五¶