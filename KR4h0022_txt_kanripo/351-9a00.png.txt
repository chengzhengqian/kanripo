五絲擅美獨璽稱華組帷粲綵緹服含葩丹墀聚葉鏤¶
檻飛花至如稷下縫掖泗上章甫雉緝霜鮮秦絲園縷¶
鳯色龍分鴛文鵠聚琱紛瑶席綺飾瓊珮齊都滑石南¶
海瑇瑁散似綴珠離如並繢蜘蛛弄巧越女調樞夏則¶
桃笙竹席冬則青莞金鬚温麗瓊臺宻華承寢當户之¶
縠大文之錦華蒲萄之綺衾䴡芬若之丹枕金蘇翠幄¶
玉案象牀子能從我樂此芬芳外臣曰帶索披裘自得¶
山性雕章䴡服未敢攸同¶