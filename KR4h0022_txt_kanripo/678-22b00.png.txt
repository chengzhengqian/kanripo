浮雲行李無因音塵不嗣殷御正銜命來歸嘉言累禮¶
江南橘茂薊北桑枯隂慘陽舒行止多福足下泰山竹¶
箭浙水明珠海内風流江南獨步扶風計吏議折祥禽¶
平陵李㢘辦詶文約况復麗藻星鋪雕文錦縟風雲景¶
物義盡緣情經綸憲章辭殫表奏久以京師紙貴天下¶
家藏調移齊右之音韻改河西之俗豈直揚雲藻翰獨¶
留千金嗣宗文雅唯傳好事僕世傳經術才謝劉歆家¶
有賜書學匪班嗣弱年有意頻愛雕蟲歲月三餘無忘¶