廟者亦候於東征安可阻從人之心增徯予之怨是用¶
闓陽發嵗練日簡辰乗和氣以應物御惠風以行令永¶
言告至載叶伻來顧兹菲躬畏此鴻業下輦而有宫室¶
即舊不加登臺而有山川覽今猶昔森然在目用軫于¶
懐思𢎞逺圖俾作寛典不忘師古之義特布惟新之澤¶
可大赦天下自開元五年二月三日昧爽已前大辟罪¶
已下罪無輕重已發覺未發覺已結正未結正繫囚見¶
徒常赦所不原者咸赦除之唯謀反大逆不在赦限(云/)¶