皇帝奉天心執人柄自毛羣之賤品及水族之微命咸¶
安其生各遂其性小既化矣諒庶物以歸知大亦宜然¶
由一人之有慶允所謂法中孚以立極體渙汗而施令¶
其信也符天之不言其德也與道際其聖徒觀其行藏¶
出處安逸逍遥時乃上氷且不爽於春候時乃登俎幸¶
見録於清朝何政令之不誠何性命而不保清瀾自適¶
則樂我深泉行葦不傷則樂我豐草趨時者保去留之¶
性黙處者契雍熈之道懿夫堯之為理路行皆如此(二/字)¶