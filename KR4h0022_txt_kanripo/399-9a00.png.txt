於公道尤精詳於吏事刄有餘地人無間言亞我九卿¶
既聞條理典斯六尚允謂僉諧可守殿中少監¶
　　　授杜元逞殿中少監制　　　蘇　頲¶
黄門銀青光禄大夫行光禄少卿上柱國金城縣開國¶
子杜元逞久登位事早負聲實擇言以法飾吏以文清¶
方藴其素心斷割成其利器用才可任惜太官之滯晋¶
備物惟殷當御府之關綜宜膺寵命式副僉選可殿中¶
少監散官勲封如故主者施行¶