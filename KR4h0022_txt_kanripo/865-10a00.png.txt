靈泉於不空三藏池十二年二月晦大説法於是堂説¶
訖就化其化縁云爾有問師之心要曰師行禪演法垂¶
三十年度白黒衆百千萬億應病受(集作/授)藥安可以一¶
説盡其心要乎然居易為賛善大夫時嘗四詣師四問¶
道第一問云既曰禪師何故問法師曰無上菩提者被¶
於身為律説于口為法行於心為禪應用有三其實一¶
也如江湖河漢在在立名名雖不一水徃如一(集作/無二)律¶
即是法法不離禪云何於中妄起分别第二問云既無¶