詩四百三十二首除喪朋哭子十數篇外其他皆寄懐¶
於酒或取意於琴閒適有餘酣樂不暇苦詞無一字憂¶
歎無一聲豈牽强所能致耶蓋亦發中而形外耳斯樂¶
也實夲之於省分知足濟之以家給身閒文之以觴詠¶
絃歌飾之以山水風月此而不適何往而適哉茲又以¶
重吾樂也余嘗云理世之音安以樂閒居之詩泰以適¶
苟非理世安得閒居故集洛詩别為序引不獨記東都¶
履道里有閒居泰適之叟亦欲知皇唐太和嵗有理世¶