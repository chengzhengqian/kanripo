太原遣行軍司馬王權統銳騎五千與監軍使者赴在¶
所(集作/行在)又令男彚與大將等男各一人赴焉軍食禄賜¶
器備服用一以條奏獻於行宫公初旋師也以晋陽大¶
鹵用武之地北蕃東夏且有外虞而都城之東平坦受¶
敵乃股引汾晋三川漲為平湖能順地泐以導水勢守¶
陴者歳减其役濵河者日厚其生而又廣堤濬池宻樹¶
如織金湯自固板幹不勤其明智善利之及人也如此¶
公自出車累歳功㨗相繼而軍中衣食多出㓂境河東¶