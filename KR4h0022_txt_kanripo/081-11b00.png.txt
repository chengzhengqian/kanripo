氣之為毬合而成質俾騰躍而攸利在吹嘘而取實盡¶
心規矩初因方以致圓假手彌縫終使滿而不溢茍投¶
足之有便知入門而無必時也廣場春霽寒食景妍交¶
争競逐馳突喧闐或畧地以丸走乍陵空以月圓可轉¶
之功混成之㑹雖無侣而是匹諒有皮之足貴傅毛非¶
取奚資蔚矣之文實腹可嘉且養浩然之氣觀夫渾兮¶
無覆塊若有形方勞擊觸曾匪遑寧其升木也許子之¶
瓢始挂其墜地也魏王之瓠斯零懼欲擠于溝壑將不¶