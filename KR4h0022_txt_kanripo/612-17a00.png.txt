新陽進而君道戴昌景延而聖壽彌固具寮稱賀率土¶
同欣願申在藻之心輙效獻芹之志謹上禮食五十轝¶
具如别狀和殊九沸美異八珍有慙殷鼎之滋豈益堯¶
厨之膳輕薦蔬菲追增悚怍臣禎等誠惶誠恐¶
　　　為納言姚璹等上禮食表　　李　嶠¶
臣某等言伏以壇場既畢文物惟新寰區被雷雨之恩¶
宴樂動雲天之曲𤣥髻黄髪式舞遍於康衢車馬衣冠¶
追賞窮於勝境瞻鳯闈而列鼎抗龜浦而開筵風光滿¶