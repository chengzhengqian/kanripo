聲䡍太學名登奉常偉節三虎聫華並芳翰苑春生士¶
林鳯(集作/風)翔迨至王父保和居易人文獨歩天爵自貴¶
展禽下位賈生不試至今徳聲尚聳清議郁郁世範先¶
子承之大節明義人倫宗師行極忠孝道㝠希夷卷舒¶
無方焯燿當時曰予無狀齓嵗而孤不知義方藐爾惷¶
愚亦既覊丱甫習詩書以直為師與時寖疎琅琅清風¶
皦皦士則及兹頑童是玷是辱聿脩之誡大懼不克夙¶
夜以思敢銘世徳¶