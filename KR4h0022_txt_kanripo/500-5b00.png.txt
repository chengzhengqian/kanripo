刑獄作君子隠小人見政令日缺怨讟日興此之謂咎¶
徵此之謂妖孽也至若一星一辰之理一雲一露之祥¶
一鳥一獸之妖一草一木之怪或偶生於氣象或偶得¶
於陶鈞信非休咎之徵興亾之兆也何則隠見出處亦¶
不于常明聖之朝不能無小災小沴衰亂之代亦或有¶
小瑞小祥固未足質帝王之疑明天地之意爾王者但¶
外思其政内省其身自謂徳之不脩誠之不著雖有區¶
區之瑞不足嘉也自謂政之(川文粹/有不字)能立道之(川文粹/有不字)¶