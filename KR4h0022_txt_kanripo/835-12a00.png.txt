衆閠掃隋興唐有唐不曄帝命不叶豐融葳蕤盛于八¶
葉其盛伊何聦明徇齊誕實匍匐聖敬日躋無幽不洞¶
無逺不稽孝友濬哲聲逹羣黎天寳季嵗竟天長彗蛇¶
騰犬瘈以螫以噬皇輿南廵帝出朔裔君父命我爰㧾¶
六師驅駕熊羆左右蠻夷逆徒蟻聚言割其旗一皷氷¶
碎日未改時席卷酆邑風清洛師天開地廓萬物斯覩¶
安輿自蜀復于中土龍躍岐山正于九五帝子之孝軼¶
邁千古子則戴親孫能敬祖乃登儲位問安三至一有¶