列郡而分州窪盈沃瘠之品原野墳衍之流歛跨萬俗¶
兼該六幽隔蠻壤限夷陬珍卉竒木之他族鱗介羽毛¶
之異儔詭怪畢備璀璨咸周銀䑓瑶檻𤣥闕丹丘鄒衍¶
之所不議方朔之所難紬禎符應於河象災異紀於春¶
秋爾乃禮備玉衣葉隆金屋彌北渚而應慶邁東陵而¶
誕福辭珠璫屏綃縠配飛龍以凝順詠闗雎以薦淑契¶
眀理於東南想賢才於薖軸化漸蘋藻教敷種稑詠麟¶
趾而合符比螽斯而繁育功(疑作/力)宜右轉道叶上升遵¶