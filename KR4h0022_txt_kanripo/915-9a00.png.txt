公曰西戎剽刼亦常事不煩兵鏖可以信取諭以咫尺¶
之書果相率遁去居無何又遣其舍人董英粲歸誠且¶
貪錦繡物公必其善意乃許互市竟不敢負約反覆初¶
有戍卒子為族長所掠奴畜之至是董英粲輙購而歸¶
之曰用報徳關城無警早開晏閉矣邊兵之衣輦自京¶
師吏縁為奸纊帛悉濫公始周察變法犯必收按至乎¶
聚給親往觀之舊調軍食倉廪庾回(户内/反)逺不克往取¶
率為空名又度其途以便之自是寒無皸瘃戍益伉健¶