不愆祁祁諸生必恭敬止廓廣庭以容衆峩髙冠以脩¶
已臨奠獻之筵肅造秀之士階間儼以成列槐隂布以¶
如市將備禮於先師遂儲精於祝史于以致君恢復王¶
化𢎞闡人文磬音繼於夜杵燭影迎於朝雲見曲暢於¶
和易知具歆於苾芬肅肅階戺隂隂門闕喬木棲於暮¶
煙前軒滿於行月羣士沓而歳至庻工齊而曉謁上𤣥¶
酒以清滌間朱絃而踈越齊百王於建號歴千古而未¶
歇蓋以敎俟天地而不朽功格宇宙而不伐不朽故可¶