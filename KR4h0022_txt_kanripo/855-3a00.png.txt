亂流東濟止彼香山又於山北見龍泉二所洞澈深淺¶
則鋪丹孕碧噀珠連而上跳廽夐經復則小雨微風㸃¶
拆瓊而傍散積礫摇動光輝自然琉璃混成毛髮可數¶
法師樂之爰創方丈隣於咫尺堅持願力善誘檀心皆¶
撤無之歡豫盡布金之湏逹更于其側造浮圖精舍焉¶
飛觀遥峙仙莖崛起逺而趣之虚空縹渺於其間近而¶
察之岑壑青熒于表裏羗難得而名也景雲嵗辛亥月¶
建已日辛夘制以法師所造寺賜名曰天竺惟皇建極¶