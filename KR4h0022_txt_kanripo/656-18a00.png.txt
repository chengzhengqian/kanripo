脩祖業逺愧孔琳承襲門風近慙張岱自頃爰田錫寵¶
鏤鼎傳芳占數遼西横經稷下因得仰窮師法竊㺯篇¶
題思欲紐儒門之絶維恢常(一作/帝)典之休烈俄屬覉孤¶
牽軫藜藿難虞處黙無衾徒然夜歎修齡絶米安事晨¶
炊既而覉齒侯門旅逰淮上投書自逹懐刺求知豈期¶
杜摯相傾臧倉見嫉守土者以㤀情積惡當權者以承¶
意中傷直視孤危横相陵阻絶飛馳之路塞飲啄之塗¶
射血有寃呌天無路此乃通人見愍多士具聞徒共興¶