　　　贈劉将軍　　　　　　　　韓　翃¶
明光細甲照錏鍜昨日承恩拜虎牙膽大欲欺姜伯約¶
功多不讓李輕車青巾校尉遥相許黒矟将軍莫太誇¶
闕下來時親伏奏胡塵未盡不為家¶
　　　送李将軍赴定州　　　　　郎士元¶
䨇旌漢飛将萬里受横戈春色臨關盡黄雲出塞多皷¶
鼙悲絶漠烽戍隔長河莫斷隂山路天驕已請和¶
　　　代員将軍罷戰後歸里贈朔北故人¶