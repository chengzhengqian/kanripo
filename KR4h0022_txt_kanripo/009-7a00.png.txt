國家握乾符定天保禮樂修而叶德星辰行而軌道是¶
以南方之氣共列色於少陽北斗之靈乃垂衣於𤣥造¶
是時玉燭調律攝提司方巽為發生我則青而呈瑞離¶
為正位我則赤而啓祥其數也合三才而列曜其色也¶
表一德而中黄雖感而匪逺亦見不于常所以合天地¶
之貞觀明教化之昭彰應朱鳥之精生而垂翼躔踆烏¶
之道出則加房觀其氤氲映空光明在上乍元氣之肇¶
分若連珠之逺狀是以覩天道因德而祐符我皇乗土¶