攝提以産氣配神明而作主倬四后之在天伊萬物之¶
胥覩左日壑右星圃吹烈火於炎丘覿堅氷於委羽莫¶
不匍匐我聲教駿奔我珪組納大荒之管鑰伏堪輿之¶
扄户兹可以孩黔羸扶盤古苞混茫而首出亦奚云於¶
三五哉於穆我皇纂戎而昌青氣摇社白雲入房與天¶
地合契與日月齊光杖太一敺羣剛共工戮兮河嶽正¶
旬始㓕(一作三/苖格)兮星辰張輯稽古之禮物懸象外之舊¶
章雖配天復禹繼(一作/那)嗣興湯者不其恧歟肇允神聖¶