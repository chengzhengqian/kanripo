其不去為盗也亦幸矣誠使刺史不私於其民觀察使¶
不急於其賦刺史曰吾州之民天下之民也惠不可以¶
獨厚觀察使亦曰某州之民天下之民也歛不可以獨¶
急如是而政不均令不行者未之有也其前(集有/之字)言者¶
于公既已信而行之矣今之言者其有不信乎縣之於¶
州猶州之於府也有以事乎上有以臨乎下同則成異¶
則敗者皆然也非使君之賢其誰能從(集作/信)之愈於使¶
君非燕逰一朝之好也故其贈行不以頌而以規¶