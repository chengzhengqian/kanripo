右司者必資於明於是懸鏡之照主衡之平照之無私¶
也自分妍之與醜平之有凖也不失重之與輕賢以此¶
逹政以此成伊晉室之妙智得山公之令名淵矣深量¶
直哉惟清當為政之時九流式序及没世之後千古流¶
聲原夫啓事之端得賢之上振淹滯於管庫升仄陋於¶
草莽人則荐歸士無長徃朝必舉賢羅幽人之貞吉官¶
必有能見君子之道長退李𦙍而聖主僉謀薦羊祐而¶
國人所仰碔砆懸識自有卞和之鑒騏驎不遺無慙伯¶