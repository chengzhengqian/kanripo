浮桂乘流風而泛蘭瑟韻諠兮逾炳更籌深兮轉寒覺¶
離筵之閴寂知别恨之良難别有蕩子遼水賤妾空閨¶
掩錦屏而綿歎下羅幔而長啼既婵娟於永夕亦委鬱¶
於孤棲花伴粧而共落煙遶思而俱迷况復古人處否¶
通道居幽門庭閴寂景物清秋憤書劔之無託意年華¶
之不留抱枯簡以銳想對寒燈而足愁及其遇曉韜暉¶
乗昏吐耀明以利物光非自照希助美於太陽豈聨暉¶
於庭燎雖寓詞於感物終有類(一作/累)於體要¶