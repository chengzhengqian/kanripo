聞不待罪而黜之則下無蔽善黨惡之情矣下無蔽善¶
黨惡之情則賢者不進於朝廷復何往也安有言行相¶
乖才望不稱者乎制策曰至於朝廷之闕四方之弊詳¶
延而至可得直書退有後言朕所不取者臣陳帝王之¶
道於前矣陛下又埀問以朝廷之闕四方之弊豈不欲¶
躋人於善道補政之闕遺哉臣又陳取士任賢之道矣¶
陛下誠能任賢於上待人於下朝廷豈有闕而不修四¶
方焉有弊而不去何必備繁細之事以干聰明者矣夫¶