大哉乾元我族資始有國伊魏曰天之子皇犧姓風帝¶
姬氏水剏業垂統欝乎舊史崇徳象賢允也重軌貞&KR0636;¶
玉性潤結璇源武公之子平王之孫川流長直光氣能¶
渾孝深栢顙義重荆潘白珪比節黄金敵言行實剛簡¶
遊無謟瀆學妙神教書能鬼哭避彼屯運盤桓空谷四¶
海有王一旦明目佩此芳草遷于喬木亦既從政淑問¶
克宣秉心如水臨事如絃歴宰四邑髙芬屬天元僚兩¶
郡汪化流泉江河秦蜀嘉聲在焉三光西沒百川東度¶