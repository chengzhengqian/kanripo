自古賢者少不肖者多自省事以(集作/已)來又見賢者恒¶
不遇不賢者比肩青紫賢者恒無以自存不賢者志滿¶
氣得賢者雖得卑位則旋而死不賢者或至眉夀不知¶
造物者意竟如何無乃所好惡與人異心哉又不知無¶
乃都不省記任其死生夀夭耶未可知也人固有薄卿¶
相之官千乗之位而甘陋巷菜羮者同是人也猶有好¶
惡如此之異者况天之與人當必異其所好惡無疑也¶
合於天而乖於人何害况又時有兼得者耶崔君無怠¶