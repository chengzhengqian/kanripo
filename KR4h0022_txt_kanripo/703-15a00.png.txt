賛曰文之用辭令褒貶導揚諷諭而已雖其言鄙野足¶
以備於用然而闕其文采固不足以竦動時聽夸示後¶
學立言而朽君子不由也故作者抱其根源而必由是¶
假道焉作於聖故曰經述於才故曰文文有二道辭令¶
褒貶本乎著述者也導揚諷諭本乎比興者也著述者¶
流盖出(一作/述)於書之謨訓昜之象繋春秋之筆削其要¶
在於高壯廣厚詞正而理備謂宜藏於簡册也比興者¶
流盖出於虞夏之詠歌殷周之風雅(一作/雅頌)其要在於麗¶