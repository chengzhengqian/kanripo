望&KR0772;窱開閶闔而越凌兢視逺如邇臨髙可慿于以旁眺¶
于以廻覧忩前桃實在方朔之深知閣上鳳巢表帝軒¶
之聖感昔秦皇學道漢主長生祈年既築望仙復營人¶
既勞止事卒無成豈比夫向背山澤宻邇王城池八水¶
而下臨無地階重巖兮上摩太清至若早霜啓色積雪¶
初晴壯太山之日觀比天台之赤城信我后之攸處與¶
神仙之混并嗟乎登髙作賦十上何晩題陸雲之閣吾¶
道應行薦揚子之文其事不逺¶