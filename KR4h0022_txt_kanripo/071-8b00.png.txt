蘭茝獵香風於杜蘅縱調文於雅笛留神思於和笙客¶
有寓於郢都者聞結風之妙曲預髙堂之歡宴拂長袖¶
而善留絶飛纓以増盼重鳳翼之次羽愛鸞音之清轉¶
請體物而味言寄風流於藻絢君曰懸匏出自西河竒¶
簳生於南國山川載挺之異班倕攄思之徳固常人之¶
所知無假言於翰墨至於曲引繁㑹之美才人妖麗之¶
則實有動於余衷庶陳詞而袪惑覬傳芳於風雅将永¶
代於刋勒客曰唯唯惟八音之遰作總六律而相旋徐¶