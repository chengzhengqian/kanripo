制從上之所為也盖行諸已也誠則化諸人也速求諸已¶
也至則感諸人也深若不推之扵誠雖三令五申而令不¶
明也(集作/矣)茍不行之扵已雖家至日見而人不信也(集作/矣)¶
聖王知其如此故以禮自修以法自理慎其所好重其所¶
為有諸已者而後求諸人責於下者必先禁扵上是以推¶
之而往引之而來導之斯行禁之斯止使天下之人(集作/心)¶
顒顒然唯望其令聴其言而已故言出則千里之外應如¶
響令下則四海之内行如風故曰禁勝於身則令行扵人¶