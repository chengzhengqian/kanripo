皇帝仰膺靈命俯叶萌心智周乾坤之表道濟宇宙之¶
外操參(一作/征)伐而清天歩横崑海而紐地維櫜弓矢於¶
靈臺執贄者萬國張禮樂於太室受職者百神蒼旻降¶
祥黔黎禔福置成均之職劉董與馬鄭風馳開崇文之¶
館揚班與潘江霧集搢紳先生聚蠧簡於内輶軒使者¶
採遺篆於外刋正分其朱紫繕冩埒於邱山外史所未¶
録既盈太常之藏中經所不載盛積秘室之府比夫軒¶
皇宛委穆滿羽陵炎漢之廣内有晉之秘閣何異乎牛¶