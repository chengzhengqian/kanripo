始竟夕有瘳如神兮厥痛斯滌彼挂㠶而奔駟曽莫速¶
乎靈跡雖兼金而(集作/與)製錦豈厥價而能(集作/之云)敵異哉¶
討竒篇於緑帙搜秘巻於青囊奚要術之備列獨無聞¶
於此方苟佳名之是徴乃菡萏之餘芳原夫託根清泚¶
敷蘤馨香宜蠲穢而蕩邪救吾人之疾(集作/疵)瘍於以用¶
之終焉允臧愷悌君子徳音不忘昔禽蛇之見拯尚有¶
答於(集作/乎)隨噲矧圓首之為貴聿稱靈於覆載慙力㣲¶
而施重懼殞墜於酬戴(集作/載)蓮之蘂兮永以為佩¶