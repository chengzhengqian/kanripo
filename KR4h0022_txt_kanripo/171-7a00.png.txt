　　　同前　　　　　　　　　　崔　翹¶
硤路繞河汾晴光拂曙氛笳吟中嶺樹仗入半峯雲頓¶
覺山原盡平㸔邑里分早行芳草逺(集作/未)晩憇好風薰¶
嘉頌推英宰春逰扈聖君共欣乗睿渥日月照天文¶
　　　同前　　　　　　　　　　張九齡¶
設險諸侯地承平聖主廵東君朝二月南斾擁三辰寒¶
出重闗盡年随行漏新瑞雲叢捧日芳樹曲迎春舞詠¶
先馳道恩華及近(集作/從)臣汾川花鳥意併捧屬車塵¶