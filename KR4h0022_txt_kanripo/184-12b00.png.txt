　　　太清宫聞滴漏　　　　　　嚴巨川¶
玉漏移中禁齊車入太清漸知催辨色復聽續餘聲乍¶
逐微風轉時因雜珮輕青樓人罷夣紫陌騎將行殘魄¶
棲初盡餘寒滴更生慙非朝謁客空有振衣情¶
　　　百官乗月早朝聽殘漏　　　莫宣卿¶
建禮儼朝冠重門耿夜䦨碧空蟾魄度清禁漏聲殘候¶
曉車輿合凌霜劔珮寒星河猶皎皎銀箭尚珊珊杳靄¶
祥光起霏微瑞氣攅忻逢聖明代長願接鴛鸞¶