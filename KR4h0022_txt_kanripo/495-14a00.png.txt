倍息無已然則舉之者無非貧户徵之者率是逺年故¶
私財竭於倍稱(集作/相非)官課積為逋債至使公食有闕人¶
力不堪弊既滋深法宜改作且王者惡言求利患其不¶
均况天下之錢一也謂之曰利曷若謂之曰征乎取之¶
於寡曷若取之於衆乎今者日計其費嵗㑹其用舉為¶
定數命曰食征隨兩税以分徵使萬人而均出散之天¶
下其數㡬何故均之於衆則貧户無倍息之弊矣入之¶
有程則公食無告闕之慮矣公私交便其在兹乎¶