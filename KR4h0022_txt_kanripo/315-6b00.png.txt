山光忽西發(集作/落)池月漸東上散髮乗夕凉開軒卧閒¶
敞荷風送香氣竹露滴清響欲取鳴琴彈恨無知音賞¶
感此懷古人(集作/故人)中宵勞夣想¶
　　　鄭郎中山亭　　　　　　　崔　翹¶
篆筆飛章暇園亭染翰遊地奇人境别事逺俗塵收書¶
閣山雲起琴齋澗月留泉清鱗影見樹宻鳥聲幽杜馥¶
重梅雨荷香送麥秋無勞置驛騎文酒暗相求¶
　　　晩至香亭　　　　　　　　鄭徳元¶