倦萬機之象此謂天意也太子以奸臣枉搆乆已自新¶
相王推位青宫退居朱邸天下聞之莫不謳吟聖代此¶
謂人事也故知天意人事鍾我聖朝大臣重禄不言近¶
臣畏罪不諫使吾君有堯舜之位不行堯舜之道故書¶
曰后德惟臣此之謂也臣又聞自古(一作/昔)明王之以孝¶
理天下者不見二姓而俱王也當今梁定河内建昌諸¶
王等承陛下之䕃覆並得封王臣恐千秋萬嵗之後於¶
事非便臣請黜為公侯任以閑簿(一作/簡)曹務臣又聞陛¶