乙祖是始封君祭以不毛所司將為失禮不伏¶
　　　對¶
封植之規盛自三代享祭之設編諸五禮故存欲其貴¶
梁竦發勞人之言没憂其祀若敖興餒而之歎乙祖幸¶
攀日月視列山川堂構不貽於謀孫廟食遂虧於厥祖¶
乃云可薦孰致其嚴洪業不享其牲牷明懐誰歆其黍¶
稷所司重從周之訓紏以常刑愚者昧反魯之言尚多¶
紛訟彼不愛禮奚能捨諸須寘恒辜雅符通議¶