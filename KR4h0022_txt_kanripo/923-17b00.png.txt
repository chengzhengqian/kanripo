夀考子孫繩繩而生不極其道歿無主其後此伯道之¶
痛碩人之詩所由作也遺命以兄之子某為副乃列其¶
祖代官伐請刻豐碑辭之不獲乃繫詞曰¶
河東右族蕃衍紹績代功世禄昌而熾兮乃生永嘉剖符¶
承家實而不華諭於義兮二邦靜謐禮之善物朱轓赤¶
茀亦為貴兮有齊永年作儷仁賢佩玉鎗然四徳備兮¶
天漢之尊平王之孫爛其盈門恭祀事兮返彼𤣥壤少¶
陵之上終古悽愴金石識兮¶