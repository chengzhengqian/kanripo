送客身為客思家愴到家暫收雙眼淚遥想五陵花路¶
逺征車逈山廻劒閣斜長安君到日春色未應賒¶
　　　送張秀才之長沙　　　　　前　人¶
君向長沙去長沙僕舊諳雖云桂嶺北終是洞庭南山¶
靄生朝雨江烟乍夕嵐松醪能醉客慎勿滯湘潭¶
　　　成都送嚴十五之江東　　　前　人¶
江東萬里外别後㡬悽悽峽路花應發津亭栁正齊酒¶
傾遲日暮川濶逺天低心繫征㠶上随君到剡溪¶