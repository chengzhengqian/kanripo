人挂於疎網者陛下務在寛典獄官務在急刑以傷陛¶
下之仁以誣太平之政臣竊私恨之頼陛下又獨决天¶
斷寛蕩羣刑死囚張楚金郭正一弓彭祖王令基等以¶
凶惡之罪特䝉全活朽骨更肉萬死再生天地神祗實¶
用同慶何以知之臣伏見去年(集無/此字)八月以來天苦霖¶
雨自陛下赦李珍等罪天朗氣清又九月十八日明堂¶
享㑹慶雲抱日五彩紛郁龍章竟天萬品咸觀宇宙同¶
慶又其月二十一日恩勑免楚金等死初有風雨變為¶