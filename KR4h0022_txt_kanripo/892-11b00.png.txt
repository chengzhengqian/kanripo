宫相四員時難其選二以宰臣兼領一則天子故人任¶
良兩宫(一作/物官)實在公矣遂除右庻子兼崇文舘學士修¶
史如故進爵東海郡公食邑二千户遷右散騎常侍以¶
本官兼黄門侍郎尋而即眞禄賜同三品爵崇五等道¶
茂兩宫利君謀身舉代皆譽又以刪定格令承恩進爵¶
二等公請回授叔父齊荘帝用懐之遂封荘為長城縣¶
子天下義士莫不激昻(一作/節)焉侍中岑羲公之姻婭與¶
其聮事深自危懼求典閑司以逺祗悔遂改太子詹事¶