等使散官勲賜如故主者施行¶
　　　授鄭涯山南東道節度使制¶
門下王者之於元老碩臣優敬為大茍有繫(一作/煩)於庶¶
務則思尊以寵章中外迭居眷惟僉屬文武二柄掲而¶
授之况弄印之威望已行淚碑之風流未逺將疇茂績¶
以繼昔賢金紫光禄大夫御史大夫上柱國滎陽郡開¶
國公食邑三千户鄭涯鵷鸑瑞時璵璠希代鑒澈止水¶
氣融冬曦聲塵獨邁於軒裳符彩逈髙於輪列多士程¶