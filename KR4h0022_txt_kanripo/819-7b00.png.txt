師號法融姓韋氏延陵人少為儒博極羣書既而嘆曰¶
此仁誼言耳吾志求出世間法遂入句曲依僧炅改逢¶
掖而緇之徙居是山宴坐石室以慧力感通故旱麓泉¶
涌以神功示現故皓雪蓮生巨蛇摧伏羣鹿聴法貞觀¶
中雙峯過江望牛頭頓錫曰此山有道氣宜有得之者¶
乃東果與大師相遇性合神契(集作/授)至于無言同躋智¶
地宻付真印掲立江左名聞九圍學徒百千如水歸海¶
由其門而為天人師者皆脉分焉顯慶二年報身示滅¶