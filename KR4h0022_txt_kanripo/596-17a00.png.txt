夫人臣嫂夫人并臣及將士等勅書以臣亡兄某特承¶
憫問捧對哀咽摧裂肝心臣某中謝臣兄報恩未畢抱¶
恨黄泉陛下俯聽鼓鼙永悲簮屨哀痛之詔並歸一門¶
撫存之恩將宥十世載悲載躍感戴無階以亡兄既忝¶
信臣寡嫂則惟近屬偏承恤慰曲被恩慈義同家人禮¶
絶朝典喻臣老母保養髙年念臣諸孤俾全餘喘無大¶
無小上煩聖慈寵光親降於重臣優問必先於宿將殞¶
身難報拜手増悲臣無任荷恩哽咽之至¶