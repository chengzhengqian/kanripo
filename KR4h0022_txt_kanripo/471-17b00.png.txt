　　　勑識匿國王書¶
勑識匿國王鳥訥没莫賀咄卿比與䕶宻相為唇齒而¶
發富兇狡刼殺商胡罪不容誅走投異域朕知其惡積¶
改立眞檀遽聞却來還占本國卿等讎嫉頑暴相率誅¶
之累嵗逋逃一朝翦㓕永言忠義深所嗟稱今授卿將¶
軍賜物二百匹錦袍金鈿帯七事以下亦節級有衣物¶
(集作已下節/級亦有衣物)各宜領取夏末甚熱卿及首領百姓等並¶
平安好遣書指不多及¶