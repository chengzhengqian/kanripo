　　　　　　　　　　　　　　　于公異¶
臣某言某月日某至伏奉詔命以臣收復聖㫖褒揚特¶
為製東渭橋碑文皇太子書手詔賜臣及將士者驚拜¶
捧荷魂神飛越臣聞霍光戴漢輔昭立宣鄧禹佐王寜¶
人除暴或道扶衰運或功格皇天纔聞麟閣之圖適及¶
雲臺之紀未有事微賞厚用淺報崇廻辰象之天文降¶
明離之筆札跪捧尋繹慙惶失圖事出古今感深臣子¶
雖百身隕越曽未賈於片言九族隳離實難酬於一顧¶