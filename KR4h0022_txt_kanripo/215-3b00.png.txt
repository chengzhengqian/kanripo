　　　同諸公袁郎中宴筵喜加章服¶
　　　　　　　　　　　　　　前　人¶
手詔来筵上腰金向粉闈勲名傳舊閣蹈舞著新衣白¶
社同逰在滄洲此㑹稀寒笳發後殿秋草送西歸世難¶
常摧敵時閒已息機魯連功可讓千載一相輝¶
　　　西庭夜宴喜評事兄拜命　　前　人¶
猶是南州吏江城又一春隔簾湖上月對酒眼中人棘¶
寺初銜命梅仙已誤身無心羡榮禄唯侍却垂綸¶