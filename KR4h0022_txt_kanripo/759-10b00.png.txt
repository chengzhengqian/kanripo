也豈不願之乎當仲尼之行也上之人害其道下之人¶
壅其言猶且歴說諸侯環軒於天下冀幸時君之一悟¶
王風之變其存心遇合惓惓而不能已焉終無可奈何¶
故逐於魯斥於齊圍於匡蒲厄於陳蔡栖皇狼狽於楚¶
鄭之間其道逾窮其進彌塞不知者以仲尼之為欲顯¶
榮其名位冨貴其躬者也孰知聖人急於扶世而不恤¶
其難者哉故嘗稱伯夷不辱其身且曰我異於是及公¶
山弗擾以費畔而欲從之豈不將由是道行捨其恥焉¶