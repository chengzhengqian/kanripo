既定游習既成雖有放心快已之事日陳於前固不能¶
奪巳成之習已定之心矣則彼忠直道徳之言固吾之¶
所習聞也陳之者有以諭焉回佞庸違(舊唐書作/庸佞違道)之說¶
固吾之所積懼也謟之者有以辨焉人之情莫不欲耀¶
其所能而黨其所近苟將得志則必快其所藴矣物之¶
性亦然是以魚得水而㳺馬逸駕而走鳥得風(集作/乗風)而¶
翔火得薪而熾此皆物之快其所藴也今夫成王所藴¶
道徳也所近聖賢也是以舉其近則周公左而召公右¶