方便之門道安謝歸思逺朝廷之事願居此刹有詔許¶
焉仍分舍利俾𢎞真福國惟甌駱郡實畨禺爾其封疆¶
跨躡之壯海陸㑹同之壯上當星紀下裂坤維階百越¶
而鄰三呉軹雕題而陬交趾神化氣色汀洲建不死之¶
郷舜禹精靈原隰現行宫之地閭閻霧撲士女雲流謳¶
歌有覇道之餘毗俗得華風之雜蜃樓髙峙猶埋夕帳¶
螺臺峻績尚識朝基信夷夏之奥區而仙靈之窟宅也¶
此寺乃曩在宋朝早筵題目法師聿提神足願啟規模¶