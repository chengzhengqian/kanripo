於中霤雕楣鶴企沓勢分規繡桷虬奔殊形别起圓璫¶
布藻罄羽璧於狼泉方鏡披蓮孕化璣於蜃浦芝樓對¶
幄重傳五日之風芸閣列錢彩鍜三旬之霧文䟽罩逈¶
隂兎息肩於綺寮翠幌籠霄陽烏鎩翼於珠網豐隆按¶
節下複橑而司階列缺施鞭低叢楹而假道温房佇幸¶
煦芳景於佳辰凉室乗閒凛徂飈於火序金鋪夕照若¶
帝圃之輝瓊英寶綴晨懸類阿房之聚銀燭煙丘碧桂¶
翊珉陛而披香雨岫頳筠夾璿流而颺影九衢翻翠雜¶