友于兄弟豈尚行所致其因心而然公之植身根萌素¶
厚操本制末何適非宜故為政之方所從來逺矣某年¶
初有御史將命黜陟幽明公時盤桓居貞未有攸徃而¶
使者承式固才是求褐衣見召直繩斯委乃表公授梧¶
州録事㕘軍非其好也先是剽刼在境行李所病綱佐¶
無㡬逋盜肅然歲滿換廣州滇陽令事必簡舉人用安¶
(集作/穏)便莫不咨嗟未始見也尋轉韶州司馬其政如初¶
秩滿丁母(集作/内)憂公有至性幾於毁滅廬墓展哀泣血¶