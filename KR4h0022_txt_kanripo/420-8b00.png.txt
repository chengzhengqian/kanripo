改廣我四聰在於多士才𢎞景化思拜昌言諸色人若¶
上封事極言時政得失有官司者官吏長收狀聞奏無¶
禄位者任自投匭進狀當必親覧須務體國公言不得¶
用情謗訕每想候封嵗思於荒稔莫非玉土物合通其¶
有無諸道州府閉糴禁錢頗為弊事前後赦勑累有條¶
具尚恐因循依前壅塞宜委出使郎官御史切加察訪¶
如有違越即具奏聞叛徒相扇既已翦除屬類潜逃宜¶
從寛宥湖南江西嶺南宣歙等處去年所遭狂冦擾亂¶