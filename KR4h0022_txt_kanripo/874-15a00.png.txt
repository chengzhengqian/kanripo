址乃興王之窟宅况復風煙氣色樓臺邇翔鳳之川邑¶
里光輝阡陌通卧龍之境爰紆不世之主将建非常之¶
業於是乎百物呈瑞三靈降休㳺殷朝之白狼止酆尹¶
之丹爵含牙之獸遁迹於殊隣同穎之禾垂苖於近甸¶
惠愛之徳著矣皇王之迹兆矣然後白氣流而聖人感¶
黄河清而聖人生奄有六宫遂荒三象化千乗而為萬¶
國撫四海而成一家起藩屏之㑹昌致寰瀛之景福大¶
矣哉九年唐髙祖崩帝奉諱號慟因以成疾太宗遣名¶