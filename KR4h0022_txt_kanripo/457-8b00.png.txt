門下朔野雄藩地臨於強虜海濵巨屏境接於諸蠻茍¶
非威略不足以鎮寧非惠和不足以綏撫其有久專留¶
務具著能名雅稱分閫之才宜賜登壇之命具官石善¶
友夙知邉事素練戎韜驊騮騁風無逺不適具官滕從¶
免早習兵機常推忠欵豪曹出匣其鋭難當而能誓建¶
功名克遵紀律(一作克/律紀法)洎膺試用咸務恪恭封疆逺憚¶
其威聲溪洞每懷其信義固可以静茲絶塞阜彼遐陬¶
使風煙罷警於北陲琛賮逺臻於中土方資重委宜洽¶