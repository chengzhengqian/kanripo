莊静黙寛惠仁慈抑嗜欲而省煩勞恤飢寒而甘敝陋¶
宜其延貺宗社受報黎元集天地之休和享靈祗之介¶
祉故得百祥䕶體五福登年同鎬邑之夣齡邁鑣宫之¶
錫夀豈徒一人有慶常居北極之尊實乃萬姓同歡共¶
仰南山之固臣謬以庸賤獲奉宸嚴欣聖夀之延長願¶
稱大慶見宸居之挹損思揚至徳乞宣示海内仍録付¶
史官庶使六合之中知寳筭之方永百代之後頌休風¶
而不絶無任抃躍之至謹詣闕奉表陳賀以聞¶