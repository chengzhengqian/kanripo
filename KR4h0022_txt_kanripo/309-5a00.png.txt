　　　經江寧覽舊跡至𤣥武湖　　張九齡¶
南國更數世北湖方十洲天清華林苑日晏景陽樓幕¶
(一作/梁)下廻仙騎津傍駐綵斿鳬鷖喧鳳管荷芰闘(一作/暗)¶
龍舟七子陪詩賦千人和棹謳應言在鎬樂不讓横汾¶
秋風俗因紓慢江山成易由駒王信不武孫叔是無謀¶
佳氣日将歇霸功誰與脩桑田東海變麋鹿姑蘇遊否¶
運争三國康時劣九州山雖幕府在舘豈豫章留水淀¶
(一作/淚)還相閲菱歌亦故遒雄圖不足問難想事風流¶