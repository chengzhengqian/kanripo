原夫徳無不應理必相符湖以柔而藏月月因朗而彰¶
湖不私其明明則有裕無逆於物物乃不孤異投珠而¶
按劒等藏氷而耀壺惟水月之叶美與君子而同途¶
　　　破鏡飛上天賦(以青天流魄玉/戸失顔為韻)李　程¶
何新月之嬋娟如破鏡之上天㣲茫而桂樹猶短髣髴¶
而菱花不全皓色減去清光獨懸謂是云非開玉匣而¶
長在自無而有指金波而未圓象則陵虚名何責實伊¶
酷似其素影若同分於麗質莫測潜化空驚逈出憐此¶