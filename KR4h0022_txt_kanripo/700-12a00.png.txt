宣往烈余於孝穆之感不其倍乎乃如其篇第因舉其¶
行事以德元㓜孤不知先父之執故為備陳之¶
　　　工部侍郎李公集序　　　　賈　至¶
易曰觀乎天文以察時變觀乎人文以化成天下然則¶
唐虞賡歌殷周雅頌美文之盛也厥後四夷交侵諸侯¶
征伐文王之道將墜地於是仲尼刪詩述昜作春秋而¶
叙帝王之書三代文章炳然可觀洎騷人怨靡楊馬詭¶
麗班張崔蔡曹王潘陸揚波扇颷大變風雅宋齊梁隋¶