㳺之始方舟而取翫今夕何夕若乗槎而上升豈獨發¶
清管滅華燈思凄切於阮戸光漾蕩於玉繩而已哉觀¶
乎麗天者月習坎者水水以柔而居月月以輝而垂美¶
一鏡合而内外澄鮮䨇影分而上下相似驚夜聲於鳬¶
鵠鋪皓彩於蘋芷規沉泉底豈魚目之能倫勢出波中¶
乍洛妃之可擬異乎纎纎樓上的的雲端未若麟不鬬¶
於天宇魚不驚於釣竿舟蕩漾而烟空轉麗風淅瀝而¶
桂影生寒佇以取鑒適夫情性寂以喻道斯道也逾深¶