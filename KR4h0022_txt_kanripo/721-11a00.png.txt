公之為頴州也朝廷以不失人為明頴人以得父母為¶
幸公獨以去色養為戚故執事者難之其為公謀者則¶
曰受命忘家公也愛親讓禄私也君子不以私廢公不¶
以孝棄忠况國家方親親賢賢而當頴人傒師長之日¶
可以此時急聞禮而緩君命乎公曰諾然後明日朱兩¶
轓而東竭力致身之誠於是乎全矣方當輯寧疲人𥜗¶
而袴之宜其大王事而小行役豈徂暑之熱逺道之思¶
與前期之難足攪胷臆賦詩朂别于以特贈¶