我窮局之懐袪我行役之憤博之以文發於詠歌吾非¶
子之望將誰望焉宗元冄拜曰夫聞善不慕與聾聵同¶
見善不敬與昏瞽同知善不言與嚚瘖同則聞之先逹¶
乆矣矧吾兄有柔懦之茂質恢曠之𢎞量敢無敬乎有¶
述祖之美談安道之貞節敢無慕乎覩徽容而敬聞嘉¶
話而慕敢無言乎言不稱德文不盡志適爲累而已矣¶
於是賦而序之繼其聲者列於左凡五十七首遂命從¶
姪立序(集無/序字)編爲後序終焉¶