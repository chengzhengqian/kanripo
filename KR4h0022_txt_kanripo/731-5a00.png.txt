肆巽而不懾孝敬忠信之道拳拳然未嘗去乎其中盖¶
由其中出者也浸潤以詩易動摇以文采以余棄於南¶
服來從余居五年矣未嘗見其行有悖乎義言有異乎¶
行者則余之棄也適累斯人焉以愛余而慰其憂思故¶
不爲京師遊以取名當世以桂之邇也而中丞之道光¶
大多容賢者故洋洋焉樂附而趨以出其中之有夫如¶
是則宜其(集無/其字)奮翼鱗乘風波以遊乎無倪徃哉其漸¶
乎是行也¶