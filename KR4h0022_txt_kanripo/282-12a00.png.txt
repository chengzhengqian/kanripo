暖無猿呌江春有鷰飛平生書劔在莫便學忘機¶
　　　送江州薛尚書(一作/郎中)　　　　周　繇¶
匡廬千萬峯影匝郡城中忽佩虎符去遥疑鳥道通烟¶
霞時滿郭波浪暮連空樹翳樓䑓月㠶飛鼓角風郡齋¶
多岳客鄉户半漁翁王事行春外題詩寄逺公¶
　　　送邉上從事　　　　　　　前　人¶
戎装佩鏌鎁走馬逐輕車衰草城邉路殘陽壠上笳黄¶
河穿漢界青塜出胡沙提筆男兒事功名立可誇¶