太祝陸君鴻漸以詞藝卓異為當時文人凡所至之邦¶
必千騎郊勞五漿先饋嘗考一畆之宫於上饒時江西¶
上介殿中蕭侍御公瑜權領是邦相得歡甚㑹連帥大¶
司憲李公入覲于王蕭君領㢘察留府太祝亦不逺而¶
至聲同而應隨故也先是嘗舍于道觀因復居之竹齋¶
虚白湖水在下春物萌動時鳥變聲支頥𣪚髪心目相¶
適蕭君悦其所以然也既展賔主之貺又歌詩以將之¶
其詞清越鏗若金璧得詩人之辯麗見君子之交好詩¶