勤歸以羣力一心於是治也閈閎階(或作/陞)序不可與他¶
邦類必厚棟大梁(集作/杗)夷庭高門然後可以上充於揖¶
譲下周於歩武今御史大夫扶風公亷廣州且專二使¶
増徳以來逺人申威以脩戎政大饗宴合樂從其豐盈¶
先是為堂於治城西北陬其位公北向衆賔南向奏部¶
伎于其西視泉地于其東隅奥庳仄庭廡下陋日未¶
及晡則赫炎當目汗眩更起而禮莫克終故凡大宴饗¶
大軍旅則寓于外壘儀形不稱公於是始新(集粹/作斥)其制¶