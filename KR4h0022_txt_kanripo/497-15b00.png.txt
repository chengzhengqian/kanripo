渭橋驚馬必歸張季之言禁圍射兎勿爽高柔之㫖于¶
公隂徳委以廷尉之司盛吉深仁授以憲曹之任剖符¶
寄劉寛之輩蒲鞭之教可追分陜趨召奭之儔棠隂之¶
徳斯在加以五詞咸備兩造兼持運靜躁於韋弦聽遲¶
速於寛猛獬豸雖觸咎繇行其恵化蒼鷹輟號郅都息¶
於煩苛自然圄犴空虚靡怨黄沙之罪鉗釱安用無施¶
白粲之刑則迹邁成康道逾文景不仁自逺無得而稱¶
謹對¶