廷之立在固本根本根固則兆庶安兆庶安則盗賊息¶
盗賊息則基於太平矣欲安其兆庶莫若擇守宰守宰¶
良則人民安人民安則無逋逸如抱沉痼者偶所親之¶
衛養焉肯捨其親而從踈乎茍不精擇其守慎選其宰¶
信虚聲狥請謁是致禍於民而思其安如挾弹以驅林¶
惡禽之驚也决防以涸泉怪魚之逝也故漢宣帝詔曰¶
與我共治天下其惟良二千石乎故承平之代號為得¶
人内外肅穆時風一變如是則守宰之任其可容易乎¶