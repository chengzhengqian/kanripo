柚有限(一作/根)於南北錯萬物以為佐求其族而始得是¶
以後凋之義久不刋於魯經有心之言永昭著於戴禮¶
吉士逺託或亭亭於嶺上山苗乍凌時欝欝於澗底雖¶
彼此殊軌而榮華一體若乃背徂年當芳嵗林烟乍巻¶
秋雨時霽仙侶或遊隠淪常憇莫不對偃盖以瀟洒仰¶
仙雲而摇曵暢方外之遐遊滌樊籠之流滯若乃幽澗¶
之側高岫之端葉離離而日來冬暖枝梢梢而風至夏¶
寒不以無人而不秀又同美乎芳蘭至若大厦方構長¶