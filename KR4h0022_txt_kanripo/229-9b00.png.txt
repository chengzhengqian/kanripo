萬萬東流不一廻先生獨此負仙才蘂宫横浪海邊别¶
鶴趐駐雲天上來幾處吹簫森羽衞誰家殘日下樓臺¶
青春正好分瓊液乞取當時白玉杯¶
　　　贈王先生　　　　　　　　前　人¶
太一真人隠翠霞早年曽降蔡經家羽衣使者峭於鶴¶
鳥爪侍娘飄若花九鼎欄干歸馬齒三山窈窕歩雲涯¶
時因弟子偷靈藥散落人間駐(一作/潤)物華¶
　　　贈道者　　　　　　　　　前　人¶