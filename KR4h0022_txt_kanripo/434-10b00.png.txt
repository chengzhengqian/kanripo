勅王者承天命以養人也愛之如身豈止如子餒者食¶
之寒者衣之猶恐仁之不至愧悼之心惻隠於内而不¶
能已也故天下有道藏於百姓古之使人不過三日可¶
以長孺齒可以養孤老盖太平至理之化何施而集(一/作)¶
(臻/)於此乎朕承奉大業于兹八載不能恢𢎞王道被之¶
六合雖徳之寡昧未燭於理常亦憂勤損節以濟元元¶
豈不知乾坤以易簡成物帝王以惇儉守位從賦歛之¶
薄省哉然時或多故事非獲已属外攘夷狄連嵗備邊¶