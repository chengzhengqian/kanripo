致矣又何慮乎視聽之表有所不周乎制策曰自中代¶
已還求理者繼作皆意甚砥礪而效難彰明莫不欲還¶
朴厚而澆風常扇莫不欲遵儉約而侈物常貴莫不欲¶
逺小人而巧諛常進莫不欲近莊士而忠直常疎莫不¶
欲勉人於義而廉媿(一作/隅)常不修莫不欲禁人之為非¶
而抵冐常不息其所謬盭豈無根源者臣聞一日克己¶
復禮天下歸仁焉王者之謂也故人不從上之令而從¶
其所行夫上古之君躬率已(集作/以)正軌度其流(集作/信)恕¶