毫命牘賦閒逰之章云爾¶
夫居幽而思逺兮固先逹之所言吾乗方以靜拙兮亦¶
自得於丘園羡馬蹄之踐雪兮憐澤雉之處樊朅歸來¶
以遂志兮豈榮華之足敦傍山阿而葺宇兮即樹楥而¶
啓門爾其山則盤紆深沉穹窿杳靄下枝廻溪上㵼懸¶
瀨絶峯交竦深林縈帶魚鳥歘以來往煙雨紛其雜㑹¶
喧以騰倚之獸䕃以偃蹇之木百藥爭妍千芳競馥紫芝所¶
業黄精所畜𤣥猨逰嘯於隂杖(疑作/枝)惠風徘徊於陽谷¶