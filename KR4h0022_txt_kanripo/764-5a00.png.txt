業授官其明經進士並停子舉(㑹要無/此二字)道舉亦宜凖此¶
所司請今年舉人等或篤(㑹要/作舊)業旣成理難速改或逺¶
州所送身已在途事湏收奨不可中廢其今秋舉人中¶
有情願依舊業舉試者亦聽明(㑹要/作經)年已後一依新勑¶
時禮部侍郎楊綰奏請勑令公卿已下集議至時為中¶
書舎人議曰禮部奏每嵗貢人依鄉舉里選勑令議者¶
謹按夏之政尚忠殷之政尚敬周之政尚文然則文與¶
忠敬皆統人之行也且諡號(二字文/粹作夫)述行美極於文(文/粹)¶