目大不覩若異鵲之在雕陵因所好而毛羽思有遇而¶
鶱騰鄙宋都之退鷁慕溟海之摶鵬於是扇以扶搖縱¶
諸寥廓絢練倐閃翕赫忽霍瞬息而上千里咄嗟而逰¶
大漠翔鶤仰而不逮况青鳥之與黄雀彼都人士瞻竚¶
城隅初指中(疑作/冲)天之鶴逺言拂日之烏望有塵埃謂¶
翻形而載斾聽無音響疑避影以銜蘆始廻翔於元氣¶
終出入於高衢所以羽翮既成雲霄自致期上騰以奮¶
激何中路之顛墜力不培風勢將控地感魚龍之失水¶