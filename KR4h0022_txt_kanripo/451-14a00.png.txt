煩易地之勞各副長城之委鳯翔節度使檢校刑部尚¶
書李業生自將門久知虜態悦詩禮而不倦索韜鈐而¶
甚精河東節度使檢校禮部尚書李拭早膺儒術克擅¶
文場㓜挺瑚璉之姿尤通冉季之政並累更重任必播¶
能名或居劇塞而練卒討𦍑或領北門而尅已訓士皆¶
勤勞備著功効居多朕以右輔之新拓土疆是資綏輯¶
大鹵之連控戎落尤藉隄防或更户封之崇或仍舊貫¶
之美各膺新命無替前勞¶