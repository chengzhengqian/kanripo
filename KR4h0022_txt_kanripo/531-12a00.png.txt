姚先意拜將作大匠以父曾任此官請改易㕔事坐處¶
　　　對　　　　　　　　　　　員　峴¶
先意多才入仕直道登朝權上路之衣冠光大君之寵¶
命周官有序既標將作之名漢制無差還視列侯之秩¶
家聲克紹門閥載昌京兆地靈韋氏之繼為丞相姑臧¶
人物張家之歴踐武威前史不以為非通方不以為累¶
事可師古何必循常然遺劍可悲喬木有感名教之地¶
動息増懐隔以屏風昔聞其㫖易其坐處今見斯人茍¶