　　　太常觀閲驃國新樂　　　　胡直鈞¶
異音來驃國初被奉常人纔可宫商辨殊驚節奏新轉¶
規廻繡靣曲折度文身舒散隨鸞吹喧呼雜鳥春襟衽¶
懐舊識絲竹變恆陳何事留中夏長令表化淳¶
　　　郊壇聽雅樂　　　　　　　前　人¶
泰壇恭祀事彩仗下寒坰展禮陳嘉樂齊心動衆靈韻¶
長飄更逺曲度静宜聽泛響何清越隨風散杳𡨕㣲懸¶
和氣聚旋退曉山青本自鈞天降還疑列洞庭¶