幽人夜來去¶
　　　冬日歸舊山　　　　　　　李　白¶
未洗染塵纓歸來芳草平一條藤逕緑萬㸃雪峰晴地¶
冷葉先盡谷寒雲不行嫩篁侵舎宻古樹倒江横白犬¶
離村吠蒼苔壁上生穿厨孤雉過臨屋舊猿鳴木落禽¶
巢在籬疎獸路成拂床蒼(一作/山)䑕走倒箧素魚驚洗硯¶
脩良策敲松擬素貞此時重一去去合到三清¶
　　　歸山作　　　　　　　　　釋䕶國¶