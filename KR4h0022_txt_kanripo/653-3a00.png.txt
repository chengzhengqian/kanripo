頃者湮淪孤賤綿隔音塵其後從事梓潼經塗天漢初¶
筵末席披霧覩天自邇以来懐恩莫極鄭𤣥之腰腹若¶
掛丹青崔琰之鬚眉常存夢寐方思捧持杖屨厠列生¶
徒豈望便上仙舟遽塵蓮府尚書士林圭臬翰苑龜龍¶
方殿大藩將求記室是才子懸心之地詞人効命之秋¶
豈伊踈蕪堪此選擢思曾顔之供養念陳阮之才華自¶
公及私終榮且忝伏以家室憂繫初解山川䟦涉未任¶
須至季秋方離上國撫躬泣下尚遥郭隗之門閉目夣¶