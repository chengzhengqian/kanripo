主都尉主客皆賢故長安中名人文士自李端司空曙¶
之徒咸遊其門賦詩席酒更日而主生子三人女二人¶
長今為皇太后府君即其少子初憲宗居邸時親臨主¶
家納迎如禮及今上即位皇太后昆弟皆寵錫尊官而¶
府君最少益蒙隆念自汾州刺史入為殿中監尚河西¶
公主嵗餘改宫苑閑廐使府君寛柔和易不守剛决長¶
慶三(集作/二)年七月五日暴疾卒于主家享年三十七¶
太后聞之驚悼悲哀使者自中宮出按問發疾之狀月¶