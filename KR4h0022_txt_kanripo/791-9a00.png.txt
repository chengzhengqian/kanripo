不敢違復率盈珍主兵事制以姚南仲代盈珍方㑹客¶
言曰姚大夫書生豈將才也坦私謂人曰姚大夫外雖¶
柔中甚剛又能斷監軍若侵之必不受禍自此萌矣若¶
從公䘮而西必遇姚大夫吾懼為所留以及禍遂潜去¶
姚果以牒來請終以不逢得解及盈珍與姚有隙從事¶
多黜死者王緯觀察浙西兼鹽鐡使請坦為轉運判官¶
及李錡代請如初轉殿中侍御史錡所行多不循法坦¶
每爭之詞㫖深切聽者皆為之懼累求去不得凡在錡¶