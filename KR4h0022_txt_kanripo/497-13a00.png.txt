彼刑章定金科之取舍徵其張趙平丹書之去留必使¶
楚國受金不為荘生所責長陵盗土必用張子之言謹¶
對¶
　　　刑獄用舍¶
問𤣥黙垂拱理歸上徳法令滋彰事鍾澆季是以唐虞¶
畫象四罪而咸服姬夏訓刑三千而愈擾故知勝殘去¶
殺必在於𢎞仁反樸還淳不務於多辟(一作不勝/於羣惡)方知¶
削兹三尺専循五禮幸陳用舍之宜以適當時之要¶