　　　獻王大夫　　　　　　　　前　人¶
都縁聲價振皇州髙卧中條不自由早赴急徵來鳳闕¶
常陪内宴醉龍樓鏘金五字能援筆釣玉三年信直鈎¶
必恐借留應不得(集作終/不遂)越人相顧已生(集作/先)愁¶
　　　上(集作/贈)處州段郎中　　　　前　人¶
幸見仙才領郡初郡城孤峭似仙居林(集作/松)蘿色裏登¶
臺閣瀑布聲中閱簿書徳重自将天子合情髙元與世¶
人疎寒潭是處深(集作/清)連底賔席何心望食魚¶