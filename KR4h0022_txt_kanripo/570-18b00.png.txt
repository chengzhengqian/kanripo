　　　為杜司徒慰義陽公主薨表　劉禹錫¶
臣某言伏承義陽公主薨伏惟聖懷傷悼增切伏以公¶
主妍姿令則冠絶天人禀敎皇宫已挺柔嘉之德降嬪¶
卿族益彰貞粹之儀方期作範壼闈長榮邸第豈意遘¶
兹短壽奄謝昌辰慮陛下軫念未捐(類表/作損)深慈莫遣有¶
虧常膳罷設宫懸臣子之情不任惕戀况聖凡禮異家¶
國制殊伏願道齊彭殤理達修短割肌膚之愛慰寰海¶
之心率土人臣孰不相賀(集作/慰)無任懇欵屏營之至¶