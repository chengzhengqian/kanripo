近敢稽首獻賦曰¶
美南州之嘉樹受烈氣於炎徳固一志於殊方遂不遷¶
於上國貞葉凝碧蔚(一作/藹)湘岸之夕隂華實變黄動江¶
潭之秋色雜丹楓於溪畔映緑篠於巖側翡翠以之列¶
巢鵷雛由是(一作/焉)棲息雖同霑於雨露竊自得於彫飾¶
終獲譽於皇明豈因人之(一作/而)羽翼感大鈞之獨運斡¶
造化之𤣥力思六合以(一作/之)同風採孤根而移植播元¶
氣以(一作/之)茂育諒隂靈之不測逮乎霜飛文(一作/天)囿風¶