春入池亭暖風光老更鮮尋芳行不困逐勝坐還遷細¶
草亂如髮幽禽語似蟬(集作鳴/似絃)苔文翻古畫石色學秋¶
天花落能漂酒萍開觧避船暫來猶愈疾乆住合成仙¶
迸筍支堦起垂藤壓樹偏此生應借㸔自料買無錢¶
　　　金州晩夏陪姚員外南池　　僧無可¶
桞暗清波漲衝萍復潄苔張帆(髙僧詩/作筵)白鳥起掃岸使¶
君來洲島秋應沒荷花曉(髙僧詩/作晩)盡開髙城吹角罷騶¶
馭尚徘徊¶