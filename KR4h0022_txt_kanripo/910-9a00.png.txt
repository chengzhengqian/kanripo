是乂安飲至鎬京策勲居㝡所賜金帛蓋以千箱其後¶
六統偏師五為總管北殱猾夏南廓滔天戮鯨鯢於洙¶
泗溺驂䮽於漳滏所向風靡賞鉞彛班時外難初康内¶
釁方兆春坊階亂構禍深於戾園李屏窮凶為蠧尤於¶
傲象公早叅帷幕思固宗祧驟起聖懐累明大義九年¶
六月二凶伏辜雖天道禍淫蓋頼君之筭也擢拜左衞¶
大將軍兼太子左衞率貞觀元年授右武大將軍屯兵¶
數萬咸令統領職歴二官兼司七校龍飛靜拆揔禁旅¶