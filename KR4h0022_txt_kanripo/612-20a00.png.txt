臣承嗣等誠歡誠喜頓首頓首¶
　　　為建安郡王獻食表　　　　陳子昂¶
臣某言謬籍葭莩叨榮圭社統戎出塞違鳯扆而逾年¶
班師入朝拜鑾闈而有日䇿勲飲至頻承湛露之恩獻¶
夀奉觴未伸行潦之薦所以白茅微藉願享於鈞䑓潢¶
汙菲誠思奉於瑶水謹輙獻食一百轝伏知金鷄(一作/雄)¶
瑞鼎盈上帝之珍羞玉女行厨盡群仙之品味以兹菲¶
薄有陋蘋蘩多慙在藻之歡竊希(集作/有)獻芹之志所願¶