可憐鷓鴣飛飛向樹南枝南枝日照暖北枝霜露滋露¶
滋不堪栖使我夜常啼願逄雲中鶴銜我向寥廓願作¶
城上烏一年生九雛何不舊巢住枝弱不得(一/若)作去何¶
意道苦辛客子常畏人¶
　　　九子坂(一作/坡)聞鷓鴣　　　　李羣玉¶
落照蒼茫秋草明鷓鴣啼處逺人行正穿屈曲﨑嶇路¶
又聼鈎輈格磔聲曽泊桂江深岸雨亦於梅嶺阻歸程¶
此時為爾腸千斷定是今宵白髪生¶