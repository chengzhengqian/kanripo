聖人之所以立天下曰仁曰義仁主恩義主斷恩者親¶
之斷者宜之而理道畢矣蹈之斯為道得之斯為徳履¶
之斯為禮誠之斯為信皆由其所之而異名今管氏所¶
以為維者殆非聖人之所立乎又曰一維絶則傾二維¶
絶則危三維絶則覆四維絶則㓕若義之絶則廉與耻¶
其果存乎廉與耻存則義果絶乎人既蔽惡矣苟得而¶
(文粹無/而字)從枉矣為非而無羞矣則義果存乎使管子庸¶
人也則為此言管子而少知理道則四維者非管子之¶