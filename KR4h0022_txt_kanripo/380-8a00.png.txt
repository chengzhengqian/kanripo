　　　授王晙左散騎常侍制¶
黃門侍臣之任朝廷所重賞善惟速兼才是先銀青光¶
禄大夫并州大都督府長史上柱國王晙志力堅剛風¶
情慷慨傳為書癖成誦在心言應筆精目懸於手受一¶
方之委惣三軍之令士卒感恩以争效獯戎滅迹而皆¶
逺功其茂矣朕實休之用憑龍豹之韜更踐貂蝉之位¶
可左散騎常侍兼檢校并州大都督府長史勲如故主¶
者施行¶