紀綱禮樂之儀雖可久而可大文武之道亦一弛而一¶
張是以七徳興而有輯六樂缺而未彰今五典不用百¶
度載光海外懐仁以有截天下好樂而無荒帝乃誕敷¶
文教式奏薫絃命太常以修樂将享帝而配天於是繩¶
五元以氣應考八能而術全侈弇不興鳬氏之規惟妙¶
上下合度磬師之法可傳爰設業以設簴備宮懸與宿¶
懸爾其金石具陳鞉鼓間出和其戛擊節以徐疾五色¶
不亂以成文八風不奸而從律大章彰之已合陶唐之¶