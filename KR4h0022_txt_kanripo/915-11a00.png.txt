不矜輿馬之飾不嗜粱肉之味家産稍贍則以振昆弟¶
賔客士有賢者雖貧賤必與之均敵名以修飭光位以¶
功效進自解褐數十年歴九卿為二千石繼父位臨方¶
面榮當代焉保身守道一無塗汙於戲渾氏隂徳代封¶
之慶則大於于公虞詡戰勲忘家之跡則優於平陽去¶
病子孫支屬之榮則高於萬石耿氏然若公之材未大¶
施設不繼乎台鼎不邇於期頤斯慊慊於五福也薨之¶
日天子軫悼不朝贈大司馬葬之日給太常儀仗博士¶