之恒時用時捨兮業方𢎞䟽而洩兮甘潤騰壅而竭兮¶
汙泥増彼幽涸兮如重啓濟窮渇兮良所能¶
　　　耿恭拜井賦(以感通厚地神/啓甘井爲韻)　羅　讓¶
昔耿恭躬受斧鉞志清煙塵奮長䇿以討冦由至誠而¶
感神於是堅踈勒之壁依澗水之濵據以爲備期乎來¶
賓既而匈奴奔敗而伺隟澗泉壅絶而不至雖礪乃戈¶
矛而渇我將吏遂乃處孤城而穿井窺重泉而闢地深¶
餘十丈曽無一勺之多職長千夫幾敗三軍之事因不¶