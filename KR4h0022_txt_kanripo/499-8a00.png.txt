　　　衣食之源(禮部試第一道/貞元十六年)¶
問周禮庶人不畜者祭無牲不耕者祭無盛不蠶者不¶
帛不績者不縗皆所以耻不勉抑游惰欲人務衣食之¶
源也然為政之道當因人所利而利之故脩其教不易¶
其俗齊其政不易其宜由是農商工賈咸遂生業若驅¶
彼齊人疆以周索牲盛布帛必由已出無乃物力有限¶
地宜不然而匱神廢禮誰曰非闕且使日中為市懋遷¶
有無者更何事焉¶