昔永逺宗雷輩十八人同入此山老死不返去我千載¶
我知其心以是哉矧予自思從幼迨老若白屋若朱門¶
凡所至(集本并/記作止)雖一日二日輙覆簣土為臺聚拳石為¶
山環斗水為池其喜山水病癖如此一旦蹇剥來佐江¶
(集本并記/無此字)郡郡守以優容撫我廬山以靈勝待我是天¶
與我時地與我所卒獲所好又好求焉尚以冗貟所羈¶
餘累未盡或往或來未遑寜處待予異時弟妹昏嫁畢¶
司馬嵗秩滿出處行止得以自遂則必(記無/此字)左手引妻¶