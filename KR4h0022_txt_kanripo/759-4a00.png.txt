明志古圖國致霸動必成功自謨(集作/謀)其身猶有此恨¶
况常人哉其難於退身者以余忖度頗得古人㣲㫖天¶
下善人少惡人多一旦去權禍機不測操政柄以禦怨¶
仇者如荷㦸以當猛(集作/狡)獸閉闗以待暴客者若捨㦸¶
開闗則㓂難立至遲遲不去者以延一日之命庶免終¶
身之禍亦猶奔馬者不可以忘(集作/委)轡乗流者不可以¶
去檝是以懼禍而不斷未必皆躭禄而患失矣何以知¶
之余前之在鼎司謝病辭免尋即逺就澤國自謂在外¶