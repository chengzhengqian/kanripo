又不能務其往則曰舉天下而好之吾何為獨不然由¶
是觀之有愛錐刀者以舉是科為恱者也有争尋常者¶
以登乎朝廷為恱者也有慕權貴之位者以將相為恱¶
者也有樂行其政者以理天下為恱者也然則舉甲乙¶
歴科第固為末而已矣得之不加榮䘮之不加憂茍成¶
其名於逺大者何補焉然而至於感知之道則細大一¶
矣成敗亦一矣故亦(集無/此字)曰其受徳者不待成身而後¶
拜賜然則幸成其身者固末節也盖不知求之下者不¶