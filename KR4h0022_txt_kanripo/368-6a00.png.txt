山者知猛獸之為害則必高其柴楥而外施窞穽以待¶
之宅於都者知穿窬之為盗則必峻其垣墻而内固扄¶
鐍以防之此野人鄙夫之所及非有過人之智而後能¶
也今之通都大邑介於屈(文粹作/倔下同)強之間而不知為之¶
備噫亦惑矣野人鄙夫能之而王公大人反不能焉豈¶
材力有不足歟蓋以為不足為而不為耳天下之禍莫¶
大於不足為而不為材力不足次之不足為者敵至而¶
不知材力不足者先事而思則其於禍也有間矣彼之¶