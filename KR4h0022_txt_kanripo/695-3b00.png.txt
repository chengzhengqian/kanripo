及周隋戰争之日多安泰之時少𤓰分瓦裂各在一方¶
隋氏平陳十餘年耳接以兵禍繼以饑饉既德業之不¶
逮或時事以未遑非謂是今而非古也武德貞觀與今¶
亦異皇運之初庶事草創豈惟日不暇給亦乃人物尚¶
稀天祚大聖亨國永年比屋可封異人間出咸以為有¶
道恥賤得時無怠諸色流輩(一作/八流)嵗以千計群司列位¶
無復新官(一作/加)加(一作/官)有常員人無定限選集之始霧¶
積雲屯擢叙於終十不收一淄澠混雜玉石難分用捨¶