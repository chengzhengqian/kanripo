　　　同前　　　　　　　　　　蘓令問¶
濯龍之奥泉源交屬楊氏因形以利物輿人捨舊以謀¶
新且河渠列於八方溝洫陳於十志類百工之居肆同¶
五行之廢一提封既設潤下是資宜命水工鳩諸藪澤¶
以文無害雖訟何傷邑中之黔實興我役汝南之鵠亦¶
著人謡物之常情難與適變同源異口史起尊其前刋¶
石表界信臣旌於後苟利於物何恤於言既無稽於簡¶
孚終有慙於割斷待資閱實方定刑名¶