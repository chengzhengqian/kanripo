　　　放馴象賦(以珍異禽獸無/育家國為韻)　　獨孤授¶
彼炎荒兮王國是賔此馴象兮越俗所珍化之式孚則¶
必受其來獻物或違性所用感於至仁吾君於是詔掌¶
獸之官諭如天之意惟越獻象不逺而致推已於物曽¶
何以異徒見弭雄姿而屈猛志安知不懐其土而感其¶
類揆夫國用芻豢之費則多許(一作/計)以方來道途之勤¶
亦至與其紲之而厚飬孰若縱之而自遂且彼集於禁¶
林我則有五色九苞之禽在于靈囿我則有雙骼共觝¶