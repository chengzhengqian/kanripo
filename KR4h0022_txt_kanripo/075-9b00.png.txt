自適鬱結攸宣苟斯湏之不去何嗜慾之能遷况乎大¶
樂同和至音交暢聽寂寞而何求視窅㝠而無狀將欲¶
革驕志以純仁化貪心為貞諒在乎思不惑兮心不流¶
安至樂兮優而柔順至性之蕩蕩符大道之油油純如¶
皦如足飬浩然之氣融融洩洩寧抱悄爾之憂是知以¶
徳音為音則合於仁義以淫樂為樂則比於慢易咸濩¶
作而理亦隨之鄭衞興而時乃殆而信至化之所繫實¶
和樂之攸資是以重華眀兮簫韶若此獨夫靡兮顛沛¶