以前代宿徳再綰台傅於義寧武徳之間同堂兄弟百¶
有數十自梁渉唐多著名跡終古蕃盛莫之與比貞觀¶
之後羣從凋零垂拱以來無復大位越敬王之圖匡復¶
也王父實預其謀擯身江海不臣武氏舊業邠岐一朝¶
瓦解内弟琅邪王仁簡標列傳贊備昭事迹家君子少¶
丁家難辛苦百罹事繼親長異母弟育孤姪以孝友聞¶
於姻族僕生於汝潁幼而苦貧孜孜强學業成冠歲射¶
策甲科見稱朝右當此之時為奮筆飛鸞鳳摛論吐雲¶