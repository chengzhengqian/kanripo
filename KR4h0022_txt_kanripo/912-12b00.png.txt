大父贈荆州都督益先考高州使君智戣咸以勲績建¶
旟本郡甲兵雄於一方政化杳於千里君藴含𢎞光大¶
之徳守冲黙安貞之志秉難進易退之操詣(一作/臻)希聲¶
若訥之道為而不有故物譽難得以稱靜以居常故世¶
榮無因而及以聖厯之歳終于本州(集作/城)子㓜家艱喪¶
禮蓋闕夫人麥氏備女(集作/母)師之六行履先姑之四徳¶
處順思柔以成婦道及衞亡共伯而魯重敬姜誓以泛¶
舟之詩遵其䦱門之禮季子今冠軍大將軍右監門衞¶