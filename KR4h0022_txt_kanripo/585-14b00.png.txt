餘如故者臣久居逺服戀闕常深忽降新恩近鄉為貴¶
承㫖慶抃省躬慙惶臣某誠歡誠喜頓首頓首伏惟皇¶
帝陛下垂衣清穆之中旁照寰瀛之内車書所及動植¶
咸安臣昨離班行逺守江徼延英辭日親奉徳音知臣¶
所部灾荒許臣到任條奏恭承睿㫖宣示羣黎减其征¶
徭頒以賑賜伏蒙聖澤救此天灾疲羸再甦㓜艾同感¶
二年連遭水潦百姓幸免流離交割之時户口增長雖¶
才術不至於事未周而憂勞則深為衆所悉臣本業儒¶