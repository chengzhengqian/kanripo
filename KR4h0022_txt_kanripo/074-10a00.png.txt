克慎惉滯不生子諒咸進洋洋𤣥化流於筦磬之中泱¶
泱大風發於絲竹之韻觀夫崇徳之祭也郊上帝祀方¶
祇配祖列位崇壇奉犧六代眀備千官肅祗殷薦咸若¶
嘉肴孔時聲音上聞同韶之盡美戩糓下降知神之格¶
思于時曙色初分祥風㣲扇肅肅嚴配隂隂嘉薦聲眀¶
動于皇天文物驚於赤縣至矣哉徳不崇無以表金石¶
之娱樂不作無以表天地之符樂作而萬方草偃徳表¶
而八裔風趨昔先代之薦也或中和罔紀鏗鏘罔假徒¶