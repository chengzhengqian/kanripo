降于天而謂之不幸未之聞也昔夫子有云仁逺乎哉¶
我欲仁斯仁至矣竊以仁為百行之首大聖其猶病諸¶
然必以中才之人企勉而行猶或可及况其慎者蓋不¶
過慎言語節飲食知止足避嫌疑若斯而巳矣非有朝¶
聞夕死去食存信之難也違之則為凶人蹈之則成吉¶
士其為𢎞益多矣而世人罕能修身(二字一作/日旴使)厲巳自¶
求多福方更越禮過度坐致覆亡此宣尼所以譏鮑莊¶
子之智(一作/志)不如葵而孫叔敖譬以螳螂伺蟬不知黄¶