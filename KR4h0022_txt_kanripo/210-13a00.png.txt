　　　苦寒　　　　　　　　　　喬知之¶
胡天夜清逈孤雲獨飄颺遥裔出鴈關逶迤含晶光隂¶
陵乆徘徊幽都無夕陽祁寒凍巨海殺氣流大荒朔風¶
吹水寒行子覆(疑作/履)胡霜路有從役倦卧死黄沙塲覊¶
旅因相依慟之淚沾裳由來從軍行賞存不賞亡亡謝¶
誠已矣徒令存者傷¶
　　　同前二首　　　　　　　　杜　甫¶
漢時長安雪一丈牛馬毛寒縮如蝟楚江巫峽氷入懐¶