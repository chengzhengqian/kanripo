矣哉自古出師未有若斯之盛者藉雖不敏敢述賦云¶
赫哉帝唐葉殷累聖光明乾道洗清邦政德所以和懐¶
四夷教所以平章百姓用能盡奄有於天下得樂推於¶
羣黎鳯符以謳歌而適龍厯以揖讓而躋既神化之無¶
外何鬼方之獨迷若乃皇赫斯怒元戎是出其制敵也¶
以威其用師也以律琱戈電舉鐵騎風疾霜明鋒刃夕¶
曜曜以衝星火色旌旗晝炎炎以篲日横行有同於千¶
里止歩不過于六七桓桓大將黄石老之兵符赳赳武¶