水有清源桂樹多芳根毛公與朱亥俱在信陵門趙瑟¶
鳳凰柱呉醥金罍樽我有北山志留連為報恩夫君皆¶
逸翮摶景復凌騫白雲間海樹秋日暗平原寒蟲鳴趯¶
趯落葉飛翻翻何用贈分首自有北堂萱¶
　　　贈王桂陽别三首　　　　　前　人¶
昔聞楊伯起拖玉振清風髙華積海外名實滿山東自¶
有五都相非無四世公臨忩驚白日倚匣曳輕虹願持¶
鷦鷯羽歳暮依梧桐¶