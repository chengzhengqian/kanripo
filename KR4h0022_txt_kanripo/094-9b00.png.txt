殊不知寸隂踰尺璧之珍一經奪滿籝之價所以愛兹¶
被褐重彼迷邦以清徳之惟一奚白璧之能雙况各藏¶
器俟時見機而作直若弦矢頴如鋒鍔誠席珍之可任¶
以柱石之有託以之(一作/此)綏撫而上下康寧以之守禦¶
而内外胥樂既三復之可驗奚衆口之能鑠則知金玉¶
為寳者徳義之衰賢人為寳者邦家之基國無日而無¶
事賢無代而無之如此則何必楚也獨二三子之可師¶
　　　行不由徑賦(以處心行道有/如此焉為韻)　浩虚舟¶