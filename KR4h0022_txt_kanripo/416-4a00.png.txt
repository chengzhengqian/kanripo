　　　劉領軍封侯詔　　　　　　沈　約¶
門下南國是式事昺興周原鹿啓土義昭洪漢領軍舅¶
親徳之重朝野式瞻在昔中興任推心膂哀疚𦕈然未¶
堪多難允賴徽猷嗣隆寳業及釁起不虞咫尺宫禁内¶
叅嘉謨外宣戎畧宻勿劬勞誠力備盡宗社克固寔倚¶
髙謨無言不讐無徳不報况忠勲至戚義兼於此者乎¶
宜錫圭裂壌允副僉屬可封開國縣侯食邑二千户主¶
者施行¶