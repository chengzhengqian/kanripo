造化隂陽之情状及夫曲已終奏斯闋言之者莫隠觀¶
之者咸恱足使䕫曠心沮牙期思絶是知大樂與天地¶
同和大禮與天地同節乃為理之樞柄化人之軌轍者¶
也夫聽者納於耳而察於心伊事也傳於古而繼於今¶
陽春白雪之歌其和寡流水髙山之曲其意深姑使清¶
濁不亂鄭衞莫侵雖千載之後亦何謝乎前賢之知音¶
　　　吴公子聽樂觀風賦(以自鄶已下/無聞焉為韻)¶
有東吴子博識洽聞欲觀風於上國期屬意於南薫審¶