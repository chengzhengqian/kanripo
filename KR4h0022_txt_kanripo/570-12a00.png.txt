惟有争之義羣心累切聖感未廻臣等焦惶不安啓處¶
中謝臣又聞之高宗諒隂三年不言百官總已以聽於¶
冡宰斯則求古之人自殷宗行之矣但事有通變時有¶
損益或循古法多昧遠圖孝文由是創禮孝景因之從¶
令故漢之帝王獨高文景孝者先於百行豈欲違而致¶
美誠以神器之重天下至公所直小所枉大加百姓而¶
刑四海作程於後罔不率由陛下纂大橫之繇開中興¶
之業每旰食坐朝求衣視事不可得不言也不可得總¶