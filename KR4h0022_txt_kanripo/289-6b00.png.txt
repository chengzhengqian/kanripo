　　　東都在路率爾成詠　　　　前　人¶
學宦兩無成歸心自不平故鄉尚千里秋山猿夜鳴人¶
愁慘雲色客意慣風聲羇恨雖多緒俱是一傷情¶
　　　和張丞奉詔於江都望京口　前　人¶
回首觀濤處極望滄海湄流波去無限喬木不勝悲蓬¶
萊雖已變池塘尚所思歸飛路窮此悵望情難持吾生¶
乃世季疇日佐藩維尚想西園夕猶懐北固時城邑纔¶
辨處風烟忽何之跂予未能已顧嘆空遲遲¶