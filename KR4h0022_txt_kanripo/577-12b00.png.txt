猶在耳妾夫埋黃壤子夭青春唯知哀訴神明號泣天¶
地妾之殘命稱曰未亡更何心顏享茲豐厚况三思久¶
謀謙退人所未知實恐士庶遊談是非相半既未能辯¶
明高義豈復忍貪吝餘資雖則伯宗已亡獻誡者聞乎¶
奸盜尚冀黔婁宿意見知者因乎寡妻今墳土未乾繐¶
帷猶設妾所以廢寢忘飡瀝欵披誠未允前祈更陳後¶
請伏願俯矜賤妾遠念幽魂收彼白茅之封表其赤松¶
之節光陛下有任賢之德明三思無冒寵之譏妾之區¶