帯礪之言保金石之誓勲贒所付宜茂明恩况卿秉謙¶
蹈和持重守正屬朕前嵗廵狩而乃躬親奉迎季孫之¶
道在事君周勃之心唯安國畢力扈駕衛我出車(詔令/作居)¶
克奉行朝更無遺事可謂忠於社稷光映簡書旋以歸¶
復京都葺修宮闕載𢎞舊制皆叶規程睠是殊庸實用¶
嘉曯雖迭增崇數而未足酬功宜申誓劵之文以示旌¶
勲之典矧夫黄河不竭青山匪窮比此賞延錫于苗裔¶
使卿永荷禄位長受寵滎對銘鏤以同堅煥聲徽而轉¶