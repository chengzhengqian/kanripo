伏惟曽構髙基往修峻址俯為明時載生竒士杜林舅¶
族本富文理楊惲外甥(集作/門)素多圖史朱檻有裕括羽¶
成美逸足輕從東之道巨背狭圖南之水匡生明習董¶
氏精専魯壁墜簡汲冡遺編坐忘流麥出記懐鉛淹中¶
莫敵稷下惟先朝有曲臺時推奥學明博士之髙選資¶
衆儒之先覺殷周損益䕫夷禮樂既得根源盡除蹖駮¶
粉闈假途(集作/道)諫署揚輝吾寧訐訕時好依違周舉上¶
章惟求主悟賈生草疏(一作/諫)豈畏人非用之則至捨之¶