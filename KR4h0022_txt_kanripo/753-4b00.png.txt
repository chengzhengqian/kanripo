其兇威曽未數年綱紀大亂海内版蕩宗廟播遷帝道¶
王猷反居文身之俗神州赤縣翻成被髪之鄉棄所大¶
以資人掩其小而自託為天下笑其故何哉良由失慎¶
於前所以貽患於後且知子者賢父知臣者明君子不¶
肖則家亡臣不忠而國亂國亂不可以安也家亡不可¶
以全也是以君子防其始聖人閉其端而世祖惑荀朂¶
之姦謀迷王渾之偽策心屬移於衆口事不定於已圖¶
元海當除而不除卒令擾亂於區夏惠帝可廢而不廢¶