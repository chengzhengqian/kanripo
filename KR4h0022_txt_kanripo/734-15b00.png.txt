風塵嵇叔夜之龍章鳳姿混同人野雄談逸辯吐滿腹¶
之精神逹學竒才抱填胷之文籍簮裾見屈輕脫履於¶
西陽山水來逰重横琴於南澗百年竒表開壯志於髙¶
明千里心期得神交於下走山人對興即是桃花之源¶
隱士相逢不異菖蒲之澗黄精野饌赤石神脂玉案金¶
盤徵石髓於蛟龍之窟山樽野酌求玉液於蓬萊之峯¶
溪横燕尾巖竪龍頭鍜野老之眞珠掛幽人之明鏡山¶
腰半折溜王烈之香膏洞口横開滴嚴遵之芳乳藤牽¶