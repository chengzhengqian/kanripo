維開元二年龍集攝提格夏五月哉生明高安長公主¶
薨於長安永平里第享年六十有六嗚呼哀哉丙申上¶
發哀于暉政門設次舉聲輟朝加等遣大鴻臚彭城侯¶
劉知柔持節齎書赴弔京兆尹攝大鴻臚鄧國公張暐¶
司農少卿李琇有司帥屬護䘮文武五品巳上㑹哭書¶
不云敦族至于九以昭于百姓禮不云敘親居其一以¶
統於萬人此所以追有虞而化天下感配陳而慟宸極¶
復以為素旂誄行彤管區風司常罕留執史多紊乃制¶