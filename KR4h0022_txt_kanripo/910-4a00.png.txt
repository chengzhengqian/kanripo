建徳二年授少傅四年授河州總管都督七州諸軍事¶
即為河州大中正公之桑梓本於此地再為連率頻仍¶
衣錦襄城龍種更及池臺桂陽仙人還歸鄉里故老親¶
賔酣歌相慶安車駟馬天下榮之宣政元年授上柱國¶
更加少傅配於上相即陪𤣥扈之圖居於京師實有圯¶
橋之策改封宿國公食邑并前五千五百户射鴻舊圃¶
舞鶴餘城既浮酸棗之河聊對淇園之竹來朝建章則¶
天子降席出遊戚里則羣公下堦是以行滿天地名聞¶