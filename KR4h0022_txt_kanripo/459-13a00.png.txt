勑魏博權知兵馬留後韓君雄及將士等何全皥藉祖¶
父之餘基受朝廷之重寄身居節制位極公台所宜慮¶
危圖安忘私濟衆乃驕矜失道滿假為心刻削衣糧恣¶
行殺戮致三軍之怨怒乗馬匹以奔迯忽此敗亡良可¶
驚歎君雄素聞竒節乆著威聲權於衆情主彼留事果¶
能撫安戎旅鎮定軍城將士等義激英雄名光壯武雖¶
從權而選帥終請命以聞天况知乂寧尤用嘉矚今遣¶
髙品康道偉等專往宣慰其他績議指揮想宜知悉秋¶