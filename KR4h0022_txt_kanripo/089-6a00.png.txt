自扶桑嘗空聞於前牒今實觀於殊祥天既無私祥何¶
能隐(一作/信)昭聖代之有應垂休徴之無盡瑞于帝室表¶
大孝於天衷獻自尹京驗長安之日近始至也衆羽駭¶
集伊人驚萃邁麟鳯之時見何鷹隼之能畏如深就日¶
之誠不效搏風之志願委質而入貢終依仁以馴致入¶
銅籠而戢翼向金殿而矯翅將告于休似對以臆由是¶
憐楚人之迷鳯陋越裳之獻翟小哉棲棘之鸞蔑矣應¶
風之鶂未如我陪日馭之出入遊天居之岑寂曩有赤¶