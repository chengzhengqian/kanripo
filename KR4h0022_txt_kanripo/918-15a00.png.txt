適見雙鳬東都墓田行悲駟馬以某年月日終於某所越¶
某年月日即陪葬於先兆次子師表左千牛備身遷尚¶
輦直長歴許州臨潁博州堂邑滄州樂陵緜(集作/錦)州萬¶
安果州西充五縣令能傳祖業克嗣家聲有言偃之文¶
章兼仲由之政事晨陪紫極繞鈎陳之六星旦奉黄麾¶
屯玉車之千乘至若繁昌土宇魏文帝之墠壇堂邑隄¶
封漢陳嬰之侯國河分九道渤海東臨江𣲖五津崑崙¶
北指莫不愛人以禮為政以德鍾離意之禁暴不用尺¶