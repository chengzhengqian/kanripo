上京梟獍虔劉(缺/)宗蕩墜銅頭鐵額興暴皇年(二十四/字一作)¶
(無妄為暴/皇祚寢微)封豨脩虵行災中國靈心所宅下武其興望¶
紫極而行(一作/長)號瞻丹陵而隕慟家寃將報天賜黄鳥¶
之旗國害宜誅神奉𤣥狐之録(一作/籙)尅李軼於河津征¶
陶謙於海岱滕公擁樹(一本作面擁盖避諱也/出漢書滕公夏侯嬰傳)雄氣方¶
嚴張繍交兵風神彌勇忠誠貫於日月孝義感於氷霜¶
如雷如霆非貔非虎(一作如/貔如虎)前驅效命元惡斯殲既挂¶
膽於西州方燃臍於東市蚩尤三塜寧謂嚴誅王莾千¶