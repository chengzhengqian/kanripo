轉相貿鬻飛馳逺邇秩滿隨常牒補右衞胄曹上數召¶
見問政事言多切直書奏輙罷之以繼母憂解官服闋¶
拜右拾遺子昻(闕/)晩愛黃老之言尤躭味易象往往精¶
詣在職黙然不樂私有掛冠之意屬契丹以營州叛建¶
安郡王攸冝親㧾戎律臺閣英妙皆署軍麾特勑子昻¶
參謀帷幕軍次漁陽前軍王孝傑等相次䧟沒三軍震¶
慴子昻進諌曰主上應天順人百蠻向化契丹小醜敢¶
謀亂常天意將空東北之隅以資中國也大王以元老¶