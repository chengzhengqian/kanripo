由來邊卒皆如此只是君門合殺身¶
　　　平陵老将　　　　　　　　韋　莊¶
白羽金僕姑腰懸雙轆轤前年葱嶺北獨戰雲中胡疋¶
馬塞垣老一身如鳥孤歸來辭第宅却占平陵居¶
　　　贈邉将　　　　　　　　　前　人¶
昔因征逺向金㣲馬出榆關一鳥飛萬里只攜孤劒去¶
十年空逐塞鴻歸手招都護新降虜身著文皇舊賜衣¶
只待煙塵報天子壮心無事别無機¶