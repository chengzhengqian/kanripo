隆顯顧循庸菲踰溢涯分思展塵露以酬洪造鏤骨銘¶
肌無忘夙夜但犬馬之齒甲子已多風雨之疾惛眊日¶
甚雖年非致事而力不當官簿領沉迷端緒紕繆乆尸¶
厚禄靦懼在躬内省愆尤外慙物議乞解見職退就衡¶
門朽質餘生獲從藥療冀蒙渥澤未歸泉壤難預朝請¶
瞻望闕庭葵藿微心方希臨照不任悃欵之至伏願天¶
慈特垂矜許輕塵聽覽愈増震越云云¶
　　　盧岐州請致仕表¶