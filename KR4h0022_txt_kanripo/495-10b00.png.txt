王者將欲家四海子兆人垂無疆之休建不朽之業者¶
在乎操理柄立人防𨗳化源固邦本而已矣是故刑行¶
徳立近恱逺安恩信推於中恵化流於外如此則四夷為¶
臣妾况海内乎雖置守罷侯亦無害也若法壞政荒親¶
離賢棄王澤竭于上人心叛于下如此則九族為讎敵¶
况天下乎雖廢郡建邦又何益也故臣以為周之衰滅¶
者上失其道天厭其徳非惟封建之弊也秦之覆亡者¶
君流其毒人離其心非惟郡縣之咎也漢之禍亂者寵¶