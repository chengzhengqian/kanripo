郡國所送羣衆千萬孟冬之月集於京師麻衣如雪紛¶
然滿於九衢是非相難固不可知矣諸侯所薦率皆應¶
權倖之㫖承交逰之命取其虚名奏署謂之借聽(一作/㕔)¶
取其謬舉之說謂之横薦凡四方表凾達於中書者必¶
可指期於清貫美秩名邦劇邑諸侯之薦士也宰執之¶
命官豈唯平生未交於一言葢見其姓字而已豈能摭¶
實哉官達倖門易如秋草能復貴賤之别(闕/)冠裳之重¶
矣朝廷委輔相之權衡覽諸侯之章疏視其文信其人¶