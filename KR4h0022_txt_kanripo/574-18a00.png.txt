啓竊念久隳法制何堪更自破除倘陛下固行寵光乃¶
是姑息之旨信任則疎四海得以酌量萬事更當奸弊¶
且臣罔受爵祿惟惜政經盡理極詞未蒙聖鑒則是陛¶
下棄啟沃而任獨見絶諫諍而惡正言自此朝廷却成¶
壅蔽凡關得失凡有是非徒欲抗論必無允納則不知¶
天下之事自此如何近歲宰執加恩不過再陳謙讓至¶
于今日莫並前時朝省夕思可畏可懼蓋二年之内六¶
馬再奔若使理道昭彰奸兇凛畏何由致此安得不憂¶