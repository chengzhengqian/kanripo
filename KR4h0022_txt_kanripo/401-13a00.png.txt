黄門出師禦㓂功成於告㨗振旅休兵禮備於刑賞攝¶
左羽林軍將軍借紫金魚袋薛訥勲閥良將邦家老臣¶
讀太公之立言受穰苴之為法德業中邃墻仞罕窺智¶
謀宏逺泉源不竭湏佇公孫之勣頗蠲孟明之罪遂能¶
長驅隴上深入湟中殱厥犬戎殘其蠆毒野無遺孽朝¶
有茂勲宜應設壇之寵俾光期門之寄可右羽林大將¶
軍上柱國河東郡開國公仍賜物三百叚銀五百兩錢¶
二百貫主者施行¶