髙祖鶱飛汾晉震疊闗輔(一作震/疊開輔)雲行雨施雷動飈舉¶
聖人既作萬物斯覩于斯時也充徳扇結東周卼臲帝¶
謂文皇陳師往伐如火烈烈如風發發牛口先撥虎¶
牢則逹致四海於昇平混車書以同轍惟神器之有¶
在終告歸乎(一作/于)魏闕考乎先王之統世也以文經¶
天以武緯地觀象備物従宜制器播而用之為天下利¶
故曰大徳曰生大寳曰位位之升降唯道所至先王審¶
其所以故為大於細為難於易然後本不摇而末不墜¶