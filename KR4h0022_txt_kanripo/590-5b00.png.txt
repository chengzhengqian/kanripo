臣某言伏奉今月二十四日勑以臣弟左司郎中臣詵¶
爲給事中嘉命猥臻(一作/臨)惶怖相視榮以爲慼(一作/戚)茫¶
然失圖臣某中謝臣兄弟(一作/弟兄)數人獲承累代之庇自¶
㓜而長惟愚與直臣(一作/弟)某臣詵初一尉耳竊願從微¶
守分豈思養拙邀榮而乾道曲臨一(一作/臣)門特幸前恩¶
罔謝後忝仍及生臣者父母寵臣者聖明非臣等殞首¶
流腸少酧萬分之一臣某中謝臣自叨清切頗歴星霜¶
乏鍾㑹五字之敏多王濛四年之任竟未能陳一策進¶