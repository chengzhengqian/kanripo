不離其土俗因而撫之一則實空虛之地二則示無猜¶
之心若遣向河南兖豫則乖物性故非含育之道太宗¶
将從之秘書監魏徴奏曰(突厥傳/作言)突厥自古至今未有¶
如斯之破敗者也此是上天勦絶宗廟神武且其代冦¶
中國百姓寃讐陛下以其降伏不能誅滅即宜遣還河¶
北居其故(政要/作舊)土匃奴逰牧逐草居無常處强必冦盗¶
弱則卑服不顧恩義其天性也秦漢患其若是故發猛¶
將以擊之取(取政要/作收其)河南以為郡縣陛下柰何以内¶