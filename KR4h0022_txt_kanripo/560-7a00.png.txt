舍之星歴代以來咎徵常有茍君能克已則禍下移人¶
伏惟皇帝陛下寅奉丕圖恭臨大寶尊符列聖酌憲前¶
王昨者天象之開星文稱異載深歸咎爰用覃恩倉箱¶
(集作/請)畢復於九年羅網併開其三靣去營繕絶蕩心之¶
巧申寃結除滅耳之俘而又正殿不居大庖盡減精誠¶
昭逹懇惻敷聞芒熖遽銷晷度如舊况蕞爾戎羯正犯¶
疆場載思星見之徵恐是滅(集作/虜)亡之兆伏惟稍寛聖¶
慮以擁皇休遵九廟之降祥副兆人之欽屬臣又聞皇¶