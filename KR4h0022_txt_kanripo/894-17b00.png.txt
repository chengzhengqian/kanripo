真禁衛肅然異於他日也皇上哀庻戮之不辜念邉人¶
之自孽大軍之後荆棘生焉乃命公攝御史大夫為朔¶
方元帥公剛腸嫉惡擒姦摘非(集作/罪)曩将之所彌縫宿¶
吏之所乾(集作/干)没匿贓散廪一徴百萬矯枉過正衆口¶
囂然改右衛大将軍無何復右金吾大将軍金刀更新¶
靶(集作/骲)鞘仍舊巖廊益峻徼道增清又(集無/又字)改金紫光¶
禄大夫鄜州刺史人寛吏急猶前政也享年六十有五¶
開元十四年正月二日薨于官舍闔境發喪列城望祭¶