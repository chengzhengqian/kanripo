摇落長林變衰凄愴原隰荒凉宅兆樹宻人稀山多路¶
小十里松城千年華表夜臺方寂窮泉無曉¶
　　　唐故邢國公李宻墓誌銘　　魏　徴¶
觀夫天造草昧之初有聖經綸之始原鹿逐而猶走瞻¶
烏飛而未定必有異人間出命世挺生負問(一作/扛)鼎之¶
雄圖鬱㧞山之壯氣控御英傑鞭撻區㝢志逸風颷勢¶
傾海岳或一丸請封凾谷或八千以割鴻溝夏殷資以¶
興亡楚漢由其輕重懋功隳乎既立竒䇿敗於垂成仰¶