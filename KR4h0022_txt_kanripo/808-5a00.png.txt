自長安至於盩厔其驛十有一其蔽曰洋州其關曰華¶
陽自武功而西至于好畤其驛三其蔽曰鳯翔府其關¶
曰隴關自渭而北至于華原其驛九其蔽曰坊州自咸¶
陽而西至于奉天其驛六其蔽曰邠州由海之内摠而¶
合之以至于關由關之内束而㑹之以至於王都華人¶
夷人往復而授館者旁午而至傳吏奉符而閲其數縣¶
吏執牘而書其物告至告去之役不絶於道寓望迎勞¶
之禮無曠於日而春秋朝陵之邑皆有傳館其飫餼饔¶