慎必在英華峻等級於螭階盛風流於鳳闕某則寒陋¶
分無希望伏以相公協兆為師奮庸熈載將行大道上¶
繼於宣尼誘進單門下同於王儉不以某諫垣空食史¶
閤曠官特興乆次之嗟俾授殊遷之命暄臨黍谷方知¶
律吕之聲調境入蓬山孰謂風飈之道阻徒成踴躍莫¶
獲逡廵副燕臺尊隗之心奉孔里鑄顔之化巍巍聖徳¶
雖期有舉必書赫赫台光定是無階上報榮懼感激不¶
任下情¶