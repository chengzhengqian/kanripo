法將焉許自招其責誰復哀矜隣人告之雅符公正¶
　　　同前　　　　　　　　　　吕務博¶
乙旣鑿井將開射鮒之泉欲施繘瓶已獲盤龍之鏡清¶
源初鑿疑菱花而始成玉甃將升似明月而飛出寳匣¶
藏而晦宇羙人拂而生光王濛覧影已堪自愛秦嘉贈¶
心歎惜何極眷言此得誠所珍竒爰令送官不恡於下¶
誠亦允當固無所疑即以隣者之言寘乙之辜庸人䧟¶
法只堪矜憫請寛於乙將謂恤刑¶