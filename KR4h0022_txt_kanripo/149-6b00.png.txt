嘉何寓遊之足匹夫物之云云糾纒誰分茨處墻兮或¶
不才而見棄蘭生幽也終以香而自焚惟兹萍矣獨善¶
其美謙能居下知則樂水鑒擥芳於楚客寧見羞於彛¶
簋象虚舟而不繫或倐往而忽來類至人之無心更出¶
生而入死噫(疑/)歟植匪深根長無固蔕將舍之而不芟¶
翦豈見用而能種藝鄙朝菌之蹔榮笑匏𤓰之長繫空¶
慙雨露之恩竊愧陶鈞之惠願同蒹葭比玉而見珍託¶
陋質於池塘之際¶