尊或銜璧送降或逃竄就繫必不得已何者為先君子¶
曰客所問者具在方冊請為吾子陳之任自擇焉若乃¶
投井求生横奔畏死面縳請罪膝行待刑是其謀也馬¶
上唱無愁之歌侍宴索逹摩之曲劉禪不思隴蜀叔寳¶
絶無心肝對賈充以不忠之詞和晉帝以鄰國之詠是¶
其才也縱黄皓嬖岑昏寵髙壌狎江總是任也剥面鑿¶
眼孫皓之刑棄親即讎髙緯之志其餘細故不可殫論¶
聽吾子之懸衡任夫人之明鏡客曰入井下策也¶