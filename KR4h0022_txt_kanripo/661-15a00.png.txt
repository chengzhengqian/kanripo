某自東道無依南風不競如擠井谷若泛滄溟莫知投¶
足之方不識棲身之所孫嵩百口繋以存亡王尊一身¶
困於賢佞伏念濟絶氣者命為神藥起僵屍者號曰良¶
醫自頃常奉緒言每行中慮猥將𤨏質貯在𢎞衿今則¶
阮路興悲商歌結恨牛衣夜哭馬柱晨吟一笈徘徊九¶
門深阻敢持幽欵上訴隆私伏以舍人十六兄法上聖¶
之規行古人之道俯敦中外不陋幽沉迹在層霄足有¶
排虚之計身居大艑寜無拯溺之方伏在庭除希聞謦¶