潘園枕郊郭愛客過相求罇酒東城外騑驂南陌頭池¶
平分洛水林缺見嵩丘暗竹侵山逕垂楊拂妓樓彩雲¶
歌䖏斷遲日舞前留此地何年别蘭芳空自幽¶
　　　同劉給事城南宴集　　　　前　人(一作/張説)¶
水竹幽閒地簪纓近侍臣雍容乗暇日蕭洒出囂塵樹¶
長栖(集作/足思)朋鳥池深入養鱗管絃髙逐吹歌舞妙含春¶
老子叨専席歡逰隔縉紳此中情不淺遥寄賞人心¶
　　　岳州宴别潭州王熊　　　　前　人¶