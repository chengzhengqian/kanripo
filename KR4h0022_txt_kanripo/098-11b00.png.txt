圓方相函兮浩其無垠窅冥翕闢兮走三辰以騰振孰¶
主張是兮有工其神迎隨不見兮强名之曰大鈞敧以¶
臨下兮巍乎雄尊天為獨陽髙不可問工居其中與人¶
差近身執其權心平其運循名想像或(一作/斯)可以訊曰¶
嘻䝉之未生其猶泥耳落乎埏埴惟鈞所指忽然為人¶
為幸大矣工賦其形七情與俱嗇智不受畀之以愚坦¶
坦之衢萬人所趨䝉一布武化為畏途人或譽之百說¶
徒虚人或排之半言有餘物壯則老乃惟其常否終則¶