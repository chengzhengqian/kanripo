奨非次遷榮(集作/昇遷)感戴驚惶隕越無地臣某誠喜誠懼¶
頓首頓首臣性本踈愚識惟𥚹狹早蒙採錄擢在翰林¶
僅歴五年毎知塵忝竟無一字上答聖眀及移秩宫寮¶
卑冗踈賤不能周慎自取悔尤猶蒙聖慈曲賜容貸尚¶
加祿食出佐潯陽一志憂惶四年循省晝夜寢食未嘗¶
敢安負霜枯葵雖思向日委風黃葉敢望霑春豈意天¶
慈忽加詔命特從佐郡寵授専城喜極魂驚感深泣下¶
方今淮蔡底定兩河乂寧臣得為昇平之人遭遇已極¶