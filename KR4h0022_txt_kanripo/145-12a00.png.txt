　　　扶桑賦　　　　　　　　　朱　鄴¶
木臨大壑名曰扶桑厭洪波之萬里在青帝之一方受¶
浩氣以生成那倫衆木挺仙材之秀麗能戴朝陽塵外¶
風吟天涯雨泣山晴而瑞氣初動海晚而潮痕乍濕幾¶
千嵗月標下界之無雙迥㧞榮枯倚髙空而獨立霧折¶
烟融孤光在東長迎旭日先得春風吾將原太極之意¶
考真宰之功不産竒異安分混同物欲明焉我則與三¶
才並起田云化矣我則與大朴無窮卓出古今莫逾貞¶