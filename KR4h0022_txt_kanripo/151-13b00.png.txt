　　　八月十五夜禁中獨直對月寄(集作/憶)元九¶
　　　　　　　　　　　　　　　前　人¶
銀臺金闕夕沉沉獨宿相思在翰林三五夜中新月色¶
二千里外故人心渚宫東靣煙波冷浴殿西頭鐘漏深¶
猶恐清光不同見江陵卑濕足秋隂¶
　　　中秋月　　　　　　　　　釋無可(見雜/詠)¶
蟾宜天地静三五對階蓂照耀超諸夜光芒掩衆星影¶
寒池更澈露冷樹梢青枉值中秋半長乖宿洞庭¶