　　　夏州都督太原王公神道碑　張　説¶
良玉禮神用之西序之器拾之南山之璞冏然不有其¶
珍也君子安命進之扞城之雄退之去國之老隤然不¶
失其正也語夫杖運以行道屬辭以比徳亦何代無其¶
人哉公諱方翼字仲翔太原祁人王周之後也王子以¶
敗狄受姓徵召以遁世為名司徒之濟艱難義形漢室¶
太尉之圖舉甲心盡魏朝聞蔣濟所言則知尚書志力¶
兄弟繼美覽周書所載則見穎州忠烈子姓(集作/姪)皆封¶