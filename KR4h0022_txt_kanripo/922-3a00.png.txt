札批云畢公之任諒(一作/亮)藉伊人思入風雅靈通神鬼¶
後以親累出為岐州司倉轉同州司士開元初上以中¶
都稍食省河漕之徭大農器用賦晉山之鐵牧馬于歸¶
獸之野考室于迎春之宫闗中始置疏决鹽鐵長春宫¶
三使詔以公為判官明年天子東行河隄阹格獸之塲¶
開濯龍之沼停鑾上苑留宴天泉酒酣樂過公獻賦以¶
諷於是有采章之錫遷著作佐郎太子左贊善大夫都¶
水使者邠王府司馬豐王府長史中散大夫安州刺史¶