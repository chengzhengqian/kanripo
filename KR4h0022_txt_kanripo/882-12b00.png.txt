師靈塔之後古不合葬魂無不之成遺志也長子参𤣥¶
官至涇鄧二州刺史聿脩厥德人亡道存次子延休并¶
州文水令世載文雄家傳草聖次子慶逺恊律郎深逹¶
禮樂克和神人咸負長才同淪短運季子光庭侍中兼¶
吏部尚書輔政邕熈致君堯舜孝理發乎陵廟仁澤遍¶
乎松檟是故妻以夫榮母以子貴以(集無/以字)尚書先贈方¶
伯申命上公夫人舊封華陽増號晋國詩云文武吉甫¶
萬邦之憲上公有焉又曰彼羙孟姜德音不忘小君有¶