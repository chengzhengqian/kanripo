乎咸亨元年出為蘄州司馬二年坐事徙於欽州夫君¶
子大守道而小守位汙隆隨時屈伸以義去(集作/云)令尹¶
而不愠失司冦而遂行蕙蘭敗不為不芳日月蝕不為¶
不明姑(集作/古字)務忠信何陋蠻越優游欽江嵗餘而沒春¶
秋四十有二惜乎不登宰衡以平天下天夭是椓(集作/豦非)¶
命也歟既而慶隆嗣子還公孫之柩德施後王拜先師¶
之爵上元三年某月歸葬於少陵原中興神龍元年贈¶
泗州刺史褒賢追逺念道尊師聖人之禮也議者以公¶