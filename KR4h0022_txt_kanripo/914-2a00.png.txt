慶公則尚書之第六子也元和間生其徳直方剛毅中¶
正根於天常鍾海岳之靈抱清淳之氣㓜尚擊劔長而¶
事邊度山川之險易計戎狄之勇怯沉機潛運藏用待¶
時開元中林胡犯邊公始以兵術聞節將急而求公乃¶
假公平盧先鋒使即日以偏師敵之公大破夷落斬首¶
萬計朔漠之人恃公為雄戎帥以捷聞特拜公左武衞¶
郎將策殊勲也仍前平盧先鋒使擒俘斬首一月三捷¶
戎陬氣懾邊徼塵清改左武衞中郎將遷左清道率拜¶