南雍州地靈氣爽號為雄勝峴山漢水環抱里閈東西¶
主人有問於我我或致譲其地荆揚淮楚之不侔也繇¶
是侍御史張公得風景之髙朗依連帥之仁愛遂此一¶
廬作為宅居居有園園在萬山東五六里檀溪西三百¶
許步南值漢髙廟正相當佛宫數四與岑巒邐迤蒼蒼¶
松檜盡為庭木前有名花上藥羣敷簇秀霞鋪雪灑㶑¶
灔清波後有含桃朱杏的皪䕃藹殊姿絶艷甲冠他囿¶
毎天清雲浄雨霽風息山僧羽客洎簮纓好事者亟来¶