守司封員外郎¶
　　　授班肅司封員外郎制　　　元　稹¶
勑朝議郎前坊州刺史賜緋魚袋班肅馳競之徒能於¶
寒暑之際不以憂畏移其厚薄之道者鮮矣聞爾為祠¶
部員外郎時值吾黜姦之日游其門者莫不跧竄奔迸¶
懼罹其身惟爾安分不渝進退有素縉紳之論有以多¶
之復爾中臺以厚吾俗勉愼其始無輕所從可行尚書¶
司封員外郎餘如故¶