夐乎其莫可及已三代令王質文迭救而巧偽滋熾風流寖¶
微自漢魏已降足徵益寡朕顧昧理道祗荷丕構奉若謨訓¶
不敢荒寧(諸本作/怠荒)任賢惕厲宵衣旰食詎追三五之遐軌庶¶
紹祖宗之鴻緒而心有所未逹行有所未孚由中及外闕政¶
斯廣是以人不率化氣或堙厄災旱竟嵗播植愆時國廪罕¶
蓄乏九年之儲吏道多端微三載之績京師諸夏之本也將¶
以觀理而豪猾(舊唐書/有時字)踰檢太學明教化之源也期於宣化¶
而生徒多惰業列郡在乎頒條而干禁或未絶百工在乎¶