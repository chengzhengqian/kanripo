而鶴望戎夷金木之户外蠻狄水火而位配九采外屏¶
之右以成列四塞外屏之左而遥對朱干玉戚森聳以¶
相參龍楊豹韜抑揚而相偝肅肅沉沉巒崇壑深烟收¶
而卿士齊列日出而天顔始臨戴冕旒以當軒見八紘¶
稽顙負斧扆而南面知萬國歸心於是鏘金石揚律吕¶
動塤篪摇柷敔儼若思而山立悄不言而鴈序一拜一¶
起嶽抃而齊傾舞之蹈之雷屯而復舉俄而翠華轉仙¶
仗廻恩覃率土化溢九垓合蠻貊以畢至盡梯航以爰¶