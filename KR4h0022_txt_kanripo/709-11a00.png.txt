清平豁若萬頃澄湛乎其間紅蕖照灼緑菱摇漾淺草¶
細萍往往藂生邀魚舟望白鳥江湖勝勢去去非逺既¶
而渉則在岸泛則在流珍羞間海陸之錯妙舞應荆吳¶
之奏參差逶迤笑語忘疲亦千古一時也晩林未疎堤¶
草更緑輕雨泛灑㣲風清潤泝洄淪漣終日夕焉二公¶
喜(一作/嘉)昇平生至樂歡然有命賦詩客有欣遇二府簉¶
賔筵之末從事斯文爰操簡請同賦四韻嗣於國風之¶
後焉¶