朱商均不能保鴻業是以啓有惠迪而夏嗣焉隋有亂¶
紀而唐受焉五聖之御極(文粹/作㝢)皆以勤儉兢業日慎一¶
日故能享祚長久垂慶無窮洎于六業恭位四紀厭於¶
勤倦𬗟慕汾陽當保静怡(文粹/作頤)神思我烈祖𤣥元之道¶
是用命爾元子某當位嗣綂於戲爾有忠孝之誠極於¶
君父爾有友愛之義信于兄弟爾有仁恕之行通於神¶
明爾有戡難之才彰于兆庻予懋乃懿績(文粹/作徳)嘉乃神¶
武天之厯數在爾躬汝惟推誠禍亂將冀爾而(文粹無/而字下)¶