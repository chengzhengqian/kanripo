是違背周官臣知其不可者一也臣謹按易繋稱庖羲¶
氏没神農氏作日中為市致天下之人聚天下之貨交¶
易而退各得其所班志亦云財者帝王聚人守位養成¶
群生奉順天德理國安人之本也士(唐書仕/下同)農工商賈¶
四人有業學以居位曰士闢土殖穀曰農作巧成器曰¶
工通財鬻貨曰商聖王量能授事四人陳力就職然則¶
四人各業乆矣今後安得動而搖之蕭何有云人情一¶
定不可復動班固又云曹叅相齊齊國安集大稱賢相¶