而自得隂沉其情(一作/精)惨淡其色固未足以異於衆禽¶
也夫一指一呼一擊一搏為主之用騁人之樂凛然神¶
動翕然氣作殞三窟之狡兎斃五里之仙鶴騰霄漢而¶
風巻透原野而星落萬乗為之顧盼六軍為之揮霍歡¶
聲動於天地逸氣靄於林薄至若逐烏舛類射隼殊名¶
獲不相讓遊不同征何至徳而肯(疑/)制每協義而不爭¶
偶坐推食䨇飛和鳴殺敵齊力登樓比形夫其嚴冬沍¶
寒烈風迅激或上棘林或依危壁身既禀於喬木骨将¶