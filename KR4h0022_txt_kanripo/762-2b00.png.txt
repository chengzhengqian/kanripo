議曰臣聞揖譲受終之后革命創制之君莫不(二字一/作何嘗)¶
(不/)崇親親之義篤尊尊之道䖍奉祖宗爰致(一作/致敬)郊廟¶
自義乖闕里學滅秦廷儒雅既䘮經籍堙(一作/湮)殄雖兩¶
漢纂修絶業魏晉敦尚斯文而宗廟制度典章散逸習¶
所傳而競偏説是所(一作/執淺)見而起異端自昔迄兹(㑹要/作今)¶
多歷年代語其大畧兩家而已祖鄭𤣥者則陳四廟之¶
制述王肅者則引七廟之文貴賤混而莫辨是非紛而¶
不定陛下至德自然孝思罔極孺慕踰匹夫之志制作¶