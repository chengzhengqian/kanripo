衞幕崑岡火發玉石俱焚歴陽水来智愚同䧟雖思嘗¶
膽何補噬臍且擘斷華山冝假巨靈之力決平洪水湏¶
憑大禹之才是以上自一人下同百辟僉云非相公不¶
能定荆楚非相公不能綰貨泉既無易於肩堯遂有成¶
於命說伏計即離犀浦遽赴龍山銷唐堯旰食之憂解¶
黎庶倒懸之急某家在湖外郡出關中遂假道於荆闗¶
獲起居於梅鼎仰將軍之大樹敢議營巢窺丞相之巨¶
川唯希在藻伏惟照鑒¶