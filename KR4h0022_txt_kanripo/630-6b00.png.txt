右中使劉君夀等至伏奉恩命賜臣前件餻酒等仍令¶
樂飲者伏以𤣥月戒時清風應律宜於長久欣聖祚之¶
夀昌復見芳華喜陽數之重合時恩忽降節賜荐加王¶
人寵臨御膳分㫖膏以粉餌蒸以餹䬾緑芋金茅紫蔗¶
筠節茱茰清酒嘗聞舊俗之傳薏苡調腸今覩靈珍之¶
味此饔人苑吏上獻嘉辰豈伊凡品㣲生下霑殊貺賜¶
宴既聨於伯仲覃恩更及於室家稠疊寵光低迴隕越¶
一門同慶萬死何酧¶