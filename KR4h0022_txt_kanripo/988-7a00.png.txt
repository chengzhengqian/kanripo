我南去君刺池陽我守黄岡葭葦之塲惟君書信前後¶
相望詞意纖悉勉我自强律我情性補短裁長一函每¶
發沉憂併忘幸㑹交代船(一作/沿)檝若飛江上九月凉風¶
滿衣為别㡬時多少歡悲志業益廣不可窺知長人之¶
術首(集作/莫)為吏師縱酒十日舞袖僛垂語公之餘且及¶
其私許以季女配我長兒莫云稚齒可以指期各負少¶
壯輕後㑹時寓居宣城書札日馳一疾不起訃来猶疑¶
嗚呼哀哉惟先僕射儉德冠古凡二十年四領茅土所¶