古語曰行百里者半於九十言末路之難也此言雖微¶
可以喻大是以聖人乾乾日惕莫敢或遑雖休勿休盡¶
善盡美伏願陛下慎終如始以成徳政使鴻圖盛烈作¶
唐龍光不騫不虧永永無極此適時務之所當先也臣¶
又聞善為政者在能其事能其事而不知所以少其吏¶
者則竭而不足臣竊惟今國家所使分威權御黎庶幹¶
府庫理刑獄者皆天下長吏也而其俸禄各有差等以¶
勸其徒百官以理萬人以察天下幸甚然而都内冗散¶