以熾其昬邪滛惑而為禱禳厭勝鬼怪之事以大亂于¶
人也且吾子以為畏冊書之多孰與畏人之言使諤諤¶
者言仁義利害焯乎列于其前而猶不悟奚暇顧月令¶
哉是故聖人為大經以存其直道将以遺後世之君臣¶
必言其中正而去其竒衺其有嚚然而不顧者雖聖人¶
復生無如之何又何冊書之有若陳隋之季暴戾滛放¶
則無不為矣求之二史豈有復行月令之事者乎然而¶
其臣有勁悍者争而與之言先王之道猶十百而一遂¶