則歸旋領藩符俄司國計鋤革煩冗修眀課第鄙晉室¶
之鬻練(集作陳/疑作練)小漢朝之造幣前籌未借斂笏還家再¶
北非罪三黜何嗟淮陽勁兵潁水豪族既佩新印仍推¶
舊轂杜當陽何嘗跨馬雄士(集作/武)争推祭征虜不廢投¶
壺師人自睦夷門地古梁苑藩雄雙旌大斾二矛重弓¶
無忌御車惟求隠者相如謝病乃慕髙風方將副帝注¶
心從時大願率周朝之奔走惣漢庭之議論人之不幸¶
今也則亡莊子孰分其魍魎秦醫莫究其膏肓鴈沼波¶