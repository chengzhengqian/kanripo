仕敢期榮名陳力効官靡樹聲績始因人乏(集作/孤直)驟歴¶
清班復荷朝奬作藩外府逺違輦下十有四年恪守淮¶
濆于(集作/逮)今一紀犬馬戀主寢興匪遑蒲栁易衰遲暮¶
俄及竊位時乆妨賢愧深況歴任(集作/官)已來四十八考¶
衹奉朝謁時纔二周服勤郡府荏苒垂老屏營魏闕之¶
思夣想承明之迹(集作/遊)如迫餒寒不忘衣食伏惟睿鑒¶
俯亮愚衷早賜擇人與臣為替交受(集作/授)之際冀無可¶
虞然後脂車奔赴京輦微願斯畢雖死且(集作/猶)生臣頃¶