　　　對　　　　　　　　　　　蔣勵已¶
大道旣隱天下爲家巢燧已逺於三皇城邑已安於萬¶
姓將以㓂盗無擾隣伍有孚以崇墉濬洫用偹於王制¶
屋粟里布亦率於周典猗嗟彼甲務成厥功足使孔丘¶
門人論於千乘之賦鄭國說者難於九仞之髙豈謂立¶
身致誠人未從命不聞忠信之迹翻起比周之言忘筌¶
深謝於得魚致損俄聞於屬狗且辨璧以聼理貴審詳¶
東矢而論道取嚴科且損者恐其無過命者寧載有詞¶