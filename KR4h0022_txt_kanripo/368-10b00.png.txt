問由是䑕相告皆來某氏飽食而無禍某氏室無完器¶
椸無完衣飲食大率䑕之餘也晝纍纍與人兼行夜則¶
竊齧鬬暴其聲萬状不可以寢終不厭數歲某氏徙居¶
他州後人來居䑕為態如故其人曰是隂類惡物也盗¶
暴尤甚且何以至是乎哉假五六猫闔門撤瓦灌穴購¶
僮羅捕之殺䑕如丘棄之隠處臰數月乃已嗚呼彼以¶
其飽食無禍為可恒也哉¶
　　　敵戒¶