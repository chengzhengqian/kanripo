衮啟伏念昨將蓬蔕久寓棠隂徳隆於雲夣之山恵浸¶
於瞿塘之水已於荆聶備講恩讐豈向舂陵徒陳主客¶
伏以令公雄才不世茂績無倫威揚戎閫之先仁洽士¶
林之表頃以竿麾暴國漂流幸許其棲簷今則羽衛還¶
宫資遣又令其赴闕斯可謂事闗舒&KR0894;恩極始終其徃¶
也異彈鋏以求車其去也免吹篪而乞食遂使仲宣遭¶
亂休假日以登樓明逺還都得侵星而赴路力非可報¶
感豈勝言倐爾辭違漸成遐阻出荆門而廻首詎見麾¶