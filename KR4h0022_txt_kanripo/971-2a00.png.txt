授梓州通泉尉至縣落拓不拘小節嘗鑄錢掠良人財¶
以濟四方海内同聲合氣有至千萬者則天聞其名驛¶
徴引見語至夜甚竒之問蜀川之跡對而不隠令録舊¶
文乃上古劒歌其詞曰君不見昆吾鐡冶飛炎煙紅光¶
紫氣俱赫然良工煅煉凡幾日(文粹/作年)鑄得寶劒名龍¶
泉龍泉顔色如霜雪良工咨嗟嘆竒絶琉璃玉匣吐蓮¶
花錯鏤金環生明月正逢天下無風塵幸且(文粹/作得)用防¶
君子身精光黯黯青虵色文章片片緑龜鱗亦直結交¶