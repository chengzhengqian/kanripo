　　　第六表¶
臣某等言臣聞聖人之徳與天地合則庶徵時若生類¶
昭蘇伏惟陛下慈愛元元統御(集作/燭)萬物憂在稼穡切¶
於登成慮甘澤之愆期憫蒸人之望嵗誠之所感天且¶
不違有渰而興覩一夕之霑洽大田相慶知百糓之阜¶
蕃農夫克敏秀者皆實蓑(集作/䑓)笠就緖倉箱可期逺邇¶
幼艾忻歡皷舞臣等繆當近侍喜萬恒情無任喜抃之¶
至謹奉表陳賀以聞臣等某頓首頓首謹言¶