　　　漢將李陵論　　　　　　　白居易¶
論曰忠孝智勇四者為臣為子之大寳也故古之君子¶
奉以周旋茍一失之是非人臣人子矣(漢一有/將字)李陵䇿¶
名上將出討匃奴竊謂不死於王事非忠生降於匃奴¶
非勇棄前功非智召後禍非孝四者無一可而遂亡其¶
宗哀哉予覽史記漢書皆無明譏竊甚惑之司馬遷雖¶
以陵獲罪而無譏可乎班孟堅亦從而無明譏又可乎¶
按禮云謀人之軍師敗則死之故敗而死者是其所也¶