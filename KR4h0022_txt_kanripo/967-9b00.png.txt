可替否有匡弼調䕶之勤先帝棄萬姓嗣皇承大位公¶
居禁中訏謨定命有扶翼經緯之績由蘇州司功參軍¶
為起居舍人翰林學士将明出納有彌綸變通(集作/通變)之¶
勞副經邦阜財之職加户部侍郎賜紫金魚袋重輕開¶
閉有和鈞肅給之効内贊謨畫不廢其位凡執事十四¶
旬有六日利安之道將施于人而夫人終于堂蓋貞元¶
(集有/之字)二十一年六月二十日也知道之士為蒼生惜焉¶
天子使中謁者臨問其家賻以布帛嗚呼夫人之在女¶