齒也長㓜之節著明其親也父子之道成逹其尊也君¶
臣之義行疑三善兮皆得實萬邦兮以貞故曰先知後¶
為上行下效𢎞當代之楷式奉前王之徳敎于以識尊¶
卑之倫于以觀莊敬之貎大矣政本至哉化源膺秬鬯¶
之丕列訪典謨之格言揖讓於詩書之府雍容於禮義¶
之門敬其學而徳至親其師而道尊青青子衿其容不¶
改亹亹諸(疑作/儲)嗣其福斯在則孰能不恭而志佚孰能¶
不學而思殆所謂遵萬民刑四海也祁(一作/鄒)魯儒士文¶