丹墀生細草紫殿網(一作/納)輕隂曖曖巫山逺悠悠湘水¶
深徒歌轆轤劍空貽瑇瑁簮望君終不見屑淚且㣲吟¶
　　　同前　　　　　　　　　　庾肩吾¶
佳期杳(一作/竟)不歸春物生芳菲拂匣看離扇開箱見别¶
衣井桐生未合宫槐卷復稀不及銜泥鷰從来相逐飛¶
　　　同前　　　　　　　　　　王僧孺¶
夜風吹熠燿朝光照辟邪(一作昔邪/瓦松也)㡬銷蘼蕪葉空落¶
蒲萄(一作/桃)花不堪長織素誰能獨浣紗光隂復何極望¶