　　　授馮韜司封員外郎等制　　崔　嘏¶
勑分列宿之位應覆被之榮入可以封還詔書出可以¶
分領符竹優游於粉署之内談笑於錦帳之前苟非清¶
才不在斯選以韜文章炳煥獨步詞科以同靖門胄光¶
華深通聖典荆玉韜含章之美霜鐘蓄待扣之音是用¶
升彼名曹擢於芸閣文昌之地職業非輕式佇彌綸更¶
期遷陟韜可司封員外郎同靖可金部員外郎¶
　　司勲員外郎¶