聖成而不居物無謝生於天雖云至道人無歸羙(集作/功)¶
於聖何以最靈雖無已無名所宜絶於言象而惟忠與¶
義固不廢於頌述大雅曰(集作/云)徐方既同天子之功又¶
曰明明天子令問不已其此之謂也臣拜手稽首(集作/冄拜)¶
(頓/首)敢獻頌曰¶
赫赫天威兮被遐荒蠢茲山戎兮不来享(集作/王)命南仲¶
兮整六師出幽陵兮轥九夷簸赤山兮蕩滄海弔無吿¶
兮伐有罪徒不動(集作/勤)兮車不殆虜震驚兮兵氣倍昔¶