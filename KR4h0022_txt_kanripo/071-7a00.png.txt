承絃而仰施帖則西域神獸南山瑞枝屈盤犀嶺廻旋¶
鳳池開寳掫(一作/撥)以更運帶文緩而旁垂體備商角(一/作)¶
(聲備/角商)韻包宫羽横却月於天漢寫廻風於洛浦始聞絃¶
之既調乃長弄之(一作/而)徐撫應緩韻(一作/歩)之疎節隨輕¶
身之妙舞悲紫塞之昭君泣烏孫之公主季倫歡金谷¶
之宴仲容暢竹林之聚至如七徳昭備六軍凱旋諧戎¶
麾而威逺合金奏而功宣詠燕山之已勒美瀚海之方¶
鐫亦有飛梁邸逰楚館聞促柱之再調聽鳴絃之踈彈¶