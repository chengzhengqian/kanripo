兩轉宿陳仗衛師旅有勞委質蕃方偏禆著郊咸加奬¶
賚庶給恩榮應赴御樓立仗神䇿六軍金吾威逺及皇¶
城等將士宜准舊制量賜錢帛其神䇿軍應在畿内鎮¶
將亦各賜物有差應諸道將校三品以上賜一級四品¶
以下加一階無階賜勲兩轉逺人慕義上國貢獻將表¶
懷柔俾霑寵錫鴻臚禮賔院蕃客等各賜物有差禮經¶
重於問年宜加廪餼王化存於勸善用激里閭天下耆¶
老八十已上者各賜絹兩疋粟二石九十以上各賜絹¶