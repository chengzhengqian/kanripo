便復江湖相㤀吾徃見薛收白牛溪賦韻趨髙竒詞義¶
晦(集作/曠)逺嵳峩蕭瑟真不可言壯哉邈乎揚班之儔也¶
髙人姚義嘗語吾曰薛生此文不可多得登太行俯滄¶
海(集作/溟)髙深極矣吾近作河渚獨居賦為仲長先生所¶
見以為可與白牛連類今亦冩一本以相示可與清溪¶
諸賢共詳之也亂極則治(集作/治至)王途漸亨天災不行年¶
數(集作/榖)豐熟賢人充其朝農夫滿於野吾徒江海之士¶
擊壤皷腹輸太平之税耳帝何力於我哉又知房李諸¶