新陽歸上苑嘉樹獨含妍散漫添和氣曈曨巻曙烟流¶
輝宜聖日接影貴芳年自與恩光近那闗煦嫗偏結根¶
誠得地表壽願符天誰道陵寒質從茲不曖然¶
　　　同前　　　　　　　　　　鄭　求¶
旭日升溟海芳枝散曙烟温仁臨樹久煦嫗在條偏陽¶
徳符君惠嘉名表聖年若承恩渥厚常屬棟梁賢生植¶
雖依地光華只信天不才堪仄陋徒望向榮先¶
　　　同前　　　　　　　　　　王　約¶