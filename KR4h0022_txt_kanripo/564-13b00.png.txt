節度使李元淳所奏今月六日於河陽縣城南社壇獲¶
白兎者謹按孫氏瑞應圗曰王者加恩耆老則白兎見¶
又前史所稱多自純孝之本(集作/感)伏惟皇帝陛下誠合¶
天地孝通神明𤣥符嘉祉逺近相屬雖(集作/惟)此瑞獸是¶
稱月精來應昌期皓然雪彩當孟津之壘俯勾龍之壇¶
邦畿士吏駭視歡賀且自前嵗已來中外所列凡在羽¶
毛之族多呈皎潔之祥今八陵園寢脩復斯畢萬國臣¶
寮手足相慶盛儀既展靈貺斯臻幽賛素姿若合符契¶