樂知政以攸類陳詩觀風而相亞是以逢耕讓畔得先¶
人後已之規察鳥安巢驗惡殺好生之化今吾君興帝¶
業赫皇明以謙柔而教蠻貊以樸素而教公卿以節儉¶
而敎百姓以農耕而教五兵自然八方走響六合飛聲¶
豈俟入乎閫閾方能知彼規程其或跋扈未殱陸梁未¶
向可使拜天闕而俯聼趍帝閽而引望俾其退而補過¶
警干羽之舞階進以盡忠報聖明之在上士有負書劍¶
出林巒謁九門而教化斯仰瞻百辟而威儀可觀則知¶