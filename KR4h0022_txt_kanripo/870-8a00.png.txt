仗鉞啓行執桴親鼓斂(塞也/)隍塹排墻垣勝氣兆於風¶
雲威聲振於原野指顧摧靡盪無孑遺布朝旨以寛脅¶
從勵臣節以誅同惡乾軸傾而復紐皇維弛而更張遷¶
梟聲為好音變祅祲為和氣然後閑戎律釐軍容不諠¶
(一作/傲)不譁有嚴有翼搜苑囿殄遺冦清宫門授彼有司¶
宣言于衆曰龔行天討將以遏亂畧去人害王師所至¶
歌舞從之其或矜勇恃勲作威肆掠是則以暴易暴夫¶
何頼焉懋功有恒賞違禁有常罰惟國之令典不得以¶