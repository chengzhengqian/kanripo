闗而浮真既霏㣲以薈蔚復蕭索而輪囷象圓光於淺¶
暈摇碎影於㣲塵爾其橐籥無窮塤箎異態乍舒乍巻¶
如顯如晦罕養(疑/)懸匏虚驚衆籟或散漫而成羅綺或¶
昭彰而為黼黻昏曉樹而沉沉羃遥峰而靄靄至若嘘¶
精吸液含風吐雲拂鮑肆而均臭凝麝幃而共芬和粧¶
䑓之豔粉雜舞閣之輕裙汎蘇臯而鬱郁襲桃徑之氛¶
氲有色可見無聲可聞助鸎杯之桂馥添鳳爼之蘭薰¶
肹蠁難名睢盱不測隨致動静與時消息聚散無定盈¶