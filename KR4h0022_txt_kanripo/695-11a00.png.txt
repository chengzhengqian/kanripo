㣲減旋(唐書/作便)即告歸以此取(唐書文粹/並作販)人恐乖事實何¶
者樂廣假筆於潘岳靈運授詞(唐書文粹/並作詞髙)於穆之平津¶
文劣於長卿子建筆麗於荀彧若以射策為最則潘謝¶
曹馬必居孫樂之右若使協贊機猷則安仁靈運亦無¶
禆附之益由此言之不可一槩而取也至如武藝則趙¶
雲雖勇資諸葛之指撝周勃雖雄乏陳平之計畧使樊¶
噲居蕭何之任必失(文粹/作無)指縱之機使蕭何入戱下之¶
軍亦無免主之效鬬将長於摧(唐書/作推)鋒謀将審於料事¶