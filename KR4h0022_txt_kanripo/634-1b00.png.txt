右(臣/)聞唐徳格天列聖垂祐必紀名號以彰治(唐/諱)功伏¶
惟元和聖文神武法天應道皇帝陛下纉戎十聖時乗¶
六龍躬一徳而善繼丕承罄有形而天覆地載既休武¶
力方用文經遺歩驟於殷周振聲容於華夏既而天人¶
合應億兆叶心探至道於邦家之先揭鴻猷於彊名之¶
域陛下初違羣議方守謙光旋體至公遽廻慈睠徳意¶
既降盛禮将陳凡在品彚無任幸甚(臣/)以待罪遐徼不¶
獲稱慶闕庭徒勤子牢江海之心有同太史滯留之日¶