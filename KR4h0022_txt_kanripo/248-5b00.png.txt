衘悲向南浦寒色黯沉沉風起洞庭險煙生雲夣深獨¶
飛時慕侣寡和乍孤音木落悲時暮時暮感離心離心¶
多苦調詎假雍門琴¶
　　　贈薛内史　　　　　　　　楊　素¶
耿耿不能寐京洛久離羣横琴還獨坐停盃遂待君待¶
君春草歇獨坐秋風發朝朝唯落花夜夜空明月明月¶
徒流光落花空自芳别離望南浦相思在漢陽漢陽隔¶
隴岑南浦達桂林山川雖未逺無由得寄音¶