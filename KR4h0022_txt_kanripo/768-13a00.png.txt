選将深入窮追傾府庫之財殫士馬之力行人使者嵗¶
月亭障貳師驃騎首尾關河餓虎未摧其國已耗槖駞¶
旣死其人亦殄乃至造皮幣筭緡錢稅舟車𣙜酒酤夫¶
豈不懷深惟長乆之計然而匈奴於是乎孤特逺竄羽¶
檄不行焉始孝武開西域之後為置使者校尉領䕶之¶
宣元哀平其道不替王莾簒位貶易侯王由是西域怨¶
叛與中國隔絶並復從属匈奴歛税重刻諸國不堪命¶
光武中興皆遣使求内属自建武至于延光三絶三通¶