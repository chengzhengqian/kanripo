　　　授盧翰劉從一門下中書侍郎平章事制¶
　　　　　　　　　　　　　　　陸　贄¶
門下(集作/勅)寅亮天工𢎞宣理本俾予從乂時乃輔臣扈¶
蹕載馳以勞定國懋官遷列式是彛章銀青光禄大夫¶
行尚書兵部侍郎同中書門下平章事范陽縣開國公¶
盧翰嚴重不撓貞方自持養恬鎮俗(集作/浮)居簡濟(衆/言)思¶
無隠亊必有恒守尚書刑部侍郎同中書門下平章事¶
賜紫金魚袋劉從一質厚器深識精體逺(集作/雅)冲用無¶