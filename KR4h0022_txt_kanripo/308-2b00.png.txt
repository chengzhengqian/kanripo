　　　峴山懐古　　　　　　　　陳子昂¶
秣馬臨荒甸登高覧舊都猶悲堕淚碣尚想卧龍圖城¶
邑遥分楚山川半入吳邱陵徒自出贒聖㡬凋枯野樹¶
蒼烟㫁津楼晩氣孤誰知萬里客懐古正踟蹰¶
　　　白帝城懐古　　　　　　　前　人¶
日落滄江晩停橈問土風城臨巴子國臺沒漢王宫荒¶
服仍周甸深山尚禹功嵓懸青壁㫁地險碧流通古樹¶
生雲際孤㠶出霧中川途去無限客思坐何窮¶