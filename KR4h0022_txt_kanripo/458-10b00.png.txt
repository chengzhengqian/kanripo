懇以聞俾諧内舉之誠爰頒試守之命有以元戎殞喪¶
軍俗上陳言其以得士心可使為帥姑徇人欲爰假武¶
符或曽未半朞或始逾星紀皆聞報盡允叶陟明而善¶
守化條克固吾圉綏懐有庶協比其隣底貢率循于舊¶
章賦事罔愆於彛制不有即真之命曷明勸賞之文是¶
用授以旌旄錫之鈇鉞或昇其馭貴啟以邑封洎夫端¶
揆之崇並壮方隅之寄各竭誠節以奉明恩撫字蒸黎¶
尊奨王室無窮九貢静布六條咸思不溢之言以謹有¶