(集作改/卜言)舉歸宗之禮不幸不祐天實為之椎心泣血孰¶
知所訴恭惟先德實紹𤣥風良時不来百里為政愛女¶
二九思託賢豪誰為行媒来薦之子雖琴瑟而著詠終¶
天壌以興悲謂之何哉繼以沉恙禱祠無冀奄忽凋違¶
時先君子以交辟貟来南轅已轄接舊隂於桃李寄蹔¶
殯之松楸此際兄弟尚皆乳抱空驚啼於不見未識會¶
於沉寃淛水東西半紀漂泊某年方就傅家難旋臻躬¶
奉板輿以引丹旐四海無可歸之地九族無可倚之親¶