貫十五層塔者後魏之所立也發地四舖而聳陵空八¶
相而圓方丈十二户牖數百加之六代禪祖同示法牙¶
重寳妙莊就成偉麗豈徒帝力固以化開其東七佛殿¶
者亦曩時之鳯陽殿也其西定光佛堂者瑞象之戾止¶
昔有石像故現應身浮于河逹于洛離京轂也萬輩延¶
請天柱不廽惟此寺也一僧香花日輪俄轉其南古塔¶
者隋仁夀二年置舎利於羣岳以撫天下兹為極焉其¶
始也亭亭孤興䂓制一絶今兹也巖巖對出形影䨇羙¶