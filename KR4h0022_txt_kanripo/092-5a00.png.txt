思失雄獨忘雌躭人爵以健羨窮代路之險巇是則平¶
衡而登九折直轡而踐三危干戈生於肘腋胡越起於¶
籓籬假使履獸尾而不咥探龍頷以獲竒省僥倖以適¶
願非仁者之所為也借如幽室鑿坯窮居負郭二頃樵¶
採一㕓耕穫困沉名於抱關志充詘於懸箔俄㧞跡於¶
羊豕倐摶飛於燕雀金紫照其陸離銀黄煥其沃若彼¶
滿盈之難守伊榮茂之易落朝結駟而乗軒暮齒劒而¶
膏鑊方思上蔡之犬追念華亭之鶴奚一身而足怪廼¶