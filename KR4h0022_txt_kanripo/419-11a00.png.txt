　　　　　　　　　　　　　　　前　人¶
勑詩美夫人禮稱内子允膺腹心之任宜崇家室之榮¶
弓箭軍器等使特進行右領軍衞大將軍知内侍省事¶
上柱國隂山縣開國公食邑一千五百户吐突士曄妻¶
咸陽縣君田氏生於富貴作配忠貞柔婉自卑儀範可¶
則職勤賔祭道睦姻親既諧閨門克成婦徳爰加禮秩¶
之貴以彰輔佐之勤榮我䟽封無忘内助可封鴈門郡¶
夫人主者施行¶