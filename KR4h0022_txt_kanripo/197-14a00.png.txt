出門日巳逺不受徒旅欺骨肉恩豈斷男兒死無時走¶
馬脱轡頭手中挑青絲㨗下萬仭岡俯身試搴旗¶
　　　三¶
迢迢萬餘里領我赴三軍軍中異苦樂主将寕盡聞隔¶
河見胡騎倐忽數百羣我始為奴僕幾時樹功勲¶
　　　四¶
挽弓當挽强用箭當用長射人先射馬擒冦先擒王殺¶
人亦有限列國自有疆茍能制侵凌豈在多殺傷¶