桑葉扶踈閉日華穆王邀命宴流霞霓旌著地雲初駐¶
金奏掀天月欲斜歌咽細風吹粉蕋飲餘(一作/酬)清露濕¶
瑶砂不知白馬紅韁解偷喫東田碧玉花¶
　　　紫河張休真¶
琪樹扶踈壓瑞煙玉皇朝客滿花前山川到處成三月¶
絲竹經時即萬年樹石㝠茫初縮地盃盤狼藉未朝天¶
東風小飲人皆醉從聽黄龍枕(一作/抛)水眠¶
　　　小遊仙十三首　　　　　　曹　唐¶