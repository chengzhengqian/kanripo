十八年秋七月余自潯陽來赴丞相府與評事始相值¶
初揖其風貌次聆其嘉話終覽其篇詠如逰三山入仙¶
洞沉深窈窱稍造異境烟霞草樹别有姿狀使人澹然¶
忘歸也夫詩之所主大者存諷刺備勸戒觀風俗之美¶
惡細者眄江山采雲物導性情之幽滯評事公之什才¶
思凝逺髙韻孤枝躍出寥廓至于天池雲飛鶴去不可¶
附近尚使名聲濩落晩嵗不偶斯乃執文柄者之咎也¶
薛生何有哉廣陵握手秋徃汾晋𣺌𣺌長路蕭辰氣清¶