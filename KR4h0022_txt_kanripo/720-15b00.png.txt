朝群公豈知遐荒之外有如是山水山水既爾人亦其¶
然衮乎對此與我分手忘我尚可豈得忘此山水哉¶
　　　桂林送前使判官蘇侍御歸上都序¶
　　　　　　　　　　　　　　　前　人¶
桂林秦所置郡也南臨天池東枕滄溟西馳牂牁北走¶
洞庭地方三千里帯甲數萬卒實五府一都㑹矣連帥¶
之任朝廷難其人徃年命御史中丞張公公號為稱職¶
去年又命我以佐之初張公受命之日以為五嶺荒服¶