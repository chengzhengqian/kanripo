　　　　　　　　　　　　　　　前　人¶
或稱達性命者齊生死之域違憂怖者一脩短之數斯¶
蓋無心之倫耳焉足與議於精哉何則雲虹滅彩(集作/影)¶
辭人於是詠謡華秀從風君子為之歎息豈不以對仙¶
麗之景懐變化而遺戀在昭棻(集作/蘂)之節悼零落而徧¶
憤吾見豆盧氏之子於其伉儷有焉縣主諱字姓薛氏¶
河東汾隂人大父駙馬都尉奉宸將軍諱讙(集作/瓘)尚城¶
陽公主考駙馬都尉散騎常侍諱紹尚鎮國太平公主¶