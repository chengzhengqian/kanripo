汝相養以生相守以死一在(集作/在)天之涯一在地之角¶
生而影不與吾形相依死而魂不與吾夣相接吾實為¶
之其又何尤彼蒼者天曷其有極自今也(集作/已)往吾其¶
無意於人世矣當求數頃之田於伊頴之上以待餘盡¶
(集作/年)教吾子與汝子幸其成長吾女與汝女待其嫁如¶
此而已嗚呼言有極(集作/字)而情不可終汝其知也耶其¶
不知也耶嗚呼哀哉尚饗¶
　　　祭姪女行軍夫人文　　　　令孤楚¶