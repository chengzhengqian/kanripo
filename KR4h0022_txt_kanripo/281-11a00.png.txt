　　　送人逰蜀　　　　　　　　前　人¶
別離楊桞陌迢逓蜀門行若聴清猿後應多白髪生虹¶
霓侵棧道雨雪雜江聲過盡愁人處烟雲是錦城¶
　　　送狄叅軍赴杭州　　　　　前　人¶
新官非次受聖主寵前勲關雪發車晩風濤挂席聞海¶
門山疊翠湖岸郡藏雲執簡從公後髯叅豈勝君¶
　　　送從弟(一作/叔)赴南幕　　　　前　人¶
洞庭秋色起哀狖更難聞身往海邉郡㠶懸天際雲炎¶