錫影配瓶光孤溪(集作/脩心)黙草堂水懸青石磴鍾動白雲¶
床樹色含殘雨河流帶夕陽唯應無月夜暝目見他方¶
　　　題甘露寺　　　　　　　　盧　肇¶
北固巖端寺佳名自上台地從京口斷山到海門廻曙¶
色煙中滅潮聲日下來一隅通雉蝶千仞聳樓臺林暗¶
疑降虎江空想渡杯福庭増氣象仙磬落昭回覺路花¶
非染流年景謾催隋宫凋緑草晉室散黄埃西蜀波湍¶
盡東溟日月開如登最髙處應得見蓬萊¶