之心至矣慎擇牧宰之㫖深矣然黎元之理尚未副陛¶
下勤恤之心牧宰之政尚未稱陛下慎擇之㫖非人不¶
求理非才不稱官以臣所窺粗知其由矣臣聞古之賢¶
者為善不待勸也何哉性不忍為惡耳愚者為不善雖¶
勸而不遷也何哉性不能為善耳賢愚之間謂之中人¶
中人之心可上可下勸之則遷於善舍之則陷於惡故¶
曰懲勸之廢也推中人而墜於小人之域懲勸之行也¶
引中人而納諸君子之塗是勸沮之道不可一日無也¶