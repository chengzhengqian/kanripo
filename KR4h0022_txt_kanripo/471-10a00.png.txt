自貽(集作實/養禍貽)今而知之亦猶未晩固是轉災而為福因¶
敗而成功去百死之危保萬全之計則昔者之去何其¶
悖也今兹復來又何智也皆是卿素有籌畧本於忠誠¶
率先種人㧞於死地自爾之後更有何憂朕於諸蕃未¶
嘗負約况於卿等更有舊恩聞卿此來豁然慰意一則¶
兵革都息二則君臣如初百姓之間不失耕種豐草羙¶
水蓄牧隨之更無外虞且知上䇿人生自奉誰不求安¶
保此永年一無他慮在卿所見不(集作/何)假朕言部落初¶