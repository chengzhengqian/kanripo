　　　元日奏事上殿不脫劔履判　解　貢¶
土惟三分爵有五等懋勲庸而賜禄加道徳以授封故¶
鄭伯虢公旌於周日鄼侯曲逆表乎漢代咸以胥寧帝¶
道宣翼王室上殿而劔履不脱立朝而賛拜不名貴之¶
與尊粲然明矣丙也三朝上夀百辟齊列敷奏昌言對¶
揚休命逺叶蕭何之軌復同子孟之躅若三台是職雅¶
符周典如一命纔登須遵漢律¶
　　　同前　　　　　　　　　　蕭　昕¶