　　　授許孟容河南尹兼常侍制　前　人¶
勑昔呉公袁安為河南尹守皆能以廉平清肅駮吏教¶
人孰能繼之我有良吏具官許孟容才志甚大言論甚¶
髙在䑓閣間藹然公望嘗尹京邑觀其器用臨事能守¶
當官敢言不吐剛以茹柔不附上以急下政無煩碎甚¶
合衆心及是轉遷頗有遺愛河洛千里邦畿在焉凡所¶
選任必歸望實考言詢事非爾而誰不㤀舊政可立新¶
績仍以騎省申而寵之¶