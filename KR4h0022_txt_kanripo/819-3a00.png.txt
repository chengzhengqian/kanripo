西去又請本郡乾元寺禪僧徳暉大師嗣之暉既至(集/無)¶
(此二十/五字)師又日與苾芻徒(集作/衆)升堂焚香合十指禮于¶
佛然後啓藏發函鳴犍椎唱伽陁受持諷誦十二部經¶
經聲洋洋充滿虚空上下逺近有情識者法音所及無¶
不䝉福法力所攝鮮不歸心佻然吴(集作/巽)風一變至道¶
所得功徳不自覺知繇是而言是堂是藏是經之用信¶
有以表旌覺路也脂轄法輪也示火宅長者(集有/子字)之便¶
門也開毛道凡夫之大竇也亶其然乎亶其然乎(集不/疊此)¶