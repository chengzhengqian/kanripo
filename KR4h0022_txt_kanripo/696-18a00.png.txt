蛟之黨鄱陽暴虐之客富平悍壮之夫居則藏鏹出便¶
竦劍加之以重稅因之以威脅一旦獸窮則搏鳥窮則¶
攫執事者復何以安之哉臣知其不可者四也五帝之¶
初不可詳矣三王之後厥有著云秦漢相承典章大備¶
至如關市之稅史籍有文秦政以雄圖武力捨之而不¶
用也漢武以霸畧英才去之而勿取也何則關為禦暴¶
之所市為聚人之地稅市則人散稅關則暴興暴興則¶
起異圖人散則懷不軌夫人心莫不背善而樂禍易動¶