徐氏子者名巖字某司封員外郎堅之第四子也驥子¶
睨雲風毛洗日孝友因性聰敏若神置在膝前已㑹星¶
辰之氣戲于床下能記賔主之詞及總角成童精意好¶
學聞一知十升堂覩奥下筆成章而倫要發言為論而¶
卓詭識者咸謂增世搆之崇藴益源流之洪潤雖甘茂¶
之孫十二飛辯班彪之子九嵗能文不尚之也天乎何¶
辜顔淵無命年十有三嵗大定元年九月遭疾而没嗚¶
呼哀哉琱月始生不見其盈瓊枝方秀不見其茂悲哉¶