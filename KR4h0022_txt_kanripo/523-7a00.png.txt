唯農是務經國之令典日服其鎛長人之美訓皇上躬¶
耕千畆儀刑萬邦天報嘉祥風雨時若人惟善誘逺近¶
咸勸甲也思趙過之有誨比樊遲之請學爰屬農政條¶
興土膏脉起家徒四壁文無五牸是藨是蓘既失於協¶
風或耕或耘載愆於零雨實差龍見之序謬以牛少為¶
説漢史著區種之術唐臣首代田之教長沮故事則非¶
假於服箱勝之遺文亦無資於負輾既推司里之禁冝¶
處惰農之刑¶