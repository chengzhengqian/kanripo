属清都凄響激朱弦超遥聞風雨迢逓各山川東南信¶
多水㑹合當有年雌(一作/雄)飛唳𡨕𡨕此意何由傳¶
　　　賦得夜雨滴空堦送魏秀才　楊　衡¶
委簷方滴滴霑紅復栖緑醉聽乍朦朧愁聞多斷續始¶
兼泉(一作/松)響細稍雜更聲促百慮自縈心况有人如玉¶
　　　送陳偃賦得白鳥翔翠㣲　　朱　灣¶
不知鷗與鶴天畔弄晴暉背日分眀見臨川相映微净¶
中雲一㸃廽處雪孤飛正好髙枝立翩翩何所歸¶