輪震乾坤四發而輝流星斗五發六發而煜煜霞散七¶
發八發而離離電走九矢皆中訝妖氛之忽無一曜高¶
懸望邪明而何有盖帝所惡天所嫌始騰凌而翕赩倐¶
&KR1721;㩧而殄殱貫忘歸(矢/名)而自消難彰變化落園陵而盡¶
死永契沉潜瑞景将明彤弓尚彀百辟仰觀乎黄道孤¶
光下燭乎清晝莫不由藝之就神之授混燭滅而平權¶
衡晷運正而分刻漏然後職羲和之任司掌御之圖位¶
寅賓於東極宅昧谷於西隅故得萬國謳歌仰覩重輪¶