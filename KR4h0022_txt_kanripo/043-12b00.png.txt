二儀覆載德之廣者唯天三光照臨明之大者唯日故¶
王者於天也父事無怠於日也弟恭靡失布和施令將¶
成不宰之功明目達聰欲亞無私之質當其萬邦作貢¶
四海為家仰元氣而晨昏靡隔指陽精而伯仲非賖草¶
色難窮屢軫南陔之戀棠隂易匿常思棣萼之華所以¶
化洽中原祥臻上國法寒暑觀從政之道無薄蝕見相¶
容之德登封泰岳猶疑陟岵之時展禮東郊似望在原¶
之力愛敬無斁恪恭盡䖍窺一氣異厯山之泣攀六龍為¶