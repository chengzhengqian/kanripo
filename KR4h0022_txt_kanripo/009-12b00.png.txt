㣲如曙燈之欲㓕若秋螢之不飛夜則出焉麗乾元以¶
發彩晝而隐也讓太陽而藏輝不然則安知國家無為¶
無事垂拱垂衣乎我唐至德可乆立功不朽澤及四海¶
化被九有繄彼景星契我元首俾千品萬類仰而知其¶
太平四夷八蠻瞻而慕乎聖后若然則其騐可徴其事¶
可考伊星之叶聖如風之偃草其靈也在乎或出或處¶
其應也彰乎有道無道彼漢祖之聚五星唐堯之感五¶
老未若帝命是錫生靈載造天禄無疆鴻業永保者也¶