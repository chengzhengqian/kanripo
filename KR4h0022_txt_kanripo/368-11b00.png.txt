貞元十有五年天子命中書舍人渤海公領禮部貢舉¶
事越明年春居易以進士舉一上登第洎翼日至於旬¶
時伏念固陋懼不克副公之選充王之賔乃自陳戒于¶
徳作箴言曰¶
我聞古君子人疾沒世名不稱耻邦有道貧且賤今我¶
生休明代二十有六年乃策名名既聞於君乃干禄禄¶
将及於親升聞逮養繄公之徳之死矢報矢報之義靡¶
他惟勵乃志逺乃猷俾徳日新道日就是報於公匪報¶