臣某言今日中使某官至奉宣詔書賜臣及将士臘日¶
口脂香藥紅雪等自天有命蹐地無容虛受寵光翻成¶
憂負臣某中謝臣位居方鎭才實凡庸郡邑臨人未移¶
風於弊俗嵗時頒物空竊賜於聖明特降璽書重加靈¶
藥潤之膏液襲以蘭芳期美疢以蠲除冀頺顔而可駐¶
殊私不遺於一物曲澤下及於三軍未報主恩慙於犬¶
馬唯將臣節死於封疆無任¶
　　　同前¶