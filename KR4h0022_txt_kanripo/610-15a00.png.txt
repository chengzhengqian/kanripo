臣某言臣将使之辰特奉天㫖念及遺逸委臣明敭兼¶
恤屢空令臣賙給臣謹依制命宣布遐邇承風籍(一作/藉)¶
響隠淪皆出考其精尤所得如右伏惟陛下恢徴士之¶
典飾蒲車之儀(一作/義)昭示海内令知聖朝有寵賢之盛¶
臣之報國志願畢矣孰知多士盈朝四門已集微臣所¶
奏不動聖衷誠願陛下㽞意才難願求邦本山髙惟積¶
不厭髙深芻蕘有禆伏希裁擇臣無任懇廹之至¶
　　　自舉表(𤣥宗/)　　　　　　　蘇源明¶