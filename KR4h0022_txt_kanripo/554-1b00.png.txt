　　　中書門下請上尊號第一表　于　邵(建中/元年)¶
臣炎等言臣聞自古帝王配天受命必建徽號𫝊之無¶
窮號者功之表也三五以降皆約所著之功以彰厥徳¶
則犧農軒頊之號或質勝文而文勝質悉以一時盛烈¶
而崇號焉伏惟皇帝陛下纘戎立極紹庭應運居域中¶
之大為天下之君聖敬日躋孝理時乂放珍禽竒獸為¶
異方逺物畧嘉禾美瑞俾良史不書洪惟成湯一徳率¶
先老氏三寳舞干是務和戎是利惟賢是登惟惡是去¶