仁宗太夫人陳氏誦法華經屢有祥應既誕和尚體益¶
康寜而衾褥彌㓗每啼聞誦經則止而聽之六嵗發言¶
輙諧經義七嵗誦書日記萬言黙誦(一作/尋)法華經安樂¶
行品因捨儒學専精大乘年十三剃度𨽻西京開業寺¶
事髙僧滿意意公門人皆釋侣珪璋和尚年㓜道尊以¶
為之冠十六受十戒持䕶峻整名重京師進具經㫖遍¶
覧毗尼意謂未圓尋文果闕乃往天竺求梵本至海上¶
遇净三藏自摩詰陀還净公謂曰西方學者亦殊宗貫¶