　　　憂箴¶
憂可無乎無誰以寧子如不憂憂日以生憂不可常常¶
則誰懌子常其憂乃小人戚敢問憂方吾將告子有聞¶
不行有過不徙宜言不言不宜而煩宜退而勇不宜而¶
恐中之誠懇過又不及憂之大方唯是焉急内不自得¶
甚泰為憂省而不疚雖死優游所憂在道不在乎禍吉¶
之先見乃可無過告子如斯守之勿堕¶
　　　師友箴¶