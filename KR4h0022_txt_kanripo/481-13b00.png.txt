臣聞人無恒徳實從上教草順風而靡偃水隨器而方¶
圓陛下神謀𤣥行徳如天覆驅今之代歸於夀域深源¶
固本政事惟醇俗既分於土宜人亦同於上好又何取¶
乎井田古制力助前規賞罰於歲貢之士增削於諸侯¶
之地若斯而已哉夫五帝不沿樂三皇不襲禮非故相¶
反蓋取隨時泥以從鈞車難改轍臣誠庸妄不識大體¶
竊願陛下神而化之使人宜之正如當今之代也策曰¶
文質再復忠敬何適於時齊魯一變親賢何近於道也¶