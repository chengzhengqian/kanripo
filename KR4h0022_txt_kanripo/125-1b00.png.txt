　　　玉書賦(以泥丸百節皆/說有神為韻)　　　吕　鑄¶
上清中元聖立教存書示人以玉為至精之寳諭道於¶
疆名之真使其復歸於本近取諸身保長生於氣母通¶
不死於谷神妙哉靈訣虚皇之說清紫府之内瑕瑜不¶
藏洗丹田之中瓊瑶比潔蓬萊有夀配金石姑射有顔¶
如氷雪訝其與天地相終而莫知寒暑易節時所未諭¶
兹焉在列我是以紀庭廬之位論藏府之官得之於此¶
甚易求之於彼則難噓吸可以自審性命于焉内觀專¶