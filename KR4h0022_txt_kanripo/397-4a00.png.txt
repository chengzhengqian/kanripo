焉銀青光禄大夫前檢校大理少卿駙馬都尉劉士涇¶
去歳西戎跳入涇上京師戒嚴朕慨然有思廉頗李牧¶
之志而習事者言爾父司空之在涇也築平凉等八城¶
二堡塹保定平原使涇人益樹麥禾以復后稷公劉之¶
教十有六年犬戎不敢東顧朕聞其人思見其後果有¶
令子在吾懿親與之討論亦自(集作/自亦)奇士鋪陳將略殊¶
有父風訪其班資則(集作/且)曰亞諸卿之間嘗十年矣今¶
乃除其憂服命以太僕豈唯報爾先臣榮吾戚里亦欲¶