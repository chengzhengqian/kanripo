孝慈㓜有令儀長而温良成而柔明年若干嫁趙郡李¶
兼金生四子而兼金卒夫人内持正性外示德禮且以¶
文行忠信貽訓諸子家道以和每言曰敬姜大家吾師¶
也既晩歲修釋氏法以禪誦為事視身世榮枯與夢幻¶
同因命第四子為沙門勵以清淨行既而壽量極享年¶
七十二歲在乙夘十月乙未終于常州建安佛寺(集作/精舎)¶
後五日窆于某原孝子詠等銜痛泣血哀過乎禮懼先¶
夫人德善不聞將誌幽穸以肅外族之屬也俾為斯文¶