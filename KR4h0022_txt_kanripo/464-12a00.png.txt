罪不息周秦以降沿革罕同漢魏而還條流浸廣雖或¶
輕或重一弛一張義在於訓人事期於肅物然則刑辟¶
勿用見稱於昔典法令滋章貽譏於前哲朕情在愛育¶
志切哀矜踈網恢恢實素懐之所尚苛政察察良夙心¶
之所鄙方冀化致無為業先刑措近見所司進律令格¶
式一一自觀至於經國成務之規訓俗懲違之範萬目¶
咸舉一事無遺但能奉以周旋守而勿失自可懸諸日¶
月播之黎庶何事不理何化不成先聖憂勤萬務遺念¶