地喜江風晴起錦文出水采錯斕斑花樹之間新橤粉¶
融萬燈無烟一拂雕梁嬌霞溢乎殿堂繢壁連光温焰¶
生旁仁恩之象也夏之日烘彤坌勃六合焚炙風不能¶
為氣天地變色不勝其猛乍摇紫影所照之穴化為火¶
井草木如燒而未乾焦泉池如炊若将涌沸炎威逼人¶
疑欲附地或透入室壁潜蒸簟席威怒之象也其於小¶
則草芥逰蟲戸網隙塵各示其容其為大則東而引千¶
萬里不見其近出西而引千萬里不見其逺及将暮也¶