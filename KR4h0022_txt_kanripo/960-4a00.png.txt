之内若指諸掌班固百家之言無不窮究鈎深致逺悦¶
丘墳也八音繁㑹五色章明動天地而感鬼神序人倫¶
而成孝敬陽臺並作楚襄王賜雲夢之田上林同時漢¶
武帝給尚書之筆則瓊敷玉藻未足多(集作/云)也自攝齊¶
東序撰杖西膠唯(集作/推)宰我之能言貴顔回之有徳成¶
如麟角道尊於璧水之前翼若鴻毛俯拾於金門之下¶
方將咫尺宣室扈從明庭申賈誼之忠讜盡揚雄之規¶
諫豫章七載擢脩幹而聳長條有鳥三年搏積(集作/高)風¶