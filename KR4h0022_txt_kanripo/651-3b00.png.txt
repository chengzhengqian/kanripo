耳而聽冀聞異政以裨聖道臣愚伏願崇太學簡明師¶
重道尊儒以養天下之士今禮經殘缺學校陵遲歴代¶
經史率多紕繆實殿下闡揚之日刋定之秋伏願博採¶
文士旌求碩學表正九經刋考三史則聖賢遺範粲然¶
可觀况殿下至性神聰留情國體幸以問安之暇應務¶
之餘引進文儒詳觀文典商略前載討論得失降温顔¶
開讜議則政途理體日以增益繼業承祧永垂徳美臣¶
等行業素輕藝能寡薄顧慙端士叨侍宫闈日夜祗懼¶