以道為姜為傅不得以道為囘為憲明時之令人豈不¶
善歟面叙不周此亦何云¶
　　　薦所知於徐州張僕射書　　李　翺¶
翺再拜齊桓公不疑於其臣管夷吾信而覇天下攘戎¶
狄匡周室亡國存荆楚服諸侯無(文粹/作莫)不至焉竪刁易¶
牙信而齊國亂身亡不𦵏五公子争立兄弟相及者數¶
世桓公之信於其臣一道也所信者得其人(三字集/作賢)則¶
徳格于天地功及於後代不得其人則不能免其身(文/粹)¶