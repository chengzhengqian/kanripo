不作窮鱗鸎谷翩翻(一作/翺)終陪逸翰此則在三恩重吹¶
萬功深空乗變律(一作/㨗)之機未得捐軀之兆豈可猶希¶
皷鑄更露情誠伏念良馬嘶風非甘伏皂饑鷹刷羽終¶
耻棲籠誠知豢養之恩頗有飛翔之志而又専門有暇¶
曽習政經閉户無營因窺吏事既辨張湯之䑕深知子¶
産之魚書劍彷徨年光倐忽徒思効用無以為資儻䝉¶
再扇薰風仍宣厚澤庶使晏嬰精鑒獲脱於在途鬷蔑¶
㣲班得昇於收器纔聞謦欬便是扶摇¶