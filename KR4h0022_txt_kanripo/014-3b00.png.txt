稷沉於下田乃凶祲之不令曷休徴之有焉請言瑞雨¶
之可喜也恊氣交泰嘉生是頼湛覃而不溺衍溢而無¶
害東漸出日之表西被無雷之外南窮火鼠之譯北盡¶
燭龍之㑹天文則雲漢昭回天(一作/王)澤則江河滂沛雖¶
欲談天而窺管孰知堯徳之為大¶
　　　第二　　　　　　　　　　韓　休¶
聖人調玉燭握金鏡乘正陽而馭六氣之辨考中星而¶
授四時之命所以平三階而齊七政惟十有六祀日躔¶