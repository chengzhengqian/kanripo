二十年前事盡空半隨波勢半隨風謀身喜斷韓雞尾¶
辱命羞携楚鶴籠符竹謬分錦水外妻孥猶隔散闗東¶
臨岐莫恠朱紘絶曽是君家入爨桐¶
　　　塞外寄張侍御　　　　　　姚　鵠¶
千里入黄雲覉愁日日新疎鐘闗路曉逺雨塞山春南¶
眺有歸鴈北來無故人却思陪宴處廻望與天隣¶
　　　寄贈許璋(集作/瑺)少府　　　　前　人¶
若說君髙道何人更得如公庭唯樹石生計是琴書詩¶