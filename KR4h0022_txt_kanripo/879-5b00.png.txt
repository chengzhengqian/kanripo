太保於戱府君體含𢎞之素履秉冲邈之髙烈言必主¶
於忠信行不違於直方清白為吏者之師死生敦交友¶
之分端一之操不以夷險槩(一作/變)其懐堅眀之姿不以¶
雪霜易其令用情不間於踈逺泛愛莫遺於賤貧拳拳¶
服膺終始靡二故所至則化所去見思人到于今稱之¶
斯不朽矣傳曰盛徳必百代祀其有後也宜哉恭惟令¶
公先皇之佐命臣也少而羙秀長而瓌儒姿性質直天¶
然孝弟寛然無比騎射絶倫所蒞以清白見稱居常以¶