鎮柵等四十餘所四鎮節度馬靈察又奏破吐蕃不可¶
勝數并聞䕶宻識慝等數國共爲邉捍者數旬之間(一/作)¶
(内/)三方告捷應如影響合若符契禁暴如武盡決於宸¶
衷知来似神更超於繫表斬級獲醜䧟陣隳城分南方¶
之五將舉無遺䇿道西城之諸蕃仍爲外蔽百戰百勝¶
以夷攻夷髙居九重懸料萬里所以彰睿略之天賛知¶
犬戎之日蹙臣等忝陪廵幸預奉徳音踴躍之誠實倍¶
恒品無任欣慶之至謹奉表陳賀以聞¶