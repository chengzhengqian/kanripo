凡殺人而義者令勿讐讐之則死有反殺者邦國交讐¶
之又安得親親相讐也春秋公羊傳曰父不受誅子復¶
讐可也父受誅子復讐此推刄之道復讐不除害今若¶
取此以斷兩下相殺則合於禮矣且夫不忘讐孝也不¶
愛死義也元慶能不越於禮服孝死義是必逹理而聞¶
道者也夫逹理聞道之人豈以其王法為敵讐者哉議¶
者反以為戮黷刑壊禮其不可以為典明矣請下臣議¶
附于(文粹有/法字)令(文粹有/如字)斷斯獄者不宜以前議從事謹¶