别駕大厯六年又以前秩轉廬陵郡道出宣州之溧水¶
縣縣之南經古烈士左伯桃墓節槩交感即於墓下作¶
詩一首自題於蒲塘之客舎(一作/舘)詞韻凄激㸃畫嶄壯¶
窮國藝之竒事厥後洎于大中丁丑嵗八十七年矣孤¶
宇夐閴扄縢不固乆為飄曝薪牧所困一挑半剔往往¶
洿缺余作鎮到此有客謂余者(一作/曰)惜之立召工將王¶
少儒領其部匠鑿垣複匣移窞于北望樓之西隅且以¶
為郡居之勝絶鐫石其下俾後之觀者知改置之意無¶