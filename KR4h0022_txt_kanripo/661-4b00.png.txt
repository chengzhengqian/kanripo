某啓某聞擁腫之材動乖於繩墨琤瑽之韻自合於宫¶
商雖觀聽以由人實否臧而在己所以困驥見稱於伯¶
樂焦(一作/㸑)桐取譽於伯喈咸發跡一時垂芳千祀某自¶
開成建號則執藝求知跡忝及門名叨中選或縁情序¶
羙移時而奬導再三或體物逹誠一席而稱揚數四遂¶
使聲華振耀諠動軰流桂折髙枝名登上第但以依仁¶
嵗久軒墀之桃李成隂趨屏年深門巷之椅桐暗老徒¶
䝉䕃覆莫自根牙良辰幾何𤣥鬢倐改伏惟相公推名¶