廟堂調萬國於龍軒之下八鸞徐動頓湯文於後塵九¶
駿長驅佇堯舜於中路邦家之具得矣易簡之業存矣¶
猶有朱䝉戾俗違光蓬艾之間青激遺甿假氣陶鈞之¶
内背熊山而搆虐擁狼潭而稽誅竊瀛海之風波弄乾¶
坤之綱紀漢圖西返惟收五郡之名魏律東窮未出三¶
韓之險姦謀蓄於有漸逆節成於不悔長蚊蚋之雷霆¶
附豺狼之羽翼豈知夫至人無外撫天下以為家真數¶
有歸吊羣方而罪已三門遁甲黄公成不戰之師五壘¶