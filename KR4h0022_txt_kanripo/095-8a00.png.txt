譽不振命途仍塞仰軒后之通感慕殷宗而見刻當捧¶
日而振(一作/披)誠庶明君之夣得¶
　　　夣五色筆賦¶
夫何言吉夣兮杳杳冥冥若有一人兮遺我鴻筆居然¶
五色兮其狀炳靈煥錯彩於無像紛斑斕而有形匪沉¶
淪於畫(一作/盡)墨那渾濁於殺青獲乎希微來何處所彩¶
非染而自備管在搦而神與意藻思之相授期文章而¶
見許信魂夣之有乎曽目成而不阻神之正直福非回¶