如無嘉乎資礪乃之功剖温其之潤剸犀莫比其銛鍔¶
斬馬難齊於利刃夫如是知鍜鍊之至精切璠璵而可¶
信¶
　　　漁父辭劒賦(以濟人之急取/利誠非為韻)　宋　言¶
彼子胥兮亡命江湄賴漁父兮停橈在兹既横流而濟¶
矣因解劒以酧之厚意慇懃何惜千金之器髙情特達¶
竟陳三讓之辭稽其去國無途迷津獨立前臨積水之¶
阻後有追兵之急躊躇而鶴髪相哀顧盼而漁舟可入¶