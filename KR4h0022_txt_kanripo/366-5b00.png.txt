則及其族此聖賢所以惜其族也刑也者仁在其中矣¶
　　　原已¶
能以心求道者不曰已乎能以心為天子為諸侯為聖¶
賢者不曰已乎是已之重不獨重於人抑亦重於道也¶
嘗試論之能辱已者必能辱於人能輕已者必能輕於¶
人能苦已者必能苦於人為顔孔者非他寳乎已者也¶
為蹠蹻(文粹作/盗蹠非)者非他殘乎已者也故古之士有不出¶
户寝(文粹/作庭)名重於嵩衡道廣於溟渤者敬於已而已矣¶