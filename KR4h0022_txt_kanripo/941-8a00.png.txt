上於大臣存殁優禮若忠厚篤敬勤勞有勲則錫以追¶
命之册延曜耿烈使之昭也大厯五年七月癸酉制故¶
太子賔客盧正已可贈太子少保昔唐虞之際龍作納¶
言咎繇弼刑其在周漢申伯于藩南邦召公宅師東郊¶
四皓輔翼太子公嘗拜蜀郡長史成都尹劔南節度採¶
訪等使大理卿刑部侍郎工部尚書東郡留守太子賔¶
客悉更乎明哲道徳有馨香於前世之臣所任也才難¶
不其然歟公之作鎮也𤣥宗自省方復雍以千官六宫¶