無二縁途路稍逺卿來後即不免朕憂况乍收復洺州¶
士庶恐未安泰須卿存恤未能遂卿此志且不須作來¶
意者皇靈特降天語密開俯伏流汗隕越無地臣某中¶
謝臣内顧庸虛謬居藩鎮日月云邁倐然三年空荷丘¶
山之恩未申絲髮之効隳肝瀝膽豈盡愚誠從頂至踵¶
皆承𤣥造夙夜袛惕悼心失圖誠願暫覩鴛鷺之行獲¶
倍羔鴈之列特近宸睠親奉德音則朝聞夕死臣之甚¶
幸而軍城初復天意遙軫戀結之至尚抑懇誠今疆場¶