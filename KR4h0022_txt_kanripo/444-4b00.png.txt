勑王者嗣統必上尊祖廟中立人紀下及諸孫所以光¶
賛鴻猷發揮大典者也皇太子大男寧等温敏茂淑依¶
仁游藝齠齓之嵗自降其心詩書之言夙盈於耳朕初¶
建儲兩永固宗祧既當知子之明彌稱抱孫之慰(一作/尉)¶
是用依方建邑(一作/辨色)籍(一作/藉)土䟽疆俾奉邦家式崇藩¶
屏本支百代冀邁(一作/叶)於周詩子弟畢封更髙(一作/隆)於¶
漢室於戲承紫極之慶禀青官之訓惟師友是敬惟忠¶
孝是慿以樂善為心好賢為徳古有成範爾其欽哉(真/元)¶