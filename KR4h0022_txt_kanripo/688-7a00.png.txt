窮究於經傳史記百家之説沉潜乎訓義反復乎句讀¶
礱磨乎事業而奮發乎文章凡自唐虞以來編簡所存¶
大之為河海髙之為太山明之為日月幽之為鬼神纎¶
之為珠璣華實變之為雷霆風雨竒辭奥㫖靡不通逹¶
惟是鄙鈍不通曉於時事也(集無/也字)學成而道益窮年老¶
而身(一作/智)益困私自憐悼悔其初心髪秃齒豁不見知¶
已夫牛角之歌辭鄙而義拙堂下之言不書於傳記齊¶
桓舉以相國叔向携手以上然則非言之難為(集作/其)聴¶