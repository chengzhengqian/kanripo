寶如來踊耆闍之地由是士女駢比擁路争趨車馬軒¶
轟傾都盛集玉貝交獻湏㬰而寳藏忽盈青鳬亂飛俄¶
爾而銅山崛起納繒帛者繼踵施衣服者(闕/)肩當鳴刹¶
而雖則可驚不崇朝而過其本數非夫數(疑/衍)精義入神¶
者孰能與此乎雖江山寂寥居處緬邈年移代改留侯¶
歎過隙之駒(闕/)人非丁令化遼城之鶴由是觀其道塲¶
妙矣謂應供而來儀床枕儼然疑有懐於問疾目若將¶
視眉如忽嚬口無言而似言鬢不動而疑動豈丹青之¶