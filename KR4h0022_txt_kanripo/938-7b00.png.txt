君聞喜之第二子也發地之祥鍾天之和處為孝而友¶
悌從之出為忠而貞諒從之施於事物為聦明純粹而¶
寵位從之天寳末擢明經調宋州襄邑主簿歴婺州䕫¶
州二録事叅軍以大理評事兼監察御史始佐湖南觀¶
察之政前帥韋之晉倚之以清後帥卒京杲藉之以立¶
既真拜又稍遷殿中侍御史京杲入覲咨以留府時有¶
驕將數人京杲實父子兄弟之其蹈罪姦令率以為順¶
府君告之以刑辟明之以無赦而郡帥如故乃盡戮之¶