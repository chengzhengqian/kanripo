節殷勤留想便欲冥道契於一朝託神交於千載塤箎¶
唱和自多跗蕚之觀(疑/)風景逰遨無乏林泉之興嵗将¶
晏也龍蟠鳳戢者久之大業七年煬帝徴天下精兵㑹¶
於涿鹿将親授節鉞以伐遼左旌旗亘於千里轉運盈¶
於萬軸閭閻失業郡縣不安帝謂諸兄曰夷狄不賔肇¶
於上古自當置之度外耳未有紆萬乗而讐小忿擾羣¶
生而赴非急夫兵猶火也不戢自焚禍亂之萌從此始¶
矣既而六師魚潰九野鴻飛竟兆天亡之徴卒成土崩¶