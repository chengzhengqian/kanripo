王舉一國之師盡舳艫之盛發自江陵首尾不絶行軍¶
揔管上柱國杞國公亮率歩騎一十五萬掃蕩山林自¶
東闕行軍揔管上柱國郕國公士彦領人馬一十萬濟¶
自泗口徑取廣陵幕府精鋭二十萬餘長驅淮水直指¶
江左並同集石首大㑹金陵凡此諸軍皆從&KR0648;隴驍雄¶
幽并勇俠捩犀㧞象之夫斬蛟挈兕之士上谷漁陽之¶
騎追風嘯雲荆門鄧塞之舟浮江沿漢象弭餙堂谿之¶
材鷲羽加淇園之竹旌旗麾電戈劔竟野皷怒則江湖¶