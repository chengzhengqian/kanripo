　　　射楊葉百中賦(以藝通於神動/不虚𤼵為韻)何　據¶
於稽百氏爰得六藝射之制伎之銳既取象於逄䝉且¶
規模於飛衛寝石遇而洞啓蹲甲徹而激藝(疑作/勢)於是¶
眄牂牂之葉引觪觪之弓撥長弰而累氣慮輕葉之摇¶
風心與手兮冥合神與術兮𤣥同標的外凖精和内融¶
杯水凝而色粲粲金鏑擬而光雄雄亦既縱横鳴弦激¶
羽馳虛走空栁雖大忘於所志之外葉雖小舎之必取¶
其中力不屈道必通牢籠五善之奥摠括百中之工時¶