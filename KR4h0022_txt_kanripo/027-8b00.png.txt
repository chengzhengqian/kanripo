問黎甿人荷復除之恵家索牛酒之榮此聖人之東封¶
也宗廟所以本仁祭祀所以尊祖馨香寕止於黍稷備¶
物必該於水土故醴醆在堂粢醍在户歌采茨肆夏之¶
節奏文始五行之舞有来斯雍助我明主祝嘏辭説豈¶
云虚取宜其時和人豐而神降之佑也故所以靈芝秀¶
祥飇興月毳下膏露凝奉先帝而追孝遂加敬於園陵¶
此聖人之致孝也倬彼靈嶽傑出秦畿豁為巨防壮我¶
皇威雖國家盛徳之無垠固先王設險而可依雄天府¶