之所攀翫也赫赫閟宇𤣥之又𤣥長廊霞截髙殿雲褰¶
實吾君聿脩祖徳論道設教之筵宜乎蒔以芬馥樹以¶
貞堅莫匪夫松篠桂檜茝若(一作/告)蘭荃猗具美而(一作/其)¶
在兹爾何徳(一作/斯)而居焉擢無用之瑣質蒙本枝而自¶
庇汨羣林而非據専廟庭之右地雖先寢而式(一作/或)薦¶
豈和羮之正味每俯臨乎蕭牆姦回得而窺覬(一作/伺)諒¶
何惡之能為終物情之所畏於是命尋斧伐盤根宻葉¶
剥攅柯焚朝光無隂夕鳥不喧肅肅明明暗蕩乎階軒¶