季冬命𤣥衣督䕶貞來嵗之慶菙人作而揚火以非青¶
純而不致墨執法告闕於太常訴云主巾笥者之過¶
　　　對¶
道月戒期周乎四海(一作/象)卜年貽慶稽彼十朋菙人職¶
在巫咸用方心而考吉材均季主負(一作/均)圗背而知來¶
拂此𤣥衣異夫青純有殊命寳何能致墨執法以簮筆¶
彈珠且問九江之錫主司以巾笥藏骨莫辨千年所留¶
旣虧玉兆之獻須抵金科之罰徒爲薄訴誰之過歟¶