什麗則麗矣吾不知其諷焉故僕所謂嘲風雪弄花草¶
而已于時六義盡去矣唐興二百年其間詩人不可勝¶
數所可舉者陳子昂有感遇詩三十首鮑防有感興詩¶
十五首又詩之豪者(集有/世字)稱李杜李之作才矣竒矣人¶
不逮矣索其風雅比興十無一焉杜詩最多可傳者千¶
餘首至於貫穿古今覼縷格律盡工盡善又過於李然¶
撮其新安石濠潼關吏蘆子關花門之章朱門酒肉臭¶
路有凍死骨之句亦不過十三四杜尚如此况不逮杜¶