子以上将開府未滿立年荀中郎為十用都督才踰弱¶
冠方之於公已為老矣加復營邱負海齊桓公受脤之¶
城岷山導江漢武帝求仙之地自非名陵孤竹聲振沉¶
黎豈得南至穆陵西登積石幸無白虎之患寕待黄龍¶
之盟卭筰畏威㣲盧仰德生為立廟刻石頌功成都有¶
文翁之祀非謂生前漢陽有諸葛之碑止論身後比之¶
今日豈可同年而語哉保定四年與大司馬蜀國公圍¶
金墉城師臨洛浦則廣武营奔兵上邙山則河橋路㫁¶