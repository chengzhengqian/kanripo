而藉履洋乎令聞昭晰得其所由儼矣(一作/夫)儀形髣髴¶
知其所以原夫賢達作範丹青立程將模前而示後必¶
體物以(一作/而)歸成服唯身表容實心旌對氷雪之顔覩¶
蘭蕙之纓暗識伯夷之潔遥憐虞仲之貞知身已謝看¶
畫如生矜且復莊若此辰(一作/晨)之有識貪之與欲同在¶
日之無情形如(一作/似)植以亭亭衣如風而曵曵臨諸瑶¶
席之上想彼雲林之際萬物方秀千峯初霽神飄飄以¶
自逺身悠悠而不繫我之心矣惟賢允臧披圖畫於是¶