陛下有髙行者甚衆焚珠翠放鷹狗出宫女納直言爲¶
百姓請命故關中豐稔則知皇天所睠通夫至誠今小¶
冦難將不久陛下勤脩德音日慎一日當自消弭也且¶
兵法有先聲後實陛下但發親征之令以㫖逺而潜遣¶
猛將謀畧之士以濟其師則戎人日便崩挫也岐隴粗¶
熟凋敝積年千乘萬騎徃還儲峙恐外有冦虞内興徭¶
役人不堪一也又戎虜之性倐來忽徃敗不羞走勝不¶
成師(唐書作/讓成)若大軍臨邉尋已鳥散則屢出多方我受¶