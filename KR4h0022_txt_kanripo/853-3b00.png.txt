無相凡聖莫測其幽㣲空是色而色是空聖愚不知其¶
要妙法王之教化也法身無像故因像以宣功道本無¶
言亦因言而示教塵俗不可以乆䖏故厭世而歸空真¶
如不以道摽故凝神而降跡吾之去也因其辯無常吾¶
之來也因來談縁起情有所至河海為之編龍神有所¶
歸叢林為之變鶴從滅至滅能通寂滅之因無生示生永¶
入長生之地法王之變化也由是八方廽向萬國歸依¶
惠日被於三千法雨流於百億周穆王之代聖教方融¶