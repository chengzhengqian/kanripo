切不問其有廹於兇威曾著失節顧存家族事出權時¶
待其平寜並從寛宥將士如有潛謀立功効順被其屠¶
戮並優加追贈并賜錢帛仍與一子官應州縣百姓陷¶
在暴虐莫保性命誠可哀矜諸軍環境不得妄加殺戮¶
并焚毁廬舍掠奪資産及有拘執以為俘囚如有歸投¶
者委諸道㨿丁壯老弱量加優恤仍給與空閒田地便¶
就生産事平之後願歸本貫者亦聽鳳翔一軍素著忠¶
義每臨霜雪之際實見松筠之心凛然義風簡在朕志¶