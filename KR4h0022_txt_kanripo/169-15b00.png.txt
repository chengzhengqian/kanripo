石上泉聲帶雨秋鳥向歌筵來是曲雲依帳殿結為樓¶
㣲臣昔忝方明御今日還陪八駿遊¶
　　　麟趾殿侍宴應制　　　　　前　人¶
北闕層城峻西宫複道懸乗輿歴萬户置酒望三川花¶
桞含丹日山河入綺筵欲知陪賞處空外有飛煙¶
　　　上陽宫侍宴應制得林字　　前　人¶
廣樂張前殿重裘感聖心砌蓂霜月盡庭樹雪雲深舊¶
幄驂宸御慈恩忝翰林㣲臣一何幸再得聴瑶琴¶