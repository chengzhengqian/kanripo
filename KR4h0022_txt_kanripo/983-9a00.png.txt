離法度操本堅峻而盡歸忠厚自拂衣登朝周歴清重¶
静専一節造次於是内翊皇極外擁麾旄賢哲極致天¶
下榮觀豐祿足以肥家雄文可以潤屋而奉已彌約素¶
風逾鮮顒昻山立以鎮浮俗嗚呼公之德也公之器也¶
夀享期頤猶謂之夭况相逺乎論道上庠猶謂之薄况¶
不至乎哀哉仲舒及冠之年情契深至非求道之要不¶
為辭端非為文之蹟不著心本雲路盡相致之誠閒宴¶
諧道舊之適音容如覩書札尚新靈儀宛然驟隔今古¶