春秋所以美狼曋(尺甚/反)者謂(一作/為)能獲其死所而陵獲¶
所不死得無譏焉觀其始以步卒深入虜庭而能以寡¶
擊衆以勞破逸再接再捷功孰大焉及乎兵盡力殫摧¶
鋒敗績不能死戰卒就生降噫墜君命挫國威不可以¶
言忠屈身於夷狄束手為降(一作/俘)虜不可以言勇喪戰¶
勲於前隤(集作/墜)家聲於後不可以言智罪逭於躬禍胎¶
(一作/移)於母不可以言孝而引范蠡曹沬為比又何謬歟¶
且㑹稽之恥蠡非其罪魯國之羞沬必能報所以二子¶