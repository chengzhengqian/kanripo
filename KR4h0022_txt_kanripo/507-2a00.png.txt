儀式合有司存謁者之行法乃為允執非五品更引兩¶
端冝更喻知使仍舊貫¶
　　　同前　　　　　　　　　　李子卿¶
國著建封禮存嘉好盖降殺之有數何等威之不忒惟¶
彼國公列在王制當享賔之日且欲媵羞於合好之時¶
仍將委幣顧茲謁者今則謂何拜辱拜嘉蔑無聞於紹¶
相三揖三譲曽不節於周旋五馬初来見使君之佇立¶
三星已下於粲者之未逢慢禮自冝抵罪闕事於何逃¶