岳牧藩鎮莫不頓首屈膝請嗣宗祧王太尉秉徳居宗¶
實為元輔僕以不敏預叅末將今朝野寧晏方鎮協和¶
戮力華夷同奬王室庶竭股肱蕩刷讐釁殿下夙標令¶
譽早播明徳親則章興(漢朱虚侯章東牟/侯興居一作典非)地惟蔣邢昔¶
因多故託身大國今䝉發勑已次夀春載披來旨實深¶
傾注但帝子承制非為乏主冡宰匡翊寧俟長君雖則¶
末學頗聞前載成王踐阼曾未壯年昭帝君臨實惟童¶
孺若以家國多故思濟艱難仰惟尊戚莫不屬望分陜¶