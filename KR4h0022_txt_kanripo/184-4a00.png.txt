　　　曉過南宫聞太常清樂　　　陸　贄¶
南宮聞古樂拂曙聽初驚烟靄遙迷處絲桐暗辨名節¶
隨新律改聲𢃄緒風輕合雅將移俗同和自感情逺音¶
兼曉漏餘響過春城九奏明初日寥寥天地清¶
　　　同前　　　　　　　　　　張　濛¶
玉珂經禮寺金奏過南宫雅調乗清曉飛聲向逺空漫¶
隨飄去雪輕逐度來風逈出重城裏旁聞九陌中應將¶
肆夏比更與五英同一聽南薫曲因知大舜功¶