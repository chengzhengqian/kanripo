一日册命禮畢光紹前典惟懐永圗神人允諧動植咸¶
頼臣某誠歡誠抃頓首頓首臣聞燕翼貽謀帝王之大¶
孝立嫡主器禮易之明訓伏惟皇帝陛下克明駿(一作/俊)¶
徳恢纂鴻休武功有成文理既定然後𢎞三王之教諭¶
建萬國之元良凡在生靈孰不慶幸臣守官荒服稱賀¶
無階竊抃嶺隅倍萬恒品無任感悦屏營之至謹奉表¶
陳賀以聞¶
　　　同前　　　　　　　　　　劉禹錫¶