步支離力有所不任用有所不逮風憲重任也宣撫大¶
典也誠恐以疾墜天(集作/王)命隳使職負陛下所舉以重¶
臣之罪方今濟濟多士盈於朝列陛下捨而不(集作/勿)用¶
而㧞臣於苫廬之中必以臣守職(集作/智職)為小有可採臣¶
之他日猶不如人况今尫劣餘息方寸紊矣焉能為陛¶
下震揚休命覽觀風俗躬自惟忖知不勝任是以拳然¶
丹誠猶冀識察陛下仁聖孝德錫類海内豈令善貸不¶
沾臣身敢冀(集作/希)殊造俯遂微懇則死之日生之年也¶