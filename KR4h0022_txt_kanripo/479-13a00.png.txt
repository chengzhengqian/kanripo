於坑井詩書㓕於煙火忠貞清白以為徒苦謟佞邪媚¶
謂之至公卒以覆亡為後代誡實由逺賢近佞使之然¶
也漢高祖雖不好儒然亦任用英傑登壇而禮韓信輟¶
洗而迎酈生委蕭曹以股肱寄張陳以社稷至孝武之¶
代儒學漸該採董仲舒之䇿始令郡國貢舉於是賢良¶
方正之士霧委雲集其晁錯公孫𢎞匡衡蕭望之軰並¶
繼踵而至故當文景之代號為得人詩稱濟濟多士文¶
王以寜漢所以寜者亦士之力也光武仗吳鄧以立功¶