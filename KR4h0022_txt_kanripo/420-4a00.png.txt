所以克紹休明𢎞濟億兆剗甿俗之弊清理化之原肇¶
祥導和應天順物致驩心於率土知恭已以臨人爰申¶
在宥之恩用洽惟新之慶可大赦天下自大中十三年¶
十月九日昧爽已前大辟罪已下罪無輕重已發覺未¶
發覺已結正未結正繫囚見徒常赦所不免者咸赦除¶
之惟犯十惡叛逆及故殺人官典犯賍及持杖行刼並¶
不在此限其故殺人者已傷未死已死更生意欲殺傷¶
偶得免者並同已殺人法處分又刑獄之内官吏用情¶