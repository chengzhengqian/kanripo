根自入存存之室廢乎察察之門不爽毫釐經濟無為¶
之内匪差黍累彌綸有截之垠既而搜未形之形索無¶
朕之朕變以喻而立幽藉明為凖則可棄喻取變即明¶
討幽不可以理縛難可以文囚遇陽則明豈必離乃為¶
日遇隂則順何湏坤乃為牛夫如是稽其意窮其事旁¶
通其閫域曲盡其精義英華可採桎梏斯棄儻究忘言¶
之機庻叶表微之思¶
　¶