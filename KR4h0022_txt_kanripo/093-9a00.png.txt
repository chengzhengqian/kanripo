　　　知四十九年非賦(以賢者朂身知/非昔歳為韻)　陸　肱¶
徃事多違今來覺非嗟忽度於時景懼將萌於禍機新¶
年當艾服之初方能知過徃嵗比靈蓍之數未省防微¶
試問何人云蘧伯玉以道為喻因言自朂追向者以何¶
及悟平生之不足處身而每在廉謹立志而常齊寵辱¶
故乃追徃日想當年似有失禮疑乎不賢懼愧於三千¶
之内仍思於五十之前雖云時不再來悔無及也所謂¶
過而能改善莫大焉想其悒悒自傷兢兢若厲悲急景¶