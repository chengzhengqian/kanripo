路接韻閭闔之清(一作/秋)風北斗城連含未央之夕漏非¶
與其至妙孰臻於此乎在昔圖旂常勒彞鼎者所以建¶
功樹善紀徳昭亊未有萬人斯和傾耳歸眞四魔是革¶
調心服道徹於千界揚我巨唐之聲懸於億刼齊我巨¶
唐之筭安可不篆于銘銑者哉其詞曰¶
碧落朱宮兮欝其崇金振玉扣兮殷而鴻九枚是獻兮¶
百神工成之不日兮鏗乘風聲無已兮福無窮¶
　　　素木盤盂銘(并序/)¶