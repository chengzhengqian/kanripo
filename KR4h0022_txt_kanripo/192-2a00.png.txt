京洛類神仙藹藹却雲烟漸臺臨太液玉樹並甘泉車¶
喧平樂外騎擁濯龍前競結蕭朱綬爭攀李郭船獨悲¶
韓長孺死灰猶未燃¶
　　　帝王所居篇　　　　　　　張正見¶
崤函雄帝宅宛雒壮皇居紫微臨複道丹水亘通渠沉¶
沉飛雨殿藹藹承明廬兩宫分槩日雙闕並凌虚休氣¶
充青𤨏榮光入綺疎霞明仁夀鏡日照凌雲書鳴鸞背¶
鳷鵲詔蹕幸儲胥長楊飛玉輦御宿陟金輿柳葉緹飄¶