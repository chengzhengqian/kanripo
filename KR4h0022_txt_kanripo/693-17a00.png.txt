戎狄侵軼(一作/交侵)其來逺矣漢髙帝納婁敬之議與匈奴¶
和親妻其宗女賂以鉅萬冒頓益驕邉冦不止則逺荒¶
之地㐫獷(一作/猂)之俗難以德綏可以威制而降自三代¶
無聞上䇿今匈奴不臣擾我亭障皇赫斯怒将整元戎¶
臣聞方叔帥師功歌周雅去病耀武勲烈燕山則萬里¶
折衝在於擇将春秋謀元帥取其説禮樂敦詩書晉臣¶
杜元凱(二字一/作預)射不穿札而建平吳之勲是知中權制¶
謀不在一夫之勇其蕃将沙吒忠義等身雖驍悍志無¶