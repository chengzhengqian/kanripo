濟北書生尚廻顧滄洲傲吏愛金丹淸心廻望雲之端¶
羽盖霓裳一相識轉(疑/)情冩念長無極長無極永相隨¶
攀霄歴金闕弄影下瑶池夕宿紫府雲母帳朝飡元圃¶
崑崙芝不學蘭香中道絶却教靑鳥報相思¶
　　　王子喬行　　　　　　　　髙允生¶
仙化非常道其義出自然王喬誕神氣白日忽昇天晻¶
曖御雲氣飄颻乘長烟寄想崆峒外翺翔宇宙間七月¶
有佳節控鶴崇崖巔永與時人别一去不復還¶