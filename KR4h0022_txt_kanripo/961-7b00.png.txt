舅祔焉伯舅諱浩字某皇朝并州石艾縣丞文行曽孫¶
絳縣令𤣥度孫魏州朝城令翔之第二子也孝弟篤實¶
可移於事君肅恭信順可施於有政行成於進而名未¶
之歸學優於用而禄未之及天寳末天下亂藏於衛州¶
之别墅昏氛四塞犲虎信狺行無所從退迫咥噬殷憂¶
不壽發疾而終時至徳三年二月二月春秋三十有五¶
夫人京兆韋氏挈未童之孤孫是逃鋒刃保朝夕之不¶
遑而踰月之禮蓋闕乃於其所殯焉我慈親念羈魂之¶