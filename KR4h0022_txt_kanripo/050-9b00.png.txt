號兮流耿光將樂瑶池之宴集由喜玉京於壽昌降清¶
問於宣室討真經於栢梁乃因髙為臺順時謀築披翳¶
薈剪林麓鏟重岡移峻谷量其逺近以議夫土功命彼¶
般倕再度乎山木使人以悦無告于勞均力取材不逺¶
而復屹九重以初起馮一匱(疑作/簣)而始覆其為勢也峨¶
峨皚皚粉壁光兮朱門開若方丈與蓬萊其為麗也崢¶
嶸郁煜星柱浮兮雲楣肅狀靈光與景福有時鳴猿告¶
曉貞松歛靄千峯轉日迎秀色於瓊樓萬歳傳聲和幽¶