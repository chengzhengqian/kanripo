皇慈俯納丹慊獲申天子萬年永慶南山之壽微臣百¶
拜永(一作/長)承北極之恩無任誠懇之至¶
　　　皇太子上食表　　　　　　崔　融¶
臣某言伏見臣妺太平公主妾李令月嘉辰降嬪公族¶
詩人之作下嫁於諸侯易象之興中行於歸妺又臣銅¶
樓再惕常荷䕃於中慈金屋相驚忽承恩於内輔周官¶
典瑞傍稽聘女之儀晋朝加璽兼採納妃之制聖懐感¶
慰皇澤霑濡願垂扶木之光俯遂甘芹之請謹上禮食¶