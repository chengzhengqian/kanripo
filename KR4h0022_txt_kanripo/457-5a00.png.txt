槩夙明軍志妙(一作/預)揣敵情訓戎兼務於詩書養士必¶
加於觴豆日者咸推友悌實卒元戎屢叅必勝之謀常¶
賛在和之義泊專庶務益洽羣情貔貅仰愛日之恩疆¶
場頼仁風(一作/長城)之固是用寵其龍節榮被鴒原俾登韓¶
信之壇仍進王祥之秩爾其禀我王度振乃家聲推信¶
義以睦鄰封謹法令以威蕃落武有備而不用士使樂¶
而不驕四者聿脩七徳斯在服我明訓厥惟欽哉可檢¶
校太保幽州大都督府長史盧龍軍節度使餘並如故¶