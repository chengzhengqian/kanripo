天寳元年五月乙巳朔十七日庚申將遷祔于恵陵王¶
薨及葬凡為七月天子之禮也命侍臣叙以書冊其詞¶
曰¶
皇矣有熊處于𤣥宫衣冠所在祗𦙍無窮以武而興復¶
于土中以文始大元氣比崇禮侔周恪慶漸柔風展我¶
邦媛倫昭有融至静委和如天克令莫莫中谷夭夭作¶
詠黄繶尊容素紗増映鍳圖閱火隂儀壼政帝寵元昆¶
妃承累命降家人之禮擬隂安之盛(漢書文紀隂/安侯髙帝㛐)鵲巢¶