罔極何必聲變而成文是以德冠百王致成萬物正南¶
面而恭已懋功千載不咈¶
　　　禹拜昌言賦(以聖人之心聞/善必拜為韻)　失　名¶
大禹君臨勤求意深苟一言之入耳必載拜以明心葢¶
以勵華夷形古今所以㫖酒盈前莫縱彈絲之響美詞¶
將貢俄聞撼玉之音豈不以詢彼芻蕘防乎驕逸既可¶
大而可久亦無固而無必所以嘉謀乍聴當嶪嶪以折¶
腰直語纔聆復䖍䖍而屈膝葢以廣乎所見求其所聞¶