沉謀偉畧洞入神鬼以鎮則有制以戰則有威巍巍赫¶
赫聲振寰海斯可謂盛乎武事也文武吉甫佐天子贊¶
襄使姦臣賊子無萌芽於禍亂者我尚書之謂矣小人¶
君子咸知幸甚某一凡夫也棲遁匡廬垂二十年讀書¶
不及於竪儒把筆纔過於常談冺冺人世鄰乎强仕斯¶
亦不足畏也然徒有愚妄之意愛大名慕大節懸芳竹¶
帛為千古榮懃懃懇懇正為此耳小子聆閣下之事業¶
英姿豪韻迥如古人私心歡喜動作顛沛况前旨稠叠¶