歌曰素秋歸兮𤣥冬早王是時兮出西鎬幸華清兮順¶
天道瓊樓架虚兮靈仙保長生殿前兮樹難老甘液流¶
兮聖躬可澡俾吾皇兮億千夀考¶
　　　駕幸九成宫賦(以順時出豫觀/風展義為韵)李子卿¶
皇帝握靈符之三(一作/千)載也天地穆清星日輝潤野訪¶
遺逸朝登傑雋化則垂拱而成令則不言而信時廵之¶
儀展秋獮之禮順思訪俗而觀人若乗乾而出震右輔¶
伊邇離宫在兹前瞻鳴鳳之岫傍指神雞之祠渭水煙¶