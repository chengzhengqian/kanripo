汶疑臣别有披陳遂欲曲生瑕釁責臣不賀宰相則上¶
引班列失儀惡臣專守禮文則旁説河南殘破其牒已¶
公行組織欲杜臣之口近聞又有譛説擬陷臣之身不¶
敢縷有塵煩自當漸布行路臣孤立無援行公奉職惟¶
聖明在上㣲臣必不及寃但恐誣搆日深慈母亦當動¶
聴臣今不避李汶之怒惟懼失人臣之和夙夜不寧憂¶
惕成病若更請對轉恐生疑戰汗彷徨不知所處無任¶
兢懼感恩之至¶