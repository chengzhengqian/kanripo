以來供職使府雖有官業不親治(唐/諱)人及登朝四任皆¶
參臺閣優㳺無事止奉朝謁今者蒙恩擢授刺史専斷¶
刑罰施行詔條政之善惡惟臣所繫素不更練兼之愚¶
昧(集作/昧愚)一自到任憂惕不勝動作舉止惟恐罪悔伏以¶
黄州在大江之側(集作/北)雲夣澤南古有夷風今盡華俗¶
户不滿二萬稅錢纔三萬貫風俗謹朴法令明具久無¶
水旱疾疫人業不耗謹奉貢賦不為罪惡臣雖不行亦¶
能守之然臣觀東漢漢光武明帝稱為眀主不信(集作/任)¶