此其為戎乎其禮先亡矣後秦晉遷陸渾之戎於伊川¶
其中國之人習戎狄之事一言以實百代可知竊惟王¶
公貴人國之藩翰凡所舉措湏合彛典今之乞寒濫觸¶
胡俗臣叅聴物議咸言非古作事不法無乃為戎伏願¶
陛下三思籌其以道又道路籍籍咸云皇太子微行觀¶
此戲且元良國本蒼生繄賴輕此馳驟能無蹔蹶况匈¶
奴在邸實繁有徒刺殺宻發何限夷夏卒然奔呼掩襲¶
邂逅驚擾則憂在不測白龍魚服取困豫且深可畏也¶