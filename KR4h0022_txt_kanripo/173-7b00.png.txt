　　　同前　　　　　　　　　　武元衡¶
令節寰宇泰神都佳氣濃賡歌禹功盛擊壤堯年豐九¶
奏碧霄裏千官皇澤中南山澹凝黛曲水清涵空金玉¶
美王度歡康謡國風睿文垂日月永與天無窮¶
　　　奉和聖製重陽日即事六韻　前　人¶
嘉節在陽數至歡朝野同恩随千鍾洽慶屬五稼豐時¶
菊洗露華秋池涵霄空金絲響仙樂劍舄羅宗公天道¶
光下濟睿詞敷大中多慙擊壤曲何以逹堯聰¶