而送是詐忠也春秋左氏傳曰崔杼殺齊莊公晏子立¶
於崔氏之門外其人曰死乎曰獨吾君也乎哉吾死也¶
曰行乎吾罪也乎哉吾亡也故君為社稷死則死之為¶
社稷亡則亡之若為己死而為己亡非其親暱誰敢任¶
之門啟而入枕尸股而哭之興三踊而出孟子曰君視¶
臣如手足臣視君如腹心君視臣如犬馬臣視君如國¶
人君視臣如土芥臣視君如冦讎雖臣之事君無有二¶
志至於去就之節尚縁恩於厚薄然則為人上(一作/君)者¶