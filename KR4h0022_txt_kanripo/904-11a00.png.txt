也即以四年四月二十五日歸葬於原州髙平之鎮山¶
屬國𤣥甲輕車介士一依霍驃騎之禮衞將軍之葬嗚¶
呼盛哉公入仕四十五年身經一百六戰通中䧟刀疾¶
甚曹叅刮骨傅藥事多關侯而風神果勇儀表沉雄事¶
親無隱無犯學不專經畧觀書籍兵無師古自得縱横¶
青烏甲乙之占白馬星辰之變九宫推歩三門伏起天¶
弧射法太乙營圖並皆成誦在心若指諸掌虜青犢之¶
兵甚有秘計燒烏巢之米本無遺䇿西零賊退屈指可¶