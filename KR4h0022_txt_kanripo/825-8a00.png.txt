而不知其所由来矣驗圖籍亦昧其始興之嵗也秋七¶
月前河中監察汝南公况前武寜軍殿中隴西公拱州¶
遷客司馬𢎞農公紹復咸以勝槩為宴之須乃卜于亭¶
是咨是謀遂古創今僉曰惟目(一作日/又作允)不越月他工具¶
洎六旬有六日新亭就楹不茀茀昭其儉也甍不仡仡¶
示無僭也内不重門曠其景也外不崇墉達其望也繇¶
是四時之氣成象不絶春木秀容夏雲竒峰秋天爽空¶
冬日煖濃觸類有景與溪無窮雖羊公峴溪曷足以加¶