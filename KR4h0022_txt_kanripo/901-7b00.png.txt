晦其光耀湛然以静淵然以黙故談者無得而名焉儀¶
鳯調露之間太夫人春秋髙矣願及親以筮仕豈要君¶
而擇祿繇是解褐鄧州南陽丞六安不樂吾聞其語公¶
則喜焉孝子之致養也秩滿授濟州司法叅軍垂拱中¶
寃獄起州將薛顗伏法以公坐是失軄十有餘載十年¶
不調人以為難公即坦然仁者之處約也乆之選授吉¶
州司法叅軍以丁内憂哀毁過於禮㡬至不全䘮服既¶
除哀聲未盡遂不茹葷血於身矣神龍初調補司農寺¶