　　　上元青詞　　　　　　　　吳　融¶
維光化四年嵗次辛酉正月乙酉朔十五日己亥皇帝¶
臣稽首大聖祖高上大道金闕𤣥元天皇大帝伏以時¶
當獻嵗節及上元爰命香火道人烟霞志士按科儀於¶
金闕陳齋醮於道塲伏願大鼔真風潜垂道蔭俾從反¶
正永保無虞四海九州干戈偃戢東臯南畝皆獲豐登¶
冀與兆人同臻介福謹詞¶
　　　下元金籙道塲青詞　　　　張𤣥晏¶