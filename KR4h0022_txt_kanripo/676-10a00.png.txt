所窮劇奈何自忝膺嘉聘仍屬亂離上下年尊偏嬰此¶
酷昔人迎門請盗恒懐廢寢之憂當輓輿親猶有危途¶
之懼况乎逆冦崩騰京師播越興居動止長隔山河朝¶
夕饘&KR1246;誰經心眼程糜不繼原粟何資瞻望風雲朝夕¶
嗚咽固乃遊魂已謝非復全生餘息空留非為全死同¶
氷魚之不絶似蟄蟲之猶蘇良可哀也良可哀也自東¶
都紹漢南亳興殷修好徵兵彌留星琯韓宣范武方駕¶
連鑣蘇秦張儀朱輪華轂而孤子三危是擯四罪同科¶