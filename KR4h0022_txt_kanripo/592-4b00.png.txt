臣某言今月日中使周某至奉宣口勑賜臣春衣一副¶
并端午衣一副銀枕一口百索一軸累受寵光載懐兢¶
懼自揣涯分若臨氷淵(唐/諱)臣某中謝臣以昧於知人交¶
通元載合從牽累伏待刑章豈謂俯廻宸翰特有殊賜¶
罪當禠帯忽頒御府之衣憂可傷生重延長命之縷更¶
加珍器曲被深恩徒懐推食之仁立遣(疑作/豈逭)素飡之責¶
施均雷雨荷重丘山雖畢命以自期終粉身而無恨臣¶
無任¶