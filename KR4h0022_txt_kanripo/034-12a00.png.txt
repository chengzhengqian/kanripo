質性難論苟徵之於變化可察之於本源于以表德于¶
以辨類方九折而横流啓重泉而直至故以盤渦渾曉¶
日之輝疊鏡冩晴峯之翠絶河而去孰與我爭先導沇¶
斯來孰謂我奚自若乃冲虚是翫迅激難儔廣可渉兮¶
思航葦於寒渚清可挹也欲濯纓於夕流貫長川之浸¶
浸委輕浪之悠悠然下流綿邈願表清而不濁上善昭¶
融故守和而不同故可扶正直之純志助潤澤之成功¶
動漣漪於迴浦萃光景於㣲風且淮之清兮濱於夷江¶