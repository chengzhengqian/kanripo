君以文明照臨百官官糾其邪職有(文集/作在)邦憲由京師¶
而端下國王化所繫不唯威刑御史夫夫其任也用捨¶
决於天心得失震於人聼舉直措枉果而不撓則公卿¶
屏氣道路生風率其屬以正于朝瞻我衣冠不仁者逺¶
苟異於是為君子羞政之雄雌與徳輕重故名公在位¶
天下仰頼焉秦官有御史大夫在漢為三公職副丞相¶
闕則大夫遷或名司空或復舊號史足徵也議大政必¶
下丞相御史其廷署古曰府近曰臺其衣冠章綬品秩¶