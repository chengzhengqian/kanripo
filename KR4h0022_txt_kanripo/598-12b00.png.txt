上惟九廟之重下念萬務之殷故遺詔丁寧俾遵舊典¶
今百辟卿士顒然在廷瞻望清光已七日矣固陳誠請¶
猶未允從内外憂惶莫知所出臣聞大孝之本繼志為¶
難酌禮之情尚(栁集/作得)中為貴是以哀迷期數哭泣有常¶
俯而就之聖人所重知難繼也君子不為伏願少抑哀¶
情(栁集/作懷)仰尊理命以副神祗之望以安億兆之心光祖¶
業於無窮流德教於千古(柳集作化/於天下)凡在臣子孰不悲¶
戴不任哀懇誠切之至¶