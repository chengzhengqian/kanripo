博聞强識究前言而識徃行致廣大而盡精微故三千¶
門徒續于斧棘十五志學傃其發䝉黄憲而初邑里有¶
聲陳實而終海内多譽方今美其教化厚以人倫春誦¶
夏弦逺邁永平之際東膠西序殊超建武之初戴憑所¶
以重席周福因而獲印於是庭列輜駕堂循禮容將以¶
勸凡今之人豈徒矜稽古之力孔宣父之至徳斯其務¶
本桓春卿之雅意誰復間言諸生或非竊謂匪當¶
　　　為其師掃判¶