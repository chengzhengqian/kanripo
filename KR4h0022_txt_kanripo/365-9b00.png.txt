行而至聖人之謂也問曰人之性猶聖人之性嗜欲愛¶
惡之心何由而生也曰情者妄也邪也曰邪與妄則無¶
所因矣妄情滅息本性清明周流六虚所以謂之能復¶
其性也易曰乾道變化各正性命(又集/作論)語曰朝聞道夕¶
死可矣能正性命故也問曰情之所昏性則(文粹/作即)滅也¶
何以謂之猶聖人之性也曰水之性清激其(文粹/作而)渾之¶
者泥沙也方其渾也清性既遂無有耶久而不動泥沙¶
自沉清明之性鍳于(集作/於)天地非自外來也故其渾也¶