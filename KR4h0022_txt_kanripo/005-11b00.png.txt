三冬故時以泰嵗以豐方䕫龍而並騖與歩驟而追蹤¶
　　　第二(以陽徳淳耀消/暢寒氣為韻)　　　　席　䕫¶
冬實窮節日為至陽節窮而栗冽凝慘陽至而焜耀舒¶
光方傷竹彫松之嚴物無不懼覩麗天出地之旭愛何¶
可忘觀其昇曭朗以自東蕩沉隂於有北不赫矣以難¶
向誠温然而可即依巢之鳥感㣲煦而和鳴帶雪之林¶
假餘光而改色所以就之稱堯帝之聖比之成晉臣之¶
徳彼谷隐巖居之子無衣無褐之人照臨遵夫和氣偃¶