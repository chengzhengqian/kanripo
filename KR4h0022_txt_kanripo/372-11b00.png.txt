物之生而白者犬雞馬牛羊而已其餘則老而後白狼¶
狐兎鹿鳥雀燕雉龜虵之類是也人老而毛髮皓白耗¶
眊昏倒不能記子孫名字形朽神潰以至于死物老而¶
鱗毫羽甲亦盡白白而後有靈非一聖賢位(一作/在)乎上¶
徳光被于下則不為之出出必人奉之以獻不敢隠匿¶
惟虵不在瑞典雖然神而且靈尚矣故漢之興神姥謂¶
之白帝子得非天命者志恠必曰白然多穴(一作/空)老墳¶
坎(集作/□)大木要野甿盤殽甌(集作/塸)酒之享作小兒女子¶