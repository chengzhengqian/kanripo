未逹故為贈詩以悼時之往也余既困辱不得預暏世¶
之光明而幽乎楚越之問故合文士以申其致將俟夫¶
木鐸以間於金石大凡編辭於斯者太平之不遇人也¶
　　　香山居士寫真詩序　　　　白居易¶
元和五年余為左拾遺翰林學士奉詔寫真於集賢殿¶
御書院時年三(英華作/四非)十七㑹昌二年罷太子少傅為¶
白衣居士又寫真於香山寺經藏(集作/藏經)堂時年七十一¶
前後相望殆將三紀觀今照昔慨然自歎者久之形容¶