及每慶賜無不先霑中廐之馬代其勞内厨之膳給其¶
食朝慙夕惕已逾半年塵曠漸深憂愧彌劇未申微效¶
又擢清班臣所以授官以來僅經十日食不知味寢不¶
遑安唯思粉身以荅殊寵但未獲粉身之所耳今陛下¶
肇建皇極初受鴻名夙夜憂勤以求致理每施一政舉¶
一事無不合於道便於時故天下之心顒顒然日有望¶
於太平也然而今而後萬一事有不便於時者陛下豈¶
不欲聞之乎萬一政有不合於道者陛下豈不欲革之¶