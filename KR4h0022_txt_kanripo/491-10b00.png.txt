先王所以合徳二儀也得其道者王失其道者亡古今¶
雖殊其致一也陛下執古之道馭今之有降此彛訓以¶
及於臣但禀師說難副睿問制䇿曰較前(䇿問/作聖)王之損¶
益揆今代之用舍沿革之要茂對所宜者臣聞貫古今¶
蔽天壤而不可易者道與徳也時損益而皆便於理者¶
名與物也所以無體之禮無聲之樂倚道之主莫不襲¶
行其餘正朔服色聲名文物則三代已降逮乎陳隋各¶
從其所尚爾伏惟陛下視其善者用之其不善者舍之¶