　　　舞干羽兩階　　　　　　　石　倚¶
干羽能柔逺前階舞正陳欲稱文徳盛先表樂聲新肅¶
肅行初列森森氣益振動容和律吕變曲静風塵化美¶
超千古恩波及七旬已知天下服不獨有苗人¶
　　　朱絲絃　　　　　　　　　楊　衡¶
寂寞瑤琴上深知直者情幸傳朱鷺曲那止素絲名瑞¶
草人空仰王言世久行大方聞正位樂府動清聲文武¶
音初合宫商調屢更誰能向機杼終日泣無成¶