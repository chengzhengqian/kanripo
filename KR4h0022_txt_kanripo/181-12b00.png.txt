欲識春生處先從木德來入門潜報栁度嶺暗驚梅透¶
雪銀花散消氷水鑑開曉迎郊祀發夜逐斗杓廻淑氣¶
空中變新聲曲裏(類詩作/雨後)催偏能調律吕應是候陽臺¶
　　　長安早春　　　　　　　　前　人¶
杳靄三春色先從帝里芳折楊猶恨短測景已忻長鸎¶
和紅樓樂花連紫禁香躍魚驚太液佳氣接温湯風送¶
飛珂響塵䝉翠輦光熈熈晴煦逺徒欲奉堯觴¶
　　　同前　　　　　　　　　　張子容¶