恊宣勲徳兼崇則殊在師長之重勤勞於外則不親損¶
益之煩凢命此官必書於冊極兹朝選用屬時賢滑亳¶
等州節度使開府儀同三司檢校工部尚書持節滑州¶
諸軍事兼滑州刺史御史大夫上柱國霍國公令狐彰¶
腹心純臣忠允明亮有張仲孝友之行有吉甫文武之¶
才秉其直方資以簡厚早擅韜畧尤工墨妙艱危致命¶
出入勤王中興之勲羣帥難尚雖驃騎之北至髙闕淮¶
隂之東下井陘積事度長抗衡(集作/行)異代自受任千里¶