違不敢激訴(一有/黙字)以漁樵之樂自遣而已頃者賣藥都¶
市寄食友朋竊慕堯翁擊壌之謳適遇國家郊廟之禮¶
不覺手足蹈舞形於篇章潄吮甘液游泳和氣聲韻寖¶
廣卷軸斯存抑亦古詩之流希乎述者之意然詞理野¶
質終不足以拂天聽之崇髙配史籍以永乆恐倐先狗¶
馬遺恨九原謹稽首投延恩匭獻上納(三字一作/獻納上表)進明¶
主朝獻太清宫朝享太廟有事于南郊等三賦以聞臣¶
甫誠惶誠恐頓首頓首謹言¶