　　　曹溪六祖大鍳禪師第二碑　劉禹錫¶
元和十一年某月日詔書追褒曹溪第六祖能公諡曰¶
大鍳實廣州牧馬揔以䟽聞繇是可其奏尚道以尊名¶
同歸善善不隔異教一字之褒華衮也懐得其所故也¶
馬公敬其事且謹始以垂後遂咨于文雄令栁州刺史¶
河東栁君為前碑後三年有僧道琳率其徒由(集注/作字)曹¶
溪来且曰願立第二碑學者志也惟(集作/雖)如来㓕後中¶
五百嵗而摩騰竺法蘭以經来華人始聞其言猶夫重¶