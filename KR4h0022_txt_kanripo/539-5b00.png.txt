聖人豐功明著能事作程無資於苦窳為度必禁於回¶
邪俾夫粤鎛燕函人能為也宋斤魯削氣得良焉丙𨽻¶
工人居肆事業鑪開夜火已流朱雀之輝竈發晨煙將¶
視赤龍之術所以洗削之妙精竒於土風遷徙之殊理¶
暌於分地鄭刀豈同於魯削難以厚誣周令將入於漢¶
刑實乖中典觀乎獨斷未息群疑請寛書牘之辭謂審¶
懸衡之要¶
　　　削金判¶