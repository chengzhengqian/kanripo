増慕無任犬馬悽戀之至謹因留守起居使奉表陳謝¶
以聞謹言¶
　　　代崔公授袐書監致仕謝表　常　衮¶
臣某言伏奉恩制授臣銀青光禄大夫袐書監仍聽致¶
仕臣聞不修其德老當見遺無益於時禄不虛詔伏惟¶
陛下以大聖撫(一作/臨)運以至公宰物凡在爵秩必俟賢¶
能况兹寵異豈及駑朽臣官歴五朝年踰八十勤勞莫¶
効齒髪乆衰舊好同遊索然已盡經行郡國不見一人¶