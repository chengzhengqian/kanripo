　　　送張中丞歸使幕　　　　　前　人¶
獨愛主人歸當朝似者稀玉壺分御酒金殿賜春衣拂¶
席流鶯醉鳴鞭駿馬肥滿䑓簪白筆捧手戀清輝¶
　　　送李侍御赴徐州行營　　　韓　翊¶
少年兼柱史東至舊徐州逺屬平津閣前驅博望侯向¶
營淮月滿吹角楚天秋客夣依依處雲山對白樓¶
　　　送崔遇歸淄青幕府　　　　前　人¶
平陵車馬客海上見旌旗舊驛千山下殘花一路時春¶