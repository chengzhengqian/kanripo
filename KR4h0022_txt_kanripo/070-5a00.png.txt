溝塍砥平三推而土膏脉起發生有在播殖兹始諸公¶
諸侯而次進或五或九而皆止見京坻之流衍可期覩¶
稼穡之艱難有以禮樂既備人神告休事雖兆於東作¶
稔以見其秋收豈獨親耕於甸内實亦種德於道周羣¶
臣乃伏輦而進曰臣聞歴代務農百王重榖陛下興古¶
典之已墜紹前修之不復故得人勤稼穡天降景福帝¶
曰予上事天地次奉祖宗惟舊章是率惟古典是恭今¶
將返鑾輅而宴於太寢又欲展禮而勞農¶