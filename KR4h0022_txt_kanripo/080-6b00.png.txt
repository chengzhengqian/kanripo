人之所慎慎於未形雖扣之而在寝必聞之而盈庭禮¶
失所譏想杜蕢之揚觶教之以義嘉大禹之勒銘和順¶
積中辟(疑/)訇發外可以掩笙鏞之逸響節干羽之繁㑹¶
究彼所從爰自九重鏘然有聲初疑乎叔之離磬鏗以¶
立號如辨乎倕之和鐘其小也究而無滅其大也摦而¶
不容原乎其異察乎所以若禮之失惟鐘是比茍因聲¶
而必聞信無良而可恥故能分清濁韻宫徵将有感於¶
動心寜取樂於盈耳故君子之聽鐘非其鏗鏘而已¶