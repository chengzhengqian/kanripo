慙周成有岐陽之蒐比茲而多愧然後班師旅行慶賜¶
穆穆煌煌焉舍爵策勲而飲至此聖人之武功也太原¶
唘聖誕受駿命傳萬代兮本枝盛上黨興王休有烈光¶
應大横兮天業昌漢髙不忘於豐沛光武本起於南陽¶
故踰孟門越太行鏟危磴夷髙岡馬無泛駕兮鑾珮鏘¶
鏘車靡摧輪兮和鈴鉠鉠紛曶霍以電邁震隠轔以軍¶
装坌入乎舊宫之皇皇思宗祖之艱難詠潜龍於沂康¶
出徳教兮修國章問老病兮勸農桑豈徒率子弟以佐¶