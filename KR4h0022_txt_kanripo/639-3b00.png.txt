　　　為滎陽公進賀正銀狀　　　李商隱¶
伏以運當聖日節在王春近則入金門而排玉堂歡於¶
上夀逺則梯重山而浮漲海務以獻琛臣受國恩深守¶
藩地阻明珠大貝南異於百蠻翠羽犀皮北殊於三楚¶
前件銀出非大冶貨在中金敢以元正式陳方賄望闕¶
憶銀臺之峻尚隔(集作/阻)仙僚瞻天仰銀(集作/河)漢之流莫¶
階霄露馳心獻祝因物達誠干冐宸嚴不任兢越¶
　　　端午進馬狀　　　　　　　于公異¶