祖癸亥嵗三月生依此而推禄之與命並當空亡依禄¶
命書法無官爵又當子墓中生唯宜嫡子假有次子法¶
當早死今檢宋書髙祖長子先被簒殺次子義隆享國¶
多年髙祖又當祖禄下生法得嫡孫財禄今檢宋書其¶
孫劉劭并劉濬並為簒逆㡬失宗祧禄命不驗五也¶
叙葬書曰易曰古之葬者厚衣之以薪不封不樹䘮期無¶
數後世聖人易之以棺槨盖取諸大過禮云葬者藏也¶
欲使人不得見之(㑹要作欲人/之不見也)然孝經云卜其宅兆而¶