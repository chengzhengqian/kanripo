勸分顧勤於稷禹授時度地彌甚於殷周職乃分於九¶
鳸政不逮於諸侯豈非人和而俗阜亦將力穡而有秋¶
是日命丞相廵行山林道達溝瀆因物土以分宜隨川¶
原而刋木畫為九野教種百糓實萬代之儲址况九年¶
之所蓄猶以為不躬不親庶人不信降翹車以徵求發¶
紅粟以恤賑綈弋不加於嬪御茅茨永慕於堯舜祭惟¶
司嗇蜡必田畯即異畆同穎豈獨瑞於徃年象畊鳥耘¶
是錫羡於今運適有田父起而歌曰畇畇千畆兮理有¶