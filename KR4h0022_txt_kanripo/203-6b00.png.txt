杖策出蓬蓽浩歌愁興長北風吹荷衣蕭颯景氣凉通¶
逵抵山郭里巷連湖光孤雲净逺峯緑水溢方塘魚鳥¶
樂天性雜英互芬芳我心獨何為萬慮縈中腸履道身¶
未泰主家謀不臧心為世敎牽跡寄翰墨塲出處兩未¶
定覊孤(一作/)空自傷沉憂不可裁佇立河之梁晩歸茅¶
簷下左右陳壺觴獨酌復長謡放心逰八荒得䘮同一¶
域是非亦何常胡為苦此生矻矻徒自強乃知盃中物¶
可令(一作/使)憂患亡(一作/忘)因此謝時軰棲息無何郷¶