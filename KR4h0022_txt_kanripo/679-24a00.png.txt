則有富貴而功徳不著者未必聲名於後貧賤而道徳¶
全者未必不烜赫於無窮韓退之所謂誅奸䛕於既死¶
發潜徳之幽光是翺心也僕文彩雖不足以希左丘明¶
司馬子長足下視僕叙髙愍女楊烈婦豈盡出班孟堅¶
蔡伯喈之下耶仲尼有言不有博奕者乎為之猶賢乎¶
已僕所為雖無益於人比之博奕猶為勝也足下以為¶
何如哉古之賢聖當仁不讓於師仲尼則曰文王既沒¶
文不在兹乎又曰予欲無言天何言哉孟軻則曰予之¶