峙祖父通隋秀才髙第蜀郡司户書佐蜀王侍讀大業¶
未退講藝於龍門其卒也門人諡之曰文中子聞風睹¶
奥起予道惟揣摩三古開闡八風始擯落於鄒韓終激¶
揚於荀孟父福畤歴任太常博士雍州司功交阯六合¶
二縣令為齊州長史抑惟邦彦是曰人宗絶六藝以成¶
能兼百行而為德司馬談之晩嵗思𢎞授史之功揚子¶
雲之暮年遂起叅𤣥之歎君之生也含章是託神何由¶
降星辰竒偉之精明何由出家國賢才之運性非外奨¶