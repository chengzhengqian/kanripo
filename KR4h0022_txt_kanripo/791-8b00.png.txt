監察御史薛盈珍為監軍使累侵軍政坦每據理以拒¶
之盈珍嘗曰盧侍御所言皆公我故不違也有善吹笛¶
者大將十餘人同啟復請以為重職坦適在復所復問¶
曰衆所請可許否坦笑曰大將等皆乆在軍積勞亟遷¶
以為(集作/及)右職柰何自薄欲與吹笛少年(集有/同字)為列耶¶
復告諸將曰盧侍御言是也大將慙遽走出就坦謝且¶
曰向聞侍御言某等羞愧汗出恨無穴可入李復病甚¶
盈珍以甲士五百人入城州人皆駭恐坦遽止之盈珍¶