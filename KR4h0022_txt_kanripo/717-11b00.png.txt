希代之英靈天下傾心盡當年之意氣整秋駕駐春装¶
背横溪之七曲對長亭之十里中情易感下調多愁送¶
君當東陸之前逢我在北風之别嗟乎良友不追神交¶
巳逺同人者少方見阮籍之眼青知我者稀不學馮唐¶
之首白唯當遜游絶壑旅悲空山幽桂一叢賞古人之¶
明月長松百尺對君子之清風既而花鳥争飛烟霞競¶
集青山髙而望逺白雲深而路遥貴余以道誰能著後¶
五千言贈子以言空有離前四十韻¶