清白二渠其來自逺善利萬物聞諸古昔故䟽溝若雨¶
荷鍤如雲利彼秦坰興功鄭白雖墾鑿南畆人歌日出¶
之功而翹望西成不假月離之潤所以毎加修葺式建¶
隄防各有司存標諸令式髙陵令以遷鸎入仕翔鸞布¶
徳宣風百里早副天心管轄二渠正當交口欲加門堰¶
諒有前規即此經營非無徃例但以金堤柳色未變新¶
枝玉琯葭灰尚飄春雪節未逾於二月事不越於三章¶
府局論辜竊以未可欲加罪也其如詞乎¶