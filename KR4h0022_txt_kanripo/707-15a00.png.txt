一介留美跡於芳亭雲委八行抒勞思於彩筆遂令啟¶
瑶緘者攀勝集而長懐披瓊翰者仰髙筵而不暇王子¶
猷之獨興不覺浮舟嵇叔夜之相知欣然命駕琴樽重¶
賞始詣臨卭口腹良遊未辭安邑乃知兩郷投分林泉¶
可攘袂而遊千里同心煙霞可傳檄而定友人河南宇¶
文嶠清虚君子中山郎餘令風流名士或三秋意契闢¶
林院而開襟或一靣新交叙風雲而倒屣彭澤陶潜之¶
菊影泛仙樽河陽潘岳之花光縣妙理(疑/)巖巖思壁家¶