銅雀創於鄴都陽臺起於荆國聳髙麗之殊觀備珍竒¶
而盡飭徒竭用而殚人自矜豪而逞力洎夫遺情繐帳¶
徒愴淫心結夢巫山空資穢徳豈同夫慮成經始所寳¶
惟賢初假物以求士終得魚而忘筌不然者鳥將棲於¶
茂樹魚自躍於深淵臣亦效誠於大國人逺誰仕於弱¶
燕所謂興亡必繫於賢哲勝負寕由於衆寡庶斯焉而¶
取斯誠大者而逺者及夫劇辛不召而至樂毅無媒而¶
萃咸委質而納忠願長途而騁驥然則賢為强國之器¶