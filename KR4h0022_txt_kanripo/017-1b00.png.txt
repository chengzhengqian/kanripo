　　　雷賦　　　　　　　　　　張仲甫¶
粤若稽古太始之初隂陽和而為炭天地張而為爐鎔¶
鑄品類陶汰清虚名之四海謂之八區隂陽相盪感成¶
雷乎號曰天地之鼔事載河圖之書藏冰以時則響出¶
而不震仲秋之月必聲隐而無餘或震怒百里雨潤同¶
沾法威刑於牧宰察醜惡於毫纎或殷轔而鼔作或滅¶
沒而韜潜吼若天開闢如地裂動静必以其時喜怒於¶
焉有節是以樊重入室王裒遶墓終不苟於瑕疵冀中¶