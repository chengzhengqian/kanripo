敗禮廢祀湯專征諸侯肇徂征之湯若曰格爾三事之¶
人逮于百(集作/有)衆啓乃心正乃容明聽予言咨先格王¶
有彛訓曰禄無常荷荷于仁福無常享享于敬惠乃道¶
保厥邦覆乃徳殄厥世惟葛伯反易天道怠棄邦本虐¶
于民慢于神惟社稷宗廟罔克尊奉暨山川鬼神亦靡¶
禋祀告曰罔犧牲以共爼羞予介(集作/界)厥牛羊乃既于¶
盗食曰罔黍稷以奉粢盛予佑厥稼穡乃困于仇餉今¶
爾衆曰葛罪其予聞(文粹作/其如予)予聞曰為邦者祗奉明神¶