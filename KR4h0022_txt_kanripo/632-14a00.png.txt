右中使某奉宣恩㫖以(臣/)赴任特借飛龍馬一(集作/兩)疋¶
并鞭轡等送至京兆府界者(臣/)謬奉恩榮出叨亷問豈¶
期蹇歩深軫皇慈特命内臣俾騰上駟梁懸蜀鐙几覆¶
吳鞍每多曳練之疑不假着鞭之力倐踰秦甸将復周¶
閑照地廻光瞻天送影長亭欲别未期東道而來䨇闕¶
儻嘶願附北風之思無任感恩戀闕雪涕屏營之至¶
　¶
　¶