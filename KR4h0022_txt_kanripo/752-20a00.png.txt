有徳天則賛而興之無徳則革而亡之興亡之命在乎¶
天而所以興亡在乎人也商書曰夏王弗克庸徳慢神¶
虐民皇天不保監於萬方啓廸有命眷求一徳俾作神¶
主此言桀不能常有徳不敬神明不恤下民天下不安¶
桀之所為乃廣視萬邦有堪天命者則開而導之以湯¶
有純一之徳求使代桀為天地神祗之主也故曰非天¶
私我有商惟天祐於一徳二世無徳為所以亡之道天¶
是以革而亡之使扶蘇果立則固有徳為所以興之道¶