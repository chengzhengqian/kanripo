出處不殊儒衣昻然徐就知已及㕘捴世物更若劇職¶
動成故事去如始至論文變則能窮損益之㫖商功利¶
則能通輕重之權故數年之間三踐憲司赤紱在服襜¶
如褒博諸生榮之嵗十二月自鍾陵抵江陵驅車即路¶
不憚氷雪况騷楚遺韻楓江逺目在此路也情如之何¶
五言詩送别之始故自戴臨川蕭王二柱史已降皆徴¶
文貺逺字用五而詞多楚者以地理所歴且行古之道¶
也¶