砥柱山之六峯者皆生河之中流葢夏后之所開鑿其¶
最北有兩柱相對距崖而立即所謂三門也次于其南¶
有孤峯掲起峰頂平闊夏禹之廟在焉西有孤石數丈¶
圓如削成復次其南有三峯東曰金門中曰三堆西曰¶
天柱湍水從黄老祠前東流湍激蹙於蝦石折流而南¶
潄於三門包於廟山乃分爲四流淙於三峰之下觝於¶
曲限㑹流東注加以兩崖夾水壁立千仭盤紆激射天¶
下罕比時以内兄牛氏壯而逰焉相顧賦之以紀竒跡¶