光同江河之赴溟水也然後啟端門警仙蹕雙鳳矯首六¶
龍齊膝青斾罥雲紅旌彗日鏘玉鸞之鳴轙按金雞之¶
廣術傳畫角以啾嘈曳朱旗(一作/羊)以駢坒(蒲必切見/吴都賦)呵¶
風伯令戒道制𤣥𡨕使司律此靈祗所以保綏皇天所¶
以宥宻於是闢龍次幸蜺幬鶉鳥司㐮熊羆奉收皇帝¶
乃彰畫黻襲大裘端玉珽肅珠旒翼翼穆穆遂臻于圜¶
丘躬孝享擁神休設天宗之六席援長發之二球盥以¶
明水薦以香羞陳蒼璧而咸事藉白茅而闡幽絜騂旄¶