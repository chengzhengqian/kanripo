　　　同前　　　　　　　　　　張　鼎¶
百王率由禮建方社六服咸若寄切維城列玉瑞以推¶
尊錫圭田以表德緩分四色爵配五等開國稱孤彼既¶
光於祖業列筵設奠此何昧於家聲言念庀牲空慙掩¶
豆雖展敬於如在果見嗤於不毛葬以大夫禮既隔於¶
問子爵為侯氏祭豈及於謀孫親牽之用頗乖受脤之¶
名應缺自須聞義能徙何不以欲從人¶
　　　諸侯祭判¶