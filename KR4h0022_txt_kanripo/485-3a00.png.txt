而可者臣聞王者立極必本於天天事著於上人事應¶
於下昔者禹平水土天告成功錫之以洪範九疇彞倫¶
攸叙又皇天降其有極皇大極中也言王者能行大中¶
之道則陰陽和風雨時百穀用成俊乂用章也如是則¶
視曰明聽曰聰貌曰恭言曰從則無恒若之生自去咎¶
徵之應矣今天瑞降地靈集所有動作光孚化先則一¶
以貫之道斯不逺矣制策曰禮以飾情情疏則禮略樂¶
以通感感至則神和理内為同脩外為異同異之用有¶