于髙齊荒蕩宇文取得(唐書/作之)隋文因以滅陳五百年間¶
天下乃一家隋文非宋武敵也是宋不得山東隋得山¶
東故隋為王宋為覇由此言之山東王者不得不可為¶
王覇者不得不可為覇猾賊得之是(唐書/作足)以致天下不¶
安國家天寳末燕盗徐起出入成臯凾潼間若渉無人¶
地郭李軰常以兵五十萬不能過鄴自爾一百餘城天¶
下力盡不得尺寸人望之若廻鶻吐蕃義無有敢窺者¶
國家因之畦河修障戍塞其街蹊齊魯梁蔡被其風流¶