凶以啓武紹尚焉(韓曰謂紂有凶徳武/王能紹后稷之業也)¶
　問伯昌號衰秉鞭作牧(王逸曰伯昌謂文王也秉執/也鞭以喻政言紂號令既衰)¶
　(文王執鞭持政/為雍州之牧也)何令徹彼岐社命有殷之國(王逸曰/徹壞也)¶
　(社土地之主也言武王既誅紂令壞邠岐之社/言已受天命而有殷國徙以為天下大社也)¶
對伯鞭于西(蔡曰尚書西伯戡黎正義曰西伯文王也/時國于岐封為雍州伯國在西故曰西伯)¶
(史記殷紀紂以西伯為三公/賜弓矢斧鉞使得專政伐)化江漢滸(蔡曰滸音虎説/文水厓也詩漢)¶
(廣篇文王之道被于南/國美化行乎江漢之域)易岐社以太(蔡曰太音㤗岐在/右扶風美陽中水)¶
(鄉禮記曰王為羣姓立社曰太社岐嘗有社矣至武王/誅紂然後能易岐社以為太社因岐山以名太王自豳)¶