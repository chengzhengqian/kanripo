卑讓之志忽光大𢎞逺之圖臣等誠雖至愚以為大謬¶
伏以常久之徳貞夫一也(孫曰易天下之/道貞夫一者也)元始之義善¶
之長也(韓曰易元者/善之長也)并包覆露天之大也清淨𤣥黙道¶
之妙也睿智之周物不可以不稱夫聖也妙算之無方¶
不可以不稱夫神也行仁義修典法歌詩頌考文章不¶
可以不稱夫文也却戎狄翦暴逆邊兵以整禁衛以嚴¶
不可以不稱夫武也而合於唐堯乃聖乃神乃武乃文¶
之徳臣等謹稽之乾符叶於古典侔徳澤之廣配功業¶