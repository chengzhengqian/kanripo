　　　(不盡信於史始可與言史經史猶有不可信者/阨於灰燼之餘汩於異端之學也謂伊尹以滋)¶
　　　(味干湯謂西伯以隂謀傾商遷史每每如此豈/特翦桐一事誣周公哉讀遷史者當知其為實)¶
　　　(録又當知史/之失自遷始)¶
古之傳者有言成王以桐葉與小弱弟戯曰以封汝周¶
公入賀(世家作史/佚見題註)王曰戯也周公曰天子不可戯乃封¶
小弱弟於唐(孫曰謂/唐叔虞)吾意不然王之弟當封耶周公宜¶
以時言於王不待其戱而賀以成之也不當封耶(當並/如字)¶
周公乃成其不中之戯(中去/聲)以地以人與小弱者為之¶