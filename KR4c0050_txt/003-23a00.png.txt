謂侵之者獨以其負固不服而壅王命也内以保其人¶
外不犯于諸侯其過惡不足暴于天下致文告修文徳¶
而又不變然後以師問焉是為制命之舉非為人之舉¶
也故私之私之故鼓鐘不作斯聖人之所志也周道既¶
壊兵車之軌交于天下而罕知侵伐之端焉是故以無¶
道而正無道者有之以無道而正有道者有之不増徳¶
而以遂威者又有之故世日亂一變而至于戰國而生¶
人耗矣是以有其力無其財君子不以動衆有其力有¶