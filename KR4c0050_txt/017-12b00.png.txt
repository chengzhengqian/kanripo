　　　(起然工于為人故獲養而無害蝜蝂遇物愈貪/而不已然無所用故受禍而莫救韓曰公之所)¶
　　　(言葢指當時用事貪取滋甚者/○蝜音負又扶缶切蝂音板)¶
蝜蝂者(孫曰蝜蝂爾/雅作負版)善負小蟲也行遇物輒持取卬其¶
首負之(卬音昂/亦作仰)背愈重雖困劇不止也其背甚澀物積¶
因不散(因一/作固)卒躓仆不能起(躓知利切仆/音赴又音匐)人或憐之為¶
去其負茍能行又持取如故又好上髙極其力不已至¶
墜地死今世之嗜取者遇貨不避以厚其室不知為已¶
累也惟恐其不積及其怠而躓也黜棄之遷徙之亦以¶