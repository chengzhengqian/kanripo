　之所以為無窮者交相勝而已矣還相用而已矣天¶
　與人萬物之尤者耳問曰天果以有形而不能逃乎¶
　數彼無形者子安所寓其數耶答曰若所謂無形者¶
　非空乎空者形之希㣲者也為體也不妨乎物而為¶
　用也恒資乎有必依于物而後形焉今為室廬而髙¶
　厚之形藏乎内也為器用而規矩之形起乎内也音¶
　之作也有大小而響不能踰表之立也有曲直而影¶
　不能踰非空之數歟夫目之視非能有光也必因乎¶