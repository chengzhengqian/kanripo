與君交臂相傳一言一笑未始有極馳聲日下騖名天¶
衢射䇿差池髙科齊驅攜手書殿分曹藍曲心志諧同¶
追歡相續或秋月銜觴或春日馳轂甸服載朞同升憲¶
府察視之列斯焉接武君遷外郎予侍内闈出處雖間¶
音塵不虧勢變時移遭離多故中復賜環上京良遇曽¶
不踰月君又即路逺持郡符栁水之壖居陋行道疲人¶
歌焉予來夏口忽復三年離索則久音貺屢傳篋盈草¶
𨽻架滿文篇鍾索繼美班揚差肩賈誼賦鵩屈原問天¶