名(孫曰羣比/謂羣黨)䝉恥遇僇以待不測之誅茍人爾有不汗¶
栗危厲偲偲然者哉(偲責也○偲思/相切又七才切)吾嘗靜處以思獨¶
行以求自以上不得自列於聖朝下無以奉宗祀近丘¶
墓徒欲茍生幸存庶幾似續之不廢(章曰詩以似以/續續古之人)是¶
以儻蕩其心倡佯其形(倡音昌/佯音羊)茫乎若昇髙以望潰乎¶
若乗海而無所往故其容貎如是子誠以浩浩而賀我¶
其孰承之乎嘻笑之怒甚乎裂眥(眥目眥也○眥/疾智才詣二切)長歌¶
之哀過乎慟哭庸詎知吾之浩浩非戚戚之尤者乎子¶