作風雅益盛敷施天下自天子至公卿大夫士庶人咸¶
通焉於是宣於詔策達於奏議諷於辭賦傳於歌謠由¶
高帝迄於哀平王莽之誅四方之文章盖爛然矣史臣¶
班孟堅修其書拔其尤者充於簡冊則二百三十年間¶
列辟之達道(童曰列辟/人主也)名臣之大範賢能之志業黔黎¶
之風美列焉若乃合其英精(一作/菁)離其變通論次其敘¶
位必俟學古者興行之唐興用文理(一作/章)貞元間文章¶
特盛本之三代浹於漢氏(浹即/協切)與之相凖於是有能者¶