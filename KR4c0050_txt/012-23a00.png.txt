懷貞抱潔嗣家風之清白紹遺訓於儒素故宗人咸曰¶
清如魯士師(補注論語栁下惠為士師三黜人曰子未/可以去乎曰直道而事人焉往而不三黜)¶
(已上四事皆栁氏之/先文行之著者也)兼備四德具體而微公之謂矣小¶
子常以無兄弟移其睦於朋友少孤移其孝於叔父天¶
將窮我而奪其志故罔極之痛仍集焉朴魯甚騃(語駭/切)¶
不能文字敢用書宗人之辭以致其直故質而俚輟哭¶
紀事哀不能文故叙而終焉¶
　　故𢎞農令栁府君墳前石表辭¶