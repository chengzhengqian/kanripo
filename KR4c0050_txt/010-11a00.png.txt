賦之重待君而理無何邕州經畧使路公恕奏署試大¶
理評事兼貴州刺史(孫曰元和元年邕管經/畧使路恕辟佐其府)㕘帷幕之¶
任董龜虎之威(孫曰龜龜印虎虎符/謂其為貴州刺史也)夷俗敬愛革面受¶
事(童曰易曰/小人革面)朝廷將以武定南服命安南大校御史中¶
丞趙良金為邕州(孫曰二年以/良金為邕州)復以君兼招討判官錄¶
其異能奏加司直昇招討副使兼統横亷貴三州事尨¶
茸之下(尨茸亂貌尨莫/江切茸如容切)直道有立獷悍之内(獷古猛切/悍音汗)¶
義威必行賦増而不擾法一而無憾然以憂慄間於多¶