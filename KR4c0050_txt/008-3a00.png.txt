天子邊欲誰歸罪罪且及副元帥今邠人惡子弟以貨¶
竄名軍籍中殺害人如是不止幾日不大亂大亂由尚¶
書出人皆曰尚書倚副元帥不戢士然則郭氏功名其¶
與存者幾何言未畢晞再拜曰公幸教晞以道恩甚大¶
願奉軍以從顧叱左右曰皆解甲散還火伍中敢譁者¶
死太尉曰吾未晡食(張曰晡晚食/也○晡音逋)請假設草具既食曰¶
吾疾作願留宿門下命持馬者去旦日來遂臥軍中晞¶
不解衣戒候卒擊柝衞太尉旦俱至孝德所謝不能請¶