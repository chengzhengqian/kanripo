之能得哀哉余莫之能救故書栁子厚牛賦以遺瓊州¶
僧道贇使以曉喻其鄉人之有知者庶幾少衰乎¶
　　又書李赤詩後¶
過姑熟堂下讀李白十詠疑其語淺陋不類太白孫邈¶
云聞之王安國此李赤詩秘閣下有赤集此詩在焉白¶
集中無此赤見栁子厚集自比李白故名赤卒為厠鬼¶
所惑而死今觀此詩止如此而以比太白則其人心病¶
已久非特厠鬼之罪也¶