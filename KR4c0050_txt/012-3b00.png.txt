容表為晉州録事叅軍晉之守故將也少文而悍酣嗜¶
殺戮吏莫敢與之爭先君獨抗以理無辜將死常以身¶
扞笞箠拒不受命守大怒投几折簀(音/責)而無以奪焉以¶
為自下繩上其勢將殆作泉竭木摧詩終秉直以免于¶
恥調長安主簿居德清君之喪哀有過而禮不逾為士¶
者咸服服既除常吏部命為太常博士(韓曰常吏/部名衮)先君¶
固曰有尊老孤弱在吳願為宣城令三辭而後獲徙為¶
宣城四年作閿郷令(張曰閿𢎞農郷名/○閿音聞又音珉)考績皆最吏人¶