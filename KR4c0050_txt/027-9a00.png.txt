大司空丞相暨三省執政官頓首奉詔頒諸南服以慰¶
栁民之思夫文無古今其致一也俗無逺邇其化均也¶
子厚視古如今故能振一代之文而為之宗視逺如邇¶
故能恵一方之俗而為之師其人逺矣遺風善政凛然¶
猶存是以昭代崇顯之禮益嚴而栁民報事之誠彌謹¶
嗚呼在子厚可以無憾矣孟子言人之有徳慧術智者¶
常存乎疢疾盖其困於心而操心也危衡於慮而慮患¶
也深則志全而氣定不為外物所襲是其所建立卓乎¶