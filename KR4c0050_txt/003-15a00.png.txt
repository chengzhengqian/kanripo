吕氏春秋十二紀漢儒論以為月令措諸禮以為大法¶
焉其言有十二月七十有二候(孫曰每月六候故十/二月為七十二候)迎¶
日步氣(步謂/推步)以追寒暑之序類其物宜而逆為之備聖¶
人之作也然而聖人之道不窮異以為神不引天以為¶
髙利于人備于事如斯而已矣觀月令之説茍以合五¶
事配五行而施其政令離聖人之道不亦逺乎凡政令¶
之作有俟時而行之者有不俟時而行之者是故孟春¶
修封疆端徑術(徑古定切術音遂/按禮記當作遂)相土宜無聚大衆季¶