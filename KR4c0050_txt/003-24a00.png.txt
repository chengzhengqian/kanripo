春秋左氏言衛州吁之事因載六逆之説曰賤妨貴少¶
陵長逺間親新間舊小加大淫破義六者亂之本也余¶
謂少陵長小加大淫破義是三者固誠為亂矣然其所¶
謂賤妨貴逺間親新間舊雖為理之本可也何必曰亂¶
夫所謂賤妨貴者葢斥言擇嗣之道子以母貴者也若¶
貴而愚賤而聖且賢以是而妨之其為理本大矣而可¶
捨之以從斯言乎此其不可固也夫所謂逺間親新間¶
舊者葢言任用之道也使親而舊者愚逺而新者聖且¶