道其遇也則散奕奕動融融煥美質兮其中明道若昧¶
兮契彼𤣥同儻俯拾而不棄諒致美于無窮欲蓋而彰(孫/曰)¶
(左氏或求名而不/得或欲葢而名彰)將炯爾而見素不索何獲(孫曰昭二/十七年左)¶
(氏上國有言/曰不索何獲)遂昭然而發蒙觀其振抜汙塗積以錙銖¶
碎清光而競出耀真質而特殊錐處囊而纎光乍比(韓/曰)¶
(趙平原君曰賢者之處世也/譬如錐之處囊中其末立見)劎拭土而異彩相符(韓曰/雷煥)¶
(得豐城劍取南昌西山下土拭之送一劍并土與張華/華以南昌土不如華陰土報雷煥書兼華陰土一斤致)¶
(煥煥將拭劍/轉精明也)用之則行斯為美矣求而必得不亦説乎¶