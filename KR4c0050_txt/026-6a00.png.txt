　　賈宣伯有治三蟲之藥¶
賈宣伯有神藥能治三蟲止熬黄蘗以熱酒沃之别無¶
他味一日過松江得巨魚置於水罟中因投小刀圭藥¶
魚引吸中即死取視則見八足若爪利焉後吳江有怪¶
土人謂蛟為害宣伯以數刀圭投潭中明旦老蛟死浮¶
於水而水蟲莫知數皆為藥死山人此藥云本受之於¶
閤皂山王天師乃仙方耶而涉海者亦或需焉故書之¶
　　李吉甫以毒虐弄正權¶