(左氏僖二十五年傳晉侯朝王王與之陽樊温原櫕茅/之田陽樊不服圍之出其民冬晉侯圍原原又不降命)¶
(去之退一舍而原降晉侯問原守於寺人㪍鞮對曰昔/趙衰以壺餐從徑餒而弗食故使處原○㪍音孛鞮音)¶
(低史記或作履鞮或作勃鞮註/云勃鞮披也衰初危切晉大夫)余謂守原政之大者也¶
所以承天子樹霸功致命諸侯不宜謀及媟近(媟嬻也/音薛)¶
以忝王命而晉君擇大任不公議於朝而私議於宫不¶
博謀於卿相而獨謀於寺人雖或衰之賢足以守國之¶
政不為敗而賊賢失政之端由是滋矣况當其時不乏¶
言議之臣乎狐偃為謀臣先軫將中軍(韓曰時楚圍宋/宋如晉告急先)¶