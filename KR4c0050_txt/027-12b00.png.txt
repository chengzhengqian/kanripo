以力排釋老為已任於子厚不得無言也¶
　　讀柳子厚傳　　　　　　　　　王安石¶
余觀八司馬皆天下之竒材也一為叔文所誘遂陷於¶
不義至今士大夫欲為君子者皆羞道而喜攻之然此¶
八人者既困矣無所用於世往往能自强以求列於後¶
世而其名卒不廢焉而所謂欲為君子者吾多見其初¶
而已要其終能毋與世俯仰以自别於小人者少耳復¶
何議於彼哉¶