上必呱呱然(童曰呱呱泣聲書啟/呱呱而泣○呱音孤)蓋嘗聞于古而覩于¶
今也(覩一/作觀)君之志與能不施于生人知之者又不過十¶
人世徒讀君之文章歌君之理行不知二者之于君其¶
末也嗚呼君之文章宜端于百世今其存者非君之極¶
言也獨其詞耳君之理行宜極于天下今其聞者非君¶
之盡力也獨其跡耳萬不試而一出焉猶為當世甚重¶
若使幸得出其什二三則巍然為偉人與世無窮其可¶
涯也君所居官為第三品宜得諡于太常余懼州吏之¶