雖退之剛直亦為之動顔君誨與余但匍匐掩目前席¶
而已信乎俗諺曰白日無談人談人則害生昏夜無說¶
鬼說鬼則怪至亦知言也余三人後皆不利¶
　　裴武公夜得鬼詩而化為燼¶
開元末裴武公軍夜宿武休帳前見一介胄者擲一紙¶
書而去武公取視乃四韻詩云屢策羸驂厯亂峋叢嵐¶
映日晝如曛長橋駕險浮天漢危棧通岐觸岫雲却念¶
淮隂空得計又嗟忠武不堪聞廢興盡係前生數休衒¶