嗚呼有唐仁人獨孤君之墓祔于其父太子舍人諱助¶
之墓之後自其祖贈太子少保諱問俗而上其墓皆在¶
灞水之左(韓曰灞水出藍田谷北/入渭𨽻長安○灞音霸)今王父營陵於其側¶
故再世在此嗚呼獨孤君之道和而純其用端而明内¶
之為孝外之為仁黙而智言而信其窮也不憂其樂也¶
不淫讀書推孔子之道必求諸其中其為文深而厚尢¶
慕古雅善賦頌其要咸歸于道昔孔子之世有顔回者¶
能得於孔子後之仰其賢者譬之如日月而莫有議者¶