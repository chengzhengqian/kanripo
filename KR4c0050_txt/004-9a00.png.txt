　　　(篇按唐藝文志有徐靈府註有李暹訓註其學/盖受於老子或者謂此書特文子録老子遺言)¶
　　　(為十二篇且劉向所録止九巻今觀公之文與/藝文志及徐李所註巻數皆合豈徐李有以析)¶
　　　(之/歟)¶
文子書十二篇其傳曰老子弟子其辭時有若可取其¶
指意皆本老子然考其書盖駁書也其渾而類者少竊¶
取他書以合之者多凡孟管輩數家皆見剽竊嶢然而¶
出其類(嶢山髙貌音/堯字或從嶤)其意緒文辭义牙相抵而不合(韓/曰)¶
(說文云义手指相錯牙齒也象上/下相錯之形义初加切牙朱加切)不知人之増益之歟¶