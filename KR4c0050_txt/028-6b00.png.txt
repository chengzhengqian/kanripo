河之魚有豚其名者游於橋間而觸其柱不知違去怒¶
其柱之觸已也則張頰植鬛怒腹而浮於水久之莫動¶
飛鳶過而攫之磔其腹而食之好游而不知止因游而¶
觸物不知罪巳妄肆其忿至於磔腹而死可悲也夫¶
　　烏賊魚説¶
海之魚有烏賊其名者呴水而水烏戲於岸間懼物之¶
窺已也則呴水以自蔽海烏視之而疑知其魚而攫之¶
嗚呼徒知自蔽以求全不知滅迹以杜疑為窺者之所¶