廬上産紫芝白芝二本各長一寸廬中醴泉湧出竒形¶
異狀應驗圖記此皆陛下孝理神化隂中其心而克致¶
斯事謹案興氓庶賤陋循習淺下性非文字所導生與¶
耨耒為業(一作/伍)而能鍾彼醇孝(醇音/淳)超出古列天意神¶
道猶錫瑞物以表殊異伏惟陛下有唐堯如天如神之¶
徳(童曰史記稱堯其/仁如天其智如神)宜加旌褒合於上下請表其里閭¶
刻石明白宣延風美觀示後祀永永無極臣昧死上請¶
制曰可其銘云(一本無/上三字)¶