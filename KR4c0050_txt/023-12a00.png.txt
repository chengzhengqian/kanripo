臣庶跋履山川思報主恩誓雪國恥亦欲攄其宿憤表¶
其成勞陛下猶掩鴻名罔窮其事則此等如有未盡不¶
以為歡倘陛下以自咎責之心尚或未弭則羣臣不能¶
匡輔之罪(匡一/作莊)亦當未除將何以蒙陛下之恩私將何¶
以受陛下之爵賞君猶含垢臣以偷榮羣下之情必深¶
反側又無以示於萬古無以威於四夷皆非逺圖且乖¶
大體臣等懐此數者恨恨而不能自安謹昧冒萬死重¶
違詔㫖伏請復上尊號以如前表伏惟皇帝陛下思聿¶