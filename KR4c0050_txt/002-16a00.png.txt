殷周之廓大兮南不盡夫衡山(韓曰衡山南岳也見周/禮職方氏矣公謂殷周)¶
(不盡未之詳也孫曰王制/南不盡衡山北不盡恒山)余囚楚越之交極兮邈離絶¶
乎中原壤汙潦以墳洳兮(潦魯皓郎到二/切洳如倨切)蒸沸熱而恒¶
昬戲鳬鸛乎中庭兮(鸛音/灌)蒹葭生於堂筵雄虺蓄形¶
於木杪兮短狐伺景於深淵(樊曰楚辭雄虺九首註虺陸/蛇别名也毛詩為鬼為蜮)¶
(機疏蜮一名射影南人将入水先以瓦石投水令濁然/後入又博物志江南山有射工蟲長一二寸口中有弩)¶
(形射人影不治則殺人短狐伺景謂/此虺也○虺許偉切狐字一作弧)仰矜危而俯慓兮¶
弭日夜之拳攣慮吾生之莫保兮忝代徳之元醇孰眇¶