若聞韶濩入其廟如至鄒魯恩溢乎九族禮儀乎他門¶
則封叔之習禮也其出於孝弟歟成書也其本於忠敬¶
歟由於家而達於邦國其取榮於史氏也果矣¶
　　栁宗直西漢文類序¶
　　　(韓曰公嘗誌宗直殯謂其撰漢書文章為四十/巻歌謡言議纎悉備具連累貫統好文者以為)¶
　　　(工此序益公在/永未召時作)¶
左右史混久矣言事駁亂(孫曰禮記玉藻動則左史書/之言則右史書之事即動也)¶
(○駁字/音剥)尚書春秋之㫖不立(童曰書以紀言/春秋以紀事)自左丘明¶