溢於目思以兩手左右攫而懐之豈泉之實耶過而往¶
貪焉猶以為名(孫曰廣州二十里地名石門有水曰貪/泉飲者懐無厭之心晉呉隠之賦詩曰)¶
(古人云此水/一歃懐千金)今汝獨招愚者居焉久留而不去雖欲革¶
其名不可得矣夫明王之時智者用愚者伏用者宜邇¶
伏者宜逺今汝之託也逺王都三千餘里側僻迴隠蒸¶
鬱之與曹螺蜯之與居(韓曰螺蚌屬大者如斗出日南/漲海中蚌蜃屬説文蛤也○螺)¶
(盧戈切蜯/步項切)唯觸罪擯辱愚陋黜伏者日侵侵以遊汝闖¶
闖以守汝(張曰闖馬出門/貎○闖丑禁切)汝欲為智乎胡不呼今之聰¶