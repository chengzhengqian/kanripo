懿厥孝思(童曰詩永/言孝思)惟兹淑靈禀承粹和篤守天經(童/曰)¶
(天經/孝也)泣侍羸疾黙禱隠㝠引刃自嚮殘肌敗形羞膳奉¶
進憂勞孝誠惟時髙髙(張曰詩髙/髙在上)曾不是聴創巨痛仍¶
號於穹昊捧土濡涕頓首成墳陷膺腐眥寒暑在廬草¶
木悴死鳥獸踟蹰(上音馳/下音厨)殊類異族亦相其哀肇有二¶
位(孫曰二位/天地也)孝道爰興克脩厥猷載籍是登在位有虞¶
以孝蒸烝(韓曰舜克諧以孝/烝烝乂不格姦)仲尼述經以教扵曾(孫曰/孔子)¶
(孝經為曽/參而作)惟昔魯侯見命夷宫(孫曰國語周宣王欲得/國子之能導訓諸侯者)¶