像教南被又津而尊威儀有嚴載闢其門吾師是嗣増¶
濬道源度衆逾廣大明羣昏乃興毗尼微宻是論(盧昆/切)¶
八萬總結彰于一言聲聞熈熈遐邇來奔如木既拔有¶
植其根乃法般舟奥妙斯存百億冥㑹觀于化元同道¶
祁祁(祁祁/盛貌)功庸以敦如水斯壅流之無垠(垠岸也/垠音銀)帝求¶
人師登我先覺赫矣明命表兹靈嶽于彼南阜齋宫爰¶
作負掲致貨時靡要約袒奮程力不呼而諾是刈是鑿¶
既塗既斵層搆孔碩以延後學出不牛馬服不絮帛匪¶