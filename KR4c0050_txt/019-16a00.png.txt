麋驢䑕三物似其事作三戒(黄曰子厚三戒臨江之麋/則為依勢以干非類者殷)¶
(永某氏之䑕則為竊時以肆暴者設二説之譏使强而/貪者知所戒也黔驢之戒其猶在得失之域乎使中才)¶
(庸人得是説以匿名遁迹不犯非分或得為之然仕於/王朝人以黔驢為戒不才者隠其不才而疑於有才不)¶
(徳者晦其不徳而象扵有徳則/列扵庶位孰非吹竽之徒耶)¶
　　臨江之麋¶
臨江之人畋得麋麑(童曰麋麑鹿/子也音眉倪)畜之入門羣犬垂涎¶
揚尾皆來其人怒怛之自是日抱就犬習示之使勿動¶
稍使與之戯積乆犬皆如人意麋麑稍大忘已之麋也¶