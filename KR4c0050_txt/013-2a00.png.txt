行以教曰汝宜知之七歲通毛詩及劉氏列女傳斟酌¶
而行不墜其旨汝宗大家也既事舅姑周睦姻族栁氏¶
之孝仁益聞歲惡少食不自足而飽孤幼是良難也又¶
嘗侍先君有聞如舅氏之謂且曰吾所讀舊史及諸子¶
書夫人聞而盡知之無遺者某始四歲(韓曰大厯十/二年公四嵗)居¶
京城西田廬中先君在呉家無書太夫人教古賦十四¶
首皆諷傳之(皆一/作比)以詩禮圖史及剪製縷結授諸女及¶
長皆為名婦先君之仕也伯母叔母姑姊妹子姪雖逺¶