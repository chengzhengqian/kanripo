　　　(塞雁之嘆猫或相乳韓吏部喜而序其事以見/斯人無慈幼之恩鶻能縱鳥柳子從之而為之)¶
　　　(説以見斯人多害物之忍是數子皆有激而云/韓曰退之誌公墓謂子厚旣退無相知有氣力)¶
　　　(得位者推挽故卒厄於窮裔觀公此説必有當/途者資子厚之氣力而不知報其篇末意昭然)¶
　　　(○鶻胡/骨切)¶
有鷙曰鶻者穴于長安薦福浮圖有年矣浮圖之人室¶
宇於其下者伺之甚熟為余説之曰冬日之夕是鶻也¶
必取鳥之盈握者完而致之以燠其爪掌(燠熱氣/乙六切)左右¶
而易之旦則執而上浮圗之跂焉縱之(童曰浮圖之跂塔/之最髙處○跂丘)¶