斷可見矣有理人之制而不委郡邑是矣有理人之臣¶
而不使守宰是矣郡邑不得正其制守宰不得行其理¶
酷刑苦役而萬人側目失在於政不在於制秦事然也¶
漢興天子之政行於郡不行於國制其守宰不制其侯王¶
侯王雖亂不可變也國人雖病不可除也及夫大逆不道¶
然後掩捕而遷之勒兵而夷之耳大逆未彰姦利浚財¶
怙勢作威大刻於民者無如之何及夫郡邑可謂理且¶
安矣何以言之且漢知孟舒於田叔(孫曰漢書田叔傳/文帝立召叔問曰)¶