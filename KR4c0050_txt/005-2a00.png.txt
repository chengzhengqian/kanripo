大典(孫曰書天乃錫禹洪範九/疇彛倫攸叙彛倫常道也)故在書曰以箕子歸作洪¶
範法授聖也及封朝鮮(孫曰書傳云武王釋箕子之囚箕/子不忍周之釋走之朝鮮武王聞)¶
(之因以朝鮮/封之鮮音仙)推道訓俗惟徳無陋惟人無逺用廣殷祀俾¶
夷為華化及民也(孫曰漢書地理志箕子去之朝鮮教其/民以禮義田蠶織作樂浪朝鮮民犯禁)¶
(八條相殺以當時償殺相傷以榖償相盗者男没入為其/家奴女子為婢欲自償者人五十萬雖免為民俗猶羞之)¶
(嫁娶無所讎是以其民終不相盗無門户之閉婦人貞/信不滛辟其田民飲食以籩豆可貴哉仁賢之化也)率¶
是大道藂於厥躬(藂徂紅切正/作叢俗作藂)天地變化我得其正其大¶
人歟於虖當其周時未至殷祀未殄比干已死㣲子已去¶