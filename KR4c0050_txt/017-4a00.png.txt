矣雖曰愛之其實害之雖曰憂之其實讎之故不我若¶
也吾又何能為哉(哉一作/矣哉)問者曰以子之道移之官理¶
可乎駞曰我知種樹而已理非吾業也然吾居鄉見長¶
人者好煩其令若甚憐焉而卒以禍旦暮吏來而呼曰¶
官命促爾耕勗爾植(張曰勗勉/也呼玉切)督爾穫蚤繅而緒(韓曰/繅謂)¶
(繹繭為絲○/繅蘇曹切)蚤織而縷字而幼孩遂而雞豚鳴鼓而聚¶
之擊木而召之吾小人輟飱饔以勞吏者且不得暇又¶
何以蕃吾生而安吾性耶故病且怠若是則與吾業者¶