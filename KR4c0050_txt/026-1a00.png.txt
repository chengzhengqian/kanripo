欽定四庫全書¶
　柳先生龍城録巻下¶
　　老叟講明種蓺之言¶
余南遷度髙鄉道逢老叟帥年少於路次講明種蓺其¶
言深耕穊種時耘時耔却牛馬之踐履去螟螣之戕害¶
勤以朝夕滋之糞土而有秋之利蓋富有年矣若夫堯¶
湯之水旱霜雹之不時則在夫天也余感此言將書諸¶
紳贄於治民理生者無所施而不可而又至言也¶