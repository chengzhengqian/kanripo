耳今夫馬者駕而乗之或一里而汗或十里而汗或千¶
百里而不汗者視之毛物尾鬛四足而蹄齕草飲水(齕/齧)¶
(也下/沒切)一也推是而至於駿亦類也今夫人有不足為負¶
販者有不足為吏者有不足為士大夫者有足為者視¶
之圓首横目食榖而飽肉絺而清裘而燠一也推是而¶
至於聖亦類也然則伏羲氏女媧氏孔子氏是亦人而¶
已矣驊騮白羲(音蟻一/本作蟻)山子之類若果有之是亦馬而¶
已矣又烏得為牛為蛇為倛頭為龍鳯麒麟螳蜋然也¶