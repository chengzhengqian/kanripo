　　　(渾音魂嚴曰吐谷渾居甘松山之南洮水之西/隋時其王慕容伏允冦邊煬帝敗之太宗時屢)¶
　　　(入冦然伏允耄不能事其相天柱王用事貞觀/九年詔李靖為西海道行軍大總管與侯君集)¶
　　　(等擊之伏允謀入磧靖等/决䇿深入破之栢海上)¶
吐谷渾盛强背西海以夸歳侵擾我疆退匿險且遐帝¶
謂神武師往征靖皇家烈烈斾其旗(補註詩武王載斾/有䖍秉鉞如火烈)¶
(烈/)熊虎雜龍蛇(孫曰周禮交龍為旂熊虎/為旗鳥隼為旟龜蛇為旐)王旅千萬人¶
銜枚黙無譁(韓曰漢書章邯夜銜枚擊項梁顔師古註/銜枚者止言語讙囂欲令敵人不知其來)¶
(也周官有銜枚氏枚状如箸横銜之繣絜於項繣/者結礙也絜者繞也蓋為結紐而繞項也譁音華)束刃¶