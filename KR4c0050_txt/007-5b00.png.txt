三年而始出家又九年而受具戒又十年而處壇場(碑/本)¶
(處作/居)又三十七年而當貞元二十年正月十七日化于¶
兹室嗚呼無得而修故念為實相不取于法故律為大¶
乗壞衣不飾揣食不味(揣聚貌○/揣徒官切)覆薦服役凡出于生¶
物者擯而勿用不自知其慈攝取調御凡歸於正真者¶
動而成羣不自知其教萬行方厲一性恒如寂用之涯¶
不可得也有弟子曰景秀嗣居法㑹欲廣其師之徳延¶
于罔極故申明陳辭俾刋之兹碑銘曰¶