對黑水淫淫窮于不姜𤣥趾則北三危則南(嚴有翼曰/尚書禹貢)¶
(導黒水至于三危入于南海按黒水出張掖雞山自三/危山南流至文單國謂之扶南江至奔陀國入于南海)¶
　問延年不死夀何所止(王逸曰言僊人禀命不死其/夀獨何窮止也洪興祖曰黄)¶
　(帝素問上古有真人夀敝天地無有終時中古有至/人益其夀命而强者也其次有聖人者形體不敝精)¶
　(神不散亦可/以百數也)¶
對僊者幽幽夀焉孰慕短長不齊咸各有止何紛華漫¶
汗而潜謂不死(蔡曰漫汗上莫官切下河干切或並音/去聲淮南子俶真訓至徳之世徙倚于)¶
(漫汗之宇注漫汗無生形又道應訓盧敖遊乎北海見/士焉𤣥鬚而鳶肩軒軒然迎風而舞笑曰吾與漫汗期)¶