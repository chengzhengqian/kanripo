而能盡之也且令從之而生去聖人之教而為異術不¶
若速死之愈也於是為學甚篤其在童㓜固不惑於怪¶
譎矣(張曰譎說文權詐/也○譎古穴切)開元中舉汝州進士計偕百數¶
公為之冠(音貫/後同)禮部侍郎韋陟異而目之一舉上第(孫/曰)¶
(天寳元年禮部侍郎韋陟知貢舉/柳載中第十四人載後改名渾)調授宋州單父尉操¶
斷舉措通乎細大潔亷檢守形於造次加雲騎尉秩滿¶
江南西道連帥聞其名辟至公府(孫曰至德中為江西/採訪皇甫侁判官)¶
以信州都邑人罹凶害(罹遭也○/罹鄰知切)靡弊殘耗假守永豐¶