　　　(等琢石書徳以見其/一時窆禮之盛耶)¶
唐貞元十二年二月庚寅葬我殿中侍御史河東栁公¶
於萬年縣之少陵原公諱某字某邑居於虞郷(孫曰虞/郷縣名)¶
(屬蒲/州)曾王父某官(韓曰曾王父子/夏徐州長史)王父某官(韓曰王父/從裕滄州)¶
(清池/令)皇考某官(韓曰皇考察躬/湖州徳清令)奕世餘慶叢而未稔濟¶
德流祉其後宜大秀而不實(童曰論語秀而/不實者有矣夫)為善者惑¶
嗚呼哀哉惟公敦柔峻清恪慎端莊進止威儀動有恒¶
常英風超倫孤厲貞方居室孝悌與人信讓當職强毅¶