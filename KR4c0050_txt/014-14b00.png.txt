　問日月安屬列星安陳(王逸曰言日月星辰/安所繫屬誰陳列也)¶
對規燬魄淵(蔡曰燬音毁烮也規/燬魄淵謂日月也)太虚是屬棊布萬熒¶
(蔡曰熒謂/列星也)咸是焉託(韓曰謂日圓而明月生而/靜星若棊熒無所託也)¶
　問出自湯谷次于䝉汜(王逸曰次舍也汜水涯也言/日出東方湯谷之中暮入西)¶
　(極䝉水之涯也蔡曰湯與暘同汜音似水涯也或音/凡或音泛淮南子日出于暘谷浴于咸池拂于扶桑)¶
　(登于扶桑爰始將行淪于蒙谷日入于虞淵之汜曙/于䝉谷之浦行九州七舍有五億萬七千三百九里)¶
對輻旋南晝軸奠于北(嚴有翼曰旋音平聲渾天之法/天地之形如雞子北聳而南下)¶
(故北極常不沒南極常不見其/轉如車軸日月星辰常下迴也)孰彼有出次惟汝方之¶