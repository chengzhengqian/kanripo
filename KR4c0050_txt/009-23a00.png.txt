虐鰥孤以盜邦賦敺愚蒙以神訛言悖于政經莫有禁¶
禦公於是修整部吏黜侵凌牟漁者數百人(牟取/也)以付¶
信于下而征貢用集擒戮妖師毁焄蒿滛昏者千餘室¶
(孫曰禮記焄蒿悽愴焄蒿香臭之氣淫/昏左氏所謂淫昏之鬼也○焄音薫)以舉正羣枉而¶
田閭克和寛以容物直以率下邦人方安其理搢紳猶¶
鬱其望體魄遽降(孫曰禮運體魄/則降知氣在上)哀何有窮嗚呼公前¶
夫人徐州參軍滎陽鄭鉅女有子曰義和早夭後夫人¶
萬年尉范陽盧彤女嘉淑之徳繼聞宗族有子曰貽哲¶