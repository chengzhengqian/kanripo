又曰所誡者滿所尚者謙守之以誠期於終始臣等以¶
為去鴻名而貶損謙之始也遵舊典而奉承謙之終也¶
造次而未嘗違於禮守之以誠也敬恭而無或陷於專¶
所誡者滿也又曰虚美崇飾所不敢當伏惟皇帝陛下¶
恤人之心動天之徳致理之文教戡亂之武功著於頌¶
聲光於史氏上有其實無虛美之嫌下盡其誠非崇飾¶
之偽又曰勉一乃心共康庶政曩者公卿大夫侍御攜¶
僕(孫曰書左右攜僕攜僕者/謂左右攜持器物之僕)或從扞牧圉(孫曰僖二十/八年左氏甯)¶