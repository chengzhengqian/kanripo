恩遇尤厚故夫人侍側無威怒之教焉天禍弊族夙遭¶
大故我諸孤奉太夫人之養不敢圖死至於復常夫人¶
三歲無湯沐無鹽酪(音/洛)頓踴叫號哀徹天地外除髪不¶
勝笄體不勝帶太夫人泣而命之固猶不食朝夕諭誨¶
僅而濟焉其為妻道也貞順之宜恒服於身體疑忌之¶
慮不萌於心術忿懥之色(童曰忿懥恨也禮記有所/忿懥則不得其正懥音致)不¶
兆於容貌同焉而合於禮婉焉而得其正其為婦道也¶
惟聽順謹敬睦姻仁恤之行甚備常以不幸不及姑舅¶