　　荅栁子厚書　　　　　　　　　劉禹錫¶
禹錫白零陵守以函置足下書爰來屑末三幅小章書¶
僅千言申申亹亹茂勉甚悉相思之苦懐膠結贅聚至¶
是泮然以銷所不如晤言者無㡬書竟獲新文二篇且¶
戲余曰將子為巨衡以揣其鈞石銖黍余吟而繹之顧¶
其詞甚約而味大淵然以長氣為幹文為支跨躒古今¶
鼔行乘空附離不以鑿枘咀嚼不有文字端而曼苦而¶
腴佶然以生癯然以清余之衡誠懸于心其揣也如是¶