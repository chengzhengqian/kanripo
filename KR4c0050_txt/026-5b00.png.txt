　　華陽洞小兒化為龍¶
茅山隠士吳綽素擅潔譽神鳳初因採藥於華陽洞口¶
見一小兒手把大珠三顆其色瑩然戲於松下綽見之¶
因前詢誰氏子兒犇忙入洞中綽恐為虎所害遂連呼¶
相從入欲救之行不三十步見兒化作龍形一手握三¶
珠填左耳中綽素剛膽以藥斧斸之落左耳而三珠已¶
失所在龍亦不見出不十餘步洞門閉矣綽後上皇封¶
素養先生此語賈宣伯說¶