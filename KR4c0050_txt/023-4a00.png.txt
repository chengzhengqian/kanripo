臣等言前再上表請加尊號實以功徳俱茂典禮宜崇¶
然而不能鋪陳無以動寤愚誠雖竭天鑒未迴臣某等¶
誠恐誠懼頓首頓首臣等謹按白虎通曰號者功之表¶
也神農有教田事之勤燧人有興火食之利伏羲正五¶
始(孫曰白虎通/云正五行)祝融績三皇(孫曰白虎通曰謂之祝融/何祝者屬也融者績也言)¶
(能屬績三皇之道而/行之故謂之祝融也)人為之名以美其事其後帝王之¶
盛洎我祖宗之明咸因人心而順古道雖損益咸異而¶
表功明徳一也臣等是以遵有國之令典採上古之遺¶