　　又書黄子思詩集後¶
余嘗評書以謂鍾王之迹蕭散簡逺妙在筆畫之外至¶
唐顔栁始集古今筆法而發之極書之變天下翕然以¶
為宗師而鍾王之法益微至於詩亦然蘇李之天成曹¶
劉之自得陶謝之超然固已至矣而杜子美李太白以¶
英偉絶世之資凌跨百代古之詩人盡廢然魏晉以來¶
髙風絶塵亦少衰矣李杜之後詩人繼出雖有逺韻而¶
才不逮意獨韋應物柳子厚發纎濃於簡古寄至味於¶