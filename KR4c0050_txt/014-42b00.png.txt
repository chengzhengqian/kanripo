　問該秉季徳厥父是臧(王逸曰該包也秉持也父謂/契也季末也臧善也言湯能)¶
　(包持先人之末徳脩其祖父之善業故天佑之以為/民主也蔡曰子厚之對以該為蓐收然以下文恒秉)¶
　(季徳求之則恒既非人名則該豈人名乎子厚之言/亦自相戾也按該兼也言唘能兼大禹之末徳也)¶
對該徳𦙍孝(一作/考)蓐收于西(元注曰該為蓐/收王逸註誤也)𤓰虎手鉞¶
尸刑以司慝(蔡曰左氏傳昭公二十九年少皥氏有四/叔曰重曰該曰脩曰熙實能金木及水使)¶
(該為蓐收世不失職遂濟窮桑注蓐收金正也該能治/其官使不失職濟成少皥之功山海經西方蓐收金神)¶
(也左耳有毒蛇乘兩龍面目有毛虎爪執鉞國語虢公/夢在廟有神人面白毛虎爪執鉞立于西阿公覺召史)¶
(嚚占之史嚚曰如君之言則蓐/收也天之刑神也所取者本此)¶