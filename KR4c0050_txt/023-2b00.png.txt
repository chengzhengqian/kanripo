舊况臣等親奉平明之理久蒙覆露之恩恥徳美之不¶
彰憂罪戾之將及伏惟陛下復循舊典俯循羣情誠天¶
地神祇内外臣庶之所望也臣等無任屏營悃懇之至¶
　　第二表¶
臣等言臣等前詣朝堂上表伏請復加尊號奉被還㫖¶
未遂懇誠拳拳顒顒不勝大願臣等伏以崇明號昭盛¶
徳爰自中古實為上儀以至于我祖宗莫不膺兹典禮¶
伏惟皇帝陛下有廣運之徳𢎞照微之仁燭幽以明威¶