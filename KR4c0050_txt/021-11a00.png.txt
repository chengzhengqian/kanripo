好學而善文居鄉黨未嘗不以信義交於物教子弟未¶
嘗不以忠孝端其本以是卿相賢士率與亢禮余嘗聞¶
而志乎心會其子偘(去聲又口卑/切與侃同)更名武陵升進士(韓/曰)¶
(元和二年/武陵登第)得罪來永州(韓曰元和三年武/陵坐事流永州)因奉其先人¶
文集十巻再拜請余以文冠其首余得徧觀焉其為辭¶
賦有戒茍冒陵僣之志其為詩歌有交王公大人之義¶
其為誄誌弔祭有孝恭慈仁之誠而多舉六經聖人之¶
大㫖發言成章有可觀者古之司徒必求秀士由鄉而¶