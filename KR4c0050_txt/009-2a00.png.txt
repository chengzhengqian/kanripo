　(孫曰上元元年四月/以琯為禮部尚書)又刺汾澮遽臨彭濮(孫曰琯尋/出為晉州)¶
　(刺史八月改/為漢州刺史)何負而東何負而西公受挫抑邦人悽¶
　悽帝懐明徳俾不我迷徴拜秋官僉曰休哉(孫曰寳/應二年)¶
　薨殂閬中(孫曰廣徳元年八月四日琯/卒于閬州僧舍年六十七)國瘁人哀(孫/曰)¶
　(詩人之云亡/邦國殄瘁)喬嶽隕躓輔星昏霾天子洟涕追崇上¶
　台(孫曰追/贈太尉)巖巖岱宗瞻其峻極赫赫房公尊其盛徳¶
　昔撫宜春列郡是式(孫曰天寳五載殺括蒼郡太守/韋堅琯坐與堅善貶冝春太守)¶
　建銘江濵以慰南國¶