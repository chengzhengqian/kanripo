褒貶本乎著述者也導揚諷諭本乎比興者也著述者¶
流蓋出於書之謨訓易之象系春秋之筆削其要在於¶
高壯廣厚詞正而理備謂宜藏於簡冊也比興者流蓋¶
出於虞夏之詠歌殷周之風雅其要在於麗則清越(孫/曰)¶
(揚子詩人之賦麗以則謂靡麗/而有法則禮記其聲清越而長)言暢而意美謂宜流於¶
謡誦也茲二者考其㫖義乖離不合故秉筆之士恒偏¶
勝獨得而罕有兼者焉厥有能而専美命之曰藝成雖¶
古文雅之盛世不能並肩而生唐興以來稱是選而不¶