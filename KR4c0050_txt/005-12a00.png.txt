刻兹石立於西序右階之下肆列裴氏之政于碑之隂¶
惟君教行於家徳施于人撫字惠厚柔仁博愛之道洽¶
於鰥嫠(上姑頑切/下陵之切)亷毅肅給威斷猛制之令行於强禦¶
獄訟不私于上罪責不及於下農事課勵厚生克勤征¶
賦首入而其人益贍創立傳館平易道路(易以/䜴切)改作甚¶
力而其人彌逸韓府君每用嘉褒稱其理為甸服最今¶
兹設廟位神神歡而寧宜為君之誠敬克合於上用啟¶
之也不可以不志¶