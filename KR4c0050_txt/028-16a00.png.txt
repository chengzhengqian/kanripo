句後得善本乃云吏非商也吏而商汚吏之為商不如¶
廉吏之商其為利也博於是欣然笑曰此子厚之所以¶
為文也且使子厚不首言吏非商也四字則不足以見¶
此文之作出於不得已欲誘為利而仕者之意故古文¶
或有脱字及訛舛處能使一篇文意不貫精神索然者¶
信矣子厚居愚溪幾十年間中捨尋遊山水外往往沈¶
酣於文字中故其文至永尤髙妙為後世學士大夫所¶
宗師重冒昧分教此邦意為栁文必有佳本及取觀之¶