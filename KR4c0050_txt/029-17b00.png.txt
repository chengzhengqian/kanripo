秋享祀旱潦祈禳四百餘年血食不忘翰幼學公文乆¶
服餘芳遺風善政凛若冰霜目想英靈如在其傍桂酒¶
清㫖肴蔬雜香拜獻蕪詞公其來饗¶
　　祭栁侯文　　　　　　　　　　許　尹¶
惟先生徳厚而位不稱仁深而年不長歛此大惠施于¶
一方終焉廟食如古桐鄉雖去此幾於千祀而至今猶¶
有耿光尹以不才嗣守封疆顧取法於何有頼先生之¶
循良莅事之始奠酒一觴神兮歸來鑒兹不忘¶