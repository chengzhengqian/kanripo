　(而娶為無後也君子以為猶告也又云帝之妻舜而/不告何也曰帝亦知告焉則不得妻也伊川程氏曰)¶
　(舜不告而娶固不可堯命瞽瞍使舜娶舜雖/不告堯固告之爾堯之告也以君治之而已)厥萌在¶
　初何所意焉(王逸曰言賢者預見施行萌芽之端/而知其存亡善惡之所終非虛意也)¶
對瞽父仇舜鰥以不儷(韓曰謂瞽父仇舜而鰥在下堯/以二子妻之也蔡曰儷音麗偶)¶
(也/)堯専以女(蔡曰女尼據切以女妻人曰女尚書堯典/女于時觀厥刑子二女釐降二女於媯汭)¶
(嬪于虞劉向列女傳/二女娥皇女英也)兹俾𦙍厥世惟蒸蒸翼翼(蔡曰尚/書堯典)¶
(父頑母嚚象傲克/諧以孝烝烝文)于媯之汭(蔡曰媯居危切汭如銳切/媯水之汭舜之所居也)¶
　問璜臺十成誰所極焉(王逸曰璜石次于王者也言/紂作象箸而箕子歎預知象)¶