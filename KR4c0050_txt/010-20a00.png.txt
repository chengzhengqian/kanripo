克歸柩於吾鄉是州之南有大岡不食(補注檀弓子髙/曰我死則擇不)¶
(食之地而/葬我焉)吾甚樂焉子其以是𦵏吾及是咸如其言云¶
孤夷仲求仲以其先人之善余也勤以誌為請嗚呼君¶
字宗一以孝悌聞於其鄉杭州刺史常召君以訓于下¶
讀書為文章著漢後春秋二十餘萬言又著六經解圍¶
人文集未就有謀略尚氣節賙人之急出貨力猶棄粃¶
粺(上音匕下旁/卦切與稗同)年二十以書干丞相丞相以聞試其文¶
日萬言擢為崇文館校書郎又以金吾兵曹為邠寜節¶