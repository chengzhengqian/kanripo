炯誡(炯古逈切○/一作鑑誡)以示敬恭誠謙徳也今以先王之道¶
而不敢不法烈祖之訓而不敢不承又謙徳之大也若¶
乃守獨善而遺公議執小讓而忽宏規違臣庶之心廢¶
祖宗之典乃所以失陛下之恭徳又徒以掩陛下之全¶
功臣等誠雖至愚竊所不取輒敢徵之國典酌於經義¶
取夫貞者事之幹元者善之長以配聖謨神化之盛文¶
徳武功之崇叶紀年之嘉名遵舊號之美稱以如開元¶
故事謹冒萬死請上尊號曰貞元聖神文武皇帝伏惟¶