巻觀古人文章未能盡得其規模時所總攬籠絡但知¶
玩其火龍黼黻成章後耶故手書栁子厚詩數篇遺之¶
欲知栁子厚如此學陶淵明乃為能近之耳如白樂天¶
自云效淵明數十篇終不近也¶
　　又跋隂符經後¶
隂符經出於唐李筌熟讀其文知非黄帝書也蓋欲其¶
文竒古反詭譎不經蓋糅雜兵家語作此言又妄託子¶
房孔明諸賢訓註尤可笑惜不經栁子厚一掊擊也¶