後兮顧前志猶未可進路呀以劃絶兮(劃忽/麥切)退伏匿又¶
不果為孤囚以終世兮長拘攣而轗軻(坎可/二音)曩余志之¶
修謇兮(韓曰楚辭汝何博謇而好修兮紛獨有此姱節/又曰吾令謇修以為理註好修謇謇夸異之節)¶
(俗本作/修騫誤)今何為此戾也夫豈貪食而盗名兮不混同於¶
世也将顯身以直遂兮衆之所宜蔽也不擇言以危肆¶
兮固羣禍之際也御長轅之無橈兮行九折之峩峩却¶
驚棹以横江兮泝凌天之騰波幸余死之已緩兮完形¶
軀之既多茍余齒之有懲兮蹈前烈而不頗(韓曰楚辭/修繩墨而)¶