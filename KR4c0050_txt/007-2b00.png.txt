師之徳簡峻淵黙柔惠以直渙焉而不積同焉而皆得¶
兹道惟則師之功勤勞以庸維奥祕必通以興祠宫遐¶
邇攸從師之族由虢而郭(孫曰周武王封文王弟虢叔/于西虢平王東遷奪虢叔之)¶
(地與鄭武公求虢叔之裔孫序封于/陽曲號曰郭公虢謂之郭聲之轉也)世徳有奕從佛于¶
釋師之夀七十有八維終始罔缺丕冒遺烈厥徒蒸蒸¶
維大教是膺維憲言是徵溥博恢𢎞如川之増如雲之¶
興如嶽之不崩終古其承之¶
　　南嶽雲峯和尚塔銘¶