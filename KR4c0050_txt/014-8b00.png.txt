栁子以罪貶永州(韓曰永貞元年九月公自禮部員外/貶邵州刺史十一月又貶永川司馬)¶
有自京師來者既見曰余聞子坐事斥逐余適將唁子¶
(孫曰弔生曰唁弔死曰弔張曰弔失/國亦曰唁見穀梁傳云○唁宜箭切)今余視子之貎浩¶
浩然也能是達矣余無以唁矣敢更以為賀栁子曰子¶
誠以貎乎則可也然吾豈若是而無志者耶姑以戚戚¶
為無益乎道固若是而已耳吾之罪大㑹主上方以寛¶
理人用和天下故吾得在此凡吾之貶斥幸矣而又戚¶
戚焉何哉夫為天子尚書郎謀畫無所陳而羣比以為¶