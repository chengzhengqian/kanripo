以儀于下(童曰儀/謂表儀)惟兹嶽上于尚書其首曰雲峯大師¶
法證凡蒞事五十年貞元十七年乃没其徒曰詮曰逺¶
曰振曰巽曰素凡三千餘人其長老咸來言曰吾師軌¶
行峻特(童曰軌法也又說文云/車轍也○軌居洧切)器宇𢎞大有來受律者¶
吾師示之以為尊嚴整齊明列義類而人知其所不為¶
有來求道者吾師示之以為髙廣通達一其空有而人¶
知其所必至元臣碩老稽首受教髫童毁齒(集註髫童/子垂髪貌)¶
(說文云齔毁齒也男八月而齒生八嵗而/齓女七月而齒生七嵗而齓○髫音迢)踴躍執役故¶