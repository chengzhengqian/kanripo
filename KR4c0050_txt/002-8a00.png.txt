若知牛乎牛之為物魁形巨首垂耳抱角毛革踈厚牟¶
然而鳴(孫曰說文/牟牛鳴)黄鍾滿脰(韓曰月令中央土律中黄/鐘之宫黄鐘謂土也脰項)¶
(也/)抵觸隆曦(音/羲)日耕百畝往來修直植乃禾黍自種自¶
斂服箱以走(孫曰詩□彼牽牛不以服/箱箱車上之器可以盛者)輸入官倉已不¶
適口富窮飽飢功用不有陷泥蹷塊常在草野人不慙¶
愧利滿天下皮角見用肩尻莫保(童曰說文云尻切/脽也○尻苦刀)或穿¶
緘縢(上苦咸切/下徒登切)或實爼豆由是觀之物無踰者不如羸¶
驢(羸倫/為切)服逐駑馬曲意隨勢不擇處所不耕不駕藿菽¶