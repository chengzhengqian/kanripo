馬室女雷五父曰師儒業進士雷五生巧慧異甚凡事¶
絲纊文繡(纊音/曠)不類人所為者余覩之甚駭家貧歲不¶
易衣而天姿潔清脩嚴恒若簪珠璣衣紈縠(上音丸下/胡谷切)¶
寥然不易為塵垢雜年十五病死後二日葬永州東郭¶
東里以其姨母為妓於余也將死曰吾聞栁公嘗巧我¶
惠我今不幸死矣安得公之文志葬於墓(一本作/志我葬)其父¶
母不敢以云葬之日余乃聞焉既而閔焉以攻石之後¶
也遂為砂書𤣥塼追而納諸墓¶