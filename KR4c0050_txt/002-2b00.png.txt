忠于明后兮振教導乎遐軌紛吾守此狂狷兮懼執競¶
而不柔(孫曰競强也/詩執競武王)探先哲之奥謨兮(奥於/到切)攀徃烈之¶
洪休曰沈潜而剛克兮(補註書洪範/曰沈潜剛克)固讜人之嘉猷(讜/直)¶
(言也/音黨)嗟行行而躓踣兮(集註行行剛强皃論語子路行/行如也躓跲也行行並下浪切)¶
(躓字音致/踣蒲墨切)信徃古之所仇彼穹壤之廓殊兮寒與暑而¶
交修執中而俟命兮固仁聖之善謀吾祖士師之直道¶
兮亦愀然于伐國(韓曰論語栁下恵為士師三黜人曰/子未可以去乎曰直道而事人焉徃)¶
(而不三黜孫曰董仲舒傳魯君問栁下恵吾欲伐齊何此/如柳下惠曰不可歸而有憂色曰吾聞伐國不問仁人)¶