　　　(韓曰以孟子之賢而臧倉猶得以沮君梁丘據/不毁晏子之賢是誠可取公之竄逐逺方左右)¶
　　　(近臣無一人為之地者其/曰激贊梁丘誠有以哉)¶
齊景有嬖曰梁丘子(孫曰梁丘據字子/猶齊之嬖大夫)同君不争古號¶
媚士(韓曰昭二十年左氏齊侯曰唯據與我和夫晏子/曰據亦同也焉得為和君所謂可據亦曰可君所)¶
(謂否據/亦曰否)君悲亦悲君喜亦喜(孫曰列子云齊景公逰扵/牛山北臨其國城而流涕)¶
(曰使古無死者寡人將/去斯而之何據從而泣)曷賢不贊卒贊扵此媚予所仇¶
激贊有以梁丘之媚順心狎耳終不撓厥政不嫉反已¶
晏子躬相梁丘不毁恣其為政政實允理時睹晏子食¶