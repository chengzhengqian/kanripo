　　　(三篇以極其辯然公繼與禹錫書云凡子之/論乃吾天説注疏耳禹錫天論今附此後)¶
韓愈謂柳子曰若知天之說乎吾為子言天之說今夫¶
人有疾痛倦辱饑寒甚者因仰而呼天曰殘民者昌佑¶
民者殃又仰而呼天曰何為使至此極戾也若是者舉¶
不能知天夫果蓏(童曰按許慎説文在木曰果在地曰/蓏張晏云有核曰果無核曰蓏應卲)¶
(云木實曰果草實曰蓏又一説云/有殻曰果無殻曰蓏○蓏魯果切)飲食既壊蟲生之人¶
之血氣敗逆壅底為癰瘍疣贅瘻痔(童曰説文癰腫也/瘍頭瘡贅謂贅肉)¶
(瘻頸腫一曰乆創痔後病也○癰音邕瘍/音陽疣音尢贅朱芮切瘻音漏痔文里切)蟲生之木朽¶