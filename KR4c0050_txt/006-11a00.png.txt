(一名岣嶁山本拘縷二音/岣又音古后切嘍力后切)𦵏其原銘曰¶
浮圖之修其奥為禪(奥於/到切)殊區異世誰得其傳遁隠乖¶
離浮游散遷莫徵旁行(行列也/胡郎切)徒聴誣言空有互鬬南¶
北相殘誰其㑹之楚有龍安龍安之徳惟覺是則苞并¶
絶異(說文云苞裹/也○苞音包)表正失惑貌昧形静功流無極動言¶
有為彌寂而黙祠廟之嚴我居不飾貴賤之來我道無¶
得逝耶匪追至耶誰抑惟世之機惟道之微既陳而明¶
乃去而歸象物徒設真源無依後學誰師嗚呼兹碑(一/作)¶