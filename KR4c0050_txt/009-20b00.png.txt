郎中之道惟直是保淳泊坦厚温恭孝友郎中之文惟¶
孝是宣溥暢周流炳蔚紛綸為周賢能(韓曰周禮鄉大/夫之職三年則)¶
(大比考其徳行道/藝而興賢者能者)為漢賢良(韓曰漢史武帝詔丞相御/史列侯中二千石二千石)¶
(諸侯相舉賢良方/正直言極諫之士)始任讎校篇籍有光仍授使檄訏謨¶
用揚(孫曰詩訏謨/定命訏大也)二居郎位征賦以理休聲載起顯命¶
伊始生而不夀孰知其止殁而不嗣孰濟其美有翩其¶
旗爰舉裳帷行道遲遲望墓而歸象物是宜(孫曰象/物明器)卜¶
筮孔時里人作銘不愧於辭¶