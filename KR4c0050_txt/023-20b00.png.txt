道皇帝光受徽號(孫曰元和十四年七月羣臣上尊號/曰元和聖文神武法天應道皇帝)¶
率土臣子歡抃無涯伏惟皇太子殿下麗正居中輔成¶
昌運消伏沴孽贊揚輝光鴻名允升大慶周洽表文武¶
之經緯著天道之運行端景照臨示重輪之發耀(劉曰/崔豹)¶
(古今注曰漢明帝為太子樂人/作四歌贊徳其二曰月重輪)恩波下濟見少海之增¶
瀾(劉曰山海經曰無臯之山南望㓜海郭璞注/曰即少海也昔天子比大海太子比少海)宗元忝¶
守遐方(韓曰公時在柳州/其年十月卒于栁)獲聞盛禮踴躍之至倍萬恒¶
情謹附牋賀宗元惶恐死罪死罪¶