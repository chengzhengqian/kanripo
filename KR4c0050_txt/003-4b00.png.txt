叛吏(韓曰叛人謂陳/勝吳廣之屬)人怨於下而吏畏於上天下相合¶
殺守刼令而並起咎在人怨非郡邑之制失也漢有天¶
下矯秦之枉徇周之制剖海内而立宗子封功臣數年¶
之間奔命扶傷之不暇困平城(孫曰髙祖七年撃/韓王信困平城)病流¶
矢(孫曰髙祖十二年撃/黥布為流矢所中)陵遲不救者三代後乃謀臣獻¶
畫而離削自守矣(孫曰謂賈誼主父/偃欲分王子弟也)然而封建之始¶
郡邑居半時則有叛國而無叛郡(韓曰叛國謂吳/楚七國反也)秦制之¶
得亦以明矣繼漢而帝者雖百代可知也唐興制州邑¶