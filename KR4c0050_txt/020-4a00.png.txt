俾生靈盡其敬焉陳本以宅神用成其終俾生靈盡其¶
慕焉故髙帝定位建兹閟宫(孫曰詩閟宫有侐建兹悶/宫即上云沛宫也閟音秘)¶
恵帝嗣服爰立清廟(見上/注)綿越千祀至今血食此所以¶
成終而成始也且夫以斷蛇之威安知不運其宻用佐¶
歳宫以流澤歟以約法之仁(張曰髙祖入闗與/父老約法三章耳)安知不¶
流其神睠(與眷/同)相舊邦之遺黎歟以紹唐之餘慶統天¶
之遺烈安知不奮其神化大祐扵下土歟然則展慶乞¶
靈烏可已也銘于舊邑以迪天命其辭曰¶