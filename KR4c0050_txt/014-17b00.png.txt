(於魚字為鮌字譊女/交切説文恚呼也)鄰聖而孽恒師厖䝉乃尚其圮(韓/曰)¶
(謂鮌之不任治洪水衆論不明不察其/方命圮族而舉之也○圮部鄙切毁也)后惟師之難矉¶
頞使試(韓曰謂四岳舉鮌堯曰吁咈哉僉曰試可乃已/非樂於用之也矉恨張目也頞鼻莖蹙頞也蔡)¶
(曰矉音頻與顰同又音/賓恨張目也頞音遏)¶
　問鴟龜曳銜鮌何聽焉(王逸曰言鯀治水績用不成/堯乃放殺之羽山飛鳥水蟲)¶
　(曳銜而食之鮌何/復能不聽之乎)順欲成功帝何刑焉(王逸曰帝謂/堯也言鮌設)¶
　(能順衆人之欲而成其/功堯當何為刑戮之乎)永遏在羽山夫何三年不施¶
　(王逸曰永長也遏絶也施舍也言堯長放鮌/於羽山絶在不毛之地三年不舍其罪也)¶