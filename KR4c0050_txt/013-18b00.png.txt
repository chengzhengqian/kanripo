(秘/)勒石垂休永永萬年¶
　　朗州員外司戸薛君妻崔氏墓誌¶
唐永州刺史博陵崔簡(孫曰簡/字子敬)女諱媛嫁為朗州員外¶
司戸河東薛㢲妻三歲知讓五歳知戒七歲能女事善¶
筆札讀書通古今其暇則鳴絃桐諷詩騷以為娯始簡¶
以文雅清秀重於當世其後病惑得罪投驩州(孫曰元/和七年)¶
(簡卒於/驩州)諸女蓬垢涕號栁氏出也以叔舅命(孫曰叔舅/公自謂)¶
歸于薛惟恭柔專勤以為婦妻恩其故他姬子雜己子¶