者盖以寃抑沉痛而號無告也非謂扺罪觸法陷於大¶
戮而曰彼殺之我乃殺之不議曲直暴寡脅弱而已其¶
非經背聖不已甚哉(一作不/亦甚哉)周禮調人掌司萬人之讎¶
凡殺人而義者令勿讎讎之則死有反殺者邦國交讎¶
之又安得親親相讎也春秋公羊傳曰父不受誅子復¶
讎可也父受誅子復讐此推刃之道復讐不除害(孫曰/定四)¶
(年公羊傳之文注云一往一來曰推刃/不除害謂取讎身而已不復兼其子)今若取此以斷¶
兩下相殺則合於禮矣且夫不忘讎孝也不愛死義也¶