義為弟子又言師始為童時夢大人縞冠素舄(韓曰說/文縞鮮)¶
(色舄履也○縞/音杲舄音昔)來告曰居南嶽大吾道者必爾也已而¶
信然將終夜有光明笙磬之音衆咸見聞若是類甚衆¶
以儒者所不道而無染勤以為請故末傳焉無染韋氏¶
女世顯貴今主衡山戒法¶
　　衡山中院大律師塔銘¶
衡山中院大律師曰希操没年五十七(没年一/作末年)既没二¶
十七年弟子誡盈奉公之遺事願銘塔石公昝姓(昝子/感切)¶