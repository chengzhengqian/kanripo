(對反馮/音慿)余駭其狀兮往尤扵醫徵滓以觀兮旣笑而嘻¶
曰子胡昧愚兮兹謂蹲鴟(孫曰史記汶山之下沃野有/蹲鴟舊注蹲鴟芋魁也○上)¶
(音存下/處之切)處身猥犬兮善植圩卑(孫曰圩卑謂/下濕之地)受氣頑昏¶
兮隂僻欹危(欹丘宜切/亦作㩻)累積星紀兮以老為竒潛苞水¶
土兮混雜蝝蚳(韓曰蝝蝗子也蚳蟻卵也/○上惟船切下文飢切)不幸充腹兮¶
唯痼之宜野夫忮害兮(童曰忮狠/也音寘)假是以欺刮肌刻貌¶
兮觀者勿疑中虚以脆兮外澤而夷誤而為餌兮命或¶
殆而今無以追兮後慎觀之嗚呼物固多偽兮知者葢¶