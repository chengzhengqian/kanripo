(酆宫之朝穆有/塗山之㑹也)聲垂天下亦紹前軌用此道也故余為¶
之銘庶後代朝諸侯制天下者仰則於此其辭曰¶
惟禹體道功厚徳茂㑹諸侯衛(孫曰侯衛五/等之諸侯)統壹憲度¶
省方宣教化制殊類咸㑹壇位承奉儀矩禮具樂備徳¶
容既孚乃舉明刑以弼聖謨則戮防風(一本明刑作明/則則戮作刑戮)¶
遺骨専車(見上/注)克明克威疇敢以渝宣昭黎憲(一作/獻)耆¶
定混區(孫曰耆/音㫖)傳祚後𦙍丕承帝圖塗山巖巖界彼東¶
國唯禹之徳配天無極即山刋碑貽後訓則¶