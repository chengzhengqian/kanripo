(黄唐曰古人之治以徳為本而符瑞為報應後世之治/不本於徳而符瑞為虗文貞符之作有見於後世之虗)¶
(文遂欲一舉而盡廢之豈古人所/謂惟徳動天作善降祥之意乎)¶
　　眎民詩¶
　　　(韓曰此詩專以美房元齡杜如晦/意有倣於大雅崧髙烝民等詩)¶
帝眎民情(帝上/帝)匪幽匪明慘或在腹已如色聲亦無動¶
威亦無止力弗動弗止惟民之極帝懐民眎乃降明徳¶
(孫曰明徳謂/明徳之主)乃生明翼(孫曰書庶/明勵翼)明翼者何迺房迺杜¶
惟房與杜實為民路迺定天子迺開萬國萬國既分迺¶