合圍技雖窮於九攻(韓曰吕氏春秋公輸般為髙雲梯/欲以攻宋墨子聞之見荆王曰宋)¶
(必不可得請令公輸試攻之臣請試守之於是公輸般/設攻宋之械墨子設守宋之備公輸般九攻之墨子九)¶
(却之不能入故荆輟不攻/宋矣墨子名翟宋大夫)志益専於三板(孫曰史記趙/世家智伯率)¶
(韓魏攻趙襄子奔保晉陽三國/引汾水灌其城城不沉者三板)偪陽懸布之勁(孫曰襄/十年左)¶
(傳晉荀偃士匄請伐偪陽主人懸布堇父登之及/堞而絶之隊則又懸之○偪音逼勁字一本作巧)汧城¶
鑿穴之竒(韓曰史田單攻齊收城中牛得千餘束兵刃/于其角而灌脂束茅于其尾燒其端鑿城數)¶
(十穴夜縱牛牛尾爇怒而奔/燕軍大驚敗走○汧音牽)息意牽牛羞鄭師之大臨¶
(孫曰宣十二年左傳楚人伐鄭國人大臨守/陴者皆哭三月楚克鄭鄭伯肉袒牽羊以逆)甘心易子¶