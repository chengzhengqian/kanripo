　　　(利懼竄鐵山靖乗間襲擊遂大破滅其國頡利/出奔張寳相生擒之復定襄安常之地斥地界)¶
　　　(自隂山北至大/漠厥九勿切)¶
鐵山碎大漠舒二虜勁(孫曰二虜頡利/突利二可汗也)連穹廬背北海¶
專坤隅歳來侵邊或傅于都(傅音/附)天子命元帥奮其雄¶
圖破定襄降魁渠(孫曰靖襲定襄破之頡/利所親康蘇宻來降)窮竟窟宅斥¶
余吾(孫曰斥開也余吾匈奴地名韓曰前漢武帝紀馬/生余吾水中應劭註云在朔方北也斥一作并)¶
百蠻破膽邊氓蘇威武燀燿明鬼區(補註燀炊也左氏夷/燀之以薪鬼區逺)¶
(○燀齒善/切一作輝)利澤瀰萬祀功不可踰官臣拜手(補註左氏/官臣偃實)¶