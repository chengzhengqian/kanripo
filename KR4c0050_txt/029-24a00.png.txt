人如不往便與母子永訣即具奏欲以栁州授禹錫而¶
自往播會大臣亦為禹錫請因改連州(事見新書本傳/以舊書及退之)¶
(所作墓誌考之/大臣謂裴度也)先生既至栁(時六月/二十七)歎曰是豈不足為¶
政耶因其土俗設為教禁州人順頼其俗以男女質錢¶
約不時贖子本相侔則没為奴婢先生為設方計悉令¶
贖歸其尤貧力不能者令書其傭足相當則使歸其質¶
已没者出已錢助贖觀察使下其法於它州比一嵗免¶
而歸者且千人衡湘以南為進士者走數千里從先生¶