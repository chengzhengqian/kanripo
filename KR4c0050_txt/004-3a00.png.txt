之哉余故著晉君之罪以附春秋許世子止趙盾之義¶
(韓曰左氏宣公二年傳云趙穿攻靈公於桃園宣子未/出山而復太史書曰趙盾弑其君以示於朝昭公十)¶
(九年傳云許悼公疾五月飲太子之藥而卒太/子奔晉書曰弑其君盾宣子名也○盾徒本反)¶
　　駮復讎議¶
　　　(童曰徐元慶復讎事見本篇唐史孝友傳載左/拾遺陳子昻議誅元慶然後旌其閭墓時韙其)¶
　　　(言後禮部員外郎柳宗元駮云云/韓文公亦有此議見子集駮音剥)¶
臣伏見天后時有同州下邽人徐元慶者父爽為縣吏¶
趙師韞所殺(孫曰師韞時為/下邽尉韞音藴)卒能手刃父讎束身歸罪¶