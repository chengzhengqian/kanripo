游刃立斷自少耽學頗工為文既窮日力又繼以夜鄉¶
里推擇敦迫上道乃與計偕來游京師觀藝靈臺貢文¶
有司射策合程遂冠首科休有令問羣士羨慕居數年¶
授河南府文學教勵生徒撰擇貢士(韓曰周禮大司馬/主羣吏撰車徒注)¶
(云撰謂擇之也/○撰息轉切)儒黨相賀庶人觀禮秩滿渭北節度使¶
(孫曰貞元二年七月以右金吾衞大/將軍論惟明為渭北鄜坊節度使)延為叅佐總齊軍¶
政甚獲能稱加太常寺協律郎既喪主帥(孫曰三年十/一月惟明卒)¶
(於/官)罷歸私室方將脫遺紛埃退與道俱沖漠保神優柔¶