焉古之守臣有朘人之財(韓曰朘縮也音宣朘字/一作沒一作私一作傷)危人¶
之生而又害賢人者内必棄于其人外必棄于諸侯從¶
而後加伐焉動必克矣然猶校徳而後舉量力而後㑹¶
備三有餘而以用其人一曰義有餘二曰人力有餘三¶
曰貨食有餘是三者大備則又立其禮正其名修其辭¶
其害物也小則誥誓徴令不過其隣雖大不出所暴非¶
有逆天地横四海者不以動天下之師故師不踰時而¶
功成焉斯為人之舉也故公之公之而鐘鼓作焉夫所¶