(童曰漢書光武在長安時同舍生彊華自關中奉赤伏符曰/劉秀發兵捕不道四夷雲集龍鬬野四七之際火為主群臣)¶
(奏曰受命之符人應為大光武/因此崇尚符䜟建武元年也)以玷厥徳魏晉而下尨亂鉤¶
裂厥符不貞邦用不靖亦罔克乆駮乎無以議為也¶
積大亂至于隋氏環四海以為鼎跨九垠以為鑪(垠/音)¶
(銀鑪/音盧)爨以毒燎(韓曰爨炊也燎放火/也爨取亂切燎音了)煽以虐熖(韓曰煽/熾也熖)¶
(火光也○煽音/扇熖以贍切)其人沸湧灼爛號呼騰蹈莫有救止¶
於是大聖乃起丕降霖雨濬滌盪沃蒸為清氛踈為泠¶
風(泠音/零)人乃漻然休然(童曰漻水清/渫也音聊)相睎以生相持以¶