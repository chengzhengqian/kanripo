炭交集臣某等誠惶誠恐頓首頓首臣某等伏以先王¶
之道由大中而可久近古之化以彌文而益彰然則守¶
謹而為恭不如立中而垂法表樸而略禮不如文明而¶
化光况於文質異時而國家自有制度豈直為一王之¶
法固以遇三代之文其於規模信為𢎞逺陛下嗣訓先¶
祖貽謀後聖當踐修以纂承寧變更而廢墜臣等又伏¶
讀詔書曰遐想哲王則自燧人神農殷湯之時有其事¶
也又曰欽若典訓則自代宗肅宗𤣥宗而上有其儀也¶