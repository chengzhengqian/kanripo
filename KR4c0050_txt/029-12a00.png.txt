亡友栁君之靈嗚呼子厚我有一言君其聞否惟君平¶
昔聰明絶人今雖化去夫豈無物意君所死乃形質耳¶
䰟氣何託聴余哀詞嗚呼痛哉嗟余不天甫遭閔凶未¶
離所部三使來弔憂我衰病諭以苦言情深禮至款宻¶
重複期以中路更深願言途次衡陽云有栁使謂復前¶
約忽承訃書驚號大呌如得狂病良久問故百哀攻中¶
涕淚迸落魂魄震越伸紙窮竟得君遺書絶弦之音悽¶
愴徹骨初託遺嗣知其不孤末言歸輤從祔先域凡此¶