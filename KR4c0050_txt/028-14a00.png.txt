明之也曰劉禹錫柳宗元吕温坐王叔文黨貶廢不用¶
覽數君子之述作禮意精宻渉道非淺如叔文狂甚義¶
必不交叔文以藝進東宫人望素輕然傳稱知書好論¶
理道為太子所信順宗即位遂見用引禹錫等决事禁¶
中及議罷中人兵權牾俱文珍輩又絶韋臯私請欲斬¶
劉闢其意非忠乎臯銜之㑹順宗病篤臯揣太子意¶
請監國而誅叔文憲宗納臯之謀而行内禪故當朝左¶
右謂之黨人者豈復見雪唐書蕪駁因其成敗而書之¶