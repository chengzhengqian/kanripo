深不可及去古未逺故也唐承貞觀開元習治之餘以¶
文章顯者如陳子昻蕭頴士李邕燕許之徒固不為無¶
人而東漢以來猥并之氣未除也至元和始粹然一返¶
於正其所以臻此者非先生及昌黎韓公之力歟故以¶
唐三百年世所推尊者曰韓栁而已豈非盛哉先生雖¶
坐貞元黨與劉夢得同夢得會昌時猶尊顯於朝先生¶
未及為時君所省而遽殁於元和之世事業遂不大見¶
於時可勝惜哉然零陵一泉石一草木經先生品題者¶