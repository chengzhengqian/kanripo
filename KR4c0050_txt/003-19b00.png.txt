善者必懈(韓曰説文云懈怠也/居隘切巳下並同)為善者怠為不善者懈¶
是敺天下之人而入于罪也(敺音區/下同)敺天下之人入于¶
罪又緩而慢之以滋其懈怠此刑之所以不措也必使¶
為善者不越月踰時而得其賞則人勇而有勸焉為不¶
善者不越月踰時而得其罰則人懼而有懲焉為善者¶
日以有勸為不善者日以有懲是敺天下之人而從善¶
逺罪也敺天下之人而從善逺罪是刑之所以措而化¶
之所以成也或者務言天而不言人是惑于道者也胡¶