又為衛將軍䖍㳟潔亷動得禮節伐趙之役堅立堡壘¶
誓死麾下法制明其權力無能移進不避患退不敗禮¶
安州迫寇攘(韓曰安州迫淮西之/境時淮西呉元濟叛)多戎事政出一切吏¶
以文持之故貶明年(元和/九年)用兵于蔡(一無/于字)朝廷諸公洎¶
外諸侯咸以公為請未及徴氣乗肺溢為水浮膚而卒¶
年六十惟公志專于中貌嚴于外嘗立廷中毅然望之¶
若圗形刻像聞國難輒不寢食謀度憤吒(吒怒也/陟駕切)以故¶
病不可治曾祖某官諱某祖某官諱某父某官諱某公¶