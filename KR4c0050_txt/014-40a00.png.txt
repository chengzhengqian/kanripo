　問吳獲迄古南嶽是止(王逸曰獲得也迄至也古謂/古公亶父也言吳國得賢君)¶
　(至古公亶父之時而遇太伯陰譲避王季辭/之南嶽之下求採藥于是遂止而不還也)孰期去¶
　斯得兩男子(王逸曰期㑹也昔古公有少子曰王季/而生聖子文王古公欲立王季令天命)¶
　(至文王長子太伯及弟仲雍去而之吳吳立以為君/誰與期㑹而得兩男子兩男者謂太伯仲雍二人也)¶
　(○去一/作失)¶
對嗟伯之仁遜季旅嶽雍同慶厥義以嘉吳國(韓曰謂/吳國得)¶
(賢者如太伯譲王季而居南嶽之下仲雍亦去而之吳/而文王立二子為可嘉也蔡曰伯謂太伯季謂季歴雍)¶
(謂仲雍也遜季一作遜弟史記呉世家吳太伯弟仲雍昌/皆古公亶父之子而王季歴之兄也季歴賢而有聖子)¶