扶風公廉問嶺南三年(孫曰元和八年十二月以桂管/觀察使馬總為嶺南節度使扶)¶
(風人/也)以佛氏第六祖未有稱號䟽聞于上詔諡大鑒禪¶
師塔曰靈照之塔元和十年十月十三日下尚書祠部¶
符到都府(都府節/度府也)公命部吏洎州司功掾告于其祠幢¶
盖鐘鼔(幢傳/江切)増山盈谷萬人咸㑹若聞鬼神其時學者¶
千有餘人莫不欣踴奮厲如師復生則又感悼涕慕如¶
師始亡因言曰自有生物則好鬬奪相賊殺喪其本實¶
誖乖淫流(誖亂也○誖蒲/昧切又音勃)莫克返于初孔子無大位没¶