間夀觴方舉賀書在途委骨歸土哀歡易地弔慶交户¶
神明不仁降此大苦嗚呼哀哉惟昔夏首羈貫相親(孫/曰)¶
(鎮為岳鄂都團練判官當為沔州刺史故公與九臯相/善夏口鄂州也羈貫丱角也韓曰榖梁子云子生羈貫)¶
(成童不就師傳父/之罪也貫與丱同)通家修好講道為鄰既冠于阼(音/祚)思¶
致其身升于司徒(韓曰王制命鄉論秀/士升之司徒曰選士)及爾繼年(孫曰/貞元)¶
(九年公/舉進士)交歡二紀莫間斯言愉乎其和確爾其堅更為¶
砥礪(砥音/紙)咸去韋弦(童曰西門豹以性剛急常佩韋以/自戒童安于以性寛緩常佩弦以)¶
(自/警)今則遽已吾其缺然嗚呼哀哉誄行謀諡(諡行之迹/也音示)¶