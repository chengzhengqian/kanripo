祠下稽度既備(度徒/洛切)傭役惟時斬木於上游陶埴於水¶
涯(埴埏也音植涯/音宜又宜佳切)迺桴迺載(孫曰桴編/木以渡)工逸事遂作貌¶
顯嚴粲然而威十有一月庚辰陳奠薦辭立石于廟門¶
之宇下唯父子夫婦人道之大大哉二神咸極其㑹為¶
子而父堯為婦而夫舜(孫曰列女傳舜二妃堯/之二女曰娥皇女英)齊聖並¶
明弼成授受内若嚚瞽(補注若順也書曰/瞽子父頑母嚚)上承輝光克¶
艱以乂徳罔不至帝既野死(孫曰史記舜踐帝位三十/九年南巡狩崩于蒼梧之)¶
(野/)神亦不返(孫曰二妃從舜不及/道死于沅湘之間)食于兹川古有常典¶