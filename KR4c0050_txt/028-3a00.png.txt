嶺外俗皆恬殺牛海南為甚客至髙化載牛渡海百尾¶
一舟遇風不順渴饑相倚以死者無數牛在舟哀鳴出¶
涕既至海南耕者與屠者常相半病不飲藥但殺牛以¶
禱富者至殺十餘牛死者亦不減幸而不死即歸徳於¶
牛以巫為醫以牛為藥間有飲藥者巫輒云神怒病不¶
可治親戚皆為却藥禁醫不得入門人牛皆死而後已¶
地産沉水香必以牛易之黎黎人得牛皆以祭鬼無脱者¶
中國人以沉水香供佛燎帝求福此皆燒牛肉也何福¶