(里胥一里之長胥謂/其有才智為什長者)其上為下士又其上為中士為上¶
士又其上為大夫為卿為公離而為六職判而為百役¶
外薄四海(童曰尚/書之文)有方伯連率(張曰王制千里之外設/方伯又曰十國以為連)¶
(連有帥率/與帥同)郡有守邑有宰皆有佐政其下有胥吏又其¶
下皆有嗇夫版尹(孫曰漢制鄉小者置嗇/夫一人版尹掌戸版者)以就役焉猶¶
衆工之各有執伎以食力也彼佐天子相天下者舉而¶
加焉指而使焉條其綱紀而盈縮焉齊其法制而整頓¶
焉猶梓人之有規矩繩墨以定制也擇天下之士使得¶