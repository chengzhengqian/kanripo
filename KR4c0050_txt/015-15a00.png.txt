有師錫僉曰疇咨之道故其人至於今好謀而深有百¶
獸率舞鳯凰來儀於變時雍之美(於音/烏)故其人至于今¶
和而不怒有昌言儆戒之訓(儆居/引切)故其人至於今憂思¶
而畏禍(孫曰詩此晉也而謂之/唐本其風俗憂深思逺)有無為不言垂衣裳之¶
化(補注易繫堯舜垂衣裳/而天下治晏本去裳宇)故其人至於今恬以愉此堯¶
之遺風也願以聞於子何如吳子離席而立拱而言曰¶
美矣善矣其蔑有加矣此固吾之所欲聞也(一有/凡字)夫儉¶
則人用足而不淫讓則遵分而進善其道不鬭(張曰分/謂分守)¶