捐家屬以委之賊遂執公愛子榜箠詢問(張曰榜音彭/所以輔弓弩)¶
(又去聲四十三映比孟切進也笞也張敖傳船/載貫高榜笞數千又音牓木片也又音謗進)折其右¶
肱而公不之顧即步入窮谷㧞草逕踰秦嶺由褒駱¶
朝於行宫(孫曰四年十月朱泚反渾微服徒行遁終南/山谷賊素聞其名以宰相召執其子榜笞之)¶
(搜索所在渾步至奉天扈/從至涼州改左散騎常侍)上嘉其誠節不時召見公頓¶
首流涕累陳計畫賊平策勲賜輕車都尉封宜城縣開¶
國伯拜尚書兵部侍郎(孫曰貞元二年拜兵/部侍郎封宜城縣伯)初公名載¶
字元輿至是奏請改命以滌偽署之汙(孫曰賊平渾奏/言臣向名為賊)¶