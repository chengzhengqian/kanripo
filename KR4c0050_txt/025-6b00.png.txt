開元四年景州水中見一龍三頭時虜中大水後六日¶
有風自龍見處西南來飛屋拔木白晝暝¶
　　神堯皇帝破龍門賊¶
神堯皇帝拜河東節度使九月領大使擊龍門賊母端¶
兒夜過韓津口時明月方出白露初澄於小橋下有二¶
人語言明日母大郎死我輩勤亦不少矣神堯停馬問¶
二人再拜起泣曰某二人漢兵也昨奉東嶽命嶽神管¶
押七十人付龍門助將軍討賊某二人埋骨在此因少¶