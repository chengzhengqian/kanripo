極於化初冥於道先羣儒咸稱六籍具存茍賛其道若譽¶
天地之大褒日月之明非愚則惑不可犯也惟公探夫子¶
之志考有國之制光施彛典革正道本俾是荒服移為闕¶
里在周則魯侯申(孫曰申/僖公名)能修頖宮詩有其歌在漢蜀¶
守文翁能首儒學史有其賛今公法古之大同於魯化人¶
之難侔於蜀盍銘兹徳以告於史氏而刋之兹碑銘曰¶
荆楚之陽厥服惟荒民鮮由仁帝降其良(孫曰良/謂良吏)振振¶
薛公(童曰振振仁/厚也振音真)惟徳之造赤旂金節來莅於道師儒¶