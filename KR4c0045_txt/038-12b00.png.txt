可輕以屬人伏以唐至陛下再登太平剗刮羣姦掃灑¶
疆土天之所覆莫不賓順然而淮西之功尤為俊偉碑¶
石所刻動流億年(祝曰十/萬曰億)必得作者然後可盡能事今¶
詞學之英所在成列(成一/作森)儒宗文師磊落相望外之則¶
宰相公卿郎中博士内之則翰林禁密游談侍從之臣¶
不可一二遽數召而使之無有不可至於臣者自知最¶
為淺陋顧貪恩待(一作/侍)趨以就事叢雜乖戾律呂失次¶
乾坤之容日月之光知其不可繪畫强顔為之以塞詔¶