　　　　(集注巨源新舊史無傳藝文志云字景山貞/元五年第進士長慶中為河中少尹按張籍)¶
　　　　(有送楊少尹赴河中詩云官為本府當/身榮固得還鄉任野情盖河中人也)¶
昔䟽廣受二子以年老一朝辭位而去于時公卿設供¶
帳祖道都門外車數百兩道路觀者多歎息泣下共言¶
其賢漢史既傳其事(孫曰䟽廣字仲翁兄子受字公子/宣帝時廣為太子太傅受為少傅)¶
(元康二年上疏乞骸骨許之公卿故人設祖道供帳東/都門外送者車數百兩道路觀者皆曰賢哉二大夫或)¶
(歎息為/之泣下)而後世工畫者又圖其跡至今照人耳目赫赫¶
若前日事國子司業楊君巨源方以能詩訓後進(洪曰/白樂)¶