兄殁南方(孫曰會責守韶/州卒于貶所)吾與汝俱㓜從嫂歸葬河陽¶
(孫曰河陽/河南府)既又與汝就食江南零丁孤苦未嘗一日相¶
離也吾上有三兄(樊曰公二兄/㑹介其一闕)皆不幸早世承先人後¶
者在孫惟汝在子惟吾兩世一身形單影隻嫂嘗撫汝¶
指吾而言曰韓氏兩世惟此而已汝時尤小當不復記¶
憶吾時雖能記憶亦未知其言之悲也吾年十九(樊曰/貞元)¶
(二/年)始來京城其後四年(嚴曰貞元/六年也)而歸視汝又四年吾¶
往河陽省墳墓遇汝從嫂喪來葬(樊曰貞元/十一年)又二年吾¶