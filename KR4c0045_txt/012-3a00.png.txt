而問焉今之衆人其去聖人也亦逺矣(去一/作下)而恥學于¶
師是故聖益聖愚益愚聖人之所以為聖愚人之所以¶
為愚其皆出于此乎(一作/矣)愛其子擇師而教之于其身¶
則恥師焉惑矣彼童子之師授之書而習其句讀者也¶
(讀音/豆)非吾所謂傳其道解其惑者也句讀之不知惑之¶
不解或師焉或不焉小學而大遺吾未見其明也巫毉¶
樂師百工之人不恥相師士大夫之族曰師曰弟子云¶
者則羣聚而笑之問之則曰彼與彼年相若也道相似¶