者哉然而周公求之如此其急惟恐耳目有所不聞見¶
思慮有所未及以負成王託周公之意不得於天下之¶
心如周公之心設使其時輔理承化之功未盡章章如¶
是而非聖人之才而無叔父之親將不暇食與沐矣豈¶
特吐哺握髪為勤而止哉惟其如是故于今頌成王之¶
德而稱周公之功不衰今閤下為輔相亦近耳天下之¶
賢才豈盡舉用姦邪讒佞欺負之徒豈盡除去四海豈¶
盡無虞九夷八蠻之在荒服之外者豈盡賓貢天灾時¶