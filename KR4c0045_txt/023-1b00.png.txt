維年月日(孫曰維元和十/五年歲次庚子)袁州刺史韓愈謹告于城隍¶
神之靈刺史無治行以媚于神祗(一作無以/媚于神祗)天降之罰¶
以久不雨苗且盡死刺史雖得罪百姓何辜宜降疾咎¶
于其身(一作/躬)無令鰥寡蒙茲濫罰謹告¶
維年月日袁州刺史韓愈謹以少牢之奠祭于仰山(嚴/曰)¶
(九域志云仰山峭/㧞萬仞不可登陟)之神曰神之所依者惟人人之所事¶
者惟神今既大旱嘉榖將盡人將無以為命神亦將無¶
所降依不敢不以告若守土有罪宜被疾殃於其身百¶