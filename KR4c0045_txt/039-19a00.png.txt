前芳皇帝陛下出震承乾(韓曰易帝/出乎震)垂衣御極式展臣¶
子之志以明教化之源禮命載崇華夷同慶臣待罪外¶
郡不獲隨例稱賀闕廷(賀一/作慶)無任踴躍歡欣之至謹奉¶
表陳賀以聞¶
　　　賀慶雲表¶
臣某言臣所領州(樊曰公時/守袁州)今月十六日(樊曰元和十五年/六月十六日也)¶
申時有慶雲見於西北至暮方散臣及舉州官吏百姓等無¶
不見者五采五色光華不可徧觀非烟非雲(孫曰瑞應圖曰/非氣非烟五色)¶