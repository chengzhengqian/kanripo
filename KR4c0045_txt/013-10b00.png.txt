責二公以死守亦見其自比于逆亂設淫辭而助之攻¶
也(孫曰孟子距詖行放淫辭淫/辭謂淫亂之辭○攻一作功)愈嘗從事于汴徐二府¶
(孫曰董晉鎮汴州張建/封鎮徐州公皆為從事)屢道于兩州間(州一/作府)親祭于其¶
所謂雙廟者(樊曰時詔贈巡楊州大都督逺荆州大/都督皆立廟睢陽歲時致祭號雙廟)其¶
老人徃徃說巡逺時事云南霽雲之乞救于賀蘭也(一/本)¶
(無也字一本又/無下賀蘭二字)賀蘭嫉巡逺之聲威功績出已上不肯¶
出師救愛霽雲之勇且壯不聽其語彊留之(彊其亮切/又其兩切)¶
具食與樂(具一/作且)延霽雲坐霽雲慷慨語曰雲來時睢陽¶