之比(一無/故字)公何所利焉公之敵彼有餘力不如明告之¶
絶而起兵襲取之清宫而迎天子庶人服而請罪有司¶
(一作於/有司)雖有大過猶將揜焉如公則誰敢議語已懷光¶
拜曰天賜公活懷光之命喜且泣公亦泣則又語於將¶
卒如語懷光者將卒呼曰天賜公活吾三軍之命拜且¶
泣公亦泣故懷光卒不與朱泚當是時懷光幾不反公¶
氣仁語若不能出口及當事乃更疎亮捷給其詞忠其¶
容貌溫然故有言於人無不信之明年上復京師(孫曰/貞元)¶