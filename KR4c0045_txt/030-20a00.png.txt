(月以河陽節度使烏重𦙍為汝州刺/史充河陽懷汝節度使徙𨽻汝州)維是朔方義成陜¶
益鳯翔延慶(韓曰義成管鄭滑二州陜益即劔南東西/川延屬鄜坊丹延節度使慶屬邠寧節度)¶
(使/)七軍之在行者汝皆將之曰𢎞汝以卒萬二千屬集¶
而子公武(一本集字在公/武下一無集字)往討之(韓曰元和十年九月/以宣武節度使韓𢎞)¶
(為淮西諸軍都統曰無自行以遏北冦𢎞請使子/公武以兵萬三千㑹蔡下歸財與糧以濟諸軍)曰文¶
通汝守壽(孫曰元和十年二月以左金吾大將軍/李文通為壽州團練使扼固始之險)維是¶
宣武淮南宣歙浙西四軍之在行于壽者汝皆將之曰¶
道古汝其觀察鄂岳(孫曰元和十一年以黔州觀/察使李道古為鄂岳觀察使)曰愬¶