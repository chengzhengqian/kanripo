　若孟軻者是已傳者猶以孟軻自論集其書不云没¶
　後其徒為之也後軻之世發明其學者揚雄之徒咸¶
　自作書今師友道喪浸不及揚雄之世不自論著以¶
　興聖人之道欲待孟軻之門人必不可冀矣君子發¶
　言舉足不逺于理未嘗聞以駮雜無實之説為戲也¶
　執事每見其説亦拊抃呼笑是撓氣害性不得其正¶
　矣茍正之不得曷所不至焉或以為中不失正將以茍¶
　悦于衆是戲人也是玩人也非示人以義之道也¶