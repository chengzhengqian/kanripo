氣茫洋窮乎𤣥間(孫曰茫洋飛騰貌窮極也𤣥間天/地之表○一本作而茫茫云云)薄¶
日月(薄追/也)伏光景(伏掩/也)感震電神變化(孫曰神不/可測也)水下¶
土(水浸/也)汩陵谷(汩漂没也○/汩越筆切)雲亦靈怪矣哉雲龍之所¶
能使為靈也(靈一本/作雲)若龍之靈則非雲之所能使為靈¶
也然龍不得雲(不一/作弗)無以神其靈矣失其所&KR1088;依(孫曰/&KR1088;依)¶
(猶勢/位也)信不可歟異哉其所慿依乃其所自為也易曰雲¶
從龍既曰龍雲從之矣¶
善醫者(一作善/醫人者)不視人之瘠肥(祝曰瘠瘦也禮記/瞻肥瘠○瘠音籍)察其¶