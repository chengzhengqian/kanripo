(以/字)今之時與孟子之時又加遠矣皆好其聞命而奔走¶
者不好其直已而行道者聞命而奔走者好利者也直¶
已而行道者好義者也未有好利而愛其君者未有好¶
義而忘其君者(一無/其字)今之王公大人惟執事可以聞此¶
言惟愈於執事也可以言此事(趙云可以言此言/一本可以此言進)愈之¶
蒙幸於執事(一無/之字)其所從舊矣若寛假之使不失其性¶
加待之使足以為名寅而入盡晨而退申而入終酉而¶
退率以為常亦不廢事天下之人聞執事之於愈如是¶