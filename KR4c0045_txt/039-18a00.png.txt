月伏惟皇帝陛下文思聰明聖神睿哲發號出令雲行¶
雨施懼刑政之或差憐鰥寡之重困知事久之滋弊慮¶
法訛之益姦罪人悉原墜典咸舉生恩既及於四海和¶
氣遂充於八紘臣某誠歡誠喜頓首頓首㣲臣往因論¶
事獲譴海隅(韓曰謂/謫潮州)旋沐朝奬待罪山郡(韓曰謂/徙袁州)未離¶
貶竄之地忽逢曠蕩之恩踴躍欣歡實倍常品限以官¶
守不獲隨例稱慶闕廷無任感恩戀闕之至謹奉表陳¶
賀以聞¶