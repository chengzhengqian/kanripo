而以喪歸海豐瀰瀰萬里于畿(祝曰言自循/州歸塟京都)載其始終¶
以哀表之¶
　　唐故朝㪚大夫尚書庫部郎中鄭君墓誌銘¶
　　　(韓曰公在江陵與鄭羣同官詩/有鄭羣贈簟即其人至是銘之)¶
公諱羣字𢎞之世為滎陽人其祖於元魏時有假封襄¶
城公者(樊曰鄭偉字子直西魏/大統中封襄城郡公)子孫因稱以自别君其¶
後也(一無上/四字)曽祖匡時晉州霍邑令祖千㝷彭州九隴¶
丞父迪鄂州唐年令娶河南獨孤氏女生二子君其季¶