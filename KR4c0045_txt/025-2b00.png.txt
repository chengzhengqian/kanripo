為相相𤣥宗肅宗(孫曰天寳十五年七月𤣥宗拜琯吏/部尚書同平章事至德二年五月罷)¶
(廣德元年/卒贈太尉)名聲益彰徹大行世號其門為太尉家宗族¶
子弟皆法象其賢公曽祖諱𤣥靜尚書膳部郎中厯資¶
簡涇隰四州刺史太尉之叔父也(孫曰𤣥靜父彦雲有/二子長曰𤣥基次曰)¶
(𤣥靜𤣥基子融天后朝正諫大/夫同鳳閣鸞臺平章事融子琯)祖諱肱為虢州司馬父¶
諱巒(一作/欒)都水使者皆名能守家法(名一/作多)公諱武字某¶
以明經厯官至興元少尹謹飭畏愼年七十三以其官¶
終㓜壯為良子弟老為賢父兄厯十二官處事無纎毫¶