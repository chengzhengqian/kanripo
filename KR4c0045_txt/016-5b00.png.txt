士有逸遺者屢詔内外之臣旁求儒雅於四海而其至¶
者蓋闕焉豈無其人乎哉亦見國家不以非常之道禮¶
之而不來耳彼之處隱就間者(孫曰間即/閒暇之閒)亦人耳其耳¶
目口鼻之所欲其心之所樂其體之所安豈有異於人¶
乎哉今所以惡衣食窮體膚麋鹿之與處猿狖之所居¶
(補注三國志若魚之走淵猿狖/之騰木也孫曰狖猿類余救切)固自以其身不能與時¶
從順俯仰(從一/作俗)故甘心自絶而不悔焉而方聞今國家¶
之仕進者(一無/今字)必舉於州縣然後升於禮部吏部試之¶