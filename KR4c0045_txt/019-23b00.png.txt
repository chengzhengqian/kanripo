野處升高而遠望(今作/望遠)坐茂樹以終日濯清泉以自潔¶
採於山美可茹(茹食/也)釣於水鮮可食(孫曰老子治大國/若烹小鮮鮮小魚)¶
起居無時惟適所安(今本作/之安)與其譽於前(一作與其/有譽於前)孰¶
若無毁於其後與其樂於身(一作與其/有樂於身)孰若無憂於其心¶
車服不維(維縶/也)刀鋸不加理亂不知黜陟不聞大丈夫¶
不遇於時者之所為也我則行之伺候於公卿之門奔¶
走於形勢之途足將進而趑趄(韓曰趑趄行不進貌孫/曰趑趄踧踖也○上七)¶
(思切下/七余切)口將言而囁嚅(祝曰楚詞喜囁嚅而妄作注囁/嚅小語謀私貌廣韻作多言非)¶