一件平叔又云浮寄姦猾者轉富土著守業者日貧若¶
官自糶鹽不問貴賤貧富士農工商道士僧尼并兼游¶
惰因其所食盡輸官錢併諸道軍諸使家口親族遞相¶
影占不曽輸税若官自糶鹽此輩無一人遺漏者臣以¶
此數色人等官未自糶鹽之時從來糴鹽而食不待官自¶
糶然後食鹽也若官不自糶鹽此色人等不糴鹽而食¶
官自糶鹽即糴而食之則信如平叔所言矣若官自糶¶
與不自糶皆常糴鹽而食則今官自糶亦無利也所謂¶