攅指(孫曰若聚十/指○攅音㠝)石盂仰環環(孫曰池小似/盂環環圓貌)巨靈髙其¶
捧(韓曰薛綜西京賦注云華山首陽夲一山河/神巨靈以手擘開其上巨靈神之有巨力者)保此一¶
掬慳(孫曰匊謂以手捧物一匊言小也詩/終朝采緑不盈一匊慳恡也丘閉切)森沈固含蓄¶
本以儲陰姦(孫曰陰姦謂龍猶南山/詩所謂凝湛閉陰嘼也)魚鼈䝉擁䕶羣嬉¶
傲天頑翾翾棲託禽(翾小飛也祝曰說文息也韓/曰楊子朱鳥翾翾許縁切)飛飛¶
一何閒祠堂像侔真擢玉紆煙鬟(鬟髻/也)羣怪儼伺候恩¶
威在其顔我來日正中悚惕思先還(悚一/作怵)寄立尺寸地¶
敢言來途艱吁無吹毛刄血此牛蹄殷(孫曰吹毛良劒/也牛蹄蹄涔小)¶