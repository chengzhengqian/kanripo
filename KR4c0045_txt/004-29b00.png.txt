觸事苦難辦蔬飧要同喫(要招也一作邀/○飧思渾切)破襖請來綻¶
(補縫也祝曰古樂府新衣誰當/補故衣誰當綻○綻文莧切)謂言安堵後貸借更何¶
患(借音/迹)不知孤遺多舉族仰薄宦有時未朝餐得米日¶
巳晏隔牆聞讙呼衆口極鵝鴈前計頓乖張居然見真¶
贗(贗偽物祝曰字亦作鴈韓非子說林齊伐魯索讒鼎/魯以其鴈徃齊人曰鴈也魯人曰真也樊曰温公考)¶
(異宋太宗奉始元年華願兒言于廢帝曰官為鴈天子/臣光曰宋書作應天子宋畧作鴈天子按字書贗偽物)¶
(也韓愈詩曰居然見真贗書/或作鴈今從宋畧○贗音鴈)嬌兒好眉眼袴脚凍兩骭¶
(祝曰骭脛骨爾雅骭瘍為㣲/注骭脚脛也○骭下晏切)捧書隨諸兄累累角尚丱¶