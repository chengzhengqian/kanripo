　　　　(者裴延齡李齊運王紹李實韋執誼與渠牟/等其權侔人主此詩所以諷也時賈耽齊抗)¶
　　　　(之徒當國公為四門博/士貞元十九年春作)¶
四時各平分(孫曰楚辭皇天平分/四時兮平謂均也)一氣不可兼隆寒奪¶
春序(隆嚴也寒/一作冬)顓頊固不廉(韓曰月令/冬帝顓頊)太昊弛維綱(韓/曰)¶
(月令春帝太昊孫/曰廢弛綱紀也)畏避但守謙遂令黄泉下萌芽夭勾¶
尖(孫曰物/初生貌)草木不復抽百味失苦甜凶飇攪宇宙(飇狂/風也)¶
(攪一/作擾)鋩刃甚割砭(悲廉/切)日月雖云尊不能活烏蟾(孫曰/五經)¶
(通義日中有三足/烏月中有兔與蟾)羲和送日出(韓曰廣雅羲和日御也/孫曰山海經云東南海)¶