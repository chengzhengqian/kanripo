　　　　(言非好為人師者也學者不歸/子厚歸退之故子厚有此說耳)¶
古之學者必有師師者所以傳道受業解惑也人非生¶
而知之者孰能無惑惑而不從師其為惑也終不解矣¶
生乎吾前其聞道也固先乎吾吾從而師之生乎吾後¶
其聞道也亦先乎吾吾從而師之吾師道也夫庸知其¶
年之先後生於吾乎(庸一/作豈)是故無貴無賤無長無少道¶
之所存師之所存也(存一/作資)嗟乎師道之不傳也久矣欲¶
人之無惑也難矣古之聖人其出人也逺矣猶且從師¶