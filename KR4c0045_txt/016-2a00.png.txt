之(賜一/作錫)厚祿以寵貴之云爾(一本作又當爵命/賜之厚祿云耳)其卒章¶
曰泛泛楊舟載沈載浮既見君子我心則休説者曰載¶
者舟也(一本舟字/亦作載)浮沈者物也(孫曰浮沈/猶輕重也)言君子之於¶
人材無所不取若舟之於物浮沈皆載之云爾既見君¶
子我心則喜云者言若此則天下心美之也君子之於¶
人也既長育之又當爵命寵貴之而於其才無所遺焉¶
(補注邵氏聞見錄云退之於文不全用詩書之言如田/𢎞正先廟碑曰魯僖公能遵其祖伯禽之烈周天子實)¶
(命其史臣克作為駉駜泮閟之詩使聲於廟其用詩之/法如此上宰相書解釋菁菁者莪二百餘字蓋少作也)¶