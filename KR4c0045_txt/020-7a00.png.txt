餘篇非至篤好其何能致多如是邪惜其無以聖人之¶
道告之者(告下一/無之字)而徒舉浮屠之説贈焉夫文暢浮屠¶
也如欲聞浮屠之説當自就其師而問之何故謁吾徒¶
而來請也彼見吾君臣父子之懿(懿美/也)文物禮樂之盛¶
其心必有慕焉拘其法而未能入故樂聞其説而請之¶
如吾徒者宜當告之以二帝三王之道(一無/當字)日月星辰¶
之所以行(行運/行)天地之所以著鬼神之所以幽(幽謂/暗也)人¶
物之所以蕃江河之所以流而語之不當又為浮屠之¶