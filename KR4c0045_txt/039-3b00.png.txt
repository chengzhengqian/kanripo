不巳守之以信則故地不足収而太平不難致如乗快¶
馬行平路遲速進退自由其心有所欲往無不可者於¶
此之時特宜示人以信孔子欲存信去食(韓曰出論語/○去上聲)¶
人非食不生尚欲捨生以存信況可無故而輕棄也昔¶
秦孝公用商鞅為相欲富國强兵行令於國恐人不信¶
立三丈之木於市南門募人有能徒置北門者與五十¶
金有一人徙之輙與五十金(韓曰出史/記商君傳)秦人以君言為¶
必信法令大行國富兵強無敵天下三丈之木非難徙¶