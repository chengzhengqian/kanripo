詣大府(謂帥/府也)受約束于下執事及其無事且還儻得一¶
至其處竊寄目償所願焉至州之七月詔以中書舍人¶
太原王公為御史中丞觀察江南西道(樊曰太原王公/即仲舒也舊史)¶
(元和十五年六月戊寅以中書舍人王仲/舒為洪州刺史御史中丞充江西觀察使)洪江饒䖍吉¶
信撫袁悉屬治所八州之人前所不便及所願欲而不¶
得者公至之日皆罷行之大者驛聞小者立變春生秋¶
殺(生一/作施)陽開陰閉令修于庭户數月之間而人自得于¶
湖山千里之外吾雖欲出意見論利害聽命于幕下而¶