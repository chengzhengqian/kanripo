州烏江縣見嵩時年六十餘矣以巡初得臨渙縣尉(孫/曰)¶
(以巡者以巡/立功故得官)好學無所不讀籍時尚小粗問巡逺事不¶
能細也云巡長七尺餘鬚髯若神嘗見嵩讀漢書謂嵩¶
曰何為久讀此(久一/作又)嵩曰未熟也巡曰吾于書讀不過¶
三徧終身不忘也因誦嵩所讀書盡巻不錯一字嵩驚¶
以為巡偶熟此巻因亂抽他帙以試無不盡然嵩又取¶
架上諸書試以問巡巡應口誦無疑嵩從巡久亦不見¶
巡常讀書也為文章操紙筆立書未嘗起草(樊曰巡開/元二十四)¶