吏部有以博學宏詞選者人尤謂之才且得美仕就求¶
其術或出所試文亦禮部之類也(一無/也字)私怪其故然猶¶
樂其名因又詣州府求舉凡二試於吏部一既得之而¶
又黜於中書雖不得仕人或謂之能焉退因自取所試¶
讀之乃類乎俳優之辭(乎一/作於)顔忸怩而心不寧者數月¶
(忸女六切/怩女夷切)既已為之則欲有所成就(一無/所字)書所謂恥過¶
作非者也因復求舉亦無幸焉乃復自疑以為所試與¶
得之者不同其程度及得觀之余亦無甚媿焉夫所謂¶