　　　　(移書楊康公使遷廟文登因古廟而新之楊/不從故蘇詩云退之仙人也游戲於斯文笑)¶
　　　　(談出竒偉鼓舞南海神/○趙本作南海東廟碑)¶
海於天地間為物最鉅自三代聖王莫不祀事考於傳¶
記而南海神次最貴在北東西三神河伯之上號為祝¶
融(樊曰按太公伏符隂謀曰武王伐紂都洛邑天大陰/寒雨雪十餘日甲子朝五車騎山王門之外欲謁武)¶
(王武王曰諸神各有名乎師尚父曰南海神名祝融北/海名𤣥冥東海名勾芒西海名蓐牧河伯名馮修使謁)¶
(者各以名召之神皆警而見武王曰何以教之神曰天/伐商立周謹來受命各奉其使武王曰予歲時亦無廢)¶
(禮焉洪曰世人或謂退之因祝融為/火正遂以為南海神不知有所據也)天寶中天子以為¶