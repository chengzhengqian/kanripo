北平王於馬前王問而憐之因得見於安邑里第王軫¶
其寒飢(補注軫/悼閔也)賜食與衣(祝曰表記君子問人之寒則/衣之問人之飢則食之○食)¶
(音嗣衣/去聲)召二子使為之主其季遇我特厚少府監贈太¶
子少𫝊者也姆抱幼子立側(祝曰姆女師也儀禮姆纚/笄宵衣在其右注姆婦人)¶
(年五十無子出而不復嫁能以婦道教人/者若今時乳母矣○姆莫捕切又莫豆切)眉眼如畫髪¶
漆黑肌肉玉雪可憐(洪曰可憐舊作可念按姤記云王/丞相於青疎臺中觀有兩三兒騎)¶
(羊皆端正可念黄魯直/亦嘗用玉雪可念語)殿中君也當是時見王於北亭¶
猶高山深林(一有鉅/谷二字)龍虎變化不測傑魁人也(補注謂/莊武王)¶