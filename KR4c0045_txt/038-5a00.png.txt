　　　為裴相公讓官表¶
　　　　(補注裴度字中立河東人貞元五年進/士及第至是有拜相之命公為作讓表)¶
臣某言伏奉今日制書以臣為朝議大夫守中書侍郎¶
同中書門下平章事(孫曰元和十年六月以裴度朝/請大夫守刑部侍郎同平章事)承¶
命驚惶魂爽飛越俯仰天地若無所容臣某誠惶誠恐¶
頓首頓首臣少渉經史粗知古今天與朴忠性惟愚直¶
知事君以道(祝曰語曰大臣以/道事君不可則止)無憚殺身慕當官而行¶
(韓曰左傳當官/而行何强之有)不求利已人以為拙臣行不疑元和之¶