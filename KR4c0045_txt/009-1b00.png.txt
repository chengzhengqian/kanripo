丘園滿目衣冠盡(園一/作墳)城闕連雲草樹荒猶有國人懐¶
舊徳一間茅屋祭昭王¶
　　　宿龍宫灘¶
　　　　(樊曰灘不詳所在詩意則公自陽山/徙掾江陵與張功曹竢命于柳而作)¶
浩浩復湯湯(音/商)灘聲抑更揚(補注魯直云退之裁聽水/句尤見工所謂浩浩湯湯)¶
(抑更揚者非安客裏夜卧飽聞/此聲安能周旋妙處如此耶)奔流疑激電驚浪似浮¶
霜夢覺燈生暈(孫曰暈日月旁氣燈/暈亦然○暈于郡切)宵殘雨送凉如何¶
連曉語只是説家鄉(蔡本作一/半是思鄉)¶