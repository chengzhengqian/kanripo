(差池不齊貌/坐一作生)潁水清且寂箕山坦而夷(孫曰嵇康髙士/傳曰許由字武)¶
(仲堯舜欲讓以天下由乃遯耕于中岳潁水之陽箕山/之下韓曰此即公祭老成文云當求數頃之田于箕潁)¶
(之上之/意也)如今便當去咄咄無自疑(咄咄呵也祝曰後漢/咄咄子陵晉史殷浩)¶
(為温所廢終日書空作咄咄怪事四/字疑一作癡又一作咄咄汝無癡)¶
　　　汴州别韓愈詩　　　　　　孟　郊¶
　不飲濁水瀾空滯此汴河坐見遶岸水盡為還海波¶
　四時不在家弊服斷綿多逺客獨憔悴春英各婆娑¶
　汴水饒曲流野桑無直柯但為君子心歎息終匪佗¶