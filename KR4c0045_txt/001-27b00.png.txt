　　　岐山操周公為太王作¶
　　　　(祝曰岐山在岐州今有岐山縣詩居岐之陽/太王古公亶父也樊曰孟子太王居豳狄人)¶
　　　　(侵之事之以皮幣不得免焉云云乃屬其耆/老而告之曰狄人之所欲者吾土地也我將)¶
　　　　(去之去豳踰梁山邑子岐山之下居焉此/岐山操而曰周公為太王作思乃祖也)¶
我家于豳自我先公(蔡曰豳悲巾切地名公謂慶節也/史記周本紀后稷卒子不窋立夏)¶
(后政衰去稷不務以失其官而犇戎狄之間不窋卒子/鞠立卒子公劉立雖在戎狄之間復修后稷之業民頼)¶
(其慶懐之而歸卒子慶節立國于豳鄭𤣥詩譜云豳者/公劉所徙戎狄之地名今屬扶風栒邑孔穎達云漢地)¶
(理志右扶風栒邑縣有豳鄉詩公劉所邑是漢時屬扶/風栒邑杜預云豳在新平漆縣東北今邠州是也邠與)¶