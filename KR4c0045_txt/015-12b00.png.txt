(月為河南尹二年三月加兼知東都國子監事三年六/月為東都留守退之以元年為國子博士二年分教東)¶
(都四年改都官員外郎守東/都省上此啓時已五年矣)竊自計較受與報不宜在¶
門下諸從事後故事有當言未嘗敢不言有不便於己¶
輒吐私情閤下所宜憐也分司郎官職事惟祠部為煩¶
且重愈獨判二年日與宦者為敵(樊曰皇甫持正為公/神道碑云除尚書都)¶
(官郎中分司判祠部中官號功德使司京城觀寺尚書/斂手公按六典盡索之以歸除其無良時其出入云云)¶
相伺候罪過惡言詈詞狼籍公牒不敢為恥實慮陷禍¶
故前者懷狀乞與諸郎官更判意雖甚專事似率爾言¶