　　　　(則與賢天與子則與子云云公乃設問而為/之答且曰孟子之心以為聖人不茍私于其)¶
　　　　(子以害天下求其說而不得從而為之辭大/抵孟子之説主天命而公以人事言之爾其)¶
　　　　(致一/也)¶
或問曰堯舜傳諸賢禹傳諸子信乎曰然然則禹之賢¶
不及于堯與舜也歟曰不然堯舜之傳賢也欲天下之¶
得其所也禹之傳子也憂後世争之之亂也堯舜之利¶
民也大(利一/作慮)禹之慮民也深曰然則堯舜何以不憂後¶
世曰舜如堯堯傳之禹如舜舜傳之得其人而傳之堯¶