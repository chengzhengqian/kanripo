比一歲免而歸者且千人衡湘以南為進士者皆以子¶
厚為師其經承子厚口講指畫為文詞者悉有法度可¶
觀(補注東坡至廣州寄二子詩云莫/學栁儀曹詩書教蠻獠事本於此)其召至京師而復¶
為刺史也中山劉夢得禹錫亦在遣中當詣播州子厚¶
泣曰播州非人所居而夢得親在堂吾不忍夢得之窮¶
無辭以白其大人且萬無母子俱往理請於朝將拜疏¶
願以栁易播雖重得罪不恨遇有以夢得事白上者夢¶
得於是改刺連州(樊曰叔文之黨坐謫官者凡十年不/量移至是執政有憐其才者欲漸進)¶