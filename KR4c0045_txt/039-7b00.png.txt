福反更得禍由此觀之佛不足信事亦可知矣高祖始¶
受隋禪則議除之當時羣臣材識不遠(補注唐史作/識見不逺)不¶
能深知先王之道古今之宜推闡明聖(補注唐史/作聖明)以救¶
斯弊其事遂止(樊曰武德九年四月高祖詔有司沙汰/天下僧尼道士女冠其精勤練行者遷)¶
(居大寺觀給其衣食無令闕乏庸猥麤穢者悉令罷道/勒還鄉里京師留寺三所觀一所諸州各留一所餘皆)¶
(罷之事/竟不行)臣常恨焉伏惟睿聖文武皇帝陛下神聖英武¶
數千百年已來未有倫比即位之初不許度人為僧尼¶
道士又不許創立寺觀臣常以為高祖之志必行於陛¶