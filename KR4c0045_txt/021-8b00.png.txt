子時所釣遊也鄉人莫不加敬誡子孫以楊侯不去其¶
鄉為法(誡一作戒/鄉一作家)古之所謂鄉先生没而可祭於社者¶
其在斯人歟其在斯人歟(此句一無/其在字)¶
　　　送權秀才序¶
　　　　(樊曰公時佐汴州權自汴/舉進士京師送以此序)¶
伯樂之廏多良馬(樊曰孫陽字伯樂/秦穆公時人也)卞和之匱多美玉¶
(韓曰卞和楚人獻玉於武王刖左足又獻於文王刖右/足至懐王時抱其璞哭于郊王使玉人攻之果得玉)¶
卓犖瓌怪之士(怪一/作竒)宜乎遊於大人君子之門也相國¶