(其落矣化為枯枝人生不能行樂死何以虛諡為李善/注古咄唶歌棗下何攅攅榮華各有時棗初欲赤時人)¶
(從四邊來棗適今/日賜誰當仰視之)前年嶺隅鄉思發(樊曰謂貞元二/十年春在陽山)躑¶
躅成山開不算(躑躅花名見杏花詩注/○躑直炙切躅厨玉切)去歲羇㠶湘水¶
明(樊曰謂永貞元年自陽山移掾/江陵竢命于湘中○帆符咸切)霜楓千里隨歸伴猿¶
呼鼯嘯鷓鴣啼(鼯音吾呼字/作啼者非)惻耳酸腸難濯澣(祝曰濯/澣濯垢)¶
(也詩澣濯之衣○澣胡管/切洪曰惻字作側字者非)思君攜手安能得今者相從¶
敢辭懶由來鈍騃寡參尋(騃語/駭切)況是儒官飽閒散(孫曰/元和)¶
(元年六月自江陵/召為國子博士)惟君與我同懷抱鋤去陵谷置平坦¶