自信反欲從物遷(補注書君陳曰惟民生厚因/物有遷此言為異物所遷耳)徃者不¶
可悔孤䰟抱深寃來者猶可誡余言豈虚文人生有常¶
理男女各有倫(蔡曰倫匹也孟子男/女居室人之大倫也)寒衣及飢食在紡¶
績耕耘(韓曰選陶潜詩但願桑麻/成蚕月得紡績紡一作蚕)下以保子孫上以奉¶
君親茍異於此道皆為棄其身噫乎彼寒女永託異物¶
羣感傷遂成詠昧者宜書紳(孫曰語子張書/諸紳紳大帯也)¶
　　　秋懐詩十一首¶
　　　　(樊曰秋懐詩十一首文選詩躰也唐人最重/文選學公以六經之文為諸儒唱文選弗論)¶