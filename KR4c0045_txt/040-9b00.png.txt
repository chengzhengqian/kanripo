　　　　(樊曰公之為袁州也袁人以男女為𨽻過期/不贖則没入之公至悉計傭得所没歸之父)¶
　　　　(母七百餘人因與約禁其為𨽻行狀神道碑/新舊傳皆書之新傳所謂没歸父母七百餘)¶
　　　　(人則出公此狀神道碑又云及還請著之赦/令則公此狀所云今因大慶乞令有司重舉)¶
　　　　(舊章一/皆放免)¶
應所在典貼良人男女等　右准律不許典貼良人男¶
女作奴婢驅使(嚴曰雜律諸妄以良人為奴婢用質債/者各减自賣罪三等知情而取者又减)¶
(一等仍計傭/以當債直)臣往任袁州刺史日檢到州界内得七百¶
三十一人並是良人男女准律例計傭折直一時放免¶