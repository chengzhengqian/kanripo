太史公曰毛氏有兩族其一姬姓文王之子封於毛所¶
謂魯衛毛𥅆者也(孫曰僖二十四年/左氏富辰之言)戰國時有毛公毛¶
遂(樊曰遂趙人/平原君之客)獨中山之族不知其本所出子孫最為¶
蕃昌春秋之成見絶於孔子而非其罪(孫曰杜預左傳/序云春秋絶筆)¶
(於獲麟/之一句)及蒙將軍抜中山之毫始皇封之管城世遂有¶
名而姬姓之毛無聞穎始以俘見(一有/與字)卒見任使(一作/始以)¶
(俘見幸/任使)秦之滅諸侯穎與有功賞不詶勞以老見疎秦¶
真少恩哉(子厚有讀毛穎傳後題見/栁集二十一巻此不復載)¶