頓首謹言¶
右臣去月二十九日進前件實錄今月四日宰臣宣進¶
㫖其間有錯誤令臣改畢却進舊本者臣當修撰之時¶
史官沈傳師等採事得於傳聞詮次不精致有差誤聖¶
明所鍳毫髮無遺恕臣不逮重令刋正今並添改訖其¶
奉天功烈更加尋訪已據所聞載於首巻(孫曰初德宗/幸奉天倉卒)¶
(間順宗嘗親執弓失/後先導衛備嘗辛苦)儻所論著尚未周詳臣所未知乞¶
賜宣示庶獲編錄永傳無窮謹錄奏聞謹奏¶