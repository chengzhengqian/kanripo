超參鼎鉉(孫曰易鼎玉鉉鉉者所以貫鼎而/舉之鼎鉉謂為宰相○絃𤣥典切)竊自惟度¶
實不堪任臣某誠惶誠恐頓首頓首臣聞宰相者上熈¶
陛下覆燾之恩(祝曰熈廣也書熈帝之載/嚴曰燾大到切溥覆照也)下遂羣生性¶
命之理以正百度(祝曰百度百事/也書百度惟貞)以和四時澄其源而¶
清其流統於一而應於萬毫釐之差(嚴曰易差之毫/釐失之千里)或¶
致弊於寰海晷刻之誤或遺患於厯年固宜旁求隠士¶
必得能者然後授之不可輕以付臣使人失望上累聖¶
主知人之哲下乖㣲臣量已之義無補於理有妨於賢¶