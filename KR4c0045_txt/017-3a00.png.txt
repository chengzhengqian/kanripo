也必皆曰執事之好士也如此(好一/作待)執事之待士以禮¶
也如此執事之使人不枉其性而能有容也如此執事¶
之欲成人之名也如此執事之厚於故舊也如此又將¶
曰韓愈之識其所依歸也如此韓愈之不諂屈於富貴¶
之人也如此韓愈之賢能使其主待之以禮也如此(一/無)¶
(賢/字)茍如此則死於執事之門無悔也若使隨行而入逐¶
隊而趨言不敢盡其誠道有所屈於已天下之人聞執¶
事之於愈如此皆曰執事之用韓愈哀其窮收之而巳¶