殊本連理之柯(之柯今作/枝柯非)同榮異壟之禾(孫曰書唐叔/得禾異畆同)¶
(穎異畆異壟也/同榮同穎也)吾徯之産兹土也久矣今欲明于大君¶
(孫曰大君人主易曰大君/有命是也○欲一作將)紀于策書王抑余也冶金伐¶
石垂耀無極余抑王也(一作王亦抑余一作王余/抑也一又皆作王抑余也)奮肆¶
姁媮(洪曰姁媮和悦貌選云姁媮致/熊孫曰姁媮美貌○二音劬俞)不知所如願託頌¶
詞長言之于康衢(孫曰爾雅四達之謂衢五達謂/之康史記有康莊之衢是也)頌曰¶
木何為兮此祥詢厥美兮在吾王願封植兮永固俾斯¶
人兮不忘(人一/作民)¶