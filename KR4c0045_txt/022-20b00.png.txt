雨既霽蠶榖以成織婦耕男忻忻衎衎是神之庥庇于¶
人也敢不明受其賜謹選良月吉日齋潔以祀神其鑒¶
兹(一作/之)尚饗¶
維年月日潮州刺史韓愈謹以清酌庻羞之奠祭于太¶
湖之神惟神降依兹土以庇其人今兹無有水旱雷雨¶
風火疾疫為災各寧厥宇以供上役長吏免被其譴賴¶
神之德夙夜不敢忘謹具食飲躬齋洗奏音聲以獻以¶
樂以謝厥賜不敢有所祈尚饗¶