　　　　(文為寶而吏部試以時文/則公之玉蓋未嘗獻也)¶
斯立足下僕見險不能止動不得時顛頓狼狽(樊曰狼/狽獸名)¶
(狼屬也生子或欠一足二足相附而行離則躓或言狼/狽是兩物狽前足絶短每行常駕兩狼失狼則不能動)¶
(故世言事乖/者稱狼狽)失其所操持因不知變以至辱於再三君¶
子小人之所憫笑天下之所背而馳者也足下猶復以¶
為可教貶損道德乃至手筆以問之(手筆上一/有千字)扳援古¶
昔(扳皮班切/援于元切)詞義高逺且進且勸足下之於故舊之道¶
(一無足下/之三字)得之矣雖僕亦固望於吾子不敢望於他人¶