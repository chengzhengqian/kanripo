肉死則悲哀而為之服者豈有牽于外哉聞其死則¶
悲哀豈有間于新故死哉今特以訃告不及時聞死出¶
其月數則不服其可乎愈常怪此近出弔人見其顔色¶
戚戚類有喪者而其服則吉問之則云小功不稅也禮¶
文殘缺師道不傳不識禮之所謂不稅果不追服乎無¶
乃别有所指而傳注者失其宗乎伏惟兄道德純明躬¶
行古道如此之類必經于心而有所決定不惜示及幸¶
甚幸甚泥水馬弱不敢出不果鞠躬親問而以書(補注/唐子)¶