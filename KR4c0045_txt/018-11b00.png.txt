(一/字)以為難得(一本云自/以為難得)因與來往及祭神至海上遂造¶
其廬及來袁州(孫曰是歲十月/公移袁州刺史)留衣服為别乃人之情¶
非崇信其法求福田利益也孔子曰丘之禱久矣凡君¶
子行已立身自有法度聖賢事業具在方冊可效可師¶
仰不愧天俯不愧人内不愧心積善積惡殃慶自各以¶
其類至何有去聖人之道捨先王之法而從釋氏之教¶
以求福利也詩不云乎豈弟君子求福不回(補注詩旱/麓之文)¶
傳又曰不為威惕不為利疚(孫曰哀十六年左氏不為/利諂不為威惕昭二十年)¶