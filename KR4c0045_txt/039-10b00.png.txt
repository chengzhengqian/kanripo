不敬正名定罪萬死猶輕陛下哀臣愚忠恕臣狂直謂¶
臣言雖可罪心亦無他特屈刑章以臣為潮州刺史既¶
免刑戮又獲祿食聖恩𢎞大天地莫量破腦刳心豈足¶
為謝臣某誠惶誠恐頓首頓首臣以今年正月十四日¶
蒙恩除潮州刺史即日奔馳上道經渉嶺海水陸萬里¶
以今月二十五日(孫曰三月已/卯愈至潮州)到州上訖與官吏百姓¶
等相見具言朝廷治平天子神聖威武慈仁子養億兆¶
人庶(祝曰十萬曰億十億曰/兆書紂有億兆夷人)無有親疎遠邇雖在萬里¶