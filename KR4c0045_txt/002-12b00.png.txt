惠師浮屠者(孫曰袁宏漢紀/云浮屠佛也)乃是不羈人(孫曰不羈者/以馬為喻言)¶
(不受羈馽也韓曰鄒陽上呉王書使不羈之士與牛馬/同皂注不羈無所拘繫也又司馬遷傳少負不羈之才)¶
十五愛山水(韓曰晉史李太后傳㑹有道士許邁者朝/臣時多稱得道帝從容問荅曰是好山水)¶
(人本無/道術)超然謝朋親(一作同/隱倫)脱冠翦頭髪飛歩遺蹤塵¶
(飛一/作孤)發跡入四明(孫曰四明山名在明州韓/曰與下禹穴並在今越州)梯空上秋¶
旻(孫曰爾雅云秋為旻天言惠師初/㳺四明山當秋時梯空而上也)遂登天台望(韓曰/天台)¶
(山名在/台州)衆壑皆嶙峋(韓曰嶙峋湥崖貌選階楯嶙峋祝/曰前漢岭巆嶙峋孫曰嶙峋小山)¶
(貎言惠師次登天台見衆山/皆小也○嶙音鄰峋音詢)夜宿最髙頂舉頭看星辰¶