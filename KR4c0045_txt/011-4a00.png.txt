矣有聖人者立然後教之以相生養之道為之君為之¶
師驅其蟲蛇禽獸而處之中土寒然後為之衣飢然後¶
為之食木處而顛(顛隕/也)土處而病也然後為之宮室為¶
之工以贍其器用為之賈以通其有無(通一/作同)為之醫藥以¶
濟其夭死為之塟埋祭祀以長其恩愛為之禮以次其¶
先後為之樂以宣其湮鬱(孫曰宣導/也湮塞也)為之政以率其怠¶
勌(祝曰勌疲也懈也莊/子學道不勌與倦同)為之刑以鋤其强梗相欺也為¶
之符璽斗斛權衡以信之(孫曰符者分而為二後世銅/虎竹使之類是也璽者天子)¶