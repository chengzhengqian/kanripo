(離騷經曰乗鄂渚而/乆顧鄂渚今鄂州)風便一日耳不枉故人書無因㠶¶
江水(洪曰㠶去聲船使風/也今本作汎非是)故人辭禮闈(辭一/作闢)旌節鎮江¶
圻(樊曰舊史程元和十三年四月拜禮部侍郎六月出/為鄂州刺史鄂岳觀察使程自禮闈出鎮明矣而新)¶
(傳獨言厯御史中丞鄂/岳觀察使盖逸之也)而我竄逐者龍鍾初得歸(龍鍾/見上)¶
(醉留東/野詩注)别來已三歳望望長迢遞咫尺不相聞(不一/作何)平¶
生那可計我齒落且盡君髮白幾何(君一/作公)年皆過半百¶
(孫曰公是歳/年五十三)來日苦無多少年樂新知衰暮思故友(衰/一)¶
(作/歳)譬如親骨肉寜免相可否(樊曰骨肉猶不免可否况/公剛直其率能合乎譬如)¶