(晚悔雕蟲潛心奥境慕周易而草太𤣥當世之人或譏/其尚白或誚其可覆醬瓿或非其僭聖作經猶吳楚稱)¶
(王盖誅絶之罪也子雲泊然自守/不以屑意姑俟後世之子雲而巳)子雲之言曰(一無之/言二字)¶
世不我知無害也後世復有揚子雲必好之矣子雲死¶
近千載竟未有揚子雲可歎也(歎一/作類)其時桓譚亦以雄¶
書勝老子(以一作以為孫曰譚/字君山沛國相人)老子未足道也子雲豈¶
止與老子爭强而已哉(一作/乎)此不為知雄者(一云此誠/未必為知)¶
(雄/者)其弟子侯芭頗知之(芭音巴孫曰芭鉅鹿人/嘗從雄居受太𤣥法言)以為其¶
師之書勝周易然侯之他文(一作侯芭/之他丈)不見於世不知¶