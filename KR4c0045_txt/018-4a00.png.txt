　　　為人求薦書¶
某聞木在山馬在肆(孫曰莊子求馬於/唐肆肆猶廏也)過之而不顧者¶
雖日累千萬人未為不材與下乗也及至匠石過之而¶
不睨(孫曰莊子匠石之/齊石當時匠名也)伯樂遇之而不顧然後知其非¶
棟樑之材超逸之足也(逸一/作遠)以某在公之宇下非一日¶
而又辱居姻婭之後(孫曰爾雅婿之父曰姻兩/婿相謂曰婭詩𤨏𤨏姻婭)是生於¶
匠石之園長於伯樂之廄者也於是而不得知假有見¶
知者千萬人亦何足云爾(一無/爾字)今幸頼天子每歳詔公¶