　　　　(小面而美髯著紗㡌此乃江南韓熙載爾熙/載諡文靖江南人謂之韓文公因此遂誤以)¶
　　　　(為退之退之肥而少髯此詩有腰腹/空大及慢膚多汗之語二說信然)¶
蘄州笛竹天下知(韓曰蘄州在今淮南其地出竹/本用為笛材今以之為簟耳)鄭君¶
所寳尤瓌竒(祝曰瓌瓊瑰也選窺東山之/府則瓌實溢目○瓌公回切)攜來當晝不¶
得卧一府傳看黄琉璃(補注東坡寄簟與蒲傳正詩云/愧此八尺黄琉璃祖此語也)¶
體堅色潤又藏節滿眼凝滑無瑕疵(滿字舊/本作盡)法曹貧賤¶
衆所易腰腹空大何能為自從五月困暑濕如坐深甑¶
遭蒸炊手磨袖拂心語口慢膚多汗真相宜(韓曰楚辭/天問平脅)¶