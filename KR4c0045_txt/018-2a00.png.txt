志願哉是豈負明天子非常之顧遇哉(豈一/作當)赫赫乎洸¶
洸乎(孫曰洸洸武勇貌詩武夫洸洸是也/○洸音光一本無洸洸乎三字)功業逐日以¶
新聲名隨風而流宜乎讙呼海隅高談之士奔走天下¶
慕義之人使或願馳一傳(祝曰傳驛逓也周禮傳/達于四方○傳音轉)或願¶
操一戈納君於唐虞収地於河隍(嚴曰隍音皇水名出/金城臨羌塞外東入)¶
(河/)然而未至於是者亦盖有其説云(一無/其字)豈非待士之¶
道未甚厚遇士之禮未甚優請粗言其事閤下試詳而¶
聽之夫士之來也必有求於閤下夫以貧賤而求於富¶