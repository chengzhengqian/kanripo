喟然曰丞哉丞哉余不負丞而丞負余(一本作丞/喜負余)則盡¶
枿去牙角(枿五割切/一作拆)一躡故跡破崖岸而為文(蔡本/作之)丞¶
㕔故有記壞陋汚不可讀斯立易桷與瓦墁治壁(補注/墁泥)¶
(也祝曰孟子毁瓦畫墁注/畫墁畫地也○墁莫干切)悉書前任人名氏庭有老槐¶
四行南牆鉅竹千挺儼立若相持水㶁㶁循除鳴(祝曰/㶁㶁)¶
(說文水裂聲也除/階也○㶁古柏反)斯立痛掃溉(韓曰溉灌溉注/也○溉居代切)對樹二¶
松日唫哦其間(一無/吟字)有問者輒對曰余方有公事子姑¶
去考功郎中知制誥韓愈記¶