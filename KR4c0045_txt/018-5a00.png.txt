　　　　(嚴曰即貞元九/年宏辭試也)¶
月日愈再拜(一云應博學宏詞前進士韓/愈謹再拜上書舍人閤下)天池之濱大¶
江之濆(祝曰説文濆水涯也詩/鋪敦淮濆○濆扶文切)曰有怪物焉盖非常鱗¶
凡介之品彚匹儔也(孫曰介虫之有/甲者匹一作比)其得水變化風雨¶
上下于天地不難也其不及水蓋㝷常尺寸之間爾(孫/曰)¶
(六尺曰㝷/倍㝷曰常)無高山大陵曠途絶險為之闗隔也然其窮¶
涸不能自致乎水(涸下/各切)為獱獺之笑者(祝曰獱亦獺屬/獱獺水狗也禮)¶
(記獺祭魚選獱獺睒瞲乎/匳空○獱音賓獺地各切)蓋八九年矣(一作十/八九矣)如有力¶