以來躬親聽斷旋乾轉坤闗機闔開雷厲風飛日月清¶
照天戈所麾莫不寧順大宇之下生息理極高祖創制¶
天下其功大矣而治未太平也太宗太平矣而大功所¶
立咸在高祖之代非如陛下承天寳之後接因循之餘¶
六七十年之外赫然興起南面指麾而致此巍巍治功¶
也(巍下一有之字/治功一作功治)宜定樂章以告神明東巡㤗山奏功¶
皇天(補注范太史唐鑑曰終唐之世惟栁宗元以封禪/為非以韓愈之賢猶勸憲宗則其餘無足怪也)¶
具著顯庸明示得意(孫曰秦始皇二十六年登琅/邪臺立石頌秦德明得意)使永¶