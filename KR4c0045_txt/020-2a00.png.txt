所存也由是而觀之若堪之用心其至於大官也(於一/作為)不¶
為幸矣堪太學生也余博士也博士師屬也於其登第¶
而歸將榮於其鄉也能無説乎¶
　　　送董邵南遊河北序¶
　　　　(樊曰邵南夀州安豐人舉進士不得志去遊/河北公作此送之公詩有嗟哉董生行亦為)¶
　　　　(邵南/作也)¶
燕趙古稱多感慨悲歌之士(孫曰謂荆軻/高漸離之屬)董生舉進士¶
連不得志於有司懐抱利器(孫曰利用/之材也)鬱鬱適茲土吾¶