大臣宰相之事非陽子之所宜行也夫陽子本以布衣¶
隱于蓬蒿之下主上嘉其行誼擢在此位官以諫為名¶
誠宜有以奉其職使四方後代知朝有直言骨鯁之臣¶
天子有不僭賞從諫如流之美(孫曰襄二十六年左氏/善為國者賞不僭而刑)¶
(不溢成八年左/氏從善如流)庶巖穴之士聞而慕之束帶結髮願進¶
于闕下而伸其辭說致吾君于堯舜熈鴻號于無窮也¶
若書所謂則大臣宰相之事非陽子之所宜行也且陽¶
子之心將使君人者惡聞其過乎是啓之也(是啓一/作其咎)¶