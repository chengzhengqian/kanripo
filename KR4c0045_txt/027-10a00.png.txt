(補注少牢羊豕三/室自曾孫以下也)既事退言曰嗚呼逺哉維世傳德襲¶
訓集余乃今有濟今祭既不薦金石音聲使工歌詩載¶
烈象容(祝曰為之歌詩所以/載其功烈象其形容)其奚以飭稚昧於長久唯¶
敬繫羊豕幸有石(孫曰即所謂麗牲之碑祭義云祭之/之日君牽牲入廟門麗于碑麗繫也)¶
如具著先人名跡(著一/作者)因為詩繫之語下於義其可雖¶
然余不敢必屬篤古而達於辭者遂以命愈愈謝非其¶
人不獲命則謹條袁氏本所以出與其世系里居起周¶
厯漢魏晉拓拔魏周隋入國家已來髙曾祖考所以劬¶