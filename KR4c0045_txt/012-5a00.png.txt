于茲有時矣(時一/作日)先生口不絶吟于六藝之文手不停¶
披于百家之編記事者必提其要纂言者必鈎其𤣥(孫/曰)¶
(𤣥幽深也補注陳齊之語録云沈浸醸郁含英咀華至/子雲相如同工異曲此退之作文章法也記事者必提)¶
(其要纂言者必鈎其/𤣥是亦學文術也)貪多務得細大不捐焚膏油以繼¶
晷恒兀兀以窮年(祝曰選終日矻矻注勤作也孫曰兀/兀用心貌○兀音窟又苦骨切一作)¶
(矹/矹)先生之業可謂勤矣觝排異端(祝曰觝角觸淮南子/兕牛之動以觝觸補)¶
(注異端異說也語/攻乎異端觝音底)攘斥佛老補苴罅漏(補注苴所以藉/履也孫曰苴包)¶
(苴也○苴子魚/切罅呼訝切)張皇幽眇(孫曰眇/微也)尋墜緒之茫茫(一作/芒芒)¶