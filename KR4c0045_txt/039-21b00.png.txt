　　　慰國哀表¶
　　　　(樊曰憲宗以元和十五年正月庚子崩於/大明宫中和殿公時刺袁州奉表稱慰)¶
臣某言伏奉正月二十七日詔書大行皇帝奄棄萬國¶
承詔哀惶號踴無地伏惟聖情(一/心)作何可堪處大行皇¶
帝功濟寰區仁霑動植奉諱之日率土崩心凡在臣¶
子不勝殞裂伏惟陛下痛貫宸極聖情難居臣拘守¶
逺郡不獲匍匐奉慰瞻望闕廷且悲且戀謹奉表陳¶
慰以聞¶