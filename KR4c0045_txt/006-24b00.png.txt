　　　　(孫曰猛虎行云飢不從猛虎食暮不從野雀棲/野雀安無巢遊子為誰驕此詩且取古猛虎行)¶
　　　　(名篇不必以篇中意/義也餘見前詩題注)¶
猛虎雖云惡亦各有匹儕羣行深谷間百獸望風低身¶
食黄熊父(韓曰黄熊瑞獸也文王囚羑里散/宜生得黄熊以獻紂免西伯之難)子食赤豹¶
麛(韓曰楚辭乗赤豹兮從文貍麛鹿子孫曰上/言黄熊父則赤豹麛盖豹子也○麛莫兮切)擇肉於¶
熊羆(一作/豹)肯視兎與貍正晝當谷眠眼有百歩威自矜¶
無當對氣性縱以乖朝怒殺其子暮還食其妃(食一/作餐)匹¶
儕四散走猛虎還孤棲狐鳴門四旁(四一/作兩)出逐猴入居¶