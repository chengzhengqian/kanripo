候風潮朝貢(一無/潮孛)蠻胡賈人舶交海中(祝曰舶大舟也/李䖍風俗通云)¶
(晉曰舶音白○一/作交舶其海中)若嶺南帥得其人則一邊盡治不相¶
㓂盜賊殺無風魚之灾水旱癘毒之患外國之貨日至¶
珠香象犀玳瑁(嚴曰玳瑁如龜生南海大者如籧篨背/上有鱗鱗大如扇有文章将作器則煑)¶
(其鱗如/柔毛)竒物溢於中國不可勝用故選帥常重於他鎮¶
非有文武威風知大體可畏信者則不幸往往有事長¶
慶三年四月以工部尚書鄭公為刑部尚書兼御史大¶
夫往踐其任(孫曰長慶三年四月/權為嶺南節度使)鄭公嘗以節鎮襄陽¶