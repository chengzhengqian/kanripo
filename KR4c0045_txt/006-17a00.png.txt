(傳秦時獄法吏冠柱後惠文注法冠也洪曰惠文冠名/一本作車文今廣韻引山海經注亦作車文又釋音云)¶
(郭璞云鱟形如車文未詳祝曰選乗鱟黿鼉注鱟/形如惠文廣韻所引山海經注非是○鱟音候)骨眼¶
相負行蠔相粘為山(韓曰蝝魚屬嶺表録異云蠔即牡/礪也初生海邊如拳石四靣漸長)¶
(高一二丈者巉岩如山毎一房内蠔肉一片隨其所生/前後小大不等毎潮來諸蠔皆開房伺蟲蟻入即合之)¶
(○蠔/音豪)百十各自生蒲魚尾如蛇(孫曰蒲魚未詳其狀或/曰&KR2424;魚也今廣州曰蒲)¶
(魚/)口眼不相營蛤即是蝦蟇(祝曰本草注云青蛙鼃蛉/長脚蠼子皆蝦蟇之類樊)¶
(曰嶺表録異蛤蚧首如蝦蟇背有鱗如蚕/子土黄色身短尾長自呼蛤蚧○蛤音閤)同實浪異名¶
章舉馬甲柱(章舉魚名孫曰釋音云章舉有八脚身上/有肉如臼亦曰章魚酉陽雜爼云每月三)¶