兩界之間疆場之上日相攻刼必有殺傷近賊州縣徴¶
役百端農夫織婦不得安業或時小遇水旱百姓愁苦¶
當此之時則人人異議以惑陛下之聽矣陛下持之不¶
堅半塗而罷傷威損費為弊必深所以要先決於心詳¶
度本末事至不惑然可圖功為統師者盡力行之於前¶
而叅謀議者盡心奉之於後内外相應其功乃成昔者¶
殷高宗大聖之主也以天子之威伐背叛之國三年乃¶
尅(祝曰易高宗伐/鬼方三年克之)不以為遲志在立功不計所費傳曰¶