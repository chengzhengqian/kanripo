信在言前號令㫖揮以圖功利況自陛下即位以來繼¶
有丕績斬楊惠琳収夏州斬劉闢収劒南東西川斬李¶
錡(其綺切又/魚綺)収江東縳盧從史収澤潞等五州(祝曰五/州澤潞)¶
(邢洛/磁)威德所加兵不汚刄収魏博等六州(祝曰六州魏/博貝相盧衛)¶
致張茂昭張愔収易定徐泗濠等五州(祝曰易定二州/張茂昭所管徐)¶
(泗濠三州張愔所/管○愔於針切)創業以來列聖功德未有能高於陛¶
下者可謂赫赫巍巍光照前後矣此由天授陛下神聖¶
英武之德為巨唐中興之君宗廟神靈所共祐助勉强¶