(一無見/虛二字)而邊吏恒苦食不繼今君所請田皆故秦漢時¶
郡縣地其課績又已驗白若從其言其利未可遽以一¶
二數也今天子方舉羣䇿以收太平之功寧使士有不¶
盡用之歎懐竒見而不得設施也(見一/作死)君又何憂而中¶
臺士大夫亦同言侍御韓君前領三縣紀綱二州奏課¶
常為天下第一行其計於邊其功烈又赫赫如此使盡¶
用其䇿西北邊故所没地可指期而有也聞其歸皆相¶
勉為詩以推大之而屬予為序¶