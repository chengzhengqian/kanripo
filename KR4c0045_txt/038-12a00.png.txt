功異德卓絶之跡必有竒能博辯之士為時而生持簡¶
操筆從而冩之各有品章條貫然後帝王之美巍巍煌¶
煌充滿天地其載於書則堯舜二典夏之禹貢殷之盤¶
庚周之五誥(補注大誥康誥酒誥/召誥洛誥為五誥)於詩則𤣥鳥長發歸¶
美殷宗清廟臣工大小二雅周王是歌辭事相稱善并¶
美具號以為經列之學官置師弟子讀而講之從始至¶
今莫敢指斥嚮使撰次不得其人文字曖昧(曖烏/盖切)雖有¶
美實其誰觀之辭跡俱亡善惡惟一然則兹事至大不¶