瓦沼晨朝水自清小蟲無數不知名忽然飛散無蹤影¶
(飛一本/作分)唯有魚兒作隊行¶
泥盆淺小詎成池夜半青蛙聖得知(孫曰盆池初成青/蛙巳至故如聖也)¶
(聖一/作聽)一聽暗來將伴侣不煩鳴喚鬬雄雌(韓曰漢武帝/元鼎五年秋)¶
(蝦蟇鬬孫曰言不煩/雌雄鳴喚相和也)¶
池光天影共青青拍岸纔添水數瓶且待夜深乗月去¶
試看涵泳幾多星(涵泳游泳也樊曰此聨妙語也/蘇内翰有涵星妍取此意云)¶
　　　芍藥¶