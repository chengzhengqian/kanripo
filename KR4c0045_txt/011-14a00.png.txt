形于上者謂之天形于下者謂之地命于其兩間者謂¶
之人形于上日月星辰皆天也形于下草木山川皆地¶
也命于其兩間昆蟲禽獸皆人也曰然則吾謂禽獸曰¶
人可乎曰非也指山而問焉曰山乎曰山可也山有草¶
木禽獸皆舉之矣指山之一草問焉曰山乎曰山則不¶
可故天道亂而日月星辰不得其行地道亂而草木山¶
川不得其平人道亂而昆蟲禽獸不得其情天者日月¶
星辰之主也地者草木山川之主也人者昆蟲禽獸之¶