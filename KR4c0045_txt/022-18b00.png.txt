奠告于太湖神之靈愈承朝命為此州長今月二十五¶
日至治下(孫曰三月壬寅嚴曰即/元和十四年三月也)凡大神降依庇貺斯¶
人者皆愈所當率徒屬奔走致誠親執祀事於廟廷下¶
今以始至方上奏天子(孫曰謂謝/上表也)思慮不能專一冠衣¶
不淨潔與人吏未相識知牲糈酒食器皿損弊(孫曰糈/祠神米)¶
(離騷巫咸將夕降兮懐椒糈而要之祝曰損一作觕麤/也公羊觕者曰侵精者曰伐○糈先旅切又音所觕倉)¶
(胡/切)不能嚴清又未卜日時不敢自薦見使攝潮陽縣尉¶
史虚已以告神其降鑒尚饗¶