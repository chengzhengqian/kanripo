是皆島夷卉服之民(孫曰島夷卉服禹貢之文海曲謂/之島卉服草服葛越之類○皆一)¶
(作維夷/一作居)風氣之殊著自古昔唐之有天下號令之所加¶
無異於逺近民俗既遷風氣亦隨雪霜時降癘疫不興¶
(疫一/作疾)瀕海之饒(瀕水涯/毗賓切)固加於初是以人之於南海者¶
(之於一/作之之)如東西州焉皇帝臨御天下二十有二年(洪曰德/宗大厯)¶
(十四年即位至貞元/十六年凡二十二年)詔工部侍郎趙植為廣州刺史(孫/曰)¶
(貞元十七年以工部侍/郎趙植充嶺南節度使)盡牧南海之民(牧一/作收)署從事扶¶
風竇平(孫曰平扶風平陵/人貞元五年登第)平以文辭進於是行也(是一/作其)¶