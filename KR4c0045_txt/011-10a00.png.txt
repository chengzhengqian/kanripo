而今也善惡歟皆舉其中而遺其上下者也得其一而¶
失其二者也叔魚之生也其母視之知其必以賄死(孫/曰)¶
(國語叔魚生其母視之曰是虎目而豕啄鳶/肩而牛腹谿壑可盈是不可饜必以賄死)楊食我之¶
生也叔向之母聞其號也知必滅其宗(孫曰昭二十八/年左傳叔向生)¶
(子伯石叔向之母視之及堂聞其聲而還曰是豺狼之/聲也狼子野心非是莫喪羊舌氏矣遂弗視至是果滅)¶
(伯石食我字也食采于楊故號/楊食我○舊本食我音異俄)越椒之生也子文以為¶
大戚(一無/大字)知若敖氏之鬼不食也(韓曰宣四年左氏楚/司馬子良生子越椒)¶
(子文曰必殺之是子也熊虎之狀而豺狼之聲弗殺必/滅若敖氏矣子良不可子文以為大戚鬼猶求食若敖)¶