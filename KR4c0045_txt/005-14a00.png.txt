無人謫仙死才薄將奈石皷何周綱凌遲四海沸宣王¶
憤起揮天戈大開明堂受朝賀(孫曰孝經說曰明堂/者天子布政之堂)諸¶
侯劔珮鳴相磨(珮一/作佩)蒐于岐陽騁雄俊(蒐狩也今岐山/縣舊曰岐陽孫)¶
(曰左氏成有岐陽之蒐左氏/言成王公今言宣王未詳)萬里禽獸皆遮羅(萬里作/百里)¶
鐫功勒成告萬世鑿石作鼓隳嵯峨(嵯峨山/髙貌)從臣才藝¶
咸第一揀選譔刻留山阿(揀一作簡/譔一作撰)雨淋日炙野火燎¶
鬼物守䕶煩撝訶(撝指撝訶斥/也○撝音麾)公從何處得紙本毫髪¶
盡備無差訛辭嚴義密讀難曉字體不類隸與科(孫/曰)¶