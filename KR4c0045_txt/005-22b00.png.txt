　　　　(集注西清詩話云六一居士嘗問東坡琴詩/孰優坡答以退之聽穎師琴公曰此祇是琵)¶
　　　　(琶耳吳僧義海以琴名世或以六一語問海/海曰歐陽公一代英偉然斯語誤矣昵昵兒)¶
　　　　(女語恩怨相爾女言輕柔細屑真情出見也/劃然變軒昂勇士赴敵場精神餘謹聳觀聽)¶
　　　　(也浮雲栁絮無根蔕天地濶逺隨飛揚縱横/變態浩乎不失自然也喧啾百鳥羣忽見孤)¶
　　　　(鳯凰又見穎孤絶不同流俗下里聲也躋攀/分寸不可上失勢一落千丈强起伏抑揚不)¶
　　　　(主故常也皆指下絲聲妙處惟琴為然琵琶/格上聲烏能爾耶退之深得其趣未易譏評)¶
　　　　(也洪氏亦曰或云浮雲栁絮無根蔕云云此/泛聲也謂輕非絲重非木也喧啾百鳥羣云)¶
　　　　(云泛聲中寄指聲也躋攀分寸不可上吟繹/聲也失勢一落千文强厯聲也善琴者云此)¶