一論語曰欲速則不達見小利則大事不成比來征討¶
無功皆由欲其速捷有司計筭所費茍務因循小不如¶
意即求休罷河北淮西等見承前事勢知國家必不與¶
之持久併力苦戰幸其一勝即希冀恩赦朝廷無至忠¶
憂國之人不惜傷損威重因其請便議罷兵往日之事¶
(往一/作近)患皆然也臣愚以為淮西三小州之地元濟又甚¶
庸愚而陛下以聖明英武之&KR1086;用四海九州之力除此¶
小冦難易可知太山壓卵未足為喻¶