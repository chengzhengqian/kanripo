吾何歸乎吾將既行而後思誠不足以自存茍有食其¶
從之出國門而東騖(祝曰騖馳也楚辭厯廣漠兮/馳騖選云化龍東騖音務)觸白¶
日之隆景(韓曰選左太冲詩皓天舒白日/靈景耀神州孫曰言時盛暑也)時返顧以流¶
涕(韓曰騷云忽反/顧以流涕兮)念西路之差永(孫曰西路京師/所在路一作洛)過潼¶
闗而坐息窺黄流之奔猛(孫曰黄流黄河補注物理論/曰河色黄赤象川之流蓋濁)¶
(也博物志云崑崙出五色雲氣五/色流水東南流黄水入中國為河)感二鳥之無知方䝉¶
恩而入幸(韓曰禰衡鸚鵡賦云矧禽鳥之㣲物能馴/擾以安處眷西路而長懐望故鄉而延佇)惟¶
進退之殊異(孫曰進謂二/鳥退謂已也)增余懐之耿耿彼中心之何¶