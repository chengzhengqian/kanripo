　　　　(乃下而沈顔作登華㫖畧曰仲尼悲麟悲不/在麟也墨翟泣絲泣不在絲也且阮籍縱車)¶
　　　　(於途途窮輙慟豈始慮不至耶蓋假事諷時/致意於此爾文公憤趍榮貪位者若陟懸崖)¶
　　　　(險不能止至顛危踣蹶然後歎不知税駕之/所焉可及矣悲夫文公之㫖㣲沈子㡬晦哉)¶
　　　　(按公諸詩及國史補所云/公實如此初無它㫖也)¶
太華峯頭玉井蓮(唐曰山海經曰/華山一名太華)開花十丈藕如船冷¶
比雪霜甘比蜜一片入口沈痾痊(韓曰痾病也晉史樂/廣傳沈痾頓愈又潘)¶
(岳閒居賦嘗膳載加舊/痾有痊於何切痊音詮)我欲求之不憚逺青壁無路難¶
夤縁(韓曰選琴賦丹崖&KR1361;巇青壁萬/尋一本作五月壁路難攀縁)安得長梯上摘實¶