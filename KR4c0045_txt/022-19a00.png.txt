維元和十四年歲次已亥六月丁未朔六日壬子持節¶
潮州諸軍事守潮州刺史(一本上作維年/月日潮州刺史)韓愈謹以清¶
酌腵脩之奠(祝曰腵籖脯禮記大享尚腵/修注云捶脯也○腵丁貫切)祈于太湖神¶
之靈曰稻既穟矣(嚴曰穟禾/成秀也)而雨不得熟以穫也蠶起¶
且眠矣而雨不得老以蔟也歲且盡矣稻不可以復種¶
而蠶不可以復育也農夫桑婦將無以應賦稅繼衣食¶
也非神之不愛此人(一無/此人)刺史失所職也百姓何罪使¶
至極也神聰明而端一聽不可濫以惑也刺史不仁可¶