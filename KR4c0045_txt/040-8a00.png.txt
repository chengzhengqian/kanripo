規模依前還請攻討(樊曰時公素復/上表請討黄氏)如此不已臣恐嶺¶
南一道未有寧息之時¶
一昨者併邕容兩管為一道(孫曰元和十五年二月廢/邕管命容管經略使陽旻)¶
(兼領/之)深合事宜然邕州與賊逼近容州則甚懸隔其經¶
略使若置在邕州與賊隔江對岸兵鎮所處物力必全¶
一則不敢輕有侵犯(一作/陵)一則易為逐便控制今置在¶
容州則邕州兵馬必少賊見勢弱易生姦心伏請移經¶
略使於邕州其容州但置刺史實為至便¶