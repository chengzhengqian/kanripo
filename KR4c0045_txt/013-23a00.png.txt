奕之具(壺矢一作/投壺之矢)二百五十有一皆曲極其妙貞元甲¶
戌年(樊曰即貞/元十年也)余在京師甚無事同居有獨孤生申叔¶
者(集注申叔字子/重○一無有字)始得此畫而與余彈碁(洪曰沈存中/云彈碁有譜)¶
(一巻其局方二尺中心髙如覆盂其巔為小壺四角微/隱起李商隱詩王作彈碁局中心亦不平謂其中髙也)¶
(白樂天詩彈碁局上事最妙是長斜謂抹角斜彈一發/過半局今譜中有此法孫曰西京雜記漢元帝好擊鞠)¶
(為勞求相類而不勞者遂為彈碁之戲彈碁有譜一巻/盡唐人所為栁子厚序碁用二十四碁者即此戲也)¶
余幸勝而獲焉意甚惜之以為非一工人之所能運思¶
(一無/人字)盖叢集衆工人之所長耳(一無/人字)雖百金不願易也¶