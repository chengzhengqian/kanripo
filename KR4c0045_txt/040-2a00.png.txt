勤留止優以祿秩不聽其去以明人君貪賢敬老之道¶
也禮曰大夫七十而致仕若不得謝則必賜之几杖安¶
車(孫曰巳上皆曲禮之文注/云謝猶聽也安車坐乗車)七十求退人臣之常禮若¶
有德及氣力尚壯則君優而留之不必年過七十盡許¶
致仕也詩曰雖無老成人尚有典刑(孫曰詩蕩之詞/典刑法則也)此¶
言老成人重於典刑不可不惜而留也今戣幸無疾疹¶
(祝曰説文疹腎瘍也/○疹音軫又丑刃切)但以年當致仕據禮求退陛下若¶
不聽許亦無傷於義而有貪賢之美況左丞職事亦極¶