庚午(韓曰按朔厯二月無庚午/若曰庚午則正月晦也)葬于河南偃師妻彭城¶
人世衣冠祖好順泗州刺史父泳卒蘄州别駕女四人¶
男一人嬰兒汴也是為銘¶
　　　唐故太原府叅軍苗君墓誌銘¶
君諱蕃字陳師(孫曰漢有陳蕃/故蕃字陳師)其先楚之族大夫亡晉¶
而邑於苗世遂以苗命氏(孫曰楚若敖熊儀生子曰鬬/伯比伯比生子良子良生越)¶
(椒字伯棼以罪誅其子賁皇/奔晉晉邑之苗後以為氏)其後有守上黨者惠於民¶
卒遂家壺闗(祝曰壺闗縣/名屬潞州)曽大父延嗣(孫曰延嗣父襲/䕫髙蹈不仕贈)¶