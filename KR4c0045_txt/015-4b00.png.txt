(正月不雨/至于七月)種不入土野無青草而盜賊不敢起穀價不¶
敢貴百坊百二十司六軍二十四縣之人皆若閤下親¶
臨其家老姦宿贓銷縮摧沮魂亡魄喪影滅跡絶非閤¶
下條理鎮服布宣天子威德其何能及此愈也少從事¶
於文學見有忠於君孝於親者雖在千百年之前猶敬¶
而慕之況親逢閤下得不候於左右以求效其懇懇謹¶
獻所為文兩巻(謹一/作謂)凡十五篇非敢自以為文也以為¶
謁見之資也進退惟命愈恐懼再拜¶