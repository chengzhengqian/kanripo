則謂之塟近代以來事與古異或游或仕在千百里之¶
外或子幼妻稚不能自還甚者拘以陰陽畏忌遂塟于¶
其土及其反塟也逺者或至數十年近者亦出三年其¶
吉服而從于事也久矣又安可取未塟不變服之例而¶
反為之重服歟在喪當塟猶宜易以經服況既逺而反¶
純凶以塟乎若果重服是所謂未可除而除之不當重¶
而更重也或曰喪與其易也寧戚雖重服不亦可乎曰¶
不然易之與戚則易固不如戚矣雖然未若合禮之為¶