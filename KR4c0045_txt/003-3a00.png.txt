　　　　(樊曰凝字懋功虢州𢎞農人貞元十二年以/檢校户部郎中充宣武軍節度判官公時與)¶
　　　　(凝同佐董晉幕此詩/送其自汴朝正于京)¶
天星牢落雞喔咿(牢落疎貎喔咿雞鳴聲祝曰後漢王/延壽王孫賦聲嚦&KR0008;而喔咿補注楚)¶
(詞吾將喔咿嚅唲以事婦人乎喔咿/嚅唲強笑噱也○喔音渥咿音伊)僕夫起餐車載脂¶
(孫曰詩載脂載轄還/車言邁謂將行也)正當窮冬寒未已(蔡曰按時貞元/十四年之十二)¶
(月/也)借問君子行安之㑹朝元正無不至(孫曰唐制諸/州有朝正使)受¶
命上宰須及期(孫曰上宰/董晉也)侍從近臣有虚位公今此去¶
何時歸(孫曰恐凝遂留京/師一本作歸何時)¶