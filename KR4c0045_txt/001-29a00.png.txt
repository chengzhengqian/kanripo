兒何為兒在中野(蔡曰野恊音/墅郊外也)以宿以處四無人聲誰¶
與兒語兒寒何衣兒飢何食兒行于野履霜以足母生¶
衆兒有母憐之獨無母憐兒寧不悲(蔡曰尹伯竒吉甫/之長子也吉甫繼)¶
(室生子曰伯封欲立之乃紿吉甫曰伯竒好妾若不信/君登樓觀之乃育蜂領中顧伯竒曰蜂螫我為我掇之)¶
(吉甫望見以妻之言為然乃放伯竒伯竒清朝履/霜踐車自傷無罪見逐父子離别於是援琴而歌)¶
　　　雉朝飛操牧犢子七十無妻見雉雙飛感之而¶
　　　作¶
　　　　(樊曰呉兢樂府古題解云舊説齊宣王時木/犢子所作也木犢子年七十無妻出薪於野)¶