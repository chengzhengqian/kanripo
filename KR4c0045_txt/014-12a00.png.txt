為易矣坤之爻又曰龍戰于野(一有其血/𤣥黄四字)戰之于事其¶
足為簡乎易六經也學者之所宜用心願施其詞陳其¶
義焉¶
問人之仰而生者在穀帛(仰持也/魚向切)穀帛既豐無飢寒之¶
患然後可以行之于仁義之途措之于安平之地此愚¶
智所同識也今天下穀愈多而帛愈賤(一作/益賤)人益困者¶
何也耕者不多而榖有餘蠶者不多而帛有餘有餘宜¶
足而反不足其故又何也(孫曰此錢重物輕之弊也公/嘗有狀論列此弊極詳見集)¶