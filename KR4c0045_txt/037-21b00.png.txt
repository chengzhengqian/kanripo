救之之法有四一曰在物土貢(孫曰物土貢者謂其隨/所有之物以為貢賦不)¶
(專責之/以錢也)夫五榖布帛農人之所能出也工人之所能為¶
也人不能鑄錢而使之賣布帛榖米以輸錢於官是以¶
物愈賤錢愈貴也(一本錢上/有而字)今使出布之鄉租賦悉以¶
布出緜絲百貨之鄉租賦悉以綿絲百貨去京百里悉¶
出草三百里以粟五百里之内及河渭可漕入願以草¶
粟租賦悉以聽之則人益豐錢益輕榖米布帛益重二¶
曰在塞其隙無使之洩禁人無得以銅為器皿(祝曰四/者飲食)¶