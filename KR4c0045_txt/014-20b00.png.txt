以必其時之道也雖有其文未有著其人者以是知其¶
至少也改塟者為山崩水涌毁其墓及塟而禮不備者¶
若文王之塟王季以水齧其墓(契曰吕氏春秋惠公說/魏太子曰昔王季厯塟)¶
(于渦山之尾欒水齧其墓見棺之前和文王曰譆先君/必欲一見羣臣百姓也夫故使欒水見之前是出而為)¶
(張朝百姓皆見之三日而後/更塟高誘注云棺題曰和)魯隱公之塟恵公以有宋¶
師太子少塟故有闕之類是也(孫曰隱公元年左氏十/月改塟恵公惠公之薨)¶
(也有宋師太子少故有闕是/以改塟○一本或無故字)喪事有進而無退(孫曰禮/記檀弓)¶
(之/文)有易以輕服無加以重服殯于堂則謂之殯瘞于野¶