(八日則多馬甲柱亦魚/名洪曰即今之江瑶柱)鬭以怪自呈其餘數十種莫不¶
可歎驚我來禦魑魅(孫曰魑魅鬼物左氏傳云流四凶/族投諸四裔以禦魑魅公言其貶)¶
(斥/也)自宜味南烹調以鹹與酸(以一/作之)芼以椒與橙(韓曰芼/擇也詩)¶
(左右芼之孫曰芼亦調也補注張協/曰煇以秋橙○芼音冐橙除庾切)腥臊始發越咀吞¶
面汗騂(祝曰咀謂咀嚼騂牲赤色禮記牲用騂孫曰此/謂初南食時其腥臊之氣發越於外咀吞之則)¶
(面汗且騂也○咀/在呂切騂思營切)惟蛇舊所識實憚口眼獰(獰惡也○/獰尼庚切)¶
開籠聽其去鬰屈尚不平賣爾非我罪不屠豈非情不¶
祈靈珠報(孫曰搜神記隋侯行見有大蛇傷者救而活/之其後蛇啣珠以報淮南子所謂隋侯之珠)¶