例皆蠲免所徴至少所放至多上恩雖𢎞下困猶甚至¶
聞有棄子逐妻(至聞一/作其聞)以求口食拆屋代樹(屋一/作室)以納¶
税錢寒餒道塗(餒一/作餧)斃踣溝壑有者皆巳輸納無者徒¶
被追徴臣愚以為此皆羣臣之所未言陛下之所未知¶
者也臣竊見陛下憐念黎元同於赤子或犯法當戮猶¶
且寛而宥之況此無辜之人豈有知而不救又京師者¶
四方之腹心國家之根本其百姓(百一/作有)實宜倍加憂恤¶
今瑞雪頻降來年必豐急之則得少而人傷緩之則事¶