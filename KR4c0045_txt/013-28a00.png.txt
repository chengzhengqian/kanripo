下之欲銘述其先人功行取信來世者咸歸韓氏(樊/曰)¶
(上元辛丑特進試鴻臚卿兼御史中丞田神功平劉展/于淮西雲卿為平淮碑又為丞相贈太子太師崔圓廟)¶
(碑銘二碑並載姚鉉文粹李太白武昌宰韓君去思碑/云雲卿文章冠世皇甫持正公神道碑云先叔父雲卿)¶
(當肅代朝獨為文章官李習之誌其妻母墓曰禮部君/好立節義有大功于昭陵其文章出于時而官不甚髙)¶
(習之妻雲卿孫女也觀/此則公所云盖可見矣)于時李監陽氷獨能篆書而¶
配叔父(樊曰陽氷為將作少監唐人篆書無出李陽氷/舒元輿志陽氷篆曰斯去千年氷生唐時氷復)¶
(去矣後來者誰後千年有又誰/能待之後千年無人篆止于斯)擇木善八分不問可知¶
其人(樊曰擇木代宗時官禮部尚書杜子美李潮八分/歌云尚書韓擇木騎曹蔡有鄰開元以來數八分)¶