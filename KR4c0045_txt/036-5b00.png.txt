下邳侯革華者其先隴西人也(孫曰隴西取/田隴之義)三十六代¶
祖守犍為(祝曰犍為郡名史記以/壯犍為○犍居䖍切)黄帝時以力見召拜¶
大司農以其闢土有功又知稼穡艱難遷輕車都尉子¶
孫相繼至周武王時徙居桃林(孫曰書放牛/於桃林之野)冠冕遂絶¶
其後人思其濟世之才因復其位而加任使焉(一無而/加二字)¶
華父犨(祝曰説文云犨牛息聲/一曰牛名○犨赤牛切)生五年襲先祖爵禄仕¶
至上輕車都尉華母世居長樂有乳哺之恩越王勾踐¶
時常侍宴姑蘇臺(嚴曰臺在蘇州越絶書云吳王夫差/起姑蘇之臺三年乃成高見三百里)¶