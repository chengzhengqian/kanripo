元日新詩巳去年蔡州遥寄荷相憐今朝縱有誰人領¶
自是三冬不敢眠(冬一/作峯)¶
　　　同侯十一詠燈花¶
　　　　(祝曰侯喜字叔起行十/一或曰此詩極似少陵)¶
今夕知何夕(韓曰詩綢繆云今/夕何夕見此良人)花然錦帳中自能當雪¶
暖那肯待春紅囊裏排金粟(囊字一本作黄又一作屋/或曰黄裏事出漢書黄屋)¶
(注天子居以黄/繒為盖裏云云)釵頭綴玉蟲更煩將喜事(孫曰西京雜/記曰目瞤得)¶
(酒食燈花得錢財韓/曰杜詩燈花何太喜)來報主人翁¶