浮陸走丹旐翻然至誠感神返葬中原(孫曰葬/于河陽)既克反¶
葬遭時艱難百口偕行避地江濆(孫曰家于宣州嚴曰/建中二年中原多故)¶
(退之避地江左即復志賦所謂值中/原之有事兮將就食於江南是也)春秋霜露薦敬蘋¶
蘩以享韓氏之祖考曰此韓氏之門視余猶子誨化諄¶
諄爰來京師(孫曰貞元二年公/自宣州遊京師)年在成人屢貢于王名¶
廼有聞念兹鈍頑非訓曷因感傷懐歸殞涕熏心茍容¶
躁進不顧其躬祿仕而還以為家榮奔走乞假東西北¶
南孰云此來廼睹靈車有志弗及長負慇懃嗚呼哀哉¶