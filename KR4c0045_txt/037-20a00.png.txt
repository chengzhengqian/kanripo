而經術之士得引經而議也周官曰凢殺人而義者令¶
勿讎讎之則死義宜也明殺人而不得其宜者子得復¶
讎也此百姓之相讎者也公羊傳曰父不受誅子復讎¶
可也不受誅者罪不當誅也誅者上施於下之辭非百¶
姓之相殺也又周官曰凢報仇讎者書於士殺之無罪¶
言將復讎必先言於官則無罪也今陛下垂意典章思¶
立定制惜有司之守憐孝子之心示不自專訪議羣下¶
臣愚以為復讎之名雖同而其事各異或百姓相讎如¶