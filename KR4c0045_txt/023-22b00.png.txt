奠祭于故殿中侍御史贈給事中張君之靈惟君之先¶
以儒名家逮君皇考再振厥華鄉貢進秀有司第之從¶
事元戎謹職以治(孫曰皇考名休/嘗佐宣武軍)遂拜郎官以職王憲¶
不長其年飛不盡翰乃生給事松貞玉剛幹父之業纂¶
文有光屢辟侯府亦佐梁師前人是似耋吏嗟咨(祝曰/爾雅)¶
(注云八十為耋詩云逝/者其耋○耋達給切)御史闕人奪之於朝大厦之構¶
斧斤未操府遷幽都頑悖未孚繄君之賴乃奏乞留(孫/曰)¶
(長慶元年三月以宣武軍節度使張𢎞靖為盧龍節度/使徹先為宣武從事累遷監察御史至是𢎞靖仍辟徹)¶