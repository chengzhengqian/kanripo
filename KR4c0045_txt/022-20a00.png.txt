壬子奔走分告乞晴于爾明神明神閔人之不辜若響¶
若荅(響一/作饗)糞除天地山川清風時興白日顯行蠶榖以¶
登人不咨嗟惟神之恩夙夜不敢忘怠謹卜良日躬率¶
將吏薦茲血毛清酌嘉肴(肴一/作羞)侑以音聲以謝神貺神¶
其饗之¶
維年月日潮州刺史韓愈謹遣耆壽成㝢以清酌少牢¶
之奠告于界石神之靈曰惟封部之内山川之神克庥¶
于人(庥下一/有庇字)官則置立室宇備具服器奠饗以時今淫¶