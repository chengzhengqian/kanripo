諸生不為非義塟死者之無歸哀其孤而字焉(字養/也)惠¶
之大小必以力復(復報/復也)斯其所謂仁歟蕃之力不任其¶
體其貌不任其心(任勝/也)吾不知其勇也歐陽生詹曰朱¶
泚之亂(樊曰建中四年十月涇原軍/亂推朱泚為主○泚此禮切)太學諸生舉將從¶
之來請起蕃蕃正色叱之六館之士不從亂兹非其勇¶
歟惜乎蕃之居下其可以施于人者不流也(流行/也)譬之¶
水其為澤(澤陂/澤)不為川乎川者高澤者卑高者流卑者¶
止是故蕃之仁義充諸心行諸太學積者多施者不遐¶