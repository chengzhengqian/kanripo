(何旱祭也何休注云君親之南郊以六事謝過自責曰/政不一與民失職與云云公語盖出此其以民為人則)¶
(避太宗/諱也)然則人之失職足以致旱今縁旱而停舉選是¶
使人失職而召災也臣又聞君者陽也臣者陰也獨陽¶
為旱獨陰為水今者陛下聖明在上雖堯舜無以加之¶
而羣臣之賢不及於古又不能盡心於國與陛下同心¶
助陛下為理有君無臣是以久旱以臣之愚以為宜求¶
純信之士骨鯁之臣憂國如家忘身奉上者超其爵位¶
置在左右如殷高宗之用傅説周文王之舉太公齊桓¶