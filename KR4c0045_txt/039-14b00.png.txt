陛下子育億兆視之如傷可謂體仁以長人矣喜怒以¶
類(樊曰宣十七年左/氏喜怒以類者鮮)刑賞不差可謂發而中節矣明照¶
無私幽隠畢達可謂無所不通矣發號出令雲行雨施¶
可謂妙而無方矣三光順軌草木遂長(一作/字)可謂經緯¶
天地矣除剗冦盜宇縣清夷可謂戡定禍亂矣風雨以¶
時祥瑞輻湊可謂先天而天不違矣國内無飢寒四夷¶
皆朝貢可謂道濟天下矣衆美備具名實相當赫赫巍¶
巍超今冠古方當講議明堂辟雍之事(一無講字/一無議字)撰集¶