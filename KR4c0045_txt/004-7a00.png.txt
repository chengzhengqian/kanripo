年少得途未要忙時清諌疏尤宜罕何人有酒身無事¶
誰家多竹門可欵(孫曰欵叩也漢書西羌欵塞樊曰王/子猷好竹吳中一士大夫家有好竹)¶
(欲觀之便出輿造/竹下諷嘯良久)須知節候即風寒幸及亭午猶妍暖¶
南山逼冬轉清痩(孫曰南山在長安/南舊云即終南山)刻畫圭角出崖窽¶
(窽空也祝曰莊子/導大窽○窽音欵)當憂復被氷雪埋汲汲來窺誡遲緩¶
　　　贈崔立之評事¶
　　　　(韓曰立之名斯立博陵人元和初為大理評/事以言事黜官為藍田丞見公藍田丞㕔記)¶
　　　　(元和元年六月公召拜國子博士作此詩詳/味詩意當是崔頻有詩望公推引故公有頻)¶