中散大夫守大理少卿驍騎尉韋顗　右㐲准建中元¶
年正月五日制常叅官上後三日舉一人自代者前件¶
官學識該達(樊曰裴垍韋貫之李絳崔羣蕭俛皆顗布/衣之舊繼為宰相朝廷典章多所咨逮嘗)¶
(曰吾儕五人智/不及一韋公)器量𢎞深朝推直道代仰清節顯映班¶
序十五年餘夷險一致風猷益茂屈居少列未副羣情¶
文昌政本侍郎官重尚德之舉(孫曰僖二十八年左氏/晉郤榖卒原軫將中軍)¶
(胥臣佐下/軍上德也)顗宜當之乞迴臣所授庶弭官謗謹録奏聞¶
謹奏(樊曰顗後終/吏部侍郎)¶