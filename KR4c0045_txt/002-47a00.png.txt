　故人舒其憤作爾駑驥篇駑取易售陳驥以難知言¶
　委曲感既湥咨嗟詞亦殷伊情有逺瀾余志遊其源¶
　室有周孔堂道適堯舜門調雅聲寡同途遐勢難翻¶
　顧兹萬恨來假彼二物云賤貴而貴賤世人良共然¶
　芭蕉一葉妖茂葵一花妍異無材實資手植堦墀前¶
　楩楠十圍瑰松栢百尺堅罔念棟梁功野長丘墟邊¶
　傷哉昌黎韓焉得不迍邅上帝本厚生大君方建元¶
　實將庇羣甿庶此規崇軒班爾圖永安(孫曰公孫班/王爾古良匠)¶