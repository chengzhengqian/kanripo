　　　　(也獨於李郱墓誌之曰能暗記論語尚書毛/詩左氏文選而公詩如自許連城價傍砌看)¶
　　　　(紅藥眼穿長訝雙魚斷之句皆取諸文選故/此詩徃徃有其軆韓曰此詩多自感其趍尚)¶
　　　　(不與世合故未章有避語穽觸心兵之句斷/又以霜菊自歎可見一時直道之不容也)¶
窻前兩好樹衆葉光薿薿(祝曰詩黍稷薿薿文選庭前/有佳樹緑葉發華滋○薿)¶
(音/擬)秋風一披拂䇿䇿鳴不已㣲燈照空牀夜半偏入耳¶
愁憂無端來感歎成坐起天明視顔色與故不相似羲¶
和驅日月(孫曰羲和日月御也主運行日月韓曰當作/驅白日廣雅云羲和日御也又杜詩云羲和)¶
(鞭白日蔡曰按張揖廣雅日御曰羲和山海經東南海/之外甘水之間有羲和之國有女子名曰羲和是生十)¶