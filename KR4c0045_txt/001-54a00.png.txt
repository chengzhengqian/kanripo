江漢雖云廣(韓曰詩漢之廣矣江之永/矣又誰謂河廣一葦杭之)乗舟渡無艱流¶
沙信難行(韓曰書疏流沙當/是西境最逺者也)馬足常往還凄風結衝波¶
狐裘能禦寒(補注吕氏春秋衛靈公鑿池苑春曰天寒/恐傷民公曰寒哉春曰君衣狐□坐熊席)¶
(四陬有火/是以不寒)終宵處幽室華燭光爛爛(補注禮記譬猶終/夜有求於幽室之)¶
(中非燭何見祝曰廣韻爛火熟/又明也○爛音闌義與去聲同)茍能行忠信可以居夷¶
蠻(孫曰江漢流沙衝波幽室四者皆以喻忠信則無往/而不可也孔子曰言忠信行篤敬雖蠻貊之邦行矣)¶
嗟余與夫子此義毎所敦何為復見贈繾綣在不諼(祝/曰)¶
(繾綣不相離貎詩以謹繾綣左氏繾綣從公注不離散/也諼忘也詩永矢弗諼○繾音遣綣古逺切諼許元切)¶