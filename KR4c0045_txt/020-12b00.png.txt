豈吾所謂魁竒而迷溺者邪(一作迷惑/没溺者邪)廖師善知人若¶
不在其身必在其所與遊訪之而不吾告何也於其别¶
申以問之¶
　　　送王含秀才序¶
　　　　(樊曰含元和/八年進士)¶
吾少時讀醉鄉記(樊曰王續字元功隋末大儒通之弟/也著醉鄉記以次劉伶酒徳頌含其)¶
(子孫/也)私怪隱居者無所累於世而猶有是言豈誠旨於¶
味邪及讀阮籍陶潛詩(孫曰籍有詠懐/詩八十餘首)然後乃知彼雖¶