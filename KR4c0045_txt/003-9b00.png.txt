(安之際童謡曰五馬浮渡江一馬化為龍五馬謂琅邪/西陽汝南南頓彭城五王琅邪竟登大位是化為龍也)¶
(蔡曰按晉元帝姓司馬氏/太興元年即位都於金陵)聽終辭絶共悽然自説經今¶
六百年當時萬事皆眼見不知㡬許猶流傳爭持酒食¶
來相饋禮數不同罇爼異月明伴宿玉堂空骨冷魂清¶
無夢寐夜半金雞啁哳鳴(祝曰啁哳聲也楚辭鵾雞啁/哳而悲鳴○啁音嘲哳陟頡)¶
(切/)火輪飛出客心驚(孫曰火/輪日也)人間有累不可住依然離¶
别難為情船開棹進一廽顧萬里蒼蒼烟水暮世俗寧¶
知偽與真至今傳者武陵人¶