常元慧者遊異日從二人者行于其居之後丘荒之間¶
上髙而望得異處焉斬茅而嘉樹列發石而清泉激輦¶
糞壤焚椔翳(孫曰詩作之屏之其椔其翳注曰木立死/曰椔自斃曰翳○椔側師切翳於計切)¶
却立而視之出者突然成丘陷者呀然成谷(呀張口貌/呼加切)¶
窪者為池(祝曰窪說文云清水一曰窊/也老子窪則盈○窪烏𤓰切)而缺者為洞若¶
有鬼神異物陰來相之自是𢎞中與二人者晨徃而夕¶
忘歸焉乃立屋以避風雨禦寒暑(一作以禦/風雨寒暑)既成愈請¶
名之其丘曰俟徳之丘蔽于古而顯于今有俟徳之¶