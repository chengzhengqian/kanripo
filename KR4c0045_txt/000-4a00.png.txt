御製讀韓昌黎雜説¶
昌黎雜説凡四首餘姑弗論其第二篇論善醫善計者¶
之察脈理審紀綱而歸要於憂其所可恃懼其所可矜¶
所以告後世以憂盛危明三致意焉予向選文醇固已¶
申論其義而題之殿壁矣(養心殿東暖閣/書此二語為聨)獨所云不恃¶
天下之安危而察紀綱之理亂二語所謂盡美而有未¶
盡善昌黎盖未之深思也夫人之生死固不闗肥瘠而¶
闗乎脈天下之安危豈得謂不闗紀綱之理亂㢤自古¶