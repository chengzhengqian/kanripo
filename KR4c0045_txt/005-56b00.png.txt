(頭還對短燈檠蘇時謫于黄/州其姪安節下第逺來故云)¶
　　　送劉師服¶
　　　　(樊曰公詩有贈劉師服至是又有送劉師服/按石鼎聨句元和七年十二月道士軒轅彌)¶
　　　　(明自衡山來舊與劉師服進士衡湘中相識/將過太白知師服在京夜抵其居宿則此詩)¶
　　　　(與前送進士劉師服東歸其八年夏作歟前/詩云夏槐作雲屯此云夏半陰氣始以是知)¶
　　　　(之前云勉來取金紫此云勉哉耘其業則師/服其年下第而歸公所以勉之者如此然考)¶
　　　　(登科記無有劉師服者其姓名唯見/公集又有劉師命疑其為兄弟云)¶
夏半陰氣始(孫曰夏至一陰生/故云陰氣始也)淅然雲景收(孫曰淅風/聲雲景雲)¶