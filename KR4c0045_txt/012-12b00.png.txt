君者理我所以出令者也而百官者承君之化者也任¶
有小大惟其所能若器皿焉食焉而怠其事(孫曰左氏/食其食敢)¶
(怠其/事)必有天殃故吾不敢一日舍鏝以嬉(趙作舍鏝/一日以嬉)夫¶
鏝易能可力焉又誠有功取其直雖勞無媿吾心安焉¶
夫力易强而有功也(强其量切/下並同)心難强而有智也用力¶
者使于人用心者使人亦其宜也(一作亦有/其宜也)吾故擇其¶
易為而無媿者取焉(故一/作特)嘻吾操鏝以入于貴富之家¶
有年矣有一至者焉又徃過之則為墟矣(孫曰墟丘墟/謂廢田也○)¶