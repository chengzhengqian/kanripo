百物皆頼而用也然其所珍愛者必非常物夫君子之¶
於文豈異於是乎今後進之為文(一作之/士為文)能深探而力¶
取之(探他/南切)以古聖賢人為法者雖未必皆是要若有司¶
馬相如太史公劉向揚雄之徒出必自於此不自於循¶
常之徒也若聖人之道不用文則已用則必尚其能者能¶
者非他能自樹立不因循者是也有文字來誰不為文¶
然其存於今者必其能者也顧常以此為説耳(顧常一/作顧必)¶
(當/)愈於足下忝同道而先進者又嘗從遊於賢尊給事¶