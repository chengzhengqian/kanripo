曉然聖人之書無所不讀其精麤巨細出入明晦雖不¶
盡識抑不可謂不渉其流者也以此而推之以此而度¶
之誠知足下出羣拔萃無謂僕何從而得之也(何從一/作從何)¶
與足下情義寧須言而後自明耶所以言者懼足下以¶
為吾所與深者多(一無/以字)不致白黑於胷中耳(致一/作置)既謂¶
能粗知足下而復懼足下之不我知亦過也比有人説¶
足下誠盡善盡美抑猶有可疑者僕謂之曰何疑疑者¶
曰君子當有所好惡(好惡一/作法)好惡不可不明如清河者¶