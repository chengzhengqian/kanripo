大經大法皆亡滅而不救壞爛而不収所謂存十一於¶
千百安在其能廓如也然向無孟氏(向一/作茍)則皆服左袵¶
而言侏離矣(祝曰後漢南蠻傳衣裳班闌語言侏離音/侏離語不明之貌注蠻夷語聲也○侏)¶
(朱/)故愈嘗推尊孟氏以為功不在禹下為此也(補注張/俞論曰)¶
(韓言孟軻輔聖明道之功不在禹下斯亦過矣予謂楊/墨之禍未若洪水然而九年之害非禹不能平孔氏之)¶
(道雖見侵毁然不由軻而益尊茍毁譽由軻而興則/不足謂之孔子之道使聖人復生必不易予言也)漢¶
氏以來羣儒區區修補百孔千瘡隨亂隨失其危如一¶
髪引千鈞緜緜延延寖以㣲滅於是時也而唱釋老於¶