出衮加敬愛諸生皆推服閩越之人舉進士由詹始(孫/曰)¶
(貞元八年詹與公同登第嚴曰詹字行周泉州晉江人/退之同年進士此言閩人舉進士自詹始及觀林藴泉)¶
(山銘叙則謂閩川貞元以前未有文進者也因亷使李/郕公錡興啓庠序請獨孤常州及為記中有辭云縵胡)¶
(之纓化為青衿其兄藻與友歐陽詹繼登正第以其年/考之則藻之登第又在詹之前然長溪薛合之以中宗)¶
(神龍二年擢第則又在藻之前矣/退之謂由詹始豈考之未詳耶)建中貞元間余就食¶
江南(孫曰時公/家于宣州)未接人事往往聞詹名閭巷間詹之稱¶
於江南也乆矣貞元三年(韓曰當/作二年)余年十九始至京師¶
(一無年十/九三字)舉進士聞詹名尤甚八年春遂與詹文詞同¶