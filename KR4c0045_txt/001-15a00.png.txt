臣䝉被恩澤日與羣臣序立紫宸殿下(韓曰順宗時朝/羣臣於紫宸門)¶
(○一本作/殿陛下)親望穆穆之光(孫曰禮記天子穆穆諸/侯皇皇穆穆威儀多貌)况其¶
職業(况一/作而)又在以經籍教導國子(補注元和元年六月/公自江陵召入為國)¶
(子博/士)誠宜率先作歌詩以稱道盛德不可以辭語淺薄¶
不足以自效為解(洪慶善辯證曰此序云不足以自效/為解或以解為辭警動百姓耳目或)¶
(以警為驚詩曰血人于牙或/以人為入之類皆流俗妄改)輙依古作四言元和聖德¶
詩一篇凡千有二十四字指事實録(揚子重黎篇太/史遷曰實録)具¶
載明天子文武神聖以警動百姓耳目傳示無極其詩¶