悲愉佚怨恨思慕酣醉無聊不平有動於心必於草書¶
發之(書下一/有焉字)觀於物見山水崖谷鳥獸蟲魚草木之花¶
實日月列星風雨水火雷霆霹靂歌舞戰鬭天地事物¶
之變可喜可愕一寓於書(樊曰顛自言見公主檐夫争/道又聞鼓吹而得筆法意觀)¶
(倡公孫舞劒/器得其神)故旭之書變動猶鬼神不可端倪(孫曰謂/不可測)¶
(其端/倪也)以此終其身而名後世今閒之於草書有旭之心¶
哉不得其心而逐其迹未見其能旭也為旭有道利害¶
必明無遺錙銖(孫曰錙銖小/貌六兩曰銖)精炎於中(精一/作情)利欲鬭進¶