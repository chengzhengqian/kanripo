曰吾侯聞之得無不可於意否莫不忖度而後從事凡¶
令之期民勸趨之無有後先必以其時於是民業有經¶
(經常/也)公無負租流逋四歸樂生興事宅有新屋步有新¶
船(集注步刋本改作渉非任昉述異記云水際謂之步/吳人賣𤓰於江畔因名𤓰步吳江中有魚步龜步湘)¶
(中有靈妃步吳楚間謂浦為步語訛耳吳處厚青湘雜/記云韓退之羅池廟碑言步有新船盖嶺南謂水津為)¶
(步故罾步即漁者施罾處船步即衆人度舡處楊州𤓰/步洪州觀步閩中謂水涯為溪步子厚永州鐡爐步志)¶
(云江之滸凡舟可/縻而上下者曰步)池園潔修猪牛雞鴨(石本牛/作羊)肥大蕃¶
息子嚴父詔婦順夫指嫁娶塟送各有條法出相弟長¶