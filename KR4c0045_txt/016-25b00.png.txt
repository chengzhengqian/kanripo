飲食㫖甘以其外物供養之道者也(養一/作食)誠者不欺之¶
名也待於外而後為養薄其質而厚於文斯其不類於¶
欺歟果若是子之汲汲於科名以不得進為親之羞者¶
惑也速化之術如是而已古之學者(一作古/人之學)惟義之問¶
誠將學於太學愈獨守是説而俟見知焉(獨一作猶/一無知字)愈白¶
　　　荅李翺書¶
　　　　(韓曰公貞元十五年以董晉死於汴後依張/建封於徐未知所去就意習之以書勉之俾)¶
　　　　(之入京城故公此書言其窮空家累/無託及前日客京城之狀以荅之)¶