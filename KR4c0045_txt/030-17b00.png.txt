　　　　(之文見姚鉉文粹其與公作不待較而明蘇/内翰録臨江驛小詩云淮西功業冠吾唐吏)¶
　　　　(部文章日月光千載斷碑人膾炙不知世有/叚文昌盡之矣補注按夷堅志云政和中陳)¶
　　　　(珦守蔡州始視事謁裴晉公廟讀平淮西碑/乃文昌所作者忿然不平即日磨去别諉能)¶
　　　　(書者寫韓文刻之集注陳無已曰龍圖孫學/士覺喜論文謂退之淮西碑叙如書銘如詩)¶
　　　　(○又云少游謂元和聖德詩於韓文為/下與淮西碑如出兩手蓋其少作也)¶
天以唐克肖其德(孫曰肖似也言唐/之子孫其徳相似)聖子神孫繼繼承¶
承於千萬年敬戒不怠全付所覆四海九州罔有内外¶
悉主悉臣(補注謂悉以為/主而臣之也)髙祖太宗既除既治(補注除/謂除亂)¶