(氛氲謂/之慶雲)容狀詎能詳述抱日増麗浮空不収既變化而無窮¶
亦巻舒而莫定斯為上瑞實應太平臣某誠歡誠喜頓首頓¶
首謹按沈約宋書云慶雲五色者太平之應又據孝經¶
援神契曰王者德至山陵則慶雲出故黄帝因之以紀¶
事(樊曰昭十七年左氏黄帝以雲紀故為雲師而/雲名説者以黄帝有景雲之瑞故以名官也)虞舜¶
由之而作歌(韓曰尚書大傳曰俊乂百工相和而歌/卿雲帝乃倡之曰卿雲爛兮禮縵縵兮)又¶
按季夏六月土正用事(正一/作王)其日丙戌亦主於土西北¶
方者京師所在土為國家之德&KR1444;見京師之位既徴於¶