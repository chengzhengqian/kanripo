而夭其嗣乎汝之純明而不克蒙其澤乎少者彊者而¶
夭没長者衰者而存全乎未可以為信也夣也(一有/而字)傳¶
之非其眞也東野之書耿蘭之報(一有/則字)何為而在吾側¶
也嗚呼其信然矣信吾兄之盛德而夭其嗣矣(舊本此/句上無)¶
(信/字)汝之純明宜業其家者不克蒙其澤矣所謂夭者誠¶
難測而神者誠難明矣所謂理者不可推而壽者不可¶
知矣雖然吾自今年來蒼蒼者或化而為白矣動揺者¶
或脫而落矣毛血日益衰志氣日益微㡬何不從汝而¶