勤身以儉與物無私威怒如雷霆容覆如天地實羣臣¶
盡節之日才智効能之時聖君難逢重德宜報苦心焦¶
思以日繼夜茍利於國知無不為徒欲竭愚未免妄作¶
陛下不加罪責更極寵光既領臺綱(樊曰元和九年/度為御史中丞)又¶
毗邦憲(樊曰十年度/為刑部侍郎)聖君所厚兇逆所讎闕於防虞幾¶
至斃踣(韓曰元和十年六月王承宗李師道俱遣刺客殺/宰相武元衡又擊度刃三進斷靴刜背裂中單)¶
(又傷首度墜溝/中冐氊得不死)恩私曲被性命獲全忝累祖先玷塵班¶
列未知所措秪自内慙豈意陛下擢臣於傷殘之餘委¶