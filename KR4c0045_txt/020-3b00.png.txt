(祝曰城邑/郡邑也)茍有不得其所能自直於鄉里之吏者鮮矣¶
(孫曰鄉里之吏/謂里胥之屬)況能自辯於縣吏乎能自辯於縣吏者鮮¶
矣況能自辯於刺史之庭乎由是刺史有所不聞小民¶
有所不宣(孫曰不宣謂不/得自宣達也)賦有恒而民産無恒(恒常也/胡登切)¶
水旱癘疫之不期(孫曰不期/不可期也)民之豐約懸於前(前一作/州縣)¶
縣令不以言連帥不以信(孫曰禮記十國以為連連有/帥連帥即節度使之任也)¶
民就窮而斂愈急吾見刺史之難為也崔君為復州其¶
連帥則于公(樊曰郢復在唐悉𨽻山南東道公送許郢/州及此崔復州二序皆言及于公于公名)¶