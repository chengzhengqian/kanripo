軍節度副大使知節度事管内支度營田汴宋亳穎等¶
州觀察處置等使(樊曰七月以/晉鎮汴州)汴自大厯來多兵事劉¶
𤣥佐益其師至十萬𤣥佐死子士寧代之(孫曰貞元八/年三月宣武)¶
(帥劉𤣥佐卒其壻及親兵擁𤣥佐子士寧為留後刼監/軍使孟介以請於朝庚午以士寧為宣武軍節度使)¶
畋遊無度(一本無畋遊/二字度作畿)其將李萬榮乗其畋也逐之(孫/曰)¶
(九年十二月士寧率衆二萬畋於近郊都知兵馬使李/萬榮晨入使府分兵閉城不納士寧以五百騎逃歸京)¶
(師壬戌以萬/榮為留後)萬榮為節度使一年其將韓惟清張彦林¶
作亂求殺萬榮不克(孫曰十年四月宣武軍亂萬榮討/平之先是宣武親兵三百人素驕)¶