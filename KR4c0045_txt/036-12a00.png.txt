育於此亦固其所今天子嗣唐位神聖慈武(慈一/作文)四海¶
之外六合之内皆撫而有之況禹跡所揜揚州之近地¶
(孫曰潮州於古/為揚州之境)刺史縣令之所治出貢賦以供天地宗¶
廟百神之祀之壤者哉鱷魚其不可與刺史雜處此土¶
也刺史受天子命(一作/令)守此土治此民而鱷魚睅然不¶
安谿潭(祝曰睅目出貌左氏睅其目是也○/睅户板切○一無不字潭下有而字)據食民畜¶
(據字下一/本有豦字)熊豕鹿麞以肥其身以種其子孫與刺史亢¶
拒爭為長雄刺史雖駑弱亦安肯為鱷魚低首下中(洪/曰)¶