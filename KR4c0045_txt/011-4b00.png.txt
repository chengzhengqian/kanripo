(之印以玉為之權/稱錘衡稱衡也)相奪也為之城郭甲兵以守之害至¶
而為之備患生而為之防今其言曰聖人不死大盜不¶
止掊斗折衡而民不争(孫曰莊子聖人不死大盜不止/焚符破璽而民朴鄙掊斗折衡)¶
(而民/不争)嗚呼其亦不思而已矣如古之無聖人人之類滅¶
久矣何也無羽毛鱗介以居寒熱也(介甲/也)無爪牙以争¶
其食也(一無/其字)是故君者出令者也臣者行君之令而致¶
之民者也民者出粟米麻絲作器皿(孫曰皿者/飲食之器)通貨財¶
以事其上者也君不出令則失其所以為君臣不能行¶