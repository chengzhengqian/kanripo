治下未同去離門墻為故吏為形跡嫌疑(故吏下一/無為字)改¶
前所為以自疎外於大君子固當不待煩説於左右而¶
後察也人有告人辱罵其妹與妻為其長者得不追而¶
問之乎追而不至為其長者得不怒而杖之乎坐軍營¶
操兵守禦為留守出入前後驅從者此真為軍人矣坐¶
坊市賣餅又稱軍人則誰非軍人也愚以為此必姦人¶
以錢財賂將吏盜相公文牒竊注名姓於軍籍中以陵¶
駕府縣(駕一/作毁)此固相公所欲去奉法吏所當嫉矣(一無/矣字)¶