相遇焉豈上之人無可援下之人無可推歟(祝曰援推/引進也禮)¶
(記上弗援下弗推○/援音爰推它回切)何其相須之殷而相遇之疎也其故¶
在下之人負其能不肯諂其上上之人負其位不肯顧¶
其下故高材多戚戚之窮盛位無赫赫之光是二人者¶
之所為皆過也未嘗干之不可謂上無其人未嘗求之¶
不可謂下無其人愈之誦此言久矣而未嘗敢以聞於¶
人側聞閤下抱不世之材(抱一/作苞)特立而獨行道方而事¶
實巻舒不隨乎時文武惟其所用豈愈所謂其人哉抑¶