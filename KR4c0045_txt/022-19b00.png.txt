坐以罪惟彼無辜惠以福也劃劙雲陰(祝曰劃劙解也/分剖也孫曰剖)¶
(去也○劃忽麥切又音/畫劙力支切又音麗)巻日月也幸身有衣而口得食¶
給神役也充上之湏脫刑辟也選牲薦酒以報靈德也¶
吹撃管鼓侑香潔也拜庭跪坐如法式也不信當治疾¶
殃殛也神其尚饗(一作/鍳兹)¶
維年月日潮州刺史韓愈謹以柔毛剛鬛清酌庻羞之¶
奠(孫曰禮記羊曰/柔毛豕曰剛鬛)祭于城隍之神間者以滛雨將為人¶
災無以應貢賦供給神明上下獲罪罰之故乃以六月¶