抵嶺南人稀地廣賊之所處又更荒僻假如盡殺其人¶
盡得其地在於國計不為有益容貸羇縻比之禽獸來¶
則捍禦去則不追亦未虧損朝廷事勢以臣之愚若因¶
改元大慶(孫曰元和十六年穆宗/即位之明年當改元)赦其罪戾遣一郎官¶
御史親往宣諭必望風降服讙呼聽命仍為擇選有材¶
用威信諳嶺南事者為經略使處置得宜自然永無侵¶
叛之事¶
　　　應所在典貼良人男女狀¶