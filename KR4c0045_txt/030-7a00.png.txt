平人曰久聞李將軍為人公平庶能直吾屈即齎縣牒¶
來見公發視立杖國俊廢之以地還興平人聞者莫不¶
稱歎於是天子以公材果可任用治人將兵無所不宜¶
元和六年即以公為鳯翔隴州節度使戸部尚書兼鳯¶
翔尹(樊曰五月以惟簡為鳯/翔尹鳯翔隴州節度使)隴州地與吐蕃接舊常朝¶
夕相伺更入攻抄人吏不得息公以為國家於夷狄當¶
用長算邊將當承上㫖謹條教蓄財榖完吏農力以俟¶
不宜規小利(規一/作覩)起事盗恩(恩一/作思)禁不得妄入其地益¶