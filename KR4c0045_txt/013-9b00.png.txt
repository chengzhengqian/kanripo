謂逺之賢而為之邪說者又謂逺與巡分城而守(孫曰/八月)¶
(巡守東北/逺守西南)城之陷自逺所分始以此詬逺(詬一/作語)此又與¶
兒童之見無異人之將死其臟腑必有先受其病者引¶
繩而絶之其絶必有處觀者見其然從而尤之其亦不¶
達于理矣小人之好議論不樂成人之美如是哉如巡¶
逺之所成就如此卓卓猶不得免其他則又何說當二¶
公之初守也寧能知人之卒不救棄城而逆遁茍此不¶
能守獨避之他處何益及其無救而且窮也將其創殘¶