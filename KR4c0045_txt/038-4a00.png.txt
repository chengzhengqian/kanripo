所撰先帝實録三巻云未周悉令臣重修臣與修撰左¶
拾遺沈傳師(韓曰傳師/字子直)直館京兆府咸陽縣尉宇文籍¶
等(韓曰籍/字夏龜)共加採訪并㝷檢詔敕修成順宗皇帝實録¶
五巻削去常事著其繫於政者比之舊録十益六七忠¶
良姦佞莫不備書茍關於時無所不錄吉甫慎重其事¶
欲更研討(更一/作皆)比及身殁(孫曰九年十/月吉甫卒)尚未加功臣於¶
吉甫宅取得舊本自冬及夏(孫曰十/年夏)刋正方畢文字鄙¶
陋實懼塵玷(一作實/積慙懼)謹隨表獻上臣愈誠惶誠恐頓首¶