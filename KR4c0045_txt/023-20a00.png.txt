殁吾不知日生不能相養以共居(一作生不能/以相養共居)殁不得¶
撫汝以盡哀斂不得慿其棺窆不得臨其穴(祝曰窆葬/也周禮及)¶
(窆執斧以涖匠師下/棺也○窆陂驗切)吾行負神明(行一/作何)而使汝夭不孝¶
不慈而不得與汝相養以生相守以死一在天之涯一¶
在地之角(一作/下)生而影不與吾形相依(而一/作之)死而䰟不¶
與吾夣相接吾實為之其又何尤彼蒼者天曷其有極¶
自今已往吾其無意於人世矣當求數頃之田於伊潁¶
之上以待餘年教吾子與汝子(教一/作養)幸其成長吾女與¶