夏以再家竇為氏(祝曰后緍生少康克復舊物少康二/子曰杼曰龍龍留居有仍遂為竇氏)¶
聖愕旋河犢引比(樊曰龍六十九世孫為鳴犢史記云/孔子不得用於衛將西見趙簡子至)¶
(于河聞竇鳴犢舜華之死臨河而嘆曰美哉水洋洋乎/丘之不濟此命也夫鳴犢舜華晉國之賢大夫也簡子)¶
(未得志之時須此兩人而後從政及其已得志殺之丘/聞之也刳胎殺夭則麒麟不至竭澤而漁則蛟龍不游)¶
(鳥獸之於不義尚知辟之而況丘哉旋河謂/至河而旋也引比引以為比○犢作牘非)相嬰撥漢¶
納孔軌(樊曰鳴犢七世孫世世子嬰字王孫家觀津漢/武帝建元六年六月為丞相軌法也言撥去亂)¶
(政納之於法韓曰竇太后從兄子嬰相武帝太后好黄/老而嬰務隆推儒術貶道家言此云撥漢納孔軌盖謂)¶
(嬰撥漢家黄老之習而納之孔子之道左氏所謂納於/軌物前漢叙傳所謂伏周孔之軌躅也○撥一作發)¶