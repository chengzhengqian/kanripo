　　　　(之意詩云我徂京師不逺而還則祭/文所謂暫相别終當久相與處之意)¶
河之水去悠悠我不如水東流我有孤姪在海陬(子侯/切)¶
三年不見兮使我心憂日復日夜復夜三年不見汝使¶
我鬢髪未老而先化¶
河之水悠悠去我不如水東注我有孤姪在海浦三年¶
不見兮使我心苦採蕨于山(韓曰詩草蟲陟彼/南山言採其蕨)緡魚于¶
泉(韓曰緡魚繳詩其釣維河維絲伊緡樊曰採蕨必於/山緡魚必於淵求禄必於京師興也○緡武巾切泉)¶
(當作淵避髙/祖諱作泉)我徂京師不逺而還(而一/作其)¶