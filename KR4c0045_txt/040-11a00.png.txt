夫織婦皆攜持幼弱餉於其後(餉一/作飽)雖時侵掠小有所¶
得力盡筋疲不償其費又聞畜馬甚多自半年以來皆¶
上槽櫪譬如有人雖有十夫之力自朝及夕常自大呼¶
跳躍初雖可畏其勢不久必自委頓乗其力衰三尺童¶
子可使制其死命況以三小州殘弊困劇之餘而當天¶
下之全力其破敗可立而待也(也上一/有之字)然所未可知者¶
在陛下斷與不斷耳夫兵不多則不足以取勝取勝之¶
師(一作必/勝之師)必在速戰(必一/作不)兵多而戰不速則所費必廣¶