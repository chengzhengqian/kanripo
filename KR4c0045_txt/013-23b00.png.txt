明年出京師至河陽(樊曰當是貞元十一年/孫曰河陽公家世所塟)與二三客¶
論畫品格因出而觀之座有趙侍御者君子人也見之¶
慼然若有所感少而進曰噫余手之所摹也(一作余之/手之所摹)¶
(也一作余所摹/也摹亦作模)亡之且二十年矣余少時嘗有志乎兹¶
事得國本(國一/作故)絶人事而摹得之(摹一/作模)遊閩中而喪焉¶
居閒處獨時徃日來余懷也(一本無/日字是)以其始為之勞而¶
夙好之篤也今雖遇之力不能為已且命工人存其大¶
都焉(孫曰大都/大畧也)余既甚愛之又感趙君之事因以贈之¶