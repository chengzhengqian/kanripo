至以廉貞寛大為稱朝廷嘉之元和十二年正月二十¶
二日拜越州刺史兼御史中丞浙東觀察使至則悉除¶
去煩弊(樊曰正月以戎帥浙東所部州觸酒禁/者罪當死橘未貢先鬻者死戎㢮其禁)儉出薄¶
入以致和富部刺史得自為治(補注部刺史/謂部中刺史)無所牽制¶
四境之内竟歲無一事公篤於恩義盡用其祿以周親¶
舊之急有餘頒施之内外親無疎遠皆家歸之疾病去¶
官長慶元年九月庚申至於蘇州以病卒春秋七十五¶
(孫曰天/寳六年)奏至天子為之罷朝贈左散騎常侍使臨弔祭¶