皆銅㳫黄金塗白玉階壁帶徃徃為黄金釭函藍田璧¶
明珠翠羽飾之又曰五侯大治第宅起土山漸臺洞門¶
髙廓閣道百姓歌之曰五侯初起曲陽最怒壊決髙都¶
(决髙都使水入長/安城髙都在城西)連竟外杜(杜陵/也)成都侯商甞病欲避¶
暑從上借明光宫又穿長安城引内漕水以行船立羽¶
盖張周帷楫櫂越歌上幸商第見赤墀青瑣又曰梁孝¶
王築東苑方三百里廣睢陽城七十里大治宫室為複¶
道自宫連屬於平臺三十餘里¶