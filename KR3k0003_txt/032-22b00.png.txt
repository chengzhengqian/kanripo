慙蕭史相偶成仙輕扇初開欣看笑靨長眉始畫愁對¶
離粧猶聞徙佩顧長廊之未盡尚分行幰兾逈陌之難¶
廻廣攝金屏莫令愁擁恒開錦幔速望人歸鏡臺新去¶
應餘落粉燻罏未徙定有餘煙淚滴芳衾錦花長濕愁¶
随玉軫琴鶴恒驚已覺錦水丹鱗素書稀逺玉山青鳥¶
仙使難通綵筆試操香牋遂滿行雲可託夢想還勞九¶
重千日詎想倡家單枕一宵便如蕩子當令照影雙來¶
一鸞羞鏡勿使窺窓獨坐姮娥笑人¶