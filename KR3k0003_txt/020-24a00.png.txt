餘年每忌日輙三日不食¶
郭林宗别傳曰茅容耕於野避雨樹下衆皆夷踞相對¶
獨容危坐愈恭林宗行見而異之與言因請寓宿既而¶
日夕容殺雞為饌林宗謂為已設既而以供其母自以¶
菜蔬供客同飯林宗起拜曰卿賢乎我哉¶
汝南先賢傳曰薛苞好學篤行䘮母以至孝聞父娶後¶
妻而憎苞分之令出苞日夜號泣不能去至被敺杖不¶
得已廬於舎外旦入而掃父怒又逐之乃廬於里門昏¶