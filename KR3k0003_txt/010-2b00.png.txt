經鄷西澤中令一人行前行前者還報曰前有大蛇當¶
徑髙祖乃前㧞劍斬蛇蛇分為兩道開後人来至蛇所¶
有一老嫗夜哭問之嫗曰吾子白帝子化為蛇當道今¶
為赤帝子斬之因忽不見¶
漢書曰髙祖元年冬十月五星聚于東井從嵗星也(東/井)¶
(秦分野漢以義/取天下之應也)又曰孝昭帝時太山莱蕪山南洶洶有¶
數千人聲民視之有大石自立髙丈五尺大三十八圍¶
入地深八尺三石為足石立後有白烏數千集其㫄宣¶