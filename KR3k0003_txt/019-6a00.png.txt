遺形纎於毳末之㣲蔑陋於茸毛之方生視之則𦕈𦕈¶
望之則冥冥離朱為之歎悶神明不能察其情二子之¶
言磊磊皆不小何如此之為精王曰善賜雲夢之田¶
晉傅咸小語賦曰楚襄王登陽雲之臺景差唐勒宋玉¶
侍王曰能為小語者處上位景差曰么蔑之子形難為¶
象晨登蟻埃薄暮不上朝炊半粒晝復得醸烹一小虱¶
飽於郷黨唐勒曰攀蚊髯附蚋翼我自謂重彼不極邂¶
逅有急相切逼竄於針孔以自匿宋玉曰折薜足以為¶