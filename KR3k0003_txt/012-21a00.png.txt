然海内無聊而孝文之業衰矣¶
劉歆七略曰孝武皇帝勅丞相公孫𢎞廣開獻書之路¶
百年之間書積如丘山故外則有太常太史博士之藏¶
内則有延閣廣内秘室之府¶
桓子新論曰漢武帝材質髙妙有崇先廣統之規故即¶
位而開發大志考合古今模範前聖故事建正朔定制¶
度招選俊傑奮揚威怒武義四加所征者服興起六藝¶
廣進儒術自開闢以來唯漢家最為盛焉故顯為世宗¶