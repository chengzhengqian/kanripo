則易足易足則力有餘有餘則情志泰樂治之心於是¶
生焉事簡則不擾不擾則神明靈神明靈則謀慮審濟¶
治之務於是成焉故天地以儉素訓民乾坤以易簡示¶
物慇懃若此之篤也安得與夫飛沉喘蠕竝為衆生者¶
取之有時用之有道行火俟風暴田漁候豺獺祭所以¶
順天時也大夫不麛卵庶人不數罟行葦作歌宵魚垂¶
化所以愛人用也庖厨不邇五豝是翼殷后改祝孔釣¶
不綱所以明仁道也¶