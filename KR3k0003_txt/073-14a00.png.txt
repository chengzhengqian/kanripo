齊陳軫為齊王使見昭陽再拜謝賀戰勝起而曰臣竊¶
譬楚有祠者賜其舍人酒一巵舍人相謂曰數人飲之¶
不足一人飲之有餘請畫地為蛇蛇先成者飲酒一人¶
蛇先成引酒且飲之乃左手持巵右手畫蛇曰吾能為¶
之足足未成一人蛇成奪其巵曰蛇故無足子安能為¶
之足遂飲酒¶
鹽鐵論曰川源不能實漏巵¶
漢書曰高祖奉玉巵為太上皇夀又曰初何武為郡吏¶