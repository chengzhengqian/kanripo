又曰北山有梓¶
左傳曰季孫爲己樹六檟於蒲圃東門之外定姒薨匠¶
慶請蒲圃之檟以爲櫬君子曰多行無禮必自及也¶
禮斗威儀曰君乘火而王其政和平梓爲長生¶
爾雅曰楰鼠梓¶
史記曰子胥告其人曰必樹梓吾墓上¶
漢書曰元帝初元年皇后曽祖父濟南平陵王伯墓門¶
梓柱卒生枝葉上屈劉向以爲王氏代漢之象是王莽¶