梁簡文帝秋詩曰羽翣晨猶動珠汗晝恒揮秋風忽嫋¶
嫋向夕引涼歸浮隂即染浪清氣始乗衣卷幌通河色¶
開忩引月暉晚花䦨下照疎螢簟上飛直置猶如此何¶
况送將歸又秋夜詩曰髙秋度函谷墜露下芳枝緑潭¶
倒雲氣青山衘月規花心風上轉葉影樹中危外遊獨¶
千里夕歎誰共知又秋夜詩曰螢飛夜的的虫思夕喓¶
喓輕露沾懸井浮烟入綺寮檐重月沒早樹宻風聲饒¶
池蓮翻罷葉霜篠生寒條端坐彌兹漏離憂積此宵又¶