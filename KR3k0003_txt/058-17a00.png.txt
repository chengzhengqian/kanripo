任非但力屈道窮亦將路無還蜀兼復挾子垂翅俱在¶
籠樊雖復貪利茍得背同即異獲一人而失一國見黄¶
雀而忘深井智者所不為仁者所不向誠既徃之難逮猶¶
將來之可追侯景以鄙里之夫遭風雲之㑹位登三事¶
邑啟萬家揣身量分乆當止足彼乃示之以利噐誨之¶
以慢藏使其勢得容姦令其時堪乗便計雖非孫吳猛¶
將燕趙精兵猶是乆渉行陣曽習軍旅拒此則作氣不¶
足攻彼則為勢有餘呼之則返速而釁小不懲則叛遲¶