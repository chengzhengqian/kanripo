典略曰魏文帝嘗賜劉楨郭落帶其後師死欲借取以¶
為像因書調楨云夫物因人為貴故在賤者之手不御¶
至尊之側今雖取之勿嫌其不反也楨荅曰聞荆山之¶
璞曜元后之寳隋侯之珠燭衆女之好南垠之金登窈¶
窕之首豐貂之尾綴侍臣之幘此四寳者伏朽石之下¶
潛汚泥之中而揚光千載之上皆亦未能初接於至尊¶
也貴者所御賤者所先也故夏屋初成而大匠先立其¶
下嘉禾始熟而農夫先嘗其粒恨楨所帶無他妙飾若¶