魏略曰常林性既清白當入官又嚴少府寺與鴻臚對¶
門時崔林為鴻臚性闊達不與林同數數聞林撾人吏¶
聲不以為可林嘗夜撾吏吏不勝其痛嚾呼嗷嗷其明¶
崔出門與林語曰聞卿為廷尉爾耶林不覺荅曰不也¶
崔曰卿不為廷尉昨夜何故考囚乎林慚笑又曰韓宣¶
明帝時為大鴻臚始南陽韓暨以宿徳在宣前為大鴻¶
臚鴻臚中為之語曰大鴻臚小鴻臚前後治行曷相如¶
襄陽耆舊傳曰習郁為侍中時從光武幸黎丘與帝通¶