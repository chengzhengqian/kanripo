賈季我以其寵報私怨無乃不可乎又曰祁奚請老晉¶
侯問嗣焉稱觧狐其讎也將立之而卒又問焉對曰午¶
也可於是羊舌職死矣晉侯曰孰可以代之對曰赤也¶
可於是使祁午為中軍尉羊舌赤佐之君子謂祁奚能¶
舉善矣稱其讎不為謟立其子不為比舉其偏不為黨¶
禮記曰昔衛獻公出奔反國及郊將頒邑於從者而後¶
入桞莊曰如皆守社稷則孰執羈靮而從如皆從則孰¶
守社稷君反國而有私也無乃不可乎於是弗果頒又¶