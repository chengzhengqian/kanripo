遭世反覆唯我二人為天地所遺今子當之絶域無¶
以相贈贈子以不拜遂揖而别遵甚喜又曰東平王¶
蒼與諸王朝京師月餘還帝臨送歸宫悽然懐思乃¶
遣使手詔諸國曰辭别之後獨坐不樂因就車歸伏¶
軾而吟瞻望永懐實勞我心誦及採菽以增歎息又¶
曰肅宗遣諸王歸國帝特留東平王蒼賜以秘書列¶
圖道術秘方至八月飲酎畢有司復奏遣蒼乃許之¶
手詔賜蒼曰骨肉與天性誠不以遠近親疎然數見¶