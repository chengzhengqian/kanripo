至瀚海而還¶
王隠晉書曰慕容晃上言曰臣躬征平郭逺假陛下之¶
威将士竭命精誠感靈海為結冰凌行海中三百餘里¶
臣自立國及問諸故老初無海水冰凍之嵗¶
神仙傳曰麻姑謂王方平曰自接待以来見東海三為¶
桑田向到蓬莱水乃淺於徃者略半也豈復為陵乎¶
論語曰道不行乘桴浮於海從我者其由也與¶
荘子曰南海之帝為鯈北海之帝為忽中央之帝為渾¶