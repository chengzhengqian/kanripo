文王戲之曰卿云艾艾為是幾艾鄧荅曰鳳兮鳳兮故¶
是一鳳又曰桓南郡出射有劉参軍與周参軍朋睹¶
垂成唯少一破劉謂周曰卿此起不破我當相撻周曰¶
何至受卿撻劉曰伯禽之貴尚不免撻而况於卿又曰¶
謝太傅始有東山之志桓公見藥中有逺志公問謝此¶
藥又名小草何以一物二稱謝未即荅郝參軍荅曰處¶
則為逺志出則為小草謝公殊有愧色又曰司馬太傅¶
齋中坐天月明淨歎以為佳謝景重荅曰意謂不如有¶