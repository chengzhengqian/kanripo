以其職來貢¶
華陽國志曰趙瑤字元珪自扶風太守來之郡司空張¶
温謂曰第五倫昔從蜀郡為司空今掃吾第以待足下¶
荀氏家傳曰荀爽字德明董卓徴公公到府三日策拜¶
司空起巖穴九十五日而為台司世人號曰白衣登三¶
公¶
晉中興書曰陸玩字士珤王導郄鑒庾亮相繼殂朝野¶
憂懼咸以為三良既沒國基墜矣於是遷玩侍中司空¶