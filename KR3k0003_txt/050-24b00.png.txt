泉通火細柳屯兵㫄帶戎臣頗同疆埸言瞻漢草廼曰¶
中州遥望胡桑已成邉郡誠復居藩體國應思馬駿之¶
功論地惟親宜慕蕭彰之勇¶
陳江摠為衡陽王讓吳郡表曰芝泥馳印發命開顔(闕/)潁¶
之誠夏霜易霣兢惶之至春氷可涉臨淄囘軾即事何¶
取廣川無聲頗知自匹¶
教梁簡文帝復臨丹陽教曰昔越張脩猛用𢎞美績邉¶
延善政實著民謡吾冲弱寡能未明理道猥以庸薄作¶