晉陸機桑賦曰皇太子便坐葢本將軍直廬也初世祖¶
武皇帝為中壘將軍植桑一株世更二代年漸三紀扶¶
疏豐衍抑有瑰異焉夫何佳樹之洪麗超託居乎紫庭¶
羅萬根以下洞矯千條而上征豈民黎之能植乃世武¶
之所營故其形瑰族類體艶衆木黄中爽理滋榮煩縟¶
綠葉興而盈尺崇條蔓而曾尋希太極以延峙暎承明¶
而廣臨革飛鴞之流響想鳴鳥之遺音惟厯數之有紀¶
恒依物以表德豈神明之所相將我皇之先識跨百世¶