曰客行三五夜息棹隠中洲月光随浪動山影逐波流¶
梁劉孝儀帆渡吉陽洲詩曰揚帆乘浪華噪鼓揚風力¶
近樹倐而遐遥山俄已逼欲比驚龍掣將頓陽烏翼客¶
行悲道逺唯須前路極¶
梁劉孝威帆渡吉陽洲詩曰江潮凌晚急鉦鼓候晨催¶
幸息榜人唱聊望高帆開聨村倐忽盡循汀俄頃廻疑¶
是傍洲退似覺前山來將與圖南競誰云勞泝洄¶
梁江洪詩曰日沒風光静逺山深無雲潮落晚洲出浪¶