有過此者又李夫人得幸武帝而卒上憐憫焉圖畵其¶
像於甘泉宮初李夫人病篤上自臨候之夫人蒙被謝¶
曰妾乆寢病形貌毁壊不可以見帝上曰夫人病亦甚¶
殆將不起一見我屬託兄弟豈不快哉夫人曰尊官在¶
帝不在一見上復言欲必見之夫人遂轉面向壁歔欷¶
上不悦而起夫人姉妹譲之曰獨不可一見上屬託兄¶
弟耶夫人曰不見帝者乃欲深託兄弟也夫以色事人¶
者色衰則愛㢮上所戀戀念我以平生容貌也今見我¶