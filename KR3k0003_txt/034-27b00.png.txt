緒而作氏𦙍靈枝而啓胄轢四代而式昌洎十葉而克¶
茂友人之生川岫降明譬如冬雪既華既潔將似秋月¶
至麗至徹乃上代而少雙故叔世而曠絶弔蕙若之暫¶
芳慟琬琰之永缺余㓜好於斯人乃神交於一顧邈疇¶
年之繾綣窈生平之遊遇懐愛重於素璧結分珍於黄¶
金捨一世而笑淺訪古人而求深固齊術而共經豈異¶
袖而同襟爾凝情於霜栢我發志於冬桂帶瑶玉而爭¶
光握隨珠而比麗予結誼兮梁門復從宦兮朱蕃何人¶