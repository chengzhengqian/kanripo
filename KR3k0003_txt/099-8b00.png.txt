墨子曰赤烏衘珪降周之岐社曰命周文王代殷河出¶
籙圗地出乗黄天錫武王黄烏之旗¶
古今注曰成帝河平四年白烏集孝文廟殿下黒烏從¶
之章帝元和二年三足烏集沛國三年代郡髙桞烏子¶
生三足大如雞色赤頭上有角長寸餘和帝元興元年¶
白烏一見廬江足皆赤¶
帝王世紀曰豐公家于沛之豐邑中陽里其妻夢赤烏¶
若龍戲已而生執嘉是為太公太上皇¶