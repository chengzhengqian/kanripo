公五推卿諸侯九推庻人終畝反乃執爵於太寢命曰¶
勞酒又曰天子耕於南郊諸侯于東郊又曰天子為籍¶
千畝冕而朱紘躬執耒以事天地山川以為醴酪粢盛¶
於是乎取之敬之至也諸侯百畝冕而青紘¶
梁五禮籍田儀注曰其田東去宮八里遠十六里為千¶
畝天子耒耜一具九卿耒耜九具立方壇以祠先農¶
應劭漢官儀曰天子升壇公卿耕訖嗇夫下種籍田千¶
畝亦曰帝籍亦曰親耕亦曰王籍又曰東耕之日親率¶