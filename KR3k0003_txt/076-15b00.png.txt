藻日映金雲風揺銀草¶
賛宋謝靈運聚幻賛曰幻工作同異誰復謂非真一從¶
遊物過既往亦何陳謬者疑久近逺者皆自賔勿起離¶
合情會無百代人又聚沬泡合賛曰水性本無泡激流¶
遂聚沫即異成貌狀消散歸虚壑君子識根本安事勞¶
與奪愚俗駭變化横復生欣怛又影響合賛曰影響順¶
聲色資物故生理一旦揮霍去何因得象似羣有靡不¶
然昧漠乎自已四色尚無本八微欲安恃¶