吾罪之所招悲弱子之無諐去父母之懐抱滅微骸於¶
糞土天地長久人生㡬時先後無覺從爾有期又行女¶
哀辭曰行女生于季秋而終于首夏三年之中二子頻䘮¶
伊上靈之䧏命何短修之難裁或華髪以終年或懐姙¶
而逢災感前哀之未闋復新殃之重來方朝華而晚敷¶
比晨露而先晞感逝者之不追情忽忽而失度天蓋高¶
而無階懐此恨其誰訴又仲雍哀辭曰曹喈字仲雍魏¶
太子之中子也三月生而五月亡昔后稷之在寒氷闘¶