如内䜿曰安文王乃喜及日中又至亦如之及暮又至¶
亦如之其有不安則内䜿以告文王文王色憂行不能¶
正履王季復膳然後亦復初食上必在視寒煖之節又¶
曰國君世子生吿於君接以太牢宰掌具又曰行一物¶
而三善皆得者唯世子而已其齒於學之謂其一知父¶
子之禮其二知君臣之義其三知長㓜之節故學之為¶
父子焉君臣焉長㓜焉一人元良萬國以貞世子之謂¶
也¶