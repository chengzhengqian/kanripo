乎洛川於是精移神駭忽焉思散俯則未察仰以殊觀¶
覩一麗人于巖之畔其形也翩若驚鴻婉若遊龍榮曜¶
秋菊華茂春松髣髴兮若輕雲之蔽月飄颻兮若流風¶
之迴雪逺而望之皎若太陽升朝霞迫而察之灼若芙¶
蕖出綠波穠纎得衷脩短合度¶
魏陳琳神女賦曰漢三七之建安荆野蠢而作仇賛皇¶
師以南假濟漢川之清流感詩人之攸歎想神女之來¶
遊儀營魄於髣髴託嘉夢以通精望陽侯而瀇瀁覩𤣥¶