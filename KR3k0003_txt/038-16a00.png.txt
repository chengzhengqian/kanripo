周書曰乃兆乎南郊以祀上帝配后稷農皇先王與食¶
周官曰大宗伯掌夫神之禮以禋祀祀昊天上帝以實¶
柴祀日月星辰以槱燎祀司中司命風師雨師又曰蒼¶
璧禮天黄琮禮地又曰四圭有邸以祀天旅上帝兩圭¶
有邸以祀地旅四望大司樂奏黄鍾歌大呂舞雲門以¶
祀天神謂五帝及天日月星辰王者各以夏正月祀其¶
受命之帝於南郊也奏太簇歌應鍾舞咸池以祭地祇¶
於北郊謂地神及社稷也又曰凡樂圜鍾為宫黄鍾為¶