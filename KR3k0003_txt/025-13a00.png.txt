敗之重災生為世笑死為愚鬼不亦哀乎伯通自伐以¶
為功髙天下往時遼東有豕生子白頭異而獻之行至¶
河東見羣豕皆白懐慚而退若以子之功論於朝廷則¶
為遼東豕也¶
後漢馮衍説曰皇帝聖徳靈威龍興鳳舉率宛業之効¶
推九虎之軍雷震四海席卷天下攘除禍亂繼髙祖之¶
休烈脩文武之絶業社稷復存炎精更輝徳冠往初功¶
無與二天下因以去亡新就聖漢故易以樹恩布徳易¶