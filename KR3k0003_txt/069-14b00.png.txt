楚漢春秋曰項王使武渉説淮陰侯信曰臣事項王位¶
不過中郎官不過執㦸乃去楚歸漢漢王賜臣玉案之¶
食玉具之劒臣背叛之内愧於心¶
烈士傳曰魏公子方食有鳩飛入其案下公子怪之此¶
有何急來歸無忌耶使人於殿下視之左右顧望一鷂¶
在屋上而飛¶
鹽鐵論曰良民文杯畫案婢妾衣紈履絲匹庶粺飯肉¶
食所以亂治也¶