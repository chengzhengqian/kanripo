載酒屬車寧消愁氣芝蘭蕭艾之秋形殊而並悴羽毛¶
鱗介之怨聲異而俱哀幕府昔開俊賢翹首爲羈終歲¶
門人謝焉及乎東首告辭西陵長徃山陽車馬永别郊¶
門潁川賔客遥悲松路嵇叔夜之山廬尚多楊柳王子¶
猷之舊徑唯餘竹林王孫葬地方爲長樂之宮烈士埋¶
魂即是將軍之墓昔甞歡宴風月留連追憶平生宛然¶
心目美酒酌焉猶思建業之水鳴琴在操終念華亭之¶
鶴重爲此别嗚呼甚哉麟亡星落月死珠傷瓶罄罍恥¶