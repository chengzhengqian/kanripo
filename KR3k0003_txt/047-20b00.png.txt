章華三休之巨麗公禦煩以寡居髙而降執冲虚之道¶
無矜滿之情其為政也莊敬足以範物慈惠足以庇民¶
剛毅足以威暴清貞足以勵俗天監十七年薨春秋四¶
十有五凡我庶民竊親高義况復祗承帝命來仕王家¶
兎園晚春叨從者之賜髙唐暮天而奉作賦之私常懼¶
慶雲之惠不酬而搖落奄至豈謂經塵之効莫展而峻¶
極先頽思所以立言貞石貽厥長世銘曰昔在文韶五¶
賢二聖漢藩魏屏微風不競於赫我梁德符姬姓康王¶