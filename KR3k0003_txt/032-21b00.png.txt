芳香不發也¶
梁何遜為衡山侯與婦書曰昔人邀逰洛汭會遇陽臺¶
神仙髣髴有如今别離帳前微笑渉想猶存而幄裏餘¶
香從風且歇掩屏為疾引領成勞鏡想分鸞琴悲别鶴¶
心如膏火獨夜自煎思等流波終朝不息始知萋萋萱¶
草忘憂之言不實團團輕扇合歡之用為虚路邇人遐¶
音塵寂絶一日三秋不足為喻聊陳往翰寜寫款懐遲¶
枉瓊瑶慰其杼軸¶