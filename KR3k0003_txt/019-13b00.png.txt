文士傳曰束晳太康中大旱晳乃令邑人躬自請雨三¶
日水三尺百姓為之歌曰束先生通神明請天三日甘¶
雨零我黍以育我稷以生何以酬之報束長生¶
殷氏世傳曰殷褒為榮陽令廣築學館㑹集朋徒民知¶
禮讓乃歌曰榮陽令有異政修立學校人易性令我子¶
弟耻訟争¶
車頴秦書曰苻堅時關隴百姓豐樂民歌之曰長安大¶
街兩邊種槐下走朱輪上有鸞栖¶