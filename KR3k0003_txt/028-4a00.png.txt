夾長流遊客多悲傷淚下不可收朝入譙郡界曠然¶
消人憂詩人美樂土雖客猶願留又詩曰日暮遊西¶
園冀冩憂思情曲池揚素波列樹敷丹榮上有特栖¶
鳥懐春向我鳴又詩曰吉日簡清時從君出西園方¶
軌䇿良馬並驅厲中原北臨清漳渚西㸔栢楊山回¶
翔遊廣囿逍遙波水間又詩曰列車息衆駕相伴綠¶
水湄幽蘭吐芳烈芙蓉發紅暉百鳥何繽翻振翼羣¶
相追投網引潛鯉强弩下髙飛白日已西邁歡樂忽¶