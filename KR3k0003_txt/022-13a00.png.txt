又曰魏明帝世使后弟毛曾與夏侯太初共坐時人謂¶
蒹葭倚玉樹時目夏侯太初朗如日月入懐¶
書晉徐藻妻陳氏與妹劉氏書曰伏見偉方所作先君¶
誄其述詠勲德則仁風靡墜其言情訴哀則孝心以叙¶
自非挺生之才孰能克隆聿脩若斯者乎執詠反覆觸¶
言流淚感頼交集悲慰竝至元方偉方並年少而有盛¶
才文辭富艶冠於此世竊不自量有疑一言略陳所懐¶
庶備起予先君既體𢎞仁義又動則聖檢奉親極孝事¶