釋名曰明堂明堂髙顯貌也¶
大戴禮曰明堂者凡九室一室而有四戸八牖以茅蓋¶
屋上圎下方所以明諸侯尊卑也外水名曰辟雍揔三¶
十六户七十二牖¶
周禮曰夏后氏世室殷人重屋周人明堂度有九尺之¶
筵¶
周書曰明堂方一百一十二尺室中方六十尺牖高三¶
尺門方十六尺東方曰青陽南方曰明堂西方曰總章¶