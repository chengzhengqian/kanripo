有採詩之官王者以知得失¶
史記曰古詩三千餘篇孔子刪取三百五篇皆弦歌以¶
合韶武之音¶
左傳曰昔周穆王欲肆其心周行天下將必有車轍馬¶
迹祭公謀父作祈招以止王心其詩曰祈招之愔愔式¶
昭徳音思我王度式如玉式如金¶
論語曰小子何莫學夫詩詩可以興可以觀可以羣可¶
以怨邇之事父逺之事君多識於鳥獸草木之名¶