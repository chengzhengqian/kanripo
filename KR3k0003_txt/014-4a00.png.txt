煥若麗天登庸在試盛績雲舉雖屈景潢汙降情尺木¶
而拯世濟民浚發懐抱昔成湯百家仁被比屋文王十¶
里化先寡妻前聖後賢重規沓矩震雄圖於九江播靈¶
威於夏汭旌斾未麾鯨鯢自殞弗勞羗僰之長無待六¶
事之人義等伐謀功髙善陣建有國之符成定鼎之業¶
會朝清明事資於牧野受命作周非止於西伯視膳寢¶
門孝徳光備守器宗祧元良載逺嗣大寳以君百辟敷¶
景化以致隆平守在四夷威行海内囹圄寂寞禮譲交¶