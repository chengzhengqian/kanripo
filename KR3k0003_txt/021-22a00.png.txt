或者覩湯武之龍躍謂戡亂在神功聞孔墨之挺生謂¶
英睿擅竒響視韓彭之豹變謂鷙猛致人爵見張桓之¶
朱紱謂明經拾青紫豈知有力者運之而趨乎然則君¶
子居正體道樂天知命明其無可奈何識其不由智力逝¶
而不召來而不拒生而不喜死而不戚不充詘於冨貴¶
不遑遑於所欲豈有史公董相不遇之文乎¶
　　友悌¶
爾雅曰善兄弟為友¶