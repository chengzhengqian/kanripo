乃邉荒速告王命急宣飛迅鼓檝浮海凌山於是候勁¶
風揭百尺維長梢挂帆席望濤逺决冏然鳥逝一越三¶
千不終朝而濟所屇若乃負穢臨深虗誓愆祈則有海¶
童邀路馬衘當蹊天吳乍見而髣髴蝄像暫曉而閃屍¶
爾其大量也則南澰朱崖北洗天墟東演析木西薄青¶
徐經綸瀴溟萬萬有餘吐雲霓含龍魚隠鯤鱗潜雲居¶
其垠則有天琛水怪鮫人之室瑕石詭暉鱗甲異質繁¶
綵掦華萬色隠鮮陽冰不冶隂火潜燃其魚則横海之¶