予之長安次于新安千秋亭而弱子夭感嬴博之哀乃¶
傷之曰奈何兮弱子邈棄爾兮丘林還眺兮墳瘞草莾¶
莾兮木森森伊邃古之遐胄逮祖考之永延咨吾家之¶
不嗣羌一適之未甄仰崇堂之遺構若無津而渉川葉¶
落永離覆水不收赤子何辜罪我之由又金鹿哀辭曰¶
嗟我金鹿天資特挺鬒髪凝膚蛾眉蠐領柔情和泰朗¶
心聰警嗚呼上天胡忍我門良嬪短世令子夭昏既披¶
我幹又翦我根槐如瘣木枯荄獨存捐子中野遵我歸¶