遂均鴻毛之殞傷足居憂忘貽髪膚之痛豈所以臨河¶
永歎合育最靈者也伏惟陛下施博天地澤深禹湯温¶
舒之策優㳺虛授衛展之議寜失弗經削秋荼之法解¶
凝脂之網¶
陳徐陵謝兒報坐事付治中唘曰夫拾金樵路髙士所¶
羞整冠李下君子斯慎兒報不能謹潔敢觸嚴網右趾¶
釱繫事允法科左校論輸實由恩宥老臣過庭之訓多¶
謝古賢折笄之杖有愧前逹¶