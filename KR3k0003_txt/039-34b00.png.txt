起將夕反景入池林餘光映泉石又陪徐僕射晚宴於¶
兒宅詩曰夫君追宴憙十日遞來過築室華池上開軒¶
臨芰荷方塘交宻篠對霤接繁柯景移林改色風去水¶
餘波洛城雖半日愛客待驪歌¶
梁江淹擬魏帝遊宴詩曰置酒坐飛閣逍遥臨華池神¶
飄自遠至左右芙蓉披綠竹夾清水秋蘭被幽崖月出¶
照園中冠佩相追隨肅肅廣殿隂雀聲愁北林衆賔還¶
城邑何用慰我心¶