搜神記曰中興初有應嫗者生四子而盡見神光照社¶
初探試之乃得黄金自是諸子宦學並有芳名至瑒七¶
世顯¶
戴延之西征記曰洛陽建春門外迎道北有白社董威¶
輦所住也去門二里白社有牛馬市即嵇公臨刑處也¶
伍輯之從征記曰臨沂厚邱間有次睢里社常以人祭¶
襄公使邾子用鄫子處相承雇貧人命齋潔祭時縛着¶
社前如見牲犧魏初乃止¶