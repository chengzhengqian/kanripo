不雅聊作酒賦粗究其終始嘉儀氏之造思亮兹美之¶
獨珍仰酒旗之景曜協嘉號於天辰穆生失禮而辭楚¶
侯嬴感爵而輕身其味有宜城醪醴蒼梧縹清或秋藏¶
冬發或春醖夏成或雲沸川涌或素蟻如萍爾乃王孫¶
公子逰俠翺翔將承歡以接意㑹陵雲之朱堂獻酬交¶
錯宴笑無方於是飲者並醉從横讙譁或揚袂屢舞或¶
扣劍清歌或嚬蹴辭觴或奮爵横飛或歎驪駒既駕或¶
稱朝露未晞于斯時也質者或文剛者或仁卑者忘賤¶