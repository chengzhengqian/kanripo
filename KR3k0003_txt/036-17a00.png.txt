中陵築室河曲軌絶千途而門瞻百族假妙道以達觀¶
考賁龜而貞卜茍形骸之可忘豈投簮其必谷方介丘¶
於尺阜託雲林乎一木佇鳴條以招風聆哀音其如玉¶
窮覧物以盡齒將弭迹於餘足¶
晉陸雲逸民賦曰富貴者是人之所欲而古之逸民輕¶
天下細萬物而欲専一丘之懽擅一壑之美豈不以身¶
重於宇宙而恬貴於紛華哉天地不易其樂萬物不干¶
其志然後可以妙有生之極固無疆之休乃為賦曰世¶