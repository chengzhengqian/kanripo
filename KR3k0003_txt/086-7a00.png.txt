而甘以其半啖君君曰忠乎㤀其口而啖寡人及彌子¶
瑕色衰愛弛得罪於君君曰是故嘗啖我以餘桃又曰¶
孔子侍坐於魯哀公哀公賜之桃與黍仲尼先飯黍而¶
後噉桃哀公曰黍以雪桃也對曰邱知之矣夫黍五穀¶
之長而桃為下君子以賤雪貴不聞以貴雪賤也¶
莊子曰挿桃枝於戸連灰其下童子入而不畏而鬼畏¶
之是鬼智不如童子也¶
戰國策曰孟嘗君將入秦蘇秦徃見之孟甞曰人事者¶