酒中樂酣天子曰嗟乎此太奢侈於是厯吉日以齋戒¶
襲朝衣乗法駕建華旗鳴玉鑾遊於六藝之囿馳騖仁¶
義之途脩容乎禮園翺翔乎書圃¶
漢揚雄羽獵賦曰武帝廣開上林東南至宜春鼎湖御¶
宿昆吾傍南山西至長楊五柞北繞黄山濵渭而東周¶
袤數百里聊因校獵以風𤣥冬季月天地隆烈乃詔虞¶
人典澤東延昆鄰西馳閶闔儲積共峙戎卒夾道斬叢¶
棘夷野草禦自汧渭經營酆鎬營合圍會先置乎長楊¶