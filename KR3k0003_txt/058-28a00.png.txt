功伐兮表八百之肆覲傳六經而綴百氏兮建皇極而¶
序彛倫終人事於晻昩兮贊幽𠖇於神明象類多喻靡¶
施不恊上剛下柔乾坤之位也新故代謝四時之次也¶
圓和正直規矩之極也𤣥首黄管天地之色也¶
晉傅𤣥筆賦曰簡修毫之竒兎選珍皮之上翰濯之以¶
清水芬之以幽蘭嘉竹翠色彤管含丹於是班匠竭巧¶
名工逞術纏以素枲納以𤣥漆染芳松之淳煙寫文象¶
於紈素動應手而從心煥光流而星布¶