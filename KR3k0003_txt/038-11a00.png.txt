歩腸痛勿怪雖臨時戲笑之言非至親之篤好夫何肯¶
為此辭哉¶
晉潘岳為諸婦祭庾新婦文曰潜形幽櫬寕神舊宇室¶
虗風生牀塵帷舉自我不見載離寒暑雖則乖隔哀亦¶
時叙啓殯今夕祖行明朝雨絕華庭埃滅大宵儷執箕¶
箒偕奉夕朝髣髴未行顧瞻弗獲伏膺飲淚感今懐昔¶
懷昔伊何祁祁娣姒感今伊何㝠㝠吾子形未廢目音¶
猶在耳¶