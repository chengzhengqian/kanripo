息三章之法不足以禦姦於是相國蕭何捃摭秦法取¶
宜於時者作律九章又曰杜周為廷尉其治獄倣張湯而善¶
伺候上所欲擠者因而陷之上所欲釋久繫待問而㣲¶
見其寃狀客有謂周曰君為天下決平不修三尺法(以/三)¶
(尺簡書/法律也)専以人主指為獄獄者固如是也周曰三尺安¶
出哉前主所以著為律後主所是疏為令當時為是何¶
古之法又曰時上方向文學張湯決大獄欲傅古議乃¶
請博士弟子治尚書春秋補廷尉使平疑法奏讞疑事¶