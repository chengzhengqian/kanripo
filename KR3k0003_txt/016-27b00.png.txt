晉中興書曰臨海公主惠帝第四女羊皇后所生初封¶
清河公主夫出適值永嘉亂賣長城民錢温温以送女¶
女遇主甚酷主自告吳興太守問禮以聞於是殺温及¶
女適譙國曹統¶
臧榮緒晉書曰賈后二女宣華女彦封宣華𢎞農郡公¶
主女彦年八嵗聰明岐嶷便能書學諷誦詩論病困要¶
后欲議封女以長公主彦語后曰我尚小未及成人禮¶
不用公主及薨謚哀獻皇女以長公主禮葬送¶