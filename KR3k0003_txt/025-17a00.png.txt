晉桓𤣥與劉牢之書曰今君戰敗則傾宗戰勝則覆族¶
以是安歸乎孰若翻然改圖唯理是宅保其富貴全其¶
勲業則身與金石等固名與天壤俱窮孰與頭足異處¶
身名俱滅為天下笑哉夫明者見於無形愚夫安於所¶
躭二者成敗惟君圖之¶
宋謝荘為朝臣與雍州刺史袁顗書曰夫夷險相因興¶
革逮數或殷憂而啟聖明此既章於聞見天道輔順謳¶
歌有奉髙祖之孫文皇之子徳洞九幽功貫二曜匡拯¶