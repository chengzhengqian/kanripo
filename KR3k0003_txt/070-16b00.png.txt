故以道正已鏡無見疵之罪道無明過之惡目失鏡無¶
以正鬢眉身失道無以知迷惑¶
戰國䇿曰鄒忌身體逸麗朝服衣冠謂其妻曰我孰與¶
城北徐公美妻曰君美甚又問妾及客皆曰徐公不如¶
明日徐公來忌窺鏡自視知不如徐公逺矣忌入朝見¶
王曰臣美不如徐公臣妻妾客皆云臣勝妻私臣妾畏¶
臣容求臣也今齊方千里百二十城宫婦莫不私王朝¶
臣莫不畏王四境莫不求王由此觀之王蔽甚矣王乃¶