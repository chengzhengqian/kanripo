梁任昉為范雲讓散騎常侍吏部尚書霄城侯表曰夫¶
銓衡務重關治隆替遠惟則哲在帝猶輕漢魏以降遠¶
識經軌雅俗所歸唯稱許郭齊季凌遲官方淆亂草創¶
惟始議存改作恭己南靣責成斯在豈宜妄加寵私以¶
乏王事附蟬之飾空成寵章求之公私授受交失近世¶
侯者功緒參差或足食關中或成軍河内或盛德如卓¶
茂或師道如桓榮四姓傳祠已無定紀五侯外戚且非¶
舊章而臣之所附唯在恩澤且去嵗冬初國學之老博¶