晉殷仲文罪釁解尚書表曰臣聞洪波振壑川無活鱗¶
驚飈拂野林無静柯何者勢弱則受制於人力㣲則無¶
以自保於理雖昧可得而言於臣實非所敢論桓𤣥之¶
世誠復驅廹者衆於㣲臣罪實深矣進不能見危授命¶
亡身殉國退不能辭粟首陽拂衣髙謝遂乃宴安昏寵¶
叨昧偽封錫文簒事曾莫獨固名義以之俱淪情節自¶
茲兼橈宜其極法以判忠邪鎮軍臣裕匡復社稷大𢎞¶
善貸紆一戮於㣲命由三驅於大信既恵之以首領復¶