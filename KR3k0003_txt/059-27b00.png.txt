梁沈約憫國賦曰余生平之無立徒跅弛以自閑處圍¶
城之惵惵得無用於行間對僚友而不怡咸悄顔而相¶
顧畏髙衝之比擬壯激天之南度駭潜師之夜過驚躍¶
馬之晨呼矛森森而宻豎旗落落而疎布時難紛其未¶
已歳功迫其將徂育素蟣於𤣥胄垂葆髪於縵胡¶
頌漢揚雄趙充國頌曰明靈惟宣戎有先零先零猖狂¶
侵漢西疆既臨其域喻以威徳有守矜功謂之弗尅請¶
奮其旅于罕之羗天子命我從之鮮陽營平守節屢奏¶