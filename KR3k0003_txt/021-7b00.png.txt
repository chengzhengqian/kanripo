札棄室而耕乃舍之¶
漢書曰金日磾在武帝左右屬霍光以輔少主光讓日¶
磾日磾曰臣外國人且使匈奴輕漢於是遂為光副又¶
曰文帝初立以陳平為相太尉周勃親以兵誅吕氏功¶
多平欲譲勃位廼謝病文帝怪平曰髙帝時勃功不如¶
臣及誅諸吕臣功亦不如勃願以相讓勃又曰韋賢薨¶
子𤣥成當嗣𤣥成心知其非賢雅意即徉為病狂卧便利¶
妄笑語既葬當襲爵以病狂不應大鴻臚奏状章下丞¶