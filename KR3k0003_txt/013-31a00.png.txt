沈約宋書曰帝諱駿字休龍小字道民文帝第三子也¶
元凶弑逆舉義兵克定京邑乃踐帝位年三十五崩在¶
位八年¶
䇿文宋謝莊孝武帝哀䇿文曰應門洞望馳道南除菆¶
塗已撤欝鬯將虛哀子嗣皇帝擗摽池綍周遑旌軫攀¶
七緯之崩淪慟三靈之徂盡百神慕而行雲沉萬國哀¶
而素霜霣衣冠緬邈弓劒不追敢諝謳頌髣髴希夷其¶
辭曰樞電皇根月瑶國緒𦙍裔丹陵蟬聨華渚二后在¶