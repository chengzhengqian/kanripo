世人之待士亦咸如此故興志而作賦并見命及遂作¶
賦曰有南夏之孔雀同號稱於火精寓鶉虛以挺體含¶
正陽之淑靈首戴冠以飾貌爰龜背而鸞頸徐軒翥以¶
俛仰動止步而有程¶
魏鍾㑹孔雀賦曰有炎方之偉鳥感靈和而来儀禀麗¶
精以挺質生丹穴之南垂戴翠旄以表弁垂緑蕤之森¶
纚裁修尾之翹翹若順風而揚麾五色㸃注華羽參差¶
鱗交綺錯文藻陸離丹口金輔𤣥目素規或舒翼軒峙¶