尚書大傳曰子夏讀書畢見夫子夫子問焉子何為於¶
書對曰書之論事昭昭若日月之明離離若參辰之錯¶
行上有堯舜之道下有三王之義商所受於夫子者志¶
之不敢忘也雖退而窮思河濟之間深山之中壌室編¶
蓬為户於中彈琴詠先王之道則可發憤慷慨矣¶
神異經曰西北荒有石室有二十人同居齊夀千二百¶
歲¶
十洲記曰崑崙山上有瓊華之室¶