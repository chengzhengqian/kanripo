比之無色望余帷而延視若流波之將瀾奮長袖以振¶
衽立躑躅以不安意似近而旣逺若將來而復旋褰余¶
幬而請御顧女師命太傅歡情未接將辭而去遷延引¶
身不可親附¶
魏陳王曹植洛神賦曰黄初三年余朝京師還濟洛川¶
古人有言斯水之神名曰宓妃感宋玉對楚王說神女¶
之事其辭曰余從京域言歸東藩背伊闕越轘轅經通¶
谷凌景山稅駕乎蘅皋秣駟乎芝田容與乎楊林流盻¶