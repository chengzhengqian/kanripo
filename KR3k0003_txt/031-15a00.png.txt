非所憩翰飛遊髙岡余音非九韶何以儀鳯皇新城非¶
芝圃曷由殖蘭芳又荅劉琨詩曰隨寶産漢濵摛此夜¶
光真不待卞和顯自為命世珍¶
晉棗腆贈石季倫詩曰深蒙君子眷雅顧出羣俗受寶¶
取諸懐所贈非珠玉凡我二三子執手擕玉腕嘉言從¶
所好企予結雲漢望風整輕翮因虛舉雙翰朝遊清渠¶
側日久登髙館又荅石崇詩曰昔我不造備嘗顛沛后¶
土傾基皇天隕蓋少懷蒙昧長無耿介遺訓莫聞出入¶