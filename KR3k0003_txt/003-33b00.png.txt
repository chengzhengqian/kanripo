寂寞灰心盡摧殘生意餘産空交道絶財殫宻親疎空¶
悲趙壹賦還著虞卿書¶
賦晉陸機感時賦曰悲夫冬之為氣亦何&KR0579;懔以蕭索¶
天悠悠其彌髙霧鬰鬰而四幕夜緜邈其難終日晼晚¶
而易落伊夫時之方惨曷萬物之能歡猨長嘯於林杪¶
鳥髙鳴於雲端矧余情之含瘁恒覩物而増酸歴四時¶
以迭感悲此嵗之已寒撫傷懐以嗚咽望永路而汍瀾¶
梁江淹四時賦曰至於冬隂北邊永夜不曉平蕪際海¶