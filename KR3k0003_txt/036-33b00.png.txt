飛流泉瀾清澍滴瀝生響白波跳沫洶湧成音楓楮椅¶
櫪之樹栢梓桂樟之木分形異色千族萬種結朱實苞¶
緑裏揺白蔕抽紫莖橚矗苯䔿梢風鳴籟垂柯簷户布¶
葉房櫳中谷澗濵華葩攅列至於青春受謝萍生泉動¶
則都梁含馥懐香送芬長樂負霜宜男泫露芙蕖紅菙¶
照水臯蘇縹葉從風憑軒永眺蠲憂忘疾嵗始年季農¶
隟時閑濁醪初熟濟縹清新則有田家野老提壺共至班¶
荆林下陳樽置爵酒酣耳熱屢舞嚾呶盛論箱庾髙談¶