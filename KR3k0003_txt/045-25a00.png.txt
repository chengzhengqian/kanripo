右相髙宗夢傅説因立為相魏襄王以公孫衍為相國趙¶
孝成王以亷頗為相國¶
誄晉成公綏魏相國舞陽宣文侯司馬公誄曰應期降¶
命篤生我公九徳聿修百行兼通文皇踐位龍飛天衢¶
協賛大命啓迪靈符光我聖主齊徳有虞受兹介祉封¶
國建畿入總納言敷化衡機出登上將奮武明威皇輿¶
省方作鎮於許旌旗既反撫戎荆楚巴蜀作㓂侵我邉¶
疆乃眷西顧董統雍京丹麾所指莫之敢抗仁濟宇内¶