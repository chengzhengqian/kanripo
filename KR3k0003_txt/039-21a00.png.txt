宋何承天社頌曰余以永初三年八月大社聊為此文¶
實惟隂祗稷為榖元率育萬類恊靈昊乾霸德方將世¶
號共工厥有才子寔曰句龍稱物平賦百姓喜雍唐堯¶
救災決河流江棄亦播植作乂萬邦克配二祀以報勤¶
庸勤庸伊何厚載生民倉廪既實神節斯因人亦有言¶
物用思人矧乃大德功被陶鈞豈伊百世萬代不泯蒸¶
哉帝王肇建皇極體國經野設官分職峩峩二社列幹¶
比殖嵗云其秋晷漏均程牲牢既潔嘉薦惟馨¶