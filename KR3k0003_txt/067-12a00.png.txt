漢書曰班伯容貌甚麗誦説有法時上方向文學鄭寛¶
中張禹等朝夕入説尚書論語於金華殿中詔伯受焉¶
數年金華之業絶班出與王許子弟為羣在於綺䊵襦¶
袴之中非其好也¶
東觀漢記曰梁鴻鄉里孟氏女容貌醜而有節操多求¶
之不肯父母問其所欲曰得賢壻如梁鴻者鴻聞之乃¶
求之女布襦裾鴻曰此真梁鴻妻也¶
漢書曰廉范為蜀郡太守百姓歌之曰廉叔度來何暮¶