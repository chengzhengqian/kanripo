尹吕望之臣明明在朝穆穆布列故聖主必待賢臣而¶
宏功業俊士亦俟明主以顯其徳上下俱欲歡然交欣¶
千載一㑹論說無疑翼乎如鴻毛遇順風沛乎若巨魚¶
縱大壑其得意如此則胡禁不止曷令不行化溢四表¶
横被無窮遐夷貢獻萬祥必臻是以聖王不徧窺望而¶
視已明不殫傾耳而聽已聰¶
賛晉夏侯湛顔子賛曰知彰知㣲體深研機明象介石¶
量同聖師探賾㒺滯在言靡遺仰諸惟髙瞻之攸希¶