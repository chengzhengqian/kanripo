迴清風盈室動靜揚暉嘉好越逸翻翻奕奕飛景曜日¶
同皦素於凝霜豈振露之能匹¶
晉張載扇賦曰有翔雲之素鳥體自然之至潔飄縞羽¶
於清霄擬妙姿於白雪俯濯素於河漢仰晞光於日月¶
雙趾蹶而騰虚六翮飛而風厲於是傲世公子俶儻踔¶
躒遺物獨出樂此天爵飛蒲氏之修蟠榮子余之纎繳¶
弋翔冥之鵾雞連王子之白鶴裁輕翼以為扇發清風¶
於勁翮若乃搜竒選妙絶色寡雙鵠質皦鮮𤣥的㸃鋒¶