賦晉孫楚雪賦曰堯九載以山栖兮湯請禱於桑林㒺¶
二聖以濟世兮孰繁衍以迄今嗟亢陽之踰時兮情反¶
側以寢興豐隆灑雪交錯翻紛膏澤偃液普潤中田肅¶
肅三麥實獲豐年¶
晉李顒雪賦曰何時雪之嘉澤亦應變而俱凝随同雲¶
而下降固霑渥之所興¶
宋謝恵連雪賦曰嵗将暮時既昏寒風積愁雲繁梁王¶
不悦遊於兎園俄而微霰零宻雪下王乃歌北風於衞¶