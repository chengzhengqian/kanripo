瑶草駐容色舜日堯年歡無極又夏白紵歌曰朱火灼¶
爍照佳人含情送意遥相親嫣然一轉亂心神非子之¶
故欲誰因又秋白紵歌曰白露欲凝草已黄金琯玉柱¶
響洞房雙心一影俱囘翔吐情寄君君莫忘又冬白紵¶
歌曰寒閨晝密羅幌垂嬌容麗色心相知雙去雙還誓¶
不移長袖拂面為君施¶
梁劉孝威行幸甘泉歌曰漢家迎夏畢避暑甘泉宫棧¶
車鳴里鼓駟馬駕相風校尉烏丸騎待詔婁煩弓後旌¶