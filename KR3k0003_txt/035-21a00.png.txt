曰堯舜之民皆以堯舜之心為心今吾為君百姓皆以¶
其心為心是以痛之¶
新序曰周舍事趙簡子居無㡬何周舍死後與諸大夫¶
飲酒酣簡子泣曰百羊之皮不如一狐之腋衆人之唯¶
唯不如周舍之愕愕自周舍死吾未嘗聞吾罪也吾國¶
㡬亡乎是以垂泣¶
漢書曰髙祖破黥布軍還過沛置酒沛宮上慷慨傷懐¶
泣數行下¶