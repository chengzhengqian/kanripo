成賊衆雖尅而終殄滅者也赤眉盛於東海黄巾連帶¶
三州張昌李辰僣逆荆豫或擁衆百萬横逆宇内所以¶
一旦敗亡正以兵出無名聚而為亂劉聰父子戎狄凡¶
十乗釁肆毒㓂虐人神煞父害弟偷竊位號自古及今¶
豈有聰比而可以正天下者乎見將軍明鍳灼然所宜¶
懸了者也况附聰之弊漸以彰著資財不為己用名位¶
不可得守有若晨霜秋露雰霧之氣雖朝凝而夕消暫¶
見而尋沒也今將軍附賊而望為民主不亦難乎¶