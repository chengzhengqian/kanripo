前又曰不衆行不羣處必待風雨而遊乎清氣之中遊¶
乎天外之野出入應命以時上下有聖則見無聖則處¶
龍魚河圗曰天授元始建帝號黄龍負圗從河中出付¶
黄帝帝令侍臣冩以示天下又曰黄龍從洛水出詣虞¶
舜鱗甲成字令左右寫文竟龍去¶
河圗曰舜以太尉即位與三公臨觀黄龍五采負圗出¶
舜前以黄玉為柙玉檢金繩芝為泥章曰天黄帝符璽¶
尚書中候曰舜沉璧於河榮光休至黄龍負卷舒圗出¶