捜神記曰晉安謝端矦官人少孤年十八恭謹自守後¶
於邑下得一大螺如斗許取貯瓮中每早至野還見有¶
飲飯湯火端疑之於籬外窺見一少女從瓮中出至竈¶
下燃火便入問之女荅曰妾天漢中白素女天帝哀卿¶
少孤使我權相為守舎炊煑待卿取婦當還去今無故¶
相伺不宜復留今留此殻貯米榖可得不乏忽有風雨¶
而去¶
南州異物志曰扶南海有大螺如甌從邉直㫄截破因¶