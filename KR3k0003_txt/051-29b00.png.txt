皆祖宗之靈祐陛下之聖徳豈臣愚陋所能克堪又上¶
書讓增封武平侯及費亭侯曰伏自三省姿質頑素材¶
志鄙下進無匡輔之功退乏拾遺之美雖有犬馬微勞¶
非獨臣力皆由部曲將校之助陛下前追念先臣微功¶
使臣續襲爵土祖考蒙光照之榮臣受不貲之分未有¶
絲髪以自報效昔齊侯欲更晏嬰之宅嬰曰臣之先容¶
焉臣不足以繼之卒違公命以成私志臣自顧省不克¶
負荷食舊為幸雖上徳在𢎞下有因割臣三葉累寵皆¶