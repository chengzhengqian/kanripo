魏略曰文帝欲受禪郡國奏黄龍十三見明帝鑄銅黄¶
龍髙四尺置殿前¶
魏志曰漢嘉平五年黄龍見譙光禄大夫喬𤣥太史令¶
單颺曰其國當有王者興不及五十年當復見内黄殷¶
登嘿記之四十五年登尚在黄龍此時見譙登曰單颺¶
之言其驗兹乎又曰青龍元年春正月甲申青龍見摩¶
陂井中二月丁酉幸摩陂觀龍於是改摩陂為龍陂¶
吳志曰黄龍元年樊口武昌並言黄龍見孫權即位改¶