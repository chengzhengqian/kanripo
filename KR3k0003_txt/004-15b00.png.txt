三日臨曲水詩曰暮春濯清汜遊鱗泳一壑髙泉吐東¶
岑洄瀾自淨澩臨川疊曲流豐林映緑薄輕舟沈飛觴¶
鼓枻觀魚躍¶
宋顔延之三日侍遊曲阿後湖詩曰虞風載帝狩夏諺¶
頌王遊春方動宸駕望幸傾五州山祗蹕嶠路水若警¶
滄流神御出瑶軫天儀降藻舟萬軸𦙍行衛千翼泛飛¶
浮雕雲麗璇盖祥颷被采斿江南進荆艶河徼獻趙謳¶
又詔宴曲水詩曰道隠未形治彰既亂帝跡懸衡皇流¶