歸室解裳兮歩庭前月光照懐兮星依天居一世兮芳景¶
遷松喬難慕兮誰能仙長短命也兮獨何愆又九愁賦¶
曰嗟離思之難忘心慘毒而含哀踐南畿之末境超引¶
領之徘徊眷浮雲以太息願攀登而無階匪徇榮而愉¶
樂信舊都之可懐恨時王之謬聽受姦枉之虗辭揚天¶
威以臨下忽放臣而不疑登髙陵而反顧心懐愁而荒¶
悴念先寵之既隆哀後施之不遂雖危亡之不豫亮無¶
逺君之心刈桂蘭而秣馬舍予車於西林願接翼於歸¶