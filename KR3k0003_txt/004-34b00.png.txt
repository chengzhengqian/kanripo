竹林七賢論曰阮咸字仲容籍兄子也諸阮前世皆儒¶
學内足於財唯藉一生尚道棄事好酒而貧舊俗七月¶
七日法當曬衣諸阮庭中爛然莫非綈錦咸時總角乃¶
竪長竿摽大布犢鼻於庭中曰未能免俗聊復爾耳¶
世説曰郝隆七月七日見鄰人皆曝曬衣物隆乃仰卧¶
出腹云晒書¶
續齊諧記曰桂陽城武丁有仙道謂其弟曰七月七日¶
織女當渡河諸仙悉還宫弟問曰織女何事渡河荅曰¶