華神掌以削成而稱貴若兹山者髙不概雲深無藏影¶
卑非培塿淺異棘林秀壁數尋被杜蘭與苔蘚椿枝十¶
仭挂藤葛與懸蘿曲澗潺湲修篁䕃暎路若絶而復通¶
石将頽而更綴抑巨麗之名山信大吳之勝壌若乃九¶
功六義之興依永和聲之製志由興作情以詞宣形言¶
諧於韶夏成文暢於鐘律由來尚矣未有登髙能賦而¶
韜斐麗之章入谷忘歸而忽鏗鏘之莭故總轡齊鑣競¶
雕蟲於山水雲合霧集争歌頌於林泉于時風清邃谷¶