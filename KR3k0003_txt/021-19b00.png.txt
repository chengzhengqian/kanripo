也然則性言其質才名其用明矣¶
宋何承天達性論曰夫兩儀既位帝王参之宇中莫尊¶
焉天以陰陽分地以剛柔用人以仁義立人非天地不¶
生天地非人不靈三材同體相須而成者也故能禀氣¶
清和神明特達情綜古今智周萬物妙思窮幽賾制作¶
侔造化歸仁與能是為君長撫養黎元助天宣德日月¶
淑清四靈來格祥風協律玉燭揚暉酸鹹百品備其膳¶
羞絲紵𤣥黄供其器服文以禮度娛以八音夫物用儉¶