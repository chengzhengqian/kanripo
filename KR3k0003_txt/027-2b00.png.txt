穆天子傳曰天子北征絶漳水西征賔于王母天子觴¶
西王母瑤池之上¶
史記曰禹乗四載随山刋木山行乘&KR1964;泥行乘橇陸行¶
乘車水行乘舟又曰老子居周久之見周之衰乃遂去¶
關關令尹喜曰子將隠矣喜與老子俱之流沙之西又¶
曰秦始皇至雲夢望祀虞舜於九疑浮江下觀丹陽至¶
錢塘臨浙江上㑹稽祭大禹望於南海傍海北至琅琊¶
漢書曰武帝行幸雍遂北出蕭關厯獨鹿鳴澤自代而¶