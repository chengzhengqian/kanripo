四果¶
梁陸倕天光寺碑曰法雲旦聚則浸潤被乎重沙慧日¶
晨登則暉光燭於有頃皇帝乃把神珠握靈鏡擊天鼔¶
撞地鐘驅日月之師勒星辰之陣九流外籍五明内典¶
鳥䇿餘文龍宫遺教莫不神遊房奧跡徧門牆思洞希¶
微言窮名象珉階凌虚瓊籬鬱起可使龍城愧飾鴈塔¶
慙珍日宇奪暉月宫掩麗昔者姬氷壽丘載紀山川之¶
目丹陵負夏僅傳鄉黨之名歌酒故邑賜覆窮乎身世¶