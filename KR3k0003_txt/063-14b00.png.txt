魏陳王曹植遊觀賦曰靜閑居而無事将遊目以自娱¶
登北觀而啓路涉雲路之飛除從熊羆之武士荷長㦸¶
而先驅罷若雲歸㑹如霧聚車不及廻塵不獲舉奮袂¶
成風揮汗如雨又臨觀賦曰登髙墉兮望四澤臨長流¶
兮送逺客春風暢兮氣通靈草含幹兮木交莖丘陵窟¶
兮松柏青南園薆兮果戴榮樂時物之逸豫悲予志之¶
長違嘆東山以遡勤歌式微以詠歸進無路以効公退¶
無隠以營私俯無鱗以遊遁仰無翼以翻飛¶