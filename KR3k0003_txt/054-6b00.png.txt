名義重虗薄報恩難枚乘還起疾貢禹遂彈冠方乗蓮¶
葉劒未用竹根丹一知懸象法誰思垂釣竿¶
賦晉傅咸明意賦曰侍御史傳咸奉詔治獄作賦用明¶
意云舍控款以彌載令棲遲以淹留吏砥身以存公古¶
有死而無柔彼背正以從邪我沒世而是尤敷腎腸以¶
為效兮豈文飾之足修感恩輸命心口自滅加我數年¶
竭力効節春秋既不吾與日月忽其不屈周道兮如砥¶
吉人兮是由材曲兮枉橈朽木兮難抽¶