同故焚燒廬舍絶其反顧之望上大笑又曰承宫少孤¶
年八歲為人牧猪卿里徐子明春秋授諸生數百人宫¶
過其廬下見諸生講好之因亡其猪而聴經猪主怪其¶
不還行求索見宫欲笞之門下生共禁乃止¶
魏志曰管寧聞公孫度令行於海外遂至遼東度虗館¶
以待之既往見度乃廬於山下時避難者多居郡南而¶
寧居北示無遷志¶
皇甫謐髙士傳曰世莫知焦先所出或言生漢末無父¶