竭歴稔久無禽一朝見開渫泌泉既斯涌短綆将安設¶
已獲丁氏利方見管公緤¶
賦晉郭璞井賦曰益作井龍登天鑿后土洞黄泉潜源¶
存溱潏潏涓涓爾乃冠玉檻甃鱗錯鼓鹿盧揮勁索飛¶
輕祛之繽紛手争騖而牙弱長縲委虵以曽縈瑶甕龍¶
騰而灑激乃回澄以静映状冏然而鏡灼挹之不損停¶
之不溢莫察其源動而愈出信潤下而徳施壮邑移以¶
不改獨星陳於丘墟兮越百代而猶在守虚静以𤣥澹子¶