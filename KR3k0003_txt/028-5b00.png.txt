晉張載登成都白莬樓詩曰重城結曲阿飛宇起層區¶
累棟出雲表嶢櫱臨太虛髙軒啓朱扉廻望暢八隅西¶
瞻岷山嶺嵳峩似荆巫蹲鴟蔽地生原隰殖嘉蔬雖遇¶
堯湯世民食恒有餘欝欝小城中岌岌百族居街術紛¶
綺錯髙甍夾長衢借問楊子舍想是長卿廬¶
晉陸冲詩曰命駕遵長塗綿邈塗難尋我行一何艱山¶
川阻且深洿澤無夷軌重巒有曾隂零雨淹中路𤣥雲¶
蔽髙岑俯悼孤行獸仰歎偏翔禽空谷回悲響流風漂¶