山之洞周迴五百里名曰朱明曜真之天¶
袁彦伯羅浮山䟽曰遥望一石樓直上當十餘里許石¶
樓之於山頂十分之一耳去縣三十里便見山基至所¶
登處當百里許山皆平敞極目¶
羅浮山記曰羅浮者葢總稱焉羅羅山也浮浮山也二¶
山合體謂之羅浮在增城博羅二縣之境舊説羅浮髙¶
三千丈有七十石室七十二長溪神眀神禽玉樹朱草¶
詩宋王叔之遊羅浮山詩曰菴藹靈嶽開景神封綿界¶