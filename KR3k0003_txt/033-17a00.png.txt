漢書曰張蒼秦時為御史有罪亡歸及沛公略地過陽¶
武蒼以客從攻南陽蒼當斬解衣伏質身大肥白如瓠¶
王陵乃言沛公赦勿斬以為常山相蒼徳王陵及貴父¶
事陵陵死蒼為丞相洗浴常先朝陵夫人上食然後敢¶
歸家又曰蓋寛饒為衛司馬躬案行士卒廬室視其飲¶
食居處有疾病者身自撫循臨問加致醫藥遇之甚恩¶
及歳終交代衛卒數千人皆叩頭自請願復更留一年¶
以報寛饒厚徳宣帝嘉之以寛饒為太中大夫¶