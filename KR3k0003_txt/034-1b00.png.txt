論語曰故舊不遺則民不偷¶
漢書曰髙祖過沛置酒沛宮悉召故人父老酒酣自擊¶
筑起舞慷慨傷懐泣數行下謂沛父兄曰遊子悲故鄉¶
吾雖都關中萬歲之後我魂魄猶思樂沛與父老諸母¶
故鄉人樂飲極歡道舊故爲笑樂又曰朱邑惇篤於故¶
舊性公平不可交私¶
新序曰延陵季子使過徐徐君心欲得其寳劒弗忍言¶
季子心許之而未及與及還而徐君已薨乃脫寳劒懸¶