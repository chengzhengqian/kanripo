禮記曰孟春之月天子乘蒼龍¶
周官曰凡馬八尺以上為龍七尺以上為騋六尺為馬¶
天子十二閑六種邦國六閑四種家四閑二種¶
禮斗威儀曰君乘火而王南海輸駮馬¶
易説卦曰乾為馬為老馬為駮馬¶
毛詩曰駉頌僖公也僖公能遵伯禽之法務農重榖牧¶
于坰野而史克作是頌駉駉牡馬在坰之野薄言駉者¶
有驈有皇有驪有黄以車彭彭¶