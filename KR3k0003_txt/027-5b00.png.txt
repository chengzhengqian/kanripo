宋陶濳赴假還江陵夜行塗口作詩曰閑居三十載遂¶
與塵事𠖇詩書敦夙好園林無俗情叩枻新秋月臨流¶
别友生涼風起將夕夜景湛虚明¶
宋謝靈運入東道路詩曰整駕辭金門命旅惟詰朝懐¶
居顧歸雲指塗泝行飇屬值清明節榮華感和韶陵隰¶
繁緑把墟囿粲紅桃鷕鷕翬方雊纎纎麥垂苗隠軫邑¶
里宻綿邈江海遼滿目皆古事心賞貴所高魯連謝千¶
金延州權去朝行路既經見願言寄吟謠又之郡發都¶