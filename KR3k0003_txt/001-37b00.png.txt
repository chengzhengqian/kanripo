晉江逌風賦曰惟渾成之既載兮統天地以資始網宇¶
宙以結羅兮洞萬形而通紀莫適柔徤靡測隂陽於音¶
罔徵在體無方假姿衆象借韻宫商若乃颸厲狂震觸物¶
怒號卷揚江海廻拔陵崤巨鶂迸懾以退翼爰居䘮宿¶
而遐逃¶
晉王凝之風賦曰起𤣥朔之重雲驅東極之洪濤越四¶
溟而蓬勃經五嶺而蕭條其鼔水也無川不渉靡流不¶
往溟海天廻江湖雲蕩¶