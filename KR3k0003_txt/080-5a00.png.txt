樊英别傳曰英隱於壺山嘗有黑風從西方起英謂學¶
者曰成都市火甚盛因含水西向噀之乃令記其日後¶
有從蜀來者云是日大火黑雲平旦從東起須㬰大雨¶
火遂得滅¶
汝南先賢傳曰郭憲從南郊含酒東北三噀云齊失火¶
以厭之後齊東上火事又曰蔡君仲與人有至孝之心¶
母終棺在堂西舍失火將至君仲伏屍號哭火越向東¶
家¶