漢書曰有陰德者天報以福¶
漢雜事曰太史言有德星見當有英才賢德同遊者詔¶
下諸郡縣問潁川郡上事曰有陳太丘父子三人俱共¶
㑹社¶
東觀漢記曰張堪為馮翊見府寺門即下主簿進曰位¶
尊德重不宜自輕堪曰禮下公門何謂輕哉¶
荀氏家傳曰荀彧德行周備其所規謩以聖人為度¶
海内先賢傳曰黄憲動則蹈規矩言則發德音¶