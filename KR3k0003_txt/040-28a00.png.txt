教宋傅亮修復前漢諸陵教曰夫信陵之墳守衛無曠¶
展季之壟樵採有刑彼匹夫懷道列國陪𨽻猶見禮異¶
世取貴鄰邦漢髙撥亂反正大造區宇道拯横流功髙¶
百代盛德之烈義在不泯又修楚元王墓教曰夫褒賢¶
崇德千祀彌光尊本敬始義高自遠楚元王積仁基德¶
啓蕃斯境本枝𦙍祚隆彼四方遺芳餘烈奮乎百世而¶
丘封翳然墳塋莫翦感遠在彼慨焉永懷况𤓰瓞攸興¶
開元有本可為蠲復近墓五家長給灑掃¶