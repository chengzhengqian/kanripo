變震雷風且寒拔樹偃秋稼天威不可干素服開金縢¶
感悟求其端公旦事既顯成王乃哀歎吾欲竟此曲此¶
曲悲且長今日樂相樂别後莫相忘¶
晉傅𤣥怨詩曰昔為春蠶緒今為秋女衣丹脣形素齒¶
翠采發蛾眉玉顔虧有時秀色随年衰常恐新間舊變¶
故興細㣲浮萍本無根非水将何依¶
梁沈約怨歌行曰時屯寧易犯俗險信難羣坎壈元淑¶
賦頓挫敬通文遽淪班姬寵夙窆賈生墳短俗同如此¶