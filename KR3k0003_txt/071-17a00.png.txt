家語孔子曰自南敬叔之乗我車也而道加行又曰孔¶
子適衛子矯僕靈公與夫人南子同車出令宦者雍渠¶
驂乗使孔子為次車遊過市孔子恥之¶
孔叢子曰孔子使宰予於楚楚昭王以安車象飾遺孔¶
子宰予曰夫子無以為也王曰何對曰臣自侍衛夫子¶
已來竊見其言不離道動不遺仁貴義尚德清素好儉¶
妻不服絲妾不衣帛車器不雕馬不食粟若夫觀物之¶
麗靡窈妙之浮音夫子過之弗聴也故臣知夫子之不¶