列傳異曰故司𨽻校尉上黨鮑子都少時上許掾於道¶
中遇一書生獨行無伴卒得心痛子都下車為按摩奄¶
忽亡不知姓名有素書一卷銀十餅即賣一餅以殯殮¶
餘銀以坑之素書著腹上哭之謂曰若子䰟靈有知當¶
令子家知子在此余奉使命不獲久留遂辭而去¶
抱朴子曰銀但不及金玉餌可以地仙¶
南越志曰遂成縣任山銀穴有銀沙¶
地鏡圗曰銀之氣夜正白流散在地撥之隨手散復合¶