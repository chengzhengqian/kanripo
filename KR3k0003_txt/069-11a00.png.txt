悦子獨席何也對曰臣聞介胄坐不席獄訟不席獄戸¶
不席三者皆憂也臣故不敢以憂侍坐公曰善令人下¶
席曰大夫皆席寡人亦席¶
子思曰舜不降席而天下治桀紂不降席而天下亂也¶
荘子曰申徒嘉兀者也與鄭子産同師合堂同席而坐¶
魯連子曰君所察者三不可以不知不知時與不時譬¶
猶春不耕也不知行與不行譬以方為儉也不知冝與¶
不宜譬以錦縁薦也¶