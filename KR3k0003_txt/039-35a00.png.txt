陳徐陵侍宴詩曰園林才有熱夏淺更勝春嫰竹猶含¶
粉初荷未聚塵承恩豫下席應阮獨何人¶
陳江揔賦得置酒殿上詩曰三清傳㫖酒柏梁奉歡宴¶
霜雲動玉葉凍水疎金箭羽籥響鐘石流泉灌金殿盛¶
時不再得光景馳如電¶
　　封禪¶
禮記曰昔先王因天事天因地事地因名山升中于天¶
(中成也祭天/告以成功也)¶