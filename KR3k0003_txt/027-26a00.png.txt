所縊過臨川之折軸矧今古之悲涼並攅心而霑袂渡¶
狹石之欹危跨清津之幽咽雁虚弓而自殞猨呌子而¶
腸裂厯江漢之逶迤及樊郡之參差望隆中之大宅映¶
峴首之沉碑乃尋折而厯裔遂經秦而至洛覺髙蹈之¶
清逺見風雲之倐爍何武關之狹隘而漢祖之英雄山¶
萬重而仰雲霧水百仞而冩蜿虹去青泥而踰白鹿越¶
滻水而至青門長卿之賦可想邵平之迹不存咄嗟驪¶
山之阜惆悵灞陵之園訪軹道之長組拾藍田之璵璠¶