西海婦欲歸灌壇令當道有徳吾不敢以乗風雨過¶
任豫益州記曰江曲由左擔道按圗在隂平縣北於城¶
都為西(其道至險自北來者擔/在左肩不得度擔也)鄧艾束馬懸車之處¶
碑陳徐陵丹陽上庸路碑曰臣聞在天成象咸池属於¶
五潢在地成形滄海環於四瀆國險者固其金湯儲蓄¶
者因於轉漕貨財為禮専俟㑹通厥田為上皆資滲漉¶
大矣哉坎徳之為用也是以握圖之主財以利民御斗¶
之君因之顯教上哉少昊初命水官逖矣高陽爰重冥¶