欲使汝曹不㤀之耳龍伯髙敦厚周慎口無擇言謙約¶
節儉公正有威吾愛之重之願汝曹效之杜季良豪俠¶
好義憂人之憂樂人之樂清濁無所失父䘮致客數郡¶
畢至吾愛之重之不願汝曹效之也效伯髙不得猶為¶
謹飭之士所謂刻鵠不成尚類鶩者也效季良不得陷¶
為天下輕薄子所謂畫虎不成反類狗者也¶
後漢崔駰與竇憲書曰駰聞交淺而言深者愚也在賤¶
而望貴者惑也未信而納忠者謗也皆所不宜而或蹈¶