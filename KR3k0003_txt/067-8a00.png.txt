結¶
詩魏曹毗夜聼擣衣詩曰寒興御紈素佳人治衣襟冬¶
夜清且永皓月照堂隂纎手疊輕素朗杵叩鳴碪清風¶
流繁節廻飇灑㣲吟嗟此嘉運速悼彼幽滯心二物感¶
余懐豈但聲與音¶
宋謝惠連擣衣詩曰衡紀無淹度晷運倐如催白露滋¶
園菊秋風落庭槐肅肅莎雞羽烈烈寒螀啼夕隂結空¶
幕宵月皓空閨美人戒裳服端飾相招攜簮玉出北房¶