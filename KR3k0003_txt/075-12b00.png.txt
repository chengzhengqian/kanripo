内憂深而慮逺乃量飡而度帶講和緩之餘論尋越人¶
之遺方考異同以求中稽衆術而簡良㑹異端於妙門¶
乃歸竒於涉廛惟兹藥之攸造寳明中之皆堅丸以三¶
七為劑服以四獻為程勢終朝而始發景未仄而身輕¶
食信宿而異量體涉旬而告平¶
梁裴子野卧疾賦曰旅聞禁以永久迫衰老而殷憂無¶
筋力以為禮聊卧疾以來休是時凍雨洒塵涼隂滿室¶
風索索而傍起雲霏霏而四密爾乃高歌莫和㫖酒時¶