梁劉孝綽謝為東宮奉經唘曰皇太子四術夙知三善¶
非學猶復旁求儒雅應物稽疑業光夏校徳茂周庠諸¶
侯宋魯於焉觀則參陪盛禮莫匪國華臣雖職典經圖¶
而同官不一推擇而舉尚多髦俊寵光曲被獨在選中¶
他日朝聞猶甘夕死况茲恩重彌見生輕¶
書後漢孔融答虞仲翔書曰示所著易傳自商瞿以來¶
舛錯多矣去聖彌逺衆説騁辭曩聞延陵之理樂今覩¶
吾君之治易知東南之美者非但會稽之竹箭焉又觀¶