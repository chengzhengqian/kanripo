水徳之瑞更名河曰徳水¶
韓詩外傳曰申徒狄非其世将自投於河崔嘉聞而止¶
之曰聖仁之人民之父母也今為濡足不救溺人可乎¶
申徒曰昔桀殺龍逄紂殺比干而亡天下吳殺子胥陳¶
殺泄冶而滅其國非無聖智不用故也遂負石而沉於¶
河¶
淮南子曰河以逶虵故能逺又曰河水九折注海而流¶
不絶者有崑崙之輸也¶