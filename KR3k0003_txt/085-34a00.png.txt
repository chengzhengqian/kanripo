三年四月帝疾愈卓入市布持矛刺卓兵士趣斬之¶
吳越春秋曰越王允常使民男女入山採葛作黄絲布¶
獻之¶
吳王先賢行状曰國中有盗牛者牛主得盗者曰我邂¶
逅迷惑從今以後将改過子既已宥幸無使王烈聞之¶
人有以告烈者烈以布一端遺之曰是知恥惡知耻則¶
善心将生故與勸為善也¶
典畧曰蘇秦如趙逄其鄰子於易水之上從貸一匹布¶