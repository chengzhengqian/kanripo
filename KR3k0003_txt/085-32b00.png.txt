神異經曰南荒有火山長四十里生不燼之木晝夜火¶
然得暴風不熾猛雨不滅火中有鼠重百斤毛長二尺¶
餘細如絲恒在火中不出外而色白以水逐沃之即死¶
取其毛織以作布用之若垢汙以火燒之即清潔也¶
烈女傳曰楚江乙母者楚大夫江乙之母也當恭王之¶
時乙為郢大夫有入王宫盗者令尹以罪乙請於王而¶
黜之處家無㡬其母亡布八尋言令尹盗之王方在小¶
曲䑓令尹侍焉王謂母曰令尹信盗也寡人不為其富¶