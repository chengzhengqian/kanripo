尸子曰人知用賢之利也不能得賢其何故也夫買馬¶
不論足力以白黑為儀必無走馬矣買玉不論美惡以¶
大小為儀必無良寶矣舉士不論才而以貴勢為儀則¶
伊尹管仲不為臣矣¶
説苑曰楚令尹虞丘子舉孫叔敖虞丘子家干法叔敖執¶
而戮之虞丘子喜入見于王言孫叔敖果可使持政奉國¶
法而不黨施刑戮而不亂可不謂公乎莊王曰夫子之賜也¶
呂氏春秋曰百里奚之未遇時飯牛於秦傅鬻以五羊¶