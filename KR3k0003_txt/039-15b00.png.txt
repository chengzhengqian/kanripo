氏之有天下也其子曰農能殖百榖夏之衰也周棄繼¶
之故祀以為稷共工氏之霸九州也其子曰后土能平¶
九州故祀以為社又曰社祭土而主隂氣也君南向於¶
北墉下荅隂之義也(牆謂之墉北/墉社内地也)日用甲用日之始也¶
(國中之神/莫貴於社)天子太社必受霜露風雨以逹天地之氣也¶
是故䘮國之社屋之不受天陽也薄社北墉使隂明也¶
社所以神地之道也地載物天垂象取財於地取法於¶
天是以尊天而親地也又曰王為羣姓立社曰大社¶