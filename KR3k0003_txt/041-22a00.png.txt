長歎欲何云¶
魏武帝苦寒行曰北上太行山艱哉何巍巍羊腸坂詰¶
屈車輪為之摧壠樹何蕭瑟北風聲正悲溪谷少人民¶
雪落何霏霏擔嚢行取薪斧氷持作糜悲彼東山詩悠¶
悠使我哀¶
晉陸機苦寒行曰北逰幽朔城凉野多險難凝氷結重¶
澗積雪被長巒隂雲興巖側悲風鳴樹端渇飲堅氷漿¶
飢食零露飡劇哉人行役慊慊恒苦寒¶