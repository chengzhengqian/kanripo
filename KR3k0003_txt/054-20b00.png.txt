𢎞斷郭解之獄也人主權斷若漢祖戮丁公之為也天¶
下萬事自非斯格不得以出意妄議其餘皆以律令從¶
事然後法信於下民聽不惑吏不容姦可以言理人主¶
執斯格以責羣下大臣小吏各守其局則法一矣上古¶
議事以制不為刑辟夏殷及周禮法象魏三代之君咸¶
棄典常之妙鑒而任㣲文之直凖非聖有殊所遇異也¶
今論時勢弊不及中古而執平者欲適情之所安自託¶
於議事以制臣切以為聽言則美論理則逺至如非常¶