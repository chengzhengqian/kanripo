凶越自西土遷於唐衛當此之時危若綴旒然宗廟乏¶
主社稷無位羣凶覬覦連城帶邑一人尺土朕無獲焉¶
即我髙祖之命將墜于地朕用夙興假寐震悼於厥心¶
乃誘天𠂻誕育丞相保乂我皇家𢎞濟於艱難朕實賴¶
之今將授君典禮其敬聽朕命昔者董卓初興國艱羣¶
后釋位以謀王室君則攝進首唘戎行此君之忠於本¶
朝也後乃黃巾反易天常侵我三州延于平民君又討¶
之翦除其迹以寜東夏此又君之功也君有定天下之¶