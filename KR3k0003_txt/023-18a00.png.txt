書漢劉向誡子書曰汝豈有厚德蒙恩甚厚将何以振董¶
生有云弔者在門賀者在閭言有憂則恐懼敬事敬事¶
則必有善功而福至也又曰賀者在門弔者在閭言受¶
福則驕奢驕奢則禍至故弔隨而來齊頃公之始藉霸¶
者之餘威輕侮諸侯虧跂蹇之容故被鞍之禍遁服而¶
亾所謂賀者在門吊者在閭也兵敗師破人皆弔之恐¶
懼自新百姓愛之諸侯皆歸其所奪邑所謂弔者在門¶
賀者在閭¶