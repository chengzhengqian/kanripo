毛詩曰有兎斯首炮之燔之又曰肅肅兎罝施于中逵¶
周易参同契曰燕雀不生鳳狐兎不乳馬¶
荘子曰蹄者所以在兎得兎而忘蹄¶
韓子曰宋人有耕者田中有株兎走觸折頸而死因釋¶
耕守株冀復得兎為宋國所笑¶
史記曰李斯出獄與其中子俱執顧謂其子曰吾欲與¶
汝復牽黄犬俱出上蔡東門逐狡兎其可得乎又范睢謂¶
秦昭王曰夫以秦而治諸侯譬若縱韓盧而搏蹇兎也¶