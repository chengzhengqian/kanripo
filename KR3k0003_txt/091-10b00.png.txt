其有所¶
㑹稽典録曰虞國少有孝行為日南太守常有雙鴈宿¶
止㕔上毎出行縣輒飛逐車既卒於官鴈逐䘮還至餘¶
姚住墓前歴三年乃去¶
盛𢎞之荆州記曰鴈塞北接梁州汶陽郡其間東西嶺¶
屬天無際雲飛風翥望崖廻翼唯一處為下朔鴈逹塞¶
矯翮裁度故名鴈塞同於鴈門也¶
鄧徳明南康記曰平固縣有覆笥山上有湖周迴數十¶