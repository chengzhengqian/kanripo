神農求雨書曰春夏雨日而不雨甲乙命為青龍又為¶
火龍東方小童舞之丙丁不雨命為赤龍南方壮者舞¶
之戊巳不雨命為黄龍壮者舞之庚辛不雨命為白龍¶
又為火龍西方老人舞之壬癸不雨命為黒龍北方老¶
人舞之如此不雨潜處闔南門置水其外開北門取人¶
骨埋之如此不雨命巫祝而曝之曝之不雨神山積薪¶
擊鼓而焚之¶
黄帝占書曰日中三足烏見者大旱赤地¶