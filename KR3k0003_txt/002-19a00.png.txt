亂滴石竇引環流寄言一髙士如何麥不収¶
詩曰蘋藻降靈祗聰眀諒在斯觸石朝雲起從星夜月¶
離八川奔巨壑萬頃溢澄陂緑野含膏潤青山帶濯枝¶
嘉禾方合穎秀麥已分岐寄語紛綸學持竿詎必知¶
賦魏文帝愁霖賦曰脂余車而秣馬将言旋乎鄴都𤣥¶
雲黯其四塞雨濛濛而襲予塗漸洳以沈滯潦淫衍而¶
横湍豈在余之憚勞哀行旅之艱難仰皇天而太息悲¶
白日之不暘思若木以照路假龍燭之末光¶