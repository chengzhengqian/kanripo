逓照寒暑運兮代臻歴夏日兮苦長渉秋夜兮漫漫微¶
霜隕兮集庭燕雀飛兮我前去秋兮就冬改節兮時寒¶
水凝兮成氷雪落兮翻翻傷薄命兮寡獨内惆悵兮自¶
憐又感物賦曰䘮亂以來天下城郭丘墟惟從太僕君¶
宅尚在南征荆州還過鄉里舎焉乃種諸蔗于中庭渉¶
夏歴秋先盛後衰悟興廢之無常慨然永歎乃作斯賦¶
伊陽春之散節悟乾坤之交靈瞻𤣥雲之蓊欝仰沉隂¶
之杳冥降甘雨之豐霈垂長溜之泠泠掘中堂而爲圃¶