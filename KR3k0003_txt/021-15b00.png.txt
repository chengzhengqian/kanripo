魏志曰賈詡自以非太祖舊臣懼見猜嫌闔門自守退¶
無私交婚嫁不結髙門天下之論智計者歸之¶
魏畧曰司馬宣王聞諸葛恪死曰張敬仲縣論恪以為¶
必見殺今果然張仲之智為勝恪也¶
王隠晉書曰石季倫少多意智敏㨗有計畧¶
華陽國志曰任文公聞武擔石折曰噫方智者死吾其¶
應之遂卒益部為之謡曰任文公智無雙¶
賦楚荀况智賦曰皇天降物以施下民或厚或薄常弗¶