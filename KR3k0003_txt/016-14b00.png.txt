逺惟七百建兹蒙稚仰副宗祊承華肇開崇基克永無¶
疆之慶非獨在余思霑渥澤被之遐邇可賜天下為父¶
後者爵一級王侯以下量錫幣帛¶
後魏温子昇魏荘帝生皇太子赦詔曰有國三善事屬¶
元良本支百世義鍾繼體朕應天纂命握圗受籙景祚¶
唯新十年以永今月吉辰皇子誕育彩雲映日神光照¶
殿方開博望将起龍樓逺近同歡人神共恱便可大赦¶
天下¶