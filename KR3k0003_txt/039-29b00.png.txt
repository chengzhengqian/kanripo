遊西園飛蓋相追隨明月澄清景列宿正參差秋蘭被¶
長坂朱華冒綠池潜魚躍清波好鳥鳴高枝神颷按丹¶
轂輕輦隨風移又侍太子坐詩曰白日曜青春時雨靜¶
飛塵寒氷辟炎景凉風飄我身清醴盈金觴肴饌縱横¶
陳齊人進竒樂歌者出西秦翩翩我公子機巧忽若神¶
又與丁廙詩曰嘉賔塡城闕豐膳出中厨吾與二三子¶
曲宴此城隅秦筝發西氣趙瑟揚東嘔肴來不虚歸觴¶
至反無餘¶