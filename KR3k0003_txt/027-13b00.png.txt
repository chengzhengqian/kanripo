賦漢劉歆遂初賦曰歆好左氏春秋欲立於學官時諸¶
儒不聽歆乃移書太常責讓深切為朝廷大臣所非求¶
出補吏後徙五原太守志意不得經厯故晉之域感今¶
思古遂作斯賦得𤣥武之嘉兆守五原之烽燧馳大行¶
之岩防入天井之喬關望亭燧之皎皎飛旗幟之翩翩¶
廻百里之無家路修逺之綿綿勒漳寒而固守奮武靈¶
之精誠攄趙奢之策慮威謀完乎金城¶
後漢班彪北征賦曰紛吾去此舊都兮騑遲遲以厯兹¶