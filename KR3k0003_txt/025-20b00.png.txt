朔口諧辭給嘗問朔曰先生視朕何如主也朔對曰自¶
唐虞之隆成康之際未足以喻當世伏觀陛下功徳陳¶
五帝之上在三王之右非若此而已誠得天下賢士公¶
卿在位咸得其人矣譬若以召公為丞相孔丘為御史¶
大夫太公為將軍畢公髙拾遺於後卞莊子為衛尉臯¶
陶為大理后稷為司農伊尹為少府子貢使外國顔閔¶
為博士子夏為太常孫叔敖為諸侯相子産為郡守王¶
子慶忌為期門上乃大笑¶