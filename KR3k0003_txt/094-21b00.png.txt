齊捕蒯通通至上曰若何教淮陰侯反對曰然臣固教¶
之跖之狗吠堯堯非不仁狗固吠非其主當是時臣獨¶
知韓信非知陛下也¶
戰國䇿曰齊欲伐魏淳于髠謂齊王曰韓盧者天下之¶
壯犬也東郭㕙者海内之狡兎也韓盧逐東郭㕙環山¶
者三騰山者五兎極於前犬疲於後犬兎俱罷死其處¶
田父獲之無勞勌之苦而擅其功今齊魏久相持以頓¶
其兵弊其衆臣恐強秦大楚承其後而有田父之功也¶