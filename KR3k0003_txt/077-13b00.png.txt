神童戾止亟連翩於威鳯薩埵來遊屢徘徊於紺馬有¶
識之所虔仰無著之所招提觀慧樓而下拜望天街而¶
興善辭曰塵沙無始造色無先飛蛾不息縈蠶自纏篋¶
蛇未斷藤䑕方緣苦流長汎愛火恒燃髻珠孰曉懐寶¶
詎宣挺兹靈覺時惟天仙真籍表聖化乳稱權寶刹千¶
道高翻四懸鳯樓含日龍臺吐煙紫山翠羽紅水青蓮¶
雪宫月殿晨暉夜圓宵長梵響風逺鐘傳仙衣有拂靈¶
刹無邊¶