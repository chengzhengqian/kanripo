問主簿對曰前相夫人昔亡三珠疑子婦竊之因即去¶
婦敬乃送珠付前相相慙追去婦還¶
續後漢書曰扶風人孫奮居富而性吝梁兾自以馬乗¶
具遺之從貸錢五千萬奮以五百萬與之兾大怒乃告¶
郡縣劾奮母為其守藏婢云盗白珠十斛紫金千斤以¶
叛遂收考奮兄弟死於獄中悉沒資財億七千餘萬¶
三輔故事曰秦始皇塟驪山起陵髙五十丈下以水銀¶
為泉以明月珠為日月¶