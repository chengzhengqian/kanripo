燕丹子曰荆軻之燕太子曰田先生今無恙乎軻曰光¶
臨送軻之時言太子戒以國事恥以丈夫而不見信向¶
軻吞舌而死矣¶
史記曰平原君已定從而歸至於趙曰毛先生以三寸¶
之舌強於百萬之師又曰留侯曰家世相韓韓滅不愛¶
萬金之資為韓報讎強秦天下振動今以三寸舌為帝¶
者之師封萬户位列侯此布衣之極於良足矣又曰張¶
儀嘗從楚相飲已而楚相亡璧門下意儀盜璧共執儀¶