畜貨殖世為彊國管仲相桓公襲先君業輕重之變南¶
服彊楚而霸諸侯¶
袁子曰今有卿相之才居三公之位修其治政以寧國¶
家未必封侯也今軍政之法斬一牙門將者封侯夫斬¶
一將之功孰與安寧天下者乎夫斬一將之功者封侯¶
失封賞之意也¶
相書曰天中容半印封侯又曰天中正臽如刀者封侯¶
周易曰我有好爵吾與爾靡之¶