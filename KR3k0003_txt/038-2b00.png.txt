邦之六典三曰禮典以和邦國以統百官以諧萬民又¶
曰大司徒以五禮防民之偽而教之中¶
禮記曰禮也者體也禮不備謂之不成人又曰夫禮者¶
所以定親疎決嫌疑别同異明是非也道徳仁義非禮¶
不成教訓正俗非禮不僃分爭辨訟非禮不決君臣上¶
下父子兄弟非禮不定又曰夫禮先王以承天之道以¶
治人之情故失之者死得之者生詩云相鼠有體人而¶
無禮胡不遄死言偃復問曰夫子之極言禮也可得而¶