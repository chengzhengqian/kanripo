吾已知之所未聞者獨鬼事耳秦曰臣之來固且以鬼¶
事見君矣臣來過淄上有土偶人焉與桃梗相與語桃¶
梗謂土偶人曰子西岸之土也埏子以為人至嵗八月¶
降雨下淄水至則子殘矣曰不然吾西岸之土殘則復¶
西岸耳子東園之桃梗也刻削子以為人降雨下淄水¶
至流子而去則子漂漂者將何如矣今秦四塞之國譬¶
如虎口而君入之則臣不知君所如矣孟嘗乃止¶
史記曰桃李不言下自成蹊¶