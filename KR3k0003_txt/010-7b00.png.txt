葳蕤湮滅而不稱者不可勝數也繼韶夏崇號諡畧可¶
道者七十有二君書曰元首明㢤股肱良㢤因斯以談¶
君莫盛於唐堯臣莫賢於后稷后稷創業於唐堯公劉¶
𤼵跡於西戎文王改制大行越成故軌跡夷易易遵也¶
湛恩龎鴻易豐也憲度著明易則也垂統理順易繼也¶
是以業隆於襁褓而崇冠于二后未有殊尤絶跡可考¶
於今者也然猶躡梁父登泰山建顯號施尊名大漢之¶
徳㷭(音/蜂)涌源泉沕潏曼羡㫄魄四塞雲布霧散上暢九¶