梁蕭子暉冬草賦曰有閒居之蔓草獨幽隱而羅生對¶
離披之苦節反𬎼葳而有情若夫火山滅熖湯泉沸㵼¶
日悠揚而少色天陰霖而四下於時直木先摧曲蓬多¶
隕衆芳摧而萎絶百卉颯以徂盡未若兹草凌霜自保¶
挺秀色於氷塗厲貞心於寒道已矣哉徒撫心其何益¶
但使萬物之後凋夫何獨知於松柏¶
梁沈約愍衰草賦曰愍衰草衰草無容色憔悴荒徑中¶
寒荄不可識昔時兮春日昔日兮春風銜華兮佩實垂¶