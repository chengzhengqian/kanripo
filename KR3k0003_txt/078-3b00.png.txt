六安冶師數行火火一旦散上紫色衝天公伏冶下求¶
哀須臾朱雀止冶曰安公安公冶與天通七月七日迎¶
汝以赤龍至時安公騎之東南上城邑數萬人豫祖安¶
送之皆辭訣又曰吕尚冀州人生而内智豫知存亡避¶
紂亂隱遼東三十年西適隱於南山釣於卞谿三年不¶
獲魚問曰可以止矣尚曰非爾所及也果得大鯉有兵¶
鈐在腹中服澤芝地衣石髓二百年而告亡葬之無屍¶
唯有玉鈐六篇在棺中又曰江妃二女不知何許人出¶