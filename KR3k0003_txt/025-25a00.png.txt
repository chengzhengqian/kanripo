甚癡便欲嘲棄之𤣥度為之作賔主相對真長歎曰𤣥¶
度為弟婚施十重鐡歩障又曰鍾雅語祖士言我汝潁¶
之士利如錐卿燕代之士鈍如槌祖曰以我鈍槌打爾¶
利錐鍾曰自有神錐何可得打祖曰既有神錐亦有神¶
槌又曰辛恭靜見司馬太傅問卿何處人荅曰西人太¶
傅應聲戲之曰在西頗見西王母不恭靜荅曰在西乃¶
不見西王母過東已見東王公太傅大愧又曰晉孝武¶
好與虞嘯父飲酒醉拜不能起帝呼人扶虞嘯父荅曰¶