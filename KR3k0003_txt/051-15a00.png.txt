興寵秩子弟姬姓之國五十有五諸王子受國者漸多¶
光武中興四海擾攘衆諸制度未徧而九子受國明章¶
即位男則封王女為公主故詩曰既受帝祉施于孫子¶
陛下踐阼以來十有二載皇后無號公主無邑臣下歎¶
息逺近失望是以屢獻愚懐依據典禮庻請具陳足寤¶
聖心深辭固拒不蒙進納恐天下有識之士將謂呉臣¶
闇於禮制不知陛下謙以失之也加今迎夏盛徳在上¶
大呉之慶於是乎始開國建號吉莫大焉唯陛下割謙¶