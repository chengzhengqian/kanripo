宋何偃常滿樽銘曰貞明麗象吳食中望唯兹竒器神¶
絶莫尚斟酌賦受不踰其量鳬鷖之詩豈伊異況¶
　　巵¶
韓子曰棠谿空見昭侯曰今有白玉巵而無當瓦器有¶
當君渴將何以飲曰以瓦器空曰白玉巵美而君不以¶
其無當耶曰然空曰為人君漏泄羣臣語猶玉巵無當¶
也空每見出昭侯必獨卧唯恐夢言泄妻妾¶
戰國策曰昭陽為楚伐魏覆軍殺將得入城移師而攻¶