脊以忠聖士為鐔以豪傑為鋏此劒一用如雷霆之震¶
也庻人之劒蓬頭突鬢垂冠曼胡之纓短後之衣瞑目¶
而語難相擊於前此無異鬪雞一旦命以絶矣今大王¶
有天子之位而好庶人之劒臣竊為大王薄之¶
荀卿子曰桓公之慈太公之闕文王之琢莊君之忽闔¶
閭子干將莫耶巨闕辟閭皆古良劒也¶
尸子曰水試斷鵠鴈陸試斷牛馬所以觀良劒也¶
呂氏春秋曰楚人有渉江者其劒自舟中墜於水遂刻¶