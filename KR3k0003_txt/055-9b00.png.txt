以為屈於是弼為客主數番皆一坐所不及又曰孝武¶
時將講孝經謝太傅與諸人私庭講習車武子謂曰不¶
問則徳音有遺多問則重勞二謝袁曰必無此嫌車曰¶
何以知爾袁曰何常見明鏡疲於屢照清流憚於惠風¶
晉書曰郭象語如懸河瀉水注而不竭¶
范曄後漢書曰楊震字伯起常客於湖不答州郡禮命¶
有鸛雀銜三鱣魚集講堂前都講曰鱣者卿大夫服之¶
象數三者法三台也先生自此升矣位至太尉¶