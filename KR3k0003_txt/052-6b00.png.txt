聖人能與世推移而俗士苦不知變以為結繩之約可¶
復治亂秦之緒干戚之舞足以解平城之圍文帝乃除重¶
刑非輕之也以嚴致平非以寛致太平也¶
後漢王符潛夫論曰夫為國者以富民為本以正學為¶
基民富乃可以敎學正乃得以義民貧則背善學淫則詐¶
偽明君之法務此二者以為太平之基致休徴之隆夫¶
富民者以農桑為本以逰業為末百工者以致用為本¶
以巧飾為末商賈者以通乏為本以鬻貨為末三者守¶