曹氏雖功濟諸華虐亦深矣其民怨矣劉公因險飾智功¶
已薄矣其俗陋矣吳桓王基之以武太祖成之以徳聰¶
明睿達懿度深逺矣其求賢如弗及恤民如稚子接士¶
盡盛徳之容親仁罄丹府之愛拔吕蒙於戎行擢潘濬¶
於係虜推誠信士不恤人之我欺量能授器不患權之¶
我逼地方幾萬里帶甲将百萬其野沃其民練其器利¶
其財豐東負滄海西阻險塞長江制其區宇峻山帶其¶
封域國家之利未有巨𢎞於兹者矣借使中才守之以¶