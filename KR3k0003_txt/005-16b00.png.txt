謝承後漢書曰沛國陳咸為廷尉監王莾簒位還家杜¶
門不出莾改昜漢法令及臘日咸常言我先祖何知王¶
氏臘乎¶
風俗通曰莵髕俗説臘正祖食得莵髕者名之曰幸賞¶
以寒酒幸善吉祥令人吉利也¶
鄭𤣥別傳曰𤣥年十二隨母還家正臘宴㑹同列十數¶
人皆美服盛飾語言閒通𤣥獨漠然如不及父母私督¶
數乃曰此非我志不在所願¶