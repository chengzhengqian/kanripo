見事而作著論衡八十五篇¶
漢官儀曰尚書令僕丞郎月給赤管大筆一雙篆題曰北宮¶
工作楷於頭上象牙寸半着筆下¶
廣志曰漢諸郡獻兎毫書鴻門題唯趙國毫中用¶
典畧曰王粲才既髙辯論應機鍾繇王朗等雖各為魏¶
卿相至於朝廷奏議皆閣筆不敢措手¶
魏畧曰王思為大司徒性急甞執筆作書蠅集筆端驅去復¶
來如是再三思怒自起逐蠅不能去還取筆擲地蹹壞之¶