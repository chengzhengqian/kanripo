鄧徳明南康記曰雩都君山上有玉臺方廣數丈周迴¶
盡是白石柱柱自然石覆如屋形也四面多松杉遥眺¶
峨峨嚮像羽人之館風雨之後景氣明淨頗聞山上有¶
鼓吹之聲山都木客為舞唱之節¶
廣州記曰尉陀立臺以朝漢室圎基千歩直峭百丈螺¶
道登進頂上三畆朔望升拜號為朝臺¶
伏琛齊地記曰秦始皇二十八年至琅邪大樂之留三¶
月作琅邪䑓䑓亦孤山也然髙顕出於衆山之上¶