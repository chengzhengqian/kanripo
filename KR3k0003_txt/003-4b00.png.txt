續漢禮儀志曰立春之日京都百官皆衣青衣立青幡¶
施土牛耕人于門外又曰立春之日下寛大書曰方春¶
東作敬始慎微罪殊死且勿案騐皆湏麥秋退貪殘進¶
柔良¶
博物志曰宋國有田夫常衣黂緼以過冬暨春東作自¶
暴於日不知天下之有廣厦隩室緜纊狐貉顧其妻曰¶
負日之暄人莫知者以獻吾君将有賞¶
楚辭曰獻嵗發春兮汩吾南征菉蘋齊葉兮白芷生湛¶