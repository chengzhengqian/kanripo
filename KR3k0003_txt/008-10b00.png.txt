鼻山縣西有夫盧山髙入雲霄世傳云上有湖水至甲¶
戌日輒聞山上有鼓角笳簫鳴響又曰南海四㑹縣有¶
金岡山行人徃徃見金人見形岡側又曰東莞寳安縣¶
有參里山傳云曾参純孝其所居山林後以為名又曰¶
鬱林郡北有大山其髙隠天上有池有石牛在池下民¶
常祀之嵗旱百姓殺牛祈雨以牛血和泥厚泥石牛背¶
祠畢天雨洪注洗石牛背泥盡而後晴¶
劉欣期交州記曰浮石山海中而峙髙數十丈浮在水¶