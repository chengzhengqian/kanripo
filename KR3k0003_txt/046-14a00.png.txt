暇給者久矣遂見機而作遺其劒履將龍馬河洛電掃¶
司豫廟筭以逆徒尚繁困獸難逼命公還斾以俟齊舉¶
雖元勲未㨗義聲亦足以振暴於華夷矣銘曰邈邈逺¶
遊亹亹令圖將激淮海灑滌中區雅業未究哲人其徂¶
敢勒𤣥石敬刋高謨¶
晉孫楚故太傅羊祜碑曰禀二儀之純靈膺造化之沖¶
氣文為辭宗行作世表遷黄門侍郎受秘書監公筭滅¶
呉之畧以為孟獻營虎牢而鄭人懼晏弱城東陽而萊¶