艱禍仍遘媛姊傾逝宗模永絶姊方𤣥華年並夭威豈¶
慮豈圖禍降彌酷良才夭於始立崇基殞於一匱仰痛¶
殄滅俯悼二弟斯人斯命當可奈何母年踰耳順備經¶
百罹一紀之中四遘至痛目前廓然三從靡託窮悼中¶
發情馳難處¶
梁任昉與沈約書曰范僕射遂不救疾范矦淳孝睦友¶
在家必聞直道正色立朝斯著一金之俸必徧親倫鍾¶
庾之秩散之故舊佐命興王心力俱盡謀猷忠允諒誠¶