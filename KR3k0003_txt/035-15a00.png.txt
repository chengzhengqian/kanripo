鴻嗟髙飛而莫攀因流景而寄言嚮一絶而不還傷時¶
俗之趍險獨惆悵而長愁感龍鸞而匿迹如吾身之不¶
留竄江介之曠野獨𦕈𦕈而汎舟思孤客之可悲愍予¶
身之翩翔豈天監之孔明將時運之無常謂内思而自¶
策算乃昔之愆殃以忠言而見黜信無負於時王俗参¶
差而不齊豈毁譽之可同競昏瞀以營私害予身之奉¶
公共朋黨而妬賢俾予濟乎長江嗟大化之移易悲性¶
命之攸遭愁慊慊而繼懐怛慘慘而情挽曠年載而不¶