魚膾其鯉魴分毫之割纎如髪芒散如絶榖積如委紅¶
殊芳異味厥和不同既食日晏乃進夫雍州之棃出于¶
麗隂下生芷隰上託桂林甘露潤其葉醴泉漸其根脆¶
不抗齒在口流液握之摧沮批之離坼可以觧煩悁悅¶
心意子能起而食之乎𤣥通子曰驥騄之乗龍驤超攄¶
騰虚鳥踊莫能執御於是乃使王良理轡操以術教踐¶
路促節機登飈驅前不可先後不可追踰埃絶影倐忽¶
若飛日不轉曜窮逺旋歸此盖天下之駿馬子能强起¶