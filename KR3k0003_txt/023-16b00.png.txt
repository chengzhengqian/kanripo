誥宋顔延之庭誥曰若能服温厚而知穿弊之苦周明¶
之德也厭滋旨而識空嗛之急仁恕之功也豈與夫比¶
髮膚於草石方手足於飛走者同其意哉罰慎其濫惠¶
誡其偏罰濫則無以為罰惠偏則不如無惠嫌或疑心¶
誠亦難分動容竊鉄束裝盗金又何足論也是以前王¶
作典明慎議獄而僣濫易意火含煙而煙妨火桂懐蠧¶
而蠧殘桂然火勝則煙滅蠧壮則桂折故性明者欲簡¶
嗜繁者氣昏與善人居如入芝蘭之室久而不知其芳¶