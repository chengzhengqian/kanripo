晉石崇荅棗腆詩曰言念將别覩物傷情贈爾話言要¶
在遺名唯此遺名可以全生¶
晉杜育贈摰仲治詩曰之子于歸言秣其駒矧乃斯人¶
乃邁乃徂雖非顯甫餞彼百壺雖非張仲將膾河魚人¶
亦有言貴在同音雖曰翻飛曾未異林顧戀同枝增其¶
慨心望爾不遐無金玉音¶
晉棗據荅阮德猷詩曰友朋顧之貽我良箴玩之無斁¶
終詠斯音燕鼎在舟雖重不沉庶慿嘉謨髙迹可尋¶