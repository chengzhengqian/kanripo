後濊貃貢良弓代獻名馬時嵗暮春和風扇物弓慘手¶
柔草淺獸肥於鄴西獵終日獲麞鹿九雉兎二十¶
詩梁元帝落日射熊詩曰促宴引枚鄒中園觀獸侯日¶
度堋隂廣風横旗影浮移竿標入箭疊鼓送爭籌附枝¶
時可息言從清夜逰¶
周庾信北園射堂詩曰軒堂聊可習仙的不難登轉箭¶
初辭筈横弓先望堋驚心一鴈落連臂兩猨騰直知王¶
濟巧誰見魏舒能空心不死樹無葉未枯藤擇賢方至¶