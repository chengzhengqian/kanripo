孝經曰在上不驕髙而不危所以長守貴也¶
論語曰君子有三戒少之時戒之在色及其壯也戒之¶
在鬬及其老也戒之在得又曰如有周公之才之美使¶
驕且吝其餘不足觀也¶
太公金匱曰武王問師尚父曰五帝之戒可得聞乎師¶
尚父曰舜之居民上矜矜如履薄氷禹之居民上慄慄¶
如恐不滿湯之居民上翼翼乎懼不敢息又曰吾聞道¶
自微而生禍自微而成¶