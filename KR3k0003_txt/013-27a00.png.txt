沈約宋書曰帝諱裕字德輿小字寄奴初為冠軍孫無終司¶
馬桓𤣥簒帝位遷天子於潯陽桓修入朝高祖從至京¶
邑𤣥見高祖語司徒王謐曰昨見劉裕風骨不恒蓋人¶
傑也上清簡寡欲嚴整有法度未嘗視珠玉輿馬之飾¶
後庭無絲竹之音寧州嘗獻琥珀枕光色甚麗將北征¶
以琥珀治金創上大悦命𢷬碎分賜諸將平關中得姚¶
興從女有盛寵以之廢事謝晦諌即時遣出宋臺建有¶
司奏東西堂施局脚牀銀塗釘上不許使用直脚釘用¶