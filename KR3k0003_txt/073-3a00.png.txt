滋味説湯致於王道又曰秦武王與孟説舉龍文赤鼎¶
絶臏死又曰秦武時汾隂巫錦為民祠魏脽后土得鼎¶
鼎大異於衆鼎乃以禮祠迎鼎至甘泉從行上薦之至¶
中山山有黄雲葢焉有鹿過上自射之因以祭至長安¶
公卿大夫皆議請尊寳鼎有司皆曰黄帝作寳鼎三象¶
天地人也禹收九牧之金鑄九鼎今鼎至甘泉承休無¶
疆中山有黄白雲降葢而帝者心知其意而合徳焉鼎¶
宜見於祖禰藏于帝庭以合明應制曰可¶