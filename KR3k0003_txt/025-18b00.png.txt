且猶不闘况弟與湘雍方湏叶力唯親惟急萬倍於斯¶
同怨同恥尤甚昔事豈得各恣目前不思久逺安卧積¶
薪日待焚熾狂夫尚猶阻之智者反致其惑所兾聼識¶
一聞斯悟¶
梁丘遲與陳伯之書曰將軍勇冠三軍才為世出棄燕¶
雀之小智慕鴻鵠以髙翔昔因機變化遭遇明主立功¶
展事開國稱孤朱輪華轂擁旄萬里何其壯也如何一¶
旦為奔亡之虜聞鳴鏑而股慄對穹廬以屈膝又何劣¶