世敎所不容此甚不可一也剛腸疾惡輕肆直言遇事¶
便𤼵此甚不可二也以促中心之性統此九患不有外¶
難當有内病寜可久處人間耶又聞道士遺言餌术黄¶
精令人久夀意甚信之遊山澤觀魚鳥心甚樂之一行¶
作吏此事便廢足下見直木必不可以為輪曲者必不¶
可以為桷盖不欲以枉其天才令得其所也不可自見¶
好章甫强越人以文冕也今但願守陋巷教子孫時時¶
與親舊叙闊陳說平生濁酒一杯彈琴一曲志願畢矣¶