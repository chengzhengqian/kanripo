贊晉郭璞椒贊曰椒之灌植實繁有榛薫林烈薄馞其¶
芬辛服之不已洞見通神¶
　　梓¶
大傳曰伯禽康叔見周公三見而三笞商子曰二子盍¶
觀乎南山之隂見梓晉然實而俯(晉肅/貌)二子見商子曰¶
梓者子道也二子入門而趨登堂而跪周公拂其首勞¶
而食之¶
毛詩曰惟桑與梓必恭敬止又曰椅桐梓漆爰伐琴瑟¶