所及有若成人孫權曽致巨象太祖欲知其斤重訪之¶
羣下咸莫能出其理沖曰置象大船之上而刻其水痕所¶
至稱物以載之則斤可知矣太祖大悦即施行焉時軍¶
國多事用刑嚴重太祖馬鞍在庫而為䑕所齧庫吏懼¶
必死沖謂曰待三日中然後自歸沖於是以刀穿單衣¶
如鼠齧者謬為失意貌有愁色太祖問之冲對曰世俗¶
以為鼠齧衣者其主不吉今單衣見齧是以憂戚太祖¶
曰此妄言爾無所苦也俄而庫吏以齧鞍聞太祖大笑¶