銘後漢李尤圍棊銘曰詩人幽憶感物則思志之空閒¶
翫弄遊意局為憲矩棊法隂陽道為經緯方錯列張¶
啓梁任孝恭謝示圍棊啓曰隠雷自天昆蟲已聽浮隂¶
在漢柱礎先霑笑古人之不工知前事之已拙既妙藉¶
手傳乃事因辭見微而能顯婉以成章孝恭人實下愚¶
才歸末品効嚬醜反學步蹇歸文業未彰武功已墜内¶
愧齊竽外羞魯服濫出簪纓非増後車之數謬頒計食¶
空貴長安之米¶