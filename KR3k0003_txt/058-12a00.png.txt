蒙太陽之施奔波于海岱之間逼迫於冦戎之手行者窮¶
征役居者困重賦死生契濶良難為心又檄李勢曰告¶
巴蜀士民夫昏明代運否終則泰賢哲覩機以知變不¶
肖㓕亡以取禍昔者皇運中消乾剛暫弛曜勒窮凶肆¶
暴神州李劉啟逆竊逼岷川翼以不才任符分陜未能¶
仰宣皇恩招攜以禮而使三巴之民制於犬羊之羣元¶
元之命懸於豺狼之口所以假寐永歎疾疢如首者也¶
凡百黎民秋毫不犯檄到勉思良圖自求多福無使蘭¶