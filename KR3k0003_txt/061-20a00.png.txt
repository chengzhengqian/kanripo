磥硌屬阜連岡龍首嵳峩以&KR1293;鬱羊坂輪&KR3057;以&KR1478;嵣清¶
漳發源濁滏汩越湯泉涫沸洪波漂厲爾乃都城萬雉¶
百里周廻九衢交錯三門旁開層樓竦閣連棟結階峙¶
華爵以表甍若翔鳯之將飛正殿儼其造天朱櫺赫以¶
舒光盤虬螭之蜿蜒承雄虹之飛梁結雲閣於南宇立¶
叢臺於少陽及至暮秋渉秋則風烈寒猛豺鷙攫鷹隼¶
奮翰國乃講武狩于清源駕鶩冥之駿駁抗冲天之旌¶
旃北連昭餘南屬呼沲西眄太陵東結繚河然後嵠子¶