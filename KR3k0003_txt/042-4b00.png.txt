折龍堆路九蟠水生肌裏凍風起骨中寒唯見恩義重¶
豈覺衣裳單本持驅命苦幸遇身得完¶
梁徐悱擬白馬篇曰要功非汗馬報効有鋒端日沒塞¶
雲起風悲胡地寒歸報明天子燕然今復刋¶
魏文帝燕歌行曰秋風蕭瑟天氣凉草木揺落露為霜¶
羣燕辭歸鴈南翔念君逺逰多思腸慊慊思歸戀故鄉¶
何為淹留寄他方賤妾㷀㷀守空房憂来思君不敢忘¶
魏明帝燕歌行曰白日晼晼忽西傾霜露慘悽塗階庭¶