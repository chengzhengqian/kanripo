如顯宗言¶
魏略曰太祖不時立太子太子自疑是時髙元吕者善¶
相人乃呼問之對曰其貴不可言因問夀㡬何元吕曰¶
其夀至四十當有小苦過是無憂後無㡬而立為大子¶
魏志曰明帝文帝太子生而愛之常令在左右數嵗而¶
有岐嶷之姿武帝異之曰我基於爾三世矣每朝讌㑹¶
同與近臣並列帷幄好學多識特留意法理¶
吳志曰孫登權長子也立為太子選置師傅詮簡秀士¶