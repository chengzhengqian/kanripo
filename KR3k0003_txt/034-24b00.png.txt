心之多懐悵遐思而内結嗟爾姜任邈不我留謀民生¶
之未㡬吾何爲其多愁凉風蕭條露霑我衣憂來多方¶
慨然我懐感飛鳥之反鄉詠衛女之思歸於是周遊容¶
與逍遥彷徨悲民生之局促願輕舉之遐翔¶
晉劉滔母孫氏悼艱賦曰伊禀命之不辰遭天難之靡¶
忱夙無父之何怙哀壅瘁以抽心覽蓼莪之遺詠詠肥¶
泉之餘音經四位之代謝雖積祀而思深伊三從而有¶
歸爰奉嬪於他族仰慈姑之惠和荷仁澤之陶渥釋褧¶