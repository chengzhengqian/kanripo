魏文帝詩曰漫漫秋夜長烈烈北風涼展轉不能寐披¶
衣起彷徉俯視清水波仰㸔明月光鬱鬱多愁思綿綿¶
思故鄉願飛安得翼欲濟河無梁又於明律作詩曰遥¶
遥山上亭皎皎雲間星逺望使心懐遊子戀所生驅車¶
岀北門遙望河陽城¶
魏陳王曹植雜詩曰悠悠逺行客去家千餘里出亦無¶
所之入亦無所止浮雲翳日光悲風動地起又曰游魚¶
潛渌水翔鸞薄天飛始出嚴霜結今来白露稀¶