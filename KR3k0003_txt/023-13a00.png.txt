能散則有鄙吝之累積而好奢則有驕上之罪大者破¶
家小者辱身此二患也¶
魏荀爽女誡曰詩云泉源在左淇水在右女子有行逺¶
父母兄弟明當許嫁配適君子竭節從理昏定晨省夜¶
臥早起和顔悦色事如依恃正身潔行稱為順婦以崇¶
螽斯百葉之祉婚姻九族云胡不喜聖人制禮以隔陰¶
陽七嵗之男王母不抱七嵗之女王父不持親非父母¶
不與同車親非兄弟不與同筵非禮不動非義不行是¶