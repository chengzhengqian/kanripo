晉庾闡遊仙詩曰神岳竦丹霄玉堂臨雪嶺上採瓊樹¶
華下挹瑶泉井又曰南海納朱濤𤣥波洒北溟仰盻燭¶
龍曜俯步朝廣庭又曰功疏鍊石髓赤松𠻳水玉慿煙¶
眇封子流浪揮𤣥俗崆峒臨北戸昆吾眇南陸層霄映¶
紫芝潛澗汎丹菊崑崙涌五河八流縈地軸又曰三山¶
羅如粟巨壑不容刀白龍騰子明朱鱗運琴髙輕舉觀¶
滄海眇邈去瀛洲玉泉出靈鳬瓊草被神邱又曰熒熒¶
丹桂紫芝結根雲山九疑鮮榮夏馥冬熈誰與薄採松¶