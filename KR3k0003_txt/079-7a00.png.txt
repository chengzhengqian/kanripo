唐之觀其上獨有雲氣崪兮直上忽兮改容須臾之間¶
變化無窮王問玉曰此何氣也玉對曰所謂朝雲者也¶
昔者先王嘗遊髙唐怠而晝寢夢婦人曰妾巫山之女¶
也為髙唐之客聞君遊髙唐願薦枕席王因幸之去辭¶
曰妾在巫山之陽髙丘之阻旦為朝雲暮為行雨朝朝¶
暮暮陽臺之下朝視之如言故為立廟王曰朝雲始出¶
狀若何玉對曰其少進也晣兮若姣姬揚袂障日而望¶
所思忽兮改容偈兮若駕駟馬而建羽旗湫兮如風淒¶