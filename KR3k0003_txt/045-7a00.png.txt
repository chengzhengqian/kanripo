於降虜斯亦曩時版築飯牛之朋也漢之得人於兹為¶
盛儒雅則公孫𢎞董仲舒倪寛篤行則石建石慶質直¶
則汲黯卜式推賢則韓安國鄭當時定令則趙禹張湯¶
文章則司馬遷相如滑稽則東方朔枚臯應對則嚴助¶
朱買臣厯數則唐都洛下閎協律則李延年運籌則桑¶
𢎞羊奉使則張騫蘇武将帥則衛青霍去病受遺則霍¶
光金日磾其餘不可勝紀是以興造功業制度遺文後¶
世莫及孝宣承統纂修洪業亦講論六藝招選茂異而¶