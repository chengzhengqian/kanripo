戔戔神澤霈以雨施洪惠播於膴原同碩慶於生民發¶
三靈之永歡苞繁祜於萬國卷福釐以言旋美休祚於¶
億載豈百世之曽𤣥¶
晉左九嬪武帝納皇后頌曰峩峩華山峻極太清巨靈¶
導流河瀆是經惟瀆之神惟岳之靈鍾于揚族載育盛¶
明我后穆穆應期挺生含聰體喆岐嶷夙成如蘭之茂¶
如玉之瑩越在㓜冲休有令名飛聲八極翕習紫庭超¶
任邈姒比徳皇英京室是嘉備禮致聘令月吉辰百僚¶