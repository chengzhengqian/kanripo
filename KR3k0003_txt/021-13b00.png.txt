亦復不得云其譲隠也盖太伯之出讓迹已露不奔喪¶
故一事耳斷髮之言與左傳明文相背又不經也然則¶
稱三譲者其在古公至文王乎周之王業顯於亶父受¶
命於昌太伯𤣥覧棄周太子之位一讓也假託遜遁受¶
不赴䘮之譏潛推大美二讓也無胤嗣而不養仲雍之¶
子以為已後是其深思逺妨令周嫡在昌天人叶從四¶
海悠悠無復纎芥疑惑三讓也凡此三者帝王之業故¶
孔子曰三以天下讓言非其常譲若臧札之倫者也¶