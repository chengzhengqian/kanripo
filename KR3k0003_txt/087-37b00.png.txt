於桂浦蒲萄潰於椒床雖兹肴之孤起莫斯𤓰之允臧¶
超椰子於南海越橘柚於衡陽若乃㯽榔椰實龍眼荔¶
枝徒以希珍難致為竒論實比德孰大于斯¶
晉傅𤣥𤓰賦曰應運候時負甲徐生次落寞之宻葉交¶
逶迤之修莖重簡其珍沉之清源披以吳刀承以朱盤¶
中剖四破雖分若完質兼五味氣羙芳蘭愈得冷而益¶
甘頥神爽而觧煩細肌宻理多瓤少瓣豐旨絶異食之¶
不䬼¶