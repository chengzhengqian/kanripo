師覺授孝子傳曰程曾年七嵗䘮母哀號哭泣不異成¶
人祖母憐之嚼肉食之覺有味便吐去¶
宗躬孝子傳曰吴坦之隠之兄也母葬夕設九飯祭坦¶
之每臨一祭輙號慟斷絶至七祭吐血而死又曰張景¶
𦙍六嵗䘮母母遺物悉散施唯留一畫扇每感思輙開¶
匣流涕父邵為吴興太守暴疾報至天雪水涸便徒跣¶
上岸左右捉履靺逐𤼵都晝夜三日半至郡入郭奉諱¶
氣絶吐血乆乃蘇又曰華寳八嵗義熈中父從軍語寳¶