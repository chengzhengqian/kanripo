趙王賚酒詩曰正旦辟惡酒新年長命杯柏葉随銘至¶
椒花逐頌來流星向捥落浮蟻對春開成都已救火蜀¶
使何時迴又中山公許乞酒一車未送詩曰細柳望蒲¶
臺長河始一迴秋葉幾迴落春蟻未曽開瑩角非難馭¶
椎輪稍可催只言千日飲舊逐中山來又就蒲州刺史¶
乞酒詩曰蕭瑟風聲慘蒼茫雲貎愁鳥寒栖不定池凝¶
聚未流蒲城桑葉落灞岸菊花秋願持河朔飲分勸東¶
陵侯又答王褒餉酒詩曰今日小園中桃花數樹紅開¶