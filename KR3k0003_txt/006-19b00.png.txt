異苑曰永康王曠井上有一洗石時見赤氣後有二胡¶
人寄宿忽求買之曠怪所以未及度錢子婦孫氏覩二¶
黄鳥闘於石上疾徃掩取變成黄金胡人不知索市愈¶
急既得撞破石内空叚有二鳥處¶
幽明錄曰宜都建平二郡之界有倚石如二人像攘袂¶
相對俗謂二郡督郵爭界於此又曰宫亭湖邉傍山間¶
有石數枚形圓如鏡明可以鑑人謂之石鏡¶
詩陳隂鏗詠石詩曰天漢支機罷仙嶺博棊餘零陵舊¶