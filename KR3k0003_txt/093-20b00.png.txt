良造制衘轡於常御兮安獲騁于遐道¶
晉曹毗馬射賦曰奔電無以追其蹤逸羽不能企其足¶
狀若騰虬而登紫霄目似晨景之駭扶木體與機㑹動¶
躡驚風於是抗孫陽之轡彎繁弱之弓輕足鬰其雲合¶
妙手於焉爭雄¶
晉傅𤣥乗輿馬賦曰目若曜星符采横發高顛懸日雙¶
壁象月頭似削成鬛如鬢髪延首高驤擢足軒跱氣葢¶
青雲勢凌萬里九方不能測其天機秦公不能究其妙¶