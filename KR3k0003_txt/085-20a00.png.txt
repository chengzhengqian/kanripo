東觀漢記曰髙鳳南陽人誦讀晝夜不絶妻嘗之田曝¶
麥於庭以竿授鳳令護雞受竿誦經如故天大雷暴雨¶
淹流鳳留意在經史忽不視麥麥隨水漂去又曰張堪¶
為漁陽太守勸民耕種以致殷富百姓歌曰桑無附枝¶
麥穗兩岐張君為政樂不可支¶
續漢書曰桓帝時童謡曰小麥青青大麥枯誰當穫者¶
婦與姑丈夫何在西撃胡¶
曹瞞傳曰太祖嘗行經麥中令士卒無敗麥犯者死騎¶