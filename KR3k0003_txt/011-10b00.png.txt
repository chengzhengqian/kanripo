漢鍳秦之失封植子弟及諸吕擅權圖危劉氏而天下¶
所以不傾動百姓所以不易心者徒以東牟朱虛受命¶
於内齊代吳楚作衛於外向使髙祖踵亡秦之法忽先¶
王之制則天下已𫝊非劉氏有也大魏之興觀五代之¶
存亡而不用其長䇿覩前車之傾覆而不改其轍跡子¶
弟王空虛之地君有不使之民宗室竄於閭閻不聞邦¶
國之政權均匹夫勢齊凡庶内無深根不拔之固外無¶
磐石宗盟之助非所以安社稷為萬世之業也¶