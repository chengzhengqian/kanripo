禮記曰鄭注云螳蜋螵蛸母也¶
王瓉問曰爾雅云莫貉螳蜋同類物也今沛魯以南謂¶
之蟷蠰三河之域謂之螳蜋燕趙之際謂之食厖齊濟¶
以東謂之馬敫然多名其子則同云螵蛸是以注云螳¶
蜋螵蛸母也¶
賦晉成公綏螳蜋賦曰仰乃茂隂俯縁條枝冠角峩峩¶
足翅岐岐尋喬木而上綴從蔓草而下垂戢翼鷹峙延¶
頸鵠望推翳徐翹舉斧髙抗鳥伏虵騰鶴擊隼放俯飛¶