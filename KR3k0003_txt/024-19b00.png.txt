復有危此者公曰願見之孫息曰九層之臺三年不成¶
男不得耕女不得織國用空虛戸口減少吏民叛亡鄰¶
國謀議将興兵社稷一滅君何所望靈公曰寡人之過¶
乃至於此即壞九層之臺¶
漢武故事曰汲黯諫上曰陛下愛才樂士求之無倦比¶
得一人勞心苦神未盡其用輒已殺之以有限之士資¶
無已之誅陛下欲誰與為治乎¶
東觀漢記曰張湛為光禄大夫數諫湛常乗白馬上每¶