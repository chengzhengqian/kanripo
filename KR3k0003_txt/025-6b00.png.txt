遷殺義帝漢王聞之起蜀漢之兵責殺義帝之罪降城¶
即以侯其将得賂即以分其士蜀漢之粟萬舡而下項¶
羽有背約之名殺義帝之負於人之功無所記於人之¶
罪無所忘天下之士歸於漢王可坐而策今已據敖倉¶
之粟塞成皋之險守白馬之津杜太行之坂距飛狐之¶
口天下後服者先亡王疾下漢王齊國社稷可得而保¶
不下漢王危亡可立而待乃聼酈生又曰髙祖使陸生¶
賜尉佗印為南越王陸生進説他曰足下中國人親戚¶