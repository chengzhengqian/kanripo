北齊裴訥之鄴館公宴詩曰晉楚敦盟好僑札同心賞¶
禮成罇俎陳樂和金石響朝雲駕馬進曉日乘龍上雙¶
闕表皇居三臺映仙掌當階篁篠宻約岸荷蕖長束帶¶
盡欣娛誰言騖歸兩¶
周庾信將命至鄴詩曰大國修聘禮親鄰自此敦張旜¶
事原隰負扆報成言西過犯風露北指度轘轅交歡值¶
公子展禮覿王孫何以譽嘉樹徒欣賦采蘩四牢盈折¶
俎三獻滿罍樽人臣無境外何由欣此言風俗既險阻¶