徐整三五厯曰天地之初有三白烏主生衆烏¶
述征記曰長安靈䑓有相風銅烏¶
豫章舊志曰太守李儀臨郡二年白烏見南昌¶
蜀李雄書曰武皇帝雄泰成三年白烏赤足來翔帝以¶
問范賢賢曰烏有反哺之義必有逺人懐惠而來果闗¶
中流民請降¶
師覺授孝子傳曰呉叔和性至孝母没負土成墳有赤¶
烏巢門甘露降户¶