衣坐惆悵當户立徘徊風音觸樹起月色度雲来夏葉¶
依窓落秋花當户開光隂已如此復持憂自催¶
梁劉孝先和兄孝綽夜不得眠詩曰夜愁眠不安起望¶
臺南端葉慘風聲異樓空月色寒笙冷調簧數弦脆上¶
琴難百年行詎㡬萬慮坐相攅誰家有明鏡暫借照心¶
看¶
賦魏陳王曹植敘愁賦曰時家二女弟故漢皇帝聘以¶
為貴人家母見二弟愁思故令予作賦曰嗟妾身之微¶