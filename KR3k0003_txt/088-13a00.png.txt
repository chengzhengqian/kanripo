王羲之遊四郡記曰永寧縣界海中有松門西岸及嶼¶
上皆生松故名松門¶
周景式廬山記曰石門北巖即松林也南臨石門澗澗¶
中仰視之離離如駢麈尾號麈尾松¶
𤣥中記曰松脂淪入地中千嵗為茯苓¶
神境記曰滎陽郡南有石室室後有孤松千丈常有䨇¶
鶴晨必接翮夕輙偶影傳曰昔有夫婦二人俱隠此室¶
年既數百化成䨇鶴¶