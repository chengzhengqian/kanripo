戰國䇿曰田單為齊相過淄水有老人渉淄而寒不能¶
坐沙中乃解裘衣之襄王曰單之厚施欲取我國乎有¶
貫珠者聞之曰不如因以為己善乃下令曰寡人憂民¶
之寒而單解裘衣人稱寡人之意於是閭里相與語曰¶
田單之愛人乃王之教也¶
吕氏春秋曰衛靈公天寒鑿池宛春曰天寒恐傷民公¶
曰何寒哉春曰君衣狐裘坐熊席四陬有火是以不寒¶
民衣弊不補履决不苴君則不寒民則寒矣公曰善命¶