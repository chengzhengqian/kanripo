之聖人莅天下則賢人賛務卨益臯陶是也自中智以¶
下莫有不學以從政佐國安民者也易曰聖人之大寳¶
曰位非學則不得也學所以行其志孝悌慈仁信義是¶
也雖誦先王之典謨而不行其志聖人之大寳亦不可¶
得也要湏學行兼有然後取之悠悠之徒莫不攘袂而¶
議進取怒目而争權利悦愚諂闇茍得忘㢘若斯人者¶
豈入國士之塗動衣冠之眄藉此而登髙位未或有也¶
賛曰亦有哲人獨執髙志避世避言不友不事恥從汙¶