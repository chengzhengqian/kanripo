布被瓦器時司徒吏鮑恢以事到東海過候其家而良¶
妻布裙曵柴従田中歸恢告曰我司徒吏故來受書欲¶
見夫人妻曰妾是也恢乃下拜歎息而還¶
謝承後漢書曰朱寵為太尉家貧臥布被朝廷賜錦被¶
不敢當¶
列女傳曰江夏孟宗少遊學與同學共處母為作十二¶
幅被其鄰婦怪問之母曰小皃無異操懼朋類之不顧¶
故大其被以招貧生之臥庻聞君子之言耳¶