吕氏春秋曰太公釣於滋泉文王得而王¶
說苑曰吕望年七十釣於渭渚三日三夜魚無食者與¶
農人言農人者古之老賢人也謂望曰子將復釣必細¶
其綸芳其餌徐徐而投之無令魚駭望如其言初下得¶
鮒次得鯉刳腹得書書文曰吕望封于齊望知當貴¶
毛詩曰其釣維何維絲伊緡齊侯之子平王之孫¶
論語曰釣而不綱弋不射宿¶
墨子曰釣者之㳟非為魚也餌䑕以肉非愛之也¶