隋李徳林天命論曰有娀𤣥鳥商以興焉姜嫄巨跡周¶
以肆焉邑姜夢帝隋以興焉古今三代靈命如一天下¶
之重不可妄據軒初四帝周餘六王藉勢因基自取而¶
不得也孟軻稱仲尼之徳過於堯舜著述成帝者之事¶
弟子備王佐之才墨不代蒼泣麟歎鳳栖栖汲汲雖聖¶
達而莫許也蚩尤則黄神抗衡共工則黒帝就敵項羽¶
誅秦摧漢宰神州角逐争驅盡威力而無就也其餘欻¶
起妭妄何足數者若使四凶執八元之誡三監懐九臣¶