患之乃晨炊蓐食信食時往不為具食信亦知其怒竟¶
絶乃釣城下諸母漂有一母見信飢為設食信謂漂母¶
曰吾必有以重報母母怒曰丈夫不能自食吾哀王孫¶
而進食豈望報乎¶
説苑曰子思居於衛緼袍無裏三旬九食¶
漢書曰萬石君時賜食於家必稽首俯伏而食如在上¶
前子孫有過對案不食¶
東觀漢記曰汝郁年五嵗母疾不能飲食郁亦不肯食¶