說文曰麕麞也¶
爾雅曰麕牡麌牝麋其子麆其迹解絶有力豜¶
毛詩曰野有死麕惡無禮也¶
穆天子傳曰天子賜曹奴之鹿白銀之麕¶
吕氏春秋曰使麕疾走馬弗及也而得之者時顧也¶
建武故事曰咸和六年計貢合集於樂堂有野麕走至¶
堂前左右逐之於池中而獲之焉¶
論衡曰都尉王子鳳時麕入府中其後遷為丹陽太守¶