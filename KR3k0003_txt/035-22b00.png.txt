夜雨屋漏因起涕泣以謝母母曰但當勉之何足泣也¶
襄陽耆舊記曰羊公與鄒潤甫登峴山垂泣曰有宇宙¶
便有此山由来賢達登此逺望者多矣皆湮滅無聞不¶
可得知念此令人悲傷¶
晉陽秋曰司馬文王問劉襌曰頗思蜀否禪曰此間樂¶
不思蜀也郄正見襌曰若王後問宜泣以對㑹王復問¶
襌曰先人墳墓逺在隴蜀乃心西悲無日不思因閉眼¶
王曰何以似郄正語耶禪驚視曰如尊命¶