登未央之北闕望長樂之基址伊太后之所居築旗亭¶
而成市槐路鬱以三條方塗阻而九軌觀阡陌之遺蹤¶
實不乖於前史傍直城而北轉臨横門而左起泊涇泥¶
之混濁盥渭渚之清波指咸陽而長望何李趙之經過¶
息甘泉而避暑猶爽塏而清和至誠可以感鬼秉信可¶
以祈天何精殞而魄散忽魂歸而氣旋解龍驂而見送¶
走却驛於停𫝊出向來之大道及初入之山川愛繞朝¶
之贈策報李陵之别篇淚未悲而自堕語有噎而無宣¶