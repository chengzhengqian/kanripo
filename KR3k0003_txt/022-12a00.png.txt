袁子曰或云故少府楊阜豈非忠臣哉荅曰然可謂直¶
士忠則吾不知也夫為人臣見人主失道指斥其非而¶
播揚其惡可謂直士未為忠臣故司馬陳羣則不然其¶
談論終日未嘗言人主之非書數十上而外人不知君¶
子謂陳羣於是乎長者¶
郭子曰庾道季云藺相如雖千載死人懔懔恒如有生¶
氣曹蜍李志雖見在厭厭如在九泉下¶
世說曰王濬冲裴叔則二人摠角詣鍾士季湏㬰去後¶