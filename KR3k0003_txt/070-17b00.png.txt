後得前既至祭畢而退¶
抱朴子曰或問知將來吉凶為有道乎答曰用明鏡九¶
寸自照有所思存七日則見神仙知千里外事也明鏡¶
或用一或用二謂之四規鏡¶
符子曰心善知人者看如明鏡鏡以耀明故鑒人也¶
潯陽記曰石鏡在山東有一團石懸崖明淨照人¶
異苑曰山雞愛其毛羽映水則舞魏武時南方獻之公¶
子蒼舒令置大鏡其前雞鑒形而舞不知止遂乏死¶