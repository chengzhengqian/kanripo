詩晉嵇含伉儷詩曰余執百兩轡之子詠採蘩裁彼䨇¶
絲絹著以同功緜夏揺比翼扇冬卧蛩蛩氈飢飡并糧¶
粒渴飲一流泉臨軒樹萱草中庭値合歡¶
梁何遜看新婚詩曰霧夕蓮出水霞朝日照梁何如花¶
燭夜輕扇掩紅粧良人已灼灼席上自生光所悲髙駕¶
動環珮出長廊¶
梁劉瑗詠左右新婚詩曰小使如初日得婦類行雲琴¶
聲妾曽聽桃子壻經分娥眉叅意畵繡被共籠薫偏増¶