妙窮伊摯若乃豹胎之貴鳯卵之珍常山之果醴水之¶
鱗大夫曰訪㓜女於蔡邑選佳人於趙都或拾翠於神¶
渚或採桑於城隅見者忘鋤而留矚行者下擔而踟蹰¶
女乃歌曰井上李兮隨風摽垂翠帷兮夜難曉獨處廓¶
兮心悄悄懷素鏤之雙針願因之於三鳥大夫曰若乃¶
帝思啟土命将朔方守邉鄙而擁角節集兵旅而馳牙¶
璋或埋輪於絶域或縶馬於遐疆功格宇宙威振蠻荒¶
大夫曰逸態之赤兎駿足之驪駒龍文重於漢廐魚目¶