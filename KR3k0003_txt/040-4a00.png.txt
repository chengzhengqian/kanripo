崔駰婚禮結言曰乾坤其德恒久不已爰定天綱夫婦¶
作始乃降英媛有淑其儀姬姜是侔比則姚媯載納嘉¶
䞇申結鞶褵¶
毛詩曰何彼穠矣美王姬也雖則王姬亦下嫁於諸侯¶
車服不繫其夫下王后一等猶執婦道以成肅雝之德¶
也曰豈其食魚必河之魴豈其娶妻必齊之姜豈其食¶
魚必河之鯉豈其娶妻必宋之子又曰伐柯如之何匪¶
斧不克娶妻如之何匪媒不得¶