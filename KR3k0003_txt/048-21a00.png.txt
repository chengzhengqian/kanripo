魏志曰陳羣為尚書制九品為官人之法羣所建也¶
王昶考課事曰尚書侍中考課一曰掌建六材以考官¶
人二曰綜理萬機以考庻績三曰進視惟允以掌讜言¶
四曰出納王命以考賦政五曰罰法以考典刑¶
㑹稽典錄曰鄭𢎞拜尚書郎舊典科滿補縣長令史為¶
丞尉𢎞奏以為臺職位尊而賞薄人無樂者諸使郎補¶
縣令令史為長上從其議自此為始¶
齊職儀曰尚書六人品第三秩六百石進賢兩梁冠納¶