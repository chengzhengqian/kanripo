固之直注焉若洪河之源不可竭也確焉若華嶽之停¶
不可拔也故能言之斯立行之斯成身匪隆汚直哉惟¶
清紊綱用亂廢禮復經於是百揆時序王猷允塞告厥¶
成功用俟萬嵗¶
表後魏温子升臨淮王彧謝封開府尚書令表曰臣道¶
愧山東氣慙隴右激水弗功搏風無力但以平原帶地¶
資緒極天發趾自高理翮以遠出臨侯服既乏刺舉之¶
能入踐帝閽又無應對之美空復受弋清廟推轂朱門¶