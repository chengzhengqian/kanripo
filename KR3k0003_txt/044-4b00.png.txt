若是乎於是孟嘗泫焉承臉周引琴而鼓之徐動宫徴¶
拂羽角孟嘗涕泣増哀下而就曰先生之鼓琴令文若¶
破國亡邑之人¶
韓詩外傳曰孔子南遊適楚至於阿谷之隧有處女佩¶
瑱而浣孔子曰彼婦人可與言矣抽琴去其軫以授子¶
貢曰善為之辭子貢曰於此有琴而無軫借子以調其¶
音婦人對曰吾野鄙之人五音不知安能調琴¶
江表傳曰顧雍從蔡邕學琴邕異之曰卿必成故以¶