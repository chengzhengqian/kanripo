梁江洪詠荷詩曰澤陂有微草能花復能實碧葉喜翻¶
風紅英宜照日移居玉池上託根庶非失如何霜露交¶
應與飛蓬匹¶
陳祖孫登詠城塹中荷詩曰白水麗金扉青荷承日暉¶
葉似環城盖香亂上橋衣岸髙知水落影合見菱稀猶¶
疑涉江處空望採蓮歸又賦得涉江採芙蓉詩曰浮照¶
滿川漲芙蓉承落光人来間花影衣度得荷香桂舟輕¶
不定菱歌引更長採採嗟離别無暇緝為裳¶