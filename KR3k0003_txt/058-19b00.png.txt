講論其義諸儒博士或不肯置對歆因移書責讓之曰¶
徃者綴學之士不思廢絶之闕茍因陋就寡分文析字¶
信口說而背傳記是末師而非徃古至於國家將有大¶
事若立辟雍封禪廵狩之儀則幽𠖇而莫知其源猶欲¶
保殘守缺挾恐見破之私意而忘從善服義之公心或¶
懐疾妬不考情實雷同相從隨聲是非抑此三學皆以¶
尚書為不備謂左氏為不傳春秋豈不哀哉夫子曰可¶
與樂成難與慮始此乃衆庻之所為耳非所望於士君¶