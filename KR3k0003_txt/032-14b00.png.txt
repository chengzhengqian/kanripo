蘼蕪悲¶
梁鮑泉寒閨詩曰行人消息斷空閨静復寒風急朝機¶
燥鏡暗晚粧難從來腰自小衣帶就中寛¶
梁鄧鏗閨怨詩曰暫别猶添恨何忍别經時藂桂頻銷¶
葉庭樹幾攀枝君言妾貌改妾畏君心移終須一相見¶
併得兩心知又月夜閨中詩曰閨中日已暮樓上月初¶
華樹陰緣砌上牎影向牀斜開屏為宻書卷帳照垂花¶
誰能當此夕獨處類倡家¶