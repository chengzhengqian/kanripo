春秋孔演圗曰鳥化為書孔子奉以告天赤雀集書上¶
化為黄玉剋曰孔提命作應法為制雀集(将受/命制)¶
春秋考異郵曰黄帝將起有黄雀赤頭立日㫄帝占曰¶
黄者土精赤者火熒雀者賞萌余當立¶
漢書曰宣帝元康三年詔曰前年夏神雀集雍(大如鸚/雀黄喉)¶
(白領黒背/腹班文)今春五色鳥以萬数飛屬縣翺翔而舞欲集¶
未下其令三輔毋得以春夏摘巢探卵彈射飛鳥為令¶
東觀漢記曰永安十七年公卿以神雀五色翔集京師¶