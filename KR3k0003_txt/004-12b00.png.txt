束晳曰仲治小生不足以知此臣請説其始昔周公城¶
洛邑因流水以汎酒故逸詩曰羽觴随波又秦昭王三¶
日置酒河曲見有金人出奉水心劒曰令君制有西夏¶
及秦霸諸侯乃因此處立為曲水祠二漢相縁皆為盛¶
集帝曰善賜金五十斤左遷仲治為陽城令¶
詩晉張華三月三日後園㑹詩曰暮春元日陽氣清眀¶
祁祁甘雨膏澤流盈習習祥風唘滯導生禽鳥逸豫桑¶
麻滋榮纎條被緑翠華含英於皇我后欽若昊乾順時¶