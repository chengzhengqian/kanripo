隈儀龍門而挿幹佇鳳羽以抽枝縱楚宫而㽞稱籍&KR1543;¶
館以翻聲直不䋲而特秀圎匪規而天成同歳草以委¶
暮共辰物而滋榮豈遠心於自外寕有志於孤貞¶
梁沈約桐賦曰龍門之桐逺望青葱專巖擅嶺或孤或¶
叢枝封暮雪葉映晝虹抗蘭橑以栖龍拂雕窓而團露¶
喧宻葉於鳳晨宿高枝於鸞暮合影陽崖摽峯東陸俯¶
結𤣥隂仰成翠屋乍髣髴於行雨時徘徊於丹轂遶齊¶
綵於碧林豈慙光於若木又八詠悲落桐曰悲落桐悲¶