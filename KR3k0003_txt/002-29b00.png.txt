論衡曰雷霆迅疾擊折樹木壊敗屋室時犯殺人俗以¶
為天取龍其犯殺人謂之有隂過¶
雜兵書曰雷電霹靂破軍内若樹木屋舍急徙去吉也¶
雷電風所從来不可逆而伐宜慎之¶
論語䜟曰雷震百里聲相附近宋均注曰雷動百里故¶
因以為言也雷聲謂諸侯之政教所至相附近也¶
説文曰雷霆餘聲鈐鈐所以挺出萬物也¶
詩晉傅𤣥雜言詩曰雷隠隠感妾心傾耳清聼非車音¶