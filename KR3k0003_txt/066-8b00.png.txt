宜春西馳宣曲濯鷁牛首登龍臺掩細柳於是遊戲懈¶
怠置酒乎顥天之臺張樂乎膠葛之㝢撞千石之鐘立¶
萬石之虛建翠華之旗樹靈鼉之鼓奏陶唐氏之舞聽¶
葛天氏之歌千人唱萬人和巴俞宋蔡淮南干遮文成¶
顛歌族居遞奏金鼔迭起鏗鎗闛鞳洞心駭耳荆吳鄭¶
衛之聲韶濩武象之樂隂淫移衍之音鄢郢繽紛激楚¶
結風若夫青琴宓妃之徒絶殊離俗妖冶閑都靚粧刻¶
飾嫵媚孅弱皓齒燦爛冝笑的皪色授魂與心愉於側¶