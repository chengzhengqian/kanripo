土儀鳳帝世官鳥號名殊職别系農正扈氏各有品制¶
　　顓頊髙陽氏¶
史記曰帝顓頊髙陽者静深有謀疏通知事北至幽陵¶
南至交趾西濟流沙東至蟠木動静之物大小之神日¶
月所照莫不砥屬¶
帝王世紀曰帝顓頊髙陽氏黄帝之孫昌意之子姬姓¶
也母曰景僕蜀山氏女為昌意正妃謂之女樞金天氏¶
之末女樞生顓頊於若水首戴干戈有聖徳父昌意雖¶