雲母稱珍雖盡華麗有傷眞朴豈若三體五例對玩前¶
史一字褒貶坐臥箴規無復楚臺之風得同鄒谷之暖¶
銘後漢李尤屏風銘曰舍則潛避用則設張立必端直¶
處必亷方雍閼風邪霧露是抗奉上蔽下不失其常¶
書梁簡文帝荅蕭子雲上飛白書屏風書曰得所送飛¶
白書縑屏風十牒冠六書而獨美超二篆而擅竒乍冩¶
星區時圖鳥翅非觀觸石已覺雲飛豈待金鐺便覩蟬¶
翼間諸衣帛前哲未巧懸彼帳中昔賢掩色¶