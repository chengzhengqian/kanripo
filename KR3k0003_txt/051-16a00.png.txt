梁任昉為蕭侍中拜襲封表曰詔書拜臣襲封竟陵郡¶
王臣以凡庸素乏才植皇朝尚徳詔爵惟賢遂復出修¶
職貢入頒卿士但有道之守海外重扃蕃籬近甸無勞¶
擊柝仰閲舊章俯增私感報國承家豈云萬一¶
奏宋傅亮尚書八座封諸皇弟皇子奏曰臣聞懿親廣¶
樹聖主所先明徳並建古之休典所以維城皇代磐石¶
帝基内衛畿服外綏四海者也第某皇弟皇子等神姿¶
頴哲大成俱茂地均魯衛徳兼庸賢顯進徽號啓建疆¶