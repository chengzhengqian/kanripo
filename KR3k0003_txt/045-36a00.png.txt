謂之不朽所以子産云亡宣尼泣其遺愛隨武既沒趙¶
文懐其餘風乃祖太傅徳合當時行庇州壤深識臧否¶
不以毁譽形言亮采王室毎懐沖虛之道可謂婉而成¶
章志而晦者矣公稟川岳之靈暉含珪璋而挺曜和順¶
内凝英華外發神茂初學業隆弱冠是以仁經義緯敦¶
穆於閨庭金聲玉振寥亮於區宇孝敬淳深率由斯至¶
盡歡朝夕人無間言逍遥乎文雅之囿翺翔乎禮樂之¶
圃風儀與秋月齊眀音徽與春雲等潤既而齊徳龍興¶