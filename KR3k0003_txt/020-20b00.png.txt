孝經曰夫孝天之經也地之義也民之行也又曰夫孝¶
始於事親中於事君終於立身又曰愛親者不敢惡於¶
人敬親者不敢慢於人愛敬盡於事親而徳教加於百¶
姓刑于四海盖天子之孝也¶
禮記曰曾子曰孝有三大孝尊親其次弗辱其下能養¶
又曰公明儀問於曾子曰夫子可以為孝乎曾子曰孝¶
者先意承志諭父母於道参直養者也安能為孝乎又¶
曰先王之孝也色不忘乎目聲不絶乎耳心志嗜欲不¶