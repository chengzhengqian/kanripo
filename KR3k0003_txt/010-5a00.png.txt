姚墟又曰修己山行見流星貫昻意感慄然又吞神珠¶
薏苡胷坼而生禹又曰漢昭靈后名含始遊浴池有玉¶
雞衘赤珠出刻曰玉英吞此者王含始吞之生髙祖¶
魏氏春秋曰明帝青龍三年張掖郡刪丹縣金山𤣥川¶
溢涌寶石負圖状象靈龜立于川西有石馬七其一仙¶
人騎之其一羈絆之其五有形而不善成有玉匣開盖¶
於前上有玉字玉玦二玉璜一又有麒麟在東鳳皇在¶
南白虎在西犧牛在北馬自中布列南方有字曰大紂¶