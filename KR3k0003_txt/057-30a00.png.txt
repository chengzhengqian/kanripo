魏文帝連珠曰盖聞琴瑟高張則哀彈發節士抗行則¶
榮名至是以申胥流音於南極蘇武揚聲於朔裔盖聞¶
四節異氣以成嵗君子殊道以成名故㣲子奔走而顯¶
比干剖心而榮盖聞駑蹇服御良樂咨嗟鈆刀剖截歐¶
冶歎息故少師幸而季梁懼宰嚭任而伍員憂¶
魏王粲倣連珠曰臣聞明主之舉士不待近習聖君之用¶
人不拘毁譽故吕尚一見而為師陳平烏集而為輔臣¶
聞記切誌過君臣之道也不念舊惡賢人之業也是以¶