長充御乎口實¶
晉潘岳芙蓉賦曰䕃蘭池之豐沼育沃野之上腴課衆¶
榮而比觀煥卓犖而獨殊押臈雲布窋咤星羅光擬燭¶
龍色奪朝霞丹煇拂紅飛鬚垂的斐披赩赫散煥熠爚¶
流芬賦采風靡雲旋布濩磊落蔓衍夭閒發清揚而增¶
媚潤白玉而加鮮¶
宋傅亮芙蓉賦曰考庶卉之珍麗實總羙於芙蕖潛幽¶
泉以育藕披翠蓮而挺敷汎輕荷以冒沼列紅葩而曜¶