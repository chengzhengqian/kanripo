降喪亂飢饉荐臻靡神不舉靡愛斯牲圭璧既卒寧莫¶
我聽旱既太甚藴隆蟲蟲不殄禋祀自郊徂宫上下奠¶
瘞靡神不宗旱既太甚滌滌山川旱魃為虐如惔如焚¶
我心憚暑憂心如熏¶
韋曜毛詩問曰雲漢之詩旱魃為虐傳曰魃天旱鬼也¶
箋曰旱氣生魃天有常神人死為鬼不審旱氣生魃奈¶
何答曰魃鬼人形眼在頂上天生此物則將旱也天欲¶
為災何所不生而云有常神者耶¶