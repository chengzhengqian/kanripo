剛乎且少言辭者孟僖所以荅郊勞也寡智見者慶氏¶
所以困相鼠也今子棄五典之文闇禮智之大信管望¶
之小尋老氏之蔽所謂循軌常趍未能釋連環之結也¶
且髙帝龍飛豐沛虎據秦楚唯德是建唯賢是與陸酈¶
摛其文辯良平奮其權諝蕭何創其章律叔孫定其庠¶
序周樊展其忠敎韓彭列其威武明達天下者非一士¶
之術營宫廟者非一匠之矩也逮至髙后亂德損我宗¶
劉朱虗軫其慮辟强釋其憂曲逆規其模酈友詐其遊¶