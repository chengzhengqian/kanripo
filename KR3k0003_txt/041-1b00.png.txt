故生變變成方謂之音比音而樂之及干戚羽旄謂之¶
樂又曰審聲以知音審音以知樂審樂以知政而治道¶
備矣又曰大樂必易大禮必簡鐘鼔管磬羽籥干戚樂¶
之器也屈伸俯仰綴兆疾舒樂之文也故知禮樂之情¶
者能作識禮樂之文者能述作者之謂聖述者之謂明¶
明聖者述作之謂也五帝殊時不相㳂樂三王異世不¶
相襲禮¶
孝經曰移風易俗莫善於樂¶