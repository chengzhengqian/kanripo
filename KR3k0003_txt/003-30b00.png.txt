桓譚新論曰太原郡民以隆冬不火食五日雖有病緩¶
急猶不敢犯為介子推故也¶
續漢禮儀志曰立冬之日夜漏未盡五刻京都百官皆¶
衣皁迎氣北郊¶
詩晉張華冬初嵗小㑹詩曰日月不留四氣廻周節慶¶
代序萬國同休庶尹羣后奉夀升朝我有嘉禮式宴百¶
寮又雜詩曰晷度随天運四時互相承東壁正昏中固¶
隂寒節升繁霜降當夕悲風中夜興朱火青無光蘭膏¶