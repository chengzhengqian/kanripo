善言而歸¶
韓子曰孟孫獵得麑使西秦巴持之其母隨而呼之西¶
秦巴不忍而與其母孟孫適至求麑對曰余不忍而與¶
其母孟孫大怒逐之居三月復召為其子傅曰夫子不¶
忍麑又且忍吾子乎¶
戰國策曰魏文侯與虞人期獵且以飲酒樂天雨文侯¶
將出左右曰今日飲酒樂天雨君將焉之文侯曰吾與¶
虞人期獵雖樂豈不一會期哉乃往自罷之魏於是始¶