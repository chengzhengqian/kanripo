水流離争湍趣戾衝石會谿髙岸為谷嶢&KR1160;阻卼梗林¶
奈條逼塗迮蹊行者息駕步趾於斯陟大&KR2619;登岑岡踰¶
爽塏歴朝陽曄華殿之顯敞覩應門之嶈嶈神衣鬱蓊¶
百堵周乎洞房進排閶闔顧眄靈堂聚楹列峙丹飾煌¶
煌千櫨浮跂夭蹻騰驤累層岌嶪齊載長梁敷山藻於¶
前梲綴榱槁以采章文綺艧其紛鱗洪葩曄以披揚爾¶
乃逡巡降趾遊坐東廂日不逮昬炎燎已光縣宰致祀¶
嘉㫖備詳隂祚顯應徧澤圻疆普此士女樂彼豐穰¶