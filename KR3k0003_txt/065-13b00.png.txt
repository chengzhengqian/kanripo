頌晉潘尼後園頌曰茫茫在昔悠悠結繩太樸未散𤣥¶
化霑凝羲皇繼踵三代相承五德更王文質迭興天命¶
匪諶祐謙輔信乃眷我皇光有大晉應期納祚天人是¶
順和氣四充惠澤㫄潤神祇告祥四靈效質遊龍升雲¶
儀鳯翳日甘露晨流醴泉湧溢華夏既寧八荒靜謐人¶
亦有言吾何以休乃延卿士從皇以遊長筵逺布廣幕¶
四周嘉肴惟芳㫖酒思柔巖巖峻岳湯湯𤣥流翔鳥鼓¶
翼游魚載浮明明天子肅肅庶官文士濟濟武夫桓桓¶