管輅别傳曰輅年十五琅邪太守單子春雅有才度欲¶
見輅輅造之客百餘人有能言之士輅謂子春曰府君¶
名士加有雄貴之資輅既年少膽未堅剛若欲相觀懼¶
失精神請先飲酒三斗然後與言子春大喜酌三斗獨¶
使飲之於是輅人人荅對言皆有餘¶
劉琨書曰膽識堅定臨難無茍免之意¶
世說曰姜維死時見剖膽大如斗¶
論魏嵇康明膽論曰有吕子春者精義味道研覈是非¶