荘子曰澤雉十歩一啄百歩一飲不期畜乎樊中¶
列異傳曰秦穆公時陳倉人掘地得物若羊非羊若猪¶
非猪牽以獻穆公道逢二童子童子曰此名為蝹常在¶
地食死人腦若欲殺之以柏插其首蝹復曰彼二童名¶
為陳寳得䧺者王得雌者霸陳倉人捨蝹逐二童子童¶
子化為雉飛入平林陳倉人告穆公穆公發徒大獵果¶
得雌又化為石置之汧渭之間至文公為立祠名陳寳雄¶
飛南集今南陽雉縣其地也秦欲表其符故以名縣毎¶