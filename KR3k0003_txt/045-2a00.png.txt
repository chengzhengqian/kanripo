四曰左右五曰侍御六曰厮役智足以為源泉行足以¶
為表儀謂之師智足以為礲礪行足以為輔助謂之友¶
智足以謀國事行足以為民率謂之三大臣也修身正¶
行不愆於鄉曲左右也事君不敢有二心侍御者也唯¶
言之聽以事君者厮役也¶
説苑曰應侯與賈子坐聞有鼓琴之聲應侯曰今之琴¶
一何悲也賈子曰夫張急調下故使之悲爾張急者良¶
材也調下者官卑也取夫良材而卑官之安能無悲乎¶