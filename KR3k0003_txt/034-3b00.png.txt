詩曰豫州懐風範綽然標雅度處約志不渝接廣情無¶
忤頡頏事刀筆紛綸逓朱素美志同山河浮年迫朝露¶
(傷胡/諧之)¶
賦西晋向秀思舊賦曰予與嵇康呂安居止接近其人¶
並有不羈之才嵇康意逺而疎呂安心曠而放其後各¶
以事犯法嵇博綜枝藝於絲竹特妙臨當就命顧視日¶
影索琴而彈之逝將西邁經其舊廬鄰人有吹笛者發¶
聲寥亮追想曩昔遊宴之好感音而歎故作賦云將命¶