則凌上犯禁凌上犯禁則難治也昔者七十九代之君¶
法制不一號令不同然而俱王天下何也必國富而粟¶
多也又曰政之所行在順民心政之所廢在逆民心民¶
惡憂勞我佚樂之民惡貧賤我富貴之民惡危墜我存¶
安之民惡滅絶我生育之又曰凡牧民者欲民之正欲¶
民之正也則㣲邪不可不禁也㣲邪者大邪之所生也¶
㣲邪不禁而求大邪之亡傷固不可得也¶
鄧析書曰夫水濁則無掉尾之魚政苛則無逸樂之士¶