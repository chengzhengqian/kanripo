梁周興白鶴羽扇賦曰銜明珠以報德訪在陰而陽止¶
既來集於衞軒亦傾舞於吳市駢瑤剪雪盈華寫潔通¶
脊似介㸃首如翳縈吹動髪環涼入衣悽兮若秋之暮¶
懔兮如雪之飛¶
頌晉劉臻妻五時畫扇頌曰炎后飛軌引曜丹逵𬎼賔¶
應律融精協曦五象列位品物以垂兑降素獸震升¶
青螭日月澄暉仙章來儀仰憩翠巖俯映蘭池靈柯¶
幽藹神卉參差如山之壽如松之猗永錫難老與時推¶