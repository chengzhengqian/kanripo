是子席不正不坐割不正不食胎教之也今適有知而¶
欺之是教之不信也買東家猪肉以食之明不欺也¶
漢書曰公孫𢎞菑川人少時為獄吏有罪免家貧牧豕¶
海上四十餘乃學春秋雜説年六十以賢良徴為博士¶
丞相封平津侯又曰郅都東海人景帝時為郎甞從游¶
上林賈姬在厠野彘入厠上目都都不行上乃欲自持¶
兵救賈姬都伏上前曰亡一姬一姬進天下所少寧賈¶
姬耶陛下縱自輕奈宗廟太后何上還彘亦不傷賈姬¶