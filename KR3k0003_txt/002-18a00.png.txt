梁朱超對雨詩曰當夏苦炎埃習静對花臺落照依山¶
盡浮涼帶雨来重雲吐飛電髙棟響行雷灑樹輕花𤼵¶
滴沼細萍開泛沫縈階草奔流起砌苔¶
北齊劉逖對雨有懐詩曰重輪宵犯畢行雨旦浮空細¶
落疑含霧斜飛覺帶風濕槐仍足綠沾桃更上紅無由¶
似𤣥豹縱意坐山中¶
周庾信和趙王喜雨詩曰𤣥霓臨日谷封蟻對雲臺投¶
地欲起電倚柱稍驚雷白沙如濕粉蓮花類玉杯驚鳥¶