蜀王本紀曰秦惠王欲伐蜀乃刻五石牛置金其後蜀¶
人見之以為牛能大便金牛下有養卒以為此天牛也¶
能便金蜀王以為然即發卒千人使五丁力士拖牛成¶
道致三枚於成都秦得道通石牛力也後遣丞相張儀¶
等隨石牛道伐蜀¶
漢武内傳曰封君達少好道入鳥䑕山百餘年還鄉里¶
常乗青牛故謂為青牛道士¶
桓譚新論曰夫畜生賤也然有尤善者皆見記識故馬¶