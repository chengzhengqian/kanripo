必削而國謨藩政存者猶多逮乎俯應歸運仰修乾録¶
載筆握簡各有司存如綸之㫖時或染翰暨於設簴靈¶
囿愷樂在鎬鹿鳴四牡皇華棠棣之歌伐木採薇出車¶
杖杜之讌皆詠志摛藻廣命羣臣上與日月争光下與¶
鍾石比韻事同觀海義等窺天觀之而不測逰之而不¶
知者矣竊惟左史記言右史記事君舉必書無論大小¶
况乎感而後思思而後積積而後滿滿而後言若斯而¶
已哉謹因事立名随源編次¶