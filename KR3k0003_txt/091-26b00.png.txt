魏志曰平原太守劉邠取山雞毛著器中使管輅筮之¶
輅曰髙岳巖巖有鳥朱首羽翼𤣥黄鳴不失晨此山雞¶
毛也¶
異苑曰山雞愛其毛映水則舞魏武時南方獻之帝欲¶
其鳴舞而無由公子蒼舒令以大鏡著其前雞鍳形而¶
舞不知止遂乏死韋仲將為之賦甚美¶
竺法真登羅山疏曰山海經云鷩雉一名山雞養之禳¶
火災¶