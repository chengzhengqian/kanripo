晉潘安仁家風詩曰綰髮綰髮髮亦鬂止日祗日祗敬¶
亦慎止靡專靡有受之父母鳴鶴匪和析薪弗荷隠憂¶
孔疚我堂靡搆義方既訓家道頴頴豈敢荒寧一日三¶
省¶
晉嵇紹贈石季倫詩曰人生禀五常中和為至德嗜欲¶
雖不同伐生所不識仁者安其身不為萬物惑事故誠¶
多端未若酒之賊内以損性命煩辭傷軌則屢飲致疲¶
怠清和自否塞陽豎敗楚軍長夜傾宗國詩書著明戒¶