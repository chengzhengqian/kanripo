躬履至徳虛静自損是以屢獲豐年逺近承風¶
范曄後漢書曰自中興以後逮于永元雖頗有施張而¶
俱存不擾是以齊民嵗增闢土世廣偏師出塞則漢北¶
地空都䕶西指則通驛四萬豈其道逺三代術長前世¶
将服叛懐來自有數也¶
誄後漢蘇順和帝誄曰天王徂登率土奄傷如何昊穹¶
奪我聖皇恩徳累代乃作銘章其辭曰恭惟大行配天¶
建徳陶元二化風流萬國立我蒸民宜此儀則厥初生¶