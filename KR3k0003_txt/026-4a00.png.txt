見執金吾甚盛因歎曰仕宦當作執金吾娶妻當得隂¶
麗華¶
後漢書馬少遊謂其從兄援曰士生一世但取衣食裁¶
足乘下澤車御欵段馬守墳墓鄉里稱善人斯可矣又¶
曰馮衍有大志不戚戚於貧賤常慷慨歎曰衍少事名¶
賢經厯顯位懐金垂紫竭節奉使不求茍得常有凌雲¶
之志三公之貴千金之富不得其願不槩於懐貧而不¶
衰賤而不恨年雖疲曳猶庶㡬名賢之風脩道徳於幽¶