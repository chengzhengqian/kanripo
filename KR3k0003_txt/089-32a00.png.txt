古今注曰知蠲人之忿則贈以青囊一名合歡則㤀忿¶
枝葉若繁互相交結每一風來輙自相解不相牽綴嵇¶
康種之舍前¶
晉宫閣名曰華林園合歡四株¶
詩晉楊方合歡詩曰南鄰有竒樹承春挺素華豐翹被¶
長條綠葉蔽朱柯因風吐微音芳氣入紫霞我心羡此¶
木願徙著余家夕得遊其下朝得弄其葩爾根深且固¶
余宅淺且洿移植良無期歎息將如何¶