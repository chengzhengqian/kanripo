荷葉西魚戲荷葉南魚戲荷葉北又曰涉江採芙蓉蘭¶
澤多芳草採之欲遺誰所思在逺道¶
晉傅𤣥歌詩曰度江南採蓮花芙蓉增敷曄若星羅綠¶
葉映長波廻風容與動纎柯又曰煌煌芙蕖從風芬葩¶
照以皎日濯以清波陰結其實陽發其花金房綠葉素¶
株翠柯¶
晉陸筠芙蕖詩曰綠房含青實金條懸白璆俯仰隨風¶
傾煒燁照清流¶