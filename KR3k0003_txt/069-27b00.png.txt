何笑昔者武王𤣥覽造扇於前而五明安衆世繁於後¶
各有託於方圓蓋受則於箑甫舍兹器而不用顧奚取¶
於鳥羽宋玉曰夫創始者恒樸而飾終者必妍是故烹¶
飪起於熱石玉輅基於椎輪安衆方而氣散五明圓而¶
風煩未若兹羽之為麗固體俊而用鮮於是鏤巨獸之¶
齒裁奇木之幹憲靈樸於造化審貞則而妙觀諸侯曰¶
善宋玉遂言曰伊兹羽之駿敏似南箕之啓扉垂皓曜¶
之弈弈含鮮風之微微襄王仰而拊節諸侯伏而引非¶