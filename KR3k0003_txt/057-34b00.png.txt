芳澤𤣥妻長髮無藉於金鈿故雲名由於自美蟬稱得¶
於天然是以梁妻獨其妖艷衛姬專其可憐妾聞芳性¶
深情雖欲忘而不歇薫芬動慮事逾乆而更思是以津¶
亭掩馥秪結秦婦之恨爵臺餘妬追生魏妾之悲¶
表梁沈約注制㫖連珠表曰竊尋連珠之作始自子雲¶
放易象論動模經誥班固謂之命世桓伊以為絶倫連¶
珠者盖謂辭句連續互相發明若珠之結琲也雖復金¶
鑣互騁玉軑並馳妍蚩優劣參差相間翔禽伏獸易以¶