為挑治得一物大如蠒婦人盛之以瓠覆之以盤俄頃¶
而化為犬其文五色名盤瓠又曰漢成帝河清元年長¶
安男子石良劉晉相與同居有如人狀在其室擊之為¶
狗去復至數人被甲持兵弩來格之或傷盡狗也自二¶
月至六月乃止其於洪範皆犬禍言不從之咎也又曰¶
成山陽王瑚字孟璉為東海蘭陵令夜半時輒有黑幘¶
白單衣吏詣縣扣閤迎之則忽然不見如此數年於外¶
伺之見一老狗黑頭白身至閣便為人殺之乃絶¶