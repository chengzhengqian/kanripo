墨子曰赤鳥銜珪降周之岐社日命周文王伐殷¶
韓子曰昔文王請入雒西地赤壤之國方千里以解炮¶
烙之刑天下皆説¶
仲尼曰大哉文王輕千乗之國而請解炮烙之刑¶
韓詩外傳曰昔周文王寢疾五日而地動東西南北不¶
出四郊有司請曰臣聞地之動為人主也今者君王寢¶
疾五日而地動四面不出國郊羣臣皆恐曰請移之文¶
王曰奈何其移之也對曰興事動衆以增國城其可移¶