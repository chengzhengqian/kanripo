漢枚乗七發曰楚太子有疾吳客徃問之曰伏聞太子¶
玉體不安亦少間乎今夫貴人之子必宮居而閨處飲¶
食則温淳甘膬衣則雜遝曼煖雖有金石之堅猶将銷¶
鑠而挺觧也况其在筋骨之間乎且夫出輿入輦命曰¶
蹷痿之機洞房清宫命曰寒熱之媒皓齒蛾眉命曰伐¶
性之斧甘脆肥醲命曰腐腸之藥今太子膚色靡曼四¶
支委隨筋骨挺觧越女侍前齊姬奉後徃來遊宴縱恣¶
乎曲房隱閒之中此甘餐毒藥戲猛獸之爪牙也雖令¶