司馬彪續漢書曰任延拜㑹稽南部都尉時年十九迎¶
吏見其少皆驚㑹稽多名士延到官皆聘請髙行俊乂¶
尊待師友之禮及掾吏貧乏輒分俸禄以賑給之¶
晉中興書曰諸葛恢為㑹稽太守臨行上為置酒謂之¶
曰㑹稽晉之關中足食足兵在於太守以君有蒞任之¶
方是以相屈四方分崩當匡振否運治之所先君為言¶
之恢陳謝因對曰今天下䘮亂之餘風俗凌遲宜尊五¶
美屏四惡進忠實之士退浮華之黨中宗深納之又曰¶