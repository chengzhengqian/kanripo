象増戀戀於國都嗚呼哀哉光徙靡而欲沉山荒凉而¶
遂晚城闕緬而何期平原忽而超逺情有望而弗追顧¶
如疑於將反嗚呼哀哉¶
梁王筠昭明太子哀策文曰蜃輅峩峩龍驂駶歩羽翿¶
前駈雲旗北傃皇帝哀繼明之寢曜痛嗣徳之徂芳御¶
武帳而悽慟臨甲觀而増傷式稽令典載揚鴻烈詔撰¶
徳於旌旂求傳徽於舞綴其辭曰式載明兩實惟少陽¶
儀天比峻儷景騰光睿哲膺期旦暮斯在識洞機深量¶