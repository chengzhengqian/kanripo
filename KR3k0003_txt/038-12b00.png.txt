祀昭述宿心神而有靈儻垂尚饗¶
晉周頴文祭梁鴻文曰晉隆安四年陳郡周頴文以蕰¶
藻行潦祠於梁先生之墓夫子邁志箕潁塵垢雕俗骨¶
秀風霜性淳寡欲娶待偕隠之儷文絶陪臣之録遂負¶
䇿周魯之郊逆旅吳㑹之阿可謂高竒絕倫孤生莫和¶
者也後學撫牘得人在文忽以知命而展其墳芒芒積¶
草有馥餘芬昔先生過延陵而想季經海隅而感連茍¶
踐迹而趣合亦斷金於當年¶