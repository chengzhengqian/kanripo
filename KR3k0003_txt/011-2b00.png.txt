白虎通曰帝王者號也號者功之表也所以表功明徳¶
號令臣下者也徳合天地者稱帝仁義合者稱王别優¶
劣也又曰接上稱天子者明以爵事天也接下稱帝王¶
者明位號天下至尊之稱¶
漢雜事曰古者天子稱皇其次稱王秦承百王之末為¶
漢驅除自以徳兼三皇五帝故并為號¶
帝王世紀曰孔子稱天子之徳感天地洞八方是以化¶
合神者稱皇徳合天地者稱帝仁義合者稱王¶