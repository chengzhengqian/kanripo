廣雅曰象魏闕也¶
釋名曰闕闕也在門兩傍中央闕然為道也¶
周官曰太宰以正月懸治法於象魏¶
禮記曰昔者仲尼與於蜡賔事畢出遊于觀之上喟然¶
而嘆仲尼之嘆葢嘆魯也(鄭言觀/闕也)¶
左傳曰哀公三年司鐸火踰公宫季桓子至命藏象魏¶
曰舊章不可㤀(象魏門闕也法令懸之/故謂其書為象魏也)¶
文子曰老子云身處江海之上心在魏闕之下¶