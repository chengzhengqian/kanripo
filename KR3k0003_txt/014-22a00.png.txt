大初自登庸民譽所集把尺持刀成務斯在百揆載清¶
四門唯穆及天眷既屬人謀所歸鳥獸遷情士女革靣¶
敬順天人拱揖羣后處無上之尊居域中之大禮盛樂¶
修時和嵗稔海内有截天下泰然猶憂勞億兆經營四¶
國同虞舜之廵省若軒轅之靡寜威武紛紜神功四暢¶
怨西以東化南自北臨瀚海以浴兵登天山而紲馬左¶
縈右拂疑歌成章方朝百神於太華受萬國於稽嶺升¶
中增封高拱垂衣而天䘮黎庶奄捐四海考妣之慕實¶