　　周文王¶
春秋元命苞曰文王四乳是謂含良葢法酒旗布恩舒¶
明(酒者乳也能乳天/下布恩之謂也)¶
周書曰文王在鎬召太子發曰我身老矣吾語汝我所¶
保與我所守傳之子孫吾厚徳而廣恵不為驕侈不為¶
泰靡童牛不服童馬不馳土不失其宜萬物不失其性¶
天下不失時以成萬材萬材已成牧以為人天下利之¶
而勿徳是謂大仁¶