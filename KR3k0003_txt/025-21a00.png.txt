續漢書曰邊韶字孝先以文學知名教授數百人韶口¶
辯曾晝假卧弟子嘲之曰邊孝先腹便便懶讀書但欲¶
眠韶潛聞之應時對曰邊為姓先為字腹便便五經笥¶
但欲眠思經事寐與周公通夢坐與孔子同意師而可¶
嘲出何典記¶
魏略曰丁謐父斐初随太祖太祖以斐鄉里時饒愛之¶
太祖征呉斐随行以家牛羸困私易官牛坐免官後太¶
祖調斐曰文侯印綬所在斐知見戱對曰以易餅太祖¶