雲歌曰卿雲爛兮糺縵縵兮日月光華旦復旦兮八伯¶
咸進稽首曰眀眀上天爛然星辰日月光華𢎞於一人帝¶
乃再歌曰日月有常星辰有行四時從經萬姓允誠於¶
予論樂配天之靈¶
周穆天子觴西王母于瑶池之上西王母為天子謡曰¶
白雲在天上陵自出道里悠逺山川間之將子無死尚¶
能復来天子荅曰予歸東土和治諸夏萬民平均吾顧¶
見汝比及三年將復而野¶