謝承後漢書曰漢安元年選遣八使廵行風俗餘人受¶
命之部而張綱獨埋輪于洛陽都亭曰豺狼當道安問¶
狐狸遂奏大將軍梁冀無君之心十五事皆臣子所切¶
齒者也¶
魏志曰王修為大農郎中令時嚴才反攻掖門修聞變¶
將官屬出至宫門太祖在銅雀臺望見之曰彼来者必¶
王叔治也相國鍾繇謂修曰舊京城有變九卿各居其¶
府修曰居府雖舊非赴難之義也又曰典韋拜都尉太¶