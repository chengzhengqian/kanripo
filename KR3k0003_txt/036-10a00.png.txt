宋謝靈運越嶺行谿詩曰猿鳴誠知曙幽谷光未顯巖¶
下雲方合花上露猶泫逶迤傍㟪㠗迢遰陟陘峴蘋萍¶
泛深沉蒲菰冐清淺企石挹飛泉攀林摘葉卷想見山¶
阿人蘿薜若在眼¶
梁武帝逸民詩曰如壠生木木有異心如林鳴鳥鳥有¶
異音如江游魚魚有浮沉巖巖山髙湛湛水深事迹易¶
見理相難尋¶
梁劉孝標始居山營室詩曰自昔厭諠囂執志好栖息¶