其明德克佐帝堯誓為典則土階茅茨匪彫匪飾爰及¶
季世縱其昏惑饕餮之羣貪富茍得鄙我先人乃傲乃¶
驕瑤䑓瓊室華屋崇髙流酒為池積肉為肴是用鵠逝¶
不踐其朝三省吾身謂子無諐處君之所福禄如山忘¶
我大德思我小怨堪寒能暑少而習焉寒暑不忒等夀¶
神仙桀跖不顧貪類不干人皆重閉子獨露居人皆怵¶
惕子獨無虞言辭既罄色厲目張攝齊而興降階下堂¶
逝將去汝適彼首陽孤竹之子與我連行予乃避席辭¶