廣雅曰神農氏琴長三尺六寸六分上有五弦曰宫商¶
角徴羽文王増二弦曰少宫少商¶
風俗通曰琴者樂之統與八音並行君臣以相御也和¶
樂作者其曲曰暢言其道暢美也憂愁作者其曲曰操¶
言心失其操也¶
説苑曰雍門周以琴見孟嘗君孟嘗君曰先生鼓琴亦¶
能令文悲乎周曰臣獨焉能令足下悲哉所能令悲者¶
先貴而後賤先富而後貧不若身才髙妙適遭暴亂不¶