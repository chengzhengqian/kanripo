張孝廉船同旅愕然既同載俱詣撫軍劉前進謂撫軍¶
曰為公得一士太常博士之妙選既前撫軍與之言咨¶
嗟稱善乃曰張慿勃窣為理窟即用為太常博士¶
箴漢揚雄博士箴曰洋洋三代典禮是修畫為辟雍國¶
有學校侯有泮宫各有攸教德用不陵昔在文王經管¶
其軌朂于德音而思皇多士多士作楨惟周以寧國人¶
興讓虞芮質成公劉挹行潦而濁亂斯清官操其業士¶
執其經昔聖人之綏俗莫美於施化故孔子觀夫人之¶