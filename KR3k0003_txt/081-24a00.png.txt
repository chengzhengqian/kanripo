梁王筠摘園菊贈謝僕射舉詩曰靈茅挺三脊神芝曜¶
九明菊花偏可憙碧葉媚金英重九惟嘉節抱一應元¶
貞泛酌宜長乆聊薦野人誠¶
賦魏鍾㑹菊花賦曰何秋菊之竒兮獨華茂乎凝霜挺¶
葳蕤於蒼春兮表壯觀乎金商延蔓蓊鬱縁坂被岡縹¶
幹緑葉青柯紅芒芳實離離暉藻煌煌㣲風扇動照曜¶
垂光於是季秋初九日數將并置酒華堂高會娛情百¶
卉凋瘁芳菊始榮紛葩曄曄或黄或青乃有毛嬙西施¶