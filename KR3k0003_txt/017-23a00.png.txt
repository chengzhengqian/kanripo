之音慰以若言子則辯於辭矣然未達幽冥之情識死¶
生之說也夫死之為言歸也歸也者歸於道也道也者¶
身以無形為主故能與化推移隂陽不能更四節不能¶
虧是故洞於纎㣲之域通於恍惚之庭望之不見其象¶
聴之不聞其聲挹之不沖滿之不盈吹之不凋嘘之不¶
榮激之不流凝之不停寥落溟漠與道相拘偃然長寢¶
樂莫是踰曹子曰予將請之上帝求諸神靈使司命輟¶
籍反子骸形於是髑髏長呻廓眥曰甚矣何子之難語¶