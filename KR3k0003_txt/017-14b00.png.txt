掠笞數百不服釋之其妻曰子無讀書游說安得此辱¶
乎儀張口曰視吾舌尚在否妻曰在也儀曰足矣¶
說苑曰韓平子問叔向曰剛與軟孰堅對曰臣年八十¶
矣齒再墮而舌尚在¶
神異經曰東荒山中有大石室東王公居之長一丈頭¶
髮皓白鳥面人形而虎尾恒與玉女更投壺¶
漢書蒯通謂韓信曰酈生一士伏軾掉三寸舌下齊七¶
十城¶