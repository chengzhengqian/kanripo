厭之有既東封鄭又欲肆其西封不闕秦焉取之闕秦¶
以利晉唯君圖之秦伯悦又曰晉郤缺言於趙宣子曰¶
晉衛不睦故取其地今已睦矣可以歸之叛而不討何¶
以示威服而弗柔何以示懷非威非懷何以示徳無徳¶
何以主盟子為正卿以主諸侯而不務徳將若之何宣¶
子悦之又曰呉伐楚入郢申包胥如秦乞師曰呉為封¶
豕長虵荐食上國虐始於楚寡君失守社稷越在草¶
莾使下臣告急曰夷徳無厭若鄰於君疆場之患也¶