閔懣而愁憒隴畒枯槁而允布壌石相聚而為害農夫¶
垂拱而無為釋其耰鉏而下涕悲壇畔之遭禍痛皇天¶
之靡濟¶
啓梁簡文帝謝勑示苦旱詩啓曰伏以九年之水不傷¶
堯政七載之旱無累湯朝歲𢎞則公田已修農勤則我¶
庾惟億今者亢陽以來為日未久將恐督郵不黜失在¶
汝南之守曝胔未收無傷河南之尹而載勞興居仰發¶
歌詠無愛珪璧有事山川菲飲食矣加之以撤膳焉中¶