晉中興書曰劉隗從兄疇字王喬有重名司徒蔡謨毎¶
歎曰若使劉王喬得南渡司徒公之美選也又曰蔡謨¶
讓司空孝帝臨軒自平旦至日中使者十餘反而謨不¶
至孝帝時年八嵗甚怒之極問左右曰所召何以不至¶
今來臨軒何時當竟皇太后詔曰必不來者宜罷朝中¶
軍殷浩奏曰免吏部尚書江彪官於是公卿奏送謨廷¶
尉以正刑書謨懼率子弟素服詣闕到廷尉待罪詔可¶
依舊制免為庶人¶