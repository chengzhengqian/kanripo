表晉劉琨勸進元帝表曰否泰之運古今迭有宗子有¶
明徳曷常不由多難以隆中興故獫狁殘周以啟宣王¶
巨猾竊漢乃發光武陛下天授至徳聦明神武勞謙恭¶
已卑以自牧體伯禽經營之誠行公旦吐握之事上崇¶
勤王之義下垂庇民之量收羅俊乂任賢以能綏爰陕¶
東化流無外戎狄荒服請事率職重譯納貢不逺萬里¶
功高徳邵遐邇歸心况陛下道邁大宗勲莫與二且以¶
親以賢義實兼之是以琨敢緣天文人事徵祥之應昧¶