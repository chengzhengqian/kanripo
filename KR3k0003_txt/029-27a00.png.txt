梁何遜與胡興安夜别詩曰居人行轉軾客子暫維舟¶
念此一筵笑分為兩地愁露濕寒塘草月映清淮流方¶
抱新離悵獨守故園秋又從鎮江州與遊故别詩曰厯¶
稔共追遊一旦辭羣匹復如東流水未有西歸日夜雨¶
滴空階曉燈暗雕室相悲各罷酒何時更促膝¶
梁庾肩吾侍宴餞湘東王詩曰陳王從遊士髙宴入承¶
華並載同連璧雕文類簡沙落猨時動樹墜雪暫揺花¶
念此離筵促方愁别路賖又侍宴餞湘州刺史張續詩¶