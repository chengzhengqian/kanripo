蘭芷不為莫服而不芳君子行道不為莫知而遽止¶
離騷曰既滋蘭之九畹兮又曰紉秋蘭以為佩又曰秋¶
蘭兮蘼蕪羅生兮堂下緑葉兮紫莖芳菲兮襲予秋蘭¶
兮青青緑葉兮紫莖¶
孫卿子曰民之好我芬若椒蘭¶
琴操曰猗蘭操者孔子所作也孔子聘諸侯莫能任自¶
衛反魯隱谷之中見香蘭獨秀喟然歎曰夫蘭當為王¶
者香今乃獨茂與衆草為伍乃止車援琴鼓之自傷不¶