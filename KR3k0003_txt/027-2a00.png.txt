飲至舎爵策勲焉禮也又曰君行師從卿行旅從又曰¶
昔周穆王欲肆其心周行天下將皆必有車轍馬迹焉¶
禮記曰行則有随立則有序行則無随則亂於行¶
莊子曰黄帝將見大隗於具茨之山方明為馭昌㝢參¶
乘於襄城之野七聖皆迷適遇牧馬童子問塗焉又曰¶
黄帝遊乎赤水之池登於崑崙之丘又曰適百里者宿¶
舂糧適千里者三月聚糧¶
家語曰齊人歸女樂魯君觀之三日不朝孔子遂行¶