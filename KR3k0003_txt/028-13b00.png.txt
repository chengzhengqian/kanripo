梁王僧孺落日登髙詩曰慿髙且一望目極不能捨東¶
北指青門西南見白社軫軫河梁上紛紛渭橋下爭利¶
亦爭名驅車復驅馬寕訪蓬蒿人誰憐寂寞者又至牛¶
渚憶魏少英詩曰楓林曖似畵沙㟁靜如掃空籠望𤣥¶
石廻斜見危島綠草間遊蜂青葭集輕鴇徘徊洞初月¶
侵淫潰春澇非願嵗物華徒用風光好¶
梁王筠和衛新渝侯廵城詩曰閶闔曖已昏鈎陳杳將¶
暮棲烏城上反晚雀林中度閣道趨文昌禁兵連武庫¶