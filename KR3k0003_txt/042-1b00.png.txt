晉陸機短歌行曰置酒髙堂悲歌臨觴人夀幾何逝如¶
朝霜時無重至華不載陽蘋以春暉蘭以秋芳来日苦¶
短去日苦長今我不樂蟋蟀在房¶
古長歌行曰青青園中葵朝露待日晞陽春布徳澤萬¶
物生光輝常恐秋節至焜黄華葉衰百川東到海何時¶
復西歸少壯不努力老大徒傷悲又曰昭昭清明月輝¶
光燭我牀憂人不能寐耿耿夜何長微風衝閨闥羅帷¶
自飄颺攬衣曵長帶屣履下髙堂¶