驚鶴之徑逝或類鴻鶤之上征有若孤雌之無味或効¶
鴛鴦之交頸紛雲興而氣蒸般星羅而流精何衆文之¶
冏朗灼儵爚而發明曲有所方事有所成毎則異姿動¶
各殊名衆夥不可殫形制為方枕四角正端㑹緻密固¶
絶際無間形妍體法既麗且閑髙卑得適辟堅每安不¶
屑珠玉之飾助不煩錐鋒之鐫鏤無丹漆之彤朱㒺觹¶
象之佐副較程形而靈露真衆妙該而悉備珪璋特逹¶
璵璠富也美梓逡廵不敢與並相思庶㡬晞風於末列¶