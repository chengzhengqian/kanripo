表三曰體文而知武四曰履信而好士加之以聰明獨¶
㫁達於事機𤼵筞如神應視逺如見近偏旅首進摧莽¶
軍百萬之衆單師獨征平河北萬里之功識鄧隆之将¶
敗知劉興之必死然猶乾乾日昃博采訓咨㧞吳漢於¶
小尹擢馬武於行伍寵功臣以兼國之爵顯卓茂以非¶
次之位言語政事文學之士咸盡其材致之宰相權勇¶
畢力於征伐搢紳悉心於左右此其所以成大業也髙¶
祖方娠有雲龍之表其始入秦五星同軌以旅于東井¶