迄卜良辰而復舉陟瑶臺以投轡歩玉除而容與¶
梁陶宏景水仙賦曰淼漫八海汯泊九河中天起浪分¶
地冩波東卷長桑日窟西斡龍築月阿迺者潼闗不壅¶
石門已開導江出漢浮濟達淮漳渠水府包山洞臺娥¶
英之所遊徃琴馮是焉去來於是碧巖無霧綠水不風¶
飛軒紖鳯遊軒駕鴻上朝紫殿還覲青宫進麾八老顧¶
扐四童酌丹穴之酎薦麟洲之肴錦旌麗日羽衣拂霄¶
亦有先覺之秀獨徃之英窺若士於蒙縠求吕梁於石¶