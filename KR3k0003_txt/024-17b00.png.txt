書曰竊見關東困極民人流離陛下日撞亡秦之鐘聴¶
鄭衛之樂臣誠悼之今士卒暴露從官勞倦願陛下亟¶
反宫思與百姓同憂樂天下幸甚上即日還又曰梅福¶
上書諫成帝曰天下之士民有上書求見者輒使詣尚¶
書問其所言諫可採取者秩以斗升之禄賜以一束之¶
帛若此則天下之士𤼵憤懣吐忠言嘉謀日聞於上天¶
下之條貫國家之表裏爛然可睹矣又曰哀帝時杜欽¶
諫曰臣聞曰非仁無以廣施非義無以正身今漢承周¶