江乘地記曰樵採者常於山上得空青此山一朝出雲¶
零雨必降民人以為常占¶
賦梁江淹空青賦曰夫赤瓊以照燎為光碧石以葳蕤¶
為色咸見珍於東國並被貴於西極况空青之麗寳挺¶
山海之不測於是冩雲圖氣學靈狀仙寳波麗水華峰¶
豔山暘谷之樹崦嵫之泉西海之草炎州之煙有曲帳¶
畫屏素女綵扇錦色雰爵綺質蔓延㸃拂濃薄如隱如¶
見山水萬象丹青四變咸百溢而可珍亦千金而不賤¶