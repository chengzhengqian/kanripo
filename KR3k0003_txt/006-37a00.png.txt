傅子曰傅嘏為河南尹治以徳教為本然持法有恒簡¶
而不可犯見理識情獄訟不任檟楚而得其實不為小¶
惠有所薦達及有大益於民皆隠其端迹若不由己又¶
曰樂廣為河南尹郡中前㕔多怪病後人皆於廊下督¶
郵傳中治事無敢在㕔事者唯廣處之白日户自閉二¶
子凱横等懾怖廣使掘墻孔得狸乃絶¶
箴後漢崔駰河南尹箴曰茫茫天區畫兾為京商邑翼¶
翼四方是營唐虞商周河洛是居成王郟鄏以處鶉墟¶