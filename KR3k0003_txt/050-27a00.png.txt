章梁簡文帝為王規拜吳郡太守章曰臣今願歛袵後¶
思循牆所忝示山河而形勝顧浮橋而不見蒼鷹一遊¶
望仙掌而逮然方當駕吉祥之車入句吳之地驅緹扇¶
之馬撫奉徳之鄉製錦何階棼絲方始¶
梁陸倕授潯陽太守章曰鏤氷雕脂不見大龍之象課¶
虗叩寂寧聞駕辯之音徒荷容葢空班推擇不能使府¶
庭生梓横閣誦經俯睨朱輜仰瞻繒葢漏上嚴辦伏軾¶
多慚¶