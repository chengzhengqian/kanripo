不勝来顧裁因荅辱¶
晉辛曠與皇甫謐書曰夫三光懸象式揚天徳岳瀆山¶
澤廣開地道賢人顯進實與聖治故力佐黄而涿鹿之¶
征㨗舜禹翼唐而滔天之災殄阿衡在商而成湯之功¶
著姜望入周而文武之業建聖人光濟四海欲垂大化¶
者莫不收才取良而致股肱忠賢大才之人願立名迹¶
思在利見大人而王聖時治此所以應天順民之神龜¶
利渉大川之元吉大晉合天地之中和經日月之重光¶