作長笛賦其辭曰惟籦籠之竒生兮于終南之隂崖託¶
九成之孤岑臨萬仞之石溪是以間介無蹊人迹罕到¶
猿蜼晝吟鼯鼠夜呌於是放臣逐子棄妾離友攅乎下¶
風收精注耳䕫襄比律子野協吕十二畢具黄鐘為主¶
詳觀夫曲𦙍之繁㑹叢雜何其富也紛葩爛熳誠可喜¶
也波散廣衍實可異也律吕既和哀聲五降曲終闋盡¶
餘弦更興繁手累發宻櫛疊重上擬法於韶箾南籥中¶
取度於白雪淥水下采制於延露巴人于時也綿駒吞¶