東漢流名魏擊之悟篋衣事關戰國孫登之愛田苗義¶
屬偏霸各稱小善靡擅雕蟲子桓雖詩賦可嘉矩範頓¶
闕貽譏良史取誚前載備而為論𤼵奥允歸自少陽潜¶
位震方滅采神儀長往銅龍毁搆音顔緬邈舟壑遷移¶
若乃緣情體物繁絃縟錦縦横艶思籠盖辭林積練累¶
素盈車滿笈金石有銷斯文方逺既異陳王之躬撰又¶
非當陽之自集臣蟬翼輕身未從塵露而班輸嚴駕永¶
輟騑驂戀主懐兹伏深涕慕冐乞銓次遺藻勒成卷軸¶