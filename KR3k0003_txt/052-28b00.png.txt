理屬於宗廟立事為大禮歸於禋祀大丞相渤海王神¶
武命世重匡頽厯導塞源於將竭扶神器於己傾立天¶
地之大功成人臣之重義朕以沖昧猥當樂推闗路多¶
虞衿帶難固瞻言往事取則前修乃襲去酆用追遷亳¶
定鼎鄴都卜世惟永民用子來功成不日今清廟初興¶
閟宮始就靈祗萃止祖考來格神光夜照香氣朝聞令¶
月吉辰躬展誠敬時和氣婉景麗雲柔四表來庭萬國¶
在位哀樂相交感慶兼集固宜觀象雷雨布寛大之恩¶