界於三千神人開錦石之山小國獻栴檀之柱乃命將¶
作脩成梵宫複殿重軒凌霄負漢慈訓宫朝文母協道¶
方祗鍾愛東平更踰燕后若夫外家問訊遥疑緣構御¶
者衣服曾無綵繡咸傾寶飾用構支提僧若檀林寺同¶
祗苑辭曰室蓋王子金輪託生皇家茂戚抑有齊名業¶
水餘潤災風所驚徒悲馬角孰獻雞鳴柰苑初築菴園¶
重成金臺日麗玉殿雲平梵衆朝禮天歌夜清峰疑畫¶
壁雀避雕楹福履斯大皇基永禎衆生不盡寶刹無傾¶