木以敷榮感傾葉兮落時人皆懐兮歡豫我獨感兮不¶
怡日掩曖兮不昏明月皎兮揚暉坐幽室兮無爲登空¶
牀兮下幃涕流連兮交頸心&KR0579;結兮増悲¶
魏丁廙妻寡婦賦曰惟女子之有行固歴代之彞倫辭¶
父母而言歸奉君子之清塵如懸蘿之附松似浮萍之¶
託津何性命之不造遭世路之險迍榮華曄其始茂所¶
恃奄其徂泯靜閉門以却掃魂孤焭以窮居刷朱扉以¶
白堊易𤣥帳以素幃含惨悴以何訴抱弱子以自慰時¶