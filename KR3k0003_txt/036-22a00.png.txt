奠公之靈死而不朽公有其榮聊述雅美揚公馨聲¶
晉孫綽聘士徐君墓頌曰晉南昌相太原縣君白漢故¶
聘士徐君之靈惟君風軌英邃徳音徽逺奕世芳流衆¶
人宗仰在昔古人有言聞伯夷之風者懦夫有立志仰¶
先生之道豈無青雲之懐哉余以不才忝宰兹邑遐宗¶
有道思揖遠風乃與友人殷浩等束帯靈墳奉瞻祠宇¶
雖玉質幽潛而目想令儀雅音永寂而心存髙範徘徊¶
墟壠仰眄松林哀有形之短命悼令德之長泯憮然有感¶