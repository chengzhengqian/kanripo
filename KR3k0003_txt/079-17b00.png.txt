黄泉子不我忘豈能奔喪式便馳徃赴之¶
袁宏漢紀曰温序為䕶羌校尉為隗囂所殺世祖詔洛¶
陽城傍為塚長子夀為印平侯夜夢序告之曰久客思¶
鄉夀即棄官上書歸𦵏¶
皇甫謐髙士傳曰桓帝好老子之書夜夢見老子乃詔¶
陳相為老子立祠¶
范曄後漢書曰蔡茂夢見太極殿上有三穗禾茂跳取¶
之得其中穗輒復失之以問主簿郭賀因離席慶曰大¶