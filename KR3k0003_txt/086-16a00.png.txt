織素乍開花而傍巘或含影而臨池向玉階而結彩拂¶
網戸而低枝七言表柏梁之詠三軍傳魏武之竒於是¶
重閨佳麗貌婉心閑憐早花之驚節訝春光之遣寒顧¶
影丹墀弄此嬌姿春風吹梅畏落盡賤妾為此歛娥眉¶
花色持相比恒愁恐失時¶
陳暄食梅賦曰魏無林而止渇范留信而前嘗賜一時¶
之名菓遂懐核而矜莊昔詠酸棗之臺今食酸味之梅¶
眼同曹瞞之見樹形異韋誕之聞雷胷既咽而思鳩杖悶¶