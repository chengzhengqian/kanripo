墜邪山雖復光華並於日月術數窮於天地有扶危定¶
傾之力為濟世夷難之功登塗山而未歸遊建水而不¶
反並馳於苦樂之境皆入於生死之門幽隱長夜未覩¶
山北之燭沈迷達路詎見司南之機昔日先民雖云善¶
誘尚習蓋纏未能解脱至如八卦成象示之以吉凶百¶
藥為醫道之以利害衣食有業民免飢寒之憂水土既¶
平人無墊溺之患斯誠事周於世用功濟於生民不論¶
過去之因緣詎辯未來之果報惟無上大覺均悟𤣥機¶