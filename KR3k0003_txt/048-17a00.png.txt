宋謝莊讓吏部尚書表曰招才琴釣之上取士歌牧之¶
中終能克夷景命榮懷萬宇豈容先私首曲近有經過¶
且不習冠制趙客興鑒未閒統馭鄭臣有規匪痗身譏¶
後魏温子升廣陵王讓吏部尚書表曰假勢風雲非由¶
羽翮徒得推遷就列僶俛當官曽無辟雍議禮之名詎¶
有銅爵獻賦之敏而政本寔繁司㑹尤切抑揚智地用¶
捨時流實當年之準的乃一世之權衡得其人則分職¶
之任隆非其才則曠官之失起¶