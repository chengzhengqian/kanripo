穆其舒駕言東邁陟彼城隅逍遥逺望乃欣以娱平原¶
博厰中田闢除嘉麥被壟緣路帶衢流莖散葉列倚相扶¶
水幡幡其長流魚裔裔而東馳風飄颻而既臻日掩薆¶
而西移望舊館而言旋永優㳺而無為¶
晉孫楚登樓賦曰有都城之百雉加層樓之五尋從明¶
王以登逰聊暇日以娛心涇渭泊以阻邁卉木鬰而成¶
林晞朝陽之素暉羡緑竹之茂隂望秦墳於驪山覩八¶
陵於北岑營巷基峙列宅萬區黎民布野商旅充衢杞¶