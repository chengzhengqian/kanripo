帝圖開道皇源配天功書緑字事燭青編天漢之陽黒¶
水惟梁如仁永播流詠寜忘扶風髙碣召伯甘棠餘芳¶
無泯望古可方構斯象室循兹洞房琉璃照戸璧玉開¶
堂秋條下葉春卉含芳九微夜火百味朝漿又丞相長¶
沙宣武王碑曰金表龍符緑地龜圖且稱瑞漢實曰開¶
虞於昭帝緒蟬聨厥初有微𤣥冰亦作司徒重檐偃蹇¶
曲注逶迤重攄鳳翥桂棟蓮披文檀晚麗采節晨輝春¶
藤絡戸寒菊臨池惟馨惟徳無絶於斯¶