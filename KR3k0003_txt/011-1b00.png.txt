春秋演孔圖曰正氣為帝間氣為臣秀氣為人¶
禮斗威儀曰帝者得其根核王者得其英華覇者得其¶
附枝故帝道不行不能王王道不行不能覇覇道不行¶
不能守其身¶
管子曰明一者皇察道者帝通徳者王謀得兵勝者覇¶
吕氏春秋曰始生之者天也養成之者人也能養天之¶
所生而為天子¶
春秋考耀文曰王者徃也神所輸向人所樂歸¶