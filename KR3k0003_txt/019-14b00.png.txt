着白接䍦舉鞭向葛强何如并州兒¶
世說曰卻超王珣並以俊才為桓大司馬所眷珣為主¶
簿超為記室叅軍超為人多鬚珣形狀短小時人為之¶
歌曰髯叅軍短主簿能令公喜能令公怒¶
晉夏侯湛長夜謡曰日暮兮初晴天灼灼兮遐清披雲¶
兮歸山垂景兮照庭列宿兮皎皎星稀兮月明亭檐隅¶
以逍遥兮盼大虛以仰觀望閶闔之昭晰兮麗紫㣲之¶
暉煥¶