食諸侯使秦成帝業皆以客之功由此觀之客何負於¶
秦哉今陛下致崑山之玉有隋和之寳垂明月之珠服¶
太阿之劒乗纖離之馬建翠鳳之旗樹靈鼉之鼓此數¶
寳者秦不産一焉而陛下悦之必秦國之所生然後可¶
則是夜光之璧不飾朝廷犀象之器不為玩好而駿馬¶
駃騠不實外廐所以飾後宫充下陳娯心意悦耳目者¶
必出於秦然後可則是宛珠之簮錦繡之飾不進於前¶
而趙女不立於側也所重者在乎色樂而所輕者在乎¶