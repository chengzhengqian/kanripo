何造化之多端青蓮吐而非夏頳果揺而不寒銅鐵鉛¶
錫璆琳琅玕映以甘泉之玉樹冠以承露之金盤憲章¶
三極儀刑萬類上寥廓兮法天下安貞兮相地殫怪力¶
窮神異少君王子掣曵兮若束玉女瑶姬翩僊兮不至¶
鳴鷫鸘與鸑鷟舞鶤雞與翡翠毒龍怒兮赫然狂象奔¶
兮沈醉怖魍魎潜魑魅离婁眀目不足見其精微匠石¶
洗心不足徴其奥秘夫其逺也天台&KR0008;起繞之以赤霞¶
夫其近也削成孤峙覆之以蓮花晃兮瑶臺之帝室赩¶