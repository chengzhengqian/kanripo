則少師忠款之心在於宗廟而已固以身死爭之冀身¶
死之後紂當悔悟本其情志在乎仁者也泄冶位下大¶
夫無骨肉之親懐寵不去以區區之身欲止一國之滛¶
昏死而益亾可謂懐矣詩曰民之多僻無自立辟其泄¶
冶之謂也又曰子路曰澹䑓子羽有君子之容而行不¶
勝其貌宰我有文雅之辭而智不充其辨孔子曰相馬¶
以輿相士以居弗可廢己以容取人則失之子羽以言¶
取人則失之宰予又曰子夏三年喪畢見於孔子與之¶