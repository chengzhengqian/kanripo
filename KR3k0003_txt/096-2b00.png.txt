河圗曰黄金千嵗生黄龍青金千嵗生青龍赤白龍亦¶
然𤣥金千嵗生𤣥龍¶
荘子曰朱伻漫學屠龍於支離益殫千金技成而無所¶
用其巧又曰子張見魯哀公不禮焉去之曰君之好士¶
也有似葉公子髙之好龍雕文畫之於是天龍聞而示¶
之窺頭於牖拖尾於堂葉公見之失其魂魄五色無主¶
是葉公非好真龍也好夫似龍非龍也今君非好士也好¶
夫似士者又曰孔子見老聃歸三日不談弟子問曰夫¶