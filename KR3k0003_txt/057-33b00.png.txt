梁宣帝連珠曰嘗聞盈虚之道雖脩平而必陂損益之¶
由在至象而無蠲是以謂地之厚而東南缺唯天為大¶
而西北懸嘗聞山有藏玉則卉草常榮林有猛獸則叢¶
枝莫採是以漢儀重見皇王之迹有真周禮猶存龜䝉¶
之田無改¶
梁沈約連珠曰臣聞烈風雖震不斷蔓草之根朽壤誠¶
㣲遂霣崇山之峭是以一夫不加威於赫怒千乗必致¶
亡於巧笑臣聞鳴籟受響非有志於要風㳙流長邁寧¶