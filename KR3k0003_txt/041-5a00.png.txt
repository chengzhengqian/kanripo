謂之堵磬一堵謂之肆春秋傳曰歌鍾二肆此之謂也¶
又曰凡樂音有八鼓謂之革鍾謂之金磬謂之石琴瑟¶
謂之絲簫管謂之竹塤謂之土柷敔謂之木笙謂之匏¶
是謂八音¶
袁淮招公子曰燕倡趙舞齊商歌五色紛華曵纎羅¶
摰虞决疑曰漢末喪亂絶無金石之樂魏武帝至漢中¶
得杜䕫識舊法始復設軒懸鐘磬至于今用之¶
樂府古詩飲馬長城窟行曰青青河畔草綿綿思逺道¶