遊精太清潛思九𤣥勵節縹霄抗志浮雲口願甘而嘗¶
苦身樂逸而長勤志求貴而永卑情好富而困貧慕容¶
名而失厚思慮勞乎形神荅曰子徒休彼綉衣不知嘉¶
遁之獨肥也且麟隠於遐荒不紆機穽之路鳳皇翔于¶
寥廓故節髙而可慕李斯奮激果失其度胥種遂功身¶
乃無處觀夫人之進趍也不揣已而干禄不揆時而要¶
㑹或遭否而不遇或智小而謀大纖芒毫末禍亟無外¶
榮速激電辱必彌世故曰愛餌銜鈎悔在鸞刀披文食¶