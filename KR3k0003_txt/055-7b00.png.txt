東觀漢記曰朱祐字仲先初上學長安時過朱祐祐常¶
留上講竟乃談語及車駕幸祐家上謂祐曰主人得無¶
去我講乎¶
漢書曰鄭太説董卓云孔公緒能清談髙論嘘枯吹生¶
典畧曰漢樊准為郎中令乃上疏曰方今學者約少逺¶
方又甚博士倚席不講大學多治産業¶
謝承後漢書曰戴馮字次仲拜郎中正旦朝賀帝令羣¶
臣説經義有不通者輒奪其席以益通者馮重五十席¶