左傳曰齊莊公為勇爵殖綽郭最欲與焉州綽曰東閭¶
之役臣左驂廹還於門中識其枚數其可以與乎公曰¶
子為晉君也對曰臣為隷新¶
管子曰爵不尊禄不重者不與圖難犯危以其道為未¶
可以求之也是故先王制軒冕足以著貴賤不求其美¶
設爵禄足以守其服不求其親使君子食於道小人食¶
於力¶
孟子曰有天爵有人爵仁義忠信樂善不倦此天爵也¶