乎其萃誠所謂性與天道不可得而聞矣由也務學名¶
在前志宰予晝寢糞土作誡過庭子弟詩禮明記歌以¶
詠言文以騁志予今不述後賢曷識於鑠尼父生民之¶
傑性與天成該聖備藝徳倫三五配皇作烈𤣥鏡獨鑒¶
神明昭晰仁塞宇宙志陵雲霓學者三千莫不俊乂唯¶
仁可憑唯道足恃鑚仰彌髙請益不已¶
記魏王粲荆州文學記有漢荆州牧劉君稽古若時將紹厥¶
績乃曰先王之世則象天地軌儀憲極設教導化叙經¶