方魯以大夫之位任以國政之權譬若飛鴻鸞於中庭¶
騁騏驥於閭巷也是以期月之頃五教克諧移風易俗¶
邦國肅焉無思不服懿文徳以紆餘綴三五之紀綱流¶
洪曜之休赫曠萬世而揚光夫大明以動天則也廣大¶
無疆地徳也六經混成洪式也備此三者聖極也合吉¶
凶於鬼神遂殂落於夢寐是以風烈流行無所不通故¶
立石銘勛以示昭明辭曰煌煌上天篤降若人邈矣悠¶
哉千祀一鄰明徳宏監情性存存奕奕純嘏稽憲乾坤¶