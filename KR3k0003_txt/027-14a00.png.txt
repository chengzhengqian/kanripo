遂舒節以逺逝兮指安定以為期飛雲霧之杳杳涉積¶
雪之皚皚遊子悲其故鄉兮心愴悢以傷懐攬余涕之於¶
邑兮哀生民之多故諒時運之所為兮永伊鬱其誰訴¶
後漢曹世叔妻班氏東征賦曰惟永初之有七兮余随¶
子乎東征時孟春之吉日兮撰良辰而將行遂去故而¶
就新兮志愴恨而懐悲明發曙而不寐心遲遲而有違¶
亂曰君子之思必成文兮盍各言志慕古人兮¶
後漢蔡邕述行賦曰余有行於京洛遘淫雨之經時塗¶