宋鮑昭贈顧墨曹詩曰昏明易遠離㑹難揆雲撤泉分¶
西艫東軌¶
宋鮑令暉題書寄行人詩曰自君之出矣臨軒不解顔¶
砧杵夜不發髙門晝恒關帳中流熠燁庭前華紫蘭物¶
枯識節異鴻來知客寒又寄行人詩曰桂吐兩三枝蘭¶
開四五葉是時君不歸春風徒笑妾¶
齊王儉贈徐孝嗣詩曰婉婉遊龍載遊載東靡靡行雲¶
並躍齊蹤無類不感有來斯雍之子云邁嗟我莫從歳¶