茂曄曄芳華凋芳落秀遵堂渉室髣髴興想人皆有聲¶
爾獨無響¶
晉潘岳哀永逝辭曰逝日長兮生年淺憂患衆兮歡樂¶
尠悵悵兮遲遲遵古路兮言歸思其人兮已滅覽餘跡¶
兮未夷昔同塗兮今異世憶舊歡兮增新悲謂原隰兮¶
無畔謂川流兮無岸視天日兮蒼茫靣邑里兮蕭散匪¶
外物兮或改固歡哀兮情換歸反哭兮殯宫聲有止兮¶
哀無終既顧瞻兮冡道長寄心兮爾躬又傷弱子辭曰¶