求去其鈎眀日帝遊於池見大魚衘索帝曰昨所夢也¶
取而去之帝後得眀珠¶
詩梁張騫詠躍魚應詔詩曰戲鱗隠繁藻頒首承綠漪¶
何用㳺溟澥且躍天淵池¶
陳張正見賦得魚躍水花生詩曰漾色桃花水相望濯¶
錦流躍浦疑珠出依池似鏡浮淩波衘落蘂觸餌避沉¶
鈎方游蓮葉外詎入武王舟¶
陳阮卓蓮下㳺魚詩曰春色映澄陂涵泳且相隨未上¶