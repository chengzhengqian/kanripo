曰睍睆黄鳥載好其音又曰黄鳥哀三良也交交黄鳥¶
止于棘誰從穆公子車奄息¶
詩義疏曰黄鳥鸝鶹也或謂黄栗留幽州謂之黄鸎或¶
謂之黄鳥一名倉庚一名商庚一名鵹黄一名楚雀齊¶
人謂之搏黍闗西謂之黄鳥當椹熟時來在桑樹間皆¶
應節趣時之鳥或謂之黄袍¶
賦魏文帝鶯賦曰堂前有籠鶯晨夜哀鳴悽若有懐憐¶
而賦之曰怨羅人之我困痛宻網而在身顧窮悲而無¶