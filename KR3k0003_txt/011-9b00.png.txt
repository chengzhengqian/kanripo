魏曹冏六代論曰昔者夏殷周歴世數十而秦二世而¶
亡何則三代之君與天下共其民故天下同其憂秦王¶
獨制其民故傾危而莫救先王知獨治之不能乆也故¶
與人共治之知獨守之不能固也故與人共守之兼親¶
疎而兩用參同異而並進是以輕重足以相鎮親疎足¶
以相衛兼并路塞逆節不生及其衰也桓文率禮包茅¶
不貢齊師伐楚宋不城周晉戮其宰王綱弛而復張諸¶
侯傲而復肅二覇之後浸以陵遲吳楚憑江負固方城¶