魏應瑒報趙淑麗詩曰朝雲不散久結成隂離羣獨宿¶
永思長吟有鳥孤栖哀鳴北林嗟我懐矣感物傷情¶
魏繁欽贈梅公明詩曰瞻我北園有條者桑遘此春景¶
既茂且長氤氲吐葉柔潤有光黄條蔓衍青鳥來翔日¶
月其邁時不可忘公子瞻旃勲名乃彰¶
魏程曉贈傅休奕詩曰煢煢獨夫寂寂靜處酒不盈觴¶
肴不掩爼厥客伊何許由巢父厥醴伊何𤣥酒瓠脯又¶
贈傅休奕詩曰三光飛景玉衡代邁龍集甲子四時成¶