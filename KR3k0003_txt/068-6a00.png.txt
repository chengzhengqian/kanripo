曲折舒飄颻以遐洞卷徘徊其如結及其悲唱流音怏¶
惶依違含歡嚼弄乍數乍稀音躑躅於脣吻若將舒而¶
復廻鼓砰砰以輕投簫嘈嘈而㣲吟咏悲翁之流恩怨¶
髙臺之難臨顧穹谷以含哀仰歸雲而落音節應氣以¶
舒卷響随風而浮沉馬頓跡而増鳴士嚬蹙而霑襟若¶
乃廵郊澤戲野坰奏君馬詠南城惨巫山之遐險歡芳¶
樹之可榮¶
表魏陳王曹植謝鼔吹表曰許以簫管之樂榮以田遊¶