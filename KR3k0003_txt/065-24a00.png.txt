列子曰昔齊人有欲金者清旦衣冠而之市適鬻金者¶
所因攫其金而去吏捕問之對曰取金之時不見人徒¶
見金¶
魯連子曰孟嘗逐於齊譚裕子曰富貴則就貧賤則去¶
此物之必至而理固然也願君勿怨請以市論朝則盈¶
夕則虛非朝愛而夕憎之也求存故往求亡故去勢使¶
然也¶
漢書曰楚王戊與吳通申公白公二人諌不聽衣之赭¶