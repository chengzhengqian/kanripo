　　黄門侍郎¶
漢書百官表曰中黄門有給事黄門位從將軍大夫皆¶
秦制¶
漢書曰張禹為太傅有疾成帝臨視拜於牀下禹有少¶
子在側目之帝知其意於前拜黄門侍郎又曰劉向字¶
子政宣帝時以中郎為給事黄門侍郎又曰董賢字聖¶
卿雲陽人為太子舍人隨太子官為郎二嵗餘賢傳漏¶
在殿下為人美麗白晳哀帝望見悦其儀貌識而問之¶