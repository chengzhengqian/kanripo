之世躬帶紱冕之服卒不能攄首尾奮翼鱗使見之者¶
景駭聞之者響震徒枕經籍紆體衡門潜神默記亘以¶
年歳然而器不賈於當時用不效於一世雖持辯如濤¶
波摛藻如春華猶無益於殿最也主人曰若賔之言斯¶
所謂見勢利之華闇道徳之實守突(音/要)奥之熒燭未仰¶
天庭而覩白日也曩者王塗蕪穢周失其馭侯伯方軌¶
戰國横騖當此之時搦朽磨鈍鉛刀皆能一㫁商鞅挾¶
三術以鑽孝公李斯奮時務而要始皇彼皆躡風塵之¶