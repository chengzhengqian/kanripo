自平大恥焉得而自雪臨紙惆悵慨歎盈懐¶
書魏陳思王曹植與司馬仲逹書曰今賊徒欲保江表¶
之城守區區之吳爾無有争雄於宇&KR2366;角勝於平原之¶
志也故其俗盖以洲渚為營壁江淮為城塹而已若可¶
得挑致則吾一旅之卒足以敵之矣盖弋鳥者矯其矢¶
釣魚者理其綸此皆度彼為慮因象設宜者也今足下¶
曾無矯矢理綸之謀徒欲候其離舟伺其登陸乃圖并¶
吳㑹之地收陳野之民恐非主上授節將軍之心也¶