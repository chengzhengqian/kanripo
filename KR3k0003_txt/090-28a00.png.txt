曰雉者野鳥也不當升鼎升鼎者欲為用也逺方將有¶
來朝者乎武丁思先王之道辮髮重譯至者六國¶
禮記月令曰孟冬雉入大水為蜃¶
周官曰巾車掌王后之五輅重翟錫面¶
儀禮曰士相見之禮䞇用雉¶
毛詩曰有鷕雉鳴¶
左傳曰賈大夫娶妻而美不言不笑御以如臯射雉獲¶
之其妻忽言而笑又曰叔孫豹奔齊庚宗婦人獻以雉¶