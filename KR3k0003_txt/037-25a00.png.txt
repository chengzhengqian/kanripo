論魏阮籍達莊論曰天道貴順地道貴貞聖人修之以¶
建其名吉凶有分是非有經務利髙勢惡死重生故天¶
下安而大功成也今莊子周乃齊禍福而一死生以天¶
地為一物以萬類為一指無乃徼惑以失真而自以為¶
誠者也於是先生乃撫琴容與慨然而歎俛而㣲笑仰¶
而流眄嘘噏精神言其所見天地名焉天地者有内故¶
萬物生焉當其無外誰謂異乎當其有内誰謂殊乎地¶
沉其燥天抗其濕月東出日西入故曰自其異者視之¶