蕩乎樂而不淫雖懐思而不怨似豳風之遺音於是雅¶
曲既闋鄭衛仍修新聲順變妙弄優遊㣲風漂裔冷氣¶
輕浮感悲音而増歎愴嚬悴而懐愁若乃上感天地下¶
動鬼神享祀祖宗酬酢嘉賔移風易俗混同人倫莫有¶
尚於筝者矣¶
魏阮瑀筝賦曰惟夫筝之竒妙極五音之幽㣲苞羣聲¶
以作主冠衆樂而為師禀清和於律吕籠絲木以成資¶
身長六尺應律數也故能清者感天濁者合地五聲並¶