後魏温子昇西河王謝太尉表曰臣聞拂羽决起力謝¶
摩天策蹇載馳功微送日將短翮難以陵髙駑乘無由¶
致逺雖復建旟出郡未追楚趙之風捧壺入侍徒踵金¶
張之迹及天祚明德運啓興王六遂始遷九鼎初定於¶
焉承乏有用當官草靡從風未遑克讓常恐執轡輕輪¶
操刀傷錦¶
　　太傅¶
大戴禮曰傅傳德義又曰天子不惠於庶民不信於諸¶