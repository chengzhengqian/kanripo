晉傅𤣥詠秋蘭詩曰秋蘭䕃玉池池水清且芳雙魚自¶
踊躍兩鳥時迴翔¶
賦陳周𢎞讓山蘭賦曰爰有奇特之草産於空崖之地¶
仰鳥路而裁通視行踪而莫至挺自然之高介豈衆情¶
之服媚寧紉結之可求非延佇之能洎稟造化之均育¶
與卉木而齊致入坦道而銷聲屏山幽而靜異獨見識¶
於琴臺竊逢知於綺季¶
　　菊¶