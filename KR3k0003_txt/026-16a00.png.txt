績顧清道以自閑瞻亢龍而懼進退廣志於伐檀雖徳¶
厚而祚卑猶不忘於盤桓薰以芬香而自燒兔亦取斃¶
於豪翰援大雅以為戒眺龔勝而自歎嗟世俗之參差¶
將未審乎好惡咸随情而與議固真偽以紛錯穢杯盂¶
之周用令瑚璉以抗閣恨騾驢之進庭屛騏骥於溝壑¶
疾青蠅之染白悲小弁之靡託惡晨婦之蒙厚痛三代¶
之見薄惟受性之樸拙亮未達乎測度顧鍾子之既沒¶
牙輟絃而不作敦三思之彌憤動循墻之兹恪勉夕改¶