矣爰及末葉羣公既喪然後黔首有瓦解之志皇家有¶
土崩之釁厯命應化而微王師躡運而𤼵卒散於陣民¶
奔於邑城池無藩籬之固山川無溝阜之勢軍未浹辰¶
而社稷夷矣雖忠臣𤼵憤烈士死節将奚救哉夫曹劉¶
之将非一世所選向時之師無曩日之衆戰守之道¶
抑有前符險阻之利俄然未改而成敗貿理古今詭趣¶
何哉彼此之化殊授任之才異也又辨亡論下曰昔三¶
方之王也魏人據中夏漢氏有岷益吳制荆揚而掩交廣¶