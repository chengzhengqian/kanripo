暢伯牙為之歌曰麥秀漸兮雉朝飛向虚壑兮背喬槐¶
依絶區兮臨迴池飛鳥聞之翕翼而不能去野獸聞之¶
埀耳而不能行蚑蟜螻蛾聞之住喙而不能前此亦天¶
下之至悲也太子能强起而聽之乎太子曰僕病未能¶
也客曰犓牛之腴菜以筍蒲肥狗之和冒以山膚楚苗¶
之食安胡之飯搏之不觧一啜而散於是伊尹煎熬易¶
牙調和熊蹯之臑勺藥之醤秋黄之蘇白露之茹蘭英¶
之酒酌以滌口山梁之飡豢豹之胎小飲大歠如湯沃¶