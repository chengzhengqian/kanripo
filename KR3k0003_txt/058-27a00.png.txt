魏志曰甄后九嵗憙書用諸兄筆或非之后曰古賢女¶
皆覽前世成敗不知書何由見之¶
魏末傳曰夏侯太初見召還洛陽絶人道不畜筆硯¶
傅子曰漢末一筆之匣雕以黄金飾以和璧綴以隨珠發¶
以翡翠此筆非文犀之楨必象齒之管豐狐之柱秋兎¶
之翰用之者必被朱繡之衣踐雕玉之履矣¶
東宫舊事曰皇太子初拜給漆筆四枝銅博山筆牀一¶
副¶