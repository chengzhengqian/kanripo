可頓羈而羅矧乎樵巖之樂吕梁之波疾雷破岳而憂¶
在山河者乎觀夫郭先生之為體也可謂含真履信純¶
朴自然¶
晉王叔之遂隠論曰崇退儒生問於抱朴丈人曰請問¶
隠何為者也乃自上古狥之至今繼踵何哉丈人曰夫¶
全朴之道萬物一氣三極湛然天人無際豈有朝野之¶
别隠顯之端哉則夫隠於己失者也平原既開風流散¶
漫故隠者所以全其真素養其浩然之氣也¶