孔叢子曰邯鄲民以正月旦獻雀於趙王而綴以五采¶
王大悦申叔告子從子從曰非先王之法且又不令申¶
叔曰何謂不令曰夫爵者宜受之於上不宜取之於下¶
民非所得制爵也昔虢公祈神神賜之土田是失國而¶
受田之祥也今以一國之王受民之爵何悦乎¶
漢武内傳曰西王母曰仙家次藥有昆丘神雀¶
陳留耆舊傳曰圉人魏尚髙帝時為太史有罪繫詔獄¶
有萬頭雀集獄棘樹上拊翼而鳴尚占曰雀者爵命之¶