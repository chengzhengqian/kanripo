君今既已築臺矣又歛於民而為鐘則民必哀矣歛民¶
哀以為樂不祥非所以君民也公乃止又曰景公畋十¶
有八日而不反晏子往見公比至衣冠盡不正望遊而¶
馳公見逆勞曰夫子何為遽至國家得無有故乎晏子¶
對曰無恙也雖然嬰願有復也國人皆以君安野而不¶
安國好獸而惡人無乃不可乎公於是罷田即日歸¶
吕氏春秋曰越飢請食於呉子胥諫曰不可與也夫呉¶
之與越接土鄰境道易人通仇讎敵戰之國非呉䘮越¶