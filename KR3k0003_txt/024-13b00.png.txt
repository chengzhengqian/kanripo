昭徳塞違以臨照百官猶懼或失之故昭令德以示子¶
孫百官於是乎戒懼而不敢易紀律今滅徳立違而寘¶
其賂器於太廟以明示百官百官象之其又何誅焉國¶
家之敗由官邪也官之失徳寵賂彰也郜鼎在廟彰孰¶
甚焉又曰晉侯假道於虞以伐虢宫之竒諫曰虢虞之¶
表也虢亡虞必從之晉不可啓宼不可翫一之為甚其¶
可再乎諺所謂輔車相依唇亡齒寒者虞虢之謂也又¶
曰晉師為楚所敗荀桓子請死晉侯欲許之士貞子諫¶