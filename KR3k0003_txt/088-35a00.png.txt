而勿翦超長年以永植¶
晉潘尼桑樹賦曰從明儲以省膳憇便房以偃息觀茲¶
樹之特偉感先皇之攸植蔚蕭森以四射邈洪庸而端¶
直爾乃徘徊周覧俯仰逍遥俛睨靈根上眺修條洞芳¶
泉於九壤含溢露於清霄倚增城之飛觀拂綺窓之疏¶
寮下迢遞以極望上扶疎而參差匪衆鳥之攸萃相皇¶
鸞之羽儀理有㣲而至顯道有隠而應期豈皇晉之貞¶
瑞兆先見而啓茲起尋抱於纎毫崇萬匱於始基¶