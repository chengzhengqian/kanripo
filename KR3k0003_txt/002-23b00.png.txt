受大祚之應也¶
晉中興書曰咸和四年隂霖五十餘日蘓峻滅後乃霽¶
長沙耆舊傳曰文䖍字仲孺時霖雨廢民業太守憂色¶
䖍補户曹掾䖍奉教齋戒在社三日夜夢見白頭翁謂¶
曰爾来何遲䖍具白所夢太守曰昔禹夢繡衣男子稱¶
蒼水使者禹知水脉當通若掾此夢将可比也眀日果¶
大霽¶
扶南傳曰金障國入四月便雨六月乃止少有晴日¶