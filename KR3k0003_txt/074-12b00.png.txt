尹文子曰以智力求者喻如奕奕進退取與攻刼放舍¶
在我者也¶
蜀志曰魏軍次于興平假費禕節率衆往御光禄大夫¶
來敏至禕許别求圍棊于時羽檄交馳嚴駕已訖禕與¶
敏留意對戲色無厭倦敏曰聊觀試君耳信可人必能¶
辦賊者禕至敵遂退¶
魏志曰王粲觀人圍棊局壊粲復為之棊者不信以帊¶
葢局使更以他局為之用相比校不誤一道¶