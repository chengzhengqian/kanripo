險絶之處皆能超越衆兒問曰何得此鹿騎而異常鹿¶
耶答曰龍也¶
謝承後漢書曰鄭宏為臨淮太守行春有兩白鹿隨車¶
夾轂而行宏怪問主簿黄國鹿為吉凶國拜賀曰聞三¶
公車轓畫作鹿眀府當為宰相宏果為太尉¶
范曄後漢書曰雲南縣有神鹿兩頭能食毒草¶
古今注曰眀帝永平中三角鹿出江陵孝和帝永元中¶
豫章徐沔得白鹿髙丈九寸¶