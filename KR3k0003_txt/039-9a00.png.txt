公卿戴青幘載青車駕蒼馬公卿以下車駕如常法¶
五經要義曰天子籍田千畝孟冬啟蟄既郊之後率公¶
卿大夫而親耕焉所以先百姓而致孝敬¶
國語曰宣王即位不籍千畝虢文公諫曰夫民之大事¶
在農上帝之粢盛於是乎出民之蕃庻於是乎生先時¶
九日太史告稷曰陽氣俱蒸土膏其動即以告王王即¶
御事王耕一墢班三之庻人終乎千畒王不聽師敗于¶
姜戎也¶