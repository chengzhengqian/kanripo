史記曰公儀休為魯相食葵而羙拔其園葵棄之¶
韓詩外傳曰魯監門女嬰相從績中夜泣曰衛世子不¶
肖是以泣其偶問其故曰宋司馬得罪於宋出奔於魯¶
馬佚食吾園葵是歲亡利一半由是觀之禍福相及也¶
列女傳曰魯漆室女倚柱而嘯鄰媍曰欲嫁乎曰吾憂¶
魯君老而太子少也媍曰此魯大夫之憂女曰昔晉客¶
舎吾家繋馬於園馬佚踐吾園葵使吾終歲不厭葵味¶
列仙傳曰丁次都不知何許人為遼東丁氏作人丁氏¶