家國提濟蒼生若不南面子民将使神器何主當誓衆¶
奮戈剪此朝食若自延過聼迷途未逺聖上臨物以仁¶
接下以愛豈直雍齒先封乃當射鈎見相矣¶
梁簡文帝與魏東荆州刺史李志書曰卿門世英華中¶
州舊族自金天失馭帝鼎南遷衣冠播越不及俱邁豈¶
可屈志羶戎久淪胡壤今皇師外掃天鉞四臨海蕩電¶
飛雲蒸雨合所摧所尅是卿之具聞也且偽國沸騰四¶
方幅裂主虐臣姦牝雞亂政若能早識事機翻歸有道¶