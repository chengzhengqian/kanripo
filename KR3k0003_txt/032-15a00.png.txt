梁蕭子暉春宵詩曰夜夜妾偏栖百花含露低蟲聲繞¶
春岸月色思空閨倩語長安驛辛苦寄遼西又冬曉詩¶
曰歩欄光欲通曙鳥向西東燭滅傳餘氣帷香開曉風¶
繁花無處盡還銷寒鏡中¶
梁劉邈秋閨詩曰螢飛倚牕外妾思霍將軍燈前量獸¶
錦簷下織花紋墜露如輕雨長河似薄雲秋還百種事¶
衣成不暇熏¶
梁蕭子雲春思詩曰春風蕩羅帳餘花落鏡奩池荷正¶