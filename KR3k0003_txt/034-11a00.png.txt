響寒蟬無餘音朱光馳北陸浮景想西沈顧望無所見¶
唯覩松栢隂肅肅高桐枝翩翩孤栖禽仰聽離鴻鳴俯¶
聞蚯蚓吟哀人易感傷覧物增悲心¶
晉潘岳關中詩曰哀此黎元無罪無辜肝腦塗地白骨¶
交衢夫行妻寡父出子孤俾我晉民化爲狄俘又哀詩¶
曰摧如葉落樹邈若雨絶天雨絶有歸雲葉落何時連¶
山氣冐岡嶺長風鼔松柏堂虛聞鳥聲室暗知日夕晝¶
愁奄逮昏夜思忽終昔展轉獨悲窮泣下霑枕席人居¶