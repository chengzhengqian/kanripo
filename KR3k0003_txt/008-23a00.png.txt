奔厥勢呑舟爾乃釣大貝採明珠搴懸黎収武夫窺大¶
麓之潜林覩揺木之羅生上蹇産以交錯下来風之泠¶
泠振緑葉以葳蕤吐芬葩而揚榮¶
晉木𤣥虗海賦曰昔在帝媯臣唐之世洪濤瀾汗萬里¶
無際江河既導萬穴俱流椅㧞五嶽竭涸九州於廓靈¶
海長為委輸(去/聲)其為怪則乃浟湙(音/亦)㶑灔浮天無岸波¶
如連山乍合乍散嘘吸百川洗滌淮漢若乃霾曀潜消¶
莫振莫竦輕塵不飛纎羅不動猶尚呀呷餘波獨涌若¶