若渡西海時致意三青鳥又白雲賛曰紫煙世不覿赤¶
鱗庖所捐白雲亦海外葐蒀起三山蕭瑟玉池上容裔¶
帝臺前欲知清都裏乗此乃登天又秦女賛曰青琴旣¶
曠世綠珠亦絶羣猶不及秦女十五乗綵雲璧質人不¶
見瓊光俗詎聞使洛靈脩往為我道竒芬¶
碑齊孔稚珪𤣥館碑曰夫朋白兔而侣青鳥啓銀函而¶
講金字者有道存焉故能大叩𤣥宗鬱為物範則天地¶
正六合照日月而導蒼生神道無門隂陽不測是故赤¶