復豁悟非無漸又四城門詩曰六龍既驚軫二䑕復馳¶
光衰齡難慎輔暮質易凋傷又和王衞軍解講詩曰妙¶
輪輟往駕寶樹未開音甘露為誰演得二摽道心眇眇¶
𤣥塗曠髙義摠成林七花屏塵相八解濯芳襟¶
梁庾肩吾和太子重雲殿受戒詩曰皇明執東曜帝扆¶
居北辰小乗開治道大覺拯蒼民殊塗同義路分流合¶
智津傳香引上德列伎進名臣連閣翻如畫圖雲更似¶
真鏡山銜殿影梅梁落梵塵苑桂恒留雪天花不待春¶