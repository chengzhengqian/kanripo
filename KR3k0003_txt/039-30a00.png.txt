魏應瑒公宴詩曰開館延羣士置酒于斯堂辯論釋常¶
結援筆興文章穆穆衆君子好合同歡康促坐褰重帷¶
傳滿騰羽觴¶
魏劉楨公宴詩曰永日行游戯歡樂猶未央遺思在𤣥¶
夜相與復翺翔輦車飛素蓋從者盈路傍月出照園中¶
珍樹鬱蒼蒼清川過石渠流波為魚防芙蓉散其花菡¶
萏溢金塘珍鳥宿水裔仁獸游飛梁投翰長歎息綺麗¶
不可忘¶