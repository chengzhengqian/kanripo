劒無追痛此生芻同茲宿草九原方逺百身寜贖若乃¶
帳懸秋月一鴈孤飛花落春風數鸎爭㺯伯牙之絃寂¶
寥長絶山陽之管惆悵徒聞夫盛烈清徽便傳乎帝載¶
遺文餘論被在乎民謡者斯所以沒而猶彰死且不朽¶
今乃撰西還所著文章名為後集¶
陳徐陵玉臺新詠序曰陵雲槩日由余之所未窺千門¶
萬户張衡之所曾賦周王璧臺之上漢帝金屋之中玉¶
樹以珊瑚作枝珠簾以玳瑁為柙其中有麗人焉其人¶