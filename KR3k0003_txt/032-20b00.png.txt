身非形影何得動而輒俱體非比目何得同而不離於¶
是詠萱草之喻以消兩家之恩割今者之恨以待將來¶
之歡今適樂土優游京邑觀王都之壯麗察天下之珍¶
妙得無目玩意移往而不能出耶¶
嘉重報妻書曰車還空反甚失所望兼敘逺别恨恨之¶
情顧有悵然間得此鏡既明且好形觀文彩世所希有¶
意甚愛之故以相與并寳釵一雙好香四種素琴一張¶
常所自彈也明鏡可以鑒形寳釵可以耀首芳香可以¶