黄石公記曰昔者良將用兵人有饋一單醪者使投之¶
於河令將士迎流而飲之夫單醪不能味一河水三軍¶
思為之死非滋味及之也¶
史記曰晉擊秦繆公傷於是歧下食善馬者三百人馳¶
冒晉君圍遂脱繆公而返生得晉君初繆公亡善馬歧¶
下野人共得而食之者三百餘人逐得欲法之公曰君¶
子不以畜害人吾聞食善馬肉不飲酒傷人乃皆賜酒¶
而赦之又曰高帝除秦苛法為簡易羣臣飲酒爭功高¶