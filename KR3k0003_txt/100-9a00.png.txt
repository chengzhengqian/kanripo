夜不寐加之以申旦焉此唐虞之所闕如軒頊之所不¶
逮¶
書魏應璩與廣川長岑喻書曰頃者災旱日更増甚砂¶
礫銷鑠草木燋巻處涼臺而有鬰蒸之煩浴寒氷而有¶
爍爛之燥宇宙雖廣無隂以憩雲漢之詩何以過此土¶
龍矯首於𤣥寺泥人鶴立於闕里修之歴旬静無徴效¶
明勸敎之術非致雨之備也知恤下民躬自曝露拜起¶
靈壇勤亦至矣昔夏禹之解陽旱殷湯之禱桑林言未¶