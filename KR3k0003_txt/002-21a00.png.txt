大晨以積思仰天衢而引領¶
晉傅咸患雨賦曰夫何逺寓之多懐患淫雨之有經自¶
流火以迄今歴九旬而無寧庶太清之垂曜覩日月之¶
光眀雲乍披而旋合霤暫輟而復零将収雷之要月棄¶
嘉榖於已成前渴焉而不降後患之而弗晴惟二儀¶
之神化奚水旱之有并湯亢陽於七載兮堯洪汎乎九¶
齡天道且猶若兹况人事之不平又喜雨賦曰於是祝¶
融熾景羲和警轡亢陽火憤野無生類悠悠億兆同兹¶