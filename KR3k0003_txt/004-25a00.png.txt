筠篁灑𤣥醪於沼沚浮絳棗於泱泱觀翠淪之出沒戲¶
青舸之低昻¶
周庾信三月三日華林園馬射賦曰于時𤣥鳥司厯蒼¶
龍馭行羔獻氷開桐華萍合皇帝幸於華林之園千乗¶
雷動萬騎雲屯落花與芝盖同飛楊栁共春旗一色乃¶
命羣臣陳大射之禮騶虞九節狸首七章於是選朱汗¶
之馬校黄金之埒紅陽飛鵲紫燕陸沈唐成公之驌驦¶
海西侯之千里莫不飲羽銜竿吟猨落雁鐘鼓振地埃¶