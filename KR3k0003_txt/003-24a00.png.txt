夜之方永月朣朧以含光露淒清以凝冷熠燿粲於階¶
闥兮蟋蟀鳴於軒屏聼離鴻之晨吟望流火之餘景宵¶
耿介而不寐兮獨展轉於華省悟嵗時之遒盡兮慨俛¶
首而自省班鬂髟以承弁兮素髪䬃以垂領且歛袵以¶
歸来兮忽投紱以髙厲耕東臯之沃壤兮輸黍稷之餘¶
税逍遥乎山川之阿放曠乎人間之世優哉游哉聊以¶
卒嵗¶
晉盧諶感運賦曰朱眀送夏白藏迎秋微涼漸屆溽暑¶