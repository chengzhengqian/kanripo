名¶
晉陸機遨遊出西城詩曰遨遊出西城按轡循都邑逝¶
物隨節改時風肅且熠遷化有常然盛衰自相襲靡靡¶
年時改苒苒老已及行矣勉良圖使爾修名立¶
晉棗據詩曰矯足登雲閣相伴歩九華徙倚慿髙山仰¶
攀桂樹柯延首觀神州廻睛眄曲阿芳林挺脩榦一嵗¶
再三花何以濟不朽噓吸潄朝霞重巖吐神&KR0008;傾觴挹¶
涌波恢恢大道聞人事足為多¶