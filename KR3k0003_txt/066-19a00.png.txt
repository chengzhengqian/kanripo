徳大禹之勤勞周文之不暇猶不能以保蕭牆之内¶
啟梁簡文帝謝勑賜解講錢啟曰無勞礠石之火金貨猥臻¶
非遊玉壘之川銅山可見舒王濟之埒猶覺有餘假劉寔之¶
繩穿而不盡慧輪究竟爰降曲私福田成滿仰由慈被榮光¶
獨照自均若木負恩知重竊譬蓬萊又謝賜錢啟曰殊澤隆¶
厚造次被蒙重彼八銖珍斯九法赤仄成采出自水衡之藏¶
紺文委貫忽積銅扇之裏謹長充放生用濟含識發𢎞誓願¶
等供無邊效彼薄拘均兹流水方使怖鴿獲安窮魚永樂¶