樹木甚茂此其忠信而寛故其民不偷也至其庭甚清¶
閒諸下用命此其明察以斷矣又曰哀公問政於孔子¶
孔子對曰政之急者莫大乎使民富且夀也公曰為之¶
奈何孔子曰省力役薄賦歛則民富矣敦禮敎逺罪戾¶
則民夀矣公曰寡人欲行夫子之言恐吾國貧孔子曰¶
詩云愷悌君子民之父母未有其子富而父母貧也又¶
曰衛靈公問孔子曰有語寡人為國家者謹之於廟堂¶
之上則政治矣何如孔子曰其可也愛人者則人愛之¶