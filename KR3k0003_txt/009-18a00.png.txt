梁武帝首夏泛天池詩曰薄遊朱明節泛漾天淵池舟¶
檝互容與藻蘋相推移碧沚紅菡萏白沙青漣漪新枝¶
拂舊石殘花落故池葉軟風易出草宻路難披¶
梁簡文帝山池詩曰日暮芙蓉水聊登鳴鶴舟飛艫飾¶
羽毦長㡢覆緹紬停輿依柳息住盖影空留古樹横臨¶
沼新藤上挂樓魚游向闇集戲鳥逗楂流¶
梁庾肩吾山池應令詩曰閬苑秋光暮金塘牧潦清荷¶
低芝盖出浪湧燕舟輕逆湍留棹唱帶谷聚笳聲野竹¶