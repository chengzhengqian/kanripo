賢心每自退又曰啓母塗山之女者夏禹之妃塗山女¶
也曰女嬌禹取四日而去治水啓既生呱呱而泣禹三¶
過其門不入子之塗山獨明教訓啓化其徳卒致令名¶
禹為天子啓嗣而立能繼禹之道又曰湯妃有莘之女¶
也徳髙而名訓正後宮嬪御有序伊尹為之媵臣佐湯¶
致王又曰太姜者太王之妃有台氏之女也賢而有色¶
生太伯仲雍季歴化導三子皆成賢徳太王有事必諮¶
謀焉詩曰爰及姜女聿來胥宇此之謂也又曰太任者¶