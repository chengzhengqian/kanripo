説苑曰宓子賤治單父彈琴身不下堂單父治巫馬期¶
亦治單父以星出以星入日夜不處以身親之而單父¶
亦治巫馬期問其故宓子曰我之謂任人子之謂任力¶
任力者勞任人者佚又曰晉平公問趙武曰中牟三國¶
之股肱邯鄲之肩髀也寡人欲其良令也其令空誰使¶
而可趙武曰邢子可公曰邢子非子之讎邪對曰私讎¶
不入公門又問曰中府之令空誰使而可趙武曰臣子¶
可故外舉不避讎内舉不避子¶