遂唾之因賣得錢千五百買者將還繫之明旦見繩在¶
時人語曰宗定伯賣鬼得錢千五百¶
續搜神記曰顧霈者吳之豪士送客置酒有一沙門在¶
坐主人殺羊羊繩斷便走來入道人膝中穿頭入袈裟¶
下道人不能救即将去殺之既行炙主人便先割以啖¶
道人道人食炙下喉便自行道人皮中痛毒不可忍呼¶
醫來針之以數針貫其炙猶動揺乃破出之是故一臠¶
肉耳道人於此得病作羊鳴少時便死¶