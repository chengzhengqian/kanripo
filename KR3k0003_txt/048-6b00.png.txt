風雨不迷補我衮闕闡我王繇王繇允塞四海咸休雖¶
聖雖明必賴良才無曰我智官不能任發言如絲其出¶
成綸千里之應樞機在身¶
碑後漢潘朂尚書令荀彧碑曰夫其為德也則主忠履¶
信孝友温惠高亮以固其中柔嘉以宣其外亷愼以為¶
己任仁恕以察人物踐行則無轍跡出言則無辭費納¶
規無敬辱之心機情有宻靜之性若乃奉身蹈道勤禮¶
賁德後之事間匪云予克然後教以黄中之叡守以貞¶