祧祀阽危公卿旰食九牧有淪胥之悲八表興横流之¶
歎乃凝威黒水表瑞丹陵雲合景從表裏禔福受終文¶
祖允恭克譲知黔首不可以無歸蒼生不可以無主降¶
汾陽之逺志不得已而臨之於是類帝禋宗革命創制¶
禘郊式展殷薦斯㓗臨兹大寳化與和氣俱宣扇此王¶
風政與秋霜並肅言懸日月功格區宇不以紫宸為貴¶
不以黄屋為尊政謐刑措民殷國阜虹旌式巻堡燧載¶
清胥象相因環楛無曠天衢亭泰王道升平南海候風¶