桓譚新論曰陳平說單于閼氏言漢有好麗美女其容¶
貌天下無雙急以進單于單于見此必大愛之則閼氏¶
疎矣¶
典論曰司𨽻馮方女國色也袁術登城見悅之遂納焉¶
甚愛幸諸姬害其寵殺之¶
魏略曰初袁紹子熈納甄后熈出幽州后留侍姑及鄴¶
破文帝入見紹妻及后后怖伏姑膝文帝曰袁夫人令新¶
婦舉頭姑乃捧后令仰帝審視見其顏色非凡稱嘆之¶