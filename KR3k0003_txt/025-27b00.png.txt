客難漢東方朔荅客難曰蘇秦張儀一當萬乗之主而¶
身都卿相之位澤及後世今子大夫修先王之術慕聖¶
主之義自以為智能海内無雙則可謂博聞辨智矣然¶
悉力盡忠以事聖帝曠日持久官不過侍郎位不過執¶
㦸意者尚有遺行耶東方先生仰而應曰蘇秦張儀之¶
時周室大壊諸侯不朝力政爭權相擒以兵得士者强¶
失士者亡故説得行焉身處尊位今則不然聖帝流徳¶
天下震慴諸侯賓服安於覆盂動猶運掌賢不肖何以¶