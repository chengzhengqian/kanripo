實殊異尚可納也¶
諸葛恪别傳曰孫權嘗讌見蜀使費禕逆敕羣臣使至¶
伏食勿起至權為輟食而羣下不起禕調之曰鳳皇來¶
翔騏驎吐哺驢騾無知伏食如故恪荅曰爰植梧桐以¶
待鳳皇有何燕雀自稱來翔何不彈射使還故鄉¶
王隠晉書曰武帝問郄詵卿自以為何如詵對曰臣舉¶
賢良對策為天下第一猶桂林之一枝若崐山之片玉¶
帝笑侍中奏免詵詔曰吾與戲耳¶