史記曰孔子晚喜易讀之韋編三絶¶
漢書曰劉向精専經術晝誦書傳夜觀星宿又班游以¶
選受詔進讀羣書¶
東觀漢記曰章帝詔黄香令詣東觀讀所未嘗見書謂¶
諸生曰此日下無雙江夏黄童也又曰曹襃寢則懷鉛¶
筆行則誦詩書又曰髙鳳讀書夜不絶聲妻之田曝麥¶
以竿授鳳令䕶雞天暴雨而意不在不覺流麥¶
謝承後漢書曰王充字仲任家貧無書至京師市讀書¶