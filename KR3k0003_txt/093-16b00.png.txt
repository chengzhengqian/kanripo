襄陽記曰中廬山有一地穴漢時甞有數百疋馬出遂¶
因名馬穴吳時陸遜亦知此穴馬出得數十疋¶
長沙耆舊傳曰南陽太守張忠曰吾年往志盡譬如八¶
百錢馬死生同價¶
相馬經曰馬眼欲紫豔光口中欲赤色也¶
廬江七賢傳曰陳衆辟州從事揚州部有賊擊之多死¶
衆請以威信取之因單車白馬往賊束身歸降遂生為¶
立祠號曰白馬從事¶