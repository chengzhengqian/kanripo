皇甫謐年厯曰日者衆陽之宗陽精外發故日以晝明¶
名曰曜靈¶
楚辭曰暾將出兮東方照吾檻兮扶桑(檻楯/也)又曰角宿¶
未旦曜靈安藏(角東方星也曜靈日也言東/方未旦之時藏其精光也)又天問曰¶
羿焉彃日烏焉觧羽又招魂曰十日竝出流金鑠石¶
詩魏劉楨詩曰仰視白日光皎皎髙且懸兼燭八紘内¶
物類無頗偏¶
晉張載詩曰白日隨天廻暾暾圓如規踊躍湯谷中上¶