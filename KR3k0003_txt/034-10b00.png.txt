魏王粲七哀詩曰西京亂無象豺虎方遘患復棄中國¶
去逺身適荆蠻親戚對我悲朋友追相攀出門無所見¶
白骨蔽平原南登㶚陵岸廻首望長安悟彼下泉人喟¶
然傷心肝又詩曰荆蠻非我鄉何人久滯淫方舟遡大¶
江日暮愁我心山岡有餘映巖阿増重隂流波激清響¶
猴猨臨岸吟獨夜不能寐攝衣起撫琴絲桐感人情爲¶
我發悲音¶
晉張載七哀詩曰秋風吐商氣蕭瑟掃前林陽烏収和¶