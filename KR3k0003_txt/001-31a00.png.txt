賛魏陳王曹植吹雲賛曰天地變化是生神物吹雲吐¶
潤浮氣蓊鬰¶
　　風¶
爾雅曰四氣和為通正謂之景風南風謂之凱風東風¶
謂之谷風北風謂之涼風西風謂之泰風¶
尚書曰休徵聖時風若(若順也君能通理/則曰風順時也)又曰周公居¶
東二年天大風禾盡偃大木斯拔王啟金縢之書迎周¶
公天乃返風禾盡起¶