劉禎京口記曰石門二山頭相對髙二十餘丈廣六十¶
餘歩謂為石門行道所經¶
謝靈運名山志曰石門山兩巖間微有門形故以為稱¶
瀑布飛㵼丹翠交曜¶
詩宋謝靈運登石門㝡髙頂詩曰晨筞尋絶壁夕宿在¶
山棲疏峯抗髙館對嶺臨廽溪長林羅戸穴積石擁階¶
基連巖覺路塞密竹使逕迷來人忘新術去子惑故蹊¶
聒聒夕流駃噭噭夜猿啼沉冥豈别理守道自不擕心¶