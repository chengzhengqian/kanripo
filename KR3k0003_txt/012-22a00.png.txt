典論曰孝武承四世之遺業遇中國之殷阜府庫餘金¶
錢倉廩畜腐粟因此有意乎滅匈奴而得清邊境矣故¶
即位之初從王恢之畫設馬邑之謀自元光以迄征和¶
四五十載之間征匈奴四十餘舉盛餘踰廣漢絶梓嶺¶
封狼居禪姑幕梁北河觀兵瀚海刈單于之旗勦閼氏¶
之首探符離之窟掃五王之庭納休屠昆耶之附獲祭¶
天金人之寳斬名王以千數馘酋虜以萬計既窮追其¶
散亡又推破其積聚虜不暇於救死扶傷疲困於孕重¶