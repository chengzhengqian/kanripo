載於史官不可勝紀¶
論衡曰儒者論太平瑞應皆言氣物卓異朱草醴泉祥¶
風甘露景星嘉禾萐蒲蓂莢屈軼之屬又言山出車澤¶
出馬男女異路市無二價耕者讓畔班白不提挈闗梁¶
不閉道不虜掠風不鳴條雨不破塊五日一風十日一¶
雨其盛茂者致黄龍麒麟鳳皇夫儒者之言溢於過實¶
瑞應之物或無失言鳳皇麒麟之屬大瑞較然不得增¶
飾其小瑞徴應恐多不是夫風氣雨露本當和適言其¶