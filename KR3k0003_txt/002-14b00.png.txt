詩魏陳王曹植喜雨詩曰天覆何彌廣苞育此羣生棄¶
之必憔悴恵之則滋榮慶雲從北来鬱述西南征時雨¶
中夜降長雷周我庭嘉種獲膏壤登秋畢有成¶
魏阮瑀詩曰苦雨滋𤣥冬引日彌且長丹墀自殱殪深¶
樹猶沾裳客行易感悴我心摧已傷登臺望江沔陽侯¶
沛洋洋¶
晉張載霖雨詩曰霖雨餘旬朔濛昧日夜墜何以觧愁¶
懐置酒招親類悲歌結流風逸響廻秋氣¶