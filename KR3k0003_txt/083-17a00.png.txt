王逸正部論曰或問玉符曰赤如雞冠黄如蒸栗白如¶
猪肪黒如純漆玉之符也¶
續漢書曰三老五更玉杖又曰袁逄為三老賜玉杖¶
魏畧曰大秦國出五色玉¶
魏書曰文帝甄皇后光和中生每寝寐家中髣髴見有¶
人持玉衣覆其上者常共怪之¶
文士傳曰劉楨甞預魏文帝坐見甄后不伏武帝大怒¶
收付作部使摩石武帝常輦至尚方觀作者見楨楨摩¶