鹽鐵論曰崑山之傍以玉璞抵烏鵲¶
列仙傳曰赤松子神農時雨師服水玉¶
漢書曰宣帝幸河東鳯皇集得玉寳乃起萬夀宫¶
漢武故事曰上起神屋前庭植玉樹以珊瑚為枝碧玉¶
為葉華子青赤以珠玉為之空其中如小鈴鎗鎗有聲¶
琴操曰卞和者楚野民得玉獻懐王懐王使樂正子占¶
之言玉石以為欺謾斬其一足懐王死子平王立和復¶
獻之平王又以為欺斬其一足平王死子立為荆王和¶