鮮之壘不刋南越之旌不拔也丞相銜奉國威為民除¶
害元惡大憝必當梟夷盖鳯鳴髙岡以逺罻羅聖賢之¶
徳也鸋鴂之鳥巢於葦苕苕折子破下愚之惑也今江¶
東之地無異葦苕諸賢處之信亦危矣¶
魏鍾會檄蜀文曰今主上聖徳欽明紹隆前緒宰輔忠¶
肅明允劬勞王室布政垂惠而萬邦協和施徳百蠻而¶
肅慎致貢悼彼巴蜀獨為匪民是以命授六師龔行天罰¶
今邉境乂清方内無事蓄力待時并兵一向而巴蜀一¶