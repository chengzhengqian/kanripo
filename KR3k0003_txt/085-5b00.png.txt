説文曰禾嘉榖也以二月而種八月始熟得時之中故¶
謂之禾¶
山海經曰崑崙墟上有木禾禾長五尋¶
尚書曰唐叔得禾異畝同頴獻諸天子王命歸周公于¶
東作歸禾(畞隴也頴穗也禾各生一壟而共為一穂/天下和同之象周公徳所以致故歸之)¶
左傳曰鄭祭足帥師取成周之禾¶
孝經援神契曰徳下至地則嘉禾生¶
吕氏春秋曰飯之美者𤣥山之禾¶