使南海不得復往極以悲傷以白環四枚與寳曰令君¶
子孫絜白位登三公於此遂絶寳生震震生秉秉生賜¶
賜生彪四世為三公¶
蕭廣濟孝子傳曰王祥後母病欲得黄雀炙祥自念卒¶
難致須臾忽有數十黄雀飛入其幕¶
風土記曰六月東南長風海魚化為黄雀¶
廣志曰安息大雀舉頭髙八九尺張翅丈餘食大麥卵¶
如甕¶