制中興之主亦匡時失俗人拘文牽古不逹權制竒偉¶
所聞簡忽所見焉可與論國家之大事哉孝宣皇帝明¶
於君人之道審於為政之理故嚴刑峻法破姦宄之膽¶
海内清肅天下謐如嘉瑞並集屢獲豐年薦勲祖廟享¶
號中宗筭計見效優於孝文元帝即位多行寛政卒以¶
墮損威權始奪遂為漢室基禍之主治國之道得失之¶
理於斯可以鑒矣昔孔子作春秋褒齊桓懿晉文歎管¶
仲之功夫豈不美文武之道哉誠逹權救弊之理也故¶