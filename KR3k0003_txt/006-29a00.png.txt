春秋元命苞曰天弓星主司弓弩流為徐州別為魯國¶
徐之為言舒也言隂牧内安詳也¶
箴漢揚雄徐州箴曰海岱伊淮東海是渚徐州之土邑¶
于蕃宇大野既瀦有羽有蒙孤桐蠙珠泗沂攸同降周¶
任姜鎭於琅邪姜氏絶苗田氏攸都事猶細微不慮不¶
圖禍如丘山本在萌牙牧臣司徐敢告僕夫¶
　　兖州¶
尚書禹貢曰濟河惟兖州厥貢漆絲厥篚織文浮于濟¶