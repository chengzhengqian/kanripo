皇甫謐髙士傳曰韓康字伯休京兆㶚陵人常採藥名¶
山賣於長安市口不二價三十餘年時女子從康買藥¶
守價不移女子怒曰公是韓伯休耶乃不二價康歎曰¶
我本避名今女子皆知有我何用藥為乃遁入㶚陵山¶
中¶
晉陽秋曰吳陸抗與晉羊祜推僑札之好抗嘗遺祜酒¶
祜飲之不疑抗有疾祜饋之藥抗亦推心而服之¶
異苑曰魏武北征踰頓升嶺眺矚見一山岡不生百草¶