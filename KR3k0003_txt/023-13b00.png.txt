故宋伯姬遭火不下堂知必為災傅母不來遂成於灰¶
春秋書之以為髙也¶
魏程曉女典篇曰丈夫百行以功補過婦人四敎以備¶
為成婦德闕則仁義廢矣婦言虧則辭令慢矣婦工簡¶
則織絍荒矣是以禮有功宫家室之敎詩有牖下蘋藻¶
之奠然後家道諧允儀表則見於内若夫麗色妖容髙¶
才美辭貌足傾城言以亂國此乃蘭形棘心玉曜凡質¶
在邦必危在家必亾¶