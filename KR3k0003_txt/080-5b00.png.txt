𤣥中記曰南方有炎山焉在扶南國之東加營國之北¶
諸薄國之西山從四月而火生十二月火滅正月二月¶
火不然山上但出雲氣而草木生葉枝條至四月火然¶
草木葉落如中國寒時草木葉落也行人以正月二月¶
三月行過此山下取柴以為薪燃之無盡時取其皮績¶
之為火浣布¶
十洲記曰炎洲在南海中地方二千里去崖九萬里上¶
有風生獸似豹青色大如狸張取之積薪數車以燒之¶