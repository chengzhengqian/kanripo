魏劉楨處士國文甫碑曰先生執乾靈之貞潔禀神祗¶
之正性咳笑則孝悌之端著匍匐則清節之兆見齠齓¶
以及成人體無懈容口無愆辭兢兢業業小心畏忌勤¶
讓同儔敬事長老雖周之樂正子春漢之江都董相其¶
飭躬力行無以尚之是以長安師其仁朋友欽其義閨¶
門稱其慈宗屬懐其恵既乃潜身窮巖遊心載籍薄世¶
名也初海内之亂不視膳羞十有餘年憂心泣血不勝¶
其哀形銷氣竭以建安十七年四月卒于時龍徳逸民¶