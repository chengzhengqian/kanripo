鯨突杌孤逰茹鱗甲吞龍舟若其毛翼産鷇剖卵成禽¶
鳬雛離褷鶴子淋渗羣飛侣浴戲廣浮深且其為噐也¶
苞乾之奥括坤之區唯神是宅亦祗是廬何竒不有何¶
怪不儲茫茫積流含形内虚曠哉坎徳卑以自居¶
晉潘岳滄海賦曰徒觀其状也則湯湯蕩蕩瀾漫形沉¶
流沫千里懸水萬丈測之莫量其深望之不見其廣無¶
逺不集靡幽不通羣溪俱息萬流来同含三河而納四¶
瀆朝五湖而夕九江隂霖則興雲降雨陽霽則吐霞曜¶