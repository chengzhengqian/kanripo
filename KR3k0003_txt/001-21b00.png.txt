吕氏春秋曰宋景公時熒惑在心公召子韋問焉子韋¶
曰禍當君雖然可移於宰相公曰宰相所與治國家也¶
曰移於民公曰民死寡人將誰為君曰可移於歳公曰¶
歳饑民餓必死為人后而殺其民誰以我為君乎子韋¶
曰君有至德之言三天必三賞君熒惑必徙三舍行七¶
星星當一年君延年二十一矣熒惑果徙三舍¶
列仙傳曰東方朔楚人也後賣藥五湖知其為嵗星焉¶
史記曰天曜而景星見景星德星也其状無常常出有¶