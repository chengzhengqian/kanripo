宻文峻而姦宄不勝漢興掃除煩苛與民休息至孝文¶
加之以恭儉孝景遵業五六十載之間至於移風易俗¶
黎民醇厚周云成康漢言文景美矣¶
述後漢班固景帝述曰孝景莅政諸侯方命尅伐七國¶
王室以定非怠非荒務在農桑著于甲令民用寧康¶
賛魏陳王曹植漢景帝賛曰景帝明徳繼文之則肅清¶
王室克滅七國省役薄賦百姓殷昌風移俗易齊美成¶
康¶