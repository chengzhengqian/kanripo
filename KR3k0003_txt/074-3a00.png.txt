漢書曰匈奴畏郅都之威刻木象都之狀交弓射之莫¶
之能一中¶
魏書曰文帝共上常獵為虎所逐顧射應聲而倒太祖¶
壯其摰勇使將武騎¶
吳志曰太史慈猨臂善射弦不虚發嘗從孫策討麻保¶
賊賊縁樓上行罵以手持樓棼慈引弓射之矢貫手著¶
棼圍外萬人莫不稱善其妙如此¶
典論曰文帝自序曰少好弓馬逐禽輒十里射出百步¶