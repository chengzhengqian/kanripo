夏則涼總寒暑於區宇制天地之隂陽又有外城金狄¶
詭貌殊姿列于應門肅有容威若乃離殿别館粲如列¶
星安昌延休清宴永寕美百號之特居嘉休祥之令名¶
歩雕輦以逍遥時容與於蘭庭又有敎坊講肆才士布¶
列新詩變聲曲調殊别吟清之激哇發角徴與白雪音¶
感靈以動物起世俗以獨絶然後御龍舟兮翳翠盖吳¶
姬擢歌越女鼓枻詠采菱之清謳奏淥水之繁㑹¶
魏夏侯惠景福殿賦曰周歩堂宇東西眷眄綵色光明¶