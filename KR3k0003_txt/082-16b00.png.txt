禮記月令曰季春之月萍始生¶
呂氏春秋曰菜之羙者崑崙之蘋¶
家語曰楚昭王渡江江中有物大如斗圓而赤直觸王¶
舟舟人取之問羣臣莫能識之使問孔子孔子曰此謂¶
萍實可剖而食之吉祥也唯霸者能獲焉王遂食大羙¶
又遣問孔子何以知之子曰吾昔過陳聞童謡曰楚王¶
渡江得萍實大如斗赤如日剖而食之甜如蜜吾是以¶
知之¶