魏畧曰大秦國出明珠夜光珠真白珠夫餘出珠珠大¶
如酸棗¶
魏志曰文帝問蘇則曰前破酒泉張掖西域通使燉煌¶
獻徑寸大珠可復求市益得不則對曰若陛下化洽中¶
國徳流沙漠即不求自至求而得之不足貴也帝嘿然¶
蜀志曰宋豫使吳孫權遺豫大珠一斛¶
搜神記曰南海之外有鮫人水居如魚不廢緝績其人¶
能泣珠又曰隨侯行見大蛇傷救而治之其後蛇銜珠¶