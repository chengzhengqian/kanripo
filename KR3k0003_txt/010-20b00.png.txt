隂陽增耀日月極禎祥於遐奥飛仁風以樹惠既遊精¶
萬機探幽洞深逍遥六藝兼覽儒林抗思乎文藻之場¶
囿容與乎道術之彊畔超天路而髙峙階清雲以妙觀¶
將叅跡於三皇豈徒論功於大漢天地位矣九域清矣¶
皇化四達帝猷成矣明㢤元首股肱貞矣禮樂既作興¶
頌聲矣固將封泰山禪梁甫歴名川以祈福周五方之¶
靈宇越八九於往素踵帝皇之靈矩流餘祚於黎蒸鍾¶
元吉乎聖主¶