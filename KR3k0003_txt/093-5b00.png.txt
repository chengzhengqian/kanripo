荀卿子曰騏驥一日千里駑馬十駕則亦不及之矣¶
韓子曰管仲隰朋從桓公而伐孤竹春往而冬返迷惑¶
失道管仲曰老馬之智可用也乃放老馬而隨之遂得¶
道焉又曰兒說宋人善辯者也持白馬之非馬也服齊¶
稷下之辯者乗白馬而過關則顧白馬之賦故籍空辭¶
則能勝於一國按實形不能謗於一人又曰如耳說衞¶
嗣君君悅之左右曰公何為不相也公曰夫馬似鹿者¶
千金有千金百金之馬而無一金之鹿者何也馬為人¶