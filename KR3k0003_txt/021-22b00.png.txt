尚書曰惟孝友于兄弟¶
毛詩曰陟彼岡兮瞻望兄兮又曰棠棣之華萼不韡韡¶
凡今之人莫如兄弟死喪之威兄弟孔懐原隰裒矣兄¶
弟求矣鶺鴒在原兄弟急難又曰兄弟既翕和樂且湛¶
又曰此令兄弟綽綽有譽¶
孝經曰孝悌之至通於神明¶
禮記曰兄弟親戚稱其慈也寮友稱其悌也又曰兄良¶
弟悌夫義婦聽家之肥也¶