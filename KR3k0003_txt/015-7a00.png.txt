言晏起早朝永巷告愆王用勤政萬國以䖍¶
晉劉柔妻王氏姜嫄頌曰英英姜嫄寔徳之純肇承靈¶
瑞武敏是遵誕育岐嶷毗賛皇綸播殖之訓萬葉攸循¶
又啓母塗山頌曰塗山靜居𤣥朗悟㡬大禹至公過門¶
不歸明此道訓孩𦙍是綏仁哲以成永繋天暉¶
魏韋誕皇后親蠶頌曰于時明庶扇物鳥帑昏正躬耕¶
帝藉邁徳班令嘉柔桑之肇敷思郊廟之至敬命皇后¶
以親蠶俾躬桑于外坰考時日於巫咸認大卜以獻禎¶