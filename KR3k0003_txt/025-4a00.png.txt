得而并禽之今趙且伐燕燕趙互相交兵恐强秦之為¶
漁父也故願王熟計之惠王曰善乃止又曰昭陽為楚¶
伐魏移兵而攻齊陳軫為齊王使見昭陽曰今子貴矣¶
王非置兩令尹也臣竊為公譬之可乎楚有祠者錫其¶
舍人酒一巵舍人相謂曰數人飲之不足一人飲之有¶
餘請畫虵先成者飲酒一人虵先成乃左手持巵右手¶
畫虵曰吾能為足為足未成一人之虵成奪其巵曰虵¶
故無足子安能為之足遂飲其酒畫虵足者終亡其酒¶