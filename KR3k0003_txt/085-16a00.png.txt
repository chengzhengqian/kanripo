龍魚河圖曰嵗暮夕四更中取二七豆子二七麻子家¶
人頭少許髪合麻子豆著井中祝勑井吏其家竟年不¶
遭傷寒辟五瘟鬼¶
管子曰桓公北伐山戎以戎菽遍布於天下¶
鶡冠子曰兩葉蔽目不見太山雙豆塞耳不聞雷霆¶
史記曰棄為兒時好種樹麻菽麥¶
東觀漢記曰閔仲叔太原人也與周黨相友黨母過仲¶
叔共啜菽飲水無菜茹又曰劉平嘗為餓賊所劫叩頭¶