亮領益州牧周為勸學從事初見左右皆笑既出有司¶
請推笑者亮曰孤欲不能忍况左右乎¶
世說曰張華問陸機曰雲何以不来機曰雲有笑疾恐¶
公未悉故未敢俄而雲詣華華為人多姿制又好帛纏¶
鬚雲見而大笑不能自已又曰陸雲好笑甞著縗幘上¶
船水中自見其影便大笑不已幾落水又曰桓南郡與¶
道曜講老子王侍中為主簿在坐桓公曰王主簿可顧¶
名思義王未有答且大笑桓公曰王思道故能作大家¶