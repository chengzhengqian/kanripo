大戴禮曰徳法者御民之銜勒也吏者轡也刑者策也¶
天子御者内史太史左右手也古者以法為銜勒以官¶
為轡以刑為策以人為手故御天下數百年而不解惰¶
管子曰國有四維一維絶則傾二維絶則危三維絶則¶
覆四維絶則滅傾可正危可安覆可起滅不可得復也¶
四維一曰禮二曰義三曰廉四曰恥又曰堯舜之民非¶
生而治桀紂之民非生而亂故治亂在上又曰聖君設¶
度量置儀法如天地之堅如列星之固如日月之明如¶