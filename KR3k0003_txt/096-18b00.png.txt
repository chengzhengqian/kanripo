孫卿子曰跬步而不休跛鼈千里¶
淮南子萬畢術曰青埿殺鼈得莧復生又曰燒黿致鼈¶
列仙傳曰費長房能使社公汝南有妖常作太守服詣¶
府門椎鼓合郡患之及長房来知是魅乃呵之即解衣¶
冠叩頭乞自改即老鼈也大如車輪長房令復太守服¶
作一札勑葛陂君叩頭流涕持札遂去視之以札立陂¶
邉以頸繞之而死¶
魏略曰髙離國王侍婢有身生子主欲殺之婢云有氣¶