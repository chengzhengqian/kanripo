宋謝惠連塘上行曰芳萱秀陵阿菲質不足營幸有忘¶
憂用移根託君庭垂頴臨清池擢彩仰華甍霑渥雲雨¶
潤葳蕤吐芳馨願君春傾葉留景惠餘明¶
梁沈約塘上行曰澤蘭被荒徑孤芳豈自通幸逢瑶池¶
曠得與金芝叢既羙修嫮女復悦繁華童夙昔玉霜滿¶
旦暮翠條空財殫交易絶華落色難終所願昭陽景時¶
照長門宫¶
梁劉孝威塘上行苦辛篇曰蒲生伊何陳曲中多苦辛¶