其士民之力勢足者反疾土狹者逆遲六臣犯其弱綱¶
七子衝其漏網皇祖夷於黥徒西京病於東帝是盖過¶
正之災而非建侯之累也¶
　　親戚封¶
左氏傳曰太上以徳撫民其次親親以相及也昔周公¶
弔二叔之不咸故封親戚以蕃屏周管蔡郕霍魯衛毛¶
聃郜雍曹滕畢原鄷郇文之昭也䢴晉應韓武之穆也¶
凡蔣邢茅胙祭周公之𦙍也¶