悲匹夫有怨尚或殞霜矧乃太子萬邦攸望普天扼腕¶
率土懐傷精感六沴咎徴紫房爰兹元輔啓我令圖王¶
赫斯怒天誅靡逋欃槍叱掃元凶服辜仁詔引咎哀筞¶
東徂光復寵祚紹建藐孤於時暉服粲焉畢陳庭旅舊¶
物堂有故臣孰云太子不見其人嗚呼哀哉既濟洛川¶
靈斾左迴三軍悽裂都邑如隤慨矣寤嘆念我愍懐¶
哀策齊王融皇太子哀策文曰繡幕啓塗銅池從殯葆¶
鐸既行枚綍且引皇帝痛粢盛之闕奉哀匕鬯之有亡¶