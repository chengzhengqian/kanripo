三輔決録曰金禕為郡上計留在許都時魏武使長史¶
王必將兵衛天子於許禕與必善見褘有胡婢善射必¶
常從請之¶
賦後漢蔡邕青衣賦曰金生沙礫珠出蚌泥嘆兹窈窕¶
生于卑微𤣥髮光潤領如螬蠐修長冉冉碩人其頎綺¶
繡丹裳躡蹈絲韋都冶嫵媚卓礫多姿精慧小心趣事¶
若飛寒雪翩翻充庭盈階停停溝側噭噭青衣我思逺¶
逝爾思来追明月昭昭當我户扉條風狎獵吹予牀帷¶