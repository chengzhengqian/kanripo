列子曰紀昌學射於飛衛飛衛曰爾先學不瞬而後能¶
又使學視小如大紀昌以氂懸虱在牖南面而望之三¶
年之後如輪覩物皆山邱也乃以燕角之弧朔蓬之幹¶
射之貫虱之心而懸不絶¶
楚辭曰帶長劒挾素弓¶
荀卿子曰天子彫弓諸侯彤弓大夫黒弓禮也¶
戰國䇿曰楚人有好以弱弓㣲繳加歸鴈之上者頃襄¶
王聞而召問之對曰見鳥六雙王何不以聖人為弓以¶