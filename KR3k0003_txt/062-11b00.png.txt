王隱晉書曰漢末博士燉煌侯瑾善内學語弟子曰涼¶
州城西有泉水當竭當有雙闕起其上魏嘉平中武威¶
太守起學舍築闕於此¶
瀬鄉記曰老子廟前有兩石闕大闕髙九尺八寸下三¶
重石墌闕邊各有子闕¶
山謙之丹陽記曰太興中議者皆言漢司徒許彧墓闕¶
可徙施之王茂𢎞弗欲後陪乗出宣陽門南望牛頭山¶
兩峰曰天闕也豈煩改作帝然之¶