詩云言念君子溫其如玉故君子貴之也¶
大戴禮曰玉在山而木潤川生珠而岸不枯珠者隂中¶
之陽也故勝火玉者陽中之隂也故勝水¶
左傳曰初虞叔有玉虞公求旃弗獻既而悔之曰周諺¶
有之匹夫無罪懐璧其罪吾焉用此其以賈害也乃獻¶
之¶
禮斗威儀曰君乗金而王則紫玉見於深山¶
周書曰武王俘商得寶玉萬四千佩有八萬¶