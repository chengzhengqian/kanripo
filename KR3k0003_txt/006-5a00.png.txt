説文曰野郊外也¶
山海經曰大樂之野夏后啓於此舞九代馬(事具獸/部馬篇)¶
又曰都廣之野后稷葬焉爰有黍稷百榖自生鸞自歌¶
鳳自舞靈夀寳華草木所聚¶
尚書曰大野既豬東原底平¶
毛詩曰我行其野蔽芾其樗婚姻之故言就爾居¶
左傳曰辛有適伊川見被髪祭於野者曰不及百年此¶
其戎乎其禮先亡矣又曰晉文公過衛出於五鹿乞食¶