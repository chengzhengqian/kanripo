不易之道也時所制曰令漢書着于甲令夫吏者治也¶
當先自正然後正人故文書下如律令言當承憲履繩¶
動不失律令也¶
王隱晉書曰荀朂與賈充共定律令班下施用各加禄¶
賜¶
詩周庾信正旦上司憲詩曰詰旦唘門欄繁辭湧筆端¶
蒼鷹下獄吏獬豸飾刑官司朝引玉節盟載捧珠盤孟¶
門久失路扶揺忽上摶栖烏還得府棄馬復歸闌榮華¶