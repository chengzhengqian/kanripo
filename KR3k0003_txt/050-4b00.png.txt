魏志云劉馥為掦州刺史馥既受命單馬造合肥空城¶
建立州治貢獻相繼數年恩化大行¶
晉陽秋曰胡質為荆州刺史子威自洛陽至荆州定省¶
家貧自驅驢單行見父停十餘日臨歸質賜絹一匹為¶
道糧威跪曰大人清髙不審安得此質曰吾俸禄之餘¶
故以為汝糧爾晉武帝問威曰卿孰與卿父清威曰臣¶
不如也帝曰何以為不如威曰臣父清畏人知之臣清¶
畏人不知之¶