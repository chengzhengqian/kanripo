周庾信荅移市敎曰昔張楷碩儒尚移𢎞農之市冝官¶
妙篆猶致酒壚之客况復德總郇周聲高梁楚希風慕¶
義之士舉袂成帷卧轍反車之流磨肩相接遂使王充¶
閱市之處逺出荒郊石苞販鐵之所翻臨涯㟁聖德謙¶
虛未忘喧湫欲令吹簫舞鶴還反舊鄽賣卜屠羊請辭¶
新闠而交貿之黨好留豳岐之衆難遣¶
　¶
　¶