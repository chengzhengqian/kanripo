齊伊戾禍宋趙髙英布為世大患不能止其源遂為非¶
也雖忠如鬻拳信如卞和智如孫臏寃如巷伯才如史¶
遷逹如子政一罹刀鋸没世不齒漢開改惡之路凡為¶
此也故明徳之君逺度深惟棄短就長不茍革其政也¶
魏傅幹肉刑議曰葢禮樂所以導民刑罰所以威之是¶
故君子忌禮而小人畏刑雖湯武之隆成康之盛不専¶
用禮樂亦陳肉刑之法而康哉之歌興清廟之頌作由¶
此推之肉刑之法不當除也經有墨劓剕割之制至於¶