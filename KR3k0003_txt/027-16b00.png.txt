自京徂秦皇鑒揆余之忠誠俄令余以末班杖疲人於¶
西夏擕老㓜而入關余乃越平樂過街郵秣馬臯門税¶
駕西周澡孝水而濯纓嘉善名而在兹登崤坂之威夷¶
仰崇嶺之嵯峨臯託墳於南陵文違風於北阿躡函谷¶
之重阻㸔天險之衿帶迹諸侯之勇怯筭嬴氏之利害¶
或開關以延敵競遁逃而奔竄發閿鄉而警䇿遡黄卷¶
而濟潼眺華岳之隂崖覿高掌之遺蹤倦狹路之廹隘¶
軌﨑嶇以低仰蹈泰郊而始闢豁爽塏以宏壯黄壤千¶