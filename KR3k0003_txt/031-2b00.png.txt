文士傳曰桓驎伯父焉官至太尉驎年十二在座焉告¶
客曰吾此弟子知有異才殊能作詩賦客乃為詩曰甘¶
羅十二楊烏九齡昔有二子今則桓生驎即應聲荅曰¶
邈矣甘羅超等絶倫伊彼楊烏命世稱賢嗟予惷弱殊¶
才偉年仰慙二子俯媿過言¶
漢雜事曰髙彪謁馬融辭疾不見彪覆刺與書曰聞髙¶
風為日久矣故不待介者造君子之門冀一見龍光叙¶
腹心之願不圖辭之以疾昔者周公兄父文武九命作¶