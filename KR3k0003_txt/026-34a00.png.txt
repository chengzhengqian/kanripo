思得應弦譬縣厨之獸如離繳之鳥將充庖鼎以餌鷹¶
鸇雖事異鑚皮文非次骨猶復因兹舌杪成此筆端幸¶
聖王紆好生之施解網祝禽下車泣罪所謂還魄斗極追¶
風奉高盖士無賢不肖在朝見嫉女無美惡入宫見妬¶
外無奔走之友内無彊近之親是以媾市之徒随相媒¶
蘖一朝捐棄以快怨者之心吁可悲矣盖先貴後賤古¶
富今貧李流所以𤼵此哀音雍門所以和其悲曲又廹¶
以嚴秋殺氣萬物多悲長夜展轉百憂俱至况復露鋪¶