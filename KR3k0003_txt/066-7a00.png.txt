囿之大先生又見客是以王詞不復何為亡以應哉又¶
上林賦亡是公听然而笑曰楚則失矣而齊亦未為¶
得也且齊楚之事又焉足道乎君未覩夫巨麗也獨不¶
聞乎天子之上林乎左蒼梧右西極丹水更其南紫淵¶
徑其北終始㶚滻出入涇渭鄷鎬潦潏紆餘逶迤經營¶
乎其内蕩蕩乎八川分流相背而異態於是乎蛟龍赤¶
螭䱎䲛漸離鰅鱅鰬魠禺禺魼鰨揵鰭掉尾振鱗奮翼¶
潛處乎深巖明月珠子的皪江靡蜀石黄碝水玉磊砢¶