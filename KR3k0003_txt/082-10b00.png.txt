蓮以吐秀披綘葉以舒英故河北櫂歌之姝江南採菱¶
之女春水廣兮檝潺湲秋風駚兮舟容與看縹芰兮出¶
波擥緗蓮兮映渚¶
頌顔延之碧芙蓉頌曰澤芝芳豔擅竒水屬練氣紅荷¶
比符縹玉櫂麗滄池飛映雲屋實紀仙方名書靈躅¶
贊晉郭璞芙蓉贊曰芙蓉麗草一曰澤芝泛葉雲布映¶
波赮熈伯陽是食饗比靈期¶
表晉范寗為豫章郡守新淦縣㕔事前陸地生一蓮花¶