鬻子曰禹飯一饋而七起曰吾不恐四海之士留於道¶
路也恐其留吾門也是以四海之士皆至禹當朝廷門¶
可以羅雀¶
帝王世紀曰伯禹夏后氏姒姓也生於石坳虎鼻大口¶
兩耳參漏首戴鈎鈐胷有玉斗足文履已故名文命字¶
髙宻身長九尺二寸長於西羌西羌夷人也其父既放¶
䧏在匹庶有聖徳夢目洗於河西四嶽師舉之舜進之¶
堯堯命以為司空繼鯀治水乃勞身渉勤不重徑尺之¶