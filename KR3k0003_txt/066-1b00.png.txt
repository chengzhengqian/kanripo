止則百姓田獵(佐車驅/逆之車)又曰獺祭魚然後虞人入澤梁¶
豺祭獸然後田獵鳩化為鷹然後設罻羅草木零落然¶
後入山林昆蟲未蟄不以火田不麛不卵不覆巢¶
毛詩曰騶虞鵲巢之應也鵲巢之化行人倫既正朝廷¶
既治天下純被文王之化庻類蕃殖蒐田以時仁如騶¶
虞則王道成也¶
六韜曰文王卜田于渭陽將大得非熊非羆天遺汝師¶
以之佐昌施及三王大吉王乃齋三日乗田車駕田馬¶