不宜以親居之固讓¶
檀道鸞陽秋曰温嶠為中書令詔曰中書之職酬對多¶
方斟酌禮宜非唯文疏而已非望士良才何可妄居¶
王導表曰臣乞得除中書監專壹所司竭誠保傅惟力¶
是視詔曰昔荀公曽從中書監為尚書令人賀之乃發¶
恚云奪我鳯凰池卿諸人賀我耶願足下處之勿疑¶
王珉别傳曰珉字季琰詔曰新除侍中王珉才學廣贍¶
理識清通宜處機近以叅時務其以珉為長兼中書令¶