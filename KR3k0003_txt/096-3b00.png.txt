孫卿子曰積水成川蛟龍生焉¶
吕氏春秋曰晉文公反國介子推不肯受賞自為賦詩¶
曰有龍于飛周遍天下五蛇從之為之承輔龍反其鄉¶
既得其所四蛇從之得其露雨一蛇羞之槁死中野¶
括地圗曰禹誅防風氏夏后徳盛二龍降之禹使范氏¶
御之以行經南方防風神見禹怒射之有迅雷二龍升¶
去神懼以刃自貫其心而死禹哀之療以不死草皆生¶
是名穿胷國又曰龍池之山四方髙中央有池方七百¶