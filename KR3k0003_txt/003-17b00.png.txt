靡有賴水不始涸介虫為害¶
周官曰司裘掌為太裘以供王祀天之服仲秋獻良裘¶
季秋獻功裘又曰籥章掌仲秋擊土鼓龡豳詩以迎寒¶
皇覽逸禮曰秋則衣白衣佩白玉乗白輅駕白駱載白¶
旗以迎秋於西郊¶
詩含神霧曰秦地處仲秋之位男懦弱女髙膫白色秀¶
身音中商其言舌舉而仰聲清以揚¶
文子曰日月欲眀浮雲盖之叢蘭欲茂秋風敗之¶