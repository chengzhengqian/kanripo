王季之妃摯任之女也端一誠莊唯徳之行及其有娠¶
也目不視惡色耳不聽惡聲口不出傲言溲于豕牢而¶
生文王文王生而明聖太任教以一而知其卒為周宗¶
君子謂太任為能胎教又曰太姒者文王之妃莘姒之¶
女也號曰文母亦思媚太姜太任旦夕勤勞以盡婦道¶
文王治外文母治内生十子太姒教誨十子自少及長¶
常以正道押持之卒成武王周公之德¶
帝王世紀曰武王妃太公之女曰邑姜修教于内生太¶