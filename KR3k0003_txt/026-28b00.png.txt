有所慮至乃通夕不暝志意何時復類徃昔邪已成老¶
翁但未白頭耳¶
魏陳王曹植與吳質書曰前日雖因常調得為宻坐雖¶
宴飲彌日其於别逺㑹稀不盡其勞積也若夫觴酌凌¶
波於前笳簫𤼵音於後足下鷹揚其體鳳翔虎視謂蕭¶
曹不足儔衛霍不足侔也左顧右盼謂若無人豈若吾¶
子之壯志哉過屠門而大嚼雖不得肉實且快意當斯¶
之時願舉太山以為肉傾東海以為酒伐雲夢之竹以¶