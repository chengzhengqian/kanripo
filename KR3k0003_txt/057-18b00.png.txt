於廣庭疇人儼其齊俟翩飄㣲霍亂精蕩神巴渝代起¶
鞞鐸響振農功既登𤣥隂戒寒及致衆庻大獵中原植¶
旌柎表班授行曲絙綱連置彌山跨谷弦不虚控矢不¶
徒徃僵禽連積隕鳥若雨麗才美色希世特立豐膚曼¶
肌弱骨纎形鬒髪𤣥鬢脩項秀頸紅顔照曜曄若苕榮¶
戴明中之羽雀雜華鑷之葳蕤珥照夜之雙璫煥焴爚¶
以垂暉聖人在仕時邁其徳先天弗違稽若古則叡哲¶
文明允恭𤣥塞登俊乂於壠畆舉賢才於仄㣲置彼周¶