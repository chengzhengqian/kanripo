稽康與山濤書曰素不便書不喜作書而人間多事堆¶
案盈几不相酬答則犯教傷義欲自勉强則不能乆堪¶
蜀志曰王平字子均生長戎旅手不能書所識不過十¶
字而占授作書皆有意使人讀史漢諸書聽之通知其¶
義徃徃論說不失其㫖¶
魯國先賢傳曰孔翊為洛陽令置噐水於前庭得私書¶
皆投其中一無所發彈治貴戚無所迴避¶
張華别傳曰大駕西征鍾會至長安華兼中書侍郎從¶