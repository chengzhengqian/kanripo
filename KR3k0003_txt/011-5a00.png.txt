而後事故事莫功焉五覇先事而後兵故兵莫强焉¶
韓子曰明王制其臣下者二柄而已矣二者刑徳也殺¶
戮之謂刑慶賞之謂徳¶
淮南子曰帝者體太一王者法隂陽覇者則四時君者¶
用六律體太一者牢籠天地彈壓山川含吐隂陽申洩¶
四時紀綱八極經緯六合覆露照𨗳普汜而無私翾飛¶
蠕動莫不仰徳而生法陰陽者承天地之和形萬類之體¶
含氣化物以成形類則四時者春生夏長秋收冬藏取¶