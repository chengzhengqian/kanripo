壺老夫灌灌離羣索居懐戀結好心焉悵如¶
晉歐陽建荅棗腆詩曰於鑠我舅明德塞違俾扞東藩¶
在徐之邳載播其惠載揚其威濟寛以猛方夏以綏光¶
啓先業增曜重暉咨余冲人艱苦攸離過庭無聞頑固¶
匪移寔頼兹誨導之軌儀仰遵嘉訓俯蹈明規如葛斯¶
蔓如樛斯垂我遘君子仰之彌髙巖巖其髙即之惟温¶
居盈思冲在貴忘尊縱酒嘉讌自明及昏無幽不妍靡¶
奥不論人樂其量士感其敦¶