周髀家云天圎如張盖地方如碁局天㫄轉如推磨而¶
左行日月右行隨天右轉故日月實東行而天牽之以¶
西沒譬之於蟻行磨之上磨左旋而蟻右去磨疾而蟻¶
遲故不得隨磨左廻焉¶
齊諧記曰當陽董昭之嘗乗船過錢塘江中央見有一¶
蟻著一短蘆走一頭迴復向一頭甚遑遽昭之曰此畏¶
死也欲取著船船中人罵此是毒螫物不可長我當蹹¶
殺之昭意甚憐此蟻中夜夢一人烏衣從百許人來謝¶