澹泊無以明志非寧静無以致逺夫學須静也才須學¶
也非學無以廣才非志無以成學慆慢則不能勵精險¶
躁則不能治性年與時馳意與嵗去遂成枯落悲歎窮¶
慮将復何及¶
晉李克起居誡曰温良恭儉仲尼所以為貴小心翼翼¶
文王所以稱美聖德周達無名斯亦聖中之目也中人¶
而有斯行則亦聖人之一隅矣而末俗謂守慎為拘吝¶
退慎為怯弱不遜以為勇無禮以為達異乎吾所聞也¶