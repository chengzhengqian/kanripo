詩詠南山於周雅相如於是避席而起逡廵而揖曰臣¶
聞雪宫建於東國雪山峙於西域岐昌發詠於来思姬¶
滿申歌於黄竹曹風以麻衣比色楚謡以幽蘭儷曲盈¶
尺則呈瑞於豐年袤丈則表沴於隂徳連氛累靄揜日¶
韜霞霰淅瀝而先集雪紛糅而遂多其為状也散漫交¶
錯氛氲蕭索藹藹浮浮瀌瀌奕奕連翩飛灑徘徊委積¶
始緣甍而冒棟終開簾而入隙既因方而為珪亦遇圓¶
而成璧眄隰則萬頃同縞瞻山則千巖俱白於是臺如¶