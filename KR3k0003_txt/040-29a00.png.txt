梁任孝恭祭雜墳文曰惟爾㝠然往代來圓石而無名¶
邈矣遐年討方塼而不記封樹遭殄誰别羽商之家墳¶
壟傾廻終迷庚癸之向近創此伽藍寔須泥丸命彼碩¶
人置兹屯邑不謂綸繩所用遂毁牛亭之基鍬鍤所侵¶
爰傷馬鬛之勢重使翠幕臨風佳城見日昔靈沼枯骨¶
周王改以衣冠廣武横尸漢主加其轊櫝輙勒彼山虞¶
覆頽隍於舊趾命兹匠者修反壤於故林還蟻結之文¶
依似坊之勢幸得宜陽大道無變無移京兆長阡勿廻¶