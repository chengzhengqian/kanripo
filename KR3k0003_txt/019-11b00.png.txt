樂不可支又曰亷范字叔度為蜀郡太守舊制禁民夜¶
作以防火范乃毁削先令但嚴儲水而已百姓歌之曰¶
亷叔度来何暮不禁火民安作昔無一襦今有五袴¶
新序曰延陵季子以劒帶徐君墓樹徐人歌之曰延陵¶
季子兮不㤀舊故脫千金之劒兮帶丘墓¶
謝承後漢書曰岑熈遷魏郡太守人歌之曰我有枳棘¶
岑君伐之我有蟊賊岑君遏之狗犬不驚足下生氂含¶
哺鼓腹焉知凶災我喜我生獨丁斯時美哉岑君於戯¶