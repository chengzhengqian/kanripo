土地神也為吾立祠不爾使蟲入耳為災吳主以為妖¶
言後果有蟲入人耳皆死醫不能治又云不祠我將有¶
大火是嵗數有大火吳主患之封為都中候加印綬立¶
廟堂改鍾山為蔣山以表其靈也又曰濟北弦超嘉平¶
中夜夢神女從之自稱天上玉女東郡人姓成公字智¶
瓊蚤失母天帝哀其孤苦今得下嫁從夫當其夢也嘉¶
善非常覺寤欽想如此三四夕旦顯然來遊駕輜軿車¶
從八婢服綾羅綺繡狀若飛仙自言年十七遂為夫婦¶