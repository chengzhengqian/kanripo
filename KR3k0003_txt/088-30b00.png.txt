崔鴻三十國春秋後燕錄曰初皝之遷于龍城植松為¶
社主及秦滅燕大風吹㧞後數年度社處忽有桑二根¶
生焉先是遼川無桑及廆通于晉求種江南平川之桑¶
由晃始也¶
晉令曰丞尉以官舍有桑果皆給之其無桑及不滿三¶
百株皆使吏卒隨間於官舍種桑滿三百株¶
神異經曰東方有樹焉高八十丈敷張自輔葉長一丈¶
廣六尺名曰扶桑有椹焉長三尺五寸¶