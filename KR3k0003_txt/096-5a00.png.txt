吹之一吹則龍輒一縮至長數寸乃取著壺中以少水¶
養之外國常患旱災於是方士聞有旱處便賫龍往賣¶
之一龍直金數十斤舉國㑹歛以雇之直畢乃發壺出¶
龍著淵中因復禹歩吹之長數十丈湏㬰而雨四集矣¶
齊地記曰昌平城有井與荆水通有神龍出入焉故名¶
龍城¶
外國事曰毗呵羅寺有神龍住米倉中奴取米龍輒却¶
後奴若長取米龍不與倉中米若盡奴向龍拜倉即盈¶