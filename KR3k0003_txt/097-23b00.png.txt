柔強梁者不得其死執雌者物莫之讎無咎生於惕厲¶
悔恡來亦有由仲尼唯諾於陽虎所以解紛而免尤韓¶
信非為懦兒出胯下而不羞何兹蟲之多畏人纔觸而¶
叩頭犯而不校誰與為讎人不我害我亦無憂彼螳蜋¶
之舉斧豈患禍之能禦此謙卑以自牧乃無害之可賈¶
將斯文之焉貴貴不逺而取譬雖不能觸類是長且書¶
紳以自示㫖一日而三省恒跼蹐以祗畏然後可以蒙¶
自天祐之吉無不利¶