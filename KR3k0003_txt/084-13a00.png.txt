燿絶世上問東方朔朔曰河底有一穴深數百丈中有¶
赤蚌生此珠焉又曰王敦召吳猛猛至江口入水中命¶
舩人並進舩至大雷見猛行水上從東北還逆舩弟子¶
問其故猛云水神數興波浪賊害行旅蹔過約勑以真¶
珠一握為信¶
賦梁吳筠碎珠賦曰明珠碎矣于州之隈視圓流而失¶
轉見折水之亡廻謝驪宫之瑞飾粉靈蚌之神胎若有¶
人兮聲茫昧芳徽斷兮明珠碎明珠碎兮愴何宣珠兮¶