相書曰欲知人多口舌當視其口如鳥喙言語皆聚此¶
多舌人也¶
相書雜要曰口大容手赤如朱丹貴且壽¶
瀨鄉記曰老子方口¶
呉錄曰孫權方頥大口目有精光¶
箴宋謝惠連口箴曰宣納之由實伊樞機唯舌是出馳¶
駟安追差氂千里君子慎㣲何用口爽信在甘肥¶
誡晉傅𤣥口誡曰勿謂何有積怨致咎勿曰不傳伏流¶