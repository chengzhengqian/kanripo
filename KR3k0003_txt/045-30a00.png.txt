應天人之㑹於時乾維肇振創制理物中宗拱己雅伏¶
賢相尚父之任具瞻在公存烹鮮之義殉易簡之政大¶
略𢎞規卓然可述公雅好談詠恂然善誘雖管綜時務¶
一日萬幾夷心以延白屋之士虚己以招巖宂之俊逍¶
遥放意不峻儀軌公執國之鈞三十餘載時難世故備¶
經之矣夷險理亂常保元吉匪躬而身全遺功而勲舉¶
非夫領鑒𤣥達百鍊不渝孰能莫忤於世而動與理㑹¶
者哉¶