詩梁沈約懐舊詩曰元長秉竒調弱冠慕前蹤眷言懐¶
祖武一簣望成峯凃難行易跌命舛志難逢折風落迅¶
羽流恨滿青松(傷王/融)又詩曰吏部信才傑文鋒振音響¶
調與金石諧思逐風雲上豈言陵霜質忽隨人事徃尺¶
璧爾何寃一旦同丘壤(傷謝/朓)又詩曰左率馥時譽秀出¶
冠朋僚聳兹千仞氣依此百尋條藴藉含文雅散朗溢¶
風飈楸檟今已合容範尚昭昭(傷庾/杲之)又詩曰長史體閒¶
任坦蕩無外求持身非詭遇應物有虛舟心從朋好盡¶