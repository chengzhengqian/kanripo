三株¶
南康記曰南康王山有石桃故老云古有寒桃生於嶺¶
巔隠淪之士將大取其實因變成石焉¶
妬女記曰武歴陽女嫁阮宣武絶忌家有一桃樹華葉¶
灼燿宣歎羙之即便大怒使婢取刀斫樹摧折其華¶
詩梁簡文帝詠初桃詩曰初桃麗新采照地吐其芳枝¶
間留紫艶葉裏發輕香飛花入露井交榦拂華堂若映¶
窓前栁懸疑紅粉粧¶