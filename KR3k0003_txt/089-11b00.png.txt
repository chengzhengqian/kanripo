次坐先祖子孫各上椒酒於其家長稱舉白¶
魏志春秋同異曰鍾繇嬖庶子㑹之母黜其夫人文帝¶
命繇復焉繇恚忿飡椒致噤帝乃止¶
世說石崇以椒爲泥泥屋王君夫以赤石脂泥壁¶
援神契曰椒薑禦濕蒲益聰¶
博物志曰外國豉法以酒浸令極乾以麻油蒸之後曝¶
三日篩椒屑以意多少合投之胡椒酒方以好酒五升¶
乾薑一兩胡椒七十枚末好石榴五枚管收計著中下¶