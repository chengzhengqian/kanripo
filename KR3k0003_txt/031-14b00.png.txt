晉曹攄贈石崇詩曰涓涓谷中泉欝欝巖下林泄泄羣¶
翟飛咬咬春鳥吟野次何索漠薄暮愁人心三軍望衡¶
蓋歎息有餘音臨肴忘肉味對酒不能斟人言重别離¶
斯情効於今¶
晉劉琨重贈盧諶詩曰時光不我與去乎若雲浮朱實¶
隕勁風繁英落素秋狹路傾華蓋駭駟摧雙輈何意百¶
鍊剛化為繞指柔¶
晉盧諶重贈劉琨詩曰璧由識者顯龍因慶雲翔茨棘¶