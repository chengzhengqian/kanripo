攸待我君應符非公莫宰華衮既襲輕羅自改形雖廟¶
堂心猶江海經邦已備皇情逥屬素緋輟栁𤣥雲罷曲¶
誄後漢張衡司徒吕公誄曰昔吕皇祖帝交之緒伯夷¶
秩唐唐宗允叙四嶽在虞傅士佐禹克厭帝心姓姜氏¶
吕登是南邦以家以處降及于周穆侯作輔寡于九族¶
九族用寧登受八命衮職靡傾黄耳金鉉公餗以盈綽¶
兮其寛皦兮其清既明且哲式保令名斿旍從風駟牡¶
超驤去此寧㝢歸于幽堂𤣥室冥冥修夜彌長¶