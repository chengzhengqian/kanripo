南方草木狀曰楓香樹子大如鴨卵二月華色乃連著¶
實八九月熟曝乾可燒惟九真郡有之¶
異苑曰烏傷陳氏有女未醮著屐遙上大楓樹顚了無¶
危閡顧曰我應爲神今便長去惟左蒼右黄當暫歸耳¶
家人悉出見之舉手辭訣於是飄聳輕越極䏲乃沒既¶
不了蒼黄之意每春輙以蒼狗黄犬設祀於樹下¶
爾雅曰楓聶天風則鳴故曰聶聶樹似白楊葉圎而岐¶
有脂而香今之楓香¶