風穆以布暢百卉曄而敷芬川流清泠以汪濊原隰葱¶
翠以龍鱗游魚瀺灂於淥波𤣥鳥鼔翼於髙雲美節慶¶
之動物悦羣生之樂欣故新服之既成将褉除於水濵¶
於是縉紳先生嘯儔命友擕朋接黨冠童八九主希孔¶
墨賔慕顔栁臨崖詠吟濯足揮手乃至都人士女奕奕¶
祁祁車駕岬嵑充溢中逵粉葩翕習縁阿被湄振袖生¶
風接袵成幃若夫權戚之家豪侈之族采騎齊鑣華輪¶
方轂青盖雲浮參差相属集乎長洲之浦曜乎洛川之¶