報親在蟲鳥其猶爾况三才之令人¶
頌後漢蔡邕祖徳頌曰昔文王始受命武王定禍亂至¶
于成王太平乃洽祥瑞必降夫豈后德之隆漸浸之所通¶
也是以易嘉積善有餘慶詩稱子孫其保之非特王道¶
然也賢人君子修仁履徳者其亦有焉昔我烈祖暨于¶
予考世載孝友重以明徳率禮莫違是以靈祗降之休¶
瑞兔馴擾以昭其仁木連理以象其義斯乃祖禰之遺¶
靈盛徳之所貺也豈是童蒙孤稚所克任哉穆穆我祖¶