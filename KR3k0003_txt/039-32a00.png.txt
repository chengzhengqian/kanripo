藹王僚惟中惟外如瓊如瑶湛湛朝雲德靡不覆𤣥黄¶
所綴文成綵繡政以神和樂以安奏一人有慶萬邦是¶
祐又侍皇太子祖道楚淮南二王詩曰於明聖晉仰統¶
天緒易以明險簡以知阻研彼羣慮俾侯授土郁郁二¶
王祗承皇命睹離鑒親觀禮知盛皇儲降㑹延于公姓¶
瞻彼行役並憇同林分塗殊軌靡不廻心¶
晉陸雲侍大將軍宴詩曰茫茫宇宙天地交泰王在華¶
堂式宴嘉㑹𤣥暉峻朗翠雲崇靄冕弁振纓藻服垂帶¶