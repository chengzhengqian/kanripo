左傳曰齊侯與蔡姬乘舟于囿蕩公公變色禁之不可¶
公怒歸之未之絶也蔡人嫁之齊侯以諸侯之師侵蔡¶
蔡潰伐楚又曰楚昭王敗鍾建負季芊以從將嫁季芊芊¶
辭曰所以為女子遠丈夫也昔者鍾建負我矣以妻鍾¶
建¶
白虎通曰天子諸侯一娶九女者何重國廣繼嗣也法地有¶
九州承天之施無所不生一娶九女亦足承君之施九而¶
無子百無益也¶