以為天下利而已矣况宗廟是陛下之宗廟百姓是大¶
晉之百姓耶陛下若忽七廟之重拒天人之心絶而不¶
繼困而不拯則宗廟不歆其禋祀羣生無所措其手足¶
矣况臣班具臣之列荷累世之恩上懐國家之統俯絶¶
烏鳥之情者哉昔伍員發怒手撻平王之墓灌夫慷慨¶
身搴吳濞之旗皆能宣其臣節攄其私忿戮尸斬將存¶
亡罔恨臣誠無若人之才實有此人之憤茍得上憑天¶
威展其微效雖隕九泉猶以明白又表曰陛下之躬執¶