家語曰孔子去周而老子送之曰吾聞富貴者送之以¶
財仁者送之以言吾雖不能富貴而竊仁者之號請送¶
子以言乎凡當世之聰明深察而近於死者好議人者¶
也愽辯閎大而危其身者好發人之惡者也孔子曰敬¶
受教¶
楚辭曰離别也騷愁也言已放逐離别中心愁思又曰¶
悲莫悲兮生别離樂莫樂兮新相知又曰憭慄兮若在¶
遠行登山臨水送將歸又曰超北梁兮永辭送美人兮¶