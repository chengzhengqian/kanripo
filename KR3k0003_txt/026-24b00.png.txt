水之飛奔澗不風而自響天無雲而晝昏聞賓鴻之夜¶
飛想過沛而霑衣况登樓而作賦望淮海而思歸¶
書漢司馬遷報任安書曰僕亦嘗厠下大夫之列陪奉¶
外廷末議不以此時引維綱盡思慮今已虧形為掃除¶
之𨽻在闒茸之中乃欲仰首伸眉論列是非不亦輕朝¶
廷羞當世之士邪僕與李陵俱居門下素非相善也趨¶
舎異路未嘗銜杯酒接殷勤之餘歡今舉事一不當而¶
全軀保妻子之臣随而媒蘖其短僕誠私心痛之且李¶