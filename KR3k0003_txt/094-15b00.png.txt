殺羊稱分其肉宇曰不可又欲投鈎復恥之宇因先自¶
取其最瘦者由是不復有爭訟後召㑹詔問瘦羊甄博¶
士京師因以號之¶
魏志曰楊俊同郡王象孩少孤特為人僕𨽻年十七八¶
見使牧羊而私讀書因獲箠楚俊美其才質即贖象著¶
家娉娶立屋然後與别象官至散騎常侍¶
衞玠少時乗白羊於洛陽市市人觀之咸曰誰家璧人¶
於是著聞州黨遂號曰璧人¶