謝承後漢書曰廣漢儒叔林為東郡太守烏巢於㕔事¶
屋梁兎産於牀下¶
王隐晉書曰虞溥為鄱陽内史勸勵學業雖威不猛寛¶
裕簡素白烏集郡庭止棗樹就執不動¶
抱朴子曰熒惑火精生朱烏¶
古今注曰所謂赤烏者朱鳥也其所居髙逺日中三足¶
烏之精降而生三足烏何以三足陽數竒也是以有虞¶
至孝三足集其庭曾参鋤𤓰三足萃其冠¶