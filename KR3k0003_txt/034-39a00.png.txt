朝露以理遣滯鄙識未曉以事尋悲哀楚交至宿草易¶
滋傷恨不滅松檟可拱悲緒無窮¶
梁劉孝標追荅劉沼書曰劉矦既有斯難值予有天倫¶
之戚竟未之致也尋而此君長逝化爲異物緒言餘論¶
藴而莫傳或有自其家得而示予者予悲其音徽未沬¶
而其人已亡青簡尚新而宿草將列泫然不知涕之無¶
從也雖隙駟不留尺波電謝而秋菊春蘭英華靡絶故¶
存其梗槩更酬其㫖若使墨翟之言無爽宣室之談有¶