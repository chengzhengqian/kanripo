不移者丹朱四凶三苗之謂也當紂之世殷罔不小大¶
好草竊姦宄周公遷殷頑民于洛邑其下愚之人必有¶
之矣周公之於三聖不能踰也三聖有所不化矣有所¶
不移矣周公之不能化殷之頑民所可知也茍不可移¶
必或犯罪罪而弗刑是失所也犯而刑之刑不可錯矣¶
孟軻有言盡信書不如無書有大而言之者刑錯之屬¶
也豈億兆之民歴數十年而無一人犯罪一物失所哉¶
謂之無者盡信書之謂也¶