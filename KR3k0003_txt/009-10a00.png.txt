説文曰湖大陂也揚州浸有五湖水澤所仰以溉灌也¶
越絶書曰太湖周三萬六千頃¶
神異經曰北方荒外有石湖其水冰¶
淮南子曰夫歴陽之都一夕反而為湖歴陽淮南國名¶
昔有老嫗常行仁義有兩書生過之謂曰此國當沒為¶
湖視東城門閫有血便走上山勿反顧也自爾此嫗數¶
往視門閫吏問之姥對如其言暮門吏殺雞以血塗門¶
明日嫗早往視門血便走上山國沒為湖¶