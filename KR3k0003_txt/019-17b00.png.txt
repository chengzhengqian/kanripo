聞之心莫不為之惨者鄰婦從之遊曰何嘯之悲也子¶
欲嫁乎吾為子求偶漆室女曰吾豈為不嫁之故而悲¶
哉憂吾君老太子少也¶
莊子曰童子夜嘯鬼數若齒¶
吴越春秋曰吴王闔閭將欲伐楚登臺向南風而嘯有¶
頃而嘆羣臣莫有曉王意者伍子胥深知王憂乃薦孫¶
武善為兵法人莫知其能¶
魏略曰諸葛亮在荆州遊學每晨夜常抱膝長嘯¶