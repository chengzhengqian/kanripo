周庾信少保幽州刺史豆盧府君碑曰本姓慕容燕文¶
帝皝之後也其先保姓受氏初存栁城之功開國承家¶
始靜遼陽之亂尚書府君改姓豆盧筮仕于魏公資忠¶
履孝藴義懐仁直幹百尋澄波千頃留心職仕愛翫圖¶
籍官曹案牘未嘗煩擁戎馬交馳不妨殊俗兄弟公侯¶
國朝親戚宜春有湯沐之盛濯龍無流水之譏渭南千¶
畆之竹尚懼盈滿池陽三頃之田常思止足銘曰朝鮮¶
稱國孤竹為君地稱髙柳山名密雲遼陽趙列武遂秦¶