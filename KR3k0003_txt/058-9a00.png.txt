汝能如此吾讎耻雪矣¶
檄文漢司馬相如喻巴蜀檄文曰夫邉郡之士聞烽舉¶
燧燔皆攝弓而馳荷兵而走流汗相屬唯恐居後觸白¶
刃冐流矢議不反顧計不旋踵彼豈樂死惡生而與巴蜀¶
異主哉計深慮逺急國家之難而樂盡人臣之道也故¶
有剖符之封析珪而爵終則遺顯號於後世傳土地於¶
子孫名聲施於無窮功烈著於不滅是以賢人君子肝¶
腦塗中原膏澤潤野草而不辭也今奉幣役至南夷即¶