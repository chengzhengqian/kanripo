毛詩曰鳳皇于飛翽翽其羽亦傅于天又曰鳳皇鳴矣¶
于彼髙岡梧桐生矣于彼朝陽¶
禮記曰麟鳳龜龍謂之四靈¶
左傳曰陳大夫卜妻敬仲其妻占之曰鳳皇于飛和鳴¶
鏘鏘有媯之後將育于姜¶
鶡冠子曰鳳鶉火禽陽之精也徳能致之其精畢至¶
論語曰鳳鳥不至河不出圖吾已矣夫¶
宋玉對問曰鳳皇上擊九千里絶雲霓負蒼天翺翔乎¶