死上事以奉尊號願陛下無常心以羣心為心忘其身¶
以萬物為公則宗廟蒸甞不替於今逆虜逋冦一討而¶
滅無負於天下無愧於七后矣又表曰臣聞台宿在天¶
實承辰極股肱雖卑同體元首臣負乗前朝過充三吏¶
國之崇替有與憂喜臣聞徳合兩儀者固以四海為公¶
智周萬物者不以一身為私舜禹揖讓以陟帝位湯武¶
征伐以濟時難彼四王者遘會不同登受有異至夫外¶
已存物憂世遺躬其致一也期於愛民治國應變合道¶