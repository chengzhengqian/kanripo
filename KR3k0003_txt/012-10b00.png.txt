賈誼書曰周成王問鬻子曰寡人聞聖人在上位使民¶
富且夀若夫富則可為也若夫夀則在天乎鬻子對曰¶
夫聖王在上位天下無軍兵之事故諸侯不私相攻而¶
民不私相鬪也則民得盡一生矣聖王在上則君積於¶
徳化而民積於用力故婦人為其所衣丈夫為其所食¶
則民無凍餓已得二生矣聖人在上則君積於仁吏積¶
於愛民積於順則刑罰廢而無夭遏之誅則民得三生¶
矣聖王在上則使人有時而用之有節則民無厲疾民¶