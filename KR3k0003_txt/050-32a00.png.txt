拾遺以病去官童謡歌曰悒然不樂思我劉君何時復¶
來安此下民又曰虞詡為朝歌長故舊皆弔詡曰難者¶
不避易者不從不遇盤根錯節何以别其利器乎又曰¶
公孫述補清水長太守以其能使兼治五縣政事修理¶
姦盗不發郡中謂有神明又曰虞延除細陽令每至歲¶
時伏臘休遣徒繫各使還家並感其恩應期歸有一囚¶
於家被病自載詣獄既至城門而死又曰董宣為洛陽¶
令寧平公主乳母奴白日殺人因匿主家吏不能得及¶