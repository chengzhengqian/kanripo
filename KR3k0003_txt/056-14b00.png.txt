流陽臺翻早茂隂館懐名秋嵗晏東光弭景仄西華収¶
端溪慙昔彦測水謝前修往食曲阜盛今屬平臺遊燕¶
棠缺初雅鄭衮息遺謳乆傾信都美乃結茂陵儔河間¶
殊可詠南海果難遊¶
梁范雲奉和齊竟陵王郡縣名詩曰撫戈金城外解珮¶
玉門中白馬騰逺雪蒼松壯寒風臨涇方辯渭安夷始¶
和戎取禾廣田北驅獸飛狐東新城多雉堞故市絶商¶
工海西舟楫斷雲南煙霧通罄節疇盛徳宣力昭武功¶