使君到喜故來迎伋曰苦諸兒復送到郭外問使君何¶
日當還伋謂從事計日告之行部還入美稷先期一日¶
伋念負諸兒即止野須期乃往又曰周舉為并州刺史¶
太原舊俗以介子推焚骸有龍忌之禁輙一月寒食莫¶
敢煙㸑老小不堪歲歲多死者舉既到州乃作弔書以¶
置子推之廟言盛冬去火殘損人命非賢者之意以宣¶
示愚民使還温食又曰皇甫嵩領冀州牧奏請一年租¶
賑饑民民歌之曰天下亂兮市為墟母不保子兮妻失¶