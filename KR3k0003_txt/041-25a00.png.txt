魏文帝甄皇后塘上行曰蒲生我池中蒲葉何離離傍¶
能行仁義莫若妾自知衆口爍黄金使君生别離莫以¶
毫髪故棄捐素所愛莫以魚肉賤棄捐葱與薤莫以麻¶
枲賤棄捐菅與蒯¶
晉陸機塘上行曰江籬生幽渚微芳不足宣被蒙風雲¶
㑹移居華池邉天道有遷易人理無常全男懽智傾愚¶
女愛衰避姸不惜微軀退但懼蒼蠅前願君廣末光照¶
妾薄暮年¶