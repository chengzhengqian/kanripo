乃共立之是為宣王也又曰上欲廢太子立趙王如意¶
大臣諫争未得堅决張良為畫計曰顧上不能致者商¶
山四人今能無愛金玉使太子卑辭厚禮迎此四人則¶
一助也於是四人至侍太子入讌年皆八十餘眉鬂皓¶
白衣冠甚偉上怪問之四人各以名對帝大驚曰吾求¶
公數嵗常避逃我今何從吾兒遊四人去上目送之指¶
示戚夫人曰彼四人輔之羽翼已成難可動矣¶
漢書曰孝景王皇后武帝母也内太子宫太子幸愛之¶