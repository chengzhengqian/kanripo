梁沈約謝母封建昌國太夫人表曰伏見詔書以臣母¶
封為建昌國太夫人慶溢蓬門榮流素族恭荷屏營罔¶
識攸寘臣禀訓私閨志塗靡立勉以為義誠有由然輸¶
力致身曾無萬一天慈罔已至徳彌光探其私志降此¶
洪澤榮親之至始自微臣率斯道也方流萬物草卉輕¶
命固莫云酬又為長城公主謝表曰奉策書封妾為長¶
城縣公主徽命降臨慙腆罔寘妾膺靈禀氣育景璇閨¶
弱志易淪柔徳難樹雖復式修姆保莫敢或遑而肅雍¶