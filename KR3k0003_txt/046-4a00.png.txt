贊後漢蔡邕太尉陳公贊曰公在百里有西産之惠賜¶
命方伯分陜餘慶餘慶伊何兆民其觀少者是懐老者¶
是安綱紀文王文王用平東督京輦京輦用清乃登三¶
事三事攸寧契稷之佐具于堯庭今則由古於穆誕成¶
箴後漢崔駰太尉箴曰天官冡宰庶僚之師師錫有帝¶
命虞作尉茍非其人斁我帝載昔周人思文公而召南¶
詠甘棠昆吾隆夏伊摰盛商季世頗僻禮用不匡¶
碑後漢蔡邕楊太尉碑銘曰於戲公惟岳靈天挺德翼¶