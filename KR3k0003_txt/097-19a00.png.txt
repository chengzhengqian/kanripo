大戴禮夏小正曰五月蜉蝣有殷殷衆也¶
毛詩曰蜉蝣掘閲麻衣如雪¶
詩疏義曰樊光云是糞中蟲隂雨而為之朝生夕死¶
淮南子曰龜三千歳蜉蝣不過三日人以數離之夀憂¶
天下之亂猶憂河水之少而泣以益之也¶
賦晉傅咸蜉蝣賦曰有生之薄是曰蜉蝣育微微之陋¶
質𦍑采采而自修不識晦朔無意春秋取足一日尚又¶
何求戲停淹而委餘何必江湖而是遊¶