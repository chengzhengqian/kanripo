命梓匠廣修畚鍤摽置舊趾開浚昔基東西彌望雲霧¶
之所澄蕩南北紆縈虹霓之所引曜曉川漾璧似日御¶
之在河宿夜浪浮金疑月輪之馳水府前瞰萬雉列榭¶
叅差却拒三襲危巒聳峭瓌鳥異禽自學歌舞神木靈¶
卉不知揺落但叔皮覧海序螭蛟之泛濫吉甫臨舟美¶
檉松之蓊茸尚復著在吟詠緘彼緹緗况我君門盛事¶
未紀謬頒待詔謹製銘云石溝溜宻蘭渚潮平九華閣¶
道百丈層盈液揺殿色殿冩波明¶