七里東為常滿倉倉之北為槐市列槐樹數百行為隧¶
無墻屋諸生朔望㑹此市各持其郡所出貨物及經傳¶
書記笙磬樂器相與買賣雍容揖讓論説槐下¶
東觀漢記曰光武五年初起太學諸生吏子弟及民以¶
義助作上自齊歸幸太學賜博士弟子¶
續漢書曰明帝永平二年上始帥羣臣養三老於辟雍¶
郡國縣道行飲酒禮于學校¶
魏名臣奏曰蔣濟奏學者不㳟肅慢師酗酒好訟罰飲¶