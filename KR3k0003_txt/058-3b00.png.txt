譽左右然後二主用之哉昔魯聽季孫之說逐孔子宋¶
信子冉之計囚墨翟夫以孔墨之辯不能自免於䜛䛕¶
而二國以危何則衆口鑠金積毁銷骨也今人主誠能¶
去驕傲之心懐可報之意則桀之狗可使吠堯跖之客¶
可使刺由况因萬乗之權假聖王之資乎臣聞明月之¶
珠夜光之璧以闇投人於道衆莫不按劔相眄者何則¶
無因而至前也蟠木根柢輪囷離竒而為萬乘噐者以¶
左右先為之容也¶