遷行未還宮澍雨大降¶
㑹稽典録曰夏香字曼卿永興人也為農夫香挺然特¶
立明果獨斷年十五縣長葛君出臨虗星㑹客飲宴時¶
郡遭大旱香進諫曰昔殷湯遭旱以六事自責而雨澤¶
應澍成王悔過偃禾復起自古先聖畏懼天異必思變¶
復以濟民命今始罹天災縣界獨甚未聞明逹崇殷周¶
之徳臨祭獨歡百姓枯瘁神祗有靈必不享也百姓不¶
足君孰與足宜當還寺長即罷㑹身捐俸禄以贍饑民¶