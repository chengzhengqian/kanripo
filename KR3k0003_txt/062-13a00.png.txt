天人啓基克明克俊大庇生民其揆一也在齊之季昏¶
虐君臨威侮五行怠棄三正蹐地無歸瞻烏靡託我皇¶
帝拯之乃操斗極把鉤陳翼百神禔萬福捐麾而四海¶
隆平下車而天下大定以為象闕之制其來已逺春秋¶
設舊章之敎經禮垂布憲之文戴記顕游觀之言周史¶
書樹闕之夢北荒明月西極流精海岳黄金河廷紫貝¶
蒼龍𤣥武之制銅雀鐵鳯之下或以聴窮省寃或以布¶
治懸法或表正王居或光崇帝里晉氏寢弱宋厯威夷¶