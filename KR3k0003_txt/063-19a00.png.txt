公羊傳曰城雉者何五板而堵五堵而雉百雉而城¶
史記曰秦二世欲漆城優旃曰善哉漆城蕩蕩冦来不¶
得上固難為䕃屋爾二世乃止¶
淮南子曰崑崙山有曾城九重¶
列女傳曰齊人杞梁襲莒戰而死其妻無所歸乃枕夫¶
尸於城下而哭之七日而城崩妻遂投淄水而死¶
太康地記曰梁孝王築睢陽城方二十里以鼓唱節杵¶
而後下和之者稱睢陽因以為名¶