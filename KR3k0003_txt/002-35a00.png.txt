尚書考靈曜鄭𤣥注曰日㫄氣白者為虹¶
荘子曰陽炙隂為虹¶
黄帝占軍訣曰攻城有虹從外南方入飲城中者從虹¶
攻之勝白虹繞城不匝從虹所在乃擊¶
蔡邕月令章句曰虹螮蝀也隂陽交接之氣著於形色¶
者也雄曰虹雌曰蜺蜺常依隂雲而晝見於日衝無雲¶
不見大隂亦不見率以日西見於東方故詩云螮蝀在¶
於東蜺常在於㫄四時常有之唯雄虹見藏有月¶