韓子曰晉公使師曠奏清徵師曠曰清徵不如清角平¶
公曰清角可得聞乎師曠曰君徳薄不足以聽之聽之¶
將恐有敗乎公曰寡人老矣所好者音願遂聽之師曠¶
不得已而鼓之一奏之有雲從西北方起再奏之大風¶
至大雨隨之裂帷幕破俎豆墮廊瓦坐者散走平公恐¶
懼伏于廊室晉國大旱赤地三年平公之身遂癃病¶
洪範五行傳曰魯桓公五年大雩旱也先是公弑君而¶
立有自危之心而下有怨懟之氣外結大國娶於齊以¶