曰近在剡如入官舍又為傅約亦辦百萬傅隠事差互¶
故不果述又曰支道林因人就深公買印山深公曰未¶
聞巢由買山而隠¶
袁淑真隠傳曰鬼谷先生不知何許人也隠居韜智居¶
鬼谷山因以為稱蘇秦張儀師之遂立功名先生遺書¶
責之曰若二君豈不見河邉之樹乎僕御折其枝波浪¶
盪其根上無徑尺之隂身被數千之痕此木豈與天地¶
有仇怨所居然也子不見嵩岱之松柏華霍之檀桐乎¶