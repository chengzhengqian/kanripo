箴漢楊雄司空箴曰普彼坤靈侔天作則分制五服劃¶
為萬國乃立地官空惟是職烈烈儁乂翼翼王臣臣當¶
其官官當其人九一之政七賦以均¶
銘後漢蔡邕東海銘曰橋𤣥為司空公越在先民毗佐¶
天子罔不著其股肱畢其思心式率天行式昭德音¶
表宋謝莊東海王讓司空表曰臣側觀前載與窺洪典¶
三事之授惟帝其難臣乘少籍長久分踰涯量出滿入¶
泰毎究榮光不悟乾燭方逺義路同遺下參𢎞化上尸¶