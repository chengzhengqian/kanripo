自常厥貎淑美𤣥衣素裳歸仁服徳雌雄頡頏執志精¶
專絜行馴良䘖土繕巢有式宫房不規自圓無矩而方¶
宋鮑照詠雙燕詩曰雙燕戲雲崖羽翮始差池出入南¶
閨裏經過北堂陲意欲巢君幕層楹不可窺沉吟芳歳¶
晚徘徊韶景移悲歌辭舊愛䘖淚覔所知¶
梁簡文帝雙燕詩曰雙燕有雌雄照日羽差池䘖花落¶
北户逐蝶上南枝桂棟本曾宿虹梁早自窺願得長如¶
此無令雙燕離又詠新燕詩曰新禽應節歸俱向吹樓¶