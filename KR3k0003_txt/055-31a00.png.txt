也五陵豪族充選掖庭四姓良家馳名永巷説詩明禮¶
豈東鄰之自媒婉約風流異西施之被敎兄弟協律自¶
小學歌少長河陽由來能舞琵琶新曲無待石崇箜篌¶
雜句非闗曹植傳鼓瑟於楊家得吹簫於秦女寵聞長¶
樂陳后知而不平畫出天仙閼氏覽而遥妬至如東鄰¶
巧笑來侍寢於更衣西子㣲嚬得横陳於甲帳陪逰馺¶
娑騁纖腰於結風長樂鴛鸞奏新聲於度曲裝鳴蟬之¶
薄鬢照墮馬之垂鬟反插金鈿横抽寶樹南都石黛最¶