倫之叙窮理盡性以究萬物之宜者也王澤流而詩作¶
成功臻而頌興徳勲立而銘著嘉美終而誄集祝史陳¶
辭官箴王闕周禮太師掌教六詩曰風曰賦曰比曰興¶
曰雅曰頌言一國之事繫一人之本謂之風言天下之¶
事形四方之風謂之雅頌者美盛徳之形容賦者敷陳¶
之稱也比者喻類之言也興者有感之辭也後世之為¶
詩者多矣其功徳者謂之頌其餘則總謂之詩頌詩之¶
美者也古者聖帝明王功成治定而頌聲興於是奏於¶