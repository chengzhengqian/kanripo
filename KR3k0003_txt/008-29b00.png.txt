杉峻檟茂括芬橿扶流灌列暎水䕃防隆條動而暢清¶
風白日顯而曜殊光¶
頌宋鮑昭河清頌曰夫四皇六帝樹聲長世大寳也澤¶
浸羣生國富刑清鴻徳也制禮裁樂淳風遷俗文教也¶
誅箠羯黠束顙象闕武功也鳴鳥躍魚滌穢河渠至祥¶
也大寳鴻徳文教武功其崇如此幽明同賛神祗與能¶
厥應如彼唯天為大堯實則之抑又聞之勢之所覃者¶
淺則羙之所傳者近道之所感者深則慶之所流者逺¶