何又離居而别域觀尺景以傷悲俯寸心而悽惻¶
文晉潘岳哭弟文曰視不見兮聽不聞逝日逺兮憂彌¶
殷終皓首兮何時㤀情楚側兮常苦辛¶
祭文宋陶潛祭從弟文曰曰仁者夀竊獨信之如何斯¶
言獨能見斯年甫過立奄與世辤長歸蒿里邈無還期¶
庭樹如故齊宇廓然孰云敬逺何時復旋¶
宋顔延之祖祭弟文曰闔棺窮野啟殯中荒靈影夙滅¶
筵寢虗張人往運來自秋徂陽蕃蘭落色宿草滋長孰¶