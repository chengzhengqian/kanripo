松梁澗斜日欲隱煙生樓半藏千祀終何邁百代歸我¶
皇神功照不極睿鏡湛無方法輪明智日慧海度慈航¶
塵根夕未洗希霑垂露光¶
梁宣帝奉迎舍利詩曰釋迦稱散體多寶號金軀白玉¶
誠非比黄金良莫踰變見絶言象端異乃冥符靈知雖¶
隱顯妙色豈榮枯唯當千劫後方成無價珠¶
梁沈約八關齋詩曰因戒倦輪飄習障從塵染四衢道¶
難闢八正扉猶掩得理未易期失路方知險迷塗既已¶