策蓋以獲其數十且夫燔炙之鮮煎熬之味百品千變¶
殊芳異氣隨心適好不可勝記乃命宰夫膾此潛鱗電¶
割星流芒散縷解隨風離鍔連翩雪累西戎之蒜南夷¶
之薑酸鹹調適齊和有方和神安體易思難忘¶
　　錢¶
漢書曰凡贄金錢布泉之用夏殷以前其詳靡記太公¶
為周立九府圜法(圓即/錢也)¶
六韜曰武王入殷散鹿臺之金錢以與殷民¶