地穴䑕含烟火井飛泉垂天逺扇焦源沸水衝流迸集¶
甘川浴日跳波邁椒丘之野湯谷揚濤激水疾龍門之¶
箭故以地伏硫黄神泉愈疾云云其銘曰挺此温谷驪¶
岳之隂白礬上徹丹沙下沉華清駐老飛流瑩心谷神¶
不死川徳愈深¶
周庾信温湯碑曰咸池浴日先應緑甲之圖砥柱浮天¶
始受𤣥夷之命仁則滌蕩埃氛義則激揚清濁勇則負¶
山餘力弱則鴻毛不勝仲春則榆筴同流三月則桃花¶