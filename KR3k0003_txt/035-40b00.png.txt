被恥獲害耳今素已死我何以生為賊復殺之¶
捜神記曰晉社嘏冢葬而婢誤不得出十餘年開墓婢¶
尚生云其始如眠有頃漸覺自謂一再宿初婢之埋年¶
十五六及開冡時猶十五六嫁之有子又曰諸葛恪已¶
被誅其妻在室問婢爾何故血臭婢忽然起躍至於棟攘¶
臂切齒曰諸葛恪公乃為孫峻所殺¶
晉中興書曰祖約為丞相從事中郎於府内為婢所傷¶
司直劉隗奏約患生婢僕身被傷刑解職還家¶