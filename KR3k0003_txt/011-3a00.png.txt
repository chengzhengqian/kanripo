蔡邕獨斷曰上者尊位所在也太史令司馬遷記事當¶
言帝則依違之但言上不敢泄瀆者尊號言尊尊之義¶
也乘輿出於律文曰敢盗乘輿服御物謂天子所服食¶
者也天子至尊不敢泄瀆言之故託於乘輿也天子以¶
天下為家不以京師宫室為常處當乘輿行天下故謂¶
之車駕天子自謂行在所今雖在京師言在行所也廵¶
狩天下所奏事處皆為宫在長安則曰長安宮在泰山¶
則曰泰山宫唯當時所在¶