孫氏瑞應圖曰景雲者太平之應也一曰非氣非煙五¶
色紛緼謂之慶雲(事具祥/瑞部)¶
魏志曰文帝生於沛國譙郡時有雲氣青色而圓如車¶
葢當其上終日望氣者以為至貴之證非人臣之氣¶
莊子曰廣成子謂黄帝曰汝治天下雲氣不待族而雨¶
又曰華封人謂堯曰夫聖人鶉居而鷇食天下有道與¶
物皆昌乗彼白雲至于帝鄉(事具人/部聖篇)¶
孟子曰油然作雲沛然下雨¶