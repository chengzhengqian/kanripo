使使束帛加璧安車駟馬迎申公至見天子天子問治¶
亂事申公時已年八十餘矣又曰伏生秦博士孝文欲¶
求治尚書天下無有聞伏生能治欲召之是時伏生老¶
不能行詔晁錯往受之¶
韓詩外傳曰齊桓公見畝丘人曰叟年幾何對曰臣年¶
八十三矣公曰美哉壽也又曰楚丘先生被蓑帶索見¶
孟嘗君孟嘗君曰先生老矣春秋高矣多遺忘矣何以¶
教文先生曰惡將我使而老哉使我投石拔距乎追車¶