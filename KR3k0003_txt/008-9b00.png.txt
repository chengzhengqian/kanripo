李斯勒石其碑見在¶
孔靈符㑹稽山記曰㑹稽山南有宛委山其上有石俗¶
呼石匱壁立干雲有懸度之險升者累梯然後至焉昔¶
禹治洪水厥功未就乃躋於此山𤼵石匱得金簡玉字¶
以知山河體勢於是疏導百川各盡其宜又曰射的山¶
西南水中有白鶴常為仙人取箭曾刮壌尋索遂成此¶
山也¶
詩晉王彪之登㑹稽刻石山詩曰隆山嵯峩崇巒岧嶤¶