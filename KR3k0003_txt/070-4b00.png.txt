食不重肉妾不衣絲齊國亦治今臣位為御史大夫而¶
為布被自九卿下至小吏無差誠如黯言且無汲黯忠¶
陛下安聞此言天子以為謙讓愈益善之¶
東觀漢記曰上嘗召見諸郡計吏問其風土及前後守¶
令能否蜀郡計椽樊顯進曰漁陽太守張堪昔在蜀其¶
仁以惠下威能討姦前公孫述破時珍寳山積捲握之¶
物足富十世而堪去職之日乗折轅車布被囊而已上¶
聞嘆息又曰王良為大司徒在位恭儉妻子不之官舍¶