梁鮑泉秋日詩曰露色已成霜梧楸欲半黄燕去櫩恒¶
静蓮寒池不香夕烏飛向月餘蚊聚逐光旅情恒自苦¶
秋夜漸應長¶
賦晉潘岳秋興賦序曰晉十有四年余春秋三十有二¶
始見二毛以太尉掾寓直于散騎之省髙閣連雲陽景¶
罕曜珥蟬冕而襲紈綺之士此焉遊處僕野人也偃息¶
不過茆屋茂林之下談話不過農夫田父之客攝官承¶
乏猥厠朝列夙興晏寢匪遑底寧譬猶池魚籠鳥而有¶