又曰張禹為人謹厚内殖貨財及富貴多買田至四百¶
頃皆涇渭溉灌極膏腴又曰太始二年趙中大夫白公¶
奏穿渠引涇水首起谷口尾入櫟陽江渭中溉四千五¶
百餘頃因名白渠民歌之曰田於何所池陽谷口鄭國¶
在前白渠起後舉挿為雲决渠為雨涇水一石其泥數¶
斗且漑且糞長我禾黍¶
華嶠後漢書曰周燮專精禮易不讀非聖之書不修賀¶
問之好有先人草廬結于岡畔下有陂田常肆勤以自¶