邪暮春三月江南草長雜花生樹羣鸎亂飛見故國之¶
旗鼔感平生於疇昔撫弦登陴豈不愴恨所以亷公之¶
思趙將呉子之泣西河人之情也將軍獨無情哉¶
　　嘲戲¶
毛詩曰善戱謔兮不為虐兮¶
左傳曰晉人或以廣隊不能進楚人惎之脫扄少進馬¶
還又惎之拔斾投衡乃出顧曰吾不如大國之數奔也¶
晏子春秋曰晏子短小使楚楚人為小門於大門側而¶