賦後漢張衡歸田賦曰遊都邑以永久無眀略以佐時¶
徒臨川以羡魚俟河清乎未期感蔡子之慷慨從唐生¶
以決疑諒天道之㣲昧追漁父以同嬉於是仲春令月¶
時和氣清原隰欎茂百草滋榮王睢鼓翼倉庚哀鳴交¶
頸頡頏闗闗嚶嚶於焉逍遥聊以娛情于時曜靈俄景¶
繼以望舒極盤遊之至樂雖日夕以忘劬感老氏之遺¶
誡且廻駕乎蓬廬彈五絃之妙㫖詠周孔之圖書揮翰¶
墨以奮藻陳三皇之軌模茍縱心於域外焉知榮辱之¶