在喪側者無不感傷又曰呉孫奇妻者廣陵范愼女名¶
姬年十八配奇一年而奇亡愼以姬少寡無子迎還其¶
家姬不肯歸迎者以父母命迫之姬遂操刀割耳及鼻¶
曰父起我者不過以我年少而色美今已殘矣行將焉¶
如於是迎者空反又曰廣漢廖伯妻者同郡段氏之女¶
名紀配性聰敏逹於詩書進退閒暇父母將有所許紀¶
配曰梁高行割鼻告誠以全其節求生害仁仁者不為¶
紀配生見禮義豈獨使古人擅名哉作詩三章以諷父¶