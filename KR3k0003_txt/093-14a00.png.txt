馬夜行目明照前四丈故曰一疋或曰度馬縱横適得¶
一疋或説馬死賣得一疋帛或云春秋左氏説諸侯相¶
贈乗馬束帛帛為疋與馬之相疋耳¶
符子曰齊景公好馬命使善畫者圖之訪似者朞年不¶
得今人君考古籍以求賢亦不可得也¶
魏志曰朱建平善相馬文帝出左右將馬過平曰此馬¶
相今日死及帝乗馬馬惡帝衣香齧帝膝帝怒殺之又¶
曰濊國出果下馬漢時恒獻之¶