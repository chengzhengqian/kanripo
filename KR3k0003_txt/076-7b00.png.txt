雙樹清靈類八禪栖神紫臺上縱意白雲邊徒然嗟小¶
藥何由齊大年又侍講詩曰物善渥深慈監撫宣王事¶
英邁八解心高超七花意又旦出興業寺講詩曰沐芳¶
肅朝帶駕言祗淨宫羽旗承去影鐃吹雜還風呉戈憂¶
服箭驥馬綠沈弓水照栁初碧煙含桃半紅見鶴徒知¶
謬察象理難同方知惡四辯奚用語三空又和會三教¶
詩曰聚沬多緣假摽空非色香漢君雖啟夢晉后徒降¶
祥元機昔未辯洞鑒資我皇又夜望浮圖上相輪絶句¶