尸子曰昔者武王崩成王少周公旦踐東宫履乗石祀¶
明堂假為天子七年(乗石王所登/上車之石也)¶
列子曰天亦物也物有不足故昔者女媧氏鍊五色之¶
石以補其闕¶
隨巢子曰禹産於崑石啓生於石(王韶之云啓生/而母化為石)¶
吕氏春秋曰石可破也不可奪其堅¶
史記曰王剪代李信擊荆荆兵數挑戰終不出久之剪¶
使人問軍中戲乎對曰方投石超距剪曰士卒可用矣¶