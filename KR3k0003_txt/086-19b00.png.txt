賛宋孝武帝梨花賛曰沃瘠異壤舒慘殊時惟氣在春¶
具物合滋嘉樹之生于彼山基開榮布采不雜塵緇¶
啓齊謝朓謝隋王賜紫梨啓曰味出靈闗之隂㫖介玉¶
津之澨豈徒真定歸羙大谷慚滋將恐帝臺妙棠安期¶
靈棗不得孤擅玉盤獨甘仙席雖秦君傳器漢后推飡¶
望古可儔於今何答¶
梁庾肩吾謝賚梨啓曰睢陽東苑子圍三尺新豐箭谷¶
枝懸六斤未有生因粉水産自銅丘影連鄧橘林交苑¶