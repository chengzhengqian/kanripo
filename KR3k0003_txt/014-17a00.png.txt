疏通外典爰始貴遊篤志經術究淹中之雅㫖盡曲臺¶
之奥義莫不因流極源披條振藻若前疑往滯舊學罕¶
通而超然直詣妙拔終古善發談端精於持論置壘難¶
踰摧鋒莫擬有同成誦無假含毫興絶節於髙唱振清¶
辭於蘭畹至於春風秋月送别望歸皇王高宴心期促¶
賞莫不超挺睿興濬發神衷及登庸厯試辭翰繁蔚牋¶
記風動表議雲飛彫蟲小藝無累大道懐君人之大徳¶
有事君之小心為下奉上形於辭㫖雖宻奏忠規遺槀¶