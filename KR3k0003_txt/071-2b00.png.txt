子爭相為死國人傷而思之而作是詩也二子乗舟汎¶
汎其景願言思之中心養養又曰汎汎揚舟載沉載浮¶
既見君子我心則休又曰誰謂河廣曽不容刀¶
左傳曰秦伯伐晉濟河焚舟取王官及郊晉人不出遂¶
自茅津濟封殽尸而還又曰先軫朝問秦囚公曰夫人¶
請之吾舍之矣先軫怒曰武夫力而拘諸原婦人暫而¶
免諸國隳軍實而長冦讐亾無日矣不顧而唾公使陽¶
處父追之及諸河則在舟中矣又曰齊侯與蔡姬乗舟¶