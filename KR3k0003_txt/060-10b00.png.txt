含景吐商辯物利用勳伐彌彰暨彼良工歐冶干將爰¶
造寳劒巨闕墨陽上通皓靈獲兹休祥剖山竭川虹蜺¶
消亡曜威燿武震動遐荒楚以定霸越以取強¶
晉裴景聲文身劒銘曰器以利顯實以名舉長劒耿介¶
體文經武陸㫁𤣥犀水截輕羽九功斯象七徳是輔¶
晉張協泰阿劒銘曰泰阿之劒世載其美淬以清波礪¶
以越砥如玉斯曜若影在水不運自肅率土從軌¶
啓梁簡文帝謝勑賚方諸劒等啓曰纔發紫函彫竒溢¶