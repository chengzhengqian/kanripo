不足而行有遺哉近世有沛國劉瓛瓛弟璡竝一時之¶
秀士也瓛則關西孔子通涉六經循循善誘服膺儒行¶
璡則志烈秋霜心貞崑玉亭亭髙聳不雜風塵皆毓德¶
於衡門竝馳聲於天地而官有微於侍郎位不登於執¶
㦸相次殂落宗祀無饗因斯兩賢以言古則昔之玉質¶
金相英髦秀達擯斥於當年韜竒才而莫用候草木以¶
共凋與麋鹿而同死膏塗平原骨填川谷堙滅而無聞¶
者豈可勝道哉故曰死生有命冨貴在天其斯之謂矣¶