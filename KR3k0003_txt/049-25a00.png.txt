墓誌梁簡文帝庶子王規墓誌銘曰玉挺藍田珠潤隋¶
水價重連城聲同埀棘偶應龍之籥影等威鳳之羽儀¶
名理超於荀王博洽侔於終賈稍遷侍中佩玉璽於文¶
昌珥金貂於武帳文雅與綺縠相宣逸氣並雲霞俱逺¶
副君取敬杜夷時廻晉儲之駕追嗟徐幹亦降魏兩之¶
書爰發睿辭為銘云爾七略百家三藏九部成誦其心¶
談天其口勝氣無儔髙塵誰偶榮珪掩采靈劒摧鋒宋¶
郊淪鼎洛水沉鐘𤣥扉不晝幽夜恒冬¶