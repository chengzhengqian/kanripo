故笑對曰笑臣之鄰人也臣之鄰人有送其妻適私家¶
者道見桑婦悦而與之言顧視其妻亦有招之者臣竊¶
歎之也公乃止¶
呂氏春秋曰楚荘王立三年不聼朝成公賈入諫曰有¶
鳥止於南方之阜三年不動不飛不鳴是何祥也王曰¶
是鳥雖無飛飛將冲天雖無鳴鳴將駭人賈出矣不榖¶
知之矣明日朝所進者五十人所退者五十人羣臣大¶
悦¶