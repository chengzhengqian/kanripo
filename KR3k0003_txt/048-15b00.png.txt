晉諸公賛曰李𦙍為吏部尚書正身率職不橈故能行¶
其所見遂刋定選例而著于令¶
沈約宋書曰蔡廓為吏部尚書廓因傅隆問傅亮選事¶
若悉以見付不論不然不能拜亮以語錄尚書徐羨之¶
曰黄門以下悉以委蔡自此上宜共叅同異廓曰我不¶
能徐干木署紙尾遂不拜干木羡之小字也選案錄尚¶
書與吏部尚書連名故廓云紙尾又曰江湛為吏部尚¶
書家甚貧約不營求利餉饋盈門一無所受無兼衣餘¶