汜勝之書曰取雪汁以漬原蠶矢漬之五六日釋因摩¶
之雜榖種使稼能早故謂雪五榖之精也¶
秦子曰今欲馳光日下顯白雪中不可得已¶
晉諸公賛曰東嬴王騰於常山屯營時大積雪常山門¶
前方數丈融液騰怪而掘之得玉馬髙尺餘¶
録異傳曰漢時大雪積地丈餘洛陽令身出按行見民¶
家皆除雪出至袁安門無有路謂安已死令人除雪入¶
户見安僵卧問何以不出安曰大雪人皆餓不宜干人¶