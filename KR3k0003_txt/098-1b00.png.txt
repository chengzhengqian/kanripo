之疾天不愛其道地不愛其寳人不愛其情是以天降¶
甘露地出醴泉山出器車(山出銀甕丹甑之/器及人象車也)河出馬圗¶
鳳皇麒麟皆在郊藪龜龍在宫沼其餘鳥獸之卵胎皆¶
可俯而窺也則是無故先王能修禮以逹義體信以逹¶
順此順之實也¶
白虎通曰天下太平符瑞所以來至者以為王者承天¶
順理調和隂陽隂陽和萬物序休氣充塞故符瑞竝臻¶
皆應徳而至徳及天即斗極明日月光甘露降徳至地¶