户口歲增治為天下第一徵守京兆尹是時鳳皇神雀¶
數集郡國潁川尤多天子以覇治行終長者下詔賜爵¶
關内侯黄金百觔又曰哀帝時南郡多盗賊授蕭育為¶
太守上以育耆舊名臣乃以三公使車載育入殿中受¶
䇿加賜黄金二十觔育至南郡盗賊斷跡¶
韓子曰李悝為魏文侯上地守而欲民之善射乃下令¶
云民有狐疑之訟者令之射狗中之者勝不中者負民¶
皆習射日夜不休與秦戰大敗之以民之善射也¶