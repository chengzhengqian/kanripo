從明帝射雉於野渴倦得早春𤓰與上樹剖而食之上¶
懐其舊徳意所良厚至是一歳三遷轉御史中丞¶
梁史曰任昉死髙祖方食西苑纎𤓰聞之投𤓰悲不自¶
勝¶
洞冥記曰有龍肝𤓰長一尺花紅葉生扵氷谷所謂氷¶
谷素葉𤓰霍山下有洞臺司命君府也中有神盤靈𤓰¶
食之者至𤣥也¶
莊子曰朽𤓰化為魚物之變也¶