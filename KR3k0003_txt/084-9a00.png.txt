韓子曰楚人賣珠於鄭為木蘭之櫃薫以桂椒綴以珠¶
玉飾以瑰玉緝以翡翠鄭人買其櫃還其珠可謂善賣¶
櫃不可謂善鬻珠也又曰子胥出走邉候得之子胥曰¶
上求我也以我有美珠也今我已亡之矣且曰子取之¶
邉候憂而釋之¶
戰國策曰張丑為質於燕燕王欲殺之走出境境吏得¶
丑丑曰燕王所欲殺我者人言我有寳珠也王欲得之¶
我今已亡之矣而王不信今子且致我我且言子奪我¶