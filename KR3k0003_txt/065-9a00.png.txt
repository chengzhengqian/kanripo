宋謝靈運還舊園詩曰浮舟千仞壑揔轡萬尋巔流沫¶
不足險石牀豈為艱夫子昭情素探懷授佳篇¶
宋謝莊北宅祕園詩曰夕天霽晚氣輕霞澄暮隂微風¶
清幽幌餘日照青林收光漸窓歇窮園自荒深綠池翻¶
素景秋槐響寒音伊人倘同愛絃酒共棲尋¶
齊竟陵王遊後園詩曰託性本禽魚栖情閒物外蘿徑¶
轉連綿松軒方杳藹邱壑毎淹留風雲多賞會¶
齊王儉春日家園詩曰徙倚未云暮陽光忽已收羲和¶