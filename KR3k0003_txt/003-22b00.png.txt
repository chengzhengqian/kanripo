梁沈約秋夜詩曰月落宵向分紫烟鬰氛氲曀曀螢入¶
霧離離雁出雲巴童闇理瑟漢女夜縫裙新知樂如是¶
久要詎相聞¶
梁庾肩吾奉和便省餘秋詩曰前對金精坂傍臨圓水¶
池照影礙浮葉看山通廻枝雁行連霧盡雨足帶雲移¶
梁吴筠秋念詩曰團團珠暉轉炤炤漢隂移箕風入桂¶
露壁月滿瑶池樹青草未落蟬凉葉已危還深長夜想¶
顧憶臨卭巵芳杜果蕪沒纓帶欲何為¶