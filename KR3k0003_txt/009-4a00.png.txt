賦晉顧愷之觀濤賦曰臨浙江以北眷壮滄海之宏流¶
水無涯而合岸山孤映而若浮既藏珍而納景且激波¶
而揚濤其中則有珊瑚明月石帆瑶瑛彫鱗采介特種¶
竒名崩巒填壑傾堆漸隅岑有積螺嶺有懸魚謨兹濤¶
之為體亦崇廣而宏浚形無常而叅神斯必来以知信¶
勢剛凌以周威質柔弱以協順¶
晉曹毗觀濤賦曰伊山水之遼迴何秋月之淒清瞻滄¶
津之騰起觀雲濤之来征爾其勢也發源溟池迴衝天¶