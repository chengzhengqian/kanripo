讙微波動而水蟲鳴感氣運之和潤樂時澤之有成遂¶
乃浮素葢御驊騮命友生攜同儔誦風人之所歎遂駕¶
言而出遊歩北園而馳騖庶翺翔以解憂望洪池之滉¶
漾遂降集乎輕舟沉浮蟻於金罍行觴爵於好仇絲竹¶
發而響厲悲風激於中流且容與以盡觀聊永日而忘¶
愁嗟羲和之奮䇿怨曜靈之無光念人生之不永若春¶
日之微霜諒遺名之可紀信天命之無常愈志蕩以淫¶
遊非經國之大綱罷曲宴而旋服遂言歸乎舊房又感¶