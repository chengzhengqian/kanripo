湘水降其清輝千仞孤標萬頃無度年當小學志冠成¶
童因孝為心欲仁成體屯騎府君早棄榮禄易簀之日¶
幾將毁終不杖之言深非通制遺貲巨萬富擬猗頓裁¶
變槐榆並賑宗戚南茨大麓北眺清湘得性於橘洲之¶
間披書於杏壇之上三冬文史五經縱橫頻致嘉招確¶
乎難㧞既而帝唘黃樞神亡赤伏天地崩霣川冢沸騰¶
羣悍酋豪更為禍亂朝披羽檄夜炤爟烽浴鐵蔽於山¶
原摐金駭於樓堞公疲兵屢出獨據胡牀勍賊重圍尚¶