事善於補導之術并服水精雲母粉麋角常有少容采¶
女乘輜軿徃問道於彭祖采女具受諸要以敎王王試¶
為之有驗欲秘之彭祖知之乃去不知所如其後七十¶
餘年門人於流沙西見之又曰王烈字長休邯鄲人也¶
烈入河東抱犢山中得一石室室中有兩卷素書烈讀¶
不知其字不敢取頗諳十數字形體歸書之以示嵇叔¶
夜叔夜盡知其字烈喜乃將叔夜徃識其經分明了了¶
徃至失石室所在烈竊語弟子曰叔夜不應得道故也¶