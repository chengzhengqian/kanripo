南州異物志曰瑇瑁如龜生南方海中大者如蘧蒢背¶
上有鱗大如扇發取其鱗因見其文欲取作器則煮之¶
因以刀截任意所作冷乃以梟魚皮錯治之後以枯條¶
木葉瑩之乃有光耀¶
魏繁欽詩曰何以表别離耳後瑇瑁釵¶
賦晉潘尼瑇瑁椀賦曰有瑇瑁之竒寶亦同旅于介蟲¶
下法川以矩夷上擬乾而規隆或歩趾於清源或掉尾¶
於泥中隨隂陽以潜躍與龜龍乎齊風包神藏智備體¶