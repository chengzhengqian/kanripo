羣生君位孰在匪聖伊眀賢愚相奉臣主以成如彼百¶
節各役天形率分委質仰應一情心膂有位股肱有經¶
豈以處下為戚為榮各安其所舉體用平夫設爵列土¶
懸弓垂旌卑尊之級貴賤之名匪以恣物之役實大猷¶
而是經處遁之士奚眷于時行矣先覺捐俗長辭眀乎¶
憂患故超爾不疑解髮靈崖被褐絃絲飄飄臺上輕舉¶
髙之穆穆二仲携䇿相期盤幽隠寂與物無治凡厥後¶
来順乃所往鑒兹俗累戒于顛蕩無殉外物心煩披養¶