列仙傳曰朱仲㑹稽販珠人也髙后時獻三寸珠魯元¶
公主私以七百金從仲求珠仲獻珠四寸(事具/寳部)¶
碑魏温子昇常山公主碑曰啓泰微之層搆闢閶闔之¶
重扉據天下以為家苞率土而光宅然則昆山西峙爰¶
有夜光漢水東流是生明月公主禀靈宸極資和天地¶
芬芳有性温潤成質自然秘逺若上元之隔絳河直置¶
清髙類姮娥之依桂樹令淑之至比光明於宵燭幽閒¶
之盛匹穠華於桃李託體宫闈而執心撝順婉然左辟¶