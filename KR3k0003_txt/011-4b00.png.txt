莊子曰赫胥氏之時民居不知所為行不知所之含哺¶
而熈鼓腹而逰又曰昔容成氏大庭氏栢皇氏軒轅氏¶
尊盧氏伏羲氏當是時也結繩而用之甘其食羙其服¶
樂其俗安其居鄰國相望雞狗之音相聞民至老死不¶
相徃來若此時則至治也¶
孫卿子曰人主者守至約而詳事至狹而切垂衣裳不¶
下簟席之上而海内之民莫不願得以為帝王¶
吕氏春秋曰五帝先道而後徳故徳莫盛焉三王先徳¶