嘯歌棄城市歸来事耕織鑿户闚嶕嶢開軒望嶃崱激¶
水簷前溜脩竹堂隂植香風鳴紫鸎髙梧巢緑翼泉脉¶
洞杳杳流波下不極髣髴玉山隈響像瑶池側夜誦神¶
仙記且吸雲霞色將馭六龍輿行從三鳥食誰與金門¶
士撫心論胷臆¶
梁范雲荅句曲先生詩曰終朝吐祥霧薄晚孕竒煙洞¶
澗生芝草重崖出醴泉中有懐真士被褐守沖𤣥石户¶
栖十秘金壇謁九仙乗鵷方履漢轡鶴上騰天¶