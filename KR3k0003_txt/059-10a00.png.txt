太公金匱曰武王伐殷丁侯不朝尚父乃畫丁侯射之¶
丁侯病遣使請臣尚父乃以甲乙日拔其頭箭丙丁日¶
拔目箭戊巳日拔腹箭庚辛日拔股箭壬癸日拔足箭¶
丁侯病乃愈四夷聞乃懼越裳氏獻白雉¶
尚書曰今予發惟恭行天之罰今日之事弗愆於六歩¶
七歩乃止齊焉夫子朂哉弗諐于四伐五伐六伐七伐¶
乃止齊焉又曰帝曰咨禹惟兹有苗弗率汝徂征禹乃¶
㑹羣后誓于師曰濟濟有衆咸聴朕命蠢兹有苗昬迷¶