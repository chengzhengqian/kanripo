晉左思贈妹九殯悼離詩曰欝欝岱青海瀆所經隂精¶
以靈為祥為禎峩峩令妹應期誕生如蘭之秀如芝之¶
榮總角岐嶷齓齠夙成比徳古烈異世同聲惟我惟妹¶
寔惟同生早䘮先妣恩百常情女子有行實逺父兄骨¶
肉之恩固有歸寜何悟離拆隔以天庭自我不見于今¶
二齡穆穆令妹有徳有言才麗漢班明朗楚樊黙識若¶
記下筆成篇行顯中閨名播外藩何以為贈勉以列圖何¶
以為言申以詩書相去在近上下欷歔含辭滿胷欝煩¶