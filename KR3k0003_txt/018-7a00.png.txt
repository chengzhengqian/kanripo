梁簡文帝晚景出行詩曰細樹含殘影春閨散晚香輕¶
花鬂畔墮微汗粉中光飛鳬初罷曲啼鳥忽度行羞令¶
白日暮車馬鬱相望又詩曰麗旦與妖嬙共拂可憐粧¶
同安鬟裏撥異作額間黃羅裾宜細簡畫屧重高墻含¶
羞未上砌微笑出長廊取花爭寶鑷攀枝念蘂香但歌¶
聊一曲鳴絃未肯張自矜心所愛三十侍中郎又詠内¶
人晝眠詩曰北窓聊就枕南簷日未斜攀鉤落倚障挿¶
捩舉琵琶夢笑開嬌靨眠鬟壓落花簟文生玉腕香汗¶