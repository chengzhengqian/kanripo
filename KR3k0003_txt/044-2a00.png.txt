啓期鹿裘帶索鼓琴瑟孔子問曰先生為樂何也對曰¶
天生萬物唯人為貴吾既為人一樂也男貴女賤今既¶
為男二樂也今有不見日月不免襁褓吾行年九十有¶
五矣三樂也貧者士之常死者生之終居常以待終何¶
憂哉¶
吕氏春秋曰宓子賤治單父彈琴身不下堂而治又曰¶
伯牙鼓琴鍾子期善聴之方鼓琴志在太山鍾子期曰¶
善哉乎鼓琴巍巍乎如太山志在流水鍾子期曰善哉¶