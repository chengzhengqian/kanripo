天儀穆藻殿萬宇慶皇基鈞天曲曰髙宴皓天臺置酒¶
迎風觀笙鏞禮百神鍾石動雲漢瑶臺寳瑟驚綺席舞¶
衣散已慶明庭樂誰想南風彈入朝曲曰江南佳麗地¶
金陵帝王州飛甍夹馳道垂楊䕃御溝凝笳翼髙蓋疉¶
鼓送華輈獻納雲臺表功名良可收從戎曲曰選旅辭¶
轘轅弭節趨河源日起霜戈照風廻連旗翻寥唳清笳¶
轉蕭條邉馬煩自勉輟耕願征役去何言送逺曲曰北¶
梁辭歡宴南浦送佳人方衢控龍馬平路騁朱輪瓊筵¶