給羽林四十人玩比陳讓不聽既拜歎息謂賓客曰以¶
我為三公是天下無人也談者以為知言¶
齊職儀曰司空品秩冠服同太宰舜以禹為司空成王¶
以毛公為司空宋以武公之諱改司空為司城楚改司¶
空為莫敖秦置御史大夫省司空¶
贊魏楊修司空荀爽述贊曰生應正性體含中和篤誠¶
宣於初言明允朗於始察是以在童齓而顯竒漸一紀¶
則布名須㓜之可師甘羅之少者何以踰公之性量乎¶