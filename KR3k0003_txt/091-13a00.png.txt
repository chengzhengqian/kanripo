序齊力不期而並至同趣不要而自聚當其赴節則萬¶
里不能足其路茍泛一壑則衆物不能易其所臨空不¶
能頓其翼揚波不能瀐其羽¶
晉孫楚鴈賦曰有逸豫之雋禽禀和氣之清沖候天時¶
以動静随寒暑而汚隆䬃同集于曠野紛羣翔於雲中¶
翳朝陽之景曜角聲勢於晨風族類阜繁數則千億迎¶
素秋而南逰背青春而北息泝長川以鳴號凌洪波以¶
鼓翼任自然而相佯窮天壌於八極¶