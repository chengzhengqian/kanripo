與慢相成而為儕類見寛不攻其過故使榮進之心日¶
穨任實之情轉篤此由禽鹿少見馴育則服從教制長¶
而見羈則狂顧頓纓赴蹈湯火雖飾以金鑣饗以嘉肴¶
愈思長林而志在豐草也又人倫有禮朝廷有法自惟¶
至熟有必不堪者七甚不可者二卧喜晚起而當關呼¶
之不置一不堪也抱琴行吟弋釣草野而吏卒守之不¶
得妄動二不堪也危坐一時痺不得揺性復多蝨把搔¶
無已而當裹以章服揖拜上官三不堪也素不便書不¶