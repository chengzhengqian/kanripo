尚節義未有能殺身成仁如洪者也汝南翟子威為東¶
郡太守始舉義兵以討王莽潁川士雖疾惡未有能破¶
家為國者也汝南袁公著為甲科郎上書欲治梁冀潁¶
川士雖慕忠讜未有能投命直言者也¶
魏夏侯𤣥樂毅論曰夫求古賢之意宜以大者逺者先¶
之必迂廻而難通然後已焉可也觀樂生報燕惠王之¶
書其殆庶乎知機合道以終始者與其喻昭王曰伊尹¶
放太甲而不疑太甲受放而不怨是以天下為心者也¶