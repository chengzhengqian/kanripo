捜神記曰宣帝時隂子方者當臘日晨炊而竈君神形¶
見子方再拜受慶家有黄羊因以祀之自是以後暴至¶
巨冨故後常以臘日祀竈(事具/竈部)¶
養生要曰十二月臘夜令人持椒卧井旁無與人言内¶
椒井中除温病¶
詩晉裴秀大蜡詩曰日躔星紀大吕司晨𤣥象改次庶¶
衆更新嵗事告成八蜡報勤告成伊何年豐物阜豐禋¶
孝祀介兹萬祐報勤伊何農功是歸穆穆我后務兹蒸¶