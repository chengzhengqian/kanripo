民三五作剛載籍之盛著於虞唐恭惟大行爰同其光¶
自昔何為欽明允塞恭惟大行天覆地載無為而治冠¶
斯徃代徃代﨑嶇諸夏擅命爰兹𤼵號民樂其政奄有¶
萬國民臣咸祑大孝備矣閟宫有侐由昔姜嫄祖妣之¶
室本枝百世神契惟一彌留不豫道揚末命勞謙有終¶
實惟其性衣不制新犀玉逺屛履和而行威稜上古洪¶
澤滂流茂化沾溥不憖少留民斯何怙歔欷成雲泣涕¶
成雨昊天不弔䘮我慈父¶