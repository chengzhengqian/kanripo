爾雅曰秋為白藏一曰収成¶
禮記曰孟秋之月凉風至白露降寒蟬鳴鷹乃祭鳥仲¶
秋之月鴻雁来𤣥鳥歸羣鳥養羞季秋之月鴻雁来賔¶
雀入大水為蛤菊有黄華豺乃祭獸¶
尸子曰秋為禮西方為秋秋肅也萬物莫不禮肅敬之¶
至也¶
毛詩曰秋日淒淒百卉具腓又曰一日不見如三秋兮¶
春秋考異郵曰立秋趣織鳴¶