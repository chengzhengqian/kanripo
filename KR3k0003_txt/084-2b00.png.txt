荘子曰孔子問子桑雩曰吾見逐於魯伐樹於宋親交¶
益踈何也對曰子獨不聞假之亡與(假國/名也)林回棄千金¶
之璧負赤子而趨彼以利合者迫窮相棄也天屬者迫¶
窮相收也¶
孫卿子曰聘人以珪問士以璧¶
吕氏春秋曰魯郄成子聘於晉過衛右宰榖臣觴之陳¶
樂而不樂乃送之以璧成子曰觴我以酒懽我也陳樂¶
不樂告我憂也送我以璧寄託之也衛其有亂乎背衛¶