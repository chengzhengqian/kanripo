英照其符彩風神雅淡識量寛和既有崔琰之鬚眉非¶
無鄭𤣥之腰帶爛爛如髙巖下電騷騷若長松裏風勢¶
利無擾於胸衿行藏不槩於懷抱家門雍睦孝友為風¶
上交不謟下交不凟脱貂救厄情靡矜吝釋馬窮途唯¶
濟危殆至於網羅圖籍脂粉藝文學侣揖其精㣲詞宗¶
稱其妙絶出為仁武將軍晉陵大守五雞三彘勤䘏有¶
方問羊知馬鈎距兼設濟北移樹累政之所未治汝南¶
爭水連年之所無斷一朝明決曾不留滯四民商販咸¶