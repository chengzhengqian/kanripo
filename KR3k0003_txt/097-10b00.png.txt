晉陸士龍寒蟬賦曰昔人稱鷄有五徳而作者賦焉至¶
於寒蟬才齊其美獨未思之而莫斯述夫頭上有緌則¶
其文也含氣飲露則其清也黍稷不享則其亷也處不¶
巢居則其儉也應候守常則其信也加以冠冕取其容¶
也君子則其操可以事君可以立身豈非至徳之蟲哉¶
伊寒蟬之感運迓嘉時以遊征含二儀之和氣禀乾元¶
之清靈體貞粹之淑質吐&KR0008;㘇之哀聲容麗蜩螗聲美¶
宫商飄如飛焱之遇驚風眇如輕雲之麗泰陽爾乃振¶