説文曰浦水濵也¶
風土記曰大水小口别通為浦¶
楚辭曰出漵浦而邅迴又曰望美人兮南浦¶
述征記曰興浦舊魏歩道吳掲水灌之今絶道為浦¶
顧㣲廣州記曰溪浦口有蒲母養龍裂斷其尾因呼龍¶
掘人時見之則土境大豐而利渉也¶
劉禎京口記曰縣城東南大路過長堽五里得屠兒浦¶
者昔諸屠兒居此小浦因以為名也¶