臨海記曰郡北四十步有湖山山甚平正可容數百人¶
坐民俗極重每九日菊酒之辰讌㑹於此山者常至三¶
四百人¶
詩宋謝瞻九日從宋公戲馬臺詩曰風至授寒服霜降¶
休百工巢幕無留燕遵渚有来鴻輕霞冠秋日迅商薄¶
清穹聖心眷嘉節鳴鑾戾行宫四筵霑芳醴中堂起絲¶
桐扶光廹西氾歡餘宴有窮¶
宋謝靈運九日從宋公戲馬臺送孔令詩曰季秋朔邊¶