故兼三味¶
述異記曰杏園洲在南海中多杏云仙人種杏處漢時¶
嘗有人舟行遇風泊此洲五六月日食杏故免死又云¶
洲中有冬杏又云瀬鄉老子祠有縹杏¶
嵩髙山記曰嵩山東北有牛山其山多杏至五月爛然¶
黄茂自中國䘮亂百姓飢饉皆資此為命人人充飽而¶
杏不盡¶
洛陽宫殿簿曰含章殿前杏四株顯陽殿前杏六株¶