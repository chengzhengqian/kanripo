以遊景雲之宫登流霞之堂¶
漢武故事曰玉堂去地十二丈基階皆用玉也¶
漢書曰玉堂在太液池南¶
續漢書曰中平二年造萬金堂於西園¶
論衡曰王者之堂墨子稱堯舜堂髙三尺儒家以為卑¶
下假使之然髙三尺之堂蓂莢生於階下須臨堂察之¶
起視堂下之莢孰與懸日厯於扆坐顧輙見之也¶
風俗通曰殿堂象東井形刻作荷菱荷菱水物也所以¶