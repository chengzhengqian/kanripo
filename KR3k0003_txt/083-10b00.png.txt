　　銀¶
爾雅曰白金謂之銀其美者謂之鐐(音/遼)¶
史記封禪書曰殷得金徳銀自山溢¶
漢書曰益州盢町山出銀賁古亦出銀又曰無雷國出¶
銀又曰黄金一斤直錢萬朱提銀八兩為流直一千五¶
百八十他銀一流直千是為銀貨二品¶
東方朔神異經曰西南有銀山焉長五十餘里廣四五¶
里髙萬餘丈皆悉白金不雜土石不生草木¶