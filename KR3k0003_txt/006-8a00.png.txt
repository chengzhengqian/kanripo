漢書曰秦王子嬰誅滅趙髙遣將將兵距嶢關沛公欲¶
擊之張良曰秦尚强未可輕願先遣人益張旗幟於山¶
上為疑兵使酈食其陸賈徃説秦將啗以利秦將果欲¶
連和因而攻之又曰景帝四年春復置諸關用傳出入¶
又曰武帝三年冬徙函谷於新安又曰終軍初從濟南¶
嘗詣博士入關關吏與軍繻軍問以此何為吏曰為復¶
傳還當以合符軍曰大丈夫西遊終不復傳還棄繻去¶
後軍為謁者使行郡國建節東出關關吏識之曰此使¶