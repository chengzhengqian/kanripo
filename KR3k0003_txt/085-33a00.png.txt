貴不行法焉若不盗而誣之楚國有常法(常法謂誣罪/人其罪罪之)¶
母曰令尹非身盗之也乃使人盗之王曰柰何對曰昔¶
孫叔敖之為令尹也道不拾遺民不關閉而盗賊自禁¶
今令尹之法治也耳目不明盗賊縱横是故盗妾之布¶
是與使之何異王曰令尹在上冦盗在下令尹不知有¶
何罪焉母曰昔者妾子為郢大夫人盗王宫中之物妾¶
子坐而黜之妾子亦豈知之乎終然坐之令尹獨何以¶
不坐是為過也王曰善非徒譏令尹又譏寡人令吏償¶