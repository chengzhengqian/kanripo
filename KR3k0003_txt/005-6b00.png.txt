石局¶
詩晉傅𤣥詩曰朱明運將極溽暑晝夜興裁動四支廢¶
舉身若山陵珠汗洽玉體呼吸氣鬰蒸塵垢自成泥素¶
粉隨手凝¶
梁簡文帝苦熱詩曰六龍騖不息三伏啓炎陽寢興煩¶
几案俯仰倦幃牀滂沲汗似鑠微靡風如湯洄池愧生¶
浪蘭殿非含霜細簾時半捲輕幌乍横張雲斜花影没¶
日落荷心香願見洪崖井詎憐河朔觴¶