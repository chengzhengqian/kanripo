新序曰昔子竒年十八齊君使之治阿既行矣悔之使¶
使追之未到阿及之還之已到勿還也使者及之而不¶
還君問其故對曰臣見所以共載者白首也夫以老者¶
之智以少者决之必能治阿矣是以不還¶
史記曰西門豹為鄴令㑹長老問民所疾苦禁巫祝為¶
河伯取民之女為婦鑿渠十二灌溉民田到今皆得水¶
利¶
漢書曰焦延夀字贛為小黄令以伺候先知姦邪盗賊¶