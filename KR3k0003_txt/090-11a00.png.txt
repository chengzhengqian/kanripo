魏王粲詩曰聨翩飛鸞鳥獨逰無所因羽毛照野草哀¶
鳴入青雲我尚假羽翼飛覩爾形身願及春陽㑹交頸¶
遘殷勤¶
宋范泰鸞鳥詩序曰昔罽賔王結罝峻卵之山獲一鸞¶
鳥王甚愛之欲其鳴而不致也乃飾以金樊饗以珍羞¶
對之愈戚三年不鳴其夫人曰嘗聞物見其類而後鳴¶
何不懸鏡以映之王從其意鸞覩形悲鳴哀響中宵奮¶
而絶嗟乎兹禽何情之深昔鍾子破琴於伯牙匠石韜¶