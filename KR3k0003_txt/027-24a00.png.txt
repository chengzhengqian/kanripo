爾太皥弭節祝融聳駕炎鍾汎響青籥静吹丘子税轅¶
畿路總舳川湄裭魂故嶺結夢舊墀揆身世而載懐鏡¶
古今而興辭騐難停於揚轍昭易改於墨絲匪追舉而¶
辯命豈適伊而問蓍擔簦無白璧之想負書無黑豹之¶
悲纜解山潮首顧京澨仰絳堞之紛廻與素津之容裔¶
荃橈徃來芰盖經過依稀子陵之釣髣髴滄浪之歌出¶
入風霞游息雲露階伺禽飛忩髙月度踟蹰七教徘徊¶
五禮永翦帶於關上長緝巾乎林底¶