齧甘草即有難卭卭駏虗負而走其名曰蟨¶
呂氏春秋曰北方有獸名蟨䑕前而兎後¶
賛晉郭璞比肩獸賛曰蟨與岠虗乍兎乍䑕長短相濟¶
彼我俱舉有若自然同心共膂¶
　　龜¶
龍魚河圗曰堯時與羣臣賢智到翠嬀之川大龜負圗¶
來投堯堯勑臣下寫取告瑞應寫畢龜還水中¶
黄帝出軍决曰帝伐蚩尤乃睡夢西王母遣道人披𤣥¶