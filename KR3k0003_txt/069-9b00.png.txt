六韜曰桀紂之時婦女坐以文綺之蓆衣以綾紈之衣¶
毛詩曰我心匪席不可卷也¶
禮記曰羣居五人則長者必異席夫為人子者居不主¶
奥坐不中席又曰奉席如橋衡請席何鄉請袵何趾席¶
南鄉北鄉以西方為上東鄉西鄉以南方為上若非飲¶
食之客則布席席間函丈主人跪正席客跪撫席而辭¶
客徹重席主人固辭客踐席乃坐又曰哀公命席孔子¶
曰儒有席上之珍以待聘¶