百官表注曰五等諸公周官金章朱綬朱質四采𤣥文¶
織百四十首廣尺四寸長一丈六尺朝服進賢三梁冠¶
官品第二地方七十五里位視三公班次邑三千八百¶
户國秩絹千八百匹妾六人車前司馬十四人旅賁五¶
十人又曰縣侯漢官也自縣侯而下通號列侯金章紫¶
綬朝服進賢三梁冠官品第三光武中興論功封大功¶
臣呉漢鄧禹各四縣賈復朱浮三縣耿弇等二十九人¶
又縣侯有家丞庻子之官列侯亦皆如之¶