坐先迷而後悟然後知禮教之宏普也¶
頌陳徐陵皇太子臨辟雍頌曰臣聞天大王大詳於道¶
徳之言天文人文顯於爻象之説是以大君革命黔首¶
所以庇焉聖人創物文籍所以生焉咸由此道制為民¶
極莫不對越上靈裁成庶類濟世育徳昭被昆蟲皇帝¶
世膺下武體資上徳握天鏡而授河圖執玉衡而運乾¶
象皇太子耀彼重離光兹匕鬯儀天以行三善儷極以¶
照四方惟忠惟孝自家刑國乃武乃文化成天下侍中¶