城若下便可將兵南擊蜀人苦不知足既平隴重望¶
蜀毎一發兵頭鬂為白¶
魏志曰辰韓國兒生以石押其頭欲其扁今辰韓人皆¶
扁頭¶
捜神記曰南方有落頭民呉時將軍朱桓一婢毎夜卧後¶
頭輒飛去或從狗竇或從天牎中出以耳為翼將曉復¶
還數數如此傍人恠之夜照視唯有身無頭其體㣲冷¶
乃蒙之以被至曉頭還礙被不得安再三堕地而其體¶