其剪治强宗威烈不虧遂見譖毁又曰羊陟遷河南尹¶
下車計日受俸嘗食乾飯茹菜禁斷豪右囑託書疏不¶
與交通斷理寃徒進用善士節操者旌表異行¶
魏志云司馬芝為河南尹抑强撫弱私請不行芝為教¶
與羣下曰葢君能設教不能使吏必不犯也吏能犯教¶
而不能使君必不聞也夫設教而犯君之劣也犯教而¶
聞吏之禍也君劣於上吏禍於下此政事所以不理也¶
可不各勉之哉¶