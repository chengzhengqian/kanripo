須榖又馬防曰宣帝時五將出征共奏言匈奴候騎得¶
漢馬矢見其中有粟即知漢兵出乃去以是言之馬當¶
與榖又曰明德后曰吾前過濯龍門見外家問起居車¶
如流水馬如龍亦不譴怒但絶其嵗用兾以嘿止讙耳¶
又曰吳漢伐蜀戰敗墮水縁馬尾得出又曰桓典為御¶
史是時宦者執政典無所廻避常乗驄馬京師畏憚為¶
之語曰行行且止避驄馬御史又曰上㑹諸將問破賊¶
所得物唯李忠獨無所掠上即以所乗大驪馬及繡被¶