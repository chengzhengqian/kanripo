史記曰趙武靈王號主父廢長子章而傳國於公子何¶
主父遊沙邱公子章作亂與何戰敗章走趨主父主父¶
開受之何遂圍主父主父飢探雀鷇而食之三月餘遂¶
餓死沙邱¶
韓詩外傳曰夫鳯皇之初起也遥遥千里蕃籬之雀喔¶
咿而笑之及其升少陽一屈一信輾轉雲間蕃籬之雀¶
超然自知不及逺矣¶
太𤣥經曰明珠彈雀費不當也¶