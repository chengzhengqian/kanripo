美矣又盡善矣唐堯非不隆也門有謗木虞舜非不盛¶
也庭懸諫鼓周公之才也樂聞譏諫故明君賢宰不憚¶
諤諤之言布衣窮賤之人咸得獻其狂瞽先王所以有¶
而勿亡得而勿失功傳不朽名至今者用此道也¶
論晉潘尼安身論曰盖崇德莫盛乎安身安身莫大乎¶
存政存政莫重乎無私無私莫深乎寡欲是以君子安¶
其身而後動易其心而後語定其交而後求然則動者¶
吉凶之端也語者榮辱之主也求者利病之幾也行者¶