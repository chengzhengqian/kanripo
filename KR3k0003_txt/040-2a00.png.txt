曰禮儀既備令月吉日昭告爾字爰字孔嘉髦士攸宜¶
宜之于嘏永受保之禮記曰始冠緇布之冠也太古冠¶
布齊則緇之適子冠於阼以著代也醮於客位加有成¶
也三加彌尊俞其志也冠而字之敬其名也又曰成王¶
冠祝雍曰使王近於民逺於年嗇於時惠於財任賢使¶
能¶
大戴禮曰太子既冠成人免於傅保則有司過之史有¶
虧膳之宰太子有過史必書之¶