鳴豪分不&KR1135;雖挈壺著稱未足比德斯又爾之智也若¶
乃六合昏晦三辰幽冥猶憶天時用不廢聲斯又爾之¶
明也青脊隆身長頭廣額修尾後垂巨耳雙磔斯又爾¶
之相也嘉麥既熟寔須精麪負磨廻衡迅若轉電惠我¶
衆庶神祗獲薦斯又爾之能也爾有濟師旅之勲而加¶
之以衆能是用遣中大夫閭丘騾加爾使衘勒大鳴鴻¶
臚班脚大將軍宮亭侯以揚州之廬江江州之廬陵吳¶
國之桐廬合浦之珠廬封爾為廬山公¶