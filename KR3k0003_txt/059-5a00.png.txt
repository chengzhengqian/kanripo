又曰西羗反時趙充國年七十餘上老之使問誰可將¶
者充國對曰無踰於老臣者矣上遣焉¶
東觀漢記曰吳漢當出師朝受詔夕即引道初無辦嚴¶
之日故能常任職以功名終又曰赤眉入長安鄧禹乗¶
勝獨克而師行有紀皆望風相擕以迎降者以千數衆¶
號百萬又曰武威將軍劉尚擊武陵五谿蠻夷深入軍¶
沒馬援因復請行時年六十二帝愍其老未許之援自¶
請曰臣尚能被甲帝令試之援據鞍顧眄以示可用帝¶