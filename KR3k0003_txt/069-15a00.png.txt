漢書曰萬石君石奮子孫為小吏歸謁萬石君必朝服¶
見之不名子孫有過失不誚讓為便坐對案不食然後¶
諸子相責因長老肉袒謝罪改之乃許又曰上欲封傅¶
太后從弟商鄭崇諫持詔案起傅太后大怒曰何有為¶
天子反為一臣所制耶又曰朱博為御史大夫為人亷¶
不好酒色之宴自微賤至富貴食不重味案上不過三¶
杯¶
漢武故事曰武帝時東郡獻短人長五寸上疑其山精¶