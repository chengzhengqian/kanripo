適越登岳長謠夫以嘉遯之舉猶懐戀恨况乎不得已¶
者哉惟别之後離羣獨逝背榮宴辭倫好經逈路造沙¶
漠鳴雞戒旦則飄爾晨征日薄西山則馬首靡託或乃¶
廻颷狂厲白日寢光﨑嶇交錯陵隰相望渉澤求蹊披¶
榛覔路嘯詠溝渠良不可度斯亦行路之艱難然非吾¶
心之所懼也又北土之性難以託根投人夜光鮮不案¶
劒今將植橘柚於𤣥朔蔕華藕於脩陵表龍章於裸壤¶
奏韶武於聾俗固難以取貴矣朝霞啓暉則身疲於遄¶