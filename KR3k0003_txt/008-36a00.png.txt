萬里洪浪兮雲轉陽矦兮奔起驚翼兮垂天鯨魚兮岳¶
跱蘼蕪紛兮被臯陸修竹欎兮翳崖趾望江之南兮遨¶
目桂林桂林蓊欝兮鵾鷄揚音凌波兮願濟舟檝不具¶
兮江水深沉嗟廻盻於北夏何歸軫之難尋¶
　　淮水¶
尚書禹貢曰道淮自桐柏¶
毛詩曰率彼淮浦省此徐土¶
水經曰淮水出南陽平氏縣昭稽山東北過桐柏山¶