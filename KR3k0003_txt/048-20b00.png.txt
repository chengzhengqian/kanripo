官矣宜得大賢智乃使處議持平焉¶
謝承後漢書曰朱穆為尚書讜言正直¶
華嶠漢書曰韋彪上疏曰欲急民所務當先除其患其¶
原在尚書典樞機天下事一决之不可不察¶
東觀漢記曰章帝東廵過任城乃幸鄭均舍敕賜尚書¶
祿以終其身故時人號為白衣尚書¶
續漢書曰李固上疏曰陛下之有尚書猶天之有北斗¶
北斗為天喉舌尚書為陛下喉舌¶