生野明月入樓時命親賔乍動嚴駕車渠屢酌鸚鵡驟¶
傾伊昔三邉乆留四戰胡霧連天征旗拂日時聞塢笛¶
遙聽塞笳或鄉思悽然或雄心憤薄是以沉吟短翰補¶
綴庸音寓目寫心因事而作又荅新渝侯和詩書曰垂¶
示三首風雲吐於行間珠玉生於字裏跨躡曹左含超¶
潘陸雙鬢向光風流已絶九梁挿花歩搖為古髙樓懐¶
怨結眉表色長門下泣破粉成痕復有影裏細腰令與¶
真類鏡中好靣還將畫等此皆性情卓絶親致英竒¶