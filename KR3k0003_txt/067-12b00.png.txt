昔日無襦今五袴¶
啟梁沈約謝齊竟陵王賚母赫國雲氣黄綾裙襦啓曰¶
竊以積絲成綵散繭騰花巧擅易水之間價貴叢臺之¶
下民受禄為養霑荷彌深聖恩曲漸自葉流根複袖緼¶
裾豈伊恒飾榮新之寵固難輕報¶
梁任孝恭謝裙襦啓曰加以庭闕桑麻室空機杼牀無¶
暖席桁靡懸衣值蓬卷北郊鴈飛南浦雪闇河隂氷生¶
海岸而繩帶屢盡苦風霜之切弊履恒穿踐泥沙之凍¶