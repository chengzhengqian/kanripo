兵攻萑蒲之盜盡殺之仲尼曰善哉政寛則民慢慢則¶
糾之以猛猛則民殘殘則施之以寛寛以濟猛猛以濟¶
寛政是以和¶
論語曰子貢問政子曰足食足兵民信之矣子貢曰必¶
不得已而去於斯二者何先曰去食自古皆有死民無¶
信不立又曰季康子問政於孔子孔子對曰政者正也¶
子帥以正孰敢不正又曰季康子問政於孔子曰如殺¶
無道以就有道何如孔子曰子為政焉用殺子欲善而¶