和暖衆果具繁時駕而遨遊北遵河曲從者鳴笳以啓¶
路文學託於後車節同時異物是人非我勞如何又曰¶
昔日遊處行則連輿立則接席何曾須㬰相失每至觴¶
酌流行絲竹並奏酒酣耳熱仰而賦詩當此之時忽然¶
不自知樂也何圖數年之間零落略盡言之傷心頃撰¶
其遺文都為一集觀其姓名已為鬼籙追思昔遊猶在¶
心目而此諸子化為糞壤可復道哉厯覽諸子之文對¶
之抆淚既痛逝者行自念也年行已長大所懐萬端時¶