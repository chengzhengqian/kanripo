禮記曰事君大言入則望大利小言入則望小利故君¶
子不以小言受大禄不以大言受小禄又曰王言如絲¶
其出如綸王言如綸其出如綍又曰言不危行行不危¶
言又曰五方之人言語不通¶
大戴禮曰黄帝弱而能言¶
孝經曰言滿天下無口過行滿天下無怨惡¶
論語曰定公問一言可以興邦有諸子曰言不可以若¶
是其幾也一言可以䘮邦有諸子曰言不可以若是其¶