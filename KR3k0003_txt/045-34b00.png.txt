太宰¶
齊職儀曰太宰品第一金章紫綬佩山𤣥玉堯命羲和¶
使主其隂陽之職羲伯司天官也后稷伏事虞夏敬事¶
民時尊稷為天官夏衰稷後不窋失官由是廢官殷以¶
其官為冢宰周公在豐為太宰召公又居之秦漢魏無¶
此職¶
晉武帝以從祖安平王孚為太宰始置其官安平薨省¶
咸寜四年又置或謂本太師之職避景帝諱改為太宰¶