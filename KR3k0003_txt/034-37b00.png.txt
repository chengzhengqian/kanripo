不登髫歲而擬觸藩反紈袴而仰折李靈心摧於毫末¶
慧識挫於跬歩豈不傷哉乃爲辭曰彼神蔡之靈長獲¶
萬春之悠緬有蕣華之灼灼寄一朝之浮淺信歡慰之¶
未㡬悼夭零之云及乃變樂而爲悲遂改笑而成泣¶
書晉劉臻妻陳氏荅舅母書曰元方春秋始富德業亦¶
隆𢎞道博文才質兼備兾志與時暢榮耀當年豈意一¶
朝冥然長徃季方冲㓜過庭莫聞聖善明訓業成三徙¶
亦既冠婚雙譽允集庶㡬偕老色養膝下而殃厲横流¶