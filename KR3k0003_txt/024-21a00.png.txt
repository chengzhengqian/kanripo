卿共議也帝起入内毗隨而引其裾帝遂奮衣不還良¶
久乃出曰卿持我何太急耶¶
呉志曰孫權既為呉王歡宴之末自起行酒虞翻伏地¶
佯醉不待權去翻起坐權於是大怒手劒欲擊之侍坐¶
者莫不惶遽唯大司農劉基起抱權諫曰大王以三爵¶
後殺善士雖翻有罪天下孰知之且大王以能容賢故¶
海内望風今一朝棄之可乎翻由是得免¶
表魏陳王曹植諫伐遼東表曰臣伏以遼東負岨之國¶