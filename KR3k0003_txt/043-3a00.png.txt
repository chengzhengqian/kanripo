吕氏春秋曰陶唐氏之始隂多滯伏民氣壅閼故為作¶
舞以宣導之¶
家語曰子路戎服見孔子拔劒而舞曰古之君子固以¶
劒自衛乎孔子曰古之君子忠以為質仁以為衛¶
蔡邕月令章句曰樂容曰舞有俯仰張翕行緩長短之¶
制¶
三巴記曰閬中有渝水賨民鋭氣喜舞髙祖樂其猛鋭¶
數觀其舞使樂人習之故名巴渝舞¶