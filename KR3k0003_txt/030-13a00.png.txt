爾夫處靜不悶古人所貴窮而不濫君子之美故顔生¶
居陋不改其樂孔父困陳絃歌不廢幸吾子思宏遠理¶
含道自榮將與足下交伯成於窮野結箕山乎蓬屋侣¶
范生於海濵儔黄綺於商岳慿輕雲以絶馳遊曠蕩以¶
自足雖不齊足下之所樂亦吾心之所願也¶
梁簡文帝與劉孝綽書曰執别㶚泄嗣音阻闊合璧不¶
停旋灰屢徙玉霜夜下旅鴈晨飛想涼燠得宜時候無¶
爽既官寺務煩簿領殷湊等張釋之條理同于公之明¶