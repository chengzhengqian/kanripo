宋顔延之行殣賦曰嗟我來之云逺覩行殣於水隅崩¶
朽棺以掩壙仰枯顙而枕衢資沙礫以含實藉水草之¶
襚儲撫躬中塗太息蘭渚行徘徊於永路時悄愴於川¶
侶¶
宋鮑昭傷逝賦曰晨登南山望美中河露團秋槿風卷¶
寒蘿悽愴傷心悲如之何盡若窮煙離若箭弦如影滅¶
地猶星殞天棄華宇於明世閉金扄於下泉修堂廡而¶
下降歴幃户而升基志存業而遺緒身先物而長辭日¶