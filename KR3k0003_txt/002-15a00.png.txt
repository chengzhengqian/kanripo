晉張協苦雨詩曰黒蜧躍重川商羊儛野庭飛㢘應南¶
箕豐隆迎號屏雲根臨八極雨足灑四溟霖瀝過二旬¶
散漫亞九齡階下伏泉湧堂上水苔生尺燼重尋桂紅¶
粒貴瑶瓊¶
又雜詩曰金風扇素節丹霞唘隂期騰雲似湧烟宻雨¶
如散絲寒花𤼵黄彩秋隂含緑滋¶
又雜詩曰朝霞迎白日丹氣臨陽谷翳翳結繁雲森森¶
散雨足¶