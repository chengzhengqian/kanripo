復欲獻之恐復見害乃抱其玉而哭晝夜不止涕盡續¶
之以血荆王遣問之於是和隨使獻王王使剖之中果¶
有玉乃封和為陵陽侯卞和辭不就而去作退怨之歌¶
曰悠悠沂水經荆山精氣鬱浃谷巖中中有神寶灼明¶
明穴山采玉難為功於何獻之楚先王遇王闇昧信讒¶
言斷截兩足離余身俛仰嗟歎心摧傷紫之亂朱粉墨¶
同空山歔欷涕龍鍾天鑒孔明竟以彰沂水滂沛流于¶
汶進寶得刑足離分斷者不續豈不怨¶