山林投褐思望旌弓之招實英竒叙用之時賢逹進致¶
之秋也令夜光之璧顯價於和氏之肆千里之足定¶
功於伯樂之庭庶有以宣明大道光益時化又薦費禕¶
牋曰璩聞景雲浮則應龍翔治道明則俊乂臻是故良¶
哉之歌興於唐堯之世多士之頌起於周文之朝¶
晉孫楚薦傳長虞牋曰楚聞騏驥不遺能於伯樂良寶¶
不藏耀於卞和是以輝光夜射價連秦趙飛駟絶影終¶
朝千里物尚有之士亦宜然¶