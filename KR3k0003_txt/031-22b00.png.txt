詩曰金塘緑泉滿上園梨蘂落蛺蝶戀殘花黄鸎對妖¶
蕚芳菲滿郊甸惠氣生蘭薄子家冠蓋里我館幽棲郭¶
緑楊垂長溪便橋限清洛相去能幾許一水終疎索¶
梁柳惲贈呉筠詩曰寒雲晦滄洲奔潮溢南浦相思白¶
露亭永望秋風渚心知别路長誰謂若燕楚關候日遼¶
絶如何附行旅願作野飛鳥飄然自輕舉又贈呉筠詩¶
曰山桃落晚紅野蕨開初紫雲日自清明蘋芷齊靃靡¶
離念已鬱陶物華復如此又贈呉筠詩曰遠遊濟伊洛¶