以伐虢宫之竒諫曰虢虞之表也虢亡虞必從之諺所¶
謂輔車相依脣亡齒寒虞虢之謂也虞公不聴後遂為¶
晉所滅¶
春秋佐易期曰太尉主甲卒神名辯㑹曰庫兵動鼔自¶
鳴得諸侯象也¶
管子曰桓公北伐山戎以升布天下又曰桓公北伐孤¶
竹未至卑耳之谿十里援弓而射未敢發也謂左右曰¶
見前人乎對曰不見公曰寡人見人長尺而人物具焉¶