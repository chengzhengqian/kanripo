魏畧曰王思性急執筆作書蠅集筆端驅去復來思恚¶
怒自起逐蠅不能得還取筆擲地踏壊之¶
虞翻别傳曰翻放逐南方自恨犯上獲罪當長没海隅¶
生無可與語死以青蠅為弔客使天下無一人知己者足¶
以不恨¶
益部耆舊傳曰嚴遵為掦州刺史行部聞道旁女子哭¶
聲不哀問之云夫遭燒死遵勑吏輿屍到令人守屍曰¶
當有物自往吏白有蠅聚頭所遵令披視得鐵錐貫頂¶