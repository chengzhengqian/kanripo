色而知其吉凶世俗稱之相形不如論心論心不如擇¶
術形不勝心心不勝術術正而心從之則形相惡而心¶
術善無害為君子也形相雖善而心術惡無害為小人¶
也又曰許負唐舉鄧通條侯此四公皆善相¶
史記曰韋賢至大鴻臚有相工相之當至丞相賢有男¶
四人又使相之至第二子𤣥成曰此子貴亦當為丞相¶
賢曰我若為丞相有長子在是安得為之賢後竟為丞¶
相既死而長子有罪乃立𤣥成¶