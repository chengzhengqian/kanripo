勞代邸運籌又闕前歌之勇薄伐專征早遊邊外執玉¶
奉酎又虧朝則王人降止朝册逺臨奉述敇書曲停表¶
奏滄波阻夐既杜敬仲之辭閑路悠長致絶趙襄之讓¶
心馳紫路登文石而莫由目送白雲拜承明而未日¶
　　特進¶
漢雜事曰諸侯功德優盛朝廷所敬異者賜位特進在¶
三公下¶
百官表注曰特進官品第二漢制皇后之父率為此官¶