匪躬破産而字死友之孤開門而延故人之殯則惟其¶
常無得而稱矣器用車馬無改平生之憑素論欵對不¶
易布素之交若斯人者豈云易遇昉將莅此邦務在遄¶
速雖解駕流連再貽欵顧將乖之際不忍告别無益離¶
悲祗增今悵永念平生忽焉疇曩追尋笑緒皆成悲端¶
又弔樂永世書曰永世孝友之至發自天真皎潔之操¶
曾非矯飾意有所固白刄不移理有所託淄澠自辨餘¶
息惟存視隂無㡬終始之託方寄祁侯豈謂樂生反先¶