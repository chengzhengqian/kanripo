碑梁陸雲太伯碑曰夫至仁至德垂風垂化内脩訓範¶
外陶氓俗百年之敎淳道載凝而百年既終遺愛斯軫¶
莫不肅䖍寝廟著名金石遺其後昆聿遵前典是以禹¶
堂既毁増飾丹青堯碑載焚重覩刋勒太伯膺慶二儀¶
協靈七曜志輕天下慈深萬物脫屣岐周克讓之風斯¶
舉端委楊越衣冠之俗載成重以仲雍揚波延陵蹈節¶
民習敦厚俗懐忠信憂深思逺千載遺風美哉洋洋致¶
足觀也昔滄洲遁迹箕山辤位志守幽優不越樽俎猶¶