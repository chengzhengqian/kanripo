君之玉音奉虛言而望誠兮期城南之離宫脩薄具而¶
自設兮君不肯而幸臨浮雲欝而四塞兮天窈窈而晝¶
隂雷隱隱而響起兮聲象君之車音刻木蘭以為榱兮¶
飾文杏以為梁日黄昏而望絶兮悵獨託於空堂懸明¶
月以自照兮徂清夜於洞房援雅琴以變調兮奏愁思¶
之不可長案流徵以却轉兮聲窈妙而復揚摶芬若以¶
為枕兮席荃蘭而茝香忽寢寐而夢想兮魂若君之在¶
傍¶