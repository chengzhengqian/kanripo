左氏傳曰趙衰冬日之日也趙盾夏日之日也¶
五經通義曰日中有三足烏¶
春秋内事曰日者陽德之母¶
白虎通曰日行遲月行疾者何君舒臣勞也日月所以¶
懸著何助天行化昭明下地也日月徑千里¶
風俗通曰成帝問劉向俗說文帝被徵後期不得立日¶
為再中¶
爾雅曰觚竹北户西王母日下謂之四荒距齊州以南¶