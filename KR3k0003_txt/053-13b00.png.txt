穰苴授節於邦境燕晉為之退師而景公無患皆簡徳¶
尊賢之所致也願陛下垂髙宗傅巖之明以顯中興之¶
功¶
魏殷襃薦朱倫表曰葢聞虞書非俊乂無以光帝載西¶
伯非髦士無以開王業是故髙世之主必廣登命之禮¶
有為之君務通賢者之路所以成大治也切見同郡朱¶
倫字文信天真清亮雅性忠篤純粹足以激清源美行¶
足以廣風俗當仁不讓見得思義疏逹之才强記博聞¶