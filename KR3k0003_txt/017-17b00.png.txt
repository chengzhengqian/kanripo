下得㣲有嫉臣者乎公乃召其下而誚之果然乃誅之¶
又曰燕李季好逺出其妻有士季至士在内妻患之妾¶
曰令公子祼而解髮直出門吾屬佯不見也公子從其¶
計疾走出門季曰是何人也家室皆曰無有季曰吾見¶
鬼為之奈何婦曰取五姓之水浴之季曰諾乃浴¶
家語曰顔回二十髮白¶
史記曰藺相如持璧却立倚柱怒髮上衝冠¶
漢書曰蘇武留匈奴十九年始以強壯出及還鬂髮盡¶