母之布因賜金十鎰讓金布曰妾豈貪貨而干王哉王¶
召江乙而用之¶
漢書曰文帝徙淮南王長道中死時民謡曰一斗粟尚¶
可舂一尺布尚可縫兄弟二人不相容又曰成帝許皇¶
后上䟽曰妾誇布服糲食又曰太公以布為貨廣二尺¶
二寸為幅長四丈為疋¶
華嶠後漢書曰王允與吕布及士孫瑞謀誅董卓有人¶
書吕字於布上負而於市歌曰布乎布乎有告卓不悟¶