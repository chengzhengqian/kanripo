梁紀少瑜詠殘燈絶句曰殘燈猶未滅將盡更揚暉唯¶
餘一兩焰裁得解羅衣¶
梁王筠詠燈檠詩曰百華曜九枝鳴鶴映氷池朱光本¶
内照丹花復外垂流暉恱嘉客翻影泣生離自銷良不¶
悔明白願君知¶
梁吳筠燈詩曰昔在鳳凰闕七采蓮花莖陸離看寳帳¶
爛熳照文屏檐艶煙光轉氛氲霧裏輕能方三五夜桂¶
樹月中生¶