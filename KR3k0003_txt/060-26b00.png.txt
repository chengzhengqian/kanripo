文子曰狡兎得而獵犬死髙鳥得而强弓藏¶
風俗通曰汲令應彬請主簿杜宣飲酒北壁上懸赤弩¶
照於杯中其形如蛇宣畏惡之然不敢不飲因得病彬¶
後知之思惟必懸弩所為也使致宣於故處設酒杯中¶
猶有蛇因謂之此壁上弩影耳非有他怪宣意解病即¶
愈¶
議蔡邕幽州刺史議曰幽州突騎冀州強弩天下精兵¶
國家瞻核四方有事未甞不取辦於二州也¶