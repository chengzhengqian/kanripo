後漢班固西都賦曰賦者古詩之流或以抒下情而通¶
諷諭或以宣上徳而盡忠孝雍容揄揚亦雅頌之亞也¶
西土耆老有陋洛邑之議故臣作兩都之賦漢之西都¶
在乎雍州左據函谷二崤之阻表以太華終南之山右¶
界褒斜隴首之險帶以洪河涇渭之川披三條之廣路¶
立十二之通門英俊之域紱冕所興冠帶如雲七相五¶
公其陽則崇山隐天幽林穹谷陸海珍藏藍田美玉其¶
隂則冠以九嵕陪以甘泉下有鄭白之沃衣食之源提¶