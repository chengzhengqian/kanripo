于郟鄏卜世三十卜年七百天所命也周徳雖衰天命¶
未改鼎之輕重未可問也¶
史記曰黄帝採首山銅鑄鼎於荆山下鼎既成有龍垂¶
胡髯下迎黄帝黄帝上騎群臣後宫從上者七十餘人¶
龍乃上去又曰漢武帝時汾隂巫錦為民祠魏睢后土¶
營旁見地如鉤狀掊視得鼎以禮迎鼎至甘泉從行上¶
薦之至中山晏温有黄雲盖焉有鹿過上自射之因以¶
祭之至長安公卿大夫皆議謂之寳鼎¶