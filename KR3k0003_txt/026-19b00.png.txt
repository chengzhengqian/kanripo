以歸誠退抽簮而脂車庻所乞之克從永收迹於蓬蘆¶
晉曹攄述志賦曰慕浮雲以抗操躭簞食之自娛羨首¶
陽之皎節歎南山之高疏哀夫差之溷惑詠楚懐之失¶
圖悲伍員之沉悴痛屈平之無辜嘉沮溺之隠約羨接¶
輿之狂歌顧大雅之先智緯明哲之所經微見機而遂¶
逝比舎生而親名道殊塗而同歸要踰世而並榮舜拘¶
忤於焚廩孔怵惕於陳匡紛迍蹇之若斯何遭運之可¶
常情怳惚以回迷夢乘雲而飛颺駕麟鳳之靡靡截龍¶