爰及晉代世號多士公吸峻極之秀氣誕命世之深量¶
微言㪚於秋毫𤣥風暢乎德音闚門者貴其凝峙入室¶
者議其通𤣥摽形者得之廊廟悟日者期諸濠川提挈¶
南翔息肩靈越㑹大君有命納妃德門自求多福辭不¶
獲己鳳羽籠于華樊麟趾縶于椒房王敦阻兵翫權志¶
窺神器乃轉公左衛將軍要雄㦸以扶華轂勒武旅以¶
翼豹尾死難之心義形于色親受中詔奔告方伯於是¶
羣后契盟同禀髙謀巖栖懷德以嚮赴義拯神器於獸¶