續漢書曰建武三十年三月羣臣上言即位三十年宜¶
封禪泰山詔書曰百姓怨氣滿腹吾誰欺欺天乎曾謂¶
泰山不如林放乎¶
詩魏阮瑀詩曰民生受天命漂若河中塵雖稱百齡夀¶
孰能應此身猶獲嬰凶禍流離恒苦辛¶
宋鮑昭行路難曰君不見河邊草冬時枯死春滿道君¶
不見城上日今暝没西山明朝復更出今我何時得自¶
然一滅永罷歸黄泉人生苦多歡樂少意氣敷腴在盛¶