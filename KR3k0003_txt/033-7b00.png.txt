戰國䇿曰韓傫嚴遂事於君二人相害嚴遂正議直指¶
舉韓傫之過拔劍趨之嚴遂懼誅亡去求人可以報韓¶
傫者至齊陰交聶政以意厚之政母死既葬除服曰嗟¶
乎政乃市井之人鼔刀之屬而嚴仲子不逺千里枉車¶
騎而交臣舉金為親夀是深知政也至濮陽見嚴仲子¶
曰前所以不許子者徒以親在今親已亡仲子所欲報¶
者為誰嚴仲子具告曰臣之仇韓傫政遂獨行仗劍至¶
韓直入刺傫傫走而抱哀侯政刺之兼中哀矦左右大¶