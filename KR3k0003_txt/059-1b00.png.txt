左傳曰晉侯之弟揚干亂行於曲梁魏絳戮其僕¶
周官曰凡制軍萬有二千五百人為軍王六軍大國三¶
軍次國二軍小國一軍¶
史記曰魏文侯問吳起何如人李克曰其用兵司馬穣¶
苴弗能過也於是魏文侯以為將擊秦㧞五城又曰齊¶
景公召穣苴與語兵事大說之以為將軍穣苴曰願得¶
君之寵臣國中所尊以臨軍乃可於是景公使莊賈往¶
穣苴與約㑹日中於軍門穣苴先馳至軍立表下漏待¶