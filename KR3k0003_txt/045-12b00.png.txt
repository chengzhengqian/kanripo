曰兒衣在側尚齧况鞍懸柱乎一無所問又曰中山王¶
衮少好學生十餘嵗能屬文毎讀書文學左右常恐以¶
精力為患數諫止之然性所樂不能廢也文學防輔相¶
與言曰受詔察公舉錯有過當奏及善亦宜以聞遂共¶
表稱陳衮美衮聞之大驚責讓文學曰修身自守常人¶
之行耳而諸君乃以上聞是適所以増其負累也又任¶
城威王彰字子文少善射御力過人手格猛獸不避險¶
阻數從征伐志意慷慨太祖常抑之曰汝不念讀書慕¶