王隠晉書曰凉州城有卧龍形故名卧龍城南北七十¶
里東西三十里本匈奴所築也¶
襄陽耆舊傳曰龐徳公在沔水上至老不入襄陽城¶
丹陽記曰石頭城因山為城江以為池地形險固尤有¶
竒勢¶
秦州記曰金城郡漢元始六年置應劭曰初築城得金¶
故曰金城¶
盛𢎞之荆州記曰樊城西北有鄾城西百餘里有穀城¶