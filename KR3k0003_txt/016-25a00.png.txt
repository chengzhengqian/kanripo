牘背示之曰以公主為證公主孝文女也勃子勝尚之¶
故獄吏教引為證又曰宣平侯張敖尚惠帝姊魯元公¶
主有女惠帝既立吕太后欲為重親以公主女配帝又¶
曰孝武衛皇后字子夫為平陽主謳者武帝即位數年¶
無子過平陽主既飲謳者進帝獨說子夫帝起更衣子¶
夫侍尚衣軒中得幸還坐甚忻賜平陽主金千斤子夫¶
上車主拊其背曰行矣強飯勉之即貴願無相㤀也又¶
曰烏孫以馬千疋聘漢女元封中遣江都王建女細君¶