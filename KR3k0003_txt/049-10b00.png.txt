韓詩外傳曰晉文公使李離為大理過聽殺人自拘廷¶
尉請死於君君曰官有貴賤罰有輕重下吏有罪非子¶
之罪也李離曰法失則刑刑失則死遂伏劒死¶
漢書曰廷尉秦官掌刑辟有正左右監景帝中元六年更¶
名大理武帝建元四年復廷尉又曰下邳翟公為廷尉¶
賔客填門及罷門外可設雀羅後復為廷尉乃署其門¶
曰一死一生乃知交情一貴一賤交情乃見一貧一富¶
乃知交態又曰張釋之為廷尉上行出中渭橋有一人¶