晉孫綽表哀詩曰天地之徳曰生生之所恃者親親存¶
則歡泰情盡親亾則哀悴理極故老莱婆娑於膝下曾¶
閔泣血於終年哀悼之思至矣自然之性篤矣余以薄¶
祐夙遭閔凶越在九齡嚴考即世未及志學過庭無聞¶
天覆既淪俯慿坤厚殖根外氏頼以成訓然以不才不¶
能負荷仁妣宏母儀之徳邁榮寒之操雕琢固頑勉以¶
道義庶幾砥礪犬馬之報豈悟一朝復見孤棄上天極¶
禍怨痛莫訴皆由惡積咎深不能通感自丁荼毒載離¶