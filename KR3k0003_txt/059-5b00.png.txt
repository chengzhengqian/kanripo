笑曰矍鑠哉是翁也遂遣援又曰祭遵為將軍取士皆¶
用儒術對酒設樂必雅歌投壺在軍旅不忘爼豆¶
魏志曰曹仁字子孝少時不脩行檢及長為將嚴整奉¶
法常置科於左右案以從事又曰賈逵字梁道自為兒¶
童戯弄常設部伍祖父習異之曰汝大必為將帥授兵¶
法數萬言又曰龎徳討闗羽親與羽交戰射羽中額時¶
徳常乗白馬羽軍謂之白馬將¶
蜀志曰鄧芝為大將三十餘年賞罰明㫁善卹卒伍身之¶