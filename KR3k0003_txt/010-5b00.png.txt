曹金但取之此司馬氏革運之徴¶
魏志曰桓帝時有黄星見於楚宋之分遼東殷馗善天¶
文言後五十嵗當有真人起於梁沛之間其鋒不可當¶
至是凡五十年而太祖破袁紹天下莫敵矣¶
吳錄曰孫堅墓上數有光如雲氣五色上属天下蔓延¶
數里父老相謂曰此非凡氣孫氏其興乎¶
吳書曰孫堅母懐姙夢腸繞呉閶門孫䇿母懐䇿夢月¶
入懐懐孫權夢日入懐¶