陶素不封不樹所在惟固貽法來世是則是慕大隧既¶
啟吉日將征鍾鼓雷震白虎抗旌龍螭驤首良駟悲鳴¶
倡者振鐸挽夫齊聲背此崇殿將適下庭𤣥宮窈窕脩¶
夜㝠㝠光燈永戢幽闥長扄仰訴皇穹零淚屏營云誰¶
能忍寄之我情結心墳隴永憑聖靈¶
論晉干寳晉武革命論曰帝王之興必俟天命苟或代¶
謝非人事也文質異時興建不同故古之有天下者栢¶
皇栗陸以前為而不有應而不求執大象也羲黄世及¶