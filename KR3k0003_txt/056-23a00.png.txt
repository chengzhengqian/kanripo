之才中書郎成公綏亦推華文義勝己¶
文士傳曰何楨字元幹青龍元年天子特詔曰揚州别¶
駕何楨有文章才識使作許都賦成封上不得令人見¶
楨遂造賦封上又曰潘尼曾與同僚飲主人有瑠璃椀¶
客使賦之尼於坐立成¶
世説曰孫興公作天台賦成以示范榮期云卿試擲置¶
地要作金石聲范曰恐子之金石非宫商中聲然每至¶
佳句皆輒云應是我輩語¶