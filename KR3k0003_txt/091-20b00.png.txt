池食君魚鼈啄君黍粱無此五徳者君猶貴之以其所¶
從来者逺也¶
漢書曰王奉光好闘雞宣帝㣲時數與奉光㑹後即位¶
封卭成侯又宣帝㣲時闘雞於杜鄠之間又曰龔遂為¶
渤海太守使民家養五雞又曰宣帝時或言益州有金¶
馬碧雞可醮而致之於是遣王褒持節求焉¶
淮南子曰雞知將旦鵠知夜半¶
范曄後漢書曰河南樂羊子妻不知何氏女常有他舎¶