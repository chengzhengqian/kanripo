日孫權為作布衣一襲强令悌釋服悌雖以公義自割¶
猶以為不見父喪常畫壁作棺象設神坐於下每對之¶
哭泣服未闋而卒¶
晉中興書曰吴隠之少有孝行遭母憂哀毁過禮太常¶
韓康伯鄰居隠之每哭康伯母輙輟事流淚悲不自勝¶
蕭廣濟孝子傳曰媯皓父昆被劾入臺皓年十六髠頭¶
詣闕通章不省皓不飲食懐石腰中詣公卿輙出石置¶
地叩頭流血覆面莫不傷懐遂奏理昆罪¶