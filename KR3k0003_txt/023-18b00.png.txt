後漢張奐誡兄子書曰汝曹薄祐早失賢父財單藝盡¶
今適喘息聞仲祉輕傲耆老侮狎同年極口恣意當崇¶
長幼以禮自持間燉煌有人來同聲相道皆稱叔時寛¶
仁聞之喜而且悲喜叔時得美稱悲汝得惡論經言孔¶
子於鄉黨恂恂如也恂恂者恭謙之貌也經難知且自¶
以汝資父為師汝父寜輕鄉里耶年少多失改之為貴¶
蘧伯玉年五十見四十九年非但能改之不可不思吾¶
言不自克責反云張甲謗我李乙怨我我無是過爾亦¶