吳厯曰曹公出濡須權數挑戰乃自乗船從濡口而入¶
公見舟船器仗徒伍整肅喟然歎曰生子當如孫權彼¶
劉景升子若㹠犬耳¶
吳志曰孫權屈身忍辱任才尚計有勾踐之英竒人之¶
傑矣故能自擅江表鼎峙之業性嫌忌果於殺戮既於¶
末年彌以滋甚至于讒説殄行𦙍嗣廢斃豈所以貽厥¶
孫謀以燕翼子者哉其後葉陵遲遂致覆國未必不由¶
此也¶