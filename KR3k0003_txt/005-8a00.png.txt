梧側輕風時入襟落花還就影驚蟬乍失林游魚吹水¶
沫神蔡上荷心翠竹垂秋采丹棗映踈砧無勞夜遊曲¶
寄此託微吟又晚景納凉詩曰日移凉氣㪚懐抱信悠¶
哉珠簾影空巻桂户向池開鳥栖星欲現河靜月應來¶
横階入細笋蔽地濕輕苔草化飛為火蚊聲合似雷於¶
兹靜聞見自此歇氛埃又𤣥圃納凉詩曰登山想劒閣¶
逗浦憶辰陽飛流如凍雨夜月似秋霜螢翻競晚熱虫¶
思引秋凉鳴波如礙石闇草别蘭香¶