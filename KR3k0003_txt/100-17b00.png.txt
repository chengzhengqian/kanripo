永初七年郡國蝗飛過又曰宋均為九江太守建武中¶
山陽楚郡多蝗蜚南到九江輙東西别去由是名稱又¶
曰司部災蝗臺召三府驅之司空掾梁福曰普天之下¶
莫非王土不審使臣驅蝗何之災蝗當以徳消不聞驅¶
逐時號福為直掾¶
謝承後漢書曰呉郡徐栩為小黄令時陳留遭蝗過小¶
黄飛逝不集刺史行部責栩不治栩棄官蝗應聲而至¶
刺史謝令還寺舍蝗即皆去又曰謝夷吾為夀張令是¶