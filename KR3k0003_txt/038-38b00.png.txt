音協律吕修紀厯理刑法六路咸秩百氏備矣天降純¶
嘏有所底授臻于我君受命既茂南牧是建荆衡作守¶
時邁淳徳宣其丕繇厥繇伊何四國交阻乃赫斯威爰¶
整其旅䖍夷不若屢戡寇侮誕啓洪軌敦崇聖緒典墳¶
既章禮樂咸舉濟濟搢紳盛兹階宇祁祁髦俊亦集爰¶
處和化普暢休徵時叙品物宣育百穀繁蕪勲格皇穹¶
聲被四宇¶
銘後漢李尤太學銘曰漢遵禮典崇興六藝修周之理¶