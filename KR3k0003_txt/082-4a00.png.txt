晉張華荷詩曰荷生綠泉中碧葉齊如規廻蕩流霧珠¶
映水逐條垂照灼此金塘藻曜君玉池不愁世甞絶但¶
畏盛明移¶
梁簡文帝詠芙蓉詩曰團花一蔕卷交葉半心開影前¶
光照曜香裏蝶徘徊欣隨玉露㸃不逐秋風催又採蓮¶
詩曰晚日照空磯採蓮承晚暉風起湖難渡蓮多摘未¶
稀棹動芙蓉落舩移白鷺飛荷絲傍繞腕菱角逺牽衣¶
梁朱超詠同心芙蓉詩曰青山麗朝景𤣥峰朗夜光未¶