來從東道春秋非有託富貴焉常保清露被臯蘭凝霜¶
霑野草又曰平生少年時輕薄好絃歌西遊咸陽中趙¶
李相經過娛樂未終極白日忽蹉跎驅馬復来歸反顧¶
望三河黄金百鎰盡資用常苦多北臨太行道失路將¶
如何又曰步出上東門北望首陽岑下有採薇士上有¶
嘉樹林良辰在何許凝霜霑衣襟寒風振山岡𤣥雲起¶
重隂鳴雁飛南征鶗鴂發哀音素質遊商聲悽愴傷我¶
心又曰昔年十四五志尚好詩書被褐懐珠玉顔閔相¶