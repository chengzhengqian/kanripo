竹林七賢論曰阮籍性樂酒善嘯聲聞數百歩又曰籍¶
常箕踞嘯歌酣放自若時蘇門山中忽有真人在焉籍¶
親徃尋其人擁膝巖顛遂登嶺從之箕坐相對籍乃商¶
略終古以問之仡然不應籍因對之長嘯有間彼乃齗¶
然笑曰可更作籍乃為嘯意盡退還半嶺嶺巔&KR0008;然有¶
聲若數部鼓吹顧瞻乃向人嘯也¶
孫登别傳曰孫登魏末處卭北山中以石室為宇編草¶
自覆阮嗣宗聞登而徃造焉適見苫盖被髪端坐巖下¶