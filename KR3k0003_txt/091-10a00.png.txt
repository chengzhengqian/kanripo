漢使教使謂單于曰天子射上林中得鴈足有係帛書¶
言武等在某澤中使者如其言單于大驚乃使武還¶
淮南子曰夫鴈從風而飛以愛氣力銜蘆而翔似備弋繳¶
説苑曰秦穆公得百里奚公孫枝歸取鴈以賀曰君得¶
社稷之臣敢賀社稷之福公不辭再拜而受¶
續漢書曰陳羣父子並著髙名世號三君毎宰府辟召¶
常同時旌命羔鴈成羣當世者靡不榮之¶
鄭氏婚禮謁文賛曰鴈候隂陽待時乃舉冬南夏北貴¶