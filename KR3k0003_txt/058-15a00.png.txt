大姓蒙耻俛首有自來矣濯身明目今也其時昔由余¶
入秦禮以卿佐日磾降漢華貂七葉茍有其才豈無大¶
位¶
梁任孝恭為汝南王檄魏文曰夫大盗移國終繼梟翦¶
之誅兇狡憑凌必致殱夷之戮所以董卓稱亂徒藉羣¶
雄之手王莽偷安卒成光武之業故市耀臍燈府傳飲¶
噐我有魏君臨一境卜世相承保乂黔黎事踰年祀尒¶
朱榮胡貊遺種邉塞是居姦宄妄才凶愚醜類茹血飡¶