史記曰若煙非煙若雲非雲郁郁紛紛蕭索輪囷是謂¶
卿雲(事具祥/瑞部)¶
漢書曰髙祖在碭山上常有雲氣又曰武帝封禪晝有¶
白雲起封中(事具祥/瑞部)¶
漢武帝故事曰上禪肅然白雲為蓋又曰宣帝祠甘泉¶
紫雲從西北來散於殿前(事具祥/瑞部)¶
吕氏春秋曰山雲草莽水雲魚鱗旱雲煙火雨雲水氣¶
無不比類其所生以示人¶