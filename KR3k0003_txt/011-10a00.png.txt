雖心希九鼎而畏廹宗姬姦情散於胸懐逆謀消於脣¶
吻斯豈非信重親戚任用賢能枝葉碩茂本根賴之至¶
於王赧降為庶人猶枝幹相持得居虛位海内無主四¶
十餘年秦據勢勝之地騁譎詐之術征伐闗東蠶食九¶
國至於始皇乃定天位曠日若彼用力若此非深根固¶
蔕不拔之道乎漢祖奮三尺之劔騁烏合之衆五年之¶
中而成帝業自開闢已來其興功立勲未有若漢之易¶
者也夫伐深根者難為功摧枯朽者易為力理勢然也¶