尚書曰百姓不親五品不遜汝作司徒敬敷五教在寛¶
又曰司徒掌邦教敷五典擾兆民¶
周官曰大司徒以土圭之法測土深淺日至之景尺有¶
五寸謂之地中天地之所合四時之所交也風雨之所¶
㑹隂陽之所和也然則百物阜安乃建王國焉¶
禮記曰司徒脩六禮以節民性明七教以興民德齊八¶
政以防淫一道德以同俗養耆老以致孝¶
毛詩曰緇衣美武功也明有國善善之功¶