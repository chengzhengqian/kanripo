姦人有所容立及為宰相飲酒而已故夫安劉氏者周¶
勃正嫡位者周勃大臣木强不至華言孝文上林苑欲¶
拜嗇夫釋之前諫意崇敦朴自是以降其為宰相皆取¶
堅强一學之士安用竒才使變典法¶
魏應瑒文質論曰盖皇穹肇載陰陽初分日月運其光¶
列宿曜於文百穀麗於土芳華茂於春是以聖人合德¶
天地秉氣淳靈仰觀象於𤣥表俯察式於羣形窮神知¶
化萬物是經故否泰易趍道無攸一二政代序有文有¶