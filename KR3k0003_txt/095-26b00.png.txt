璞¶
荘子曰百鳥髙飛以避矰弋之患鼷䑕深穴於神邱之¶
下以避薰鑿之患又曰恵子相梁荘子往見之或謂恵¶
子曰荘子欲代子相於是恵子恐搜於國中三日三夜¶
荘子見之曰南方有鳥其名鵷雛子知之乎夫鵷雛發¶
南海飛至北海非梧桐不止非竹實不食非醴泉不飲¶
於是鴟得腐䑕鵷雛過之仰而視之曰嚇今子欲以梁¶
國嚇我耶¶