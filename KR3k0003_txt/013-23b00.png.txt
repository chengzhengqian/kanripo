清言舉心端詳器服簡素與劉惔王䝉等為布衣之遊¶
䇿文晉簡文帝哀策文曰同軌畢至内外成列素旗宿¶
懸輼輬首轍執祖行於前殿奉靈輿而遷逝悲神宇之¶
長違痛聖儀之幽翳攀龍輴以號慕撫素膺以泣血爰¶
命史臣敘述聖徳揚徽音於飛旌寫哀心于翰墨乃作¶
策曰淳曜發暉皇厯攸膺聖祖啟運哲王遐承蒸哉元¶
后光我中興天基徙搆朝陽再升皇矣聖考合一履中¶
道心𤣥𤣥文明内融湛湛神儀穆穆靈風望之凝秀即¶