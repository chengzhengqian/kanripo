寢用朝羣辟嘉木樹庭芳草如積髙門有閌列坐金狄¶
(秦時長狄見於臨/洮鑄銅作其象)後宫則昭陽飛翔增成合歡蘭林披¶
香鳯皇鴛鸞(皆宫/殿名)故其館室次舍采飾纎縟裛以藻繡¶
文以朱綠翡翠火齊絡以美玉流懸黎之夜光綴隋珠¶
以為燭於是鉤陳之外閣道穹隆屬長樂與明光徑北¶
通乎桂宫恣意所幸下輦成燕窮年㤀歸猶不能徧覛¶
往昔之遺館獲林光於秦餘處甘泉之爽塏乃隆崇而¶
𢎞敷既新作於迎風增露寒與儲胥通天眇以竦峙徑¶