吴越春秋曰越王既棲㑹稽范蠡等曰臣竊見㑹稽之¶
山有魚池上下二處水中有三江四瀆之流九溪六谷¶
之廣上池宜於君王下池宜於臣民畜魚三年其利可¶
以致千萬越國當富盈¶
風俗通曰城門失火禍及池中魚舊說池中魚人姓名¶
居近城城門失火延及其家中魚燒死按百家書曰宋¶
城門失火因汲池水以沃灌之池中空竭魚悉露死喻¶
惡之滋并中傷良謹也¶