哲孝友温恭仁慈恵敏夫其器量𢎞深姿度廣大浩浩¶
焉汪汪焉奥乎不可測已于時纓緌之徒紳珮之士望¶
形表而景附聆嘉聲而響臻者猶百川之歸巨海鱗介¶
之宗龜龍也蹈鴻崖之遐迹紹巢許之絶軌翔區外以¶
舒翼超天衢以髙峙銘曰懿乎其純確乎其操洋洋縉¶
紳言觀其髙棲遲祕丘善誘能教赫赫三事㡬行其招¶
委辭召貢保此清妙又𤣥文先生李休碑曰休少以好¶
學遊心典謨既宗七經又精羣緯鉤深極奥窮覽聖㫖¶