俯倚金較仰撫翠盖雍容暇豫娛志方外此羽獵之妙¶
也子能隨我而觀之乎𤣥微子曰予性樂恬静未暇此¶
觀也鏡機子曰彤軒紫柱文榱華梁綺井含葩金墀玉¶
箱温房則冬服絺綌清室則中夏含霜華閣縁雲飛陛¶
陵虚俯視流星仰觀八隅升龍攀而不逮眇天際而髙¶
居素水盈沼叢木成林飛翮陵髙鱗甲隠深乃使任子¶
垂釣魏氏發機芳餌沉水輕繳弋飛落翳雲之翔鳥援¶
九淵之靈龜然後採菱華擢水蘋弄珠蜯戲鮫人諷漢¶