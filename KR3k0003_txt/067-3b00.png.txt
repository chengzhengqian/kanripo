賦陳江總華貂賦曰領軍新安殿下以副貂垂錫仰銘¶
恩澤謹題小賦貴豐貂於挹婁飾惠文而見求標侍臣¶
之宻設曜毛彩之温柔拜文㮰而影度陪武帳而香浮¶
随玉珩之近逺共金璫之去留仰太山之千仞開谷中¶
之鄙吝撤君子之寳飾榮小人之蓬鬢蔑置醴之殊私¶
誇賜田之薄潤顧朽拙之㣲躬早遊藝而不工逢河間¶
之好古自隗始而恩隆諒維鵜之有媿庶懐昔而克終¶
啟梁元帝謝東宮賚貂蟬啓曰挹婁之毳曲降鴻恩麗¶