寳曰今鷹隼始擊當順天氣成嚴霜之誅¶
東觀漢記曰鄧太后臨朝上林鷹犬悉斥放之¶
馬融與謝伯世書曰憤憤愁思猶不觧懐思在竹間放¶
狗逐麋晚秋渉冬大蒼出籠黄棘下兎芼以乾葵以送¶
餘日兹樂而已¶
幽明録曰楚文王時有人獻一鷹俄而雲際有一物凝¶
翔鮮白鷹便竦翮而升須臾羽堕如雪血下如雨有大¶
鳥堕地兩翅廣數十里衆莫能知時博物君子曰此鵬¶