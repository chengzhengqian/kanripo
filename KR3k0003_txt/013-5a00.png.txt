以禮宣詳惟聖質岐嶷幼齡研幾六典學不過庭潜心¶
無内抗志髙明才秀藻朗如玉如瑩聽察無響視覩未¶
形其剛如金其勁如瓊如氷之潔如砥之平爵功無重¶
戮違無輕心鏡萬機鍳照下情宅土之中率民以漸道¶
義是圖弗營厥險六合通同齊契共檢導下以純民由¶
樸儉紼冕崇麗衡紞惟新尊肅禮容瞻之若神方牧妙¶
舉欽於恤民虎將荷節鎮彼四隣朱旗所勦九壤披震¶
疇克不若孰敢不臣懸旌海表萬里無塵囘囘凱風祁¶