物直數百萬欲以與章章不受賔客或問其故章歎曰¶
章以布衣見哀於石君石君家破不能有以安也受其¶
財物此為石氏之禍萬氏反福耶公以是稱之又曰婁¶
䕶字君卿是時王氏方盛賔客盈門五矦兄弟爭名其¶
客各有所厚唯䕶盡入其門咸得其懽心結士大夫無¶
所不傾其交長者尤見親敬衆以是服之與谷永俱為¶
五矦上客長安號曰谷子雲之筆扎婁君卿之唇舌母¶
死送葬者致車二三千兩閭里歌之曰五矦治䘮婁君¶