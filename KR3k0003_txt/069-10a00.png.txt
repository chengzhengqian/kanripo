大戴禮曰武王踐祚席前左端之銘曰安樂必敬前右¶
端之銘曰無行可悔後左端之銘曰民一反一側爾不¶
可不志後右端之銘曰所鑒不逺視爾之所代¶
左傳曰大路越席昭其儉也又曰臧文仲不仁者三妾¶
織蒲(家人販席與/民爭利也)¶
論語曰席不正不坐君賜食必正席先嘗之¶
家語曰明王之守也則必折衝千里之外其征也還師¶
袵席之上故曰内修七教而士不勞外行三至而財不¶