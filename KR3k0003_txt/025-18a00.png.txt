豈直圖形長樂刻像鍾鼎時事易差相思勉勵但明月¶
闇投昔人為誡隣蕃贈藥有可虛懐宻驛輕郵側望歸¶
簡¶
梁邵陵王蕭綸與元帝書曰先朝聖徳治天下九親維¶
睦四表無怨誠為國政實亦家風弟𢎞識逺鍳無俟傍¶
説事重情切不能默已勞兵損義虧失多矣可謂吞氷¶
療寒揚湯止沸侯景所以未敢窺兵江外正為蕃屏磐¶
固宗鎮强宻若自相魚肉是為代景行師昔亷藺二虎¶