止之¶
神異經曰崑崙有銅柱焉其髙入天所謂天柱也圍三¶
千里圓周如削銅柱下有迴屋焉辟方百丈¶
史記曰禹本紀言河出崑崙崑崙甚髙三千五百餘里¶
日月所相避隠為光眀也其上醴泉華池自張騫使大¶
夏之後窮河源惡覩本紀所謂崑崙者乎¶
水經曰崑崙墟在西北去嵩髙五萬里地之中也其髙¶
萬一千里河水出其東北陬¶