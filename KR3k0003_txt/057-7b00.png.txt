而乗之乎𤣥通子曰三時既逝季冬暮嵗𤣥冥終統庻¶
卉零悴王在靈囿講戎簡旅於是駟驥騄乗輕軒麾旄¶
旗鳴八鸞陳衆車于廣隰散列騎乎平原屬罘網以彌¶
野連罻羅以營山部曲周匝風動雲旋合團促陣禽獸¶
駭殫仆不暇起窮不及旋擊不待刄骨觧肉離摧牙碎¶
首分其文皮流血丹野羽毛翳日於是下蘭臯臨流泉¶
觀通谷望景山酌㫖酒割芳鮮此天下之至娛也子能¶
强起而觀之乎𤣥通子曰崇館侈飾洞房華屋楹桷雕¶