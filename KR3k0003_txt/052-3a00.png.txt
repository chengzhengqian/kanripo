右嘗譽者於是齊國震懼人不敢飾非¶
陸賈新語曰君子為治也混然無事寂然無聲官府若¶
無人亭落若無吏郵無夜行之卒鄉無夜召之征耆老¶
甘味於堂丁男耕芸於野¶
淮南子曰治國者若耨田去害苗而已今沐者墮髪而¶
猶為之不已以其所去者少所利者多也又曰盛國之¶
道工無偽事農無遺力士無謟行官無失法譬若設網¶
者引其綱而萬目張又曰張琴瑟者小絃絙而大絃緩¶