周穆軒宫之寳乳糜香飯素糝糗漿五杏七桃靈𤓰仙¶
棗莫不氣馥上天薫流下界石崇芳果金谷僅於萬株¶
陳湯木滋杜陵幾于千樹猶自高謝珍竒多慙品族又¶
謝東宫賜淨饌啓曰糜獻牛牧飯出龍宫千品甘露之¶
食百花珍藥之果餅兼髄乳漿苞蔗捺雕盤流其滋㫖¶
寳器委其包香足使五世長者羞彼識味一角仙人恥¶
其呪術㣲物多幸叨奉曲恩性命可捐殊私難答¶
陳徐陵謝勅賜祀三皇五帝餘饌啓曰竊以甘泉之殿¶