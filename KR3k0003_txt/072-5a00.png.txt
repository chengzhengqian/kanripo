三輔決録曰趙歧避難至北海於市中販胡餅孫嵩乗¶
犢車入市見歧疑非常人問曰自有餅耶曰販之嵩曰¶
買幾錢賣幾錢歧曰買三十賣亦三十嵩曰視處士之¶
狀非賣餅者乃開車後載還家¶
賦晉束晳餅賦曰𤣥冬猛寒清晨之㑹涕凍鼻中霜凝¶
口外充虚解戰湯餅為最弱似春綿白若秋練氣勃鬱¶
以揚布香飛散而逺遍行人失涎於下風童僕空噍而¶
斜眄擎器者䑛脣立侍者乾咽¶