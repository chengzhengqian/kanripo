春秋元命苞曰正朔三而改文質再而復¶
荘子曰夫澹泊寂寞虗無無為此天地之本道德之質¶
漢書曰周昌敢直言髙帝欲廢太子而立戚姬子如意¶
昌廷爭之上問其說昌為人吃又盛怒曰臣口不能言¶
然知其不可陛下欲廢太子臣期期不奉詔上欣然而¶
笑即罷又曰陸賈少有口辯髙帝謂賈曰試為我著秦¶
所以失天下吾所以得之者賈每奏一篇帝未嘗不稱¶
善左右呼萬嵗稱其書曰新語又曰曹参代蕭何為相¶