立召蘧伯玉而貴之召彌子瑕而退之徙䘮於堂成禮¶
而後去¶
晏子曰景公有所愛槐令吏守之犯槐者死有過而犯¶
之者君令吏收而拘之将加罪焉晏子明日早朝諫曰¶
君窮民財力繁鐘鼓之樂極宫室之觀犯槐者死刑殺¶
不稱賊民之深者也君饗國徳行未見於衆而刑辟著¶
於國嬰恐其不可以莅國子民也公曰善罷守槐之役¶
出犯槐之囚又曰景公為臺臺成又欲為鐘晏子諫曰¶