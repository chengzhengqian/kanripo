秋晚詩曰浮雲出東嶺落日下西江促隂横隠壁長暉¶
斜度忩亂霞圓緑水細葉影飛缸¶
梁蕭曄奉和詩曰副君乗夏景臨秋坐北宮杏梁照初¶
月蓮池引夕風清暉同藻井流香入綺籠鵲聲時徙樹¶
螢光乍滅空涼氛散簟席露色變林叢¶
梁范雲贈俊公道人詩曰秋蓬飄秋甸寒藻泛寒池風¶
條振風響霜葉斷霜枝幸及清光滿無使眀月虧月虧¶
君不来相期竟悠哉¶