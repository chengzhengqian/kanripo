道善人御之有術敦率遺典勤民謹政循定䇿守常險¶
則可以長世永年未有危亡之患易曰湯武革命順乎¶
天太𤣥曰亂不極則治不形言帝王之因天時也古人有¶
言曰天時不如地利易曰王侯設險以守其國言為國¶
之恃險也又曰地利不如人和在徳不在險言守險之¶
由人也吳之興也參而由焉孫卿所謂合其參者也及¶
其亡也恃險而已又孫卿所謂捨其參者也夫四州之¶
萌非無衆也大江之南非乏俊也山川之險易守也勁¶