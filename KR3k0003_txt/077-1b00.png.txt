刋石記功有道存焉可不尚歟永安之季數鍾百六¶
天災流行人倫交喪尒朱氏既絶彼天綱斷兹地紐¶
禄去王室政出私門銅馬競馳金虎亂噬九嬰暴起¶
十日並出破璧毀珪人物既盡頭會箕歛杼柚其空¶
大丞相渤海王命世作宰惟機成務標格千刃崖㟁¶
萬里運鼎阿於襟抱納山岳於胷懐擁𤣥雲以上騰¶
負青天而高引鐘鼔嘈噆上聞於天旌旗繽紛下盤¶
於地壯士懔以爭先義夫憤而競起兵接刃於斯場¶