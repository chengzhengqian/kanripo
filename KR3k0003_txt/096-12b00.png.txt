銘晉傅𤣥靈虵銘曰嘉兹靈虵斷而能續飛不湏翼行¶
不假足上騰霄霧下逰山嶽進此眀珠預身龍族¶
賛郭璞長虵賛曰長虵百尋厥鬛如彘飛羣走類靡不¶
吞噬極物之惡盡毒之厲又騰虵賛曰騰虵配龍因霧¶
而躍雖欲升天雲龍陸莫材非所任難以久託又巴虵¶
賛曰象實巨獸有虵吞之越出其骨三年為期厥大何¶
如屈生是疑又蟒虵賛曰蠢蠢萬生咸以類長惟虵之¶
君是謂巨蟒小則數尋大或百丈又枳首虵賛曰䕫稱¶