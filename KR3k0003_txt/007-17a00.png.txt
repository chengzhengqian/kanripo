能横流之弊非才不理故時有屈己以濟彼豈以名利¶
之場賢於清曠之域邪語萬乗則鼎湖有縱轡論儲貳¶
則嵩山有絶控又陶朱髙揖越相留矦願辭漢傅推此¶
而言可以眀矣¶
書梁吳筠與施從事書曰故鄣縣東三十五里有青山¶
絶壁于天孤峯入漢縁嶂百重青川萬轉歸飛之鳥千¶
翼競來企水之猨百臂相接秋露為霜春蘿被逕風雨¶
如晦鷄鳴不已信足蕩累頥物悟裏散賞又與朱元思¶