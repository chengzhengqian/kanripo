琴髙祖乃召其姊為美人以奮為中涓徙其家長安中¶
戚里又曰騶忌以鼓琴見齊威王威王舍之右室又曰¶
司馬相如素與臨邛令王吉相善臨邛富人卓王孫有¶
女文君新寡好音故相如繆與令相重而以琴心挑之¶
文君竊從户窺之心悦既罷相如乃使人重賜文君侍¶
者通慇懃文君夜亡奔相如¶
桓譚新論曰神農氏繼而王天下於是始削桐為琴繩¶
絲為絃以通神眀之徳合天人之和焉¶