太極之純精明潔鮮於白珪貞操厲乎寒松視鑒出於¶
自然英風發乎夭骨事親以孝則行侔於曾閔結交以¶
信則契明於黄石温温然𢎞裕虗引落落然髙風起世¶
信荆山之良寳靈川之明珠也爰在弱冠英風固以揚¶
於四海矣拜為荆州刺史仗沖靜以臨民施仁義以接¶
物恩惠著於萬里誠信暢於殊俗由是撫亂以治綏擾¶
以靜也帝嘉其功錫以車服方将掃除㓂逆清一宇宙¶
廓天歩之艱難寧陵夷之屯否¶