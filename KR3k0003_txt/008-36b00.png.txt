山海經曰淮水出餘山山在朝陽義鄉西入海¶
賦魏文帝浮淮賦曰建安十四年師自譙東征大興本¶
軍泛舟萬艘雖孝武舳艫千里殆不過也泝淮水而南¶
邁泛洪潭之皇波仰岩岡之隆阻經東山之曲阿於是¶
驚風泛涌波駭衆帆張羣櫂起争先逐進莫過適相待¶
魏王粲浮淮賦曰從王師以南征浮淮水而遐逝背渦¶
浦之曲流望馬丘之髙澨於是迅風興濤波動長瀬潭¶
渨滂沛汹溶¶