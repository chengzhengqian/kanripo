颺䬀瀏颼飀鳴條暢律飛音響亮葢象琹筑并奏笙竽¶
俱唱其竹則篔簹林箊桂箭射筒柚梧有篁篻簩有叢¶
苞筍抽節徃徃縈結綠葉翠莖冐霜停雪梢雲無以喻¶
嶰谷不能連鸑鷟食其實鵷雛擾其間其果則丹橘餘¶
甘荔枝之林㯽榔無柯椰葉無隂其琛賂則琨瑶之阜¶
銅鍇(白鐵/也)之垠火齊之寳駭雞之珍頳丹明璣金華銀¶
樸紫貝流黄縹碧素玉其荒陬譎詭則有龍穴内蒸雲¶
雨所儲陵鯉若獸浮石若桴雙則比目片則王餘窮陸¶