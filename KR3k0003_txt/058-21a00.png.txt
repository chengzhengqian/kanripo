庭闕裹糧請救日欵闗扉故屢動雲旗再驅蒼兕同小¶
白之存亡等任好之繼絶匹夫是讎尺土非利然百戰¶
百勝猶苦四民九拒九攻終勞萬姓納隍之念無忘日¶
昃李陵失律暫摧羽鱗同孟明之反秦似荀罃之歸晉¶
并賚來移聞之委曲知彼當璧得人兆龜有主欲偃兵¶
戈式敦雅好鶴鳴九臯戾天已響出其言善良以欣然¶
輙勒縁邉屯戍各息烽警旌旗晝巻刁斗夜停混雞犬¶
於四鄰接桑麻於二境¶