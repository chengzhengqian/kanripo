牧竪十數人或有知歌謡者武遂學太山梁父吟幽州¶
馬客吟及行路難之属¶
文士傳曰李康清亷有志節不能和俗為鄉里豪右所¶
共害故宦塗不進作遊山九吟¶
蜀志諸葛亮梁父吟曰歩出齊城門遥望蕩隂里里中¶
有三墳纍纍正相似問是誰家冡田疆古冶子力能排¶
南山又能絶地紀一朝被讒言二桃殺三士誰能為此¶
謀國相齊晏子¶