左傳曰子皮使尹何為邑子産曰少未知可否子皮曰¶
使夫往而學焉夫亦愈知治矣子産曰不可人之愛人¶
求利之也今吾子愛人則以政猶未能操刀而使割也¶
其傷實多子之愛人傷之而已¶
晏子春秋曰景公使晏子為阿宰三年而毁聞於國公¶
不悦召而免之嬰謝曰嬰知過矣請復阿三年而譽必¶
聞於國公召而賞之辭而不受公問其故對曰昔者嬰¶
之所治當賞而今所以治當誅是故不敢受¶