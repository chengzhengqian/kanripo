淮南子曰巫山之上從風縱火紫芝與蕭艾俱死¶
漢武内傳曰西王母仙之上藥有大真紅芝草¶
東觀漢記曰光和四年郡國上芝英¶
續漢書曰章帝建初五年零陵獻芝草¶
論衡曰建初三年零陵泉陵縣女子傳宅内生芝五本¶
長者尺四寸短者七八寸莖葉紫色蓋紫芝也太守沈¶
鄷遣門下掾奉獻皇帝恱懌賜錢衣詔㑹公卿國上計¶
吏皆以芝草告示天下¶