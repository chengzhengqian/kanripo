坦曰人名公作俗人不虚也季和曰荀令君至人家坐¶
處三日香為我如何令君而惡我愛好也坦曰古有好¶
婦人患而捧心嚬眉見者皆以為好其隣醜婦法之見¶
者走公便欲使下官遁走耶季和大笑以是知坦¶
東宫舊事曰皇太子初拜有銅博山香鑪一枚¶
集異記曰吴郡吴泰能筮㑹稽盧氏失博山香鑪使泰¶
筮之泰曰此物質雖為金其象實山有樹非林有孔非¶
泉閶闔風至發為青煙此香鑪也語其主處求即得¶