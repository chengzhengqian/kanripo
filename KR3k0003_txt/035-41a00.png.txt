世説曰鄭𤣥家奴婢讀書𤣥嘗使一婢不稱㫖將撻之¶
方自陳説𤣥怒使人曵著泥中須㬰復一婢来問曰胡¶
為乎泥中荅曰薄言徃訴逢彼之怒又曰石崇冨侈厠¶
常令婢數十曵羅縠直之又曰崇婢綠珠天下美色孫¶
秀求之不與因誅崇又曰祖訥少孤貧至孝常自炊㸑¶
王北平聞而佳之乃以二婢餉焉因取為吏人戲之曰¶
奴價倍於婢訥荅曰百里奚亦何必不輕於五羖之皮¶
也¶