尚書曰廼命羲和欽若昊天厯象日月星辰敬授民時¶
又曰協用五紀其五曰厯數¶
尸子曰造厯數者羲和子也¶
漢書曰厯數之起尚矣傳述顓頊命南正重司天火正¶
黎司地其後三苗亂徳二官咸廢而閠餘乖次孟陬殄¶
滅攝提失方又曰使校厯淳于陵渠複覆太初厯晦朔¶
弦望最宻日月如合璧五星若連珠又曰厯譜者序四¶
時之位正分至之節㑹日月五星之辰以考寒暑殺生¶