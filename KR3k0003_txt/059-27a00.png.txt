曾不踰月二方獻㨗天子感東山之劬勞使臣遵于原¶
隰余攝官承乏謬充殊役遂冩集聞見作賦撰征惟上¶
相之叡哲當草昧而經綸總九流以貞觀協五材而平¶
分龜筮允臧人鬼同情順天行誅司典詳刑迅一翼以¶
魚麗㐮兩服而鴈逝陣未列於都甸威以振於秦蒯詔¶
㣲臣以勞問奉王命於河湄夕飲餞以俶装旦出宿而¶
言辭冐沉雲之晻藹迎素雪之紛霏眷轉蓬之辭根悼朔¶
鴈之起越彼㣲物之疚情此思心而可歇¶