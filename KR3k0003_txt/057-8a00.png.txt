藻文以朱綠曾臺百仭臨望博見俯視雲霧騁目窮觀¶
園藪平夷沼池漫衍禽獸羣交芳草華蔓於是賔友所¶
歡近覽從容詹公沉餌蒲且飛紅綸不虚出矢不徒降¶
投鈎必獲控弦加雙俯盡深潛仰殫輕翼日移怠倦然¶
後讌息列觴酌醴妖靡侍側被華文曵綾縠弭隨珠佩¶
琚玉紅顔呈素蛾眉不畫唇不施朱髪不加澤升龍舟¶
浮華池紆帷翳而永望鏡形影於𤣥流偏滔滔以南北¶
似漢女之神遊笑比目之雙躍樂偏禽之匹嬉此亦天¶