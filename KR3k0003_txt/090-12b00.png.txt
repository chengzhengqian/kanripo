公歎曰仲父今彼鴻有時而南有時而北四方無逺所¶
欲至而至焉惟有羽翼之故是能通其意於天下乎寡¶
人之有仲父猶飛鴻之有翼也¶
荘子曰孔子見老子歸三日不談謂弟子曰人如飛鴻¶
者吾必矰繳而射之吾今見龍矣¶
韓詩外傳曰齊使獻鴻于楚鴻渇使者於道飲鴻而失¶
之使者至楚曰臣欲亡去為兩使不通欲絞頸而死將¶
以吾君賤士貴鴻也楚王賢之以為上客¶