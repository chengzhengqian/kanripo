照爛諸山揺動布金沙而弗受建寶蓋而未留遂上微¶
妙之臺永升智慧之殿而天人慕德像法興靈圖影西¶
山承光東壁主上乃據地圖攬天鏡乗六龍朝萬國牢¶
籠宇宙襟帶江山道濟横流德昌頽歴四門穆穆百僚¶
師師乗法船以徑度駕天輪而高舉神功寶業既被無¶
邊鴻名懋實方在不朽抵掌措言雖不盡意執筆書事¶
其能已乎又定國寺碑序曰蓋兩儀交運萬物並生始¶
自苦空終於常樂而緣障未開業塵猶擁漂淪慾海顛¶