左傳曰鄭大旱使屠擊有事於桑山斬其木不雨子¶
産曰有事於山藝山林也而斬其木其罪大矣又曰¶
衞大旱卜有事於山川不吉甯莊子曰昔周飢克殷¶
而年豐天其或者欲使衞討邢乎從之師興而雨又¶
曰夏大旱公欲焚巫尫臧文仲曰非旱備也修城郭¶
貶食省用務稼勸分此其務也巫尫何為天欲殺之¶
則如勿生若能為旱焚之滋甚公從之是嵗饑而不¶
害¶