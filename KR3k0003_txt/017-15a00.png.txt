英雄記曰曹操與劉備宻言備泄之於袁紹紹知操有¶
圗已之意操自咋其舌流血以失言戒後世¶
搜神記曰永嘉中有天竺胡人能㫁舌先吐舌示賔客¶
然後刀截血流覆地乃取置器中傳示人取舌還含有¶
頃如故¶
郭子曰殷仲堪云三日不讀道徳經覺舌本間強¶
沈約宋書曰南郭王義宣生而舌短澁言¶
相書曰舌如綘赤者賢人也¶