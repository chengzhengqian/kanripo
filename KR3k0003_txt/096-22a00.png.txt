謝承漢書曰㑹稽陳嚚少時於郭外水邉捕魚人有盗¶
者嚚見避於草中追以魚遺之盗慙不受自後無復取¶
焉¶
曹植說疲氣曰鹹水之魚不逰于江淡水之魚不入于¶
海¶
汝南先賢傳曰葛𤣥見遺大魚者元謂暫煩此魚到河¶
伯處魚主曰魚已死𤣥曰無苦以丹書紙納魚口中擲¶
水中有頃魚還躍上岸吐墨書青黒色如木葉而飛又¶