越絶書曰越王問范子曰寡人已聞隂陽之事穀之貴¶
賤可得而聞乎曰陽者主貴隂者主賤故當寒而温者¶
穀為之暴貴當温而寒者穀為之暴賤王曰善書之帛¶
置之枕中以為國寳¶
史記曰黥布反上乃見薛公薛公對曰布不足恠也使¶
布出上計山東非漢之有出中計未可知出下計陛下¶
安枕而臥矣¶
神仙傳曰泰山父者時漢武帝東廵見父鋤於道頭上¶