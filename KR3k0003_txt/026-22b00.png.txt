中鎮鱗山之崔嵬傍龍迹而穹窿將遊目於五湖夕結¶
覽於姑蘇臨閶門之跨水聳重闕而開都觀泉亭之涌¶
波窟巍巍而峩峩張素盖而縈洲嶼馳白馬而赴江沲¶
登舜橋而延首假禹井而淹留御史之牀猶在督䕶之¶
門不修詳夫皇王爰處本無定所堯都平陽舜在冀方¶
商王居亳成周卜洛故知黄旗紫盖域中為大天地之¶
所合風雲之所㑹爰八命而建旟誠非親而勿居應鳴¶
鞞於龍角覆緹幕於熊車經釣臺而高邁過鄂渚而西¶