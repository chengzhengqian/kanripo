公廷曰晏子天下之賢去齊齊國必侵不若先死乃自¶
殺公自追晏子及郊而反之¶
呂氏春秋曰秦穆公失右服馬公自徃求焉見野人方¶
食之於岐山之陽穆公笑曰食駿馬肉不飲酒予恐傷¶
汝也遂徧飲而去及一年為韓原之戰晉人已環穆公¶
之車晉梁由靡已扣穆公左驂甞食馬肉三百餘人疾¶
闘車下遂大剋晉反獲晉惠公以歸又曰簡子有兩白¶
䯁甚愛之陽城胥渠處(陽城姓胥渠/名處猶病也)廣門之官夜欵門¶