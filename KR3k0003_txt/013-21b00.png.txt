心淑愼徽猷愷悌金質玉潤固天所啟應兹靈運入繼¶
皇祚龍騰鳳迅因假任物惟精委順穆穆我皇風流凝¶
廣聰鑒遐照思心内朗應變無方從善如響矩儀可慮¶
法物可象覆幬羣生靡物不養如何一旦神遊靈爽仰¶
攀擗踊觸物咸想卜吉有期將即𤣥㝠太常既建千乘¶
列庭皓皓輿服翩翩素旌笳簫寥咧輓夫齊聲六驥躊¶
躇蕭蕭悲鳴是用增哀雨泣霑纓痛貫五内哀切三情¶
道隆名貴德享彌光灼灼皇猷終焉允臧垂美兆祀芳¶