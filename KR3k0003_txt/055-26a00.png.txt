之四十載垂衣裳而賴兆民坐巖廊而彰萬國梯山航¶
海交臂屈膝占雲望日重譯至焉自塞以西萬八千里¶
路之狹者尺有六寸髙山尋雲深谷絶景雪無冬夏與¶
白雲而共色水無早晚與素石而俱貞踰空桑而歴昆¶
吾度青丘而跨丹穴炎風弱水不革其心身熱頭痛不¶
改其節故以明珠翠羽之珍細而弗有龍文汗血之驥¶
卻而不乗尼丘乃聖猶有圖人之法晉帝君臨實聞樂¶
賢之象甘泉寫閼氏之形後宫玩單于之圖臣以不佞¶