錫符奉符以行事不為進越也故聖王不替而修禮地¶
祇謁款天神勒功中嶽以章至尊皇皇㢤斯事天下之¶
壮觀王者之丕業不可貶也願陛下全之俾萬世得激¶
清流楊㣲波飛英聲騰茂實前聖之所以永保鴻名而¶
常為稱首者用此冝命掌故悉奏其儀而覧焉於是天¶
子沛然改容曰俞乎朕其試㢤乃遷思迴慮摠公卿之¶
議詢封禪之事詩大澤之博廣符瑞之冨遂作頌曰自¶
我天覆雲之油油甘露時雨厥壤可遊滋液渗漉何生¶