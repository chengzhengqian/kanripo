于公以為此婦女不殺也太守不聽于公争之弗得乃¶
抱具獄哭於府上因辭疾去郡中枯旱三年後太守至¶
殺牛自祭孝婦冡因表墓天立大雨歲熟郡中以此大¶
敬重于公¶
東觀漢記曰和憙鄧后稱制京師旱至五月朔太后幸¶
雒陽寺省庻獄舉寃囚杜冷不殺人自誣被掠羸困使¶
輿見畏吏不敢自理吏將去微疾舉頸若欲有言太后¶
察視覺之即呼還問状遂信即時收令下獄抵罪尹左¶