漢書曰黄鵠下建章宫太液池中公卿上夀賜諸侯王¶
列侯宗室金錢¶
列女傳曰魯陶門女者少寡養姑紡績為産魯人欲求¶
之女乃歌曰黄鵠早寡七年不雙宛頸獨宿不與衆同¶
飛鳥尚然况於貞良魯人聞之遂不復求¶
古今注曰漢恵帝五年七月黄鵠二集蕭池¶
瑞應圗曰𤣥鵠者王者知音樂之節則至又曰黄帝習¶
樂崑崙以舞衆神𤣥鵠六翔其右¶