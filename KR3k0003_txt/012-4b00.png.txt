己為牲禱於桑林之社言未已而大雨方數千里湯踐¶
天子位十三年年百嵗而崩¶
賛魏陳王曹植殷湯賛曰殷湯伐夏諸侯振仰放桀鳴¶
條南面以王桑林之禱炎災克償伊尹佐治可謂賢相¶
又湯禱桑林賛曰惟殷之世炎旱七年湯禱桑林祈福¶
于天剪髪離爪自以為牲皇靈感應時雨以零¶
周庾信湯解網賛曰連珠雨起合玉雙沉穀為祥樹桑¶
成樂林三方落網一面驅禽徳以行政仁乎用心¶