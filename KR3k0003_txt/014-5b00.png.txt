赫矣帝高蒸哉嗣武多難固業隱憂啟聖時惟我皇功¶
符受命爰始濡足坐運機深鵬逝風舉龍動雲陰之郢¶
南泝即豫西臨體兹大徳懐此小心賔于四門四門穆¶
穆納于百揆百揆肅肅徳浸堇荼仁被比屋何逺何邇¶
無思不服嗣君䘮道不式典謨神器業業事等聸烏民¶
懐奥主后來其蘇皇天眷命授以籙圖臨朝凝睟昧旦¶
丕顯斟酌前王擇其令典不言斯應不行斯踐路臺靡¶
營離宮弗宴眷言膠塾宏啟上庠軌儀四代祖述三王¶