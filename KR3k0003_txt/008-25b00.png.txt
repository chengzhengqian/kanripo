晉孫綽望海賦曰五湖同浸九江叢溉抱河含濟吞淮¶
納泗南控沅湘西引涇渭洲渚迢逓以䟽屬島嶼綿邈¶
以牢羅殖嵬崔之碣石搆穹隆之牂柯𤣥奥之府重刄¶
之房鱗彚萬殊甲産無方包隨珠衘夜光瑇瑁熠爍以¶
泳㳺蟕蠵煥爛以映漲虗貝含素而表紫蠳螺絡丹而¶
帶緗青甲芬颷以微扇𤣥木杳𦕈以舒芳其卉木則緑¶
苔石髪蔓以流綿紫莖菎綜觧以被渚華組依波而錦¶
披翠綸扇風而繡舉長鯨嶽立以截浪虭䱜揚鬐以排¶