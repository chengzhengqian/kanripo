欲易之以百兩卒無禄又曰豈不鬱陶而思君兮君之¶
門兮九重猛犬狺狺而迎吠兮關梁閉而不通¶
呂氏春秋曰齊有好獵者終日不得獸入則媿其友推¶
其所以不得獸狗惡故也欲得良狗則家貧家富則求¶
良狗得狗則數得獸矣非獨獵也百事皆然又曰楚文¶
王得如黄之狗宛路之矰遊於雲夢三月不反¶
韓子曰宋有酤酒者斗概甚平遇客甚謹為酒甚美懸¶
幟甚高然而酒不售酒酸怪其故問比閭長者楊青青¶