吕氏春秋曰昔黄帝命伶倫作為律伶倫自大夏之西¶
乃之阮隃之隂取竹之嶰谷以生空竅厚均者㫁兩節¶
間長三寸九分而吹之以為十二筒聼鳯鳴以別十二¶
律其雄鳴為六雌鳴亦六故曰黄鍾之宫律之本也¶
淮南子曰䕫合六律調五音通八風¶
漢書曰至治之世天地之氣合以生風天地之風氣定¶
十二律又曰漢家言律厯者本張蒼蒼好書無所不觀¶
無所不通而尤究律厯又曰京房本姓李推律自定為¶