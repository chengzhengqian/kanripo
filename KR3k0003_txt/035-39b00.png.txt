官婢八人¶
東觀漢記曰劉寛向朝㑹裝已訖婢奉肉羮翻汙衣寛¶
神色不異乃徐語曰羮爛爾手又曰朱暉為郡督郵太¶
守阮况當嫁女欲買暉婢暉不與及况卒暉送金三斤¶
問其故暉曰前不與婢者恐以財汚府君今重送欲明¶
己心也¶
謝承後漢書曰長沙祝良為洛陽令常侍樊豐妻殺侍¶
婢置井中良收其妻殺之¶