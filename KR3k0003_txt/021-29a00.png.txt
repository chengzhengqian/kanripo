不足輩此深仁齊兹舊愛¶
書吳陸景與兄書曰向訣不知所言追惟銜恨恨結胸¶
懐懐此戀恨何時可言望路則尚近别已千里其為思¶
結纒在心膂於是離析路人悲之况處此戚兼之懿好¶
情之感咽何時可勝念兄始出既當勞思嚴寒向隆經¶
塗轗軻既宜保德為世作資厚自珍愛又與兄書曰自¶
尋外役出入三年縁兄之篤睦必時存之寳録兄書積¶
之盈笥不得新命無以自慰時輙温故以釋其思有信¶