晉書曰烈宗之母本織坊中婢也形長色黒宮人謂之¶
崑崙太宗以計幸之有身¶
語林曰裴秀母是婢秀年十八有令望而嫡母妬猶令¶
秀母親下食與衆賔賔見並起拜之荅曰微賤豈宜如¶
此當為小兒故耳於是父母乃不敢復役之¶
皇甫謐列女後傳曰㑹稽翟素受聘未及配適遭賊欲¶
犯之臨之以白刄素曰我可得而殺不可得而辱素婢¶
名青乞代素賊遂殺素復欲犯青青曰向欲代素者恐¶