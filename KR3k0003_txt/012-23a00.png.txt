王¶
周庾信漢武帝聚書賛曰獻書路廣藏書府開秦儒出谷¶
漢簡吹灰芝泥印上玉匣封來坐觀風俗不出蘭臺¶
　　漢昭帝¶
漢書曰昭皇帝諱弗陵武帝子也母曰趙婕妤本以有竒¶
異得幸及生帝亦竒異又曰昔周成以孺子繼統而有¶
管蔡四國流言之變孝昭幼年即位亦有燕葢上官逆¶
謀之亂成王不疑周公孝昭委任霍光各因其時以成¶