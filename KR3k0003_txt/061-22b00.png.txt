新宫於爽塏擬承明而起廬結陽城之延閣飛觀榭乎¶
雲中開髙軒以臨山列綺窓以瞰江内則宣化之闥崇¶
禮之闈華闕雙邈重門洞開金鋪交映玉題相暉亞以¶
少城接乎其西列隧百重羅肆巨千賄貨山積纎麗星¶
繁都人士女袨服靚(才性/反)粧布有橦華麵有桄榔卭竹¶
傳節於大夏之邑蒟醬流味於番禺之鄉闤闠之里伎¶
巧之家百室離房機杼相和貝錦斐成濯色江波若夫¶
王孫之屬郄公之倫從禽於外巷無居人並乗驥子俱¶