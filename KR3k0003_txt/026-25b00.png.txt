吏為伍深幽囹圄之中誰可告愬者此真少卿所親見¶
僕行事豈不然乎且夫臧獲婢妾猶能引决况僕之不¶
得已乎所以隠忍茍活身幽糞土之中而不辭者鄙没¶
世而文采不表於後世也古者富貴而名磨滅不可勝¶
記唯倜儻非常之人稱焉盖西伯拘而演周易仲尼厄¶
而作春秋屈原放逐乃賦離騷左丘失明厥有國語孫¶
子臏脚兵法修列不韋遷蜀世𫝊吕覽韓非囚秦説難¶
孤憤詩三百篇大抵賢聖發憤之所為作也僕竊不遜¶