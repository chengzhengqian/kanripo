周官曰師氏以三徳教國子一曰至徳以為道本二曰¶
敏徳以為行本三曰孝徳以知惡逆¶
尚書大傳曰稷鉏已藏嵗事欲畢餘子皆學十三始入小¶
學見小節踐小義十八始入大學見大節踐大義¶
漢書曰三代之道鄉里有教夏曰校殷曰庠周曰序¶
三輔舊事曰漢太子在長安門東書社門五經博士貟¶
弟子萬餘人¶
黄圖曰禮小學在公宮之南太學在東就陽位也去城¶