修九官咸事於往嵗也有司奏以湘東王為宣惠將軍¶
丹陽尹既而下車為政振民育徳循名責實舉無遺慮¶
若夫據饋累起求賢如不及卑身折節用人若由已玉¶
帛旅於丘園辟書交乎塗路求餘論於故府想遺風於¶
舊哲延儒生於東閣命文學於後車重門洞唘列筵廣¶
置四民總至獄訟殷集王兼而治之綽有餘裕上𢎞其¶
禮下悦其風虚往實歸人得所至由是百吏仰成具僚¶
歛衽千里之間有懷必亮躬親勸課賦政授時辨相物¶