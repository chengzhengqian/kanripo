帷翠幬飾髙堂紅壁沙版𤣥玉梁仰觀刻桷畫龍蛇坐¶
堂伏檻臨曲池芙蓉始發雜芰荷紫莖屛風文緣波又¶
曰築室兮水中葺之兮以荷葢荃壁兮紫壇播芳椒兮¶
成堂桂棟兮蘭橑辛夷楣兮葯房¶
鹽鐵論曰貴人之家梓匠斵巨為小以圓為方上成雲¶
氣下成山林¶
漢武故事曰上起神屋鑄銅為柱黄金塗之赤玉為階¶
椽亦以金刻玳瑁為禽獸以薄其上椽首皆作龍首銜¶