箴後漢皇甫規女師箴曰觀象制教肇經乾坤家有王¶
義室有嚴君各有定位陰陽是分昔在軒轅陶化正刑¶
刑于壼闈以臨百宮煌煌后妃女紞是閑穆穆夫人爰¶
採潔蘩師禮莫違而神罔時怨闗睢首化萬國承流實¶
有淑女允作好逑唐媛興媯文武盛周徳音不回𢎞濟¶
大繇咨爾庻妃鑾路斯邁戰戰競競厲省鞶帶漸進不¶
形變起無外行難著而易䘮事易失而難退動若順流¶
應如發機奉上惟敬撫下唯慈怨豈在明患生不思¶