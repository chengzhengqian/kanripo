赫赫明明乃勅衆師竟執戎昭誨以三略惠以六韜雲¶
撤周京席卷秦郊復禮前塋雪愧舊朝既清西關將旋¶
東道中憇徐豫兼應燕趙業盛曩代惠侔大造澤及四¶
海功格八表悠悠聲教綿綿川陸北獻氈裘南貢金竹¶
髽首冠弁穿胸歛服寒穴欣日巢栖玩屋匪惟遐譚靈¶
物偕就孰是人事自天所祐甘露芝草祥雲瑞宿嘉禾¶
連木素鳥皓獸昔之所感謳頌同音今之所應幽顯一¶
心宋克虞徳晉猶唐欽曰總八紘于兹三齡四維開張¶