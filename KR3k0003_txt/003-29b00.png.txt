易緯通卦驗曰冬至之日見雲送迎從下鄉来嵗美民¶
人和不疾疫無雲送迎徳薄嵗惡故其雲赤者旱黒者¶
水白者為兵黄者有土功諸從日氣送迎此其傚也又¶
曰立冬不周風至水始氷薺麥生燕雀入水為蛤¶
太公金匱曰夏桀之時以十月𤼵民鑿山穿陵通於河¶
民諫曰孟冬鑿山穿陵是泄天氣發地之藏天子失道¶
後必有敗桀殺之朞年岑山崩為大澤湯率諸侯伐之¶
京房占曰春冬乾王不周風用事人君當興邊兵治城¶