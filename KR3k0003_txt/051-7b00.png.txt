宜建國開宇蕃屏王室山河之誓永永無窮¶
論後魏王粲爵論曰依律有奪爵之法此謂古者爵行¶
之時民賜爵則喜奪爵則懼故可以奪賜而法也今爵¶
事廢矣民不知爵者何也奪之民亦不懼賜之民亦不¶
喜是空設文書而無用也今誠循爵則上下不失實而¶
功勞者勸得古之道合漢之法以貨財為賞者不可供¶
以復除為賞者租税損减以爵為賞者民勸而費省¶
故古人重爵也¶