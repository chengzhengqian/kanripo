竊見所作典論及諸賦頌逸句爛然沉思泉涌華藻雲¶
浮聽之㤀味正使聖人復存猶稱善不暇所不能間也¶
昔舜以蒸蒸顯其徳周旦不驕成其名豈因南面之尊¶
以發稱假鼎足之盛以取譽哉夫至尊至貴能令人畏¶
不能令人譽故桀不能變龍逢之心紂不能易三仁之¶
意懐近服逺非徳無施今太子博納多容海渟岳峙學¶
無常師唯徳所在思無所私唯徳所親觀士察人毫毛¶
無失望色則知其情覧始則逹其終遏偽辯於未言絶¶