文士傳曰晉文帝大親阮籍恒與談戲任其所欲不廹¶
以職事籍從容常言平生曾遊東平樂其土風願得為¶
東平太守文帝大悦即從其意籍便騎驢徑到郡至皆¶
壞府舍諸壁鄣使内外相望然教令清當十餘日便乗¶
驢去¶
晉陽秋曰胡威少有志尚厲操清白父質為荆州守威¶
自京都省之家貧無車馬僮僕自驅驢單行拜見父停¶
廐中十餘日辭歸每至客舍自放驢取樵㸑食¶