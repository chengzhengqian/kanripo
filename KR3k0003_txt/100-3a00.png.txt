春秋繁露曰水干土則大旱¶
家語曰孔子在齊齊大旱春饑哀公問於孔子曰旱如¶
之何孔子曰凶年則乗駑馬力役不興馳道不修祈以¶
敝滛祭事不懸祀以下牲此則賢君自貶以救民之禮¶
也¶
管子曰春不收枯骨於胔伐枯木而去之則夏旱至矣¶
晏子曰齊大旱公召群臣問曰天不雨久矣民且飢色¶
吾使人卜之祟在髙山廣澤寡人少賦歛以祠靈山可¶