乎太清立冲天之華觀連飛閣乎西城臨漳川之長流¶
望衆果之滋榮仰春風之和穆聴百鳥之悲鳴天工坦¶
其既立家願得而獲呈揚仁化於宇内盡肅恭於上京¶
惟桓文之為盛豈足方乎聖明休矣美矣惠澤逺揚翼¶
佐皇家寕彼四方同天地之矩量齊日月之輝光¶
晉陸雲登臺賦曰永寕中巡幸鄴宫三臺登髙有感乃¶
作賦云爾乃佇眄瑶軒滿目綺寮中原方華綠葉振翹¶
歴玉陛而容與歩蘭堂以逍遥曲房縈而窈眇長廊邈¶