梁父淮南廣陵郢都激楚毎至曲終歌闋亂以衆契上¶
下奔鶩鹿奮猛厲波騰雨注飄飛電逝¶
晉成公綏琵琶賦曰八音之用誦于典藝簫韶九奏物¶
有容制惟此琵琶興自末世爾乃託巧班輸如意横施¶
因形造美洪殺得宜柄如翠虬之仰首盤似靈龜之觜¶
&KR0034;臨樂則齊州之丹木柱則梁山之象犀&KR1290;以玳瑁格¶
以瑶枝若夫盤圖合靈太極形也三材片合兩儀生也¶
分柱列位嵗數成也囘窻華表日月星也¶