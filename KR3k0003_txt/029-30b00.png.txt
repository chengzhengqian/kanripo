一聞流水曲行住兩霑衣又荅林法師詩曰客行七十¶
嵗嵗暮逺徂征寒雲結不解隴水凍無聲君看日近逺¶
為忖長安城¶
陳徐陵新亭送别應令詩曰鳯吹臨伊水時駕出河梁¶
野燎村田黑江秋㟁荻黄隔城聞上鼓廻洲隱去檣神¶
襟愛逺别流睇極清漳又别毛永嘉詩曰願子厲清規¶
歸來振羽儀嗟余今老病此别恐長離白馬君來哭黄¶
泉我詎知徒勞脫寶劒空挂隴頭枝¶