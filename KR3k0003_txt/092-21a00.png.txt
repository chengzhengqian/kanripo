鹽鐵論曰泰山之鴟啄腐䑕於窮澤非有害人也今有¶
司盗主財而食之焉得若泰山之鴟乎¶
列仙傳曰季仲甫夜卧牀上或為鴟鳥後至沓縣巨山¶
上候北風當飛度南海山上有羅鷹者羅得鴟視之仲¶
甫也後留更三年自云徃崑崙山¶
東觀漢記曰馬援擊交趾下潦上霧毒氣上蒸仰視烏¶
鳶跕跕墮水中¶
博物志曰漢舊事綦國送鳶卵給太官¶