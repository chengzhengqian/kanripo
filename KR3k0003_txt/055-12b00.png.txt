扵秋毫渙層冰於幽谷¶
唘梁簡文帝謝勅賚中庸講疏唘曰若覩𤣥圭如觀金¶
版洽日九披流光照灼慶雲五色垂采氤氳天經地義¶
之宗出忠入孝之道實立敎之闗鍵徳行之指歸自非¶
千年有聖得奉皇門無以識九經之倫禀二門之致竊¶
以周王上聖問五行於箕子宣尼照極訪六儛於萇𢎞¶
未有懸鏡獨曉仰均神鑒方知始畫八卦風羲有慚正¶
名百物軒轅為陋¶