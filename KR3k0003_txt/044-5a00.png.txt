名與卿¶
華嶠漢書曰初蔡邕在陳留鄰人有以酒食召邕者比¶
往而酒以酣客有彈琴於屏邕至門潛聽之曰以樂召¶
我而有殺心何也遂反將命者告主人以蔡君至門而¶
去邕素為邦鄉所宗主人遂自追問其故邕具以告莫¶
不憮然彈琴者曰我向見螳蜋方向鳴蟬蟬將去而未¶
飛螳蜋為之一前一却吾心聳然唯恐螳蜋之失蟬也¶
此豈為殺心而形於聲者乎邕笑曰此足以當之矣¶