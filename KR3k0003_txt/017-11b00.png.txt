莊子曰公孫龍問於魏牟曰吾聞莊子之言芒焉異之¶
牟曰子獨不聞坎井之鼃謂東海之鼈曰坎井之樂亦¶
至矣子奚不來入觀乎鼈左足未入而右膝已縶矣公¶
孫龍口呿而不合舌舉而不下¶
史記曰秦始皇遊於㑹稽渡浙江項梁與籍俱觀籍曰¶
彼可取而代也梁掩其口曰無妄言誅族矣又曰鄧公¶
見景帝曰呉王為反數十年矣𤼵怒削地以誅錯為名¶
其意非在錯也且臣恐天下之士噤口不敢復言¶