嶷有惑號三危無安容羙物摽貴用志士厲竒蹤如何¶
抵逺役王命宜肅恭伐鼓功未著振旅何時從¶
魏陳王曹植平陵東行曰閶闔開天衢通被我羽衣乗¶
飛龍飛龍與仙期東上蓬莱採靈芝靈芝採之可服食¶
年若王父無終極又苦思行曰緑蘿縁玉樹光曜燦相¶
暉下有兩真人舉翅翻髙飛我心何踊躍思欲攀雲追¶
鬱鬱西岳顚石室青葱與天連中有耆年一隐士鬚髪¶
皆皓然筞杖從吾逰教我要忘言¶