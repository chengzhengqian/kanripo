恨九重兮夕掩怨三秋兮不同爾乃傳芳醁揚清曲長¶
袖留賔待華燭燭燼落燭華明花抽珠漸落珠懸花更¶
生風來香轉散風度熖還輕本知龍燭應無偶復訝魚¶
燈有舊名燭火燈光一䨇炷詎照離人兩處情¶
周庾信對燭賦曰龍沙鴈塞蚤應寒天山月坂客衣單¶
燈前桁衣疑不亮月下穿鍼覺最難剰取燈花持炷燭¶
還却燈擎下燭槃傍垂細溜上繞飛蛾光清寒入熖暗¶
風過楚人纓脫盡燕君書誤多曉星沒芳蕪歇還持照¶