下也上曰公知其一未知其二夫運籌帷幄之中決勝¶
千里之外吾不如子房鎮國家撫百姓給餉饋不絶糧¶
道吾不如蕭何連百萬之衆戰必勝攻必取吾不如韓¶
信此三者皆人傑也吾能用之此吾所以有天下也項¶
羽唯有一范増不能用此其所以為我擒也羣臣恱服¶
袁山崧後漢書曰王允字子師世仕州郡為冠盖同郡¶
郭林宗見而竒之曰王生一日千里王佐才也遂與之¶
友善允仕至司徒¶