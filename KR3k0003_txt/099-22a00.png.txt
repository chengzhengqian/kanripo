甲生毳羽寧非銷謫之徴實皇家之巨瑞庻民之休幸¶
啓梁邱遲為范雲謝示毛龜啓曰𤣥甲應於姬渚青髯¶
符於夏室翺翔卷耳之隂浮逰蓮葉之上藏采千載獻¶
狀一朝斯誠陛下至徳動天窮神為化故能寳瑞開圗¶
珍祥映牒間出蕃畿繼踵郊甸¶
陳江總上毛龜啓曰臣聞聖王受命以代紹興日月精¶
明之狀煙雲爛漫之采神鼎出於汾陰寳玉開於張掖¶
靈山奥澤卉木呈祉静海澄波鱗介禔福靡不顯符瑞¶