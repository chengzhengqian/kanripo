又曰欒巴者蜀郡人也正朝大㑹巴獨後到又不飲而¶
南噀有司奏巴大不敬有詔問巴巴頓首謝曰臣鄉里¶
以臣能治鬼䕶病為臣生立廟今旦耆老皆入臣廟不¶
可委之是以頗有酒色臣適來本縣成都市上失火臣¶
故噀酒為雨以滅火非敢不敬罪當可坐詔原復坐即¶
驛書問成都成都答言正旦失火食時有大雨從東北¶
來火乃息雨皆作酒臭又曰河上公莫知姓名也漢孝¶
景帝時結草為菴于河湄嘗讀老子經景帝好老子之¶