無求栖高枝而仰首潄朝露之清流隠柔桒之稠葉快¶
閑居以遁暑苦黄雀之作害患螳蜋之勁斧有翩翩之¶
狡童運微黏而我纏委厥體於膳夫歸炎炭而就燔秋¶
霜紛以宵下晨風冽其過庭氣&KR0579;怛而薄軀足攀木而¶
失莖吟嘶啞以沮敗狀枯槁以䘮形¶
晉明帝蟬賦曰尋長枝以凌高静無為以自寧邈為獨¶
處弗累于情在運任時不慮不營¶
晉温嶠蟬賦曰飢噏晨風渴飲朝露¶