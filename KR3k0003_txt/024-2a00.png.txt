國語曰晉平公射鴳使竪襄摶之不得公怒將殺之叔¶
向曰君必殺之吾先君唐叔射兕於徒林殪以為大甲¶
以封于晉今君嗣唐叔射鴳不得是揚吾君之恥速殺¶
之無令逺聞君忸怩乃赦之¶
晏子曰齊景公樹竹令吏守之公出過之有斬竹者¶
拘之將加罪焉晏子曰君聞吾先君丁公乎曰何如¶
對曰丁公伐曲城勝之止其財出其民有輿死人以¶
出者公怪之令視之則其中有金玉焉吏請殺其人¶