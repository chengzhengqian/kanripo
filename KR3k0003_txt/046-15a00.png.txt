吉甫作來歸之頌若乃仰叶宸曜上屬台階錫之以彛¶
器明之以車服除名盛業太傅燕國公其有焉西曄開¶
其命緒東海傳其世禄父曾致平法之科廷尉稱無寃¶
之頌駟馬方駕髙門繼軌公禀山岳之上靈含風雲之¶
秀氣雕良玉於㢘劌錬貞金於鍌鋈于時王業締搆國¶
歩權輿太祖地雖二公功猶再駕忠誠簡帝有志興王¶
公運策帷帳叅謀幕府封齊定文成之計間楚資曲逆¶
之竒仲華訪輿地之圖林叔參兵車之右魏恭帝元年¶