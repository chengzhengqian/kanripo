景炎扇遺風播芳烈久而逾新用而不竭汪汪乎丕天¶
大律其疇能亘之㢤唐㢤皇㢤皇㢤唐㢤¶
論魏陳王曺植魏徳論曰元氣否塞𤣥黄憤薄星辰亂¶
逆隂陽舛錯四海鼎沸蕭條沙漠武皇之興也以道凌¶
殘義氣風發神戈退指則妖雰順制靈弧雲舉則朝揚¶
播越唯我聖后神武盖天威光佐掃辰彗北彎首尾爭¶
擊氣齊率然乃電北席卷千里隠乎若崩嶽旴乎若潰¶
海愠彼蠻夏蠢爾弗恭脂我蕭斧簡武錬鋒星陳而天¶