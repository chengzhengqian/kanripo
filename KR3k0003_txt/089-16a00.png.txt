廬山記曰山有三石梁廣不盈尺俯眄杳然無底吳猛¶
將弟子過此梁見老翁坐桂樹下以玉杯承甘露與猛¶
世說曰客問陳季方曰足下家君太邱有何功德而荷¶
天下重名荅曰吾家君譬如桂樹生太山之阿上有萬¶
仞之髙下有不測之泉上爲甘露所霑下爲川泉所潤¶
當斯之時桂樹焉知太山之髙川泉之深不知有功德¶
也¶
莊子曰桂可食故伐之夫人生天地之間猶騁駟而過¶