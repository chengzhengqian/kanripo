吕令曰夫爚蟬者務在乎明其火振其樹而已火不明¶
雖振何益明不獨在乎火在闇當今之世闇則甚矣人¶
主有明其徳者天下之士其歸也若蟬之走明火矣又¶
曰木方盛終日采之而復生秋風下霜一夕而零又欲¶
鳥者先樹木又人之有民如木之有根根深則本固¶
文選曰樹木者憂其蠧根朽則葉危¶
淮南子曰直木先伐甘井先竭¶
抱朴子曰横海有魚抱大樹能語精名靈陽午日稱仙¶