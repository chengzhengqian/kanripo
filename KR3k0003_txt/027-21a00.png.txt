優渥匪康衢之難踐諒跬步之易局踐寒暑以推換眷¶
桑梓以緬邈禠簪帶於窮城反巾褐於空谷果歸期於¶
願言獲素念於思樂於是舟人告辦佇楫在川觀鳥候¶
風望景測圓背海向谿乘潮傍山悽悽送歸愍愍告旋¶
時旻秋之杪節天既髙而物衰雲上騰而雁翔霜下淪¶
而草腓捨隂漠之舊浦去陽景之芳蕤林承風而飄落¶
水鑒月而含輝發青田之枉渚逗白岸之空亭路威夷¶
而詭狀山側背而易形停余舟而淹留捜縉雲之遺迹¶