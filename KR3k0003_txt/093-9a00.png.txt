東方朔傳曰驃騎難諸博士東方朔對曰干將莫耶天¶
下之利劒也水斷鵠鴈陸斷馬牛將以補屩曾不如一¶
錢之錐騏驥騄耳天下之良馬也將以捕䑕於深宫曾¶
不如跛猫¶
神異經曰西南大宛宛丘有良馬其大二丈鬛至膝尾¶
委於地蹄如汗腕可握日行千里至日中而汗血乗者¶
當以緜絮纒頭腰小腹以避風病其國人不纒也¶
説苑曰晉平公出田見乳虎伏而不動平公顧謂師曠¶