是知王緩也魏王趍見衛客又曰蘇秦為楚合從説韓¶
王曰夫以韓卒之勇被堅甲帶利劒一人當百不足云¶
也夫以韓卒之勁與王之賢乃欲事秦為天下笑無過¶
此者大王事秦秦必求宜陽成臯今兹効之明年又求¶
之予之則無地以給不予則棄前功而受後禍大王之¶
地有盡而秦之求無厭以有盡之地而應無巳之求鄙¶
語曰寧為雞口無為牛後今西面交臂而事秦何異牛¶
後乎又曰秦王與中期爭論而不勝秦王大怒中期徐¶