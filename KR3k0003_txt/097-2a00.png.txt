成杯形或合而用之螺體蜿蜒委曲酒在内自注傾覆¶
終不盡以伺誤相罰為樂又曰鸚鵡螺狀如覆杯頭如¶
鳥頭向其腹視似鸚鵡故以為名肉離殻出食飽則還¶
殻中若為魚所食殻乃浮出人所得質白而紫文如鳥¶
形與觴無異故因其象鳥而作兩目兩翼也又曰寄居¶
之蟲如螺而有脚形如蜘蛛本無殻入空螺殻中戴以¶
行觸之縮足如螺閉戸也火炙之乃出走始知其寄居¶
也¶