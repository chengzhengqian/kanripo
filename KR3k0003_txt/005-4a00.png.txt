風俗通曰户律漢中巴蜀廣漢自擇伏日俗說漢中巴¶
蜀廣漢其地温暑草木早生晚枯氣異中國夷狄畜之¶
故令自擇伏日也¶
詩晉程曉詩曰平生三伏時道路無行車閉門避暑卧¶
出入不相過今世褦襶子觸熱到人家主人聞客來嚬¶
蹙奈此何揺扇膊中疼流汗正滂沱傳誡語髙明熱行¶
宜見訶¶
晉潘岳懐縣詩曰南陸迎修景朱明送末垂初伏啓新¶