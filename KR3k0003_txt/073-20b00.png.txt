圓成月盈纎瑕罔麗飛塵靡停灼爍旁燭表裏相形舉¶
兹椀以酬賔榮密坐之曲宴流景烱晃以内澈清醴瑤¶
琰而外見¶
陳江總瑪腦盌賦曰翠羽流霞之杯諒無聞於瑋麗豈¶
匹此之竒瓌爰覩殊特臻自西國狀驚鶴之㸃潰似遊¶
龍之割刻士衡譬之雲采中郎羞其馬勒于時北園清¶
夏東閣浮涼山交枝而影雜水沉葉而流香蟬無風而¶
吲短鷺出逈而飛長副君海渟岳峙紙落金鏘獲阿宗¶