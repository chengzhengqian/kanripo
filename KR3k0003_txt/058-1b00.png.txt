又曰陳遵為河南太守既至官遣從吏乃召善書吏¶
十人於前治私書謝京師故人遵慿几口授書吏且省¶
官事數百封親踈各有意又曰谷永字子雲便於筆札¶
故時人云谷子雲之筆札樓君卿之脣舌¶
吳録曰王宏為冀州刺史不發私書不交豪族號曰王¶
獨坐¶
典略曰太祖嘗使阮瑀作書與韓遂於馬上具草書成¶
呈之大祖覽筆欲有所定而竟不能增損¶