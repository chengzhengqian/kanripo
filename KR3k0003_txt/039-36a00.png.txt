云黄帝封泰山禪亭亭帝嚳封泰山禪云云堯封泰山¶
禪云云舜封泰山禪云云禹封泰山禪㑹稽湯封泰山¶
禪云云周成王封泰山禪社首皆受命然後得封禪古¶
之封禪鄗上之黍北里之禾所以為盛江淮之間一茅¶
三脊所以為籍東海致比目之魚西海致比翼之鳥然¶
後有不召而自至者十有五焉又曰秦始皇既并天下¶
即帝位徴齊魯儒士博士七十人至泰山下議曰古者¶
封禪為蒲車惡傷山之土石草木始皇上泰山立石頌¶