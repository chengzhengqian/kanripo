華嶠後漢書曰陳實在鄉閭平心率物有盗夜入其家¶
止於梁上實陰見之乃自整拂命子孫正色訓之曰夫¶
人不可不自勉不善之人未必本惡習與性成耳如梁¶
上君子者是矣盗大驚自投于地實徐譬之曰視君状¶
貎不似惡人然當由貧困今遺絹二匹自是縣無復盗¶
竊¶
魏畧曰文帝在東宫嘗從曹洪貸絹百疋洪不肯與及¶
洪犯法自分必死既得原上書謝¶