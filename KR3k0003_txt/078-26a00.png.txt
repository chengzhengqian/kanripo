首騰飛齊跡風雲超逺姿微乃翔靈墳鳥像人聲低徊¶
舊土眷此平生惠而不諒凋我素形神儀旣隕翻飛而¶
征遨遊八維跨騰九冥應慶罔極與道虚盈¶
賛晉陸機王子喬賛曰遺形靈岳顧景忘歸乗雲倐忽¶
飄颻紫㣲¶
晉湛方生老子賛曰敎由嚴宗化必有資深矣若人乃¶
作皇師亦參儒訓道實希夷恂恂孔父是敬是祇¶
晉郭璞馮夷賛曰禀華之精食惟八石乗龍隱淪徃來¶