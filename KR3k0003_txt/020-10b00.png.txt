使國悉賢孰處王下王曰國悉不肖可乎尹文子曰國悉不¶
肖孰理王朝王曰賢與不肖皆無可乎尹文子曰不然有賢¶
有不肖故王尊于上臣卑於下賢賢退不肖所以有上下也¶
申子曰千里有賢者是比肩而立也¶
孫卿子曰古之賢人食則餰粥不足衣則短褐不完然¶
而非禮不進非義不受¶
吕氏春秋曰公孫枝獻百里奚於繆公三月請屬事焉¶
公曰買之五羊之皮而屬事無乃為天下笑乎枝曰信¶