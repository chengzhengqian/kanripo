東觀漢記曰單于來朝賜橙橘龍眼荔支¶
謝承後漢書曰汝南唐羌為臨武長縣接交州州舊貢¶
荔枝及生犀獻之羌上書諫乃止¶
吳錄曰蒼梧多荔支生山中人家亦種之¶
魏文帝詔羣臣曰南方有龍眼荔枝寧比西園蒲萄石¶
蜜¶
竺法真登羅山疏曰浮荔支似冬青夏至日子赤可食¶
南中八郡志曰犍為僰道縣出荔支¶