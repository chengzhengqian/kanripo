子羔見舅犯謝之曰君幸赦臣之過薦之於君得為西¶
河守舅犯曰薦子者公也吾不以私事害公義子其去¶
矣顧吾射子矣¶
家語曰澹䑓滅明為人公正無私¶
慎子曰夫投鈎分財投策分馬非以鈎策為均使得美¶
者不知所以徳得惡者不知所以怨此所以塞怨望也¶
故蓍龜所以立公言也權衡所以立公正也書契所以¶
立公信也法制禮籍所以立公義也凡立公所以棄私¶