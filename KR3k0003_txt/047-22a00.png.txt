臨萬弩俱張隨雷霆而並震揚兵於九天之上决勝於¶
千里之中殪彼羣兇皆無旋踵陳寳應至懷反叛客引¶
周迪資其食力更事窺窬公奉詔崇朝飲氷將力前茅¶
後勁歩驟奔馳仍向甌閩殄其巢窟若夫鳴虵之洞深¶
谷隱於蒼天飛猿之嶺喬樹參於雲日宜越艇而登嶠¶
蒙燕犀而渉江威武紛紜震山風海於是咸俘偽帥悉¶
據髙墉爰洎滄溟莫不懲乂既而齊人無信將謀郢藩¶
鬬艦戈船窺江淹漢公纔聞羽&KR0702;遽禀師期馳襲荆鄖¶