尚書洪範休徴曰肅時雨若(君仁敬則/時雨從之)¶
毛詩曰有渰萋萋興雨祁祁雨我公田遂及我私又曰¶
月離于畢俾滂沱矣¶
左傳曰衛大旱卜有事於山川不吉寗荘子曰昔周饑¶
尅殷而年豐今邢無道諸侯無伯天其或者欲衛討邢¶
乎從之師興而雨¶
家語曰齊有一足之鳥飛公朝下於殿前舒翅而跳齊¶
侯遣使訪孔子孔子曰此鳥名商羊昔童兒有屈其一¶