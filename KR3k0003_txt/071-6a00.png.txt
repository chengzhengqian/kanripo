子將渡用楫少一人操楫曰妾居河濟之間習舟楫之¶
事願備員持楫簡子遂與操度中流奏河激之歌簡子¶
乃聘為夫人¶
郭林宗别傳曰林宗遊洛陽始見河南尹李膺膺大竒¶
之遂相友善於是名震京師後歸鄉曲衣冠諸儒送至¶
河上車數千兩林宗惟與李膺同舟而濟衆賓望之以¶
為神仙焉¶
抱朴子曰瓊艘瑶楫無涉川之用金弧玉弦無激矢之¶