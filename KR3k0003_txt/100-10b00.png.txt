呂氏春秋曰昔者殷湯克夏而王天下五年不雨湯乃¶
以身禱於桑林於是翦其髪割其爪以為犧用祈福於¶
上帝¶
荀卿大略曰湯旱而禱曰政不節與使民疾與宮室榮¶
與女謁盛與苞苴行與讒夫興與何不雨至斯極也¶
説苑曰湯之時大旱七年雒坼川竭煎沙爛石於是使¶
人持三足鼎祝山川教之祝曰政不節耶使民疾耶盖¶
辭未巳而天下大雨¶