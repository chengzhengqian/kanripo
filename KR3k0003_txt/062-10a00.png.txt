史記曰蓬萊方丈瀛洲此三山在海中諸仙人不死藥¶
皆在焉黄金白銀為闕又曰建章宫東鳯闕髙二十丈¶
神異經曰東南有石井其方百丈上有二石闕俠東南¶
面上有蹲熊有㮄著穴題曰地户又曰東北大荒中有¶
金闕髙百丈上有明月珠徑三丈光照千里中有金階¶
西北入兩闕中名天門¶
十洲記曰崑崙山有水精闕¶
列女傳曰衛靈公與夫人夜坐聞車聲轔轔至闕而止¶