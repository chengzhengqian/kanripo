謀敵非君王之憂自臣小之急務也¶
史記曰虞卿著書八篇號曰虞氏春秋太史公曰虞卿¶
非窮愁不能著書自見於後世¶
後漢書曰梁冀妻色美善為妖態作愁眉¶
楚辭曰天問者屈原所作也屈原放逐憂心愁悴彷徨¶
山澤經歴陵陸嗟號日聞仰天歎息楚有先王之廟及¶
公卿祠堂圖畵天地山川神靈竒偉及古賢聖怪物行¶
事周流罷倦休息其下仰見圖畵因書其壁呵而問之¶