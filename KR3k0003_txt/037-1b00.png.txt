踰巢許之右所謂逃名而名我隨避聲而聲我追者已¶
揆君分量輕寵傲俗乃百世之師也其辭曰邈𤣥徳膺¶
懿資𢎞聖典研道機彪童蒙作世師辭皇命確不移亞¶
洪崖超由夷垂英聲揚景暉¶
後漢蔡邕伯夷叔齊碑曰惟君之質體清良兮昔佐殷¶
姬忠孝彰兮委國捐爵諫國匡兮譏武伐紂欲喻匡兮¶
時不可救歴運蒼兮追念先侯受命皇兮憂懐感兮雖¶
没不朽名字芳兮又郭泰碑曰先生誕膺天衷聰睿眀¶