餘里鑿山通道作橋閣山髙谷深至為艱險艾以旗自¶
裹推轉而下將士皆攀木縁崖魚貫而進¶
摯虞新禮議曰漢魏故事遣將出征符節郎授鉞於朝¶
堂新禮遣將御臨軒尚書授節鉞古兵書跪而推轂之¶
義也摯虞法疑要注曰古者帝王征以齊車載遷廟之¶
主以行故尚書甘誓曰用命賞于祖不用命戮于社¶
王隱晉書曰咸康元年智䕶王隨領三千人討寜州賊¶
吹三角皆裂軍人惡之隨曰裂者破也當破賊而得土¶