又寡婦賦曰樂安任子咸者予少而歡焉不幸弱冠而¶
終其妻又吾姨也故作斯賦伊女子之有行爰奉嬪於¶
高族承慶雲之光覆荷君子之恩渥奉蒸嘗以效順俱¶
灑掃以彌載榮華曄其始茂良人忽以捐背愁煩寃其¶
誰告提孤孩於坐側時曖曖而向昏日杳杳而西匿雀¶
羣飛而赴楹雞登棲而歛翼歸空館而自憐撫衾幬以¶
歎息耳傾想於疇昔目髣髴乎平素雖冥冥而罔覿猶¶
依依以憑附自仲秋而在疚踰履霜以踐氷雪霏霏而¶