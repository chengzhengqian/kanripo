詩曰述職期蘭署理棹變金素秋岸沉夕隂火昊團朝¶
露辛苦誰為情遊子值頽暮生幸休明時親蒙英達顧¶
空班趙氏璧徒乖魏王瓠從來漸二紀始得傍歸路將¶
窮山海迹永絶賞心悟又發石首城詩曰白珪尚可磨¶
斯言易為緇雖抱中孚爻猶勞貝錦詩寸心若不亮微¶
命察如絲日月垂光景成貸遂兼兹出宿薄京畿晨装¶
摶曾颸重經平生别再與朋知辭故山日已逺風波豈¶
還時遥遥萬里帆茫茫終何之欽聖若旦暮懐賢亦凄¶