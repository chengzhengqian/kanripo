山水有清音何事待嘯歌灌木自悲吟又招隠詩曰經¶
始東山廬果下自成榛前有寒泉井聊可瑩心神¶
晉陸機招隠詩曰駕言尋飛遁山路欎盤桓芳蘭振蕙¶
葉玉泉涌㣲瀾嘉卉獻時服靈术進朝飱朝採南澗蘂¶
夕息西山足輕條象雲構宻葉成翠幄結風佇蘭林囘¶
芳薄秀木又詩曰尋山求逸民穹谷幽且遐清泉盪玉¶
渚文魚躍中波¶
晉閭丘沖招隠詩曰大道曠且夷蹊路安足尋經世有¶