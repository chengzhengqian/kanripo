焉傾折竹箭以此摧殘若吳之王孫蜀之公子順時以¶
動見機而作歸欵軍門委命下吏當使焚襯而出拂席¶
相俟必以楚材終為晉用也¶
陳徐陵檄周文曰主上恭膺寳厯嗣奉瑤圖既禀聖人¶
之材兼冨神武之略乂安兆庻共靖戎華用戢干戈永¶
銷鋒鏑况復追惟在楚無忘玉帛之言軫念過曹猶感¶
盤飡之惠年馳玉節之使嵗降銀車之恩庶彼懷音㣲¶
悟知感而反其藏匿招我叛臣翊從瀟湘空竭闗壟荆¶