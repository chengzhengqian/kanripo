定公謂孔子曰學子之法以治魯國何如孔子對曰雖¶
天下可何但魯國而已矣¶
韓子曰治大國而數變法則民苦之是以有道之君貴¶
虛静而重變法又曰聖人立法賞足以勸善威足以勝¶
暴備足以必完又曰釋法術而思治堯不能正一國去¶
規矩而妄意度奚仲不能成一輪廢尺寸而差長短王¶
爾不能命中使中主守法術拙匠執規矩尺寸則萬不¶
失一又曰董安于行石阜山中見深澗峭如牆深百仞¶