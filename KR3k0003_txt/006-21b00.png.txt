楚辭曰安能以皓皓之白蒙世俗之塵埃哉¶
淮南子曰地不滿東南故水潦塵埃歸焉¶
謝承後漢書曰范丹字史雲所居單陋有時絶粮閭里¶
歌之曰甑中生塵范史雲也¶
應璩與曹公牋曰昔漢光武與戴子髙有撫塵之好¶
蔡邕勸學曰蚓無爪牙軟弱不便穿穴洞地食塵飲泉¶
博物志曰徐州人謂塵土為蓬塊呉人謂塵土為埃坱¶
李康遊山序曰葢人生天地之間也若流電之過户牖¶