應劭漢官儀曰博士秦官也博者通博古今士者辯於¶
然否孝武建元五年初置五經博士太常差次有聰明¶
威重者一人為祭酒總領綱紀¶
漢書曰賈誼洛陽人年十八以能誦詩書屬稱於郡中¶
文帝詔以為博士是時年二十餘最為少每詔令議下¶
諸老先生未能言誼盡能為之對人人各如其意所出¶
又曰公孫𢎞對策時百餘人太常奏𢎞第居下天子擢¶
𢎞對為第一召入見容貎甚麗拜為博士待詔金馬門¶