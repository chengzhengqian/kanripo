陪後乗之下僚今匹馬之獨征豈斯樂之足娯且休精¶
於敝邑聊卒嵗以湏臾¶
魏陳思王曹植節遊賦曰覽宫宇之顯麗實大人之攸¶
居建三臺於前處飄飛陛以凌虛連雲閣以逺徑營觀¶
榭於城隅亢髙軒以逈眺縁雲霓而結䟽仰西岳之崧¶
岑臨漳滏之清渠觀靡靡而無終何眇眇而難殊亮靈¶
后之所處非吾人之所廬於是仲春之月百卉叢生萋¶
萋藹藹翠葉朱莖竹林青葱珍果含榮凱風發而時鳥¶