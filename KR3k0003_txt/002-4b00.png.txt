即便夜乘輕舩就戴經宿方至既造門不前便返人問¶
其故王曰吾本乘興而行興盡而返何必見戴¶
楚辭招魂曰魂兮歸来北方不可以止増冰峨峨飛雪¶
千里又曰霰雪紛其無垠又曰霰雪霏霏糅其増加又¶
曰霰雪紛紛而薄木又曰桂棹兮蘭枻斵氷兮積雪¶
釋名曰雪綏也水下遇寒而凝綏綏然下也¶
韓詩外傳曰凡草木花多五出雪花獨六出雪花曰霙¶
雪雲曰同雲¶