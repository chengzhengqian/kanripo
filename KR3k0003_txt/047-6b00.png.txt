王隱晉書曰魏舒為司徒年過致仕有謙謙意而無居¶
宅乃漸以俸秩餘為第一所九年正月朝㑹罷送還家¶
奉送章綬又曰武帝以山濤為司徒頻讓不許濤出徑¶
歸家左丞白褒奏濤違詔詔杖褒五十又曰王戎代王¶
渾為司徒髙選長史西曹掾委任責成形狀短陋而目¶
明徹威儀不足常乘馬轝無日不出以象牙籌晝夜筭¶
家財逺及田牧性又儉不能善自奉養飲食通財不外¶
出天下之人謂之膏肓之病¶