王者祭祀不相踰宴食衣服有節則至又曰徳至鳥獸¶
故雉白首¶
尚書曰髙宗肜日越有雊雉祖已曰惟先格王正厥事¶
乃訓于王曰惟天監下民典厥義¶
春秋感精符曰王者㫄流四表則白雉見又曰魯昭公¶
時雉銜環入(雉之為言弟也喻昭公/弟為季氏入之為君也)¶
漢書平帝元始元年春越裳重譯獻白雉一黒雉二詔¶
使三公以薦宗廟¶