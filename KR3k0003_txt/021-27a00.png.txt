弟出飬族父郎中伊余以兄弟之愛心有戀然作此賦¶
以贈之彼朋友之離别猶求思乎白駒况同生之義絶¶
重背親而為踈樂鴛鴦之同池羡比翼之共林亮根異¶
其何戚痛别幹之傷心¶
晉陸機述思賦曰情易感於已攬思難戢於未㤀嗟伊¶
思之且爾夫何往而不臧駭中心於同氣分戚貌於異¶
方寒鳥悲而饒音衰林愁而寡色嗟余情之屢傷負大¶
悲之無力茍彼塗之信險恐此日之行昃亮相見之幾¶