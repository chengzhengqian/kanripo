植諸蔗于前庭渉炎夏而既盛迄凛秋而將衰豈在斯¶
之獨然信人物其有之¶
魏陳王曹植思子賦曰彼凡人之相親小離别而懐戀¶
况中傷之愛子乃千秋而不見入空室而獨倚對牀帷¶
而切歎痛人亡而物在心何忍而復觀日晼晚而既没¶
月代照而舒光仰列星以至晨衣霑露而含霜惟逝者¶
之日逺愴傷心而絶腸¶
魏高貴鄉公傷魂賦曰上師東征宗正曹並以宗室材¶