詩宋陶潛飲酒詩曰既醉之後輒以數句自娛紙墨遂¶
多别辭無次聊命故人書之以為談笑也有客常同止¶
趣舍邈異景一士長獨醉一夫終年醒醒醉還大笑發¶
言各不領¶
周庾信報趙王賜酒詩曰梁王修竹園冠葢風塵喧行¶
人忽枉道直逐桃花源稚子還羞出驚妻倒閉門始聞¶
傳上命定是賜中樽野罏燃樹葉山杯捧竹根風池還¶
更暖寒谷遂長暄未知稻粱鴈何時報君恩又正旦蒙¶