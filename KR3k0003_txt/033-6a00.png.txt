獨運空置百司權不外假而刑政糾雜理難徧通耳目¶
所寄事歸近習賞罰之要是謂國權出内王命由其掌¶
握於是方塗結軌輻輳同奔人主謂其身卑位薄以為¶
權不得重曽不見䑕憑社貴狐藉虎威外無逼主之嫌¶
内有專用之功勢傾天下未之或悟挟朋樹黨政以賄¶
成鈇鑕創痏搆於牀笫服冕乗軒出乎言笑之下西京¶
許史盖不足云晉朝王石未或能及太宗晚運屢經盛¶
衰權倖之徒慴憚宗戚欲使幼主孤立永竊國權搆造¶