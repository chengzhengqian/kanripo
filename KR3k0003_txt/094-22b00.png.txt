不因媒而畜夫子之才必薄矣當何怨寡人哉客曰臣¶
聞韓氏之盧天下疾狗也見兎而指屬則不失兎望見¶
而放狗則累世不能得兎狗非不疾不能屬者罪也¶
漢書曰樊噲沛人也以屠狗為事¶
漢武故事曰公孫卿至東萊云見一人長五尺牽一黄¶
犬把一黄雀欲謁天子因忽不見¶
東觀漢記曰鮑永少有志操治歐陽尚書事後母至孝¶
妻甞於母前叱犬而永即去之¶