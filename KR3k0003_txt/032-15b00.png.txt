卷葉庭栁復垂簷竹柏君自改團扇妾方嫌詎能憐故¶
素終為泣新縑¶
梁何思澄古意詩曰故交不可忘猶如蘭桂芳新知雖¶
可悦不異茱茰香妾有鳯皇曲非無陌上桑薦君君不¶
御抱瑟自悲涼¶
梁朱越賦得蕩子行未歸詩曰坐樓愁出望息意不思¶
春無奈園中栁寒時已報人捉梳羞理鬢挑朱懶向唇¶
何當上路晚風吹還騎塵¶