緣春巒以宣布蔭凉潭而影清¶
頌梁江淹杜若頌曰山中杜若嘉爾翠質不竒不俗載¶
華載實同銜夕露共烱朝日夷陂無二沉冥如一¶
　　蕙¶
廣雅曰蕙草緑葉紫花魏武帝以為香燒之¶
離騷曰川谷徑復流潺湲光風轉蕙汜崇蘭又曰樹蕙¶
之百畒又曰薜荔拍兮蕙綢¶
山海經曰天帝之山其下多蕙外山之下其草蕙¶