咸以為然若夫蔣公之論眸子鍾傅之言才性莫不引¶
此為談證而先生以為不然何哉先生曰夫天不言而¶
四時行焉聖人不言而鍳識存焉形不待名而方圎已¶
著色不俟稱而黒白以彰然則名之於物無施者也言¶
之於理無為者也而古今務於正名聖賢不能去言其¶
故何也誠以理得於心非言不暢物定於彼非言不辨¶
言不暢志則無以相接名不辨物則鍳識不顯鍳識顯¶
而名品殊言稱接而情志暢原其所以本其所由非物¶