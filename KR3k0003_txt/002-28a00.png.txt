操本初之徒不足數也先主方食失匕箸㑹雷大震先¶
主曰聖人言迅雷風烈必變良有以也一震之威乃可¶
致此公亦悔失言¶
雷於天地為長子以其萬物為出入也雷二月出地百¶
八十日雷出則萬物出八月入地百八十日雷入則萬¶
物入入則除害出則興利人君之象也¶
孟奥北征記曰凌雲臺東南角一百步有白石室名為¶
避雷室¶