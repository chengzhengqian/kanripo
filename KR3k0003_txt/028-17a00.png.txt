節賦曰攜友生而遊觀盡賔主之所求登髙墉以永望¶
兾銷日以忘憂欣陽春之潜潤樂時澤之惠休望候鴈¶
之翔集想𤣥鳥之来遊嗟征夫之長勤雖處逸而懐愁¶
懼天河之一廻没我身乎長流豈吾鄉之足顧戀祖宗¶
之靈丘惟人生之忽過若鑿石之未燿慕牛山之哀泣¶
懼平仲之我笑折若華之翳日庶朱光之長炤願寄軀¶
於飛蓬乗陽風而逺飄亮吾志之不從乃拊心以歎息¶
青雲欝其西翔飛鳥翩而上匿欲縱體而從之哀予身¶