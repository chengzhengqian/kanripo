謝承漢書曰鄹人王逢得路遺寶物懸衢道求主還¶
晉安帝紀曰桓𤣥尤愛珍寶常玩弄珠玉不離于手¶
地鏡圗曰凡觀金玉寶劒銅鐵皆以辛之日待雨止明¶
日平旦及黄昏夜半觀之所見光白者玉也赤者金黄¶
者銅黑者鐵¶
　　金¶
爾雅曰黄金謂之盪(音/蕩)其美者謂之鏐(音/留)¶
尚書洪範五行四曰金金曰從革從革作辛(孔安國金/可改庚辛)¶