窄衫袖穿珠帖領巾百丈山頭日欲斜三晡未醉莫還¶
家池中水影懸勝鏡屋裏衣香不如花¶
晉夏侯湛春可樂曰春可樂兮樂東作之良時嘉新田¶
之唘萊悦中疇之𤼵菑桑冉冉以奮條麥遂遂以揚秀¶
澤苗翳渚原卉耀阜春可樂兮樂崇陸之可娱登夷岡¶
以迥眺超矯駕乎山隅綴雜華以為盖集繁蕤以飾裳¶
散風衣之馥氣納戢懐之潜芳鸚交交以弄音翠翾翾¶
以輕翔招君子以偕樂擕淑人以微行¶