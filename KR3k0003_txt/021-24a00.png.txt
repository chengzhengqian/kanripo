父薨商嗣推財以分異母諸弟商無所受¶
東觀漢記曰魏霸為長史妻子不到官舍念兄嫂在家¶
勤苦而獨尊樂故常服麄不食魚肉其子躬耕與兄弟¶
子同苦樂郷里皆慕其化又曰王琳年十餘䘮父母遭¶
大亂百姓奔逃唯琳兄弟獨守家廬弟季出遇赤眉賊¶
將為餔琳自縛請先季死賊矜而放之又曰趙孝兄弟¶
怡怡鄉黨歸德天下亂人相食弟禮為賊所得孝詣賊¶
曰禮羸瘦不如孝肥賊竝放之¶