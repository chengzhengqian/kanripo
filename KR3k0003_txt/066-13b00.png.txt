晉潘岳射雉賦曰渉青林以遊覽樂羽族之羣飛聿彩¶
毛之英麗有五色之名翬厲耿介之專心張猛毅之姱¶
姿於時青陽告謝朱明肈授靡木弗滋無草不茂天泱¶
泱以垂雲泉㳙㳙而吐溜麥漸漸以擢芒雉鷕鷕而朝¶
雊鬱軒翥以餘怒思長鳴以効能爾乃侯扇舉而清呌¶
野聞聲而應媒摛朱冠之赩赫敷藻翰之陪鰓或蹷或¶
啄時行時止班尼揚翹雙角特起應叱愕立躍身竦峙¶
捧黄間以宻彀屬剛挂以潜擬山鷩悍害猋迅已甚擎¶