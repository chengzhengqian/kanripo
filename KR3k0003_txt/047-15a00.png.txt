質與荆玉參貞鑒與南金等照若其好學之性不勸而¶
而成弱不珍玩雅好博古慨洙泗之邈逺悼禮樂之不¶
舉於是覃思深講鋭精幽贊雖齊孝之歸孟軻漢王之¶
宗仲舒無以加焉贊曰思文公侯誕保休祥素質玉潔¶
華藻金章總角韞德被褐韜光自昔喪亂征鼔日震禮¶
樂藏器詩書蒙塵哲人遐慨垂幙澄神仰觀洙泗揚波¶
絶津方矅金鉉協贊衡機昊天不弔㑹不憗遺縉紳頽¶
範皇德莫毗公之云徂華裔同悲¶