躬執筐曲帥道羣妾咸修蠶族分繭理絲女工是勑遐¶
邇䝉祉中外禔福自京逮海靡不仰徳去此昭昭就彼¶
冥冥忽兮不見超兮西征既作下宮不復故庭¶
後漢崔瑗竇貴人誄曰若夫貴人天地之所留神造化¶
之所慇懃華光曜乎日月才志出乎浮雲然猶退譲未¶
嘗專寵樂慶雲之普覆悼時雨之不廣憂國念主不敢¶
怠遑嗚呼哀哉惟以永傷重曰積善之家福慶長修身¶
以壽道之常聖人之言義不虚修身獲報效莫疏令問¶