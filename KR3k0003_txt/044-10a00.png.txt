人攄思制為雅琴錯以犀象藉以翠綠弦以園客之絲¶
徽以鍾山之玉爰有龍鳯之象古人之形伯牙揮手鍾¶
期聽聲華容灼爍發采揚眀伶倫比律田連操張進御¶
君子新聲嘹亮及其初調則角羽俱起宫徴相證參發¶
並趣上下累應若乃髙軒飛觀廣廈閑房冬夜肅清朗¶
月垂光新衣翠粲纓徽流芳於是器冷弦調心閑手敏¶
觸&KR1290;如志唯意所擬初渉淥水中奏清徴拊弦安歌新¶
聲代起曲引向闌衆音將歇改韻易調竒巧乃發或徘¶