周書曰子夏曰桀徳衰夷羊在牧飛鴻滿野¶
家語曰季桓子穿井獲如土缶其中有羊焉使問仲尼¶
曰吾穿井得羊何也對曰以丘所聞非羊也木石之怪¶
䕫魍魎水之怪龍㒺象土之怪羵羊也¶
列子曰楊朱見梁惠王言治天下如運諸掌王曰先生¶
有一妻一妾而不能治三畝之園而不能耘言治天下¶
何也曰君見夫牧羊者乎百羊為羣使五尺童子荷箠¶
而隨之欲東而東欲西而西使堯牽一羊舜荷箠而隨¶