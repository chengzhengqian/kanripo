年為黄龍孫休夢乗龍上天顧不見尾果立為帝而無¶
後又孫權潘夫人父為吏坐法死夫人輸織室權見而¶
異之召充後宫得幸有娠夢有以龍頭授已以蔽膝受¶
之遂生孫亮¶
漢晉春秋曰青龍三年七月曹叡崇華殿災時郡國有¶
龍九見故改曰九龍殿¶
晉中興書曰孝武太后李氏以微賤入為㑹稽王宫人¶
夢兩龍抗膝入懐太祖異而召之生烈宗¶