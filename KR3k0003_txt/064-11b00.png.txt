城府雖輪奐之美多門而館第之私未暇今輕舟将反¶
髙門遽錫遂葺家築室百堵皆興雲屋連甍一朝𢎞敞¶
梁庾肩吾謝東宫賜宅啓曰肩吾居異道南才非巷北¶
流寓建春之外寄息靈臺之下豈望地無湫隘里號乗¶
軒巷轉幡旗門容幰蓋况乃交垂五栁若元亮之居夾¶
石雙槐似安仁之縣却瞻鍾阜前枕洛橋池通西舍之¶
流窓映東鄰之棗來歸髙里翻成侍封之門夜坐書臺¶
非復通燈之壁才下應王禮加温阮官成名立無事非¶