詩梁范筠詠蓍詩曰數竒不可偶性直誰能紆神蔡伏¶
靈異祥雲降温腴¶
賦晉傅𤣥蓍賦曰春邁衡德於青陽混百卉而萌生逮¶
朱夏而脩茂暨商秋而堅貞雖離霜而未彫與潛龜乎¶
通靈於是原極以道掘形以度以類萬物之情以通天¶
下之故豈惟終始於事業乃參天而倚數棄原野之蕭¶
條升雲階而内御運兹莖於掌握爻象形而星布信鈎¶
深而致逺實開物而成務¶