吳越春秋曰孫子者吳人名武善為兵法僻隱幽居世¶
人莫知其能子胥明於識人乃薦孫子吳王問以兵法¶
每陳一篇王不覺口之稱善¶
三輔決録曰㳺子殷為郡功曹有童子張既為書佐殷¶
察異之具設賔饌以子楚託之後魏王以既為雍州時¶
漢興郡闕王以問既既稱楚文武兼才遂以為漢興太守¶
魏志曰潁川盧志才籌畫士也早卒太祖與荀彧書曰¶
自志才亡後莫可與計事者汝潁固多竒士誰可以繼¶