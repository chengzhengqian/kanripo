千里之外違之又曰言行君子之樞機¶
毛詩曰哿矣能言巧言如流又曰無易由言又曰斯言¶
之玷不可為也又曰于時言言于時語語¶
左傳曰晉叔向適鄭鬷蔑惡從收噐者立於堂下一言¶
而善叔向聞之曰必鬷明也又曰鄭子太叔卒趙簡子¶
為之臨甚哀曰黄父之㑹夫子語我九言曰無始亂無¶
怙富無恃寵無違同無傲禮無驕能無復怒無謀非徳¶
無犯非義¶