賦曰秋風動兮天氣涼居常不快兮中心傷出北園兮¶
彷徨望衆墓兮成行柯條&KR0579;兮無色緑草變兮萎黄脫¶
微霜兮零落隨風雨兮飛揚日薄暮兮無悰思不衰兮¶
愈多招延佇兮良久忽踟蹰兮忘家又永思賦曰仰北¶
辰而永思泝悲風以増傷哀遐路之漫漫痛長河之無¶
梁願託乗於浮雲嗟逝速之難當又出婦賦曰念在昔¶
之恩好似比翼之相親惟方今之疏絶若驚風之吹塵¶
夫色衰而愛絶信古今其有之傷焭獨之無恃恨𦙍嗣¶