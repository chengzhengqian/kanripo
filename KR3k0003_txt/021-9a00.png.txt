有才能何况乃當傳以連城廣土享侯國哉又曰鄧隲¶
永初元年封隲等以定筞増三千户讓不獲遂逃避使¶
者閉關上䟽自陳又曰歐陽尚書博士缺上欲用桓榮¶
榮叩頭讓曰臣經術淺薄不如同門生郎中彭宏揚州¶
從事臯𢎞帝曰俞往汝諧因拜榮為博士又曰淳于恭¶
以謙儉推譲為節家有山田橡樹人有盜取之者恭助¶
為収拾載之歸乃知是恭其盜還橡恭不受人又有盗¶
刈恭禾者恭見之念其愧因伏草中至去乃起¶