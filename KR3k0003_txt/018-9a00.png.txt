看粧畏水動歛袖避風吹轉手齊裾亂橫簪歴鬂垂曲¶
中人未取誰堪白日移不分他相識唯聴使君知又南¶
苑看人還詩曰春花競玉顏俱折復俱攀細腰宜窄衣¶
長釵巧扶鬟洛橋初度燭青門欲上闗中人應有望上¶
客莫前還¶
梁徐君蒨初春擕内人行戲詩曰梳飾多今世衣着一¶
時新草短猶通屧梅花漸著人樹斜牽錦帔風橫入紅¶
綸滿酌蘭英酒對此得娯神¶