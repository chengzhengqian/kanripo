十洲記曰聚窟洲在西海中洲上有大樹與楓木相似¶
而材芳華葉香聞數百里名此為反魂叩其樹樹亦能¶
自聲聲如羣牛吼聞之者皆心震神駭伐其根心玉釡¶
中煮取汁更微火熟煎之如飴令可丸名曰驚精香或¶
名之振靈丸或名之為反生香又曰崑崙山三角一角¶
正干北辰星輝名曰閬風嶺其一角正西曰𤣥圃臺其¶
一角正東曰崑崙宫其一處有積金為天墉城面千里¶
城安金臺又曰鍾山在北海之子地仙家數十萬耕田¶