去遺書與業曰不因行李以係隂山白樓日從容養高¶
動靜履直季世多艱爰適樂土聞髙風飢渴語言知乃¶
深隱邈然終時求仁斯得勤而無憾齊蹤古賢何其優¶
哉¶
蜀志曰馬良使呉良謂諸葛亮曰今䘖國命協睦二家¶
幸為良介於孫將軍亮曰君試自為文良即為草曰寡¶
君遣掾馬良通聘繼好以紹昆吾豕韋之勲其人吉士¶
荆楚之令鮮於造次之華而有克終之美願降心存納¶