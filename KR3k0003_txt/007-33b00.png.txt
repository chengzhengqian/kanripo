詩魏阮籍詩曰歩出上東門遥望首陽岑下有採薇士¶
上有嘉樹林¶
賦漢杜篤首陽山賦曰嗟首陽之孤嶺形勢窟其槃曲¶
面河源而抗巖隴塠隈而相屬長松落落卉木蒙蒙青¶
羅落漠而上覆穴溜滴瀝而下通髙岫帶平巖側洞房¶
隱於雲中忽吾覩兮二老時采薇以從容於是乎乃訊¶
其所求問其所修州域鄉黨親戚疋儔何務何樂而並¶
兹遊矣其二老乃荅余曰吾殷之遺民也厥𦙍孤竹作¶