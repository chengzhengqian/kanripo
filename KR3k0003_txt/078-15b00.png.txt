排棄霞霧好登攀龍飛竟天路鳯起出秦關身去長不¶
及簫聲時徃還又遊仙詩曰雲霓垂藻旒羽挂揚輕裾¶
飄登清雲間論道神皇廬蕭史登鳯音王后吹鳴竽守¶
精味𤣥妙逍遥無為墟又曰玉佩連浮星輕冠結朝霞¶
列坐王母堂體飡瓊瑶華湘妃詠涉江漢女奏陽阿又¶
曰乗雲去中夏隨風濟江湘亹亹涉髙陵遂升玉巒陽¶
雲娥薦瓊石神妃侍衣裳¶
晉湛方生廬山神仙詩并序曰潯陽有廬山者盤基彭¶