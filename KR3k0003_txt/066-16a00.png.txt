史記曰初蘇秦之燕貸百錢為資及貴以百金償之徧¶
報諸所嘗見德者其從者一人獨未得報乃前自言蘇¶
秦曰我非忘子子之與我至燕再三欲去我易水之上¶
方是時我困故望子深是以後子子今亦得矣又曰高¶
祖以吏繇咸陽吏皆送奉錢三(或二百/或五百)蕭何獨以五後¶
益封二千户以獨贏二錢又曰單父人吕公善沛令避¶
仇從之客因家焉沛中豪傑吏聞令有客皆往賀蕭何¶
為主吏主進令諸大夫曰不滿千錢坐之堂下高祖為¶