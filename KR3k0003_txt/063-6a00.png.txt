瀬鄉記曰老子廟有皇天樓九柱樓静念樓皆畫仙人¶
雲氣¶
袁彦伯羅山疏曰仰望石樓眇然在雲中¶
世説曰凌雲樓樓觀極精巧先稱平衆材輕重當宜然¶
後造構乃無錙銖相負掲臺雖髙峻恒随風揺動魏明¶
帝登臺懼其勢危則以大材扶持之樓即便頽壊論者¶
謂輕重力偏故也¶
幽明録曰鄴城鳯陽門五層樓去地二十丈長四十丈¶