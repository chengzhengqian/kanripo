禮記曰孟冬之月水始氷地始凍雉入大水為蜃虹藏¶
不見仲冬之月氷益壮地始坼鶡鳥不鳴虎始交荔挺¶
出丘蚓結麋角觧日短至季冬之月雁北向鵲始巢雉¶
雊雞乳日窮于次月窮於紀星廻于天¶
尚書大傳曰北方者物之伏方也何以謂之冬冬中也¶
物方藏於中也故曰北方冬也¶
尚書曰申命和叔宅朔方曰幽都平在朔易日短星昴¶
以正仲冬¶