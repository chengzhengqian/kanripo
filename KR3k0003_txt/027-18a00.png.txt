以萬舞危冬葉之待霜爾乃階長樂登未央汎太液凌¶
建章榮馺娑而欵駘盪轥枍詣而轢承光徘徊桂宫惆¶
悵柏梁鷩雉雊於臺陂狐兔窟於殿傍何黍苗之離離¶
而予思之茫茫¶
晉郭璞流寓賦曰戒雞晨而星發至猗氏而方曉觀屋¶
落之隳殘顧徂見乎丘棗嗟城池之不固何人物之希¶
少越南山之高嶺修焦丘之微路駭斯徑之峻絶感王¶
陽而增懼詰朝發於解池辰中曁乎河北思此縣之舊¶