江表傳曰周泰為濡須督統諸將諸將以泰本出賤㣲¶
咸輕傲之孫權乃入泰營於都巷中張縵大請官僚使¶
泰脫衣幘見其瘡痍匝體指瘡而問何地戰傷泰具對¶
權把其臂流涕曰卿為孤兄弟戰不惜命身如刻漆孤¶
何心而不待卿以骨肉之恩使泰以兵馬導從出作鼓¶
吹又曰孫䇿賜周瑜鼔吹贈賜莫與為比䇿令曰周公¶
瑾英俊異才與孤有總角之好骨肉之分前在丹陽發¶
衆及&KR0657;糧以濟大事論徳酬功此未足以報也¶