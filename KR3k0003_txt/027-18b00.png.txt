名盖曩日之魏國詠詩人之流歌信風土之險刻背兹¶
邑之逈逝何險難之多厯望陜城於南涯存虢氏之疆¶
場實我姓之攸出邈有懐乎乃迹陟函谷之髙關壮斯¶
勢之險固過王城之丘墉想穀洛之合鬬惡王靈之壅¶
流竒子喬之輕舉遊華輦而永懐乃凭軾以寓目思文¶
公之所營盖成周之墟域¶
晉張載叙行賦曰嵗大荒之孟夏余將徃乎蜀都脂輕¶
車而秣馬循路軌以西徂朝發軔于京宇兮夕予宿於¶