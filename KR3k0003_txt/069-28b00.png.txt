梁昭明太子扇賦曰匠人之巧製女工之妙織九折翠¶
竹之枝直截飛禽之翼雖復草木燋枯金沙銷鑠火山¶
熾寒泉涸能使凄兮似秋隆暑斯却¶
梁江淹扇上彩畫賦曰臨淄之稚女宋鄭之妙工織素¶
麗於日月傳畫明於彩虹洛陽之伎極江南之巧窮故¶
飾以赤野之玉文以紫山之金粉則南陽之鈆澤墨則¶
上黨之松心玉琴兮珠徽素女兮錦衣促織兮始鳴秋¶
蛾兮初飛識桂莖之就罷知蘭葉之行衰¶