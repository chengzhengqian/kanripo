父單父父老請曰麥已熟矣今齊冦至不及人人自收¶
其麥請放民皆使出獲麥可以益粮且不資冦三請而¶
宓子賤不聽俄而齊冦逮乎麥季孫聞之怒使人讓曰¶
民寒耕熱芸曾不得食可不哀哉猶可有告而不聽非¶
所以也宓子蹵然曰今兹無麥明年可樹若使不耕者¶
得獲是使民樂有冦也且單父得一嵗之麥於魯不加¶
强䘮之不加弱使民有自取之心其創必數世不息季¶
孫聞之赧然媿曰地若可入吾豈忍見宓子哉¶