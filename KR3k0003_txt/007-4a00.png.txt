荆門山上合下空有若門象又曰鄧城西七里有作樂¶
山諸葛亮常登此山為梁甫吟又曰襄陽郡中廬縣西¶
百三十里有馬穴山傍有一地道云漢時有馬出其中¶
又曰冝都夷陵縣西八十里有髙筐山古老相傳堯時¶
大水此山不沒如筐篚因以為名又曰巴東昆陽縣東¶
南十里有栢枝山有石泉口方數丈中有魚又曰冝都¶
夷道縣北有女觀山昔有思婦登山絶望懐思而死葬¶
之山頂山遂枯悴因以名山¶