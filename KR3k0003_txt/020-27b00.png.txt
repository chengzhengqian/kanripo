寒暑茵帷塵寂棟宇寥怳仰悲軌迹長自矜悼不勝哀¶
號作詩一首敢冒諒闇之譏以申㒺極之痛詩曰茫茫¶
太極賦授理殊咨生不辰仁考夙徂㣲㣲冲弱𦕈𦕈偏¶
孤叩心昊蒼痛貫黄墟肅我以義鞠我以仁嚴邁商風¶
恩洽陽春昔聞鄒母勤教善分懿矣慈妣曠世齊運嗟¶
予小子譬彼土糞俯愧陋質仰沗髙訓悠悠𤣥運四氣¶
錯序自我酷痛載離寒暑寥寥空堂寂寂響戸塵蒙几¶
筵風生棟宇感昔有恃望晨遲顔婉孌懐袖極願盡歡¶