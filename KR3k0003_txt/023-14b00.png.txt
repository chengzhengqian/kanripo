之功斯君子所以歎息也若夫申胥之長吟夷叔之全¶
潔展季之執信蘇武之守節可謂固矣故以無心守之¶
安而體之若自然也乃是守志盛者也¶
吳姚信誡子曰古人行善者非名之務非人之為心自¶
甘之以為已度嶮易不虧始終如一進合神契退同人¶
道故神明祐之衆人尊之而聲名自顯榮禄自至其勢¶
然也又有内折外同吐實懐詐見賢則暫自新退居則¶
縱所欲聞譽則驚自飾見尤則棄善端凡失名位恒多¶