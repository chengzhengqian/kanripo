晉潘岳荆州刺史東武戴侯楊使君碑曰君誕保靈和¶
繼期載徳宣哲清朗直道髙尚若乃嘉號推賢博愛濟¶
衆鄉黨服其義而縉紳慕其風于時文后歷數在躬相¶
國幕府實允華夏九徳咸事俊乂在官成君名器納字¶
叅軍宏略被于南國美化行乎江漢西陵之役懸軍深¶
入親薄冦壘躬行天誅既而救兵不進糧盡道窮因乃¶
憮然廻慮殿其衆而返雖為法受黜勲庸未崇而天下¶
伏其勇世主思其忠¶