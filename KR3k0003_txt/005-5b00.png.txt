有暍者¶
漢書西域傳曰罽賔國道歴大小頭痛之山赤土身熱¶
之坂令人身熱無色頭痛嘔吐¶
桓子新論曰元帝被病廣求方士漢中逸人王仲都者¶
詔問所能為對曰但能忍寒暑耳因為待詔至夏暑日¶
使暴坐又環以十爐火不言熱而身汗不出¶
五經通義曰冬至陽動於下推隂而上之故寒於上夏¶
至隂動於下推陽而上之故大熱於上¶