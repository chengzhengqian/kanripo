有差¶
琴操曰周成王時天下大治鳳皇來舞於庭成王乃援¶
琴而歌曰鳳皇翔兮於紫庭余何徳兮以感靈¶
呉厯曰太元元年有鳥集苑中似鴈髙足長尾毛羽五¶
色咸以為鳳皇改元為鳳皇元年¶
異苑曰東莞劉穆之字道民素居京口晉隆安中鳳皇¶
集其庭相人韋藪謂之曰子必協賛大猷¶
賦晉顧愷之鳳賦曰望太清以抗思誕儀鳳之逸群禀¶