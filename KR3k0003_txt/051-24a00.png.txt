東觀漢記曰竇融數辭爵位又上疏曰臣有一子質性頑¶
鈍何况乃當傳以連城廣土享諸侯之國哉他日㑹見¶
迎詔融曰公欲讓職還土今相見不宜論也又曰桓榮卒子¶
郁當襲爵讓於兄子顯宗不許不得已受封而悉以租¶
入與之又曰丁綝從上渡河及封功臣上令各言所樂¶
謂綝曰諸將皆欲縣子獨求鄉何也綝曰昔孫叔敖勑¶
其子受封必求磽确之地今綝能薄功微得鄉亭厚矣¶
上從之封為定陵新安鄉侯後徙封陵陽侯又曰張純¶