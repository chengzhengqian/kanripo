功髙民歸徳盛治既蕩蕩化亦巍巍南風在詠西環有¶
歸疑山永逝湘水長違靈宮肅肅神館微微¶
文宋顔延之為湘州祭虞帝文曰惟哲化神繼天作聖¶
藏器漁陶致身愛敬是以二妃嬪徳九子觀命在麓不¶
迷御衡以正唐厯既終虞道乃光咨堯授禹素俎采堂¶
百齡厭世萬里陟方敬詢故老欽咨聖君職奉西湘䖍¶
屬南雲神之聼之匪酒伊葷¶
　　帝禹夏后氏¶