殊地氣異宜然其致功成利未有相害而不通者也至¶
乎末世則不然矣執法之吏不闚先王之典搢紳之儒¶
不通律令之要彼刀筆之吏豈生而察刻哉起於几案¶
之下長於官曹之間無温裕文雅以自潤雖欲無察刻¶
弗能得矣竹帛之儒豈生而迂緩也起於講堂之上逰¶
於鄉校之中無嚴猛斷割以自裁雖欲不迂緩弗能得¶
矣先王見其如此也是以博陳其敎輔和民性逹其所¶
壅袪其所蔽吏服雅訓儒通文法故能寛猛相濟剛柔¶