尚書大傳曰文王囚於羑里散宜生之江淮之浦而得¶
大貝如車渠以獻紂¶
鹽鐵論曰教與民改幣與世易夏后以𤣥貝周人以紫¶
石也¶
漢書曰文帝賜南越王尉佗書及衣佗因使者獻紫貝¶
五百又曰王莽時大貝四寸八分已上二枚為一朋直¶
二百一十六牡貝三寸六分已上一朋直五十么貝二¶
寸四分已上一朋直三十小貝寸二分已上一朋直十¶