宋謝莊乗輿舞馬賦應詔曰日晷呈祥乾維効氣賦景¶
阿房承靈天駟既秣芑以均性又佩蘅以崇躅卷雄神¶
於綺文蓄奔容於帷燭觀其雙璧應範三封中圖𤣥骨¶
滿燕室虛陽理競濳䇿紆汗飛赭沬流朱至於肆夏已¶
升采齊既薦始徘徊而龍俛終沃若而鸞眄迎調露於¶
飛鍾赴承雲於驚箭冩秦埛之弭塵狀吳門之曵練夫¶
蹠實之態未卷凌逺之氣方攄歴岱野而過碣石跨滄¶
流而軼姑餘朝送日於西阪夕歸風於北都尋瓊宮於¶