始興王濬謂義基曰陸士衡詩曰營道無烈心其意若¶
何義綦荅曰下官初不識士衡何忽見苦¶
詩晉李充嘲友人詩曰同好齊歡愛纏綿一何深子既¶
識我情我亦知子心燕婉歴年歳和樂如瑟琴良辰不¶
我俱中濶似商參爾隔北山陽我分南川隂嘉㑹㒺克¶
從積思安可任目想妍麗姿耳存清媚音修晝興永念¶
遥夜獨悲吟逝将尋行役言别涕沾襟願示降玉趾一¶
顧重千金¶