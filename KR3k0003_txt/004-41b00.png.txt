　　七月十五¶
荆楚嵗時記曰七月十五日僧尼道俗悉營盆供諸寺¶
院¶
盂蘭盆經云有七葉功徳並幡花歌鼓果食送之盖由¶
此又曰目連比丘見其亡母生餓鬼中即以鉢盛飯往¶
餉其母食米入口化成火炭遂不得食目連大呌馳還¶
白佛佛言汝母罪重非汝一人力所奈何當湏十方僧¶
衆威神之力至七月十五日當為七代父母現在父母¶