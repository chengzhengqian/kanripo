不敢絶馳道西至直城門得絶乃度還入作室門上遲¶
之問其故以状對上大恱乃著令太子得絶馳道¶
東觀漢記曰建武時天下墾田不實詔下州郡檢其事¶
帝見陳留吏牘上有書曰頴川𢎞農可問河南南陽不可¶
問帝詰吏由趣吏不服抵言於長安街得之帝怒時明¶
帝年十二在幄後曰吏受郡勑當欲以墾田相妨耳帝¶
曰即如此河南南陽何不可問對曰河南帝城多近臣南¶
陽帝郷多近親田宅踰制不可為准帝令詰問乃首服¶