尸子曰春為忠東方為春春動也是故鳥獸孕字草木¶
華生萬物咸遂忠之至¶
尚書大傳曰東方者動方也物之動也何以謂之春春¶
出也物之出故謂東方春也¶
周官曰羅氏仲春羅春鳥獻鳩以養老也¶
易緯通卦騐曰震東方也主春分日出青氣出直震此¶
正氣出也氣出右萬物半死左蛟龍出震氣不至則嵗¶
中少雷萬物華而不實人民疾熱應在其衡又曰立春¶