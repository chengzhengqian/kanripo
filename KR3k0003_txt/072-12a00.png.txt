吳志曰魯肅以振窮士為務甚得邑人歡心周瑜為居¶
巢長將數百人故過候肅并告資糧肅家有囷米各三¶
千斛乃指一囷與瑜瑜益知其竒也遂相親結定僑札¶
之分又曰全琮父使琮賷米數千斛到吳有所市易琮至¶
皆散空船而還父大怒琮頓首曰愚以所市非急而士¶
大夫方有倒懸之患故便振贍不及啓報父便以竒之¶
語林曰陳夀將為國志謂丁梁州曰若可覔千斛米見¶
借當為尊公作佳傳丁不與米遂以無傳¶