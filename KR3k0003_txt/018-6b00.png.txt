遺視來相過願為三春遊朝陽忽蹉跎又詩曰二妃遊¶
江濱逍遙從風翔交甫懐環珮婉娩有芬芳綺靡情歡¶
愛千嵗不相忘傾城迷下蔡容華結中腸感激生憂思¶
萱草樹蘭房¶
晉傅𤣥詩曰有女懐芬芳媞媞步東廂蛾眉若雙翠明¶
眸發清陽丹唇翳皓齒秀顏若珪璋令儀希世出無乃¶
古毛嬙首戴金步搖耳繫明月璫珠環約素腕翠羽垂¶
鮮光容華既已艷志節擬秋霜¶