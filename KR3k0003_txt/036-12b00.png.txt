周眀帝贈韋居士詩曰六爻貞遯世三辰少光㣲潁陽¶
去猶遠滄洲遂不歸風動秋蘭佩香飄蓮葉衣坐石窺¶
仙洞乗槎下釣磯嶺松千仞直巖泉百丈飛儻能同四¶
隠来參余萬機¶
周王褒贈周處士詩曰我行無嵗月征馬屢盤桓崤曲¶
三危阻闗重九折難猶持漢使節尚服楚臣冠巢禽疑¶
上幕驚羽畏虚彈飛蓬去不已客思漸無端壯志與時¶
歇生年隨事䦨百齡悲促命數刻念餘歡雲生隴坻黒¶