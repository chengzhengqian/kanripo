常卧其上石盡陷穿又曰呼子先者漢中關下卜師夀¶
百餘嵗臨去呼酒家嫗令急装便有仙人持二茅狗來¶
至子先將一與酒嫗因各騎之乃龍也上華隂山常於¶
山大呼言子先酒母在此¶
華山記曰華山髙巖四合重嶺秀起上有石池北有石¶
鼓父老相傳云甞有聞其鳴者¶
述征記云華山對河東首陽山黄河流于二山之間云¶
本一山巨靈所開今睹手跡於華嶽而脚跡在首陽山¶