楚辭曰陳鍾案鼓造新歌渉江採菱發陽阿二八齊容¶
起鄭舞衽若交竿撫案下竽瑟狂㑹填鳴鼔宫庭震驚¶
發激楚又代秦鄭衛鳴竽張伏戲駕辯楚勞商¶
韓子曰昔衛靈公之晉於濮水之上宿夜聞有新聲者¶
召師㳙撫瑟寫之公遂之晉晉平公觴之靈公乃召師¶
㳙坐師曠之傍援琴鼔之未終師曠曰不如清徴平公¶
曰願試聽之師曠援琴一奏有𤣥鶴二八来集再奏而¶
列三奏而延頸鳴舒翼而舞音中宫商師曠曰不如清¶