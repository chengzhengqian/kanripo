禮記曰婦人或賜之茞蘭則受獻諸舅姑¶
左傳曰鄭文公有賤妾曰燕姞夢天使與已蘭曰余為¶
伯鯈余而祖也以是為而子以蘭為國香人服媚之文¶
公與之蘭而御之辭曰妾不才幸而有子將不信敢徴¶
蘭乎公曰諾生穆公名之曰蘭¶
家語曰芝蘭生於深林不以無人而不芳君子修道立¶
德不為困窮而改節¶
文子曰日月欲明浮雲葢之叢蘭修發秋風敗之又曰¶