以毅相弱燕合五國之兵以破强齊雪君王之恥圍城¶
而不急攻将令道窮而義服此則仁者之師莫不謂毅¶
為優余以五國之兵共伐一齊不足為强大戰濟西伏¶
尸流血不足為仁夫孔明包文武之德劉𤣥德以知人¶
之明屢造其廬咨以濟世竒䇿泉涌智謀從横遂東說¶
孫權北抗大魏以乗勝之師翼佐取蜀及𤣥德臨終禪¶
其大位在擾攘之際立童䝉之主設官分職班叙衆才¶
文以寧内武以折衝然後布其恩澤於中國之民其行¶