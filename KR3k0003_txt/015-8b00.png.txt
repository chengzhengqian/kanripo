奉迎登位太㣲明徳日盛羣黎欣載函夏同慶翼翼聖¶
皇睿哲孔純愍兹狂戾闡惠播仁蠲釁滌穢與時維新¶
霈然洪赦恩詔遐震后之踐祚囹圄虛陳萬國齊歡六¶
合同欣坤神抃舞天人載恱興瑞降祥表精日月和氣¶
烟煴三光朗烈既獲嘉時尋播甘雪𤣥雲掩靄靈液霏¶
霏既儲既積待陽而晞長享豐年福祿永綏¶
賛魏曹植姜嫄簡狄賛曰嚳有四妃子皆為王帝摯早¶
崩堯承天綱𤣥鳥大跡殷周美祥稷契既生功顯虞唐¶