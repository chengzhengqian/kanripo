曰汝狗猛耶曰狗猛狗猛何故不售曰人畏焉或令孺¶
子懷錢挈壺往酤而狗迎齕之酒所以酸而不售夫國¶
亦有猛狗有道之士懷其術而欲以明萬乗之主大臣¶
為猛狗迎而齕之此人主所以蔽脅有道之士所以不¶
用也¶
史記曰范睢説秦昭王曰夫以秦而治諸侯譬若縱韓¶
盧而搏蹇兎也今閉關十五年不敢闚兵於山東者是¶
穰侯為秦謀不忠而大王之計有所失也又曰高祖詔¶