谷上有扶桑十日所浴九日居上枝一日居下枝皆載¶
烏又曰有女子名曰羲和浴日於甘泉羲和者帝俊之¶
妻是生十日¶
淮南子曰堯時十日竝出草木燋枯堯命羿仰射十日¶
中其九烏皆死墮羽翼又曰若木在建木西末有十日華¶
照下地又曰日出于暘谷浴于咸池拂于扶桑是謂晨¶
明登于扶桑之上爰始將行是謂朏明至于曲阿是謂¶
朝明臨于曾泉是謂蚤食次于桑野是謂晏食臻于衡¶