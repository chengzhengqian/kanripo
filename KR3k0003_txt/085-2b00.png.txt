師曠占曰黄帝問師曠曰杏多實不蟲者来年秋善五¶
木者五榖之先欲知五榖但視五木擇其木盛者来年¶
益種之¶
京房易逆刻曰天雨榖嵗大熟¶
東觀漢記曰建武二年天下野榖旋生麻菽尤盛又曰¶
欲征匈奴與竇固等議皆以為塞外草美馬不須榖按¶
軍出塞無榖馬故事馬防言當與榖¶
論衡曰建武三十一年陳留雨榖蔽地視榖形若粢而¶