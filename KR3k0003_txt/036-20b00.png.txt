宋陶潛歸去来曰歸去来兮田園將蕪胡不歸既自以¶
心為形役奚惆悵而獨悲悟已往之不諫知来者之可¶
追實迷途其未逺覺今是而昨非舟遥遥以輕颺風飄¶
飄而吹衣乃瞻衡宇載欣載奔僮僕歡迎稚子候門携¶
㓜入室有酒盈樽引壺觴以自酌眄庭柯以怡顔倚南¶
窻以寄傲審容膝之易安䇿扶老以流憩時矯首以遐¶
觀雲無心以出岫鳥倦飛而知還農人告余以春及將¶
有事於西疇或命巾車或掉孤舟既窈窕以尋壑亦﨑¶