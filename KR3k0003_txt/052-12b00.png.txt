孟子曰為髙必因丘陵為下必因川澤為政必因先王¶
之道¶
莊子曰至徳之世山無蹊隧澤無舟梁鳥鵲之巢可攀¶
援而闚也¶
孫卿子曰夫一仞之牆民不能踰百仞之山童子升而¶
逰焉凌遲故也今仁義之凌遲久矣能謂民弗踰焉¶
商君書曰古者民聚生而羣處故求有上也然則天下¶
之樂有上將以為治也今有主而無法其害與無主同¶