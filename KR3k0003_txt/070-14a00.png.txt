左傳曰晉太子為質於秦將逃歸謂嬴氏曰與子歸乎¶
對曰子晉太子而辱於秦子之欲歸不亦宜乎寡君使¶
婢子侍執巾櫛以固子也從子而歸棄君之命不敢從¶
亦不敢言¶
十洲記曰臨海興安縣東界去郡八十里縣邉有平石¶
其上有石櫛俗云越王渡谿墮櫛於此¶
續漢書曰李文德素善延篤謂公卿曰延篤有王佐之¶
才欲令引進之篤聞為書止文徳曰吾常昧爽櫛梳坐¶