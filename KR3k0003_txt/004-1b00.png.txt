孔叢子曰邯鄲民以正月旦獻爵於趙王而綴以五采¶
王大悦¶
東觀漢記曰戴慿為侍中正旦朝賀帝令羣臣説經義¶
不通者奪其席慿遂重五十餘席(事具講/論篇)¶
漢書曰鮑宣字子都哀帝時正旦日蝕宣上書諫曰陛¶
下父事天母事地子養黎民父虧明母震動子訛言今¶
日蝕三陽始小民正月朔旦尚惡敗器物况日虧缺¶
乎¶