梁沈約登𤣥暢樓詩曰危峰帶北阜圓鼎出南岑中有¶
凌風樹廻望川之隂岸險每増减湍平互淺深水流本¶
三𣲖臺髙乃四臨上有離羣客各有慕歸心落暉映長¶
浦煥景燭中潯雲生嶺乍黒日下溪半隂信美非吾土¶
何事不抽簮¶
梁劉孝綽登陽雲樓詩曰吾上陽臺上非夢高唐客迴¶
首望長安千里懐三益顧惟慙入楚降私等申白西阻¶
水潦收昭丘霜露積龍門不可見空慕淩寒栢¶