禮斗威儀曰君乗火而王其政訟平南海輸以文狐¶
尚書大傳曰文王拘羑里散宜生之西海之濵取白狐¶
青翰獻紂紂大悦¶
春秋運斗樞曰機星得則狐九尾¶
潜潭巴曰白狐至國民利不至下驕恣¶
山海經曰武都之山黒水出焉其上有𤣥狐蓬尾¶
孝經援神契曰徳至鳥獸則狐九尾¶
呂氏春秋曰禹年三十未娶行塗山恐時暮失嗣辭曰¶