文宋謝惠連祭古冡文曰東府掘壍一丈得古冡上無¶
封域明器之屬材瓦銅漆有數十種異形不可盡識刻¶
木為人長三尺許初開見悉為人形以物棖撥之應手¶
灰滅水中有甘蔗節及李核𤓰瓣皆浮出不甚爛壞世¶
代不可知也既不知其名字故假號曰冥漠君云爾蒭¶
靈已毁塗車既摧蔗傳餘節𤓰表遺犀十仞斯建百堵¶
斯齊墉不可轉壍不可廻黄腸既毁便房已頽循題興¶
念撫櫬増哀¶