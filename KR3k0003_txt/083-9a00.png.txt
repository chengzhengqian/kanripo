知亡後當蹔窮故藏金以待泰平所以不告兒婦者恐¶
金盡而困無已也吾善易故書板以寄意耳金有五百¶
斤盛以青甒覆以銅柈埋在堂屋東頭去壁一丈入地¶
九尺妻還掘之皆如卜焉¶
捜神記曰郭巨兄弟三人早䘮父禮畢二弟求分以錢¶
二千萬二弟各取千萬巨獨與母出居客舎夫婦傭賃¶
以給供飬居有頃妻産男巨念與兒妨事親一也老人¶
得食喜分兒孫減饌二也乃於野鑿地欲埋兒得石蓋¶