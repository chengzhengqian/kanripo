子對曰暮夜倉卒宜備非常不當親近火光令人照見¶
世說曰晉明帝數嵗在元帝處坐時有人從長安來帝¶
謂曰爾言長安逺日逺明帝曰只聞人從長安來不聞¶
從日邉來日固宜逺帝大嗟賞明日羣僚並集帝更問¶
乃答云日近帝失色乃謂曰何以昨語異答曰舉頭見¶
日不見長安衆莫不嗟歎¶
詩梁劉孝威重光詩曰重光儲后宣制義也赫赫重光¶
明明二聖帝作儲述禮和樂正中衢置樽髙堂懸鏡其¶