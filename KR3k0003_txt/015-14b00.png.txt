晉左九嬪元皇后楊氏誄曰昔有莘適殷姜姒歸周宣¶
徳中閨徽音永流樊衛二姬匡齊翼楚馬鄧兩妃亦毗¶
漢主峨峨元后光嬪晉宇伉儷聖皇比蹤往古遭命不¶
永背陽即陰六宮號咷四海動心嗟余鄙妾銜恩特深¶
追慕三良甘心自沉何用存思不忘徳音何用紀述記¶
辭翰林乃作誄曰惟嶽降神顯兹禎祥篤生英媛休有¶
烈光和暢春日操厲秋霜率由四教容徳匪荒行周六¶
親徽音顯揚皇英佐舜塗山翼禹明明我后與世同矩¶