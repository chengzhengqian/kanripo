之溢塘觀其文色煥煥如氷將釋見日之光王曰客有¶
賣此劒者有市之鄉三十駿馬千疋千户之都二其可¶
與乎薛燭曰不可臣聞王之造此劒赤堇之山破而出¶
錫若耶之谿涸而出銅吉日良時雨師灑道雷公發鼔¶
蛟龍捧罏天帝壯炭太一下觀於是歐冶子因天地之¶
精造為此劒取湛盧視之薛燭曰善哉銜金鐵之英行¶
氣託靈服此劒者可以折衝伐敵人君有逆謀則去之¶
允常以魚腸湛盧豪曹獻吳王僚後闔閭為一女殺生¶