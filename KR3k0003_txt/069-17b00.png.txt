壽杖令為太師省坐置几太師省中用杖¶
續漢書曰大将軍何進辟鄭𤣥𤣥以進辟權戚不敢違¶
意不得已而詣之進為設几杖待之甚優𤣥不受朝服¶
而以幅巾見一宿逃去¶
九州春秋曰孔融為北海太守為袁譚所攻流矢雨集¶
矛㦸内接然融憑几安坐讀書論義自若也¶
詩齊謝眺詠烏皮隠几詩曰蟠木生附枝刻削豈無施¶
取則龍文鼎三趾獻光儀勿言素韋絜白沙尚推移曲¶