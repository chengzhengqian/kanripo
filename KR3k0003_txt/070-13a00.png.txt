賦晉夏侯湛雀釵賦曰覽嘉藝之機巧持精思於雀釵¶
收泉珍於八極納瓌異以表竒布太陽而擬法妙團團¶
而應規於是妍姿英妙之徒相與競嬖飛寵並修勅理¶
袿襟整服飾黛𤣥眉之琰琰收紅顔而發色流眄閑步¶
輕袂翼翼恃炫豔以相邈常逍遙而侍側昔先王興道¶
立教崇沖讓以致賢不畱志於華好¶
箴後漢崔瑗三珠釵箴曰元正上日百福孔靈鬢髪如¶
雲乃象衆星三珠璜釵攝媛讚靈¶