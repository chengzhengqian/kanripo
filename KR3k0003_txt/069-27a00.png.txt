斯時無日夜而有忘謂洪恩之可固終靡弊於君旁火¶
星忽以西流悲風起乎金商秋日凄凄白露為霜體歛¶
然以思暖御輕裘於温房猥棄我其若遺去玉手而潛¶
蔵君背故而向新非余身之無良哀徒勞而靡報獨懷¶
怨於一方¶
晉陸機羽扇賦曰昔楚襄王㑹於章臺之上山西與河¶
右諸侯在焉大夫宋玉唐勒侍皆操白鶴之羽以為扇¶
諸侯掩麈尾而笑襄王不悦宋玉趨而進曰敢問諸侯¶