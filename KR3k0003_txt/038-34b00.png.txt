國子祭酒新安王宗室羽儀衣冠凖的惟善為樂造次¶
必儒粤以十一年三月二十一日受詔宏宣發論語題¶
攝齊升堂摳衣即席對揚天人開闢大訓清言既吐精¶
義入神副徳爰動音辭鋒起問難泉湧辨紛綸之異定倫¶
理之疑玉振鏘鏘雲浮雨布介王奉繫聖蹤馳辯秀出¶
信令張禹慙其師法何晏忸其訓詁穆穆焉洋洋焉此¶
實虞朝之盛徳生民之壯觀者也臣抑又聞之魯頌聿¶
興史克宣其懿晉雍大啓王廙逞其詞所以述休平之¶