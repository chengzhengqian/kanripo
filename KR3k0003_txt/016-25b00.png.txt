為公主以妻焉賜乘輿服御物為備官属侍御數百人¶
贈送甚盛烏孫昆莫以為右夫人公主至其國自治宫¶
室嵗時再過昆莫年老言語不通公主悲愁自為作歌¶
天子聞而憐之¶
范曄後漢書曰制皇女皆封縣公主儀服同列侯其尊¶
崇者加號長公主儀服同蕃王諸王皆封鄉亭侯公主¶
儀服同鄉亭侯又曰光武姊湖陽公主新寡帝與共論¶
朝臣㣲觀其意公主曰宋公威容徳噐羣臣莫及帝曰¶