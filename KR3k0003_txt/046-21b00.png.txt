㑹同饗讌必尊長先用先用必以酒祭先故曰祭酒漢¶
時呉王年長以為劉氏祭酒是也¶
漢書曰張安世薦蘇武明習故事奉使不辱命先帝以¶
為遺言宣帝即時召武待詔宦者署數進見復為右曹¶
典屬國以武著節老臣令朝朔望號稱祭酒甚優寵之¶
風俗通曰詩禮春秋至齊襄王時而孫卿最為老師齊¶
尚修列大夫之缺而孫卿三為祭酒也¶
蜀志曰先主既定益州廣漢太守夏纂請秦宓為師友¶