吕氏春秋曰客有以吹籟見越王者上下宫商和而越¶
王不喜也或為之野音而王反悦之亦有如此者要在¶
聽之而已¶
列仙傳曰簫史者秦穆公時人善吹簫能致孔雀白鶴¶
穆公女弄玉好之公妻焉一旦隨鳯飛去故秦樓作鳯¶
女祠雍宫世有簫聲云¶
漢書曰元帝多材藝吹洞簫自度曲被歌聲又曰元帝¶
為太子體不安善忘不樂詔使王褒等之太子宫讀誦¶