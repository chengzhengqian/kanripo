漢書曰髙祖爲亭長乃以竹皮爲冠及貴常冠之又曰¶
武帝發卒塞瓠子河令羣臣將軍以下皆負薪而下淇¶
園之竹¶
三輔舊事曰竇將軍有青竹田¶
楚國先賢傳曰孟宗母嗜笋及母亾冬節將至笋尚未¶
生宗入竹哀歎而笋爲之出得以供祭至孝之感也¶
文士傳曰蔡邕經㑹稽髙遷亭見椽竹可以爲笛取用¶
果有異聲¶