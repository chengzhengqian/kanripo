醴泉玉石揚華英東北望吳野西眺觀日精王者以歸¶
天效厥元功成又當欲遊南山篇曰東海廣且深由卑¶
下百川五岳雖髙大不逆垢與塵嘉善而矜愚大聖亦¶
同然仁者必夀考八坐咸萬年又仙人篇曰仙人攬六¶
著對博太山隅湘娥拊琴瑟素女吹笙竽玉樽盈桂酒¶
河伯獻神魚廻駕過紫微與帝合靈符閶闔正嵳峩䨇¶
闕萬丈餘又升天行曰乗蹻追術士逺之蓬莱山靈液¶
飛素波蘭桂上叅天𤣥豹逰其下翔鵾戲其巔乗風忽¶