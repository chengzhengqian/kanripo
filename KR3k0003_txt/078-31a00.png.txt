君聲髙兩代徳冠四區敎義宣流播乎數郡拓宇太平¶
之東結駕菁山之北爰以此處幽竒别就基構栖集有¶
道多歴世年¶
陳沈炯林屋館記曰夫𤣥之又𤣥處衆妙之極可乎不¶
可成道行之致斯蓋寂寥窅冥希微恍惚故非淮南八¶
仙之圖賴鄉九井之記至若崑山平圃銀牓相暉蓬閬¶
仙宫金臺崛起南瞰胥臺傍連飛閣桂柱星羅瓊軒雲¶
構銘曰大道旣隱衆聖無門悠悠太極誰見𤣥根祈年¶