良史書之題以巧宦之目未嘗不慨然廢書而歎曰嗟¶
乎巧誠有之拙亦宜然於是覽止足之分庶浮雲之志¶
池沼足以漁釣舂税足以代耕灌園鬻𬞞供朝夕之膳¶
牧羊酤酪俟伏臘之費此亦拙者之為政也乃作閒居¶
之賦於是退而閑居洛水之涘身齊逸民名綴下士陪¶
京泝伊面郊後市浮梁黝以徑度靈臺傑而髙峙窺天¶
文之秘奥究人事之終始爰定我居築室穿池長楊映¶
沼芳枳樹籬遊鱗瀺灂菡蓞敷披竹木蓊藹靈果參差¶