鴻鷫鵠鴇駕鵞屬玉羣浮乎其上沈淫汎濫隨風澹澹¶
與波揺蕩掩薄水渚深林巨木巉巖參差九嵕嶻嶭南¶
山峩峩掩以緑蕙被以江蘺糅以&KR1048;蕪雜以留夷布結¶
縷攅䓞莎揭車蘅蘭槀本射干茈薑蘘荷葴橙若蓀鮮¶
支黄礫蔣芋青薠布濩閎澤延蔓太原於是離宫别館¶
彌山跨谷高廊四注重坐曲閣華榱璧璫輦道纚屬歩¶
櫩周流長途中宿俛杳𦕈而亡見仰攀橑而捫天奔星¶
更於閨闥宛虹扡於楯軒於是乎盧橘夏熟黄甘橙楱¶