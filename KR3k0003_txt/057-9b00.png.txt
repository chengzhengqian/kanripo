務抑揚當此之時孔子傾於阿谷柳下忽而更婚老聃¶
遺其虚靜揚雄失其太𤣥此天下之逸豫宴樂之至盤¶
也公子豈能興乎客曰彭蠡之鳥萬萬而羣荆山之獸¶
億億而屯雲合風散隱隱震震乃命長狄使驅獸夷羿¶
作虞人騰句喙以追飛騁韓盧以逐奔弓彈交錯把弧¶
控弦彎繁弱鼔千鈞死獸藉藉聚如山陵選取上鮮獻¶
之庖人¶
後漢李尤七款曰竒宫閒館迴庭洞門井幹廣望重閣¶