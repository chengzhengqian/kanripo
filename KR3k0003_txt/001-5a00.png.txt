云天歩艱難若其無足何以歩之温曰天有姓乎宓曰¶
姓劉何以然曰其子姓劉以此知之¶
楚辭天問曰圜則九重孰營度之八柱何當東南何虧¶
(言天有八山為柱皆何當/值東南不足誰虧缺之)日月安屬列星安陳¶
詩晉傅𤣥兩儀詩曰兩儀始分元氣上清列宿垂象六¶
位時成日月西邁流景東征悠悠萬物殊品齊名聖人¶
憂世實念羣生又天行篇曰天行一何徤日月無髙蹤¶
百川赴陽谷三辰囬泰蒙又謌曰天時泰兮昭以陽清¶