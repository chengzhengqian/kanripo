兼備宜深體前訓使行以謚彰中宗納焉自後公卿無¶
爵而謚自導始也¶
表梁陸倕為張纉謝兄尚書謚靖子表曰亡兄夙搆皇¶
慈早邀靈慶立言著績未酬天寵門衰祚寡遽辭昌運¶
拊心摧恨私懷㒺極日月告時幽埏浸遠王人猥集佳¶
册光臨榮溢里庭恩沉松檟¶
議晉張華晉文王諡議曰殊位盛禮實隆明德班爵崇寵¶
亦光茂勲至於表名贈號世考洪烈冠聲無窮者莫尚¶