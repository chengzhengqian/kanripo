晉夏侯湛石榴賦曰接翠蕚於緑葉冐紅牙於丹鬚赩¶
然含蕤濯爾散珠雪酲解䬼怡神實氣冠百品以竒仰¶
邁衆菓而特貴¶
晉傅𤣥安石榴賦曰鳥宿中而纎條結龍辰升而丹華¶
繁其在晨也灼若旭日棲扶桑其在昏也奭若燭龍吐¶
潜光苞𤣥黄之烈輝緣煒曄而焜煌發朱榮於綠葉時¶
從風而飃揚¶
晉庾儵石榴賦曰于時仲春垂澤華葉甚茂炎夏既戒¶