情同於懐土豈窮逹之異心惟日月之逾邁俟河清其¶
未極兾王道之一平假髙衢而騁力步棲遲而徙倚白¶
日忽其西匿風蕭瑟而竝興天慘慘而無色獸狂顧以¶
求羣鳥相鳴而鼓翼原野閴其無人征夫行而未息循¶
階除而下降氣交憤於胸臆夜參半而不寐悵盤桓以¶
反側¶
晉孫楚登樓賦曰有都城之百雉加曾樓之五尋從明¶
王之登遊聊暇日以娱心鳴鳩拂羽於桑榆游鳬濯翅¶