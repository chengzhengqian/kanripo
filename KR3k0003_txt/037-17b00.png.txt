由在下箕山之志於是復顯嚴平鄭真未足論比清聲¶
逺播頑鄙同仰思請見於蓬廬之側承訓誨於道徳之門¶
厥塗無由託思晨風¶
魏管寧荅桓範書曰乾道輔誠誕膺嘉祚膺受多福為¶
國蕃維雖分陕之任未足比盛逺近隆望何慶如之昔¶
值險阻越竄海濵於裔歴載風綱不紀暨蒙國恩還踐¶
舊土簿佐多難恒嬰篤疾愧使區區展之無階泛愛遇¶
隆逺辱綸墨降尊誘卑訓喻過泰見得思義抱以踧踖¶