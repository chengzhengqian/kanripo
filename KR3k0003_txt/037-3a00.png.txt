為業爰暨先生固天縱徳應運立言繼期五百實行形¶
于州里眀哲與聖合契該通五經兼洞墳籍為萬里之¶
場圃九隩之林澤挹之若江湖仰之若華光𤣥𤣥焉測¶
之則無源汪汪焉酌之則不竭可謂生民之英者已國¶
失元博學失表式凡百搢紳哀矣泣血人百其身匪云¶
来復於是鄉黨乃相與登山伐石而勒銘曰邈矣先生¶
厥徳孔真腹心𢎞道深髙入神王錫三命觀國之賔其¶
視富貴忽若浮雲既不降志亦不辱身¶