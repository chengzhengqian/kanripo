續晉陽秋曰謝安賞袁宏機對辨速後宏出為東陽郡¶
時賢祖道治亭安起執宏手顧就左右取一扇授云聊¶
以贈行宏應聲荅曰輙當奉揚仁風慰彼黎庶合座稱¶
其率而當¶
詩漢班固竹扇詩曰供時有度量異好有團方來風堪¶
避暑靜夜致清涼¶
漢班婕妤扇詩曰新裂齊紈素鮮絜如霜雪裁成合歡¶
扇團團似明月出入君懷袖動搖微風發常恐秋節至¶