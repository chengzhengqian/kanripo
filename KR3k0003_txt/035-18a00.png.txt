俗眩惑名位濯纓彈冠諮諏榮貴坐不安席食不終味¶
遑遑汲汲或慘或悴所鬻者名所拘者利良由華薄凋¶
損正氣吾將贈子以無為之藥給子以澹泊之湯刺子¶
以𤣥虗之針炙子以淳朴之方安子以恢廓之宇坐子¶
以寂寞之牀使王&KR1324;與子擕手而游黄公與子詠歌而¶
行莊生為子具養神之饌老聃為子致愛性之方趣遐¶
路以棲跡乘輕雲以髙翔於是精駭意散改心囬趣願¶
納至言仰崇𤣥度衆愁忽然不辭而去¶