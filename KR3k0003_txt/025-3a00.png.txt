如歸燕城卑辭以謝之秦知王以己之故歸燕地必徳¶
王燕無故得十城燕亦徳王是王棄强仇而立身厚交¶
也齊王大悦乃歸燕城又曰秦王謂趙使者諒毅曰趙¶
豹平原君數欺弄寡人趙能殺此兩人則可若不能殺¶
請率諸侯受命邯鄲城下諒毅曰趙豹平原君親寡君¶
之母弟也猶大王之有華陽君涇陽君大王以孝悌聞¶
於天下衣服之便於體膳羞之兼於口未嘗不分輿馬¶
衣裘無非大王之服今受大王之嚴令以報敝邑之君¶