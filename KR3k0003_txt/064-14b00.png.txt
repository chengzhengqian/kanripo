書孔子絃歌鼓琴奏曲未終有漁父者下船而來左手¶
據膝右手持頥以聴曲終而招子貢子路二人俱對客¶
指孔子曰彼何為者子路曰魯之君子也¶
新序曰秦欲伐楚使者往觀楚王之寳器楚王聞之召¶
昭奚恤問焉恤對曰此觀吾國之得失而圖之寳器於¶
賢臣夫珠玉玩好之物非國之重寳也遂使恤發精兵¶
三百人陳於西門之内為東面之壇一為西面之壇一¶
秦使者至恤曰貴客也請就上位¶