上陵樹葉有甘露上令百官採之¶
謝承後漢書曰吳郡陸閎為潁川太守致鳳皇甘露之¶
瑞又曰吳郡沈豐為零陵太守到官一年甘露降泉陵¶
洮陽五縣流被山林膏潤草木又曰山陽百里嵩為濟¶
南相甘露降於郡安帝嘉之徴祥拜大鴻臚又曰百里¶
嵩為徐州刺史甘露再降㕔事前樹¶
神異經曰西北海外有人長二千里但日飲天酒天酒¶
甘露也¶