歎靈光之獨存想延賓於北閣因直酒於南軒聞鶯鳴¶
而懐友聴長笛其何言夙有尚於清静叨再入於郢鄢¶
東窺文命之穴南望洪崖之井遂撫運而登庸謬垂旒¶
而卷領雖有愧於前英每求衣於未明召司烜而照夜¶
觀執珪而滿庭誠雖休以勿休寔㫖酒之忘憂絶何楊¶
之妙舞廢綿駒之善謳彼知止與知足復何營而何欲¶
柱何用於黄金案寧勞於青玉爾乃髙步北園用蕩囂¶
煩桂偃蹇而臨棟石穹隆而架門對灌木之修聳觀激¶