位我世祖忿之乃龍飛白水鳯翔參墟授鉞四七共工¶
是除區宇乂寕思和求中睿哲𤣥覧都兹洛宫逮至顯¶
宗六合殷昌既新崇徳遂作徳陽昭仁惠於崇賢抗義¶
聲於金商建象魏之兩觀旌六典之舊章濯龍芳林九¶
谷八谿芙蓉覆水秋蘭被涯永安離宫脩竹冬青隂池¶
幽流𤣥泉洌清鵯鶋秋棲鶻鵰春鳴瞗鳩鸝黄闗闗嚶¶
嚶於南則前殿雲臺和懽安福謻門曲榭斜阻城洫竒¶
樹珍果鉤盾所職於東則洪池清籞淥水澹澹内阜川¶