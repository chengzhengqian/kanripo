都居揚州之大澤苞吳越之具區南與長江分體東與¶
巨海合流太隂之所毖𤣥靈之所遊追湖水而往還通¶
蓬萊與瀛洲爾乃詳觀其廣深之所極延袤之規方邈¶
乎浩浩澷乎洋洋西合乎濛汜東苞乎扶桑日月於是¶
出入與天漢乎相望左有苞山連以醴瀆岝頟崔嵬穹¶
窮紆曲右有平原廣澤蔓延㫄薄原隰陂阪各有條格¶
茹蘆菼薍隠軫肴錯衝風之所去零雨之所薄¶
　　陂¶