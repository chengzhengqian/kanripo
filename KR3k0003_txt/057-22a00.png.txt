落歸鴻剖柔胎於孕豹宰潜肝乎豢龍拾朝陽之遺卵¶
納丹穴之飛凰神宰竒稌嘉禾之穂含滋發馨素頴玉¶
銳灼若皓雪之頺𤣥雲皎若明珠之積緇匱素蟣踊而¶
瀺灂滋芬溢而相徽味雖濃而弗爽氣既惠而復竒介景¶
福於眉夀裕温克乎齊聖子能饗之乎通㣲大夫曰豐¶
屋華殿竒構磊落萬宇雲覆千楹林錯仰綏瑰木俯積¶
瑌石敷延袤之廣廡矯陵霄之髙閣秀清暉乎雲表騰¶
藻䕃之奕奕珍觀清榭岳立連行雲階飛陛仰陟穹蒼¶