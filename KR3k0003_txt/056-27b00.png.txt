漢渚目牽牛兮聎織女交有際兮會有期嗟痛吾兮來¶
不時來無見兮進無聞泣下雨兮歎成雲先后悔其靡¶
及冀後王之一寤猶搦轡而繁䇿馳覆車之危路羣乗¶
舟而無楫將何川而能渡何世俗之䝉昧悼邦國之未¶
靜任椒蘭其望治由倒裳而求領尋湘漢之長流採芳¶
岸之靈芝遇游女於水裔探菱華而結辭野蕭條以極¶
望曠千里以無人民生期於必死何自苦以終身寜作¶
清水之汙泥不為濁路之飛塵¶