如林謀無遺諝舉不失䇿故遂割據山川跨制荆吳而¶
與天下爭衡矣故魏人請好漢氏乞盟遂躋天號鼎跱¶
而立於是講八代之禮蒐三皇之樂告類上帝拱揖羣¶
后虎臣毅卒循江而守長棘勁鎩望飈而奮庶尹盡規¶
於上四民展業於下化協殊裔風衍遐圻乃俾一介行¶
人撫廵外域巨象逸駿擾扵外閑明珠瑋寳耀於内府¶
珍瑰重跡而至竒玩應響而赴輶軒騁於南荒衝輣息¶
於朔野齊民免干戈之患戎馬無晨服之虞而帝業固¶