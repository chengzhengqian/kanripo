飛辭抗論駱驛竒逸誠當世之俊異一時之秀出也如¶
得毗佐銓衡翼亮右曹濟濟之觀足用華國¶
晉庾亮薦翟陽郭翻表曰葢聞舉逸拔幽帝王之髙士¶
旌徳禮賢治道之所先是以西伯摽渭濵之伏而帝基¶
以隆漢髙延商洛之隱而王道以固仄陋無明敡之稱¶
空谷廢白駒之詠恐千里之足屈於槽櫪之下贊世之¶
才委於壟畆之間若解其巾褐服以纓冕必能奮贊皇¶
極敷訓彞倫¶