庾闡揚都賦注曰建康宮北十里有蔣山輿地圖謂之¶
鍾山元皇帝未渡江之年望氣者云蔣山上有紫雲時¶
時晨見¶
山謙之丹陽記曰京師南北並有連嶺而蔣山獨隆崖¶
峻異其形象龍實掦都之鎮也¶
孫權𦵏山南因山為名號曰蔣陵¶
沈約宋書曰蕭思話領左衛甞從太祖登鍾山北嶺石¶
上彈琴因賜以銀酒鍾¶