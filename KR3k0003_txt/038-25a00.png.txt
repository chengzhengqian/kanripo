排雲接虬蓋蔽日下霓裳㑹舞紛瑶席安歌繞鳳梁百¶
味芬綺帳四望霑羽觴¶
梁簡文帝和蕭東陽祀七里廟詩曰萬里實幽宗三神¶
亦天搆豈謂木石精斯乃山川守逺來太白旗遥徵青¶
鳥候以兹弗敬怠方知教應富又漢高廟賽神詩曰玉¶
軌朝行動閶闔旦應開白雲蒼梧上丹霞咸陽來日正¶
山無影城斜漢屢廻瞻流如地脉望嶺匹天台欲袪九¶
秋恨聊舉十千杯¶