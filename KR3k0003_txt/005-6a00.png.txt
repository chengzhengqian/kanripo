易曰日月運行一寒一暑日在牽牛則寒日在東井則¶
暑牽牛外宿逺人故寒東井内宿近人故温也¶
括地圖曰天毒國最大最熱夏草木皆乾死民善没水¶
以避日入時暑常入寒泉之下¶
抱朴子曰洪從祖仙公每大醉及夏天盛熱輒入深水¶
底竟日乃出者正以能閉氣胎息故耳又曰或問不熱¶
之道曰服𤣥氷丸飛雪㪚王仲都等用此方也¶
語林曰劉真長見王公王公了不與語時大熱以腹熨¶