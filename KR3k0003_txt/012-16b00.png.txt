魏髙貴鄉公少康漢髙祖論曰上問荀顗等曰有夏既¶
衰后相殄滅少康收輯夏衆復禹之績髙祖㧞起壟畝¶
芟夷秦項考其功徳誰宜為先顗等曰造之與因難易¶
不同少康功徳雖美猶為中興與漢世祖同流可也至¶
如髙祖臣等以為優上曰少康生於滅亡之後降為諸¶
侯之𨽻能布其徳而兆其謀卒滅過戈復禹之績祀¶
夏配天不失舊物非至徳宏仁豈濟斯勲漢祖因土崩¶
之勢收一時之權為人子則數危其親為人君則因賢¶