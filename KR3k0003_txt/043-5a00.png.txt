唱赴節闇相和折腰送餘曲斂袖待新歌嚬容生舞羽¶
曼睇出横波雖稱趙飛燕比此詎成多¶
梁庾肩吾詠舞詩曰飛鳥袖始拂啼烏曲未終聊因斷¶
續唱試託往還風¶
梁劉孝儀和舞詩曰廻履裾香散飄衫釧響傳低釵依¶
促管曼睇入繁絃又和詩曰轉袖隨歌發頓履赴絃餘¶
度行過接手廻身乍斂裾又舞就行詩曰依歌移弱歩¶
傍燭豔新粧徐来翻應節亂去反成行¶