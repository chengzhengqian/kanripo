續漢書曰姜肱兄弟二人皆以孝行著與弟仲同被臥¶
慈親相友及長相愛不能相離¶
吳書曰劉繇與羣弟居常夜卧早起妻妾希見其面¶
詩魏陳王曹植贈弟白馬王彪詩曰謁帝承明廬逝将¶
歸舊疆清晨發皇邑日夕過首陽伊洛廣且深欲濟川¶
無梁汎舟越洪濤怨彼東路長修坂造雲日我馬𤣥以¶
黄鴟梟鳴衡軛豺狼當路衢蒼蝇間白黑讒巧令親踈¶
欲還絶無逕攬轡止踟蹰秋風發微涼寒蟬鳴我側原¶