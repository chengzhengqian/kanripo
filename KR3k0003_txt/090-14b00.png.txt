戰國策曰荘辛謂楚襄王曰黄鵠逰於江海俯啄鰋鯉¶
仰齗菱藕奮其六翮自以為無患與人無争不知夫射¶
者大修&KR0707;矢治矰繳將加已百仞之上故晝逰江湖夕¶
調鼎爼¶
韓詩外傳曰田饒事魯哀公而不見察謂哀公曰夫雞¶
有五徳猶日瀹而食之者以其所從来近也夫黄鵠一¶
舉千里止君園池啄君稻粱君猶貴之以其所從来逺¶
也故臣将去君黄鵠舉矣¶