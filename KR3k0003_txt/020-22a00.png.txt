說苑曰曾子常有為不中曾晳怒援木擊之曾子有頃¶
乃蘇退鼓瑟而歌孔子聞之告門人曰参来勿内也昔¶
舜事瞽瞍索而使之未甞不在側索而殺之未甞可得¶
小箠則受大箠則走今子委身以待暴怒殺身以陷父不¶
義不孝孰大乎又曰韓伯瑜有過其母笞之泣母曰他¶
日未甞泣今何泣對曰他日得笞甞痛今母之力不能¶
痛是以泣也又曰閔子騫兄弟二人母死其父更娶復¶
有二子子騫為其父御車失轡父持其手衣甚單父則¶