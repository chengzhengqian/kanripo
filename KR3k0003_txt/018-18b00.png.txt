愛之分深誓中誠於曒日要執契以㫁金嗟夫天道幽¶
昧差錯繆於參差怨禄運之不遭雖義結而絶離執纏¶
綿之篤趣守徳音以終始邀幸㑹於有期兾谷華之我¶
俟儻皇靈之垂仁長收懽於永已¶
梁江淹麗色賦曰夫絶世獨立者信東隣之佳人既翠¶
眉而瑤質亦顱瞳而頳脣灑金花及珠履颯綺袂與錦¶
紳色練練而欲奪光炎炎而若神非氣象之可譬焉影¶
響而能陳故仙藻靈葩氷華玉儀其始見也若紅蓮鏡¶