權與蜀盟文曰天降䘮亂皇綱失敘逆臣承釁刼奪國¶
柄始於董卓終於曹操九州輻裂普天無繼及曹子丕¶
偷取天位而叡么麽尋亦凶逆昔共工亂象而髙辛行¶
師三苗干度而虞舜征焉今日滅叡擒其徒黨非漢與¶
吳將復誰在建大事必先盟誓漢之與吳雖信由中然¶
分土列境宜立盟約使東西士民咸共聞知既盟之後¶
戮力一心同討魏賊救危恤患分災共慶各守分土無¶
相侵犯傳之後葉克終若始有渝此盟創禍先亂俾墜¶