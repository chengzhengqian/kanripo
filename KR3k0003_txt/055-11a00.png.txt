紙動八闋之歌謡隻句片言諧五聲之節奏雲飛風起¶
追壓漢帝之辭髙觀華池逺跨魏皇之什爰復建藏書¶
之冊開獻書之路帷帳叢殘家壁遺逸紫臺秘典緑帙¶
竒文羽陵蠧迹嵩山落簡外史所掌廣内所司靡不飾¶
以鉛槧雕以緗素此文敎之修也¶
表梁簡文帝請右將軍朱异奉述制旨易義表曰臣聞¶
仰觀俯察定八卦之宗河圖洛書符三易之敎譬彼影¶
圭居四方之中極猶彼黃鐘總六律之殊氣疑闗永闢¶