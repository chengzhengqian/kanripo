令以為賢舉為孝㢘¶
皇甫謐髙士傳曰焦先野火燒其廬先因露寢遭大雪¶
至先袒卧不移人以為死就視如故(事具居處/部廬篇)¶
世説曰謝太傅寒雪日内集與兒女講論文義俄而雪¶
驟公欣然曰白雪紛紛何所似兄子胡兒曰撒鹽空中¶
差可擬兄女曰未若栁絮因風起¶
語林曰王子猷居山隂大雪夜眠覺開室酌酒四望皎¶
然因起徬徨詠左思招隠詩忽憶戴安道時戴在剡溪¶