風塵闇天起吳師破九龍秦兵割千里狐兔穴宗廟霜露¶
霑朝市璧入邯鄲宮劔去襄城水不獲殉陵墓獨生良¶
足恥憫憫思舊都惻惻懐君子白髪窺明鏡憂傷沒余¶
齒又曰寳珠出東國美玉産南荆隋侯曜我色卞氏飛¶
吾聲已加明稱物復飾夜光名驪龍旦夕駭白虹朝暮¶
生華彩燭兼乘價直距連城常悲黄雀起每畏靈蛟迎¶
千刃安可捨一毁難復營昔為時所重今為時所輕願¶
與濁泥㑹思將垢石并歸真川岳下抱潤潛其榮¶