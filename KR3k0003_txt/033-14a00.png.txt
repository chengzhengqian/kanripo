陳楊縉侠客控絶影詩曰青門小苑物華新花開鳥弄¶
會芳春仙掌層臺浮麗日長楸廣路起紅塵園中追尋¶
桃李徑陌上逢迎逰侠人逰侠英名馳上國人馬意氣¶
俱相得白玉鹿盧秋水劍青絲宛轉黄金勒復有魚目¶
並龍文躡影追風本絶羣影入吳門疑曵練形來西北¶
似浮雲寄語幽并馳射客未肯推名待借君¶
　　報恩¶
毛詩曰投我以木𤓰報之以瓊琚匪報也永以為好也¶