封諸侯慶賜遂行靡草死麥秋至斷薄刑決小罪仲夏¶
之月天子羞以含桃先薦寢廟日長至隂陽争君子處¶
必掩身無躁蟬始鳴木槿榮可以居髙眀可以逺眺望¶
可以升山陵可以處臺榭季夏之月温風始至蟋蟀居¶
壁鷹乃學習腐草化為螢又曰南方者夏夏之為言假¶
也養之長之假之仁也¶
尚書考靈曜曰火星為夏期専陽相同精感符¶
易通卦騐曰離南方也主夏日中赤氣出直離此正氣¶