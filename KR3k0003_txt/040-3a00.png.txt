　　婚¶
釋名曰婚昬時成禮也姻女因媒也¶
爾雅曰女之夫曰壻壻父母為姻婦父母為婚¶
禮記曰仲春之月𤣥鳥至至之日以太牢祀髙禖(𤣥鳥/燕也)¶
(燕以求巢室于嫁娶/之家媒氏以為候也)又曰婚禮者將合二姓之好上以¶
事宗廟而下以繼後世也故君子重之又曰嫁女之家¶
三夜不息燭思相離也娶婦之家三日不舉樂思嗣親¶
也三日而廟見稱來婦也擇日而祭於禰成婦之義也¶