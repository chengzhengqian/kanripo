雍門子説孟嘗君曰今足下下羅惟来清風¶
世説曰武帝嘗降王武子婢百餘人皆綾羅袴褶手擎¶
飲食¶
啓周庾信謝趙王賚皂羅袍袴啓曰懸機巧&KR1303;變躡竒¶
文鳳不去而恒飛花雖寒而不落披千金之暫暖棄百¶
結之長寒永無黄葛之嗟方見青綾之重對天山之積¶
雪尚得開衿冒廣厦之長風猶當揮汗白龜報主終自¶
無期黄雀謝恩竟知何日¶