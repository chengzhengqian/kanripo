管子曰齊桓公與管仲鮑叔牙寗戚四人飲公曰何不¶
為寡人夀鮑叔牙奉杯而起曰使公無㤀在莒管仲無¶
忘其束縛在魯寗戚無㤀飯牛車下公避席再拜¶
鬻子曰昔周公使康叔守殷戒之曰無殺不辜寧失有¶
罪亦有無罪而見誅無有有功而不賞慎之¶
晏子曰君子居必擇鄰遊必就士可以避患也又曰其¶
文好者身必剥其角美者身見煞甘泉必竭直木必伐¶
又曰夫爵益髙者意益下官益大者心益小禄益厚者¶