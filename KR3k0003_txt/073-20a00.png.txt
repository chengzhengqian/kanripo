乍方蔚術繁興散列成章揚丹流縹碧玉飛黄華氣承¶
朗内外齊光¶
魏徐幹車渠椀賦曰圜徳應規巽從易安大小得宜容¶
如可觀盛彼清醴承以琱盤因歡接口媚于君顔¶
晉潘尼琉璃椀賦曰覽方貢之彼珍瑋兹椀之獨竒濟¶
流沙之絶險越䓤嶺之峻危其由來也阻逺其所託也¶
幽深據重巒之億仭臨洪溪之萬尋接玉樹與瓊瑶鄰¶
沙棠與碧林瞻閬風之崔嵬顧𤣥圃之蕭參光映日曜¶