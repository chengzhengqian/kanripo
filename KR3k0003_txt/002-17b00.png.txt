宫誰堪偶鳯吹唯有浮丘公又望雨詩曰清隂蕩暄濁¶
飛雨入階廊瞻空亂無緒望霤耿成行交枝含晚潤雜¶
葉帶新光浮芥離還聚㳂漚滅復張浴禽飄落毳亂荇¶
散餘香璚綃挂繡幕象簟列華牀侍童拂羽扇厨人奉¶
濫觴寄言楚臺客雄風詎獨涼¶
梁庾肩吾從駕喜雨詩曰西岳浮樽桂東皇事浴蘭赦¶
詔還京兆歸神出灌壇濕風含酒氣隂雲助麥寒典農¶
欣受職治粟喜當官復此随車雨民天知可安¶