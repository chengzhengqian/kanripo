無所逃是故殷湯以庖人籠伊尹秦穆公以五羊之皮¶
籠百里奚¶
吕氏春秋曰燕雀處一屋之下子母相哺呴呴然其相¶
樂也自以為安矣竈突决火上棟字將焚燕雀顔色不¶
變不知禍將及也為人君免燕雀之智者寡矣¶
戰國䇿曰荘辛謂楚王曰夫雀俯啄白粒仰棲茂樹鼔¶
翅奮翼自以為無患與人無争也不知夫王孫公子左¶
挾彈右攝丸以加其頸晝棲乎茂樹夕調酸鹹矣¶