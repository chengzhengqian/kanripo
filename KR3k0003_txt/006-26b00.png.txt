釋名曰荆州取名於荆山也荆警也警南蠻數為㓂逆¶
其民有道後服無道先强常警備之也¶
春秋元命苞曰軫星㪚為荆州分為楚國荆之為言强¶
也陽盛物堅其氣急悍也¶
元康地記曰荆州於古蠻服之地也秦滅楚置郡縣漢¶
武分為交州至魏晉而荆州所部郡國二十¶
周官曰正南曰荆州其山鎮曰衡山其澤藪曰雲夢其¶
川江漢其浸頴湛其利丹銀齒角¶