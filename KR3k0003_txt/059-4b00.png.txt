拜之宜擇日齋戒設壇場具禮乃可王許之諸將皆喜¶
人人各自以為得大將至拜乃韓信也一軍皆驚又曰¶
馮唐對文帝曰天下之將獨有廉頗李牧耳上曰嗟乎¶
吾獨不得㢘頗李牧為將唐對曰臣聞上古王者遣將¶
也跪而推轂曰閫以内寡人制之閫以外將軍制之軍¶
功爵賞皆決於外又曰霍去病為驃騎將軍為人少言¶
有氣上嘗欲敎之孫吳兵法對曰顧方略何如爾不至¶
學古兵法上為治第令視之對曰匈奴不滅無以家為¶