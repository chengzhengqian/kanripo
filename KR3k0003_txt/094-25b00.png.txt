續捜神記曰㑹稽句章民張然滯役在都經年不得歸¶
家有少婦遂與奴私通然在都養一狗甚快名烏龍後¶
假歸奴與婦欲謀殺然作飯食共坐下食未得噉奴當¶
户倚張弓括箭拔刀然以盤中肉飯與狗狗不噉唯注¶
精䑛脣視奴然亦覺之奴催食轉急然決計拍髀大喚¶
曰烏龍狗應聲傷奴奴失刀杖倒地狗遂咋奴頭然因¶
取刀斬奴以婦付官殺之又曰晉太和中廣陵人楊生¶
養狗甚憐愛之行止與俱後生飲酒醉行大澤草中眠¶