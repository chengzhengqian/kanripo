怨人而害善怨一人則衆人疾之害一善則衆人怨之¶
雖欲䧟人而進已不可得也祗所以自毁耳顧真偽不¶
可掩褒貶不可妄舍偽從實遺已察人可以通矣舍已¶
就人去否適泰可以𢎞矣貴賤無常唯人所速茍善則¶
匹夫之子可至王公茍不善則王公之子反為凡庶可¶
不勉哉¶
吳陸景戒盈曰富貴天下之至榮位勢人情之所趨然¶
古之智士或山藏林竄忽而不慕或功成身退逝若脫¶