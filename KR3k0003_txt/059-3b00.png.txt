懸魚重賞之下有勇夫¶
淮南子曰凡國有難君自宫召將詔之曰社稷之命在¶
將軍今國有難願子將而應之主親操鉞授將軍曰此¶
上至天者將軍制之辭而行乃爪鬋設明衣鑿凶門而¶
出乗將軍車載旌旗斧鉞臨敵攻戰而願必死無有二¶
心¶
列女傳曰楚子反攻秦軍絶糧使人請於王因問其母¶
母問使者曰士卒無恙乎使者曰士卒分菽粒而食之¶