還又曰行幸至甘泉宫賓禮外國客又行幸東海獲赤¶
鴈又武帝南廵至盛唐祀虞帝於九疑祭天柱山自潯¶
陽浮江斬蛟江中遂北至琅邪傍海而還所過名山大¶
川又曰張騫為郎募使月支匈奴留之十餘年騫持漢¶
節不失西走大宛抵康居傅至大月支王從月支至大¶
夏窮河源廣地萬里九譯致殊俗威徳遍於四海¶
詩古詩曰驅車逺行役悠悠涉長道四顧何茫茫東風¶
揺百草所遇無故物焉得不速老¶