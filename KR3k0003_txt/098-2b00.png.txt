日一莢生十五日畢至十六日一莢去故夾階而生以¶
明日月也賢不肖位不踰即平露生於庭平露者樹名¶
也官位得其人即生不得其人即死矣狐九尾何狐死¶
首邱不㤀本也明安不㤀危也必九尾者九配得其所¶
子孫繁息也於尾者明後當盛也景星者大星也月或¶
不見景星常見可以夜作者益於民人也甘露者美露¶
也降則物無不盛朱草者赤草也可以染絳别尊卑也¶
醴泉者美泉也狀如醴酒可以飬老嘉禾者大禾也成¶