楚之水土使為盗耶王笑曰寡人反取病焉¶
孔叢子曰平原君與子髙飲强子髙酒曰昔有遺諺堯¶
舜千鍾孔子百觚子路溘溘尚飲百榼古之賢聖無不¶
能飲也吾子何辭焉子髙曰以穿所聞賢聖以道徳燕¶
人未聞以飲也平原君曰即如先生言則此言何出子¶
髙曰出於嗜酒者蓋其勸勵探戲之辭非實然也平原¶
君忻然曰吾弗戲子無所聞此雅言也¶
漢書曰東方朔自公卿在坐朔皆傲弄無所為屈上以¶