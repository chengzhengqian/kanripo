禮記曰天子者與天地參徳配天地兼利萬物與日月¶
並明明照四海而不遺微小其在朝廷則道仁聖禮義¶
之序燕處則聼雅頌之音行歩則有環珮之聲升車則¶
有鸞和之音居處有禮進退有度百官得其宜萬事得¶
其序¶
六韜曰王者之道如龍之首髙居逺望深視而審聼神¶
其形而散其精若天髙而不可極若川深而不可測故¶
可怒而不怒臣乃為虎可殺而不殺大賊乃發兵勢不¶