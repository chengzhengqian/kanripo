長樂之疎鐘勞中宫之緩箭纖腰無力怯南陽之𢷬衣¶
生長深宮笑扶風之織錦雖復投壺玉女為歡盡於百¶
嬌爭博齊姬心賞窮於六著無怡神於暇景唯屬意於¶
新詩但往世名篇當今巧製分諸麟閣散在鴻都不籍¶
連章無由披覽於是燃脂暝寫㺯墨晨書撰録豔歌凡¶
為十巻曾無參於雅頌亦靡濫於風人涇渭之間若斯¶
而已也至如青牛帳裏餘曲未終朱鳥忩前新籹已竟¶
方當開茲縹帙散此縚繩永對玩於書帷長循環於纎¶