賦魏杜摰笳賦曰唯葭蘆之為物諒絜勁之自然託妙¶
體於阿澤歴百代而不遷於是秋節既至百物具成嚴¶
霜告殺草木殞零賔鳥鼓翼蟋蟀悲鳴羈旅之士感時¶
用情乃命狄人操笳揚清吹東角動南徴清羽發濁商¶
起剛柔待用五音迭進倐爾却轉忽焉前引或緼緼以¶
和懌或悽悽以燋殺或漂淫以輕浮或遲重以沉滯¶
晉孫楚笳賦曰銜長葭以汎吹噭啾啾之哀聲奏胡馬¶
之悲思詠北狄之遐征順谷風以撫節飄逸響乎天庭徐¶