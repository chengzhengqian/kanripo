奮寡犯衆攻無堅城之将戰無交鋒之虜誅叛柔服而¶
江外底定飭法修師則威徳翕赫将北伐諸華誅鉏干¶
紀旋皇輿於夷庚反帝座乎紫闥挾天子以令諸侯清¶
天歩而歸舊物戎車既次羣凶側目大業未就中世而¶
殞用集我太皇帝以竒蹤襲於逸軌睿心因乎令圖從¶
政咨於故實播憲稽乎遺風而加之以篤固申之以節¶
儉疇咨俊茂好謀善斷束帛旅於丘園旌命交乎塗巷¶
故豪彦尋聲而嚮臻志士希光而景騖異人輻輳猛士¶