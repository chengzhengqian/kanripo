晉張華感婚賦曰婚姻者競赴良時粲麗之觀相繼扵路¶
感而賦曰窈窕初茂玉質始盛容華外豐心神内正接¶
軫連騎隠隠習習充街塞里暉曜城邑相麗姿之綽約¶
兮遥髣髴以感心怨佳人之幽翳兮恨檢防之高深¶
箴晉摰虞新婚箴曰今在哲文遭家不造結髪之麗不¶
同偕老既納新配内芬外藻厚味腊毒大命將天色不¶
可躭命不可輕君子是憚敢告後生¶
晉潘岳答新婚箴曰女實存色男實好德德在正色色¶