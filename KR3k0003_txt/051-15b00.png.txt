謙之徳副兆民之望留臣祐許天下幸甚¶
晉孫毓賀封諸侯王表曰臣聞軒轅二十五宗黄祚以¶
繁姬姓建國七十周過其厯故禦侮莫如同徳伏惟陛¶
下聖哲欽明稽乾作則超五越三與靈協契天祚明徳¶
克昌祚𦙍秦王楚王淮南王光濟碩美冠于羣后改建¶
大國分鎮方岳皇太子皇孫並啓土宇培敦潼索制𢎞¶
徃代内輔皇畿外蕃九服羣生仰徳向風懐義率土臣¶
妾莫不稱慶¶