夏武亦隆晉亹亹太宗希夷其韻鏡之者𤣥撫之者順¶
於穆皇考嗣徽絶軌前聖後哲契合一揆心去其伐行¶
遺其美廢華任誠捨筌存㫖惟深通志羣方咸秩惟幾¶
成務能事斯畢未若我皇至則不疾恢恢天網疏而莫¶
失居有以虛宰多以少簡則可從易則不擾信及豚魚¶
澤被億兆湛然司契坐一八表園陵既衞威靈赫赫子¶
來既構寢廟奕奕武曰止戈戎不極役文教聿脩有耻¶
且格跡有逺邇感無髙深道之所被改色革音皓獸馴¶