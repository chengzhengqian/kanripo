修蘂以表首舒輕翅以迅翰挹朝華之墜露含煙煴以¶
夕飱望北林以鸞飛集樛木而龍蟠若夫歳聿云暮上¶
天其凉感運悲聲貧士含傷或歌我行永久或哀之子¶
無裳原思歎於蓬室孤竹吟於首陽不衘草以穢身不¶
勤身以營巢志髙於鳲鳩節妙乎鴟鴞附枮枝以永處¶
倚峻林之逈條乃綴以𤣥冕增成首飾映華蟲於朱衮¶
表馨香乎明徳¶
晉傅咸黏蟬賦曰櫻桃為樹則多隂為菓則先熟有蟬¶