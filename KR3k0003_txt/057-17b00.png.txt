仕觀國之光故甘露紛而晨降景星宵而舒光觀逰龍¶
於神淵聆鳴鳯於高岡然主上猶以沉恩之未廣懼聲¶
教之未厲採英竒於仄陋宣皇明於巖穴此寗子商歌¶
之秋而吕望所以投綸而逝也於是𤣥㣲子攘袂而興¶
曰偉哉言乎令予廓然身輕若飛願反初服從子而歸¶
魏徐幹七喻曰有逸俗先生者耦耕乎岩石之下栖遲¶
乎穹谷之岫萬物不干其志王公不易其好寂然不動¶
莫之能懼賔曰大宛之犧三江之魚雲鶬水鵠禽蟠豹¶