晉張華招隠詩曰隠士託山林遁世以保真連恵亮未¶
遇䧺才屈不申又詩曰棲遲四野外陸沉惜當時循名¶
奄不著藏器待無期羲和䇿六龍弭節越崦嵫盛年俛¶
仰過忽若振輕絲¶
晉張載招隠詩曰出處雖殊塗居然有輕易山林有悔¶
恡人間實多累鵷雛翔穹冥蒲且不能視鸛鷺遵臯渚¶
數為矰所繫隠顯雖在心彼我共一地不見巫山火芝¶
艾豈相離去来損時俗超然辭世偽得意在丘中安事¶