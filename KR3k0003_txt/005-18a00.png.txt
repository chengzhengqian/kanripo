袁山松後漢書曰韓卓字子助陳留人臘日奴竊食祭¶
其先人卓義其心即日免之¶
華陽國志曰王長文元康初試守江源令縣收得盗馬¶
賊及𤼵塜賊長文引前誘慰時遇臘晦皆遣歸家獄先¶
有繫囚亦遣之謂曰教化不厚使汝等如此長文過也¶
蜡節慶祚歸就汝上下善相歡樂過節來還當為汝思¶
他理羣吏惶懅爭請不許尋有赦令無不感恩所宥人¶
誓不為惡曰不敢負王君也¶