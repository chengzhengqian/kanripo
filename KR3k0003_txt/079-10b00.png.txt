霞之芬液澹浮遊乎太清余執義而潛厲乃感夢而通¶
靈盛容飾之本艷奐龍采而鳯榮翠黼翬裳&KR0655;縠文袿¶
順風揄揚乍合乍離飄若興動玉趾未移詳觀𤣥妙與¶
世無雙華面玉粲韡若芙蓉膚凝理而瓊絜體鮮弱而¶
欒鴻囘肩襟而動合何俯仰之妍工嘉今夜之幸遇獲¶
帷裳乎期同情沸涌而思進彼嚴厲而静恭微諷說而¶
宣諭色歡懌而我從¶
晉張敏神女賦曰世之言神僊者多矣然未之或驗也¶