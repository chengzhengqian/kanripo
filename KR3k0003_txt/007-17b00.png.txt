書曰風煙俱淨天山共色從流飄蕩任意東西自富陽¶
至桐廬一百許里竒山異水天下獨絶水皆縹碧千丈¶
見底游魚細石直視無礙急湍甚箭猛浪若奔夾峯高¶
山皆生寒樹負勢競上互相軒邈爭髙直指千百成峯¶
泉水激石泠泠作響好鳥相鳴嚶嚶成韻蟬則千轉不¶
窮猨則百呌無絶鳶飛戾天者望峯息心經綸世務者¶
窺谷㤀反横柯上蔽在晝猶昏踈條交映有時見日¶
　　崑崙山¶