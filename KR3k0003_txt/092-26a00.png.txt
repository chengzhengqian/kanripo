説苑曰孟嘗君寄客於齊王三年不見用客反見孟嘗¶
君曰不知臣罪耶君之過也孟嘗君曰縷因針而入不¶
因針而急夫子之才必薄矣客曰不然臣見鷦鷯巢於¶
江濱葦苕著之髮毛建之女工不能為可謂完堅矣¶
大風至則苕折卵破者其所託者使然也¶
賦晉張華鷦鷯賦曰何造化之多端播羣形於萬類惟¶
鷦鷯之微禽亦攝生而受氣飛不飄颺翔不翕習巢林¶
不過一枝每食不過數粒¶