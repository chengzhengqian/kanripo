以貴者乃此男魯元公主亦皆貴老父已去髙祖從旁¶
舍來吕后具言髙祖乃追及老父老父曰向見者夫人¶
兒子皆似君相君相貴不可言及髙祖貴遂不知老父¶
去處髙祖以亭長為縣送徒於驪山到豐西澤中亭止¶
飲夜皆解縱所送徒髙祖夜經澤中前有大白蛇當徑¶
髙祖㧞劒斬之秦始皇帝常曰東南有天子氣於是東¶
遊髙祖隐於芒碭山澤間吕后與人俱求常得之髙祖¶
怪問吕后吕后曰季所在山居常有雲氣故徃常得季¶