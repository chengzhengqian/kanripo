卷蒲萄帶日照石榴裙自有狂夫在空持勞使君¶
梁費昶春郊望美人詩曰芳郊拾翠人迴袖探芳春金¶
輝起步搖紅采發吹綸陽陽蓋傾月飄飄馬足塵薄暮¶
高樓下當知妾姓秦¶
梁劉緩詠傾城人詩曰不信巫山女不信洛川神何闗¶
别有物還是傾城人經共陳王戲曾與宋家鄰未嫁先¶
名玉來時本姓秦粉光猶假面朱色不勝脣遙望疑花¶
發聞香知異春夜夜言嬌盡日日態還新已傾荀奉蒨¶