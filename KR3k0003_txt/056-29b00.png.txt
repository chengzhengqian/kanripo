辭無所假咸自以騁騄驥於千里仰齊足而並馳以此¶
相服亦良難矣葢君子審已以度人故能免於斯累乃¶
作文論王粲長於詞賦徐幹時有逸氣然粲匹也陳琳¶
阮瑀之章表書記今之俊也應瑒和而不壯劉楨壯而¶
不宻孔融體氣髙妙有過人者然不能持論理不勝辭¶
至于雜以嘲戲及其時有所善揚班儔也夫文本同而¶
末異葢奏議宜雅書論宜理銘誄尚實詩賦欲麗文以¶
氣為主氣之清濁有體不可力強而致古之作者寄身¶