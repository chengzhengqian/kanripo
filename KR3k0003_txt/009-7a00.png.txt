云本無此泉居者皆苦逺汲人人多賣水與之有一女¶
子孤貧繿縷無以貿易有一乞人衣麄貎醜瘡痍竟體¶
村人見之無不穢惡唯女子獨加哀矜割飯飴之乞人¶
食畢曰我感姬行善欲思相報為何所須女荅曰何恩¶
可報且今所須之物非君能得因問所須女子曰正願¶
此山下有水可汲乞人乃取腰中書刀刺山下三處即¶
飛泉涌出因便辭去忽然不見¶
括地圖曰負丘之山上有赤泉飲之不老神宫有英泉¶