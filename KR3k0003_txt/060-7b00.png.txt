曰臣聞主憂臣辱主辱臣死今大王中朝而憂臣敢請¶
其罪王曰吾聞楚之鐵劒利而倡優拙夫鐵劒利則士¶
勇倡優拙則思慮逺矣以逺思慮而御勇士恐楚之圗¶
秦又曰髙祖送徒驪山到豐而夜徑澤中令一人行前¶
行前者還報曰前有大蛇當徑願還髙祖曰壯士行何¶
畏乃前拔劒斬蛇又曰髙祖擊英布時為流矢所中髙¶
祖問醫曰病可治於是髙祖慢罵之曰吾從布衣提三¶
尺劒取天下此非天命乎命乃在天雖扁鵲何益又曰¶