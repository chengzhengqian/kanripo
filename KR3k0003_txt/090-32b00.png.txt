之餘葩¶
晉傅純雉賦曰覧飛禽之可貴偉翔雉之嘉形應炎離¶
之誕育包造化之淳精鮮光皎粲麗采繁盈首同暉於¶
昊天垂𤣥景之緑青體等耀於方彩敷五色之華英¶
晉傅𤣥雉賦曰禀炎離之正氣應朱火之禎祥播五彩¶
之繁縟被華文而成章冠列角之盛儀翹從風而飄揚¶
履嚴距之武節超鸞跱而鳳翔感天和而貽瑞進據鼎¶
而祚商樂周道之方隆敷皓質於越裳¶