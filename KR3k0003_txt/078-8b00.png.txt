關令内傳曰關令尹喜周之大夫也母氏嘗晝寢夢天¶
下絳綃流繞其身見長人語令咽之旣覺口有盈味及¶
真人生時有雙光若日飛遊其側室内皆明良久不知¶
所在其家陸地自生蓮花光色鮮盛眼有日精姿形長¶
雅垂臂下膝堂堂有天人之貌少好學墳素善於天文¶
秘緯仰看俯察莫不洞徹雖鬼神無以匿其真狀老子¶
感焉未至九十日關令登樓四望見東極有紫氣西邁¶
喜曰夫陽氣盡九星宿值合嵗月並王復九十日之外¶