魏劉楨大暑賦曰其為暑也羲和摠駕發扶木太陽為¶
輿達炎燭靈威參乘歩朱轂赫赫炎炎烈烈暉暉若熾¶
燎之附體又温泉而沉肌獸喘氣於𤣥景鳥戢翼於髙¶
危農畯捉鎛而去疇織女釋杼而下機温風至而増熱¶
歊悒慴而無依披襟領而長嘯兾微風之來思¶
魏王粲大暑賦曰惟林鍾之季月重陽積而上昇喜潤¶
土之溽暑扇温風而至興獸狼望以倚喘鳥垂翼而弗¶
翔逺昆吾之中景天地翕其同光征夫瘼於原野處者¶