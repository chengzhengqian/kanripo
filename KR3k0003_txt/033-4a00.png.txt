帝望見悦其儀貌識而問之曰是舍人董賢耶因引上¶
與語拜為黄門郎由是始幸賢寵日甚為駙馬都尉侍¶
中出則叅乗入御左右旬月間賞賜累鉅萬常與上卧¶
起晝寢偏藉上衣袖上欲起賢未覺不欲動賢乃斷袖¶
而起其愛恩至此¶
魏志曰孔挂性便妍曉博奕蹋鞠太祖愛之每在左右¶
出入随從挂察太祖意歡樂因言吹曲有所陳事多見¶
從數得賞賜又多饋遺挂由此侯服王食太祖既愛挂¶