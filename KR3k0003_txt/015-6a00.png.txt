七嵗幹治家事勑制僮御出入計校一以貫之年十三¶
以選入太子宮接待同列而承至尊先人後已發於至¶
誠由是見寵是時後宮未有任育者常言繼嗣當以時¶
立薦達左右惟恐不及身衣大帛御者秃帛不緣諸王¶
親家朝請望見后裙極麄疎以為綺就視乃笑后曰此¶
繒染色好故用之耳老人知者無不歎息性不喜出入¶
遊觀又不好音樂上時幸苑囿離宮以故希從誦易經¶
習詩論春秋略記大義后志在克己輔上不以私家干¶