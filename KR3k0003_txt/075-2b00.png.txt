禀之自然非積學所能致也至於導養得理而盡命上¶
獲千餘嵗下可數百年而世皆不精故莫能得之豆令¶
人重榆令人瞑合歡蠲忿萱草忘憂愚智所知也薰辛¶
害目豚魚不養常世所識也虱處頭而黒麝食柏而香¶
頸處險而癭齒居晉而黄推此而言凡所食之氣蒸性¶
染身莫不相應豈唯蒸之使重而無使輕害之使闇而¶
無使明染之使黄而無使堅哉故神農曰上藥養命中¶
藥養性者誠知性命之理因輔養以通也¶