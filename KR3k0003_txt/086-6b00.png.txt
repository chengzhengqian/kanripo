晏子曰公孫㨗田開疆古冶子事景公勇而無禮晏子¶
言於公餽之二桃曰三子計功而食桃公孫曰吾再搏¶
乳虎功可以食田曰吾杖兵而御三軍者再功可以食¶
古冶子曰君嘗濟河黿銜左驂冶潜行水底逆流百歩¶
從流九里得黿頭功可以食二子曰吾勇不若子功不¶
逮子取桃不讓是貪也然而不死無勇也刎頸而死冶¶
曰二子死之冶獨不逮又刎頸而死¶
韓子曰昔者彌子瑕有寵於衛君與君遊於果園食桃¶