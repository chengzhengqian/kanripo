盡臣獨何徳以堪久長徐陳劉應才學所著誠如來命¶
惜其不遂可謂痛切凡此數子於雍容侍從實其人也¶
若乃邉境有虞羣下鼎沸軍書輳至羽檄交馳於彼諸¶
賢非其任矣徃者孝武之世文章為盛若東方朔枚臯¶
之徒不能持論即阮陳之流也其唯嚴助夀王與聞政¶
事然皆不慎其身善謀於國卒以敗亡臣竊恥之至於¶
司馬長卿稱疾避事以著撰為務則徐生庻㡬焉而今¶
各逝已為異物又答陳思王曹植書曰信到奉所恵貺¶