(薈蔚雲/興也)¶
左氏傳郯子曰黄帝以雲紀官故為雲師而雲名又曰¶
凡分至啟閉必書雲物為備故也¶
易通卦驗曰冬至初陽雲出箕如樹木之状立春青陽¶
雲出房如積水春分正陽雲出軫如白鵠榖雨太陽雲¶
出張如車蓋立夏初隂雲出觜赤如珠夏至少隂雲如¶
水波寒露正隂雲如冠纓霜降太隂雲出上如羊下如¶
磻石¶