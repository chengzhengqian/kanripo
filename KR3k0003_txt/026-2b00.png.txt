家語曰孔子北遊登于農山之上子路子貢顔回侍側¶
孔子四望喟然而歎曰於此致思無所不至矣二三子¶
各言其志吾將擇焉子路進曰願得白羽若月赤羽若¶
日鐘鼔之音上振於天旌旗繽紛下蟠於地由當一隊¶
而敵之搴旗執馘惟由能之使夫二子從我焉夫子曰¶
勇哉子貢曰賜願使齊楚合戰兩壘相當旗鼔相望埃¶
塵連接促刃交兵賜著縞衣白冠陳説其間推論利害¶
二國釋患唯賜能之使夫二子從我焉夫子曰辯哉顔¶