君盡忠行已也恭飬民也惠可謂立德立功示民軌儀¶
者也但道長祚短時乏識真榮位未登髙志不遂本不¶
標方外迹也老荘者絶聖弃智渾齊萬物等貴賤忘哀¶
樂非經典所貴非名敎所取何必輙引以為喻邪可共¶
詳之¶
論後漢孔融汝潁優劣論曰融以汝南士勝潁川士陳¶
長文難融荅之曰汝南戴子髙親止千乗萬騎與光武¶
皇帝共於道中潁川士雖抗莭未有頡頏天子者也汝¶