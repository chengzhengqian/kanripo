晏子曰齊景公置酒泰山公四望喟然嘆泣數行曰寡¶
人將去此堂國者而死耶左右泣者三人晏子摶髀仰¶
天大笑曰樂哉今之飲也公怒曰子笑何也對曰臣見¶
怯君一䛕臣三是以大笑公慙¶
𤨏語曰師曠御晉平公鼔瑟輟而笑曰齊君與其嬖戱¶
墜於牀而傷其臂平公命人書之曰某月某日齊君戱¶
而傷問之於齊侯笑曰然有之¶
楚辭曰若有人兮山之阿被薜荔兮帶女蘿既含睇兮¶