尸子曰曾子每讀䘮禮泣下霑襟常以一夕五起視衣¶
之厚薄枕之髙卑¶
韓詩外傳曰曾子曰徃而不可還者親也故孝欲養而¶
親不待是故椎牛而葬不如雞豚之逮親存也初吾為¶
吏禄不及釡尚欣欣而喜者非以為多也樂其逮親也¶
既沒之後吾甞南遊於楚得尊官焉堂髙九尺車甞百¶
乗然猶圵嚮而泣涕者非為賤也悲不逮吾親也故家¶
貧親老不擇官而仕¶