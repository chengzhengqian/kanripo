左傳曰宋華督已殺孔父而弑殤公召莊公於鄭而立¶
之以郜大鼎賂公夏四月取郜大鼎于宋納于太廟非¶
禮也又曰楚子伐陸渾之戎遂至于洛王使王孫滿勞¶
楚子楚子問鼎之大小輕重對曰在徳不在鼎昔夏之¶
方有徳也逺方圖物貢金九牧鑄鼎象物桀有昏徳鼎¶
遷于商商紂暴虐鼎遷于周徳之休明雖小重也其姦¶
回昏亂雖大輕也周徳雖衰天命未改鼎之輕重未可¶
問也又曰徐子及郯人莒人㑹齊侯盟于蒲隧賂以甲¶