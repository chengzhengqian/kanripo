後漢張衡七辯曰無為先生祖述列仙背世絶俗唯誦¶
道篇形虚年表志猶不遷於是七辯謀焉曰無為先生¶
淹在幽隅藏聲隱景剗迹窮居抑其不韙盍徃辯諸乃¶
偕而就之虛然子曰樂國之都設為閒館工輸制匠譎¶
詭煥爛重屋百層連閣周漫應門鏘鏘華闕雙建彫蟲¶
肜緑螭虹蜿蜒於是彈比翼落鸝黄加雙鶤經鴛鴦然¶
後擢雲舫觀中流搴芙蓉集芳洲縱文身搏潜鱗探水¶
玉㧞瓊根収明月之照曜玩赤瑕之璘豳此宫室之麗¶