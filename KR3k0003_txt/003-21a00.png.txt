宋鮑照秋日詩曰枯枝葉易零疲客心易驚今兹亦何¶
早已聞絡緯鳴廻風滅且起卷蓬息復征悽悽簟上寒¶
慄慄帳裏清物色延暮思霜露逼朝榮白楊方蕭瑟長¶
歎從此生¶
宋湯恵休歌詩曰秋風嫋嫋入曲房羅帳含月思心傷¶
蟋蟀夜鳴斷人腸長夜思君心飛揚他人相思君相忘¶
錦衾瑶席為誰芳又歌思引曰秋寒依依風過河白露¶
蕭蕭洞庭波思君末光光已滅眇眇悲望如思何¶