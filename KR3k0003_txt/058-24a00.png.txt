王隠晉書曰陳壽卒詔下河南尹華澹遣吏賫紙筆就¶
壽門下冩三國志¶
東宫舊事曰皇太子初拜給赤紙縹紅紙麻紙勑紙法¶
紙各一百¶
抱朴子曰洪家貧伐薪賣之以給紙筆晝營園田夜以¶
柴火寫書坐此之故不得早渉藝文常乏紙每所寫皆¶
反覆有字人少能讀¶
文士傳曰楊脩為魏武主簿嘗白事知必有反覆教豫¶