神母夜號以彰赤帝之符由是言之帝王之祚必有明¶
聖顯懿之徳豐功厚利積累之業然後精誠通於神明¶
流澤加於生民故能為鬼神所福嚮天下所歸往未見¶
運世無本功徳不紀而得倔起在此位者也世俗見髙¶
祖興於布衣不達其故以為適遭暴亂得奮其劍遊説¶
之士至比天下於逐鹿幸㨗而得之不知神器有命不¶
可以智力求悲夫此世之所以多亂臣賊子者也若然¶
者豈徒闇於天道㢤又不暏之於人事矣夫餓饉流𨽻¶