鼔琴曰父母豈欲吾貧哉天地豈私貧吾哉求其為之¶
者不得也¶
孫卿子曰子夏貧若懸鶉人曰子何不仕曰諸侯之驕¶
我者吾不為臣大夫之驕我者吾不復見又曰仁義之¶
於人也譬之若貨財粟米之於家也多有之者冨少有¶
之者貧至無有者窮¶
呂氏春秋曰世皆以珠玉為寶寶愈多而民愈貧失其¶
所寶也¶