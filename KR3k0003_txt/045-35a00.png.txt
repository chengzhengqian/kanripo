太宰周之卿位晉武依周置職以尊安平非避諱也¶
元興中恭帝為太宰桓𤣥都督中外博士徐豁議太宰¶
非武官不應敬都督從豁議¶
碑晉孫綽太宰郗鑒碑文曰公盖黄帝之苗裔氏族所¶
由皆紀於祖御史大夫之碑矣靈和誕授載有公侯至¶
徳碩量天實挺之琅邪王應天啟之運闡中興之道思¶
延英賢以匡王業乃假兖州刺史金章仍割𤣥鉞載飾¶
於時羯㓂凶熾羣逆猋起公奮其忠勇精貫白日信順¶