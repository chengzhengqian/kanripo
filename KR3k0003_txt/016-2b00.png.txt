左傳曰九月丁夘子同生以太子之禮舉之接以太牢¶
卜士負之士妻食之公與文姜宗婦命之¶
白虎通曰天子之太子諸侯之世子皆就於外者尊師¶
重先王之道也故曲禮曰禮聞來學不聞往教也¶
賈誼書曰文王使太公望傅太子發嗜鮑魚公不與曰¶
鮑魚不登爼豈有非禮而可養太子哉¶
春秋外傳曰靈王二十二年榖洛龍鬭將毁王宫王欲¶
壅之太子晉諫曰晉聞古之長民者不隳山不崇藪不¶