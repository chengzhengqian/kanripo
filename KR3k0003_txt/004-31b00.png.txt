琴操曰介子綏割其腓股以餌重耳重耳復國子綏獨¶
無所得綏甚怨恨乃作龍蛇之歌以感之終匿於山文¶
公令燔山求之子綏遂抱木而燒死文公令民五月五¶
日不得𤼵火(國語云/介子推)¶
續漢禮儀志曰五月五日朱索五色栁桃印為門户飾¶
以止惡氣¶
風土記曰仲夏端五烹鶩角黍端始也謂五月初五日¶
也又以菰葉裹粘米煮熟謂之角黍¶