而不拜賜上怪問其故對曰臣聞孔子忍渇於盗泉之¶
水曾參廻車於勝母之閭惡其名也此贓穢之寶誠不¶
敢拜受帝嗟歎曰清乎尚書之言乃更以庫錢三十萬¶
賜之¶
謝承後漢書曰孟甞為合浦太守郡境舊採珠以易米¶
食先時二千石貪穢使民採珠積以自入珠忽徙去合¶
浦無珠餓死者盈路孟嘗行化一年之間去珠復還又¶
曰汝南李敬為趙相奴於䑕穴中得繋珠璫珥相連以¶