帝王世紀曰禮稱至道以王義道以霸觀髙祖之取天¶
下也遭秦暴亂不階尺土之資不摧將相之柄發迹泗¶
亭奮其智謀銜勒英雄鞭驅天下或以徳致或以義成¶
事以權㫁順逆不常霸王之道雜焉是以居帝王之位¶
而無一定之制三代之美固難及矣¶
述後漢班固髙祖紀述曰皇矣漢祖纂堯之緒實天生¶
徳聰明神武秦人不綱網漏于楚爰兹𤼵迹㫁蛇奮旅¶
神毋吿符朱旗乃舉粤蹈秦郊嬰來稽首革命創制三¶