周庾信為晉陽公上玉律表曰臣聞三才既立君臣之¶
道已陳六位時成禮樂之功斯正故以叶和日月測度¶
隂陽悦豫兆民儀刑萬國者也伏見勑㫖刋正音律平¶
章厯象奏黄鍾而歌大吕變孤竹而舞雲門莫不器取¶
踈通聲從安樂四分既明三微是定是以聞鍾於洛浦¶
即辨聲乖聼鐸於邯鄲先知響韻二分二至行於司厯¶
之官九變九成被於和樂之職足以動天地感鬼神化¶
被風俗平分寒暑豈直吟嘯谿谷廻翔鸞鳯而已哉是¶