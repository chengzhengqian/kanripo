劉根别傳曰今年春當有病可服棗核中仁二七枚能¶
常服之百邪不復干也¶
風俗通曰鮑焦耕田而食穿井而飲於山中食棗或曰¶
此棗子所殖邪焦遂強歐吐而死也¶
魏文帝詔羣臣曰南方有龍眼荔枝寧比西國蒲萄石¶
蜜乎酢且不如中國凡棗味莫若安邑御棗也¶
馬明生别傳曰安期生仙人見神女設厨膳安期曰昔¶
與女郎游息於西海之際食棗異羙此間棗小不及之¶