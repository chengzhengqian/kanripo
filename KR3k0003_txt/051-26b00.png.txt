殊物之錫晉叔臣周豈頒上公之典魯蕃懿親裁蒙衮¶
舄之榮梁國戚屬方忝旌旗之貴¶
梁任昉為齊明帝讓宣城郡公表曰臣本庸才智力淺¶
短太祖髙皇帝篤猶子之愛降家人之慈世祖武皇帝¶
情等布衣寄深同氣武皇大漸實奉話言雖自見之明¶
庸近所蔽愚夫至此已實不忍自固於綴衣之辰拒違¶
於玉几之側遂荷顧托道揚末命雖嗣君棄常獲罪宣¶
徳王室不造職臣之由何者親則東牟任惟博陸徒懐¶