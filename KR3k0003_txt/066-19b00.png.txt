梁劉孝威婚謝晉安王賜錢啓曰孝威問吉已通請期¶
有日而賢夫之譽多愧張耳非壻之才偶同王粲睠言¶
前事良以自羞曲降隆慈俯垂珍錫便使禽贄獲舉纁¶
幣有資佩服寵靈隕越非報¶
梁任孝恭謝賚錢治宅啓曰繩樞斷續薄雨已傾席户¶
穿闌㣲風自卷不悟恩隆問舍降自天造事深更宅乃被¶
庸微跪條可授毁垣再築遂得窓臨上路户望東家人悦¶
爽塏里驚輪奐門學于公逆容駟馬巷均王濬豫擬幡旗¶