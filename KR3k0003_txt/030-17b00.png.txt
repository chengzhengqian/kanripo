怨言不食其食又曰晉郄至獻楚㨗于周與單襄公語¶
驟稱其伐單子語諸大夫曰温季其亡乎位於七人之¶
下而求掩其上怨之聚亂之本也多怨而階亂何以在¶
位夏書曰怨豈在明不見是圖將慎其細也今而明之¶
其可乎又曰呉公子札來聘請觀於周樂為之歌周南¶
召南曰美哉始基之矣猶未也然勤而不怨矣為之歌¶
小雅曰美哉思而不貳怨而不言其周德之盛乎又曰¶
子産云我聞忠善以損怨不聞作威以防怨又曰君子¶