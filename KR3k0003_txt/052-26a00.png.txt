談論之首一言一行天下以為凖的黨事起彪謂同志¶
曰吾不西行大難不解即入闗設方略天子為之大赦¶
華陽國志曰諸葛亮時有言公惜赦者亮答曰治世以¶
大徳不以小惠故匡衡吳漢不願為赦先帝亦言吾周¶
旋陳元方鄭康成間每見唘告治亂之道悉矣曾不語¶
赦也若劉景升父子歳歳赦宥何益於治¶
蜀志曰孟光字孝裕延熙九年秋大赦光衆責大將軍¶
費禕曰夫赦者偏枯之物非明世所宜有也衰弊窮極¶