勒銘惟王勲徳是昭是明存隆其實光曜其聲終始之¶
際於斯為榮乃作誄曰覽視昔初若論往代有國有家¶
篇籍攸載貴尠不驕滿罔不溢莫能履道聲色以卒惟¶
王建國作此蕃弼撫綏方域承翼京室對揚休嘉光昭¶
其則温恭朝夕敦循伊徳¶
魏文帝蒼舒誄曰建安十二年五月甲戌童子曹蒼舒¶
卒乃作誄曰於惟淑弟懿矣純良誕豐全質荷天之光¶
既哲且仁爰柔克剛彼徳之容慈我聿行宜逢分祚以¶