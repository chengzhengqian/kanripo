四十九枚上曰何以知之朔曰呼朔者上也以杖撃檻¶
兩木林也曰朔來朔來者棗也叱叱者四十九也上大¶
笑賜帛十疋¶
漢書曰王吉少時學問居長安東家有棗樹垂吉庭之¶
中吉婦取棗以啖吉吉後知之乃去婦東家聞而欲伐¶
其樹鄰里共止之因固請吉令還婦里中為之語曰東¶
家棗樹王吉婦去東家棗完去婦復還¶
漢武内傳曰七月七日西王母當下帝設玉門之棗¶