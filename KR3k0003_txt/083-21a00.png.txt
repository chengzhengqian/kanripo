榖圭天子以聘女琬圭以治徳結好琰圭以易行除慝¶
土圭以致四時琢圭以頫聘牙璋以起軍治兵¶
禮記曰諸侯以龜為寶以圭為瑞家不寶龜不藏圭又¶
曰禮有以素為貴者大圭不琢又曰大夫執圭而使所¶
以申信也¶
毛詩曰白圭之玷尚可磨也斯言之玷不可為也¶
左傳曰鄭駟𢃄伐伯有伯有死游吉如晉還聞難不入¶
八月奔晉駟帯追之及酸棗與子上盟而用珪質于河¶