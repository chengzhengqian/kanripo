晉夏侯湛觀飛鳥賦曰見逸逰之髙鳥邈飄颺而殊逝¶
擢華毛以迅騖廻勁翼以揚勢披六翮之聨翩振輕體¶
之迢逓遂乃矜形遼廓馮虛安翔翩翻徘徊上下頡頏¶
動素羽之習習亂白質於日光玩流氣以差池弄長風¶
以抑揚攝雙翅以髙舉舒脩頸以忀徉目悅妙勢心嘉¶
羽儀愛恵音之嚶嚶美弱翰之参差蹔髙凌於景外又¶
抑身乎雲崖乍來乍徃若懸若垂象流星之離天似圓¶
物之墜危何斯逰之自得諒逸豫之可希茍臨川而羡¶