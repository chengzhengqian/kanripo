論晉庾闡蓍龜論曰夫物生而後有象有象而後有數¶
有數而後吉凶存焉蓍者尋數之主非神明之所存龜¶
者啓兆之質非靈照之所生何以明之夫求物於闇室¶
夜鑒者得之無夜鑒之朗又以火得之得之功同也致¶
功之迹異也不可見目因火鑒便謂火為目神憑蓍通¶
又謂蓍為神也由此言之神明之道則大賢之闇室蓍¶
龜之用豈非顔子之龍燭耶蓍龜之運亦所以感興卦¶
兆求通逆數又非爻象之體擬議之極者也安得超登¶