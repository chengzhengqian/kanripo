方不有心於妍醜而衆形其必詳猗猗淑媛峨峨后妃¶
眷春榮之零悴懼玉顔之有衰盼清揚以自鏡競崇姱¶
以相輝¶
銘梁簡文帝鏡銘曰金精玉英冰輝沼清髙堂懸影仁¶
夀摛聲雲開月見水淨珠明¶
陳江總方鏡銘曰此鏡以照着衣鏡背圖刻八卦二十¶
八宿仁夀殿前無以加斯彫麗也𤣥枵命巧仲吕呈祥¶
金鐫石漢銅鑄丹陽價珍負局影麗髙堂圖星擬盖寫¶