博物志曰桓譚蔡邕善音樂馮翊山子道王九真郭鄷¶
等善棊太祖皆與爭能¶
晉中興書曰陶侃為荆州見佐史博奕戲具投之於江¶
曰圍棊堯舜以敎愚子博殷紂所造諸君並國器何以¶
此為¶
語林曰王中郎以圍棊是坐隠支公以圍棊為手談¶
世説曰殷仲堪在都嘗往㸔棊諸從在瓦官寺前宅上¶
于時袁羌與人共在窓下圍棊仲堪在裏問袁易義袁¶