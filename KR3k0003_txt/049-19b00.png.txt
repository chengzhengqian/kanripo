箴漢揚雄将作大匠箴曰侃侃将作經構宫室牆以禦¶
風宇以蔽日寒暑攸除鳥鼠攸去王有宫殿民有宅居¶
昔在帝世茅茨土階夏卑宫觀在彼溝洫桀作瑶臺紂¶
為琁室人力不堪而帝業不卒詩詠宣王由儉改奢春¶
秋譏刺書彼泉臺兩觀雉門而魯以不恢或作長府而¶
閔子以仍¶
　　光禄大夫¶
漢書百官表曰光禄勲屬官有大夫掌論議¶