武陵先賢傳曰潘京為州辟進謁值社㑹因得見次及¶
探得不孝刺史問曰辟士為不孝耶京舉板荅曰今為¶
忠臣不得復為孝子其機辨如此¶
魏臺訪議曰帝問何用未社丑臘王肅對曰魏土也土¶
畏木丑之明日便寅寅木也故以丑臘土成於未故於¶
歳始未社也¶
詩晉潘尼皇太子社詩曰太簇恊青陽履端發歳首孟¶
月渉初旬告日惟上酉我后邇天休設社祈遐耉¶