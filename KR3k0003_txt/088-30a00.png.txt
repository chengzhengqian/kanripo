如言未竟蹶然忽起卷女而行父失女後於大桑樹枝¶
間得女乃皮盡化為蠶績樹上其繭厚大異常鄰婦取¶
飬之其收亦倍今世謂蠶為女兒古之遺語也¶
春秋元命苞曰姜嫄遊閟宫其地扶桑履大人迹生稷¶
漢書曰陳留申屠蟠耻郡無義士遂閉門飬志蓬戸菜¶
室依大桑樹以為棟梁又曰汝南尹昆為汝隂縣功曹¶
令新到官問曰園中有桑以食蠶何如昆曰非初至所¶
務¶