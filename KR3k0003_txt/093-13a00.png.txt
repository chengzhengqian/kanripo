鄒子曰董仲舒勤學三年不窺園乗馬不知牝牡¶
論衡曰廣漢陽翁偉能聽鳥獸之音乗蹇馬之野而田¶
間有放馬者相去數里鳴聲相聞翁偉謂其御曰彼放¶
馬目𦕈其御曰何以知之曰罵此轅中馬曰蹇馬蹇馬¶
亦罵之曰𦕈馬御者不信使往視之馬目竟𦕈又曰楊¶
琁為零陵太守時桂陽賊起琁乃制馬車數十乗以囊¶
盛石灰於車上及㑹戰從風揚灰向賊陣因鳴鼓撃賊¶
大破之¶