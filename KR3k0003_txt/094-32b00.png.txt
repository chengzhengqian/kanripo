董正别傳曰司馬徽字德操時人呼為水鏡甞有人妄¶
認徽猪徽便推猪以與之後數日亡猪者得其猪既以¶
猪還徽乃叩頭自責徽又厚謝之¶
魏志曰挹婁在扶餘東北處山林之間常穴居大家深¶
九梯以多為好土氣寒於扶餘其俗好養猪食其肉衣¶
其皮冬以猪膏塗身厚數分以御風寒夏則裸袒以大¶
布隱其前後也¶
郭子曰劉道真少時甞漁釣草澤善歌嘯聞者莫不留¶