周庾信竹杖賦曰桓宣武平荆州外白有人稱楚丘先¶
生來詣門下桓公曰名父之子流離江漢孤之責矣及¶
命引進乃曰噫子老矣鶴髪雞皮蓬頭歴齒乃是江漢¶
英靈荆衡杞梓雖有聞於十室幸無求於千里寡人有¶
銅環靈壽銀角桃枝開木𤓰而未落養蓮花而不萎迎¶
仙客於錦市送遊龍於葛陂先生将以養老将以扶危¶
先生笑而言曰中國明於禮義暗於知人心之憂矣唯¶
我生民雖復䟽條勁柘促節貞筠杖端刻鳥角首圖麟¶