服墓次蜀賊縱暴焚燒邑屋𤼵掘丘隴民人迸竄猛在¶
墓側號慟不去賊為之感愴遂不犯¶
荀氏家傳曰荀顗年踰耳順而母年九十色養烝烝以¶
孝聞在䘮憔悴貌不可識若嬰孺之號哀慟傍人¶
詩魏王粲思親詩曰穆穆顯妣徳音徽止思齊先姑志¶
侔姜姒躬此勞瘁鞠予小子小子之生遭世罔寜烈考¶
勤時從之於征奄遘不造隠憂是嬰咨予靡及退守祧¶
祊¶