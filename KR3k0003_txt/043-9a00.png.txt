襄陽耆舊傳曰宋玉識音而善文襄王好樂而愛賦既¶
美其才而憎其似屈原也乃謂之曰子盍從楚之俗使¶
楚人貴子之徳乎對曰昔楚有善歌者王其聞與始而¶
曰下里巴人國中唱而和之者數萬人中而曰陽阿採¶
菱國中唱而和之者數百人既而曰陽春白雪朝日魚¶
麗含商吐角絶節赴曲國中唱而和之者不過數人盖¶
其曲彌髙其和彌寡¶
吕氏春秋曰昔葛天氏之樂三人操牛尾捉足以歌八¶