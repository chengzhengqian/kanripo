周庾信為上黄侯世子與婦書曰昔仙人道引尚刻三¶
秋神女將梳猶期九日未有龍飛劒匣鶴别琴臺莫不¶
銜怨而心悲聞猿而下淚人非新市何處尋家别異邯¶
鄲那應知路想鏡中看影當不含啼欄外將花居然俱¶
笑分杯帳裏却扇牀前故是不思何時能憶當學海神¶
逐潮風而來往勿如織女待填河而相見¶
陳伏知道為王寛與婦義安主書曰昔魚嶺逢車芝田¶
息駕雖見妖婬終成揮忽遂使家勝陽臺為歡非夢人¶