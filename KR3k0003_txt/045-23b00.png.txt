方岳政刑克舉仁恕以懐君子刑憲以肅小人莅煩以¶
簡居難則易霈如時雨芬若蘭蓀所去見思所居稱治¶
遘疾薨竟陵之石梵時年四十四皇上震天倫之悼庶¶
僚懐人百之感詔贈司空常侍王如故禮也自巴濮以¶
東郾鄧以北方舟連騎赴者如雲昔王薨及葬仁禽有¶
踐境之識羊祜云亡市人有罷歸之慟若公恩結三楚¶
亦異出一時且公幼無擇言長無擇行立功以庇物執¶
徳以居宗重以道性虚閑居處沖約終日清静如布素¶