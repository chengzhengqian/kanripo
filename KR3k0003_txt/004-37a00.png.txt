漢隂不夕張長河為誰越雖有促宴期方湏涼風𤼵¶
宋謝靈運七夕詠牛女詩曰火逝首秋節眀經弦月夕¶
月弦光照户秋首風入隙陵風步曽岑憑雲肆遥脉徙¶
倚西北庭竦踴東南覿紈綺無報章河漢有駿軛¶
宋謝荘七夕夜詠牛女應制詩曰輟機起春暮停箱動¶
秋衿琁居照漢右芝駕肅河隂容裔泛星道逶迤濟烟¶
潯陸離迎宵佩倐爍望昏簮俱傾環氣怨共歇浹年心¶
珠殿釭未沬瑶庭露已深夕清豈掩拂絃輝無久臨¶