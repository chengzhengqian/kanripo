黄髮實叟綴文通儒有方彦士莫不拊心長號如䘮同¶
生咸以為誄所以昭行也銘所以旌徳也古之君子既¶
没而令問不亡者由斯二者也銘曰懿矣先生天授徳¶
度外清内白如玉之素逍遥九臯方囘是慕不計治萃¶
名與殊路知我者希韞櫝未酤䘮過乎哀遘疾不悟早¶
世永頽違此榮祚咨爾末徒聿脩歡故¶
齊孔稚珪禇先生伯玉碑曰夫河洛摛寳神道之功既傳岱¶
華吐秘仙靈之跡可覩盖事詳於玉牒理煥於金符雖¶