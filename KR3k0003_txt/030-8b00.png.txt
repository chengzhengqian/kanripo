寵萬金之利不以滑其慮也迫以白刄在頸鐵鑕在喉¶
不以動其心也何則志定於不回期誓於殁命幸賴聖¶
明遠垂拯贖得使入湯之禽復假羽毛刖斷之足復蒙¶
連續每念足下才為世英器為時出語曰夜行被繡不¶
足為榮况於家室孤滅棄在絶域衣則異制食味不均¶
棄捐功名雖尚視息與亡無異向使君服節死難書功¶
竹帛傳名千代茅土之封永在不朽不亦休哉嗟乎李¶
卿事已去矣失之毫釐差之千里將復何言所貺重遺¶