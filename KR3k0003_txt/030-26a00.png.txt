班婕妤自悼賦曰承祖考之遺德荷性命之淑靈登薄¶
軀於宫闈充下陳於後庭蒙聖皇之渥惠當日月之盛¶
明揚光烈之翕赫奉隆寵於增城既遇幸於非位竊庶¶
幾乎嘉時陳女圖而鏡鑑顧女史而問詩歴年歳而悼¶
懼閔蕃華之不滋白日忽以移光遂暗漠以昧幽猶被¶
覆載之厚德不廢捐於罪尤奉供養於東宫託長信之¶
末流重曰潜𤣥宫兮幽以清應門閉兮禁闈扃華殿塵¶
兮玉階苔中庭萋兮緑草生神𦕈𦕈兮宻靜處君不御¶