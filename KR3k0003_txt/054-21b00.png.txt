民無怨色何者積之於誠也按癸酉詔書之旨専為邊¶
城實之裔土濟當時一切之用非為經逺之法亦是中¶
夏全平之時威御足指控制故可得行之矣欲役無賴¶
子弟驅不逞之人聚之於空荒四維之地將以扞固牧¶
圉未見其利也且濵接鯨猾宻邇姦藪退未絶其丘窟¶
之顧進無以塞其逋逃之門五流三居誠古之犯刑論¶
之於今事實難行且律令以跨三代歴載所遵未易輕¶
改者也是以刑法不専則名幸者興政令驟變則人志¶