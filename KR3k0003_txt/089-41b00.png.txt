湘中記曰邵陵髙平縣有文竹山上有石牀四面綠竹¶
扶踈常隨風委拂此床¶
盛𢎞之荆州記曰臨賀冬山中有大竹數十圍髙亦數¶
十丈有小竹生其旁皆四五圍下有盤石徑四五丈極¶
方正青如彈棊局兩竹屈垂拂埽石上初無塵穢未數¶
十里聞風吹此竹如簫管之音¶
述征記曰山陽縣城東北二十里魏中散大夫嵇康園¶
宅竹林時有遺竹也¶