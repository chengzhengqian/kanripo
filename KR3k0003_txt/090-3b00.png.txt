上有不死之草似𤓰苗秦始皇時大宛中多死人横道¶
忽有鳥如烏状&KR1335;此草以覆死人面皆登時起坐遂活¶
抱朴子軍術曰衆鳥羣飛徘徊軍上不過三日有暴兵¶
至鳥聚軍中將軍當賞功增秩鳥集將軍之旗將軍增¶
官鳥集軍中莫知其名軍敗¶
羅含傳曰含少時晝卧忽夢一鳥文色異常飛来入口¶
含因驚起心胸間如吞物意甚怪之叔母謂曰鳥有文¶
章汝後必有文章此吉祥也含於是才藻日新¶