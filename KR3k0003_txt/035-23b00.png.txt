杼柚其空注曰謂無貨唯絲麻今盡不作也¶
家語曰端木賜結駟連騎以從原憲憲居蓬蒿中并日¶
而食子貢曰甚矣子之病也憲曰予貧也非病也¶
國語曰叔向見韓宣子宣子憂貧叔向賀之宣子曰吾¶
有卿名而無其實無以從二三子吾是以憂子賀我何¶
故對曰昔欒武子無一卒之田諸侯親之戎翟懐之以¶
正晉國今吾子有欒武子之貧吾以為能修其德也是¶
以賀若不憂德之不修而患貨之不足將弔不暇何賀¶