武昌記曰樊山東有小谿夏時懐袖恒有寒氣故謂之¶
寒谿¶
裴氏廣州記曰管谿周圎丈餘水極沸涌如猛火煎油¶
聲¶
荆州記曰酈縣北五十里有菊谿源出縣西北五十里¶
石澗山東南流㑹專水兩岸多甘菊¶
盛𢎞之荆州記曰桂陽郡西南宿山水出注大谿號曰¶
横谿水甚深冬夏不乾俗謂之貪泉飲者輙冐於財賄¶