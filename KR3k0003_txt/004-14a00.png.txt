幄下藉文茵臨川浥盥濯故潔新俯鏡清流仰睇天津¶
藹藹華林嚴嚴景陽業業峻宇奕奕飛梁垂隂倒景若¶
沈若翔浩浩白水汎汎龍舟皇在靈沼百辟同遊擊櫂¶
清歌鼓枻行酬聞樂咸和具醉斯柔在昔帝虞徳被遐¶
荒干戚在庭苗民来王今我哲后古聖齊芳恵此中國¶
以綏四方元首既眀股肱惟良樂酒今日君子惟康¶
晉王讃三月三日詩曰招揺唘運寒暑代新亹亹不舍¶
如彼行雲猗猗季月穆穆和春皇儲降止宴及嘉賔嘉¶