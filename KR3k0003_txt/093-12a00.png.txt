敬陵時廬江郡椽嚴麟俱㑹於路麟乗小車塗深馬死¶
不能自進范慜之命從騎下車與之不告而去麟事畢¶
即牽馬造謝而歸之¶
謝承後漢書曰朱震字伯厚性剛烈初為從事奏濟陰¶
太守單匡贓罪并連匡兄中常侍車騎將軍超三府諺¶
曰車如雞棲馬如狗疾惡如風朱伯厚¶
袁宏漢記曰第五倫為司空有人與倫千里馬者倫雖¶
不取每三公有所選舉倫心不忘也然終以不用¶