晉衛恒四體書勢曰𢎞農張伯英轉精其巧家之衣帛¶
必先書後染臨池學書池水盡黒下筆必為楷則號怱¶
怱不暇草寸紙不遺仲將謂之草聖¶
晉索靖書勢曰葢草書之為狀也婉若銀鈎漂若驚鸞¶
舒翼未發若舉復安蟲蛇蚴虬或往或還頽阿郍以羸¶
形歘奮亹而桓桓及其逸逰眄嚮乍正乍邪騏驥暴怒¶
逼其轡海水窊隆揚其波𤣥熊對踞于山岳飛燕相追¶
而差池舉而察之又似和風吹林偃草扇樹枝條從風¶