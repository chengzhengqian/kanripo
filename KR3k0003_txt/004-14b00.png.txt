賔伊何具惟姻族如彼葛藟衍于樛木郁郁近侍巖巖¶
台嶽庶寮鱗次以崇天禄如彼崑山别此琚玉巍巍天¶
階亦降列宿右載元首左光儲副大祚無窮天地為夀¶
晉陸機詩曰遲遲暮春日天氣柔且嘉元吉隆初已濯¶
穢遊黄河¶
晉阮脩上巳㑹詩曰三春之季嵗惟嘉時靈雨既零風¶
以散之英華扇耀翔鳥羣嬉澄澄緑水澹澹其波脩岸¶
逶迤長川相過聊且逍遥其樂如何坐此脩筵臨彼素¶