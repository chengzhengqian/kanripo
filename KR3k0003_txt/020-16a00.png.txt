以事一君¶
韓詩外傳曰有大忠有次忠有下忠若周公于成王可¶
謂大忠管仲于桓公可謂次忠子胥于夫差可謂下忠¶
矣又曰狄人殺衛懿公盡食其肉獨舎其肝𢎞演使還¶
哭畢呼天因自出其肝内懿公之肝齊桓公聞之曰𢎞¶
演可謂忠矣¶
史記曰項籍圍漢王于滎陽漢將紀信曰事已急請為¶
王王可間出紀信乗黄屋左纛曰城中食盡漢王降楚¶