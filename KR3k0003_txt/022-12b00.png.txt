客問二童何如鍾曰裴楷清通王戎簡要後二十年此¶
二賢當為吏部尚書兾爾時天下無復滯才又曰嵇中¶
散語趙景真卿瞳子白黒分明有白起風恨量小狭趙¶
荅曰尺表能審琁衡之度寸管能測往復之咎何必在¶
大但問識何如耳又曰諸葛瑾其弟亮及從弟誕竝有¶
盛名各在一國于時以為蜀得其龍吳得其虎魏得其¶
狗又曰王大将軍稱王夷甫處衆人之中如珠玉在瓦¶
石間又曰世中稱庾文康為豐年玉庾稚恭為荒年榖¶