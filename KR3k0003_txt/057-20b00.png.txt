其條木既繁而後緑草未素而先彫營匠斵其樸伶倫¶
均其聲若乃龍火西頺暄氣初収飛霜迎節高風送秋¶
羈旅懷土之徒流宕百罹之儔撫促柱則酸鼻揮危弦¶
則涕流大夫曰應門八襲旋臺九重表以百常之闕圜¶
以萬雉之墉嶢樹迎風秀出中天翠觀青岑雕閣霞連¶
長翼臨雲飛陛凌山望玉繩而結極承倒景而開軒重¶
殿叠起交綺對幌幽堂晝宻明室夜朗焦螟飛而生風¶
尺蠖動而成響大夫曰若乃白商素節時既授衣天凝¶