塞門不仕左對孺人右顧稚子脫畧公卿跌宕文史齎¶
志没地長懐無已若夫中散下獄神氣激揚濁醪夕引¶
素琴晨張秋日蕭索浮雲無光欝青霞之竒志入脩夜¶
之不暘或有孤臣危涕孽子墜心遷客海上流戍隴隂¶
此人但聞悲風汩起泣下霑衿亦復含酸茹怨銷落湮¶
沉若乃騎疊跡車屯軌黄塵匝地歌吹四起無不煙斷¶
火絶閉骨泉壤已矣哉春草暮兮秋風驚秋風罷兮春¶
草生綺羅畢兮池館盡琴瑟滅兮丘隴平自古皆有死¶