以情信賞必罰下服其命是以夷狄窘迫罔知所安譬¶
秋枯之隕晨風激雹之不及掩耳目也代叛柔服威震¶
沙漠遺種逺迹萬里無煙烈烈君侯文武允崇少兼七¶
徳翰飛撫戎名揚河朔威震漢中臨危運竒在難匪從¶
廻旌東麾撫司徐青截彼降賊海岱以平剖符千里為¶
國干城¶
晉孫綽潁州府君碑曰君天縱傑邁竒逸卓犖茂才亮¶
㧞雅度恢廓通理逺鑒之識禮樂飾身之具固以足之¶