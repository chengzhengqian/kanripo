召左右支解之晏子左手持頭右手磨刀而問曰古明¶
王聖主支解人從何支始景公離席曰縱之罪在寡人¶
東方朔傳曰人有殺上林鹿者武帝下有司殺之東方¶
朔曰是人固當死者三使陛下以鹿之故殺人一當死¶
也使天下聞之皆以陛下為重鹿賤人二當死也匈奴¶
即有急推鹿觸之三當死也武帝嘿然遂赦之¶
孔叢子曰陳惠侯大城因起陵陽之臺未終而坐法死¶
者數十人又執三監吏将殺之孔子適陳聞之見陳侯¶