問之先生曰談何容易夫談者有悖於目而拂於耳謬¶
於心而便於身或有悦於目順於耳快於心而毀於行¶
者非有明王聖主孰能聼之呉王曰何為其然也先生¶
對曰昔關龍逄深諫於桀而王子比干直言於紂此二¶
臣者直言其失切諫其邪將以為君之榮除主之禍也¶
今則不然反以為誹謗君之行無人臣之禮戮及先人¶
為天下笑故曰談何容易故養夀命之士莫肯進也遂¶
居深山之間積土為室編蓬為戸彈琴其中以詠先王¶