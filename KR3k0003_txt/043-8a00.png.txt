説文曰詠詩曰歌獨歌謂之謡謳齊歌也¶
蔡邕月令章句曰樂聲曰歌¶
山海經曰帝俊八子是始為歌(帝俊帝/舜也)¶
又曰夏后氏啟上三嬪于天得九辯與九歌以下¶
毛詩序曰情動於中而形於言言之不足故嗟嘆之嗟¶
嘆之不足故詠歌之¶
穆天子傳曰天子東遊于黄澤宿于曲洛(洛水之/曲也)使宫¶
樂謡(宫樂曲/樂者)曰黄之陁其馬歕沙(歕普/問反)黄之澤其馬歕¶