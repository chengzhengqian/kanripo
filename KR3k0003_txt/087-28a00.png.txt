宿漸雲露荏苒歳月擢本盈尋垂䕃含丈階緣寵渥銓¶
衡百卉而予奪乖爽髙下在心每叨天功以為己力風¶
聞籍聼非復一塗猶謂愛憎異說所以挂乎嚴網今月¶
某日有臺西階澤蘭萱草到園同訴自稱雖慚杞梓頗¶
異蒿蓬陽景所臨由來無隔今月某日巫岫歛雲秦樓¶
開照乾光𢎞普罔幽不瞩而甘蕉攅莖布影獨見障蔽¶
雖處臺隅遂同幽谷臣謂偏辭難信敢察以情登攝甘¶
蕉左近杜若江蘺依源辨覆兩草各處異列同欵旣有¶