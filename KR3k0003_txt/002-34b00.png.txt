禮記月令曰季春之月虹始見孟冬之月虹藏不見¶
釋名曰虹陽氣之動虹攻也純陽攻隂氣也又曰夫人¶
隂陽不合婚姻錯亂淫風流行男女互相奔随之時此¶
則氣盛故以其盛時合之也¶
説文曰蜺屈虹青赤或白色隂氣也¶
毛詩曰螮蝀在東莫之敢指一名挈貳¶
河圖稽曜鈎曰鎮星散為虹蜺¶
春秋運斗曰樞星散為虹蜺¶