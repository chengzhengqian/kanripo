表齊謝朓為齊明帝讓封宣城公表曰如其懸旌㶚滻¶
刷馬伊榖灑酒望屬車之塵整笏侍升平之禮陛下訏¶
謨𤣥覽欽若宏圖鑒臣匪躬共申彞訓雖量能之請近¶
遂微躬則𢎞長之風足軌來世¶
梁簡文帝為子大心讓當陽公表曰日蝕之餘無黄童之¶
對荷㦸入榛異子烏之辯遂復早建茅社夙開井賦爵¶
列五等綬參四色又帝為子大欵讓石城公表曰詭對¶
鶴書俯羞鴉翼臣生處深宫未覿焦原之險不出户庭¶