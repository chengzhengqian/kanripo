詩䟽義曰薍或謂之荻至秋堅成謂之萑也¶
焦贛易林剥之坤曰從風縱火荻芝俱死¶
漢書曰董偃見寵館陶公主安陵袁叔謂偃曰顧成廟¶
逺無宿宫又有荻竹藉田足下何不白主獻長門園於¶
上此上所欲也¶
抱朴子曰吳世有姚光者有火術吳主身臨試之積荻¶
數千束光從其上又以數千束荻累之因猛風燔之火¶
盡光端坐灰中振衣而起¶