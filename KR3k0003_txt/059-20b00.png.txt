陳沈炯從駕送軍詩曰惟堯稱乃武軒后號神兵弔¶
民資智勇治亂屬師貞我君膺寳業歴駕視前英蒲海¶
方無浪夷山有未平星光下結斾劍氣上舒精雲開萬¶
里徹日麗百川明撫鼓山靈應詔蹕水祗驚¶
陳張正見從軍詩曰胡兵屯薊北漢將起山西故人輕¶
百戰聊欲定三齊風前噴畫角雲上舞飛梯鴈塞秋聲¶
逺龍沙雲路迷燕然自可勒函谷詎須泥又從軍詩曰¶
將軍定朔邊刁斗出祁連髙柳横長塞榆闗接逺天井¶