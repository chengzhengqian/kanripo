須魏倩而後進韓信雖竒賴蕭何而後信故士各逹其¶
時之英雋若必伊尹呂望而後薦之則此人不因足下¶
而進矣邑感敞言薦賢士大夫多得其助者¶
魏阮稽與晉文王薦盧播書曰是以八士歸周周道以¶
隆虞舜登庸元凱咸事誠以鄧林昆吾翔鳳所栖懸黎¶
和肆垂棘所集伏見鄙州别駕盧播字景宣耽道悦禮¶
仗義依仁研精墳典升堂覩奥若得佐時理物則政事¶
之器銜命聘享則専對之才潛心圖籍文學之宗敷藻¶