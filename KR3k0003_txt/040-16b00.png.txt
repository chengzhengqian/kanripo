賦漢司馬相如弔秦二世賦曰登陂陁之長坂入曽宮¶
之嵯峨臨曲江之隑州望南山之參差巖巖深山涳涳¶
通谷豁乎&KR2187;&KR0008;泊乎溝渠&KR0008;以永逝注平臯之廣衍觀¶
衆樹之蓊薆覽竹林之榛榛東馳土山北偈石瀨弭節¶
容與歴弔二世持身不謹亡國失勢信䜛不寤宗廟滅¶
絶嗚呼操行之不得墳墓蕪穢而不脩魂魄亡歸而不¶
食¶
晉傅咸弔秦始皇賦曰余治獄至長安觀乎阿房而弔¶