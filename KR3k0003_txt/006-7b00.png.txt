鳴於是羣雞皆鳴遂出關¶
戰國䇿曰中山與燕趙為王齊閉關不通中山之使且¶
言曰我萬乗之國也中山千乗國也何侔名於我乎¶
楚漢春秋曰沛公西入武關居於㶚上遣將軍閉函谷¶
關無内項王項王大將亞父至關不得入怒曰沛公欲¶
反耶即令家𤼵薪一束欲燒關門關門乃開¶
列仙傳曰關令尹喜周大夫也善内學老子西遊先見¶
其氣知真人當過物色而遮之果得老子與俱之流沙¶