聖樵人看博信未始乎淹留仙客彈琴固不移於俄頃¶
然而子孫皆其數世鄉黨咸為草萊是以志士名賢飄¶
然長騖臊羶榮利懕穢風塵服冕乗軒其猶桎梏朱庭¶
紫閣事甚籠樊隱淪巖洞飡餌芝髓忽矣身輕俄然羽¶
化金繩玉版受謁帝之符龍駕霓裳處仙宫之籙法師¶
蕭然道氣卓矣仙才千仞孤標萬頃無度所以伊川控¶
鶴葉縣乗鳬靈化無方去道斯在銘曰來去三島賓遊¶
二童然香雨上擊磬雲中玉粒雖軟金膏未鎔方流道¶