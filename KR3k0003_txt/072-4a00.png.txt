呼羣之徳鹿有食草之美在㣲物其尚然況仁義之君¶
子哉今足下居則廣厦高堂連闥洞房綺窓半卷屏風¶
角張指天地如一指安知故人之可傷一死一生乃知¶
交情一貴一賤交情乃見謂古昔之恒談在今日而方¶
見嗚呼如何忘我實多輙欲彈琴縱酒於首陽之阿君¶
有厨中腐肉而僕不厭糟糠君有鴈鶩之食而余不得¶
一嘗願以小人之腹為君子之腸何如哉今欲君之餘¶
江臯緑葹之筍洞庭紫鬛之魚昆山龍胎之脯𤣥圃鳯¶