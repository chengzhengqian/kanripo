可不勉哉又曰樊宏為人謙慎常戒其子曰冨貴盈溢¶
未有能終者天道惡滿而好謙前世貴戚皆明戒也保¶
身全已豈不樂哉又曰班超為都䕶以任尚代超尚謂¶
超曰君在外國三十餘年而小人猥承君後宜有以誨¶
之超曰塞外吏士本非孝子順孫皆以罪過徙補邉而¶
蠻夷懐鳥獸之心難禁易敗今君性嚴急水清無大魚¶
察政不及得下和宜陽為簡易寛小過揔大綱而已¶
詩後漢傅毅迪志詩曰咨爾庶士迨時斯勗日月逾邁¶