河圖曰湯母扶都見白氣貫月意感而生湯¶
春秋元命苞曰殷紂之時五星聚於房房者蒼神之精¶
周據而興(周起於房而五星/聚之得天下之祥)¶
尚書中候曰季秋赤雀䘖丹書入酆止于昌戸昌拜稽¶
首受㝡(㝡要/者也)曰姬昌蒼帝子又曰吕尚釣磻谿得玉璜¶
刻曰姬受命吕佐旌(旌理/也)又曰武王發渡于孟津中流¶
白魚躍入王船王俯取魚長三尺有文王字¶
吕氏春秋曰周文王時見大赤鳥䘖書集于周社文王¶