梁沈約大言應令詩曰隘此大汎庭方知九陔局窮天¶
豈彌指盡地不容足又細言應令詩曰開館尺棰餘築¶
榭㣲塵裏蝸角列州縣毫端建朝市¶
賦楚宋玉大言賦曰楚襄王與唐勒景差宋玉遊於陽¶
雲之臺王曰能為寡人大言者上座王因稱曰操是太¶
阿戮一世流血冲天車不可以厲至唐勒曰壯士憤兮¶
絶天維北斗戾兮太山夷至宋玉曰方地為車圎天為¶
盖長劒耿介倚天外王曰未可也玉曰并吞四夷飲枯¶