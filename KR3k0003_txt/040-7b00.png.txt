使君度無趣遣相聞¶
陳周𢎞正看新婚詩曰莫愁年十五來聘子都家壻顔¶
如美玉婦色勝桃花帶啼疑暮雨含笑似朝霞暫卻輕¶
紈扇傾城判不賒¶
賦魏陳王曹植感婚賦曰陽氣動兮淑清百卉鬰兮含¶
英春風起兮蕭條蟄蟲出兮悲鳴顧有懷兮妖人用搔¶
首兮屏營澄清䑓以蕩志狀高軒而遊情悲良媒之不¶
顧懼歡媾之不成慨仰首而歎息風飄颻以動纓¶