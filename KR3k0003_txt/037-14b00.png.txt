流所至莫知其限治人之與治身獨善之與兼濟得失¶
去取為用孰多吾雖不學頗好博古尚想髙塵每懐擊¶
節今世務紛糺憂責是當不得不屈道巖阿共成世美¶
必望深達往懐不吝濡足¶
教梁江淹為宋建平王聘逸士教曰府州國綱紀雖周¶
徳之富猶有漁潭之士漢教之隆亦見西山之夫迹絶¶
雲氣意負青天皆待絳螭驤首翠虬来儀是以清風扇¶
百代餘烈激後生斯乃王教之助古人之意焉¶