傅咸集曰特進執皮帛坐侍臣之下門下屬漢武特進¶
執璧己有舊制今特進宜執璧¶
齊職儀曰特進以功德特進見也¶
沈約宋書曰特進魏世驃騎將軍劉放衞將軍孫資等¶
遜位以侯就第葢位特進其諸官加特進者從本官供¶
給特進但為班位而已不别有吏卒車服也¶
墓誌梁孝元帝特進蕭琛墓誌銘曰山東流水關西城¶
市義府辭鋒風飛雲起遊楚宦梁桂馥蘭芳蓮花可賦¶