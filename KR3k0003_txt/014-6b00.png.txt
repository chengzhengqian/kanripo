謚策文齊謝眺明皇帝謚䇿文曰仰惟早棄萬邦聖列¶
方逺式遵帝世俾鬯鴻猷咸以為無名以化則言繫莫¶
宣其道有來斯應則影響庶圖其功所以永言配命寄¶
心宗極光昭令徳允樹風聲伏惟合信四時齊光日月¶
創保大於登庸通機神於受命因時以惕藉九萬而輕¶
舉天保既定運四海而髙臨及開物成務重維國紐風¶
行草偃化往如神左賢右戚内樂外禮輯五材以教民¶
申三驅而在宥用能盛徳殷薦美善斯畢皇矣之業既¶