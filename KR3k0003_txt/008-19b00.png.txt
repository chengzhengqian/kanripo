沌儵與忽時相與遇於渾沌之地渾沌待之甚厚鯈與¶
忽謀報渾沌之徳曰人皆有七竅以視聼食息此獨無¶
有嘗試日鑿一竅七日而渾沌死又曰窮髪之北有溟海¶
者天池也有魚名曰鯤化而為鳥名曰鵬又曰東海之¶
鼈謂埳井之鼃曰夫海千里之逺不足以舉其大千仭¶
之髙不足以極其深禹之時十年九潦而水弗加益湯¶
之時八年七旱而涯不減損夫不為頃乆推移不以多¶
少進退者此亦東海之大樂也又曰海水三嵗一周流¶