回曰回聞薰蕕不同器而藏堯桀不共國而治以類異¶
也回願得明王聖主而相之敷其五教遵之禮樂使城¶
郭不修溝洫不越鑄兵刃為農器放牛馬於原藪室家¶
無怨曠之思千載無戰鬬之患則由無所施其勇而賜¶
無所用其辯矣夫子懔然曰美哉徳也不傷財不害民¶
不繁辭則顔氏之子有焉¶
孝經鉤命决曰孔子曰吾志在春秋行在孝經以春秋¶
屬商以孝經屬參¶