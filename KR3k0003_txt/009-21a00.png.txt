之寒泉既乃北通醴泉東入紫宫左面九市右帶閬風¶
周□建乎其表洋波迴乎其中幽瀆傍集潜流獨注仰¶
承河漢吐納雲霧縁以采石殖以嘉樹水禽育而萬品¶
珍魚産而無數蒼苔汎濫修條垂幹綠葉覆水𤣥䕃珍¶
岸紅蓮煒而秀出繁葩赩以煥爛遊龍躍翼而上征翔¶
鳳因儀而下觀想白日之納光覩洪暉之皓旰於是天¶
子乗玉輦時遨遊排金門出千秋造緑池鏡清流翳華¶
盖以逍遥攬魚釣之所收纎緒挂而鱣鮪来芳餌沉而¶