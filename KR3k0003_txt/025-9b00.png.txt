范曄後漢書曰袁紹奔兾州董卓購募紹伍瓊説卓曰¶
袁紹不達大體恐懼出奔非有他志今急購之勢必為¶
變袁氏樹恩四世門生故吏遍於天下若收豪傑以聚¶
徒衆英雄因之而起則山東非公之有也不如赦之必¶
無患矣卓以為然又曰曹公軍至新野傅巽説劉琮曰¶
逆順有大體强弱有定勢以人臣而拒人主逆道也以¶
新造之楚而御中國必危也以劉備而敵曹公不當也¶
三者皆短欲以抗王師之鋒必凶之道也願將軍勿疑¶