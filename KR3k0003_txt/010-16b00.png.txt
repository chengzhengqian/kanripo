嬰而王之嬰母止之曰自吾為子家婦而世貧賤今卒¶
冨貴不祥不如以兵屬人事成少受其利不成禍有所¶
歸嬰從其言而陳氏以寜王陵為漢將而母獲於楚有¶
漢使来陵母見之謂曰願告吾子漢王長者必得天下¶
子謹事之無有二心遂對漢使伏劍而死以固勉之夫¶
以匹婦之明猶能推事理之致探禍福之㡬而况大丈¶
夫之事乎是故窮達有命吉凶由人嬰母知廢陵母知¶
興此二者帝王之分决矣盖在髙祖其興也有五一曰¶