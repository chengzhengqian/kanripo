永歎有餘懐又贈摰仲治詩曰君子有逸志棲遲於一¶
丘仰䕃髙林茂俯臨渌水流恬淡養𤣥虛沉精研聖猷¶
晉何劭贈張華詩曰四時更代謝萬物迭卷舒暮春忽¶
復來和風與節俱俯臨清泉涌仰觀嘉木敷在昔同班¶
司今者並園墟私願偕黄髪逍遥樂琴書舉爵茂隂下¶
擕手共躊躇奚用遺形骸忘筌在得魚¶
晉潘岳為賈謐贈陸機詩曰神農更生軒轅承紀畫野¶
離疆爰封衆子夏殷既襲宗周繫祀綿綿𤓰瓞六國互¶