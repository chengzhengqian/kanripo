事之而託天下焉¶
韓子曰歴山農者侵畔舜徃耕朞年而耕者讓畔河濵¶
漁者爭&KR0008;舜徃漁朞年而漁者讓長東夷之陶者苦窳¶
舜徃陶朞年而器以牢¶
吕氏春秋曰舜有子九人不予其子而授禹至公也¶
帝王世紀曰帝有虞氏姚姓也目重瞳故名重華字都¶
君有聖徳始遷於負夏販於頓丘債於𫝊虚家本冀州¶
毎徙則百姓歸之堯於是見舜於貳官設饗禮迭為賔¶