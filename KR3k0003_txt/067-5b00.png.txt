啟梁簡文帝謝勑賜玉珮啓曰昉田麗彩槐水鏤文飾¶
以金闕之珠製以魯班之巧故以裾端照色影外生光¶
恩發内府猥垂霑賜臣方温謝徳比振慙聲¶
書魏文帝與鍾繇書曰南陽宋惠叔稱君侯昔有美玦¶
聞之驚喜笑與抃㑹當自白書恐傳言未審是以令舍¶
弟子建因荀仲茂時從容喻鄙㫖乃不忽遺鄴騎既到¶
寳玦初至捧匣跪發五内震駭繩窮匣開爛然滿目猥¶
以蒙鄙之姿得觀希世之寳不煩一介之使不損連城¶