釋名曰褥人所坐䙝辱也¶
張璠漢記曰荀爽為三公食不過一肉脱粟飯坐皮褥¶
魏武帝本紀曰上儉素茵褥取温無有縁飾¶
吴志曰張昭非魯肅頗毁訾之孫權不以介意賜肅母¶
帷帳氈褥¶
世説曰晉孝武年十三四時冬天晝日不著複衣夜則¶
累茵褥謝公云體宜令有常陛下晝過冷夜過熱恐非¶
攝飬之術帝曰夜靜宜温謝公出歎之¶