收乃剖乃拆内憐幽以含紫外滴瀝以霞赤柔膚冰潔¶
凝光玉瑩漼如冰碎泫若珠迸含清冷之温潤信和神¶
以理性¶
晉應貞安石榴賦曰余往日職在中書時直廬前有安¶
石榴樹枝葉既盛華實甚茂為之作賦挹微露以鮮采¶
承輕風而動葩南拂隂檐北扇陽阿其旁則有大厦崇¶
房重廊高廡皇籍帝典圖書之府時移節變大火西旋¶
丹葩結秀朱實星懸膚拆理阻爛若珠駢¶