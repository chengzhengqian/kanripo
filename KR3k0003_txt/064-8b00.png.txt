梁沈約郊居賦曰惟至人之非已固物我而自忘自中¶
智以下愚咸得性以為場伊吾人之褊志無經世之大¶
方思依林而羽戢願託水而鱗藏值龍顔之鬰起乃慿¶
風而矯翼指皇邑而南轅駕修衢以騁力余平生而耿¶
介實有心於獨往思幽人而軫念望東臯而長想本忘¶
情於狥物徒羇紲於人壌應屬歎於牽絲陸興言於世¶
網爾乃傍窮野指荒郊編霜菼葺寒茅搆栖噪之所集¶
築町疃之所交因犯檐而刋樹由妨基而剪巢織宿楚¶