陳張正見征虜亭送新安王應令詩曰鳯吹臨南浦神¶
駕餞東平亭廻漳水乘斾轉洛濵笙地凍班輪響風嚴¶
羽葢輕燒田雲色暗古樹雪花明岐路一廻首流襟動¶
眷情又秋日别庾正貟詩曰征途愁轉斾連騎慘停鑣¶
朔氣凌疎木江風送上潮青雀離帆逺朱鳶别路遥唯¶
有當秋月夜夜上河橋¶
陳隂鏗送始興王詩曰良守别承明枉道暫逄迎去帆¶
收錦䋏歸騎指蘭城紛糺連山暗潺湲𣲖水清桂晚花¶