袍以示之臣之所資惟斯而已故不登公位¶
賦陳江揔山水衲袍賦曰皇儲監國餘辰勞謙終宴有¶
令以衲袍降賜何以奉揚恩徳因題此賦濫時來之寵¶
沐振長纓以祗肅奉性與之文章侍相娛之絲竹觧女¶
羅之山帶佩流霞之羽服裁縫則萬壑縈體針縷則千¶
巖映目圖島嶼之削成冩淪漣之徑復埒符采於雕煥¶
並芬芳於蘭菊憫四選之徂遷軫百慮之廻邅霜飛空¶
而浸霧鴈照月而猜弦聼風鍾之易近對水霤之踈懸¶