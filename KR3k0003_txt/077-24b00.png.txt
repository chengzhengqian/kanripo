化形神欲離窮楚盡毒據刀坐劒比此為輕仰惟深入¶
法門厲兹苦節内矜外恕寔本天懐伏願復留聖心重¶
加推廣微臣臨塗無復遺恨雖慙也善庶等哀鳴又謝¶
齊竟陵王示華嚴瓔珞啓曰竊以六詩雨散百氏雲興¶
或事止襃刺或義單小辨莫不雕風煙之氣狀流日月¶
之英華明公該𤣥體妙凝神宙表廕法雲於六合揚慧¶
日於九天因果悟其初心菩提證其後業陟無生之逺¶
岸汎正水之安流受三逺十號之尊崇建四辨八聲之¶