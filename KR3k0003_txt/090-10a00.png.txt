東觀漢記曰王阜為重泉令鸞鳥集止學宫阜使掾沙¶
疊為張雅樂擊磬鳥舉足垂翼應聲而舞止縣庭留十¶
餘日乃去¶
謝承後漢書曰方儲家聖羽㓜䘮父事母母終自負土¶
成墳種竒樹千株鸞鳥止其上¶
決疑注曰辛繕字公文治春秋䜟緯隠居華隂光武徵¶
不至有大鳥髙五尺雞頭燕頷蛇頸魚尾五色備舉而¶
多青棲繕槐樹旬時不去𢎞農太守以聞詔問百寮咸¶