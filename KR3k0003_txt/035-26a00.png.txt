戰國策曰齊人有馮諼者貧乏不能自存使人屬孟嘗¶
君願寄食門下¶
史記曰魏勃少時欲求見齊相曹參家貧無以自通乃¶
常獨早夜埽齊相門外相舍人怪而以為物而伺之得¶
勃勃曰願見相君無因故為子埽門欲求見於是舍人¶
見勃曹參因以為舍人又曰東郭先生乆待詔公車貧¶
困飢乏寒衣敝履不完行雪中履有上無下足盡以踐¶
地道中人笑之又曰甘茂亡秦奔齊逢蘇代代為齊使¶