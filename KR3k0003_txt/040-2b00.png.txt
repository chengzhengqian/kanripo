漢記曰馬防子鉅為常從小侯上欲冠鉅夜拜為黄門¶
郎御章䑓下殿陳鼎爼自臨冠之禮¶
漢書曰安帝桓帝獻帝加元服並大赦賜公卿金帛¶
箴蕭子範冠子箴曰是月惟令敬擇良辰式遵士典¶
誥筮于賔嘉字爰錫醮酒方陳禮莊爾質徳成爾身永¶
變童心長移悼齒朱錦辭髪青絇在履丹石為操氷泉¶
厲已務簡朋匹由蘇遊止在我尚謙推物盡美面謟退¶
言弗納于耳直弦矢辭斯為良士¶