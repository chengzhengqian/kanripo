月令曰孟夏太尉贊俊傑遂賢良¶
漢書百官表曰太尉秦官金印紫綬掌武事周勃灌嬰¶
周亞夫等為之¶
漢書曰吕后問髙祖曰陛下百嵗之後蕭相國既死令¶
誰代之上曰曹參可其次曰王陵可然少戅陳平可以¶
助之陳平智有餘然難獨任周勃重厚少文然安劉氏¶
者必勃也可令為太尉又曰王龔為太尉在位自非公¶
事不通州郡書記其所辟命皆海内長者¶