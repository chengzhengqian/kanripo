語曰廬里諸龎鑿井得銅買奴得翁又曰將作大匠陳¶
國公孫志節有蒼頭地餘年十七工書䟽志節為户曹¶
吏令地餘歸取物地餘馳車馬亡去至丹陽改姓王名斌¶
字文髙遂留為諸曹吏志節拜揚州刺史郡衣冠子弟¶
皆出斌下乃用之斌乞屏左右叩頭涕洟曰斌即使君¶
地餘也斌後為蒼梧太守¶
史記曰衛青為侯家人少時歸其父使牧羊先母之子¶
皆奴畜之不以為兄弟青常至甘泉居室有鉗徒相青¶