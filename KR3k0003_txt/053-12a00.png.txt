帝室皇居必畜非常之寶¶
魏陳思王曹植自試表曰士之生世入則事父出則事¶
君事父尚於榮親事君貴於興國故慈父不能愛無益¶
之子仁君不能畜無用之臣夫論徳而授官者成功之¶
君也量能而受爵者畢命之臣也故君無虛授臣無虛¶
受虛授謂之謬舉虛受謂之尸禄昔二虢不辭兩國之¶
任其徳厚也旦奭不讓燕魯之封其功大也今臣無徳¶
可述無功可紀上慙𤣥冕俯愧朱紱西有違命之蜀東¶