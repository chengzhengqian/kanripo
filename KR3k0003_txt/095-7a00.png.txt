左傳曰晉靈公使宰夫胹熊蹯不熟殺之寘諸畚載以¶
過朝又曰鄭子產聘于晉晉侯有疾韓宣子曰寡君寝¶
疾於今三月並走羣望有加而無瘳今夢黄熊入於寝¶
門其何厲鬼也對曰以君之眀子為大政其何厲之有¶
昔堯殛鯀于羽山其神化為黄熊實為夏郊三代祀之¶
晉為盟主其或者未之祀乎韓子祀夏晉侯有間¶
孟子曰魚我所欲熊掌亦我所欲二者不得兼舍魚取熊¶
掌義我所欲生亦我欲二者不得兼舎生取義¶