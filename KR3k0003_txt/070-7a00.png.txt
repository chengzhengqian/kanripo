語林曰石崇與王愷爭豪窮極綺麗以飾車服晉武帝¶
愷甥也毎助愷以珊瑚髙二尺許枝柯扶疏世間罕比¶
愷以示崇崇視訖以鐡如意擊之應手瓦碎石崇本事¶
曰崇有珊瑚如意長三尺二寸¶
啟梁簡文帝謝勑賚水犀如意啓曰白玉照采方斯非¶
貴珊瑚挺質匹此未珍謹仰承威神陳謝講座方使歡¶
喜羅漢懐棄鉢之嗟王式名儒柝驪駒之辨熊飾寳刀¶
子桓惡其大賚旄牛輕拂張敞慙其舊儀¶