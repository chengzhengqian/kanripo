使周姥撰詩當無此也又曰京邑有士人婦大妬忌於¶
夫小則罵詈大必捶打常以長繩繫夫脚且喚便牽繩¶
士人密與巫嫗為計因婦眠士人入厠以繩繫羊士人¶
縁墻走避婦覺牽繩而羊至大驚怪召問巫巫曰娘積¶
惡先人怪責故郎君變成羊若能改悔乃可祈請婦因¶
悲號抱羊慟哭自咎悔誓師嫗乃令七日齋舉家大小¶
悉避於室中祭鬼神師祝羊還復本形壻徐徐還婦見¶
壻啼問曰多日作羊不乃辛苦耶壻曰猶憶噉草不美¶