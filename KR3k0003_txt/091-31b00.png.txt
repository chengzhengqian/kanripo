賦魏陳王曹植鷂雀賦曰鷂欲取雀雀言自雀㣲賤身¶
體些小肌肉瘠痩所得蓋少君欲相噉實不足飽鷂得¶
雀言初不敢語頃來轗軻資粮乏旅三日不食略思死¶
䑕今日相得寕復置汝雀得鷂言意甚征營性命至重¶
雀䑕貪生君得一食我命是傾皇天降鍳賢者是聼鷂¶
得雀言意甚沮惋當死弊雀頭如菓蒜不早首服列頸¶
大喚行人聞之莫不往觀雀得鷂言意甚不移目如擘¶
椒跳蕭二翅我雖當死略無可避鷂乃置雀良乆乃去¶