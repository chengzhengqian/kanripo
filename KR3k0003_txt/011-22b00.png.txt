帝王世紀曰黄帝有熊氏少典之子姬姓也生夀丘長¶
于姬水龍顔有聖徳受國於有熊居軒轅之丘故因以¶
為號治五氣設五量及神農氏衰黄帝修徳撫民諸侯¶
咸去神農而歸之黄帝於是乃擾馴猛獸與神農氏戰¶
于版泉之野三戰而克之又徵諸侯使力牧神皇直討¶
蚩尤氏擒之于涿鹿之野使應龍殺之于凶黎之丘凡¶
五十二戰而天下大服有妃生二十五子黄帝在位百¶
年而崩年百一十嵗矣或𫝊以為仙或言夀三百嵗葬¶