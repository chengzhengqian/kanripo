華嶠漢書曰蔡邕在陳留其鄰人有以酒食召邕者比¶
往而酒已酣焉客有彈琴者邕至門潜聽之曰嘻以樂¶
召我而有殺心何也遂反將命者告主人主人遽自追¶
而問其故邕具以告彈琴者曰我向鼔弦見螳蜋方向¶
鳴蟬蟬將去螳蜋為之一前一却吾心唯恐螳蜋之失¶
蟬也此豈為殺心而形於聲者乎邕笑曰此足以當¶
之¶
風土記曰七月而螻蛄鳴於朝寒螿鳴於夕¶