毁屋每寥豁炎夏無完絺𤣥冬無暖褐四體困寒暑六¶
時疲飢渴營生生愈瘁愁来不可割¶
晉江逌詩曰蓽門不啟扇環堵蒙蒿榛空瓢覆壁下箄¶
上自生塵出問誰氏子憊哉一何貧¶
宋陶潜貧士詩曰萬族各有託孤雲獨無依曖曖虗中¶
滅何時見餘暉又詩曰安貧守賤者自古有黔婁好爵¶
吾弗營厚饋吾不酬一旦夀命盡蔽覆乃不周豈不知¶
其極非道固無憂¶