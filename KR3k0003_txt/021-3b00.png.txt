序梁元帝全德志序曰老子言全德歸厚荘周云全德¶
不刑吕覽稱全德之人故以全德創其名也此志隆大¶
夫為首伊人有學有辯不夭不貧寳劒在前鼓瑟從後¶
連環炙輠雍容卒嵗駟馬髙車優遊宴喜既令公侯踞¶
掌復使要荒蹶角入室生光豈非盛矣若乃河宗九䇿¶
事等神鈎陽雍雙璧理歸𤣥感南陽樊重髙閤連雲北¶
海公沙門人成市咨此八龍各傳一藝夾河兩郡家有¶
萬石人生行樂止足為先但使樽酒不空坐客恒滿寜¶