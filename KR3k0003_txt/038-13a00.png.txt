宋王僧逺祭顔延之文曰氣高叔夜嚴方仲舉逸翮獨¶
征孤風絕侣¶
宋陶潜自祭文曰嵗惟丁未律中無射天寒夜長風氣¶
蕭颯鴻鴈于征草木黄落陶子將辭逆旅之館永歸本¶
宅故人悽其相悲同祖行於今夕自余為人逢運之貧¶
簞瓢屢罄絺綌冬陳已逹運命疇能㒺眷余今斯化可¶
以無恨壽渉百齡身慕肥遁從老得終奚所復戀葬之¶
中野以安其魂寂寂我行蕭蕭墓門奢侈宋臣儉笑王¶