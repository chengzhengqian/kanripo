賦潘尼火賦曰覽天人之至周嘉火德之為貴含太陽¶
之靈暉體淳剛之正氣先聖仰觀通神悟靈窮物盡數¶
研幾至精鑚燧造火陶冶羣形協和五味革變羶腥爾¶
乃狄牙典膳百品既陳和羮酋醳㫖酒醲醇烹黿煑鼉¶
灼龜臛鱗若乃流金化石鑠鐵融銅造制戎器以戒不¶
恭砥鍊兵械整飾軍容四海康乂邉境無冦韜弓戢劍¶
解甲釋胄銷鏑為耒鑄戈為耨戰士反於耕農戎馬放¶
乎外廐及至焚野燎原陸火赫羲林木摧拉沙粒並麋¶