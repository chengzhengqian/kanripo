左傳曰郯子云少皡時𤣥鳥氏司分者也又曰呉公子¶
札自衞如晉將宿於戚聞鐘聲曰異哉夫子獲罪於君¶
以在此懼有不足而又何樂夫子之在此也猶燕之巢¶
於幕上也¶
史記曰秦之先顓頊之苗孫曰女修女修織𤣥鳥隕卵¶
女修吞之生大業又曰臨江閔王榮坐侵廟壖為宫上¶
徵榮榮詣中尉府中尉郅都責訊王王恐自殺葬藍田¶
燕數萬䘖土置冢上百姓憐之¶