蠡之西其崇標峻極辰光隔輝幽澗澄深積清百仞若¶
乃絶阻重險非人跡之所遊窈窕沖深常含霞而貯氣¶
真可謂神明之區域列真之苑囿矣太元十一年有樵¶
採之陽者于時鮮霞褰林傾暉映岫見一沙門披法服¶
獨在巖中俄頃振裳揮錫凌崖直上排丹霄而輕舉起¶
九折而一指旣白雲之可乗何帝鄉之足逺哉窮目蒼¶
蒼翳然滅跡詩曰吸風𤣥圃飲露丹霄室宅五岳賓友¶
松喬¶