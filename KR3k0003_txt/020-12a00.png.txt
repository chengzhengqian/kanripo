頌漢王褒聖主得賢臣頌曰夫賢者國家之噐用也所¶
任賢則趨舎省而功施普噐用利則用力少而就效衆¶
故工人之用鈍噐也勞筋苦骨終日矻矻及巧冶鑄干¶
將之璞清水淬其鋒越砥歛其鍔水斷蛟龍陸剸犀革¶
使離婁督繩公輸削墨雖崇臺五層延袤百丈而不溷¶
者工用相得也故服絺綌之凉者不苦盛暑之欝燠襲¶
貉狐之煖者不憂至寒之凄愴何則有其具者易其備¶
賢人君子亦聖王之所以易海内也君人者勤於求賢¶