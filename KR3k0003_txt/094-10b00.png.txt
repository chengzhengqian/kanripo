　　駱駝¶
華嶠漢書曰南單于遣使詣闕奉蕃稱臣入居於雲中¶
遣使上書獻駱駝二頭文馬十疋¶
博物志曰燉煌西渡流沙往外國濟沙千餘里中無水¶
時有伏流處人不能知駱駝知水脉過其處輒停不行¶
以足踏地人於所踏處掘之輒得水¶
洛中記曰有銅駞二枚在宮之南四㑹道頭高九尺頭¶
似羊頸身似馬有肉鞍兩箇相對¶