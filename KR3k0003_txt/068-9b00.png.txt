吳録曰吳範善占候知風氣關羽將降孫權問範範曰¶
期明日中權立表下漏以待之及中不至權問其故範¶
曰未正中頃之有風動帷範曰羽至矣外稱萬歳傳言¶
得羽矣¶
賦晉陸機漏刻賦曰偉聖人之制器妙萬物而為基形¶
罔隆而弗包理何逺而不之既窮神以盡化又設漏以¶
考時爾乃挈金壺以南羅藏幽水而北戢擬洪殺於編¶
鍾順卑高而為級激懸泉以逺射跨飛塗而遥集伏隂¶