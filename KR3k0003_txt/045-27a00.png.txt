丞相短小無鬚眉貌似老嫗行歩俛僂常兩吏扶夹乃¶
能行又曰王商為丞相有威重長八尺餘單于来朝引¶
見商坐未央庭中單于前拜謁商商起離席與言單于¶
仰視商貌大畏之遷延却退天子聞之歎曰此真漢相¶
也¶
漢雜事曰田蚡為丞相中二千石拜謁蚡不為禮汲黯¶
為主爵都尉見蚡未嘗拜揖之而已¶
漢舊儀曰丞相車兩黒轓騎者戈絳掾吏見禮如師弟¶