川漲復此淪波地𣲖引别沮漳耿耿流長脉熠熠動輕¶
光臨泛自多羙况乃還故鄉㮄人夜理檝棹女闇成粧¶
欲待春江曙争塗向洛陽¶
梁王臺卿臨滄波詩曰髙軒臨不測清江窮廣深天邉¶
生岸影水上結雲隂風来白華起潮滿黄沙沉又泛江¶
詩曰春江下白帝畵舸向黄牛錦䌫廻沙磧蘭橈避荻¶
洲濕花随水泛空巢逐樹流岸社多喬木山城足逈樓¶
陳隂鏗晚出新亭詩曰大江一浩蕩離悲足㡬重潮落¶