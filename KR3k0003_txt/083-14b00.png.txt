為璞周人謂鼠未腊者為璞周人懐璞問鄭賈曰欲買¶
璞乎鄭曰欲之出其璞視之乃鼠也因謝不取¶
鬼谷子曰鄭人之取玉也必載司南之車為其不惑也¶
紀年曰桀伐珉山珉山荘王女于桀二女曰琬曰琰桀¶
受二女無子斵其名于苕華之玉苕是琬華是琰也¶
吕氏春秋曰人不愛崑山之玉江漢之珠而愛己之蒼¶
璧小璣有之利故也(蒼璧石多玉少也珠之不圓者璣/皆喻不好也而愛之者有之為己)¶
(用得其/利故也)¶