將㧞惄然自訴禀命不幸值君年暮逼迫秋霜生而皓¶
素始覽明鏡惕然見惡朝生晝拔何罪之故予觀橘柚¶
一皜一曄貴其素華匪尚綠葉願戢子之手攝子之鑷¶
咨爾白髪觀世之途靡不追榮貴華賤枯赫赫閶闔藹¶
藹紫廬弱冠來仕童髫獻謨甘羅乗軫子竒剖符英英¶
終賈髙論雲衢拔白就黒此自在吾髪臨欲抜瞑目¶
號呼何我之寃何子之誤甘羅自以辯惠見稱不以髪¶
黒而名著賈生自以良才見異不以烏鬂而後舉聞之¶