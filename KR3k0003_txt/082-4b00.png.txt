及清池上紅蕖並出房日分雙蔕影風合兩花香魚驚¶
畏蓮折龜上礙荷長雲雨留輕潤草木應嘉祥徒歌涉¶
江曲誰見緝為裳¶
梁劉緩詠江南可採蓮詩曰春初北岸涸夏月南湖通¶
卷荷舒欲倚芙蓉生即紅檝小宜廻逕舩輕好入叢釵¶
光逐影亂衣香隨逆風江南少許地年年情不窮¶
梁劉孝威和採蓮詩曰金槳木蘭舩戲採江南蓮蓮香¶
隔浦度荷美滿江鮮房垂易入手柄曲自臨盤露花時¶