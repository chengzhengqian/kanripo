𤣥中記曰東南有桃都山上有大樹名曰桃都枝相去¶
三千里上有天雞日初出照此木天雞即鳴天下雞皆¶
随之¶
韓詩外傳曰田饒事魯哀公而不見察哀公曰臣將去¶
君黄鵠舉矣哀公曰何謂也饒曰君不見夫雞乎頭戴¶
冠者文也足摶距者武也敵在前敢闘者勇也見食相¶
呼者仁也守夜不失時者信也雞雖有五徳君猶日瀹¶
而食之者何也以其所從来近夫鵠一舉千里止君園¶