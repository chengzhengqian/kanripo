散宜生等周流海内經歴豐土得美女二人水中大貝¶
白馬朱鬛以獻於紂陳於中庭紂立出西伯文王在羑¶
里時演易八卦以六十四作鬱厄之辭困於石據於蒺¶
藜乃申憤以作歌曰殷道溷溷浸濁煩兮朱紫相合不¶
别分兮迷亂聲色信䜛言兮炎炎之虐使我愆兮幽閉¶
牢穽由其言兮遘我四人憂勤勤兮¶
論衡曰文王飲酒千鍾孔子百觚言聖人能以徳持酒¶
也如一坐千鍾百觚此酒徒非聖人也¶