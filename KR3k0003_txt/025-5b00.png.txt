行去人為中期説秦王曰此悍人也中期適遇明君故¶
也遇桀紂必殺之矣王因弗罪¶
史記曰李斯説秦王曰自孝公以來周室卑微諸侯相¶
兼關東為六國秦之乗勝役諸侯盖六世矣今諸侯服¶
秦譬若郡縣夫以秦之强大王之賢由竈上掃除足以¶
滅諸侯成帝業矣今怠而弗急就諸侯復强相聚約從¶
雖有黄帝之賢弗能并也秦王聼其計又曰李左車説¶
成安君陳餘曰臣聞韓信渉西河虜魏王禽夏説新喋¶