其地域之衆庶供其牲而致焉¶
尚書曰惟十三年大會于孟津王曰嗟我友邦冡君越¶
我御事庶士明聽誓今商王受弗敬上天䧏災下民沈¶
湎冐色敢行暴虐罪人以族官人以世惟宫室臺榭陂¶
池侈服以殘害于爾萬姓皇天震怒命我文考肅將天¶
威大勲未集肆予小子發以爾友邦冡君觀政于商同¶
力度徳同徳度義受有臣億萬惟億萬心予有臣三千¶
惟一心商罪貫盈天命誅之予弗順天厥罪惟鈞爾尚¶