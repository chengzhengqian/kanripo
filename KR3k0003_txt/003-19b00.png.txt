詩晉左思雜詩曰秋風何烈烈白露為朝霜柔條旦夕¶
勁緑葉日夜黄眀月出雲崖皎皎流素光披軒臨前庭¶
嗷嗷晨雁翔¶
晉孫綽詩曰蕭瑟仲秋月飇唳風雲髙山居感時變逺¶
客興長謡疎林積凉風虛岫結凝霄湛露灑庭林宻葉¶
辭榮條撫葉悲先落攀松羡後凋¶
晉江逌詩曰祝融觧炎轡蓐収起涼駕髙風催節變凝¶
露督物化長林悲素秋茂草思朱夏鳴雁薄雲嶺蟋蟀¶