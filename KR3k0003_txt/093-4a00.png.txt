地鏡圖曰銅器之精見為馬¶
太公六韜曰商王拘周伯昌於羑里太公與散宜生以¶
金千鎰求天下珍物以免君之罪於是得犬戎氏文馬¶
毫毛朱&KR0034;目如黄金名雞斯之乗以獻商王¶
管子曰桓公乗馬虎望見而伏公問管仲仲曰意者君¶
乗駮馬公曰然仲曰駮馬食虎豹故伏焉¶
列子曰秦穆公謂伯樂曰子之年長矣子姓有可使求¶
馬乎伯樂對曰良馬可以形容觔骨相也天下之馬者¶