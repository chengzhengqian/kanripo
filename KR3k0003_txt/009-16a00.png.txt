六韜曰殷君喜為酒池迴船糟丘¶
穆天子傳曰天子西征至于𤣥池天子三日休于𤣥池¶
之上乃奏廣樂而歸是曰樂池又曰天子觴西王母于¶
瑶池之上西王母為天子謡¶
韓詩外傳曰齊景公出弋昭華之池也¶
漢書曰賈山奏事吳王曰吳有諸矦之位而實冨於天¶
子游曲臺臨上路不如朝夕之池深壁髙壘副以闕城¶
不如長江之固江淮之險又曰太液池中有蓬莱方丈¶