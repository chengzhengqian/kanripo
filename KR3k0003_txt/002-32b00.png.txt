漢武帝内傳曰東方朔乗雲飛去仰望大霧覆之不知¶
所在¶
東觀漢記曰馬援謂官属曰吾在浪泊西里間賊未¶
滅之時下潦上霧毒氣薫蒸仰視烏鳶跕跕墮水中¶
謝承後漢書曰河南張楷性好道術能作五里霧時闗¶
西人裴優亦能作三里霧自以不如楷往從學之楷避¶
不肯見¶
英雄記曰曹公赤壁之役行至雲夢大澤中遇大霧迷¶