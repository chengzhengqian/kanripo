梁豫章王蕭綜聽鐘鳴詩曰歴歴聽鐘鳴當知在帝城¶
西樹隱落月東忩見曉星霧露朏朏未分明鳥啼啞啞¶
已流聲驚客思動客情客思欝從横翩翩孤鴈何所棲¶
依依别鶴半夜鳴今嵗行已暮雨雪向凄凄飛蓬旦夕¶
起楊柳尚翻低氣欝結涕滂沱愁思無所託强作聽鐘¶
歌¶
梁范雲登城怨詩曰楚妃歌脩竹漢女奏幽蘭獨以閨¶
中笑豈知城上寒¶