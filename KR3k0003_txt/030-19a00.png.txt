妾幸得備在後宫麤醜卑陋不合陛下之心誠願得行¶
帝大驚悔之良久太息曰朕已誤矣遂以與之昭君至¶
單于心思不樂乃作怨曠思惟歌曰秋木萋萋其葉萎¶
黄有鳥處山集于苞桑養育毛羽形容生光既得升雲¶
遊倚曲房離宫絶曠身體摧藏志念抑冗不得頡頑雖¶
得餧食心有徊徨我獨伊何改往變常翩翩之燕遠集¶
西羗髙山峩峩河水泱泱父兮母兮道里悠長嗚呼哀¶
哉憂心惻傷¶