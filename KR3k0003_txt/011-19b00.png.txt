春秋命厯序曰有神人名石年蒼色大眉戴玉理(玉理/猶玉)¶
(英神/農也)¶
吕氏春秋曰神農教曰士有當年不耕者則天下或受¶
其饑矣女有當年不績者則天下或受其寒矣故夫親¶
耕妻親績¶
賈誼書曰神農以為走禽難以乆養民乃求可食之物¶
甞百草察實鹹苦之味教民食榖¶
帝王世紀曰炎帝神農氏姜姓也人身牛首長於姜水¶