重璧逵似連璐庭列瑶階林挺瓊樹若乃積素未虧白¶
日朝鮮爛兮若燭龍衘曜照崑山及其流滴垂氷緣霤¶
承隅粲兮若馮夷剖蚌列眀珠亂曰白羽雖白質已輕¶
兮白玉雖白空守貞兮未若兹雪因時興滅𤣥隂凝不¶
昧其潔太陽曜不固其節節豈我名潔豈我貞憑雲升¶
降從風飄零值物賦象任地班形素因遇立汚随染成¶
縱心皓然何慮何營¶
周劉璠雪賦曰天地否閉凝而成雪應乎𤣥冬之晨在¶