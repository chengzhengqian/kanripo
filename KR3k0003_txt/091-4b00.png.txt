賦後漢襧衡鸚鵡賦曰時黄祖太子射賔客大㑹有獻¶
鸚鵡者舉酒於衡前曰今日無以娱賔竊以此鳥自逺¶
而至明慧聦善願先生為之賦衡筆不停綴文不加㸃¶
魏陳王曹植鸚鵡賦曰美洲中之令鳥超衆類之殊名¶
感陽和而振翼遁太隂以存形遇旅人之嚴網殊六翮¶
而無遺身挂滯於重緤孤雌鳴而獨歸豈余身之足惜¶
憐衆雛之未飛分糜軀以潤鑊何全濟之敢希䝉含育¶
之厚徳奉君子之光輝怨身輕而施重恐往恵之中虧¶