毫毛充盈於天宇冬日作寒夏日作暑¶
晉陸機浮雲賦曰有輕虗之艶象無實體之真形原厥¶
本初浮沈混并六律籥應八風時邁𤣥隂觸石甘澤霶¶
霈勢不崇朝露彼無外若層䑓髙觀重樓疊閣或如鍾¶
首之欝律乍似寒門之寥廓金柯分玉葉散綠翹明巖¶
英煥鸞翔鳳翥鴻驚鶴奮鯨鯢泝波鮫鰐衝遁朱絲亂¶
紀羅袿失領飛仙凌虗隨風遊騁有若芙蓉羣披蕣華¶
揔㑹車渠繞理馬腦縟文又白雲賦曰攄神景於八幽¶