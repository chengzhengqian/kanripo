哀聲激切渉歴六載于今十五近者督將具以狀聞是¶
日博延衆賢遂奏名倡曲極數彈歡情未逞乃合從官¶
引内世女須臾而至厥狀甚美素顔𤣥髮皓齒丹脣詳¶
而問之云善歌舞於是提袂徐進揚蛾㣲眺芳聲清激¶
逸足横集然後循容飾粧改曲變度斯可謂聲協鍾石¶
氣應風律今之妙舞莫巧於絳樹清歌莫善於宋臈豈¶
能亂靈祇下變庶物漂悠風雲横厲無方若斯也哉固¶
非車子喉囀長吟所能逮也吾練色知聲雅應此選謹¶