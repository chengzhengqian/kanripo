帝王世紀曰堯母慶都生而神異常有黄雲覆其上¶
捜神記曰薊子訓到洛見公卿數十處後數十處皆有¶
雲起(事具神/仙部)¶
兵書曰韓雲如布趙雲如牛楚雲如日宋雲如車魯雲¶
如馬衛雲如犬周雲如輪秦雲如行人魏雲如䑕齊雲¶
如絳衣越雲如龍蜀雲如囷¶
楚辭曰雲霏霏而承宇又曰青雲衣兮白霓裳又曰冠¶
切雲之崔嵬¶