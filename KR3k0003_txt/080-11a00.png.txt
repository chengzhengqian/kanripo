述征記曰戲水注渭東有周幽王壘昔幽王亟舉烽以¶
悦褒姒犬戎遂伐周諸侯玩而弗至戰敗死于斯地¶
書蔡謨與弟書曰軍中耳目當用鼔烽烽可遥見鼔可¶
遥聞形聲相傳須㬰百里非人所及想得先知耳近别¶
菽麥者皆當解之而王茍諸人癡頑之甚乃至於是常¶
令人怪之然烽鼔之法當豫勑諸軍見烽聞鼔便嚴而¶
此間恒舉烽之後須文書上言乃符遊軍須被符乃當¶
嚴昔年石頭夜半舉烽至明日食時臺中乃知弟在石¶