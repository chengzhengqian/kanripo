奥聖以之臧俗以之笑獨恊區外孰知其妙¶
晉左九嬪巢父恵施賛曰泱泱長流沔沔清波思文巢¶
恵載詠載歌垂綸一壑萬象匪多神乎暢矣緬同基阿¶
晉庾闡孫登賛曰靈巖霞蔚石室鱗搆青松標空蘭泉¶
吐漏籠薈可遊芳津可潄𤣥谷蕭寥鳴琴獨奏先生體¶
之寂坐幽岸凝冰結樸熈陽靡煖潜真内全飛榮外散¶
凌崖髙嘯希風朗彈道有冥廢運有昏消達隠不巖𤣥¶
跡不標或曰先生晦徳逍遥嵇子秀達英風朗烈道携¶