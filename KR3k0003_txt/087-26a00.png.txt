　　芭蕉¶
廣志曰芭蕉一曰芭苴或曰甘蕉莖如荷芋重皮相裹¶
大如盂斗葉廣尺長一丈有角子長六七寸四五寸二¶
三寸兩兩共對若相抱形剝其上皮色黄白味似葡萄¶
甜而脆亦飽人其莖解散如絲績以為葛謂之蕉葛雖¶
脆而好色黄白不如葛赤色也出交趾建安¶
南州異物志曰甘蕉草類望之如樹株大者一圍餘葉¶
長一丈或七八尺廣二尺許華大如酒杯形色如芙蓉¶