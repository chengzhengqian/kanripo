復遺其冠乎¶
吕氏春秋曰魏襄王使史起為鄴令引漳水灌田民大¶
得利相與歌曰鄴有賢令兮為史公决漳水兮灌鄴旁¶
終古舄鹵兮生稻粱¶
史記曰曹参為漢相國百姓歌之曰蕭何為法顜若畫¶
一曹参代之守而勿失載其清静民以寕一又曰衛子¶
夫為皇后弟青貴震天下天下歌之曰生男無喜生女¶
無怒獨不見衛子夫霸天下¶