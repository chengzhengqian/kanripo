絲滿帳中芳草結葉當行路紅臉脉脉一生啼黄鳥飛¶
飛有時度故人雖故昔經新新人雖新復應故¶
賦梁元帝蕩婦秋思賦曰蕩子之别十年倡婦之居自¶
憐登樓一望唯見逺樹含煙平原如此不知道路幾千¶
天與水兮相逼山與雲兮共色山則蒼蒼入漢水則涓¶
涓不測誰復堪見鳥飛悲鳴隻翼秋何月而不清月何¶
秋而不明况乃倡樓蕩婦對此傷情於時露萎庭蕙霜¶
封堦砌坐視帶長轉看腰細重以秋水文波秋雲似羅¶