以清公見美盧子家以貞固任職降及晉代希覩其人¶
樂彦輔雍容自守當時恨其寡譽山巨源意存賞拔不¶
免與世浮沉鄧攸牧馬家庭何益止競之操卞壼如含¶
瓦石未聞撿裁之功¶
梁王筠為第六叔讓重除吏部尚書表曰臣聞剸犀截¶
鴈必俟昆吾之鋒逐日追風信資伯樂之駿未有驂駕¶
蹇足而方騁遥塗採藝鈆刀而求其㫁割伏惟則哲為¶
體事艱歴代明别攸竒義重前王必使玉石薰蕕區别¶