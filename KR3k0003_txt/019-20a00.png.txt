詩晉陸雲詩曰逍遥近南畔長嘯作悲歎¶
晉郭璞詩曰緑羅結髙林蒙籠盖一山中有冥寂士静¶
嘯撫清絃¶
賦晉成公綏嘯賦曰逸羣公子體竒好異傲世忘榮絶¶
棄人事於是延友生集同好精性命之至機研道徳之¶
𤣥奥邈跨俗而遺身乃慷慨而長嘯發妙聲於丹脣激¶
哀音於皓齒響抑揚而潜轉氣衝鬰而熛起恊黄宫於¶
清角雜商羽於流徴飄遊雲於泰清集長風乎萬里良¶