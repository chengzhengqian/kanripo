一公據胡牀頭鬢悉白侍從十許人有一人引猛云大¶
司馬公可進猛因拜老公公曰王公何縁拜即十陪酬¶
畚又遣人送猛出既出顧視乃嵩髙山也¶
郭子曰謝萬嘗詣王恬既至坐少時王便入内謝殊有¶
喜色謂必厚供待良久沭頭㪚髪而出亦復不坐乃據¶
胡牀在中庭曬頭神氣慨然了無相酬對意¶
語林曰謝鎮西著紫羅襦據胡牀在大市佛圖門樓上¶
彈琵琶作大道曲¶