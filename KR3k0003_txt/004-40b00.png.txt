枝動雲路七香飛映月囘雕扇凌霞曵綺衣含情向華¶
幄流態入重闈懽餘夕漏盡怨結曉驂歸誰念分河漢¶
還憶兩心違¶
賦隋庾信七夕賦曰兔月先上羊燈次安覩牛星之曜¶
景視織女之䦨干於是秦娥麗妾趙豔佳人窈窕名燕¶
逶迤姓秦嫌朝粧之半故憐晚拭之全新此時併捨房¶
櫳共往庭中縷條𦂳而貫矩針鼻細而穿中¶
南齊謝朓七夕賦曰金祗司姖火曜方流素鍾當御夷¶