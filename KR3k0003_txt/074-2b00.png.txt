射之中沒鏃視之石因復射之終不復入廣所居郡聞¶
有虎自射之及居右北平射虎虎騰傷廣廣亦竟射殺¶
之廣為人長猨臂其善射亦天性也雖子他人學者莫¶
能及又曰匈奴大入上郡天子使中貴人從勒習兵擊¶
匈奴中貴人將騎從見匈奴三人與戰三人還射傷中¶
貴人殺其騎將盡中貴人走廣廣曰是必射鵰者也¶
淮南子曰越人學逺叅天而發鏑在五步内今學者欲¶
學古而不知變是越人射也¶