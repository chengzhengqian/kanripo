相鶴經曰鶴陽鳥也而逰于隂盖羽族之宗長仙人之¶
騏驥也¶
竹林七賢論曰嵇紹入洛或謂王戎曰昨於稠人中始¶
見嵇紹昻昻然野鶴之在雞羣¶
琴操曰商陵牧子取妻五年無子父兄將欲為改娶妻¶
聞中夜警起倚户悲嘯牧子聞援琴鼓之痛恩愛之永¶
離因弹别鶴以舒憤故曰别鶴操¶
晉八王故事曰陸機為成都王所誅顧左右而嘆曰今¶