靡隱而不華懿采色而發越瑋巧飾之繁多雙轅承枌¶
丹梁端直明窓列布綺井崱嶷其隂則有望舒涼室羲¶
和温房隆冬御絺盛夏重裳同一宇之深䆳致寒暑於¶
隂陽脩欄䕃於階砌崇棟拂乎旻蒼綺組發華翡翠生¶
光丹草周隅靈木成行非窈窕之至貴孰能升於斯堂¶
坐金人於闈闥列鍾簴於廣庭天鹿軒翥以揚怒師子¶
鬱拂而負楨珍果敷華蘭芷垂榮百璧照曜飛響應聲¶
扣角則春風至彈商則秋風征歴神芝之峻觀幸安昌¶