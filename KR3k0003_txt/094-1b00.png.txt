左傳曰介葛盧來朝禮之加宴好葛盧聞牛鳴曰是¶
生三犧皆用之矣其音云問之而信又曰秦師伐鄭¶
商人弦高將市於周遇之以乘韋先牛十二犒師曰¶
寡人聞吾子將師渉於敝邑敢犒從者又曰鼷䑕食¶
郊牛角改卜牛鼷䑕又食其角乃免牛又曰楚子為¶
陳夏氏亂故伐陳殺夏徴舒因縣陳申叔時使於齊¶
復命不賀而退王使讓之對曰抑人亦有言曰牽牛¶
以蹊人之田而奪之牛牽牛以蹊者信有罪矣而奪¶