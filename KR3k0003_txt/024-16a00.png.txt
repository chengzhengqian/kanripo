曰衛靈公坐重華之臺侍御數百隋珠照日羅衣從風¶
仲叔敖入諫曰昔桀紂行此而亡今四境内侵諸侯加¶
兵土地日削百姓乖離今君内寵無乃太盛歟靈公再¶
拜曰寡人過矣微子之言社稷幾傾於是出宫女之不¶
進者數百人百姓大悦¶
史記曰趙肅侯遊大陸出於鹿門大戊午扣馬曰耕事¶
方急一日不作百日不食肅侯下車而謝之又曰始皇¶
長子扶蘇諫曰天下初定逺方黔首未集今皆重法繩¶