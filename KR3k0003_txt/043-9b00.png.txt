闋又曰帝嚳氏命咸黒作為唐歌堯命質效山谷之音¶
以作歌湯命伊尹作為大濩歌晨露¶
淮南子曰易道良馬使人欲馳飲酒而樂使人欲歌又¶
曰瓠梁之歌可隨也其所歌者不可為(瓠梁古善/歌之人也)¶
劉向别録曰有麗人歌賦漢興以来善雅歌者魯人虞¶
公發聲清哀盖動梁塵¶
漢書曰孝武南巡狩至于盛唐自潯陽浮江親射蛟江¶
中獲之舳艫千里薄樅陽而出作盛唐樅陽之歌又曰¶