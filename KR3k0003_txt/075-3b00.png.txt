左傳曰邾文公卜遷于繹史曰利於民而不利於君也¶
邾子曰茍利於民孤之利也天生民而樹之君以利之¶
也民既利矣孤必與焉¶
史記曰卜者以法天地象四時於民仁義分策定卦旋¶
式正綦而後言天地利害事之成敗昔先王定國必先¶
龜筴日月而乃敢代正時日乃後入家産子必先占吉¶
凶後乃育之伏犧作八卦為三百八十四爻而天下治¶
句踐放文王八卦以破敵國霸天下¶