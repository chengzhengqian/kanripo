衛尉新渝侯廵城口號詩曰維城寄右戚廵警屬勤王¶
南瞻通㶚㟁北眺指横芒入漢飛延閣臨雲出建章歩¶
逐天津逺城隨秋夜長露槐落金氣風寮上新凉又暮¶
逰山水賦韻得磧字應令詩曰餘春屬清夜西園恣遊歴入¶
徑轉金輿開橋通畵鷁細藤初上楥新流漸涵磧雲峯¶
没城柳電影開巖壁又和晉安主簿晚逐凉北樓廻望¶
詩曰向夕紛喧屏追凉飛觀中樹影臨城日牕含度水¶
風遙天如接㟁逺帆似凌空陪文慙宋玉徒等侍蘭宫¶