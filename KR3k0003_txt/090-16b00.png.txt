異苑曰魏安釐王觀翔鵠而樂之曰寡人得如鵠之飛¶
視天下如芥也客有隠逰者聞之作木鵠而獻王王曰¶
此有形無用者也夫作無用之器世之奸民也召逰欲¶
加刑焉逰曰大王知有用之用未寤無用之用也今臣¶
請為大王翔之乃取而騎焉遂翻然飛去莫知所之¶
　　鶴¶
韻集曰鶴善鳴鳥也¶
周易曰鳴鶴在隂其子和之¶