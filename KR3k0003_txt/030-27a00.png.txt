何大願之不遂飄微軀於逆邊行悠悠於日遠入窮谷¶
之寒山慙柏舟於千祀負寃魂於黄泉我羈虜其如昨¶
經春秋之十二忍胡顔之重耻恐終風之我萃詠芳草¶
於萬里想音塵之髣髴祈精爽於交夢終寂寞而不至¶
哀我生之何辜為神靈之所棄仰蕣華其已落臨桑榆¶
之歔欷入穹廬之秘館亟踰時而經節歎殊類之非匹¶
傷我躬之無悅脩膚體以深失念蘭澤之空設佇美目¶
於胡忌向凱風而泣血¶