王隠晉書曰太康元年汲縣民盗發魏安釐王冡得竹¶
書漆字古書有易卦似連山歸藏文有春秋似左傳¶
搜神記曰宋大夫韓馮取妻而美康王奪之俄而馮自¶
殺妻乃隂腐其衣王與登䑓遂自投䑓下左右攬之衣¶
不中手遺書於帶曰王利其生不利其死願以尸骨賜¶
馮而合葬乎王怒弗聽使里人埋之冡相望也宿昔有¶
交梓木生於二冡之端旬日而大合抱屈體相就根交¶
於下又有鴛鴦雌雄各一恒棲樹上交頸悲鳴宋人哀¶