吾身於天津邈盧敖之所涉階多士之遺塵登九垓之¶
虚軌覿汗漫之威神情飄飄而凌雲意髣髴于真人扶¶
搖薄於懸圃增城欎以嵳峩被羽衣之飛飛握若蕙之¶
芳華蹈糺紛之絶軌攀大椿之踈柯意翹翹而慕逺思¶
濯髪於天波悲落葉之思條情戀戀於昊蒼懐聖徳之¶
𢎞施情慘切而内傷感有莘之媵臣願致主於陶唐¶
晉潘尼懐退賦曰伊疇昔之懐憤思天飛以逺迹望循¶
塗而投軌遡翔風以理翮冀雲霧之可憑希天路之開¶