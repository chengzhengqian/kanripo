春秋感精符曰王者上感皇天則鸞鳯至¶
春秋合成圗曰黄帝遊𤣥扈雒水上與大司馬容光等¶
臨觀鳳皇銜圗置帝前帝再拜受圗(𤣥扈/石室)¶
春秋元命苞曰火離為鳳皇銜書遊文王之都故武王¶
受鳯書之紀¶
春秋運斗樞曰天樞得則鳯皇翔¶
樂動聲儀曰鎮聲不逆行則鳯皇至¶
樂叶圗曰五音克諧各得其倫則鳳皇至冠類雞頭燕¶