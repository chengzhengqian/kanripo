事莫大於承天之序承天之序莫重於郊祀故聖王盡¶
心極慮以建其制祭天於南郊就陽之義瘞地於北郊¶
則隂之象也又曰高帝入闗問秦祀何帝曰白靑黄赤¶
四帝上曰天有五帝而四何莫知其説上曰五待我為¶
立黒帝祀曰黒畤¶
漢舊儀曰漢法二嵗一祭天於雲陽宫甘泉壇以冬至日¶
祭天天神下三嵗一祭地於河東汾陰后土宫以夏至¶
日祭地地神出祭五帝於雍畤又曰祭天用六綵綺席¶