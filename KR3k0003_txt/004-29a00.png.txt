之隂亦有饗云固不與萬民共也我大齊之握機創厯¶
誕命建家接禮貳宫考庸太室昭華之珍既徙延喜之¶
玉攸歸革宋受天保生萬國度邑静鹿丘之歎遷鼎息¶
大坰之慙駿𤼵開其逺祥定爾固其洪業皇帝體膺上¶
聖運鍾下武冠五行之秀氣邁三代之英風昭章雲漢¶
暉麗日月猶且旦眀廢寢昃晷㤀飱懼負重於春冰懐¶
御奔於秋駕儲后睿哲在躬妙善居質内積和順外𤼵¶
英華斧藻至徳琢磨令範若夫族茂麟趾宗固磐石跨¶