云母到李樹下生老子生而能言指李樹曰以此為我¶
姓又有老耼之號老子黄色美眉廣顙長耳大目疏齒¶
方口厚唇額有參牛達理日角月庭鼻骨雙柱耳有三¶
門足蹈三五手把十文以周武王時為柱下史時俗見¶
其久夀故號之老子所出度世之法九丹八石玉醴金¶
液治鬼養性絶穀變化役使鬼之法又曰彭祖諱鏗帝¶
顓頊𤣥孫至殷之末世年已七百餘嵗而不衰少好恬¶
静惟以養神治生為事王聞之以為大夫稱疾不與政¶