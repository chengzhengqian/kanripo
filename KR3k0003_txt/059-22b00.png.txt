魏徐幹西征賦曰奉明辟之渥德與遊軫而西伐過京¶
邑以釋駕觀帝居之舊制伊吾儕之挺劣獲載筆而從¶
師無嘉謀以云補徒荷禄而蒙私并小人之所幸雖身¶
安而心危庶區宇之今定入告成乎后皇登明堂而飲¶
至銘功烈乎旂常又序征賦曰余因兹以從邁兮聊暢¶
目乎所經觀庻土之繆殊察風流之濁清沿江浦以左¶
轉渉雲夢之無陂從青𡨕以極望上連薄乎天維刋梗¶
林以廣塗慎沮洳以髙蹊擥循環其萬般亘千里之長¶