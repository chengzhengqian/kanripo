漢明帝詔曰尚書蓋古之納言出納朕命機事不宻則¶
害成可不愼歟¶
韋昭辯釋名曰尚上也言最在上揔領之也辯云尚猶¶
奉也百官言事當省案平處奉之故曰尚尚食尚方亦¶
然¶
漢書百官表曰成帝罷中書官初置尚書員五人如淳¶
曰主天子文書曰尚書如主壻曰尚主¶
桓子新論曰堯官舜於大麓者錄天下事如今之尚書¶