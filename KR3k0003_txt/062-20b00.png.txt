　　殿¶
秦始皇本紀曰始皇作前殿阿房東西五百歩南北五¶
十丈上可以坐萬人下可以建五丈旗¶
漢書曰宣帝幸河東之明年鳯凰集上林乃作鳯皇殿¶
以荅嘉瑞又曰班伯少受詩於師丹大將軍王鳯薦伯¶
召見宴昵殿中誦説有法拜為中常侍時上方向學鄭¶
寛中張禹朝夕入説尚書論語於金華殿中詔伯受焉¶
三輔宫殿名曰未央宫有麒麟殿椒房殿又曰長樂宫¶