一言白璧輕片善黄金賤餘辰属上巳清祓追前諺持¶
此陽瀨遊復展城隅宴芳洲亘千里逺近風光扇方歡¶
厚徳重誰言薄遊倦¶
梁劉孝威侍宴樂遊林光殿曲水詩曰蒸哉軒頊赫矣¶
堯心女媧補石重華弃金湯羅禹扇羲瑟農琴皇乎備¶
矣受命君臨試舟五反和樂九成鈎楯祕戲協律新聲¶
丹盃水激絳采坯榮天吴還往海若逢迎又三日侍皇¶
太子宴詩曰二龍廵夏代八駿馭周朝豫遊光帝則樂¶