禮記曰天子狐白之裘諸侯青卿大夫狐腋¶
穆天子傳曰天子獵於渗澤得白狐¶
管子曰代出狐白之皮裘狐應隂陽之變六月而一見¶
公卿買之代人㤀其難得喜其貴價必相率而求之取¶
此物者因令齊載金錢買之代各求狐白皮代王聞之¶
果去其農處山林求狐二十四月不得一狐離支聞而¶
伐之代王即将其士卒服於齊¶
慎子曰廊廟之材非一木之枝狐白之裘非一狐之腋¶