推轂上㳺夷歌成章胡人遥集款開蹶角沿泝荆門瞻¶
其容貌訴其風俗如有來朝京輦不涉漢南别加訪採¶
以廣聞見名為貢職圖云爾¶
梁任昉齊王儉集序曰公之生也誕授命世體三才之¶
茂踐得二之機信乃昴宿垂芒徳精降祉有一於此蔚¶
為帝師若乃金版玉匱之書海上名山之旨沈鬱澹雅¶
之思離堅合異之談莫不總制清𠂻遞為心極斯固通¶
人之所包非虚明之絶境不可窮者其唯神用者乎時¶