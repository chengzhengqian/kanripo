施益博又曰人之将疾必先不甘梁肉之味國之将亾¶
必先惡忠臣之語¶
孫卿子曰孔子對魯哀公曰君者舟也庶人者水也水¶
則載舟水則覆舟君以此思危則不危焉又曰得師者¶
王得疑者覇自為謀莫已若者亡又曰伯禽将歸於魯周¶
公謂伯禽曰君子力如牛不與牛争力走如馬不與馬¶
争走智如士不興士争智我文王之子武王之弟成王¶
之叔父吾於天下亦不賤也常握髮吐飡以接天下士¶