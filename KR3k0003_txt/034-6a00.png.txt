芝焚蕙歎所冀鍾沉德水望出風雲劒没豐城氣連牛¶
斗潸然思舊乃作銘曰風雲上惨舟壑潜移駸駸霜露¶
君子先危紀矦大去懐王不反玉樹長埋風流遂逺荀¶
卿故縣慶封餘邑萬里傷魂修門詎入城連武庫山枕¶
盧龍思歸道逺反葬無從徒留送鴈空靡長松疇昔隆¶
貴惨舒語嘿託情嵇琴風雲相得有酒如澠終温且克¶
朝陽落鳳大野傷麟佳城欝欝流寓于秦山陽相送惟¶
餘故人孀機婺緯獨鶴孤鸞閨深夜靜風月俱寒生平¶