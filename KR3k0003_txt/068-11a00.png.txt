如玉如金又漏銘曰昔在先聖配天垂則仰釐七曜俯¶
順坤徳乃建日官俾立漏刻昏眀既序景曜不忒唐命羲¶
和敬授人時懸象著明帝以崇熈季末不䖍徳衰于兹¶
挈壺失節刺流在詩¶
晉孫綽漏刻銘曰二儀貞運聖鑒通𤣥數以微器理以¶
象宣乃制妙漏挈壺是銓近取諸物逺賛自然川滿則¶
盈乘虚赴下靈虬吐注隂蟲承寫昏明無隱其晷度隂¶
陽是效其屈伸不下堂而天地理得設一器而萬事同¶