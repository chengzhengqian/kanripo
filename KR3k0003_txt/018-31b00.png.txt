赴馬乎吾將死何暇老哉將使我深計而逺謀乎設精¶
神而決嫌疑吾乃始壯矣何老之有¶
說苑曰楚文王伐鄧使王子革子靈捃菜二子出採老人載¶
畚從乞焉不與搏而奪之畚¶
漢書曰馮唐以老為郎文帝輦過問曰父老何自為郎¶
又曰張蒼口中無齒飲乳妻妾以百數曾孕者不復幸¶
年百餘嵗乃卒又曰張安世薦蘇武明習故事奉使不¶
辱宣帝以武著節老臣令朝朔望號稱祭酒¶