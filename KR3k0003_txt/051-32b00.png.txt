陳王妃并下印綬因故上前所假印以其拜授書以即¶
日到臣輙奉詔拜其才質底下謬同受私遇寵素飡臣¶
為其首陛下體乾坤育物之徳東海含容之大乃復随¶
例顯封大國光揚章灼非臣負薪之才所宜克當非臣¶
穢釁所宜蒙獲夙夜憂歎念報罔極洪施遂隆既榮枝¶
榦猥復正臣妃為陳妃熠燿宣朗非妾婦惷愚所當蒙¶
被葵藿草物猶感恩飬况臣含氣銜佩𢎞惠没而後已¶
誠非翰墨屢辭所能報荅¶