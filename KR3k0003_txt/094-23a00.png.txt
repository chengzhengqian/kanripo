風俗通曰桂陽太守汝南韋叔堅少時為從事在家狗¶
人立行于家中皆言當殺之叔堅云犬馬諭君子狗見¶
人行效之何傷叔堅為縣令還解冠榻上狗戴持走家¶
人驚愕復云誤觸冠冠纓挂著耳狗又上竈家益怪復¶
云兒婦皆在田中狗何能作怪遂不肯殺後數日狗自¶
暴死卒無纎芥之異叔堅至太尉終於位¶
魏略曰丁謐外似疎濫而内多忌雖與何晏鄧颺等同¶
列而皆少之唯以聲勢屈於曹爽爽亦敬之言無不從¶