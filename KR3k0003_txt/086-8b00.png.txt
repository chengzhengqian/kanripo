度索山上桃樹下簡百鬼妄禍人則縛以葦索執以食¶
虎於是縣官以臘除夕飾桃人垂葦索畫虎於門効前¶
事也¶
山海經曰桃樹屈蟠三十里¶
列仙傳曰葛由羌人好刻木作羊賣之騎羊入蜀中王¶
侯貴人追上綏山皆得仙故里諺曰得綏山一桃雖不¶
能仙亦足以豪¶
尹喜内傳曰老子西遊省太真王母共食碧桃紫梨¶