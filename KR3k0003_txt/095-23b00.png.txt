蜀志曰封溪縣有獸曰猩猩體似猪靣似人音作小兒¶
啼聲既能人語又知人名人以酒取之猩猩覺初暫甞¶
之得其味甘而飲之終見羈纓也¶
華陽國志曰永昌郡有猩猩能言其血可以染朱罽¶
南方草物状曰猩猩之獸生在野状如㹠子民人捕取¶
交阯武平興古有之¶
賛晉郭璞猩猩賛曰能言之獸是謂猩猩厥状似猴號¶
音苦嚶自然知往頗識物情¶