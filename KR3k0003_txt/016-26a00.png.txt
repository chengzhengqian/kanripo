方且圗之後宋𢎞被引見帝令公主坐屏風後因謂𢎞¶
曰喭言貴易交富易妻人情乎𢎞曰臣聞貧賤之交不¶
可㤀糟糠之妻不下堂帝顧謂主曰事不諧矣又曰董¶
宣為洛陽令湖陽公主蒼頭白日殺人因匿主家吏不¶
能得及主出行而以奴驂乗宣於夏門亭候之乃駐車¶
叩馬以刀畫地大言數主之失叱奴下車因格殺之主¶
即還宫訴帝帝大怒召宣欲箠殺宣叩頭曰願乞一言¶
而死帝曰欲何言宣曰陛下聖徳中興而縦奴殺良民¶