理秋祓備揚旌&KR1658;奉璋峩峩金貂濟濟上林宏敞離宮¶
非一綵殿廻風丹樓映日隋珠甲帳屯衛周悉睟容徐¶
動天儀澄謐雲物游颺光景髙麗枯葉未落寒花委砌¶
絲桐激舞楚雅閒慧參差繁響殷勤流詣¶
梁任昉九日侍宴樂遊苑詩曰帝徳峻韶夏王功書頌¶
平共貫㳂五勝獨道邁三英我皇撫歸運時乗信告成¶
一唱華鍾石再撫被絲笙黄草歸雒木梯山薦玉榮時¶
来濁河變瑞起温洛清物色動宸眷民豫降皇情¶