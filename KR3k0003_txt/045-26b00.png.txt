平曰決獄責廷尉錢榖責治粟内史上曰君所主何事¶
平曰臣主上佐天子理隂陽調四時下遂萬物之宜鎮¶
撫四夷上曰善又曰公孫𢎞淄川人武帝以𢎞為丞相¶
丞相常以列侯為之唯𢎞無爵詔封平津鄉侯六百五¶
十户丞相封自宏始也𢎞食一肉脱粟飯故人賔客仰¶
衣食家無餘財又曰蔡義河内人詔求能為韓詩者徴¶
義上疏臣行能無比容貌不及衆而不棄人倫者以聞¶
道於先師自託於經術願賜清閒之燕以詩授昭帝為¶