齊虞羲詠秋月詩曰影麗髙臺端光入長門殿初生似¶
玉鈎裁滿如團扇泛濫浮隂來金波時不見儻遇賞心¶
者照之西園宴¶
梁簡文帝望月詩曰流輝入畵堂初照上梅梁形同七¶
子鏡影類九秋霜桂花那不落團扇與誰裝空聞北牖¶
彈未舉西園觴又望月詩曰今夜月光來正上相思臺¶
可憐無逺近光照悉徘徊¶
梁孝元帝望江中月影詩曰澄江涵皓月水影若浮天¶