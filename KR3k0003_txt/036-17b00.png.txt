有逸人棲遲乎一丘委天形以外心淡浩然其何求杖¶
短䇿而遂往乃枕石而漱流静芬響於詠言滅絶景於¶
無質相荒土而卜居度山阿而考室曽丘翳薈穹谷重¶
深叢木振穎葛藟垂隂潜魚泳沚嚶鳥来吟仍蔬圃於¶
芝薄即蘭堂於芳林靡飛飊以赴節揮天籟以興音假¶
樂土於神造詠幽人於鳴琴¶
晉孫承嘉遯賦曰有嘉遁之𤣥人含貞光之凱邁靡薜¶
荔於苑栁䕃翠葉之雲盖揮脩綸於洄瀾臨峥嶸而式¶