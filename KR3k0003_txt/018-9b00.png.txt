梁劉孝綽愛姬贈主人詩曰卧久疑粧脱鏡中私自看¶
薄黛銷將盡凝朱半有殘垂釵繞落鬂微汗染輕紈同¶
羞不相難對笑更成懽妾心君自解挂玉且留冠又為¶
人贈美人詩曰巫山荐枕日洛浦獻珠時一遇便如此¶
寧闗先有期幸非使君問莫作羅敷辭夜長眠復坐誰¶
知闇歛眉欲寄同花燭為照遙相思又詠姬人未肯出¶
詩曰帷開見釵影簾動聞釧聲徘徊定不出常羞華燭¶
明又見鄰舟人投一物衆姬爭之詩曰河流既浼浼河¶