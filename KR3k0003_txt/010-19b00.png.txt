運振耀乎南封荆人風靡交益影從軍藴餘勢襲利乗¶
權蕩鬼區於白水摛矯制乎遐川仰屬目于條支晞弱¶
水之潺湲薄張騫於大夏笑驃騎於祁連其化之也如¶
神其養之也如春柔逺能邇誰敢不賔憲度增飾日耀¶
月光跡存乎建安道隆乎延康於是漢氏歸義顧音孔¶
昭顯禪天位希唐放堯上猶謙謙弗納也發不世之明¶
詔薄皇居而弗泰蹈北人之清節美石戸之髙介義貫¶
金石神明以興神祗致祥乾靈效祐於是羣公卿士功¶