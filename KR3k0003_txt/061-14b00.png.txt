大閱西園乃馭小戎撫輕軒戈矛若林牙旗繽紛迄乎¶
上林結徒為營叙和樹表司鐸授鉦坐作進退節以軍¶
聲火烈具舉武士星敷鵝鸛魚麗箕張翼舒馭不詭遇¶
射不翦毛升獻六禽時膳四膏成禮三驅解罘放麟不¶
窮樂以訓儉不殫物以昭仁爾乃卒歳大儺驅除羣癘¶
侲子萬童丹首𤣥製桃弧棘矢所發無臬飛礫雨散剛¶
癉必斃煌火馳而星流逐赤疫於四裔又南都賦曰於¶
顯樂都既麗且康陪京之南居漢之陽剖周楚之豐壌¶