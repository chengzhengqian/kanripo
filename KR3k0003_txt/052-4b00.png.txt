之所貴也¶
新序曰臧孫行猛政子貢非之曰夫政猶張琴瑟也大¶
絃急則小絃絶矣是以位尊者徳不可以薄官大者治¶
不可以小地廣者制不可以狹民衆者政不可以苛獨¶
不聞子産相鄭乎其掄材惟賢抑惡而揚善故有大畧¶
者不問其所短有徳厚者不非其小疵其牧民之道養¶
之以仁敎之以禮因其所欲而與之從其所好而勸之¶
賞之疑者從重罰之疑者從輕¶