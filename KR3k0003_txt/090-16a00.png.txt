東觀漢記曰章帝至岱宗柴望畢鵠三十從東南来經¶
祀壇上¶
抱朴子曰周穆王南征一軍盡化君子為猿為鶴小人¶
為蟲為沙¶
述異傳曰荀瓌事母孝好属文及道術潜栖却粒嘗東¶
逰憇江夏黄鵠樓上望西南有物飄然降自霄漢俄頃¶
已至乃駕鶴之賔也鶴止户側仙者就席羽衣虹裳賔¶
主歡對辤去跨鶴騰雲眇然烟滅¶