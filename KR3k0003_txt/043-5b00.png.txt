周庾信詠舞詩曰洞房花燭眀燕餘雙舞輕頓履隨疎¶
節低鬟逐上聲歩轉行初進衫飄曲未成鸞廻鏡欲滿¶
鶴顧市應傾已曽天上學詎是世中生¶
陳徐陵詠舞詩曰十五屬平陽因来入建章主家能教¶
舞城中巧且粧低鬟向綺席舉袖拂花黄燭送空廻影¶
衫傳箧裏香當由好留客故作舞衣長¶
賦後漢傅毅舞賦曰楚襄王既遊雲夢將置酒宴飲謂¶
宋玉曰寡人欲觴羣臣何以娛之玉曰臣聞激楚結風¶