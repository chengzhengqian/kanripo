辜使女徒乳養私給衣食至後望氣者言長安獄有天¶
子氣上遣使皆殺之内者令郭穰夜至郡邸獄吉拒閉¶
不得入曾孫頼吉得全因遭赦髙才好學然亦喜遊俠¶
鬪雞走馬具知閭里奸邪吏治得失時會朝請舎長安¶
尚冠里身足下有毛卧居數有光燿昭帝崩無嗣霍光¶
徴昌邑王賀賀淫亂廢光奏遣宗正徳至尚冠里舍洗¶
沐賜御府衣太僕以軨獵車奉迎曾孫就齊宗正府封為¶
陽武侯羣臣上壐綬即皇帝位又曰宣帝始立謁見髙¶