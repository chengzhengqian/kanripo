兮久懐¶
魏阮瑀七哀詩曰丁年難再遇富貴不重來良時忽一¶
過身體爲土灰冥冥九泉室漫漫長夜臺身盡氣力索¶
精魂靡所廻嘉殽設不御㫖酒盈觴杯出壙望故鄉但¶
見蒿與萊又詩曰臨川多悲風秋日苦清涼客子易爲¶
戚感此用哀傷攬衣久躑躅上觀心與房三星守故次¶
明月未收光雞鳴當何時朝晨尚未央還坐長歎息幽¶
憂難可忘¶