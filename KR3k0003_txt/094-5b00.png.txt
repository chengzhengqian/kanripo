因賃養牛公出遊登車以問百里百里曰臣之所長非¶
養牛者也乃養民也視牛察士乃知賢人也遂與同車¶
而出¶
博物志曰近世有居於海渚年年八月有浮槎來甚大¶
往反不失於期此人乃齎糧乗槎而去忽忽不覺晝夜¶
奄至一處有城郭屋舍宛然望室中多見織婦見一丈¶
夫牽牛渚次飲之此人還以問蜀人嚴君平君平曰某¶
月有客星犯牛斗即此人到天河也¶