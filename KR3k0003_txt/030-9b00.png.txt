聽胡笳互動牧馬悲鳴吟嘯成羣邉聲四起晨坐聴之¶
不覺淚下與子别後益復無聊身負國恩為世所悲子¶
歸受榮我留受辱命也何如身出禮義之鄉入無知之¶
俗每一念至忽然忘生陵不難刺心以自明刎頸以見¶
志顧國家於我已矣殺身無益適足增羞左右之人見¶
陵如此為不入耳之歡來相勸勉異方之樂秪令人悲¶
增忉怛耳子卿視陵豈偷生之士而惜死之人哉誠以¶
虛死不如立節滅名不如報德也昔范蠡不殉會稽之¶