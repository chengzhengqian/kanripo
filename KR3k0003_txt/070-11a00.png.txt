伊水麗芝盖出巖間復有漢游女拾羽弄餘妍榮色何¶
雜䋴縟繡更相鮮麕麚或騰倚林薄杳芊眠掩華終不¶
發含薫未肯然風生玉階樹露湛曲池蓮寒蟲飛夜室¶
秋雲没曉天¶
賦梁昭明太子銅博山香鑪賦曰稟至精之純質産靈¶
岳之幽深經般倕之妙㫖運公輸之巧心有薫帶而巖¶
隱亦霓裳而升仙寫嵩山之巃嵸象鄧林之芊眠於時¶
青女司寒紅光翳景翠帷已低蘭膏未屏炎熒内曜苾¶