宋劉義恭華林清暑殿賦曰構禦暑之清言傍測景之¶
西岑列喬梧以蔽日樹長揚以結陰醴泉湧於椒室迅¶
波經于蘭庭業芳芝以爭馥合百草以競馨飾丹壌以¶
和璧加疏楯以連城至于朱明在運鬱夕囂晨寒堂涼¶
結清觀風臻覧兹宇之靈緯啓聖情以寤神豈宣曲之¶
妄擬焉甘泉之足陳¶
宋何尚之華林清暑殿賦曰逞緜亘之虹梁列雕刻之¶
華榱網户翠錢青軒丹墀若乃奥室曲房深沈冥宻始¶