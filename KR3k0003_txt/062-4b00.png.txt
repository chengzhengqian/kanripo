水晶為柱食器亦然¶
王隱晉書曰髙堂隆刻鄴宫屋材云後若干年當有天¶
子居此宫惠帝止鄴宫治屋者土剝更泥始見刻字計¶
年正合¶
詩梁簡文帝新成安樂宫詩曰遥㸔雲霧中刻角映丹¶
虹珠簾通曉日金花拂夜風欲知弦管處來過安樂宫¶
周明帝過舊宫詩曰玉燭調秋氣金輿歴舊宫還如過¶
白水更似入新豐秋潭漬晚菊寒井落疎桐奉杯延故¶