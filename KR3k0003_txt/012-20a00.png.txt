　　漢武帝¶
漢書曰孝武皇帝諱徹景帝中子也元封元年行自雲¶
陽北歴上郡西河五原出長城登單于臺臨北河勒兵¶
十八萬騎旌旗十餘里威震匈奴還登封泰山又自潯¶
陽浮江親射蛟江中獲之舳艫千里又登之罘(東萊有/之罘山)¶
(祠/)浮大海山稱萬嵗又曰漢承百王之弊髙祖撥亂反¶
正文景務在養民至于稽古禮文之事猶多闕焉孝武¶
初立卓然罷黜百家表章六經遂疇咨海内舉其俊民¶