采所著觀省英瑋實賦頌之宗作者之師表也¶
晉羊祜與從弟書曰吾以布衣忝荷重任每以尸素為¶
愧大命既隆唯江南未夷此人臣之責是以不量所能¶
畢力吳㑹當憑朝廷之威頼士大夫之謀以余克之舉¶
除萬世之患年已朽老既定邉事當有角巾東路還歸¶
鄉里於墳墓側為容棺之墟假日視息思與後生味道¶
此吾之至願也以凡才而居重位何能不懼盈滿以責¶
邪疏廣吾師也聖主明恕當不奪微志爾¶