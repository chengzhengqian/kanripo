較華葢承辰天罼先驅千乗雷動萬騎龍趨縱獵徒赴¶
長莽迾卒清候武士赫怒河渭為之波盪吳岳為之陁¶
堵百禽㥄遽騤瞿奔觸䘮精亾魂失歸㤀趣矢不虚捨¶
鋋不苟躍當足見蹍值輪被轢乃使迅羽輕足尋景追¶
括鳥不暇舉獸不得發青骹摰於韝下韓盧噬於緤末¶
於是鳥獸殫目觀窮遷延邪睨集乎長揚之宫酒車酌¶
醴方駕授饔升觴舉燧既釂鳴鍾儴佯乎五柞之館旋¶
憩乎昆明之池浮鷁首翳雲芝垂翟葆建羽旗齊拽女¶