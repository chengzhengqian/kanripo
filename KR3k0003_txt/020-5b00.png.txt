神異經曰西南大荒中人身長十丈其腹圍九丈踐龜¶
虵戴朱鳥左手慿青龍右手慿白虎知河海斗斛識山¶
石多少知天下鳥獸言語識土上人所道知百榖可食¶
識草木鹹苦名曰聖一曰哲一名通一名無不達¶
尚書大傳曰天無别風淮南雨中國有聖人¶
姚信士緯曰聖人髙不可極深不可測窮神知化獨見¶
先識仁若春陽信若影響此所禀於天也¶
說苑曰聖人之於百姓也其猶赤子乎飢者食之寒者¶