守在郡四年甚有治化¶
張璠漢書曰宋登字叔陽出為潁川太守市無二價路¶
不拾遺病免卒於家汝隂人配社祀之¶
沈約宋書曰羊𤣥保為黄門郎善奕棊棊品第三太祖¶
亦好奕數蒙引見與太祖賭郡戲勝以補宣城太守¶
詩宋謝靈運去永嘉郡詩曰野曠沙岸靜天髙秋日明¶
憩石挹飛泉攀林搴落英¶
梁簡文帝罷丹陽郡往與吏民别詩曰久歸從事麥非¶