命父子凋殞予尋役于外不歴嵩丘之山者九年于兹¶
矣今而經焉慨然懐舊乃作賦曰仰晞歸雲俯鏡泉流¶
前瞻大室旁眺嵩丘東武託焉建塋啓疇巖巖雙表列¶
列行楸予總角而獲見承戴侯之清塵名予以國士眷¶
予以嘉姻自祖考而隆好逮二子而世親歡擕手以諧¶
老庶報德之有鄰今九載而一來空館閴其無人陳荄¶
被于堂除舊圃化而爲薪歩庭廡以徘徊流涕泣而霑¶
巾¶