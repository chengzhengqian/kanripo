初地遼逺末路悠長自始及終從凡至聖積骨成山祗¶
刼莫數垂衣拂石恒河難計及冠日示梦蒙羅見謁應¶
世降神感物開化顔如滿月心若盈泉體道獨悟含靈¶
自曉居三殿以長想出四門而永慮聲色莫之留榮位¶
不能屈道成樹下光屬天上變化靡窮神通無及置須¶
彌於葶藶納世界於微塵闢慈悲之門開仁壽之路拯¶
煩惱於三塗濟苦難於五濁非但化及天龍教被人鬼¶
固亦福霑行鴈道洽遊魚但羣生無感獨尊罷應雜色¶