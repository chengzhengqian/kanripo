晉陽秋曰胡威少有志尚厲操清白父質為荆州威自¶
京都省之家貧無車馬童僕威自驅驢單行拜見父停¶
廐中十餘日告歸臨辭質賜其絹一疋為道路糧威跪¶
曰大人清髙不審於何得此絹質曰是吾俸禄之餘故¶
以為汝糧耳又曰桓温入蜀聞有善星者夜執其手於¶
星下問國祚脩短星人曰太㣲紫㣲文昌三宫氣候决¶
無虞五十年外不論耳温不悦送絹一疋錢五千與之¶
星人詣主簿習鑿齒曰受令㫖自裁乞命為摽掲棺木¶