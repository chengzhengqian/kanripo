也子盍歸而處之乎雕華子曰𤣥清白醴蒲陶醲&KR3284;嘉¶
肴雜醢三臡七菹荔支黄甘寒梨乹榛沙餳石蜜逺國¶
儲珍於是乃有芻豢腯牲麋麛豹胎飛鳬棲鷩飬之以時¶
審其齊和適其辛酸芳以薑椒拂以桂蘭會稽之菰兾¶
野之粱珍羞雜遝灼爍芳香此滋味之麗也子盍歸而¶
食之安存子曰淮南清歌燕餘材舞列乎前堂逓奏代¶
叙結鄭衛之遺風揚流哇而激楚鼙鼓協吹竽籟應¶
律金石合奏妖冶邀會觀者交目衣解忘帶於是樂中¶