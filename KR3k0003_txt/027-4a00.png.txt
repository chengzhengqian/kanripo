魏阮瑀詩曰臨川多悲風秋日苦清涼客子易為戚感¶
此用哀傷攬衣起躑躅上觀心與房三星守故次明月¶
未收光雞鳴當何時朝晨尚未央還坐長嘆息憂心安¶
可忘又曰我行自凛秋季冬乃來歸置酒髙堂上友朋¶
集光輝念當復離别涉路險且夷思慮益惆悵淚下霑¶
裳衣¶
晉王讃詩曰朔風動秋草邉馬有歸心昔徃倉庚鳴今¶
来蟋蟀吟人情懐舊鄉客鳥思故林¶