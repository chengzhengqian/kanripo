賦宋何承天木𤓰賦曰羙中洲之嘉樹表閑冶之麗姿¶
結靈根以誕秀傾朝日以揚輝擢叢柯之冉冉布翠葉¶
而𬎼葳惟兹木之在林亦超類而獨劭方朝華而繁實¶
比沙棠而有耀當大厦之方隆愧微幹之纎撓豈隠樸¶
以幸全固呈才而不效離衆用而獲寧永端已以勵操¶
願佳人之予投思同歸以託好顧衛風之攸珍雖瓊琚¶
而匪報¶
　　杜梨¶