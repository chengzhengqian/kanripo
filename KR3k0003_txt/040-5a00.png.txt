鄭氏婚禮謁文曰納采始相與言語采擇可否之時問¶
名謂問女名將歸上之也納吉謂歸卜吉往告之也納¶
徴用束帛徴成也請期謂吉日將親迎謂成禮也¶
劉恢與范注論婚事曰禮非拜時拜時出於末世耳將¶
以世族多虚吉事宜速故以好嵗拜時新年便可婚也¶
列女傳曰邵南申女者申人之女也既許嫁於豐夫家¶
禮不備而欲迎之女遂不肯往夫家訟之於理致之於¶
獄女終以一物不具一禮不備守節持義必死不往¶