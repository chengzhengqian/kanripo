梁任孝恭多寶寺碑銘曰寶傳兹日法像斯時瞻風候¶
景石陛開基準繩秋子取則迦夷業隆千載道盛一期¶
上當星紀下接蓮峯還瞻朱閣却背青松朝雲曖曖夕¶
霧溶溶階通獸迹徑有禽蹤衣移峻岳錫叩飛泉土木¶
綈錦玉石雕鐫寶階雲構綺壁霞鮮蓮舒藻井芰繞蘭¶
椽法堂每諠禪室恒靜藏韜仙說臺含佛影葉下秋林¶
烟生春嶺¶
梁劉孝綽栖隱寺碑曰開方便門示真實相置甘露室¶