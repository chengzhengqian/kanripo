難植昔人有言欲之必為之辭豈来恵之謂矣猥承告¶
示欲備七十木非梧桐豈敢栖鳯聞命悚灼如蹈春冰¶
非茍崇謙實懼陷墜幸恕不假眀亮志心¶
梁昭眀太子與何𦙍書曰園公道勝漢盈屈節春卿眀¶
經漢莊北面况乃義兼乎此而顧揆不肖哉但經途千¶
里𦕈焉莫因何嘗不夢姑胥而鬱陶想具區而杼軸心¶
往形留於兹有年載矣方今朱眀在謝清風戒寒想攝¶
養得宜與時休適耽精義味𤣥理息囂塵玩泉石激揚¶