陽池垂華金堞信可珍若榴於式乾貴蒲萄於别館¶
梁庾肩吾謝賚橘啓曰光分璇宿影接銅峯去青馬之¶
迢逓服朱闉之爽塏楚原洪筆頌記不遷陳王麗藻賦¶
稱遥植昔朝歌季重纔賜海魚大理元常止蒙秋菊¶
　　櫻桃¶
禮記月令曰仲夏之月天子羞以含桃先薦寢廟¶
漢書曰惠帝出離宫叔孫通曰古者春嘗菓方今櫻桃¶
熟可獻願陛下出因取櫻桃獻宗廟上許之¶