其舟曰是吾劒之所從墜也舟止從其所契刻者入水¶
求之舟已行矣而劒不行求劒若此不亦惑乎又曰荆¶
有佽飛者得寳劒於江干遂還反渉江至於中流而兩¶
蛟夾繞其船佽飛攘臂祛衣拔寳劒赴江刺蛟殺之荆¶
王聞之任以執圭¶
史記曰吳季札之初使北過徐徐君好季札劒口不敢¶
言季札知之為使上國未獻還至徐徐君已死乃解其¶
寳劒擊徐君塚樹而去又曰秦昭王臨朝歎息應侯進¶