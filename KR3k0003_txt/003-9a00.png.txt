如新月新盖學新雲新落連珠淚新㸃石榴裠¶
梁聞人蒨春日詩曰髙臺動春色清池映日華緑葵向¶
光轉翠栁逐風斜林有鳴心鳥園多奪目花相與感知¶
節歎子獨離家¶
周庾信詠春詩曰昨夜鳥聲春驚鳴動四隣今朝梅樹¶
下定有咏花人流星浮酒泛粟瑱繞杯唇何勞一片雨¶
喚作陽臺神又曰逍遥遊桂苑寂絶想桃源狹石分花¶
逕長橋映水門管聲驚百鳥人衣香一園定知歡未足¶