銘周庾信思舊銘曰歲次攝提星居鶉首梁故觀寧矦¶
蕭永卒嗚呼哀哉人之戚也既非金石所移士之悲也¶
寧有春秋之異高臺已傾稷下有聞琴之泣壯士一去¶
燕南有擊筑之悲項羽之晨起帳中李陵之徘徊岐路¶
無假窮秋于時悲矣况復魚飛武庫豫有棄甲之徴鳥¶
伏狄泉先見横流之兆星紀呉亡庚辰楚滅原隰載馳¶
轘轅長徃甲裳失矣餘皇棄焉河流酸棗把梓與樗櫟¶
俱沉海淺蓬萊魚鼈共蛟龍並盡燃香複道詎歛寃魂¶