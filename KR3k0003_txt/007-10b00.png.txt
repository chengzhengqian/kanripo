鱗萃彼登山而臨水固先喆之所哀矧去鄉而離家邈¶
長辭而逺乖望歸雲以歎息腸一日而九迴良勞者之¶
詠事爰寄言以表懐¶
晉郭璞巫咸山賦曰葢巫咸者實以鴻術為帝堯醫生¶
為上公死為貴神豈封斯山而因以名之乎伊巫咸之¶
名山崛孤停而嵥峙體岑峭以隆頽冠崇嶺以峻起配¶
華霍以助鎮致靈潤乎百里爾乃寒泉懸涌浚湍流帶¶
林薄叢籠幽蔚隱藹八風之所歸起遊鳥之所喧會潜¶