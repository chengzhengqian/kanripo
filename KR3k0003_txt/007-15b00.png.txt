梁庾肩吾東宮玉帳山銘曰玉帳寥廓崑山抵鵲摠葉¶
成帳連枝起幕玉蘂難徙金花不落隠士彈琴仙人㸔¶
博巖留故鼎竈聚新荆煮石初爛燒丹欲成桑田屢盡¶
海水頻傾長聞鳯笛永聽簫聲¶
周庾信梁東宮行雨山銘曰山名行雨地異陽臺佳人¶
無數神女羞來翠幔朝開新粧旦起樹入牀前山來鏡¶
裏草色衫同花紅面似開年寒盡正月遊春天絲劇藕¶
蝶粉多塵横藤礙路垂柳係人誰言洛水一箇河神¶