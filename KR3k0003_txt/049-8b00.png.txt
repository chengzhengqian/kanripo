監長丞又邉郡六牧師苑令各三丞又牧槖昆蹄令丞¶
皆屬焉武帝太初元年更名家馬為酮馬注乳馬取其汁¶
挏治之味酢可飲因以名官也¶
文類曰所主揔酮雜合非上選所别異之馬也酮音洞¶
主乳馬韋革為夾兠受數升盛馬乳挏取其上肥因名¶
酮馬今梁州亦名馬酪為馬酒¶
漢舊儀曰太僕牧師諸苑三十六所分布北邉以郎為苑¶
監官奴婢三萬人分養馬三十萬頭擇取給六廐牛羊¶