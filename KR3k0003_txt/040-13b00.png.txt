今古採茂實於當年標芳流於千載馳徽謚於山道潤¶
貞氣於泉門豈非體國之至公典謨之盛軌者哉¶
　　弔¶
左傳曰齊侯遇杞梁之妻於郊使弔之辭曰殖之有罪¶
何辱命焉若免於罪猶有先人之弊廬在下妾不得與¶
於郊弔齊侯弔諸其室又曰莊公十一年宋大水公使¶
弔焉曰天作淫雨害於粢盛若之何不弔對曰孤實不¶
敬天降之災以為君憂拜命之辱¶