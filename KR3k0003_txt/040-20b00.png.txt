越絶書曰闔閭冡在閶門外銅棺三重洪池六尺玉鳬¶
之流扁諸之劔三千干將魚腸之劔在焉十萬人築治¶
之¶
史記曰樗里子卒葬渭南章䑓之東曰後一百嵗當有¶
天子之宮夾我墓至漢興長樂宮在其東未央在其西¶
武庫正當其墓¶
漢書曰原陟自以先人墳墓儉約非孝也乃大治冡舍¶
周閣重門初武帝時京兆曹氏葬茂陵民謂其道為京¶