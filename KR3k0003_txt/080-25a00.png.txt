姑不許乃跪而泣曰蒙傳術疾風卒起先吹竈突及井¶
此禍為女婦主㸑者妾將亾之應因著其亡日¶
續漢書曰虞詡為武都太守羗欲邀遮詡詡宻令吏人¶
作兩竈日増倍之羗不敢逼或問曰孫臏减竈而君増¶
之兵法日行不過三十里以戒不虞而今且二百里何¶
也詡曰虜多吾兵少徐行則易為所及速進則彼所不¶
測虜見吾竈日増必謂郡兵來迎衆行速必憚進追我¶
孫臏見弱吾今示強¶