世稱廬君故山取號焉又曰登廬山望九江以觀禹之¶
跡其兹峯乎東南隱諸嶺不得駢瞩自廬山人迹所暨¶
迥望處無復出此者又甚髙峻毎雨其下成潦而上猶¶
皎日峯頭有大盤石可坐數百人¶
詩宋謝靈運登廬山絶頂望諸嶠詩曰積峽忽復啓平¶
塗俄已閉巒隴有合沓徃來無蹤轍晝夜蔽日月冬夏¶
共霜雪¶
宋鮑昭登廬山詩曰懸裝亂水區旅薄次山楹千巖狀¶