朱楊其上則有鵷雛孔鸞騰逺射干楚王乃駕馴駁之駟¶
乗雕玉之輿靡魚須之橈旃曵明月之珠旗陽子驂乗¶
&KR1021;阿為御按節未舒即陵狡獸蹴蛩蛩轔距虛軼野馬¶
&KR1495;騊駼乗遺風射遊騏弓不虛發中必決眥洞胷達掖¶
絶乎心繫於是鄭女曼姬被阿緆投紵縞雜纖羅垂霧¶
縠飛襳垂髾扶輿倚靡錯翡翠之葳蕤繆繞玉綏𦕈𦕈¶
忽忽若神仙之髣髴於是乃相與獠於蕙圃掩翡翠射¶
鵔鸃怠而後發遊于清池浮文鷁揚旌枻張翠帷建羽¶