漢書曰文帝嘗欲作露臺召工計之直百金曰百金中¶
民十家之産吾奉先帝宫室常恐羞之何以臺為¶
三輔宫殿簿曰長樂宫有臨華臺神仙臺¶
博物志曰江陵有臺甚大而惟有一柱衆梁皆共此柱¶
魏志曰黄初六年築東巡臺七年築九華臺¶
晉宫闕名曰鄴有銅雀臺織室臺¶
陳留風俗傳曰浚儀有師曠倉頡城城上有列仙吹臺¶
鄴中記曰鄴城西北立臺皆因城為基趾中央名銅雀¶