安期生食巨棗大如瓠¶
真人闗令尹喜内傳曰尹喜共老子西遊省太真王母¶
共食玉門之棗其實如瓶¶
神異經曰北方荒中有棗林焉其髙五丈敷張枝條一¶
里餘子長六七寸圍過其長熟赤如朱乾之不縮氣味¶
甘潤殊於常棗食之可以安軀益氣力¶
東方朔傳曰武帝時上林獻棗上以杖擊未央前殿檻¶
呼朔曰叱來叱來先生知此篋中何物朔曰上林獻棗¶