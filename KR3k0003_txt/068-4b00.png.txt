應劭漢官儀曰鼓吹為國盤娱禦侮爪牙¶
吴志曰孫權拜諸葛恪撫越將軍領丹陽太守授棨㦸¶
武騎三百拜畢令恪備威儀作鼓吹導引歸家¶
吳質别傳曰質為北中郎將朝京師上歡喜其到比至¶
家問訊相續詔將軍列鹵簿作鼓吹望闕而止¶
吴歴曰曹公出濡須口吴王乃自乘船從濡須口入曹¶
公嚴兵待之乃作鼓吹廻還曹公見吳舟&KR0657;器仗法伍¶
敕正肅乃歎曰養兒當如孫㑹稽劉表子直是豚犬耳¶