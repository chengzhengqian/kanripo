造父驂其右揮沬揚鑣倐忽長驅輪不暇轉足不及驟¶
騰虚踰浮瞥若飈霧追慌忽逐無形速疾影之超表捷¶
飛響之應聲超絶壑踰懸阜馳猛禽射勁鳥騁不失蹤¶
滿不空發彈輕翼於高𠖇窮疾足於方外¶
後漢崔琦七蠲曰寒門丘子有疾𤣥野子謂之曰藍沼¶
清池素波朱瀾金鉤芳餌纎繳華竿緡沉魚浮薦以香¶
蘭幽室洞房絶檻垂軒紫閣青臺綺錯相連結實布葉¶
與波邪傾從風離合澹淡交并紫蔕黄葩翳水吐榮紅¶