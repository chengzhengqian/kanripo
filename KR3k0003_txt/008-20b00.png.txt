周景式孝子傳曰管寜避地遼東經海遇風船人危懼¶
皆叩頭悔過寕思諐念向曾如厠不冠即便稽首風亦¶
尋静¶
西域傳曰蒲昌海一名鹽澤¶
詩宋謝靈運逰赤石進帆海詩曰首夏猶清和芳草亦¶
未歇水宿淹晨暮隂霞屡興沒周覽倦瀛壖况乃凌窮¶
髪川后時安流天吳静不發揚帆採石華挂席拾海月¶
齊謝眺望海詩曰滄波不可望望極與天平徃徃孤山¶