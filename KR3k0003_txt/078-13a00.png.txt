芝徙倚弄華芳王子奉仙藥羨門進竒方服食享遐紀¶
延夀保無疆又逺遊詩曰靈鼇戴方丈神岳儼嵯峨仙¶
人翔其隅玉女戲其阿瓊蘂可療饑仰首𠻳朝霞崑崙¶
本吾宅中州非我家¶
晉何劭遊仙詩曰羨昔王子喬友道發伊洛迢逓陵峻¶
岳連翩御飛鶴¶
晉張協遊仙詩曰峥嶸𤣥圃深嵯峨天嶺峭亭館籠雲¶
構脩梁流三曜蘭葩蓋嶺披清風縁隟嘯¶