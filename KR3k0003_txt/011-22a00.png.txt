掩弱衆不得暴寡人民保命而不夭嵗時熟而不㓙百¶
官正而無私輔弼公而不阿道不拾遺市不預賈城郭¶
不閉邑無盗賊人相讓以財狗彘吐菽粟於道路而無¶
忿爭之心於是日月精明星辰不失其行風雨時節五¶
榖登熟虎豹不妄噬鷙鳥不妄搏鳳皇翔於庭麒麟遊¶
於郊青龍進駕飛黄伏皁(飛黄出西方其狀如狐背上/有角乗之夀一千嵗皁歴也)¶
諸北儋耳之國莫不獻其貢職(皆北極/之夷國)¶
史記封禪書曰黄帝得僊上天羣臣葬其衣冠¶