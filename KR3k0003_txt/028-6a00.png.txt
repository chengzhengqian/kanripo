哀音又詩曰肆觀野原外放心希太和景嶽造天漢豐¶
林冐重阿清芬乗風㪚艶藻映淥波¶
宋江夏王義㳟登景陽樓詩曰丹墀設金屏瑶榭陳玉¶
牀温宫冬開燠清殿夏含霜弱蘂布遐馥輕葉振逺芳¶
彌望少無際肆睇周華疆象闕對馳道飛亷矚方塘邸¶
寺送暉曜槐柳自成行通川溢輕艫長街盈方箱顧此¶
爝火微胡顔厠天光又彭城戲馬臺集詩曰騁騖辭南¶
京弭節憇東楚懿蕃重遐望興言藥僚侣于役未云淹¶