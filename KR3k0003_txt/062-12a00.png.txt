鄧德明南康記曰南康縣歸義山去縣七百里下有石¶
城髙數丈逺望嵯峨靈闕騰空故老謂之神闕¶
詩陳江揔詠雙闕詩曰象闕連馳道反宇照方疏刻鳯¶
棲清漢圖龍入紫虛屢逢膏露灑幾遇祥烟初競言百¶
尺麗寕方萬丈餘¶
賦魏繁欽建章鳯闕賦曰築雙鳯之崇闕表大路以遐¶
通上規圜以穹隆下矩折而䋲直長楹森以駢停修桶¶
掲以舒翼象元圃之層樓肖華葢之麗天當蒸暑之暖¶