晉中興書曰陶侃明識過人武昌道種柳人有竊之植¶
于其家侃見而識之問何以盗官柳種子¶
沈約宋書曰蕭惠開爲少府不得志寺内齋前香草蕙¶
蘭悉鏟除列種白柳¶
續搜神記曰上虞魏金家在縣北忽有一人著孝子服¶
皁笠手巾掩口來詣金家語曰居有錢一千萬銅器亦¶
如之大柳樹錢在其下取錢當得其書居大不吉僕尋¶
爲君作此便去自爾出三十年遂不復來金亦不取錢¶