繳鴈彈鳧登山射鹿入水捕龜後園縱養鴈鶩百餘驅¶
逐鴟鳥持梢牧猪種薑養芋長育豚駒糞除堂廡食馬¶
牛驢鼓四起坐夜半益蒭舍中有客提壺行酤汲水作¶
餔奴但當飯豆飲水不得嗜酒欲飲美酒唯得染脣漬¶
口不得傾盂覆斗不得晨出夜入交闗伴偶多取蒲茅¶
益作繩索雨墮無所為當編將織薄植種桃李棃柿柘¶
桑三丈一樹八樹為行果類相從縱横相當果熟收歛¶
不得吮嘗犬吠當起驚告鄰里搶門拄户上樓擊鼔持¶