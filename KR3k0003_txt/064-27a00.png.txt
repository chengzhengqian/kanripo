如月離金虎泥染石牛薈蔚朝興滂沲晚注而清蹕纔¶
動纎羅不揺髙閈將臨油雲自闢陽烏馭日寕懼武賁¶
之弓飛雨蔽天無待期門之葢震維舉徳非曰尚年若¶
發居鄷猶荘在漢濤如白馬既礙廣陵之江山曰金牛¶
用辨梅湖之路専州典郡青鳬赤馬之船皇子天孫鳴¶
鳯飛龍之乗莫不欣斯利涉玩此修渠乍擁節而長歌¶
乃摐金而鳴籟斯實曠世之竒功無疆之鴻烈者也銘¶
曰后王降徳于衆兆民髙文象緯妙義幾神業冠遷夏¶