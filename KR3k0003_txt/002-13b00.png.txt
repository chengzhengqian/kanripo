鹽鐵論曰周公太平之時雨不破塊旬而一雨必以夜¶
列仙傳曰赤松子者神農時雨師也(事具/仙部)¶
謝承後漢書曰百里嵩為徐州刺史境遭旱嵩行部傳¶
車所經甘雨輒至(事具職官/部刺史篇)¶
管輅别傳曰輅過清河太守時天旱輅曰今夕當雨樹¶
中已有少女微風樹間又有隂鳥和鳴又少男風起衆¶
鳥亂翔其應至矣湏臾風雲興𤣥氣四合大雨注傾¶
風俗通曰𤣥冥雨師也¶