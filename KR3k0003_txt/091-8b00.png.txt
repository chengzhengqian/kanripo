也有頃王母至有二青鳥如烏挾持王母旁又曰鉤弋¶
夫人卒上為起通靈臺常有一青鳥集臺上¶
晉中興書曰顔含嫂病困須蚺虵膽不能得含憂歎累日¶
忽有一童子持青囊授含乃虵膽也童子化為青鳥飛去¶
神仙傳曰東陵聖母廣陵海陵人杜氏妻也學劉綱道¶
坐在立亡杜公不信誣言聖母作姦收付獄聖母從忩¶
中飛去於是逺近為立廟甚有神騐常有一青鳥在祭¶
所人有失物者青鳥便飛集物上路無拾遺¶