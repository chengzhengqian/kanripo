似乎列仙東西絡繹南北油裔隨風徘徊流行菴藹豁¶
兮仰披杳兮四㑹凝寒冰於朱夏飛素雪於𤣥冥灑膏¶
液於天漢騰鴻泉於泰清乾坤以之交泰品物以之流¶
形江海以之深滿川谷以之豐盈毛羽以之光澤草木¶
以之葩榮萌芽以之挺殖苗秀以之積成始於觸石而¶
出膚寸而征終於霑濡六合浸潤羣生蕩滌塵穢含吐¶
嘉祥施暢凱風惠加春陽擬神化於后土與三曜兮齊¶
光¶