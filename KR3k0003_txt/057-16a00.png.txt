廣之所詠覿逰女於水濵燿神景於中沚被輕縠之纎¶
羅遺芳烈而靖歩抗皓手而清歌歌曰望雲際兮有好¶
仇天路長兮徃無由佩蘭蕙兮為誰脩此宫觀之妙也¶
子能從我而居之乎𤣥㣲子曰予躭巖穴未暇此居也¶
鏡機子曰既逰觀中原逍遥閒宫情放志蕩淫樂未終¶
亦将有才人妙妓遺世超俗揚北里之流聲紹陽阿之¶
妙曲爾乃御文軒臨彤庭琴瑟交弹左箎右笙然後姣¶
人乃被文縠之華袿衣輕綺之飄颻戴金揺之熠爍揚¶