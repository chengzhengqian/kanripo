有門而常閉實無水而恒沈草無忘憂之意花無長樂¶
之心鳥何事而逐酒魚何情而聽琴薄晚閑閨老幼相¶
擕蓬頭王覇之子椎髻梁鴻之妻樹搔搔而風急天慘¶
慘而雲低聚空倉而雀噪驚懶婦而蟬啼昔早濫于吹¶
嘘藉文言之慶餘門有通徳家藏賜書遂乃山崩川竭氷¶
碎瓦裂關山則風月悽愴隴水則肝腸斷絶百齡兮倐¶
忽菁華兮已晚不雪鴈門之踦先念鴻陸之遠非淮海¶
兮可變非金丹兮能轉不曝骨兮龍門終低頭兮馬阪¶