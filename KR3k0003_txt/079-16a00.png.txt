上天覺悟心中動悸異因下席再拜賀曰此天命發於¶
精神心中動悸大王重慎之性也異遂與諸將定議上¶
尊號又曰和憙皇后常夢捫天體蕩蕩正青滑有若鍾¶
乳后仰噏之以訊占夢言堯夢攀天而上湯夢反天舐¶
之此皆聖王之夢¶
莊子曰宋元君夜夢人披髪云予為清江使河伯之所¶
漁者豫且得予元君覺使人占之曰此神龜也君曰漁¶
者有豫且乎左右曰有明日豫且朝君曰漁何得對曰¶