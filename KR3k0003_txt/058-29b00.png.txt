魏傅選筆銘曰昔在上古結繩而誓降及後載易以書¶
契書契之興興自頡皇肇建一體浸遂繁昌彌綸羣事¶
通逺達幽垂訓紀典匪筆靡脩寔為心盡臧否斯由厥美¶
𢎞大置類鮮儔徳興之著惟道是揚茍逞其違禍亦無¶
方¶
晉王隠筆銘曰豈其作筆必兎之毫調利難秃亦有鹿¶
毛¶
啟梁元帝謝賜東宫白牙鏤管筆啟曰春坊漆管曲降深¶