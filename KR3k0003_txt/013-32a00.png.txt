蓋集寶龍見王室多故國步方蹇淮濟裂冠江荆毁冕¶
東楚亂常西華汩興動算揮圖爰戡爰剪浹宙斯澄綿¶
區咸鏡修風曉逸德星夕映溽露飛甘舒雲結慶禎被¶
動植信汩翔泳缺禮克宣墜章必搆方堂饗極圓流肆¶
胃南聳郊宫北清靈囿瑶軒春藉翠華冬狩經緯窮文¶
克定盡武鄗上呈祥介丘載佇在盈念冗成功弗處榮¶
鏡中世舄奕前古睿業初逺鴻化方亭丹雲承日素景¶
媵星玉几去襲綴衣在庭辭重陽之昭昭降大夜之㝠¶