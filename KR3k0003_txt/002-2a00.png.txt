穆天子傳曰雨雪天子獵于鈃山之西阿又曰北風雨¶
雪天子遊黄室之丘筮獵苹澤日中大寒北風雨雪有¶
凍人天子作黄竹詩(事具/文部)¶
晏子春秋曰景公時雨雪三日公披狐白之裘晏子入¶
公曰怪哉雨雪三日不寒晏子曰古之賢君飽而知人¶
饑温而知人寒公曰善出裘𤼵粟以與饑寒者¶
王孫子曰昔衛君重裘累茵而坐見路有負薪而哭之¶
者問曰何故也對曰雪下衣薄是以哭之於是衛君懼¶