王平殷亂天下宗周伯夷叔齊耻之義不食周粟而餓¶
死又曰宣曲任氏之先為督道倉吏秦之敗豪傑皆争¶
取金玉而任氏獨窖倉粟楚漢相距滎陽民不得耕種¶
米至貴已而豪傑金玉盡歸任氏以此起富又曰漢興¶
七十餘年太倉之粟陳陳相因充溢露積於外至腐敗¶
不可食也¶
賈誼書曰鄒穆公有令食鳬鴈者必以秕無敢以粟於¶
是倉無秕而求易於民二石粟得一石秕吏以請曰秕¶