風俗通曰廵者循也狩者守也道德太平恐遠近不同¶
化幽隠有不得所者故自躬親行之¶
白虎通曰廵狩所以時出何當承宗廟故不踰也以夏¶
之中月同律度得其中也¶
越絶書曰禹廵狩大越見耆老納詩書審銓衡平斗斛¶
漢書曰元封五年冬行南廵至于盛唐望祠虞舜于九¶
疑登天柱山自尋陽浮江親射蛟江中獲之舳艫千里¶
薄樅陽而出作盛唐樅陽之歌¶