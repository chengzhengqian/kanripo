太公金匱曰武王問太公曰天下神來甚衆恐有試者¶
何以待之太公曰請樹槐於王門内有益者入無益者¶
距之¶
晏子春秋曰齊景公有所愛槐使人守之令曰犯槐者¶
刑傷槐者死有醉而傷槐者且加刑焉¶
莊子曰槐之生也入季春五日而兎目十日而鼠耳¶
三輔黃圖曰元始四年起明堂辟雍為博士舍三十區¶
為㑹市但列槐樹數百行諸生朔望㑹此市各持其郡¶