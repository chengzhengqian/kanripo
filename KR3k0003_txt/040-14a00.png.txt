禮記曰知生者弔知死者傷知生而不知死弔而不傷¶
知死而不知生傷而不弔弔䘮弗能賻弗問其所費又¶
曰五十無車者不越疆而弔人弔於人是日不樂婦人¶
不越疆而弔人行弔之日不飲酒食肉焉弔於葬者必¶
執引若從反壙皆執紼又曰子夏䘮其子而䘮其明曽¶
子弔之曰吾聞之曰朋友䘮明則哭之¶
家語曰史魚將卒命其子曰吾在朝不能進蘧伯玉退¶
彌子瑕是不能正君不可以成禮我死汝其置屍牖下¶