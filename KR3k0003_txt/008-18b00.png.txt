謝承後漢書曰汝南陳茂嘗為交阯别駕刺史周敞渉¶
海遇風船欲覆沒茂㧞劍呵罵水神風即止息¶
博物志曰舊說天河與海通近世有居海渚者年年八¶
月有浮楂来過甚大徃反不失期此人乃多齎糧乘楂¶
去忽忽不覺晝夜奄至一處有城郭屋舍望室中多見¶
織婦見一丈夫牽牛渚次飲之此人問此為何處荅曰¶
問嚴君平此人還問君平君平曰某年某月有客星犯¶
牛斗即此人乎又曰漢使驃騎将軍霍去病北伐單于¶