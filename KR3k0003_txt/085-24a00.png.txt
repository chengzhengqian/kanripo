田子曰此君之寵子乎文侯曰非也此子父死於戰以¶
其㓜孤也寡人收之子方曰臣以君之賊心為足矣今¶
滋甚也君之寵此子也又且以誰之父殺之乎¶
漢書曰韓生説項羽曰關中阻山河四塞地肥饒可都¶
羽見秦皆已燒殘則乃懐思東歸曰富貴不歸故鄉如¶
衣錦夜行韓生曰人謂楚人沐猴而冠果然又曰宣帝¶
時呼韓邪單于来朝賜錦帛九十匹¶
漢武内傳曰帝見西王母巾器中有一卷小書盛以紫¶