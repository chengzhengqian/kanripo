鑿凶門以出盖有進無退我為大臣以身殉國不亦可¶
乎遂戰死¶
賛梁元帝忠臣傳記託篇賛曰太真英挺投袂勤王伯¶
猷蹈節身殞名揚嶷嶷景倩主亾與亾嗟乎尚矣惟國¶
之良又忠臣傳陳争篇賛曰子政鏗鏗誠存社稷朱雲¶
折檻遂其婞直又忠臣傳執法篇賛曰設官分職咸曰¶
師師彼其之予邦之直司豺狼當路安問狐狸昏明有¶
世直道無時¶