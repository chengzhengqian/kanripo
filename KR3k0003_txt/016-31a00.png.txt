晋潘岳南陽長公主誄曰昔唐女嬪媯書叙釐降之美¶
周姬適齊詩詠肅雍之歌漢之新野以節義垂號千載¶
伊晋之獻主以聰明睿智考終定謚兹可謂母儀純備¶
邁蹤古烈者已惜乎不永背世湮沉爰託素旂式章徽¶
音主之誕育既慕洪胄徳之休明亦固天授思心婉孌¶
淑質純茂母儀不忒内則靡疚肇自弱笄有馥其芬言¶
告言歸作合于荀在貴思降處逸能勤上䖍諸姑下接¶
支嬪内諧閨閾外和族姻終温且惠淑慎其身積善餘¶