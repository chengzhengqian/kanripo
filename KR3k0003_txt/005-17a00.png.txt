陳留志曰范喬邑人臘多盗斫其樹人有告喬佯弗聞¶
邑人愧而歸之喬曰卿臘日取此欲與父母相歡娯耳¶
㑹稽典錄曰陳修烏傷人家貧為吏常歩擔上下恒食¶
乾糒每至正臘僵仆不起同僚飲食請不肯徃其志操¶
如此¶
世説曰王朗中年以識度推華歆歆蜡日常集子姪宴¶
飲王朗亦學之有人向張茂先稱此事茂先曰王之學¶
華皆是形骸之外去之所以更逺¶