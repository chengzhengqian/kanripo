左傳曰禹㑹諸侯於塗山執玉帛者萬國¶
尚書中候曰伯禹曰臣觀河伯面長人首魚身出水曰¶
吾河精也授臣河圖¶
尚書琁璣鈐曰禹開龍門𨗳積石¶
𤣥圭出刻曰延喜玉受徳天賜佩(禹功既成天出𤣥圭/以賜之占者以徳佩)¶
(禹有治水功故/天佩以𤣥圭)¶
吕氏春秋曰禹南濟乎江黄龍負舟(事具祥/瑞部)¶
淮南子曰禹沐淫雨櫛疾風決江䟽河鑿龍門闢伊闕¶