鸞鳳舉翼衆鳥随風小臣區區嘉樂無已竊怡綿綿之¶
屬㤀愚戅之言謹觸冒上賦一篇以攄狂狷之思¶
宋謝莊慶皇太子元服上至尊表曰伏惟皇太子殿下¶
明兩承乾元良作貳抗法迂身英華自逺樂以修中禮¶
以治外三善克懋徳成教尊今日昭辰顕加元服對靈¶
祗之望儔上庠之歡率天罄世莫不載躍又皇太子元¶
服上皇太后表曰離景承宸樞光陪極毓問東華飛英¶
上序樂正歌風司成頌德清明神鏡温文在躬練日簡¶