邉過曰此桃我昔所種子乃羙好其婦曰人言亾者畏¶
桃君何不畏邪答曰桃東南枝長二尺八寸向日者憎¶
之或亦不畏也¶
世說曰桓𤣥素輕桓崖桓崖在京京下有好桃𤣥連就¶
求種不辯得佳者𤣥與殷仲文書比為嗤笑曰𤣥徳之¶
休明肅慎貢其楛矢如其不爾籬壁間物亦不可得¶
鄴中記曰石虎苑中有勾鼻桃重二斤半¶
晉宫閣名曰華林園桃七百三十八株白桃三株侯桃¶