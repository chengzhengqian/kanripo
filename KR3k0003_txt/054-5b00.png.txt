薄至於關選多無樂者請使郎補千户令史為長帝從¶
其議𢎞前後所陳有補益王政者著之南宫以為故事¶
説文曰科程也程品也十發為程十程為寸¶
揚雄劇秦美新論曰金科玉條(科條謂所施法/律金玉當珍之)¶
鹽鐵論曰昔秦法繁於秋荼而宻於凝脂然上下相趨¶
姦偽萌生又曰夫善言天者合之於人善言古者考之¶
於今二尺四寸之律古今一也¶
風俗通曰咎陶謨虞始造律蕭何成九章此闗諸百王¶