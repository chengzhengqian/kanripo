陳江總贈洗馬袁朗别詩曰賈誼登朝日終軍對奏年¶
校文升廣内撫劒入崇賢竒才殊艶逸將别愛留連驅¶
車命鐃管拱坐面林泉池寒稍下鴈木落久無蟬霧侵¶
山扉月風開石路煙髙談無與慰遲爾報華篇又别袁¶
昌州詩曰河梁望隴頭分手路悠悠徂年驚若電别日¶
欲成秋黄鵠飛飛逺青山去去愁不言雲雨㪚更似東¶
西流又賦得携手上河梁應詔詩曰早秋天氣凉分手¶
關山長雲愁數處黑木落幾枝黄鳥歸猶識路流去不¶