茂樹䕃蔚芳草被堤若摛錦與布繡燭燿乎其陂𤣥鶴¶
白鷺鳬鷖鴻鴈沉浮往來雲集霧散都都相望邑邑相¶
屬國籍十世之基家承百年之業又東都賦曰王莽作¶
逆漢祚中缺於是聖皇握乾符闡坤珍披皇圗稽帝文¶
赫然發憤應若興雲遂超大河跨北嶽立號髙邑建都¶
河洛系唐統接漢緒茂育羣生恢復疆宇若乃順時節¶
而蒐狩簡車徒以講武歴騶虞覽駟驖嘉車攻采吉日¶
禮官整儀乗輿乃出於是發鯨魚鏗華鍾登玉輅乗時¶