聽度懸氷繞樹滑難依細石似燕能随雨片木作鳶猶¶
觧機但令積風多少便何患有翼不能飛寄語故林無¶
數鳥㑹入羣裡比毛衣¶
賦後漢趙壹窮鳥賦曰有一窮鳥戢翼原野罼網加上¶
機穽在下繳弹張右翼弓彀左飛丸繳矢交集于我思¶
飛不得欲鳴不可舉頭畏觸揺足恐堕内懐怖急乍氷¶
乍火幸頼大賢我矜我憐昔濟我南今振我西鳥也雖¶
頑猶識宻恩内以書心外用告天¶