禮記曰季夏之月腐草為螢飛蟲螢火也¶
毛詩曰町畽鹿場熠燿宵行¶
續晉陽秋曰車𦙍字武子學而不倦家貧不常得油夏¶
日用練囊盛數十螢火以夜繼日焉¶
詩梁簡文帝詠螢詩曰本將秋草并今與夕風輕騰空¶
類星隕拂樹若花生井疑神火照簾似夜珠明¶
梁元帝詠螢火詩曰著人疑不熱集草訝無烟到來燈¶
下暗翻往雨中然¶