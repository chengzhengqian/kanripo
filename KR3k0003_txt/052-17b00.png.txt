語矣若夫聽採民訟昏曉必通召引軒櫺躬親辯決立¶
受符於前案無留詣於後曹接務髙城之中非異甘棠¶
之下欣欣美俗濟濟都塵以賈琮郭賀之風行建武永¶
平之化於是州民散騎常侍王瑒等拜表宫闕請揚兹¶
美化樹彼髙碑民欲天從允彰絲誥銘曰鬱鬱三象茫¶
茫九州綿天慘沴浹地&KR1050;劉赫矣髙祖爰清國讐元勲¶
佐命力牧風后亦既旋歸邦家有暉宫亭蠡浦奮翅髙¶
飛電巻勍冦風行國威文身被髪作貢來綏我皇纂武¶