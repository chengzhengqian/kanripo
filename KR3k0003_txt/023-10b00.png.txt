當熟思思之不熟致成反覆其心不定不可施令是曰¶
亂常是曰敗政弗止辱身亦䘮厥命勿恃爾尊驕慢淫¶
昏勿謂爾貴長夜荒醉日不恒中月盈則虧履邪念正¶
居安思危莫言爾賤而不受命君子小人本無定性莫¶
言人微而以自輕水清照静表直形端近取諸身無假¶
逺觀猗歟哲人勿謂斯難¶
訓晉潘岳兩階銅人訓曰言之有臧託乎多士言之不¶
臧絶之由已無曰莫傳宣于四海無曰莫聞響振萬里¶