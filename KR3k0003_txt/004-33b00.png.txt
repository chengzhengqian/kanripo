詩梁王筠五日望採拾詩曰長絲表良節金縷應嘉辰¶
結蘆同楚客採艾異詩人折花競鮮彩拭露染芳津含¶
嬌起斜眄歛笑動微嚬獻璫依洛浦懐佩似江濵¶
　　七月七日¶
列仙傳曰陶安公者六安鑄冶師行火者朱雀止冶上¶
曰安公安公冶與天通七月七日迎汝以赤龍(事具/仙部)又曰王¶
子喬見桓良曰告我家七月七日待我於緱氏山頭至¶
時乘白鶴在山頭望之不得到舉手謝時人數日而去¶