國無所變更一遵何之約束日夜飲酒不事朝政參子¶
宻諫參參笞之二百惠帝讓参參免冠謝曰髙帝與蕭¶
何定天下法令既明具陛下垂拱参䓁守職遵而勿失¶
不亦可乎帝曰善百姓謌之曰蕭何為法顜若畫一曹¶
參代之守而勿失載其清静民以寜一又曰張釋之為¶
謁者僕射文帝登虎圏問上林尉禽獸簿盡不能對虎¶
圈嗇夫從傍代尉對悉響應無窮帝詔釋之拜嗇夫為¶
上林令釋之前曰陛下以絳侯周勃何人也上曰長者¶