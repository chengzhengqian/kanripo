朝寡醇徳之士鄉乏不二之老風俗淫僻趣向失所學¶
者以荘老為宗而黜六經談者以虛薄為辨而賤名檢¶
當官者以望空為髙而笑勤恪劉頌屢言治道傅咸毎¶
糾邪正皆謂之俗吏若夫文王日昃不暇食仲山甫夙¶
夜匪懈者葢共嗤黜以為灰塵而相詬病矣由是毀譽¶
亂於善惡之實情慝奔於貨欲之塗選者為人擇官官¶
者為身擇利其婦女荘櫛織絍皆取成於婢僕未甞知¶
女功絲枲之業中饋酒食之事也故皆不恥淫佚之過¶