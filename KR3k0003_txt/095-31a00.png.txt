異苑曰西域有䑕王國䑕大如狗中者如兎小者如常¶
䑕頭悉白然帶以金枷商估有經過其國不先祈祀者¶
則齧人衣裳世得沙門呪願便獲無他衆僧釋道安昔¶
至西方親見如此俗諺云䑕得死人目精則為王¶
幽眀録曰吴北寺終祚道人卧齋中䑕從坎出言終祚¶
後數日必當死終祚呼奴令買犬䑕云亦不畏此也但¶
令犬入此户必死湏㬰犬至果然終祚乃下聲語其奴¶
曰眀市雇十擔水来䑕已逆知之云止欲水澆取我我¶