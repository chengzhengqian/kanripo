武𤣥武水神大司空水土之官也於是拜梁為大司空¶
袁宏漢紀曰第五倫為司空有人與倫千里馬者倫雖¶
不取每三公有所選舉倫心不忘也然亦終不用¶
華嶠後漢書曰伏恭為太僕帝臨辟雍於行禮中拜恭¶
為司空儒者以為榮¶
魏志曰徐邈拜司空歎曰三公論道之官無其人則闕¶
豈可以老病沗之哉固辭不受¶
典略曰禹為司空披九山通九澤決九川定九州使各¶