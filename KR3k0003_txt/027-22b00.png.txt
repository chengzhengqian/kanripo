風起而樹香恒離居而嵗月痛銷落而徒傷¶
梁簡文帝述羈賦曰奉明后之霑渥將逺述於荆楚歎¶
雲霞之窅漫對江山之遥阻是時孟夏首節雄風吹甸¶
晚解纜乎鄉津涕淫淫其若霰舟飄飄而轉逺顧帝都¶
而裁見逺山碧暮水紅日既晏孰與同雲嵳峩而出岫¶
江搖漾而生風奉璽言而遄邁改余玉於江隈遵陽塗¶
而中正軫悲心其若頽引領京邑瞻望弗逺戀逐雲飛¶
思随蓬轉觀江水之寂寥願從流而東反又阻歸賦曰¶