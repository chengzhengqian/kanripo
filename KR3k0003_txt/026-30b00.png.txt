為肴伐竹雲夢斬梓泗濵然後極雅意盡歡情信公子¶
之壯觀非鄙人之所庻㡬也若質之志實在所天思投¶
印釋黻朝夕侍坐鑽仲父之遺訓覽老氏之要言對清¶
酤而不酌抑嘉肴而不享使西施出帷嫫母侍側斯盛¶
徳之所蹈明哲之所保也若乃近者之觀實蕩鄙心秦¶
筝發徽二八迭奏塤簫激於華屋靈鼓動於座右耳嘈¶
嘈而無聞情踊躍於鞍馬謂可北懾肅慎使貢其楛矢¶
南震百越使獻其白雉又况權備夫何足視乎還治風¶