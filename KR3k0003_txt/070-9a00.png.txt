東宫舊事曰太子納妃有漆畫手巾薫籠二又大被薫¶
籠三衣薫籠三¶
詩齊謝朓詠竹火籠詩曰庭雪亂如花井冰粲成玉因¶
炎入貂袖懐温奉芳蓐體密用宜通文斜性非曲暫承¶
君王指請謝陽春旭¶
梁范靜妻沈詠五彩竹火籠詩曰可憐潤霜質纎剖復¶
毫分織作廻風縷製為縈綺文含芳出珠被耀緑接湘¶
裙徒嗟今麗飾豈念昔凌雲¶