晉中興書曰桓彝少孤家貧而性度髙豁不以簞瓢屑¶
意年在弱冠便有知人之鍳為宣城太守百姓懐之¶
沈約宋書曰羊𤣥保為黄門郎善奕棊棊品第三太祖¶
亦好奕數蒙引見嘉其温謹與太祖賭郡戲勝以補宣¶
城太守¶
詩齊謝眺始之宣城郡詩曰簮髪逄嘉惠教義承君子¶
心跡若未并憂歡將十祀幸霑雲雨慶方轡參多士振¶
鷺徒追飛羣龍難𨽻齒烹鮮止貪競共理属廉恥伊余¶