道周臨大路之通衢饗春秋之祈報應豐胙於無射歴¶
漢京之康樂踰䘮亂之横逆朱夏當陽蓊藹蕭森征夫¶
雲㑹行旅歸心輶軒停蓋輕輿託隂吉人向風而袪袂¶
王孫清嘯而啟襟晞甘棠之廣覆褊喬木之無隂¶
頌魏陳王曹植社頌曰於惟太社官名后土是曰句龍¶
功著上古德配帝皇實為靈主克明播植農正日舉尊¶
以作稷豐年是與義與社同方神北宇建國承家莫不¶
脩叙¶