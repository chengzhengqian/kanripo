羲仲羲叔和仲和叔分掌四時方嶽之職故名曰四嶽¶
也諸侯有苗氏處南蠻而不服堯征而克之于丹水之¶
浦乃以尹夀許由為師䕫放山川谿谷之音作樂大章¶
天下大和百姓無事有五十老人擊壤於道觀者歎曰¶
大哉帝之徳也老人曰吾日出而作日入而息鑿井而¶
飲耕田而食帝何力於我哉於是景星曜於天甘露䧏¶
於地朱草生於郊鳳皇止於庭嘉禾孳於畝醴泉湧於¶
山焦僥民來貢沒羽厨中自生肉脯其薄如翣形搖鼓¶