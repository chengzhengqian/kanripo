為學府辭同錦肆含華振藻鬱焉髙致川谿望歸岩阿¶
待闕幽光忽㫁窮燈黯滅爾有令問蘭薫無絶¶
表梁陸倕為王光禄轉太常讓表曰昔者楚徳方盛孫¶
叔濯衣漢道克隆王陽結綬故拜命無辭受爵不讓况¶
宗卿清重厯選所難漢晉以降莫非素範辭爵則桓郁張奮¶
讓封則丁鴻劉愷潘尼之文雅深純華表之從容退默¶
自此迄兹風流繼軌以臣况之曾無等級¶
陳沈炯為周𢎞讓太常表曰臣聞玉為彫楹不數材於¶