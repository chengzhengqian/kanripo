用動靜簡易大興小附重發輕隨折而復扶循覆逆開¶
浮沉抑揚升降綺靡殊聲妙巧不識其為平調足均不¶
疾不徐遲速合度君子之衢也慷慨磊落卓礫盤紆壯¶
士之節也曲髙和寡妙伎難工伯牙能琴於兹為朦皦¶
繹翕純庶配其蹤延年新聲豈比能同陳恵李文曷能¶
是逢¶
晉陶融妻陳氏筝賦曰伊夫筝之為體惟髙亮而殊特¶
應六律之修和與七始乎消息括八音之精要超衆器¶