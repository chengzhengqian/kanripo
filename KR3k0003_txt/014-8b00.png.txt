榱棟惟新壓焉將及於是承制宣徳定䇿公卿登嗣后¶
於西鍾反獨夫於侯服既而主幼時艱仍離屯蹇應當¶
璧之祥注息肩之願立徳以長紹開中興擬度天行取¶
則乾健日昃罷朝幽枉必達官曹寂寞圄犴空虚虎門¶
肆義大足協律巖廊有縉紳之談鄉塾無横議之士既¶
富而教𢎞此孝治遂使家無蕩子野有栖畝寘天下於¶
掌握覽八荒於户牖寵微金穴之家恩絶椒風之館天¶
應民和祥符總暨故能上變雲物下漏深泉若乃青丘¶