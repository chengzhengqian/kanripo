又其外方五百里曰藩服¶
吕氏春秋曰太公望封於齊周公旦封於魯二君者甚¶
相善也相謂曰何以治國太公望曰尊賢上功周公曰¶
親親上恩太公曰魯自此削矣周公曰魯雖削有齊者¶
亦必非吕氏也其後齊日以大至於霸二十四世而田¶
氏有齊國魯日以削至於僅四十四世亡¶
史記曰殷以前尚矣周封五等公侯伯子男然封伯¶
禽康叔於魯衛地各四百親親之義襃有徳也太公¶