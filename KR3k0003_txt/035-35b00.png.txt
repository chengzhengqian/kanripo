漢書曰武帝時募民能入奴婢得以終身復為郎增秩¶
又曰王鳯羣弟爭為驕侈奴僮以千數又曰張安世家¶
僮七百人皆有手技又曰王莽時匈奴侵寇乃大虜囚¶
徒人奴名曰猪突豨勇又曰宣帝詔大司馬光宿衛忠¶
正宣德明恩前後賜奴婢百七十人¶
新序曰昌邑王以側注冠賜師及儒者後以冠冠奴龔¶
遂免冠歸之曰今以冠冠奴是奴虜畜臣也¶
東觀漢記曰劉寛簡畧嗜酒嘗坐客使蒼頭市酒大醉¶