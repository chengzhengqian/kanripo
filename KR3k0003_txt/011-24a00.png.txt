又黄帝三鼎賛曰鼎質文精古之神器黄帝是鑄以像¶
太一能輕能重知凶識吉世衰則隠世和則出¶
晉曹毗黄帝賛曰軒轅應𤣥期㓜能聰百神體鍊五靈¶
妙氣含雲露津摻石曾城岫鑄鼎荆山濵豁焉天扉闢¶
飄然跨騰鱗儀轡灑長風褰裳躡紫宸¶
周庾信黄帝見廣成畫賛曰治身紫府問政青丘龍湖¶
鼎沒丹竈珠流疎雲即雨落木先秋至道須極長生可¶
求¶