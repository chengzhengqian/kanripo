親唱之而必和謀之而必從得失不能疑其志讒搆不¶
能離其交然後得成功也其所以得然者豈徒人事哉¶
授之者天也告之者神也成之者運也張良誦三畧之¶
說以遊於羣雄其言也如以水投石莫之受也及其遭¶
漢祖其言也如以石投水莫之逆也非張良之拙說於¶
陳項而巧言於沛公也然則聖人所以為聖者盖在乎¶
樂天知命故遇之而不怨居之而不疑是以聖人處窮¶
達如一也子夏曰死生有命富貴在天故道之將行也¶