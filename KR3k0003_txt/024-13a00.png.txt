禮記曰為人臣禮不顯諫三諫而不聴則逃之子之事¶
親也三諫而不從則號泣而隨之¶
左傳曰公將如棠觀魚者臧僖伯諫曰凡物不足以講¶
大事其材不足以備器用則君不舉焉故春蒐夏苗秋¶
獮冬狩皆於農隙以講事也若夫山林川澤之實器用¶
之資皁𨽻之事官司之守非君所及也公曰吾将略地¶
焉遂往陳魚而觀之僖伯稱疾不從又曰宋華父督以¶
郜大鼎賂公納于太廟非禮也臧哀伯諫曰君人者将¶