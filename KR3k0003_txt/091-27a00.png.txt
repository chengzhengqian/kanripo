辛氏三秦記曰陳蒼山在太白之西上有石雞與山雞¶
趙高使火燒山山雞飛去石雞不飛晨鳴山頭聲聞三¶
十里或云是玉雞¶
南越志曰曾城縣多鵕䴊鵕䴊山雞也利距善闘世以¶
家雞闘之則可擒也光色鮮明五采炫燿¶
賦晉傅𤣥山雞賦曰惟南州之令鳥兼坤離而體珍被¶
黄中之五色敷文象以飾身翳景山之竹林超逰集乎¶
水濱鍳中流以顧影晞雲表之清塵¶