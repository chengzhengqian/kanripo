所讓最多者而用之審才之道也在朝之人相讓於上¶
草廬之人咸皆化之推能譲賢之風從此生矣為一國¶
所譲一國士也天下所共則天下才也推譲之風行賢¶
與不肖灼然殊矣此道之行在上者無所用其心故曰¶
蕩蕩乎堯之為君莫之能名言天下自治不見堯所以¶
治之故不能名也又曰舜禹之有天下而不與焉無為¶
而治者其舜也與賢人相讓于朝大才之人恒在大官¶
小人不爭於野則天下無事矣以賢才治無事至治興¶