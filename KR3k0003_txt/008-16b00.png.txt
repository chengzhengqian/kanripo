晉應貞臨丹賦曰陟綿岡之迢邈臨窈谷之濬遐覽丹¶
源之洌泉眷懸流之清𣲖漱𤣥瀬而漾沚順黄崖而蕩¶
博激重巖之絶根拂崇丘之飛㠋然後隂乘洞出邉澮¶
旁開倐熠髙騖皓暚長懐盤溢欝沒雲轉颷廽屏側為¶
之飛隕壁岸為之陂隤列以青林䕃以緑枝檉松蓊茸¶
於其側楊柳婀娜乎其下則髙溜承崖懸泉屬嶺别流¶
分注冰瑩玉静清波引鏡形無遁影¶
晉左九嬪涪漚賦曰覽庶類之肇化何涪漚之獨靈禀¶