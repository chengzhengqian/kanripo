晉中興書曰刁彝於桓温坐嘲韓博曰君是韓盧後博¶
誤曰卿是韓盧後温笑曰刁以君姓韓故相問耳他自¶
姓刁那得是韓盧後博曰明公未之思耳短尾者則為¶
刁也一坐推歎焉¶
文士傳曰棗據嘲沙門于法龍曰今大晉宏廣天下為¶
家何不全髪膚去袈裟舍故服被綺羅入滄浪濯清波¶
隨太陽耀春華而獨上違父母之恩下失夫婦之匹雖¶
受布施之名而有乞丏之實乎¶