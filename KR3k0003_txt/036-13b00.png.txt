絃轉山花燄火然雖無亭長識終見野人舩又窮秋寄¶
隠士詩曰王倪逢齧缺桀溺遇長沮藜牀負日卧麥隴¶
𢃄經鋤自然曲木几無名科斗書聚花聊飼雀穿池試¶
養魚小村治澁路低田補壊渠秋水牽沙落寒藤抱樹¶
踈空枉平原騎来過仲蔚廬¶
陳周𢎞正還草堂尋處士弟詩曰四時易荏苒百齡倐¶
將半故老多零落山僧盡凋散宿樹倒為查舊水侵成¶
岸幽尋屬令弟依然歸舊館感物自多傷况乃春鸎亂¶