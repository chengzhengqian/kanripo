欣皇天之降潤亮水車之思雨私懐蹙額良不可言想¶
諸夫子亦斯困也夫否泰潜升盖由昏明二三執事以¶
龍虎之姿遭風雲之㑹方將飛騰閶闔振翼紫微運籌¶
帷幄顯揚豐績豈久沉滯於下職契闊於貧悴哉¶
文後漢蔡邕九惟文曰八惟困乏憂心殷殷天之生我¶
星宿值貧六極之厄獨遭斯勤居處浮&KR1934;無以自存冬¶
日栗栗上下同雲無衣無褐何以自温六月徂暑炎赫¶
来臻無絺無綌何以蔽身無食不飽永離懽欣¶