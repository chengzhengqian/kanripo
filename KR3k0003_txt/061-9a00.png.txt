弱髙祖都西而泰光武處東而約先生獨不見西京之¶
事歟漢氏初都在渭之涘秦里其朔實為咸陽(里居朔/北也高)¶
(帝六年改/曰長安)左有崤函重險桃林之塞綴以二華巨靈贔¶
屭髙掌逺蹠以流河曲厥迹猶存右有隴坻之隘隔閡¶
華戎岐梁汧雍陳寳鳴雞在焉於前則終南太一隆窟¶
崔崒隐轔鬱律連岡乎嶓冢爰有藍田珍玉是之自出¶
於後則髙陵平原據渭踞涇其逺則九嵏甘泉涸隂沍¶
寒日北至而含凍此焉清暑寔為地之奥區神臯昔者¶