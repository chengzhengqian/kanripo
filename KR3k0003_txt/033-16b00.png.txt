歸漢漢王授我上將軍印解衣衣我推食食我言聽計¶
用深親信我我倍之不祥雖死不易¶
說苑曰楚荘王賜羣臣酒日暮燈燭滅有人引美人衣¶
美人援絶其冠纓吿王曰有引妾衣者妾絶其纓取持¶
火來視絶纓者王曰今日飲不絶纓者不懽君臣百官¶
皆絶冠纓乃出火居二年晉與楚戰有一人常在前五¶
合五獲首王怪而問之對曰臣乃夜絶纓者也王隠忍¶
不曝而誅常願肝腦塗地用頸血湔敵久矣遂平晉君¶