　　帝女媧氏¶
淮南子曰徃古之時四極廢九州裂天不兼覆地不周¶
載猛獸食精民(精善/也)鷙鳥攫老弱於是女媧鍊五色石¶
以補蒼天斷鼇足以立四方極(鼇大/龜也)蒼天神四極正淫¶
水涸冀州平狡蟲死精民生背方州抱圓天¶
帝王世紀曰帝女媧氏亦風姓也作笙簧亦虵身人首¶
一曰女希是為女皇其末諸侯共工氏任知刑以强伯¶
而不王¶