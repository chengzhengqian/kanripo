吳録曰假陸遜黄鉞吳王親執鞭以見之矣¶
晉中興書曰㑹稽王道子進位丞相牧揚州假黄鉞¶
世説曰諸葛亮之次渭濵也關中震動魏明帝深懼晉¶
宣王戰乃遣辛毗為軍司馬宣王既與亮對渭而陣亮¶
設誘詭譎萬方宣王果大忿憤將應以重兵亮遣間諜¶
覘之還曰有一老夫毅然杖黄鉞當軍門立軍不得出¶
亮曰必辛佐治也¶
銘蔡邕黄鉞銘曰帝命將軍執兹黄鉞威靈振耀如火¶