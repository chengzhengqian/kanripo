商君書曰愚者闇於成事而智者見於未萌¶
荘子曰巧者勞而智者優又曰大智閑閑小智間間¶
孫卿子曰言而當智也嘿而當亦智也又曰是是非非¶
謂之智¶
戰國䇿曰今六國相伐適足以强秦天下為秦相烹秦¶
曽不出薪何秦之智而山東之愚邪¶
淮南子曰夫聖人之智固已多矣愚人之智固已少矣¶
又曰禆諶出郊而智又曰文公種米曽子枷羊猶為智¶