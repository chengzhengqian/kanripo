遵甘露津苦語軟言隨方𤣥訓俯心降迹逐物重輕中¶
枝小葉各隨業根愍其四流五結有來而不散八慢九¶
邪一淪而莫曉如彼醫王等之藥樹去聖兹逺思聖兹¶
深誠敬所先是歸龕廟自妙法東注寶化西漸公卿貴¶
士賢哲偉人莫不嚴事招提歸仰慧覺欲使法燈永傳¶
勝因長久銘曰給孤焚蕩善勝崩淪堂堂宗匠克紹慧¶
因地雖舊域其宇惟新召棠且思羊碑猶泣況我仁祠¶
義踰生立遺愛伊何形于南邑亦有庶民經始攸急珠¶