之門作固作鎮是曰劒閣壁立千仞窮地之險極路之¶
峻世濁則逆道清斯順閉由徃漢開自有晉秦得百二¶
并吞諸矦齊得十二田生獻籌矧兹狹隘土之外區一¶
人荷㦸萬夫趦趄形勝之地非親勿居昔在武侯中流¶
而喜山河之固見屈吳起興實在徳險亦難恃洞庭孟¶
門二國不祀自古迄今天命匪易慿阻作昏尠不敗績¶
公孫既滅劉氏衘璧覆車遺軌罔或重跡勒銘山阿敢¶
告梁益¶