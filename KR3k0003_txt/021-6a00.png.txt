周書曰湯放桀於亳三千諸侯大㑹湯取天子之璽置¶
之天子之坐再拜從諸侯之位湯曰此天子之位有道¶
者可以處之三讓三千諸侯莫敢即位然後湯即天子¶
之位¶
慎子曰堯讓許由舜譲善卷皆辤爲天子而退為匹夫¶
列子曰昔堯舜偽以天下讓許由善卷而不失天下伯¶
夷叔齊實以孤竹讓而終忘其國¶
荘子曰堯以天下讓許由曰日月出矣而爝火不息其¶