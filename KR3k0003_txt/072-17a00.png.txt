非卿此功不能就豫曰自非陛下之聖明則臣無所施¶
其愚巧也¶
晉中興書曰畢卓嘗謂人曰右手執酒杯左手執蟹螯¶
拍浮酒池中便足了一生¶
語林曰劉伶字伯倫飲酒一石至酲復飲五斗其妻責¶
之伶曰卿可致酒五斗吾當斷之妻如其言伶呪曰天¶
生劉伶以酒為名一飲一石五斗解酲婦人之言慎莫¶
可聽¶