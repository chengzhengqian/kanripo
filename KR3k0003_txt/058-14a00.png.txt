我兄弟臧獲之人五宗及賞縉紳之士三族見誅南山¶
之竹未足言其愆西山之兔不足書其罪雷震風駭直¶
指建鄴按劍而叱江水為之倒流抽戈而揮皎日為之¶
退舍如駟馬之載鴻毛奔牛之觸魯縞¶
梁裴子野喻虜檄文曰天生蒸民樹之以君所以對越¶
三才司牧黔首蠲其苛慝除其患難肇自邃古以迄皇¶
王經世字民咸由此作朕撥亂反正君臨億兆休牛放¶
馬載戢干戈思與一世之民躋之仁夀之域昔者晉失¶