亦難乎¶
説苑曰鶩無他心故庶人以為贄¶
廣志曰野鴨䧺者赤頭有距鶩生百卵一日再生有露¶
華鶩以秋冬生卵並出蜀晨鳬肥而耐寒宜為&KR0796;¶
焦贛易林曰鳬舞鼔翼嘉樂充徳¶
風俗通曰王喬為鄴令毎朔望常自縣詣臺朝帝怪其¶
来數而不見車騎宻令太史伺望之言其臨至輒有雙¶
鳬從東南飛来於是舉羅張之但得一雙舄是先所賜¶