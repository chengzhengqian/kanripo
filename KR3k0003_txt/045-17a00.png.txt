亞生知徳均殆庶日月在躬水鏡被物望青松而比秀¶
干白雲而上征侍講金華参逰銅爵出陪芝盖入奉桂¶
室充㑹友之選當拾遺之舉發言為論受詔成文碧雞¶
自口靈蛇在握方見建安之體復聞正始之音公年方¶
弱冠而位居寮右道被生民恵漸萬物鬱為雅俗之表¶
峩成社稷之鎮公孫聲動天下已非其倫管子光照鄰¶
國孰云能擬方謂膺兹多福降此永年奪摶風之逸羽¶
窮送日之逺路同岐山之嘉㑹陪岱宗之盛禮而羣飛¶