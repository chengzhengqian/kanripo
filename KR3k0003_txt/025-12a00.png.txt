垂統為萬世規是以六合之内八方之外懐生之倫靡¶
有不浸潤於澤者賢君恥之而夷狄殊俗之國遼絶異¶
黨之域舟車不通人迹罕至君臣易位尊卑失序號泣¶
内嚮而怨曰盖聞中國有至仁焉舉踵思慕若枯旱之¶
望雨故乃關沫若徼牂牁鏤靈山梁孫原創道徳之塗¶
垂仁義之統以偃甲兵於此而息討伐於彼遐邇一體¶
中外禔福不亦康乎方将增太山之封鳴和鸞揚樂頌¶
上咸五下登三觀者未覩㫖聼者未聞音猶鷦䳟已翔¶