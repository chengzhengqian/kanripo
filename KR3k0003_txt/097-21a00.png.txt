陳楊縉賦得照映秋螢詩曰秋窓餘照盡人暗早螢來¶
忽聚還同色恒然詎落灰飛影黄金散依帷縹帙開含¶
明自不息夜月空徘徊¶
賦晉傳咸螢火賦曰余曾獨處顧見螢火熱以自照而¶
為之賦潜空館之寂寂意遥遥而靡寧夜耿耿而不寐¶
憂悄悄以傷情感詩人之攸懐覽熠燿於前庭不以姿¶
質之鄙薄欲增暉乎太清雖無補於日月期自竭於陋¶
形進不競於天光退在晦而能明諒有似於賢臣於疏¶