盖㑹鼓鐘之音越人擁楫而歌曰今夕何夕兮搴洲中¶
流今日何日兮得與王子同舟山有木兮木有枝心悦¶
君兮君不知於是鄂君揄袂而擁之舉繡被而覆之襄¶
城乃奉手進之¶
列女傳曰趙簡子南擊荆至河津津吏醉臥不能渡簡¶
子怒將殺之津吏之女乃持楫而前走曰妾父従君王¶
將渡恐風波之起水神動駭故禱祀九江三淮之神不¶
勝杯杓餘瀝醉於此君命誅之願以㣲軀易父之死簡¶