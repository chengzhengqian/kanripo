晉中興徴祥說曰王者徳澤純洽八方同一則木連理¶
連理者仁木也或異枝還合或兩樹共合建元元年木¶
連理四一生膏山一生武昌一生汝隂一生汝陽泰興¶
元年又生武昌¶
頌湛方生木連理頌曰相彼神竒逺見禎祥同根連柯¶
木枝俱昌皇基增構靈祚惟長運隆周室道均三王丕¶
顯奕世休風載掦¶
表晉范甯為豫章郡表曰永修公國相萬主解列到縣¶