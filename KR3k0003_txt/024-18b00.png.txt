弟廢層臺罷民又曰晏子復於景公曰朝居嚴乎公曰¶
朝居嚴則曷害於治國家哉晏子對曰朝居嚴則下無¶
言下無言則上無聞矣下無言則謂之喑上無聞則謂¶
之聾聾喑則非害治國家如何且合升斗之榖以滿倉¶
廩泰山之髙非一石也累卑然後髙也夫治天下者非¶
用一士之言也又曰楚荘王立三年不聼朝令於國曰¶
寡人惡為人臣諫其君者今寡人有國家立社稷有諫¶
即死無赦蘇縱曰處君之髙爵食君之厚禄愛死而不¶