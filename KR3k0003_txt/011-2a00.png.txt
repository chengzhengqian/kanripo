春秋繁露曰徳侔天地者稱皇帝天祐而子之號稱天¶
子¶
董子曰古之人造文字者三畫而連其中謂之王三畫¶
者天地與人也連中者通其道也取天地與人之才而¶
參之非王者其孰能當是故王者必法天以大仁覆育¶
萬物既化而生之又養而成之¶
韓詩外傳曰君者何曰羣也敢羣天下萬物而除其害¶
者謂之君¶