海内大化武帝始臨天下尊賢用士自見功大遂從嗜¶
欲廼行一時之變使犯法贖罪入榖者補吏是以官亂¶
民貧盜賊並起故俗皆曰何以孝悌為財多而官榮使¶
黥劓髠鉗者猶復攘臂為政俗之壞敗乃至於此今欲¶
興至治致太平宜除贖罪之法¶
漢張俊上書曰臣辜恩負義自䧟重刑情斷意訖無所¶
復望廷尉鞫遣歐刀在前絮棺在後魂魄飛揚形容已¶
枯陛下聖澤以臣嘗在近宻識其狀貌傷其眼目留心¶