狩二月九日到魯十九日國家居亭百官布野此日上¶
山雲氣成宮闕百姓皆見¶
漢書曰元封元年四月癸卯上還登封太山應劭云成¶
功治定告成於天有金䇿石函金泥玉檢之封又曰倪¶
寛對䇿云其封太山禪梁父昭姓考功此帝王之盛節¶
續漢書曰上以用石功難又欲及二月封故詔梁松因¶
故封石空檢更加封而已松上疏争之以為承天之敬¶
尤宜章明今因舊封竄寄玉牒故石下恐非重命之義¶