斵斥題不枅(言梁柱相斥/䟭不着枅櫨)珍恠竒味人之所羙也而堯¶
糲粱之飯藜藿之羮文錦狐白人之所好也而堯布衣¶
掩形鹿裘禦寒養生之具厚不加以增之以大任重之¶
憂故舉天下而𫝊之舜若釋負然¶
帝王世紀曰帝堯陶唐氏祁姓也母慶都孕十四月而¶
生堯於丹陵名曰放勛鳥庭河勝或從母姓伊氏年十¶
五而佐帝摯受封於唐為諸侯身長十尺甞夢天而上¶
之故二十而登帝位都平陽置敢諫之鼔命羲和四子¶