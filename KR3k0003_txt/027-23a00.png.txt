觀建國之皇王選能官於前古元帝慈而布教豈齊聖¶
而作輔伊吾人之固陋宅璇漢而自通躡九枝而耀景¶
總六翮而摶風屬𤣥玦之啓異逢玉弩之相驚頓天羅¶
於八表騰雲驅於四溟發伏鼈之雄氣耀策馬之高星¶
地邇朔場疆鄰北極壠樹饒風胡天少色上月斜臨寒¶
松遙直雲向山而欲歛雁疲飛而不息何愁緒之交加¶
豈樹萱與折麻聞繁鉦之韻氷聴流風之入笳終知客¶
遊之阻無解鄉路之賒¶