惟不伐天下莫與汝争功又曰無稽之言勿聽弗詢之¶
謀勿庸又曰玩人䘮德玩物䘮志不作無益害有益功¶
乃成不貴異物賤用物民乃足犬馬非其土性不畜珍¶
禽竒獸不育于國不寶遠物則遠人格所寳惟賢則邇¶
人安不矜細行終累大德為山九仞功虧一簣又曰功¶
崇惟志業廣惟勤位不期驕禄不期侈又曰作德心逸¶
日休作偽心勞日拙居寵思危又曰儆戒無虞罔失法¶
度又曰戒之用休董之用威¶