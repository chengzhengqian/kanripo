表陳徐陵讓散騎常侍表曰臣聞五十知命宗師之格¶
言六百辭滿通賢之高槩昔墨子諸生褰裳求楚魯連¶
隱士高論却秦况乎謬蒙知己寧無感激洪私過誤寘¶
以通班司憲文昌遂諧常伯今者昆吾小器諦視不見¶
𤣥黄均天並奏靜聽能聞鐘鼓雖神農分藥岐伯提針¶
㝠衆因縁難可匡救陛下嗣臨寶歴光闡大猷屬意銓¶
衡㽞情槱棫燕臺裝玉儻不精眞齊客吹竽諒宜澄簡¶
南郊奉乘當求鄭黙之才西省文辭應用羅含之學¶