梁張纉𤓰賦曰惟兹𤓰之實茂體太素之純精翕𤣥潤¶
於浮霄含皇澤於夏庭於是蒼春發嵗天地交和乃啓¶
沃壤是殖是播納佳種于畦畹應時運而剖牙揮萌散¶
蘖栽葉負柯蓊茸欎薈莽䔿婆娑晞慶雲以吐蕤仰旭¶
日之敷華朝希重陽夕承朗月清露湛而宵降翔風穆¶
以晨發振柯條之繞若顧惠氣以滋恱感靈化而絪緼¶
覩佳實之竝結始懐徵而苦發終感宫而甘通信不和¶
而自馨與九鼎乎齊功蔓草是藉宻葉是蔽潜湫獨熟¶