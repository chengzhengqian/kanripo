又固請中宗慨然流涕曰吾本琅琊王諸賢見逼不已¶
乃呼私奴命駕將反國羣臣不敢復逼乃求依魏晉故¶
事為晉王許之愍帝崩于平陽百僚更上尊號是日即¶
皇帝位¶
晉陽秋曰太安中童謡曰五馬浮渡江一馬化為龍永¶
嘉大亂王室淪覆唯琅琊西陽汝南南頓彭城五王獲¶
濟至是中宗登祚先是五鐸見于晉陵靈數𤣥感若合¶
符契¶