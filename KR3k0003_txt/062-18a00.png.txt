詩晉陸機擬古詩曰髙臺一何峻迢迢峻而安綺牕出¶
塵冥飛階躡雲端佳人撫瑶瑟纎手清且閑芳氣隨風¶
結哀響馥若蘭玉容誰能顧傾城在一彈¶
梁簡文帝琴臺詩曰蕪階踐昔徑復想鳴琹遊音容萬¶
春態高名千載留弱枝生古樹舊石染新流由來逓相¶
歎逝川終不收¶
梁庾肩吾過建昌故臺詩曰魯國觀遺殿韓城想舊臺¶
仲宣原隰滿子建悲風來夏蓮猶反植秋窓尚左開圗¶