期間出嵩華峻極降惟岳之上靈霜露所均體中和之¶
秀氣危松擢本且觀後彫之質貞桂挺生便體冬華之¶
秀是故以辰昴膺慶風雲𤣥感者焉公柔順内凝英華¶
外發斧藻仁義珪璋令範危勁之節冠四序而踰秀堅¶
貞之操經百錬而不銷加以逵門射法遠中㦸支養由¶
箭神遥穿懸葉巧極將軍之技精窮校尉之官及年踰¶
艾服任隆台衮甲第當衢傳呼啓路不以寵貴驕人每¶
以卑恭自牧易簀之言無忘寢瘵城郢之志終於瞑目¶