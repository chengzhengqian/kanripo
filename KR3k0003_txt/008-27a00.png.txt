要之國人惡之而作是詩也新臺有泚河水濔濔又曰¶
誰謂河廣一葦航之誰謂宋逺跂予望之¶
左傳曰周詩有之曰俟河之清人壽㡬何又曰楚昭王¶
有疾卜河為祟大夫請祭王曰江漢沮漳楚之望也河¶
非所獲罪遂弗祭¶
榖梁傳曰梁山崩壅遏河三日不流晉君召伯尊伯尊¶
過遇輦者問焉輦者曰君親素縞帥羣臣哭之既而祠¶
焉伯尊至君問之伯尊如其言而河流矣¶