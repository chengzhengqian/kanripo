漢武内傳曰西王母曰仙之上藥有九色鳳頸次藥有¶
䝉山白鳳之肉¶
十洲記曰鳳麟洲在西海之中四面有弱水繞之鴻毛¶
不可越也其上多鳳麟數萬各為羣上仙之家以鳳喙¶
麟角共煎作膠名為集弦膠亦名連金泥能属連刀劍¶
弓弩絃¶
焦贛易林曰鳳生五雛長於南郭君子康寕身悦榮樂¶
列仙傳曰蕭史教弄玉吹簫作鳳皇聲鳳皇来止其屋¶