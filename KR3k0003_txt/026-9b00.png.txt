齊謝朓冬緒羈懐詩曰去國懐丘園入逺滯城闕寒燈¶
耿宵夢清鏡悲曉髮風草不留霜氷池共如月¶
梁江淹效阮公詩曰嵗暮懐感傷中夕弄清琴戾戾曙¶
風急團團明月隂愁雲出北山宿鳥驚東林誰謂人道¶
曠憂慨自相尋寧知霜雪後獨見松柏心又曰十五學¶
詩書顔華常美好不逐世間人鬬雞東郊道富貴如浮¶
雲金玉不為寳一旦鶗鴂鳴嚴霜被勁草志氣多感失¶
泣下霑懐抱又曰夕雲映西山蟋蟀吟桑梓零落被百¶