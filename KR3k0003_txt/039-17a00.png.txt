龍者故不可而止又曰越翼日戊午乃社于新邑牛羊¶
豕各一注云告社稷用大牢也¶
周書曰諸侯受命于周乃建立大社于國中其壝東青¶
土南赤土西白土北驪土中央燾以黄土將建諸侯鑿¶
取方一靣之土苴以白茅以土封之故曰列土于周也¶
周官曰小宗伯掌建國之神位右社稷大宗伯掌以血¶
祭祭社稷又曰封人設王之社壝為畿封而樹之¶
公羊傳曰日有食之鼓用牲于社求乎隂道也以朱絲¶