東觀漢記曰更始害齊武王光武飲食語笑如平常獨¶
居輒不御酒肉枕席有涕泣處又曰来歙盖延攻公孫¶
述蜀人大懼使刺客刺歙歙未死馳告盖延延見歙悲¶
哀不能仰視歙叱曰欲屬以軍事而反効兒女子涕泣¶
乎¶
論衡曰昔周人有仕不遇年老白首泣涕於途者或問¶
何為泣乎對曰吾仕數不遇自傷年老失時是以泣又¶
曰蘇秦張儀學縱横之術於鬼谷先生先生曰能説我¶