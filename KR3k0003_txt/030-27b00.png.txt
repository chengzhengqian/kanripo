梁江淹恨賦曰試望平原蔓草縈骨拱木歛魂人生到¶
此天道寧論於是僕本恨人心驚不已直念古者伏恨¶
而死若乃趙王既虜遷於房陵薄暮心動昧旦晨興别¶
艶姬與美女䘮金輿及玉乘置酒欲飲悲來填膺千秋¶
萬嵗為怨難勝至如李君降北名辱身寃㧞劒擊柱弔¶
影慙魂若夫明妃去時仰天太息紫臺稍遠關山無極¶
搖風忽起白日西匿隴鴈少飛岱雲寡色望君皇兮何¶
期終蕪絶兮異域至如敬通見抵罷歸田里閉關却掃¶