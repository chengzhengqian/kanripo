來命知諸君子復有漳渠之㑹西有伯陽之館北有曠¶
野之望髙榭翳朝雲文禽蔽緑水沙場夷敞清風肅穆¶
是京臺之樂也得無流而不反乎適有事務湏自經營¶
不獲侍坐良増悒悒又與從弟君胄書曰間者北遊喜¶
歡無量登芒濟河曠若發蒙風伯掃涂雨師洒道按轡¶
清路周望山野亦既至止酌彼春酒接武茅茨凉過大¶
厦膚寸肴修味踰方丈逍遙陂塘之上吟詠菀柳之下¶
結春芳以崇珮折若華以翳日弋下髙雲之鳥餌出深¶