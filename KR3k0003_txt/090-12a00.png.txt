禮記曰前有車騎則載飛鴻又孟春之月鴻雁来又季¶
秋之月鴻雁来賔¶
左傳曰衛獻公誡孫文子寗恵子食皆服而朝日旰不¶
召而射鴻于囿二子從之公不釋皮弁而與之言二子¶
怒如戚¶
尸子曰虎豹未成文而有食牛之氣鴻鵠之鷇羽翼未¶
全而有四海之心賢者之生亦然¶
管子曰桓公在位管仲隰朋見立有間有二鴻飛過桓¶