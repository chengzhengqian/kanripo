曹嘉之晉紀曰羊祜子暨為青州刺史牛於州産犢及¶
暨去職以官室所生遺之而去¶
符子曰堯以天下讓巢父巢父曰君之牧天下亦猶余¶
之牧孤犢君牧天下是各有其所牧矣君焉用惴惴然¶
以所牧而與余余無用天下為也於是牽犢而去¶
袁山松宜都山川記曰自峽口泝江百許里至苦牛灘¶
南岸有重山山頂有石壁上有人負力牽黄牛人迹所¶
絶莫得究焉¶