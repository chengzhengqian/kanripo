出夫餘瑜玉𤣥玉水蒼玉皆佩用¶
尚書曰惟辟玉食¶
山海經曰黄帝乃取宻之玉榮而投鍾山之陰陽瑾瑜¶
之玉潤澤而有光五色發作以和景周天地鬼神是食¶
是饗君子服之以禦不祥¶
周官曰以玉作六器以禮天地四方以蒼璧禮天以黄¶
琮禮地以青珪禮東方以赤璋禮南方以白琥禮西方¶
以𤣥璜禮北方¶