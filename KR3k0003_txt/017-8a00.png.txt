吾觀仲尼有聖人之表其狀河目而隆顙是黄帝之形¶
貌也¶
史記曰呉王賜子胥屬鏤之劒以死子胥仰天嘆曰抉¶
吾眼著呉東門上以觀越寇之入滅呉也乃自剄¶
漢書曰東方朔上書臣朔目若懸珠齒如編貝¶
東觀漢記曰馬援眉目如畫¶
鄭𤣥别傳曰𤣥秀眉明目¶
竹林七賢論曰王戎眸子洞徹視日而眼明不虧¶