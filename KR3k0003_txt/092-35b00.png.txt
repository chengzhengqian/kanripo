廣志曰翡色赤翠色紺皆出交州興古縣¶
呉錄薛綜上疏曰日南逺致翡翠充備寳玩¶
徐廣車服注曰天子輅金根車翠羽葢皇后首飾歩揺¶
八雀九華加翡翠¶
楊孝先交趾異物志曰翠鳥先高作巢及生子愛之恐¶
墮稍下作巢子生毛羽復益愛之又更下巢也¶
詩後漢蔡邕翠鳥詩曰庭前有若榴緑葉含丹榮翠鳥¶
時來集振翼修容形廻顧生碧色動揺揚縹青¶