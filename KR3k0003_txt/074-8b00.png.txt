於蔡邕是以逰霧重雲傳敬禮之法鳥頡魚頏表揚泉¶
之賦頗好六文多慙三禮尚方大篆既其牢落柱下方¶
書何曽髣髴空慕河間之聚書竟徵東平之獻表齊攸¶
尺牘顧已缺然北海楷𨽻終成難擬¶
書梁簡文帝答湘東王上王羲之書曰試筆成文臨池¶
染墨疏密俱巧真草皆得似望城扉如瞻星石不營雲¶
飛之散何待曲辱之丹方當奉彼廷中置之帳裏乍楷¶
銅鈎時懸欹案戢意之深良不能已¶