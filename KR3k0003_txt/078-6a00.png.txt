棗夏致冰雪又以數十錢使人散投井中𤣥以一器於¶
井上呼錢出於是錢一一飛從井出皆向所投也又曰¶
為客設酒無人傳之杯自至前如或不盡杯不去也帝¶
問曰百姓思雨寧可得乎𤣥曰雨易得耳乃書符著社¶
中一時之間天地晦冥大雨流淹又曰老子姓李名耳¶
字伯陽楚國苦縣賴鄉人也其母感大星而有娠雖受¶
氣於天然生於李家猶以李為姓又云其母懐之八十¶
一嵗乃生生時剖其母左腋出出而白首故謂之老子¶