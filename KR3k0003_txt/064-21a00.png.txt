機感而理黙悼三閭之浮江矜望諸之去國仰前哲之¶
遺訓俯性情之所便奉㣲軀以宴息保息事以乗閑爰¶
初經略杖䇿孤征入澗水涉登嶺山行紆頂不息窮泉¶
不停櫛風沐雨犯露乗星研其淺思罄其短規非龜非¶
筮擇良選竒剪榛開徑尋石覓崖四山周廻雙流逶迤¶
陵名山而屢止過巖室而披情雖未偕於至道且緬絶¶
於世纓若乃南北兩居水通陸阻觀風瞻雲方知厥所¶
九泉别澗五谷異巘抗北頂以葺館瞰南風以啓軒羅¶