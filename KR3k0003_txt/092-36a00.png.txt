賦梁江淹翡翠賦曰彼二鳥之竒麗生金洲與炎山映¶
銅陵之素氣灌碧磴之紅泉歛慧性及馴心鶱頳翼與¶
青羽終絶命於虞人充南琛於内府備寳帳之光儀登¶
美女之麗飾雜白玉而成文糅紫金而為色專妙采於¶
五都擅精華於八極¶
賛晉郭璞翡翠賛曰翠雀麋鳥越在南海羽不供用肉¶
不足宰懐璧其罪賈害以采¶
　　鵩鳥¶