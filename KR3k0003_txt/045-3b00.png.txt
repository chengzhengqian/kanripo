秦采古制漢仍秦舊倚丞相任九卿雖置五曹尚書始¶
於封奏以宣外内事任尚輕而郡守牧民之官重故漢¶
宣稱所與為治唯良二千石其有殊勲者輙璽書勉勵¶
或賜爵進秩禮遇豐厚得治大體所以追蹤三代也乃¶
至東京雖漸優顯然令僕射出為郡守鍾離意黄香胡¶
廣是也郡守入為三公虞延第五倫桓虞鮑昱是也¶
楊泉物理論曰吏者理也所以理萬機平百揆也武士¶
宰民猶使狼牧羊鷹養鶵也是以人主務在審官擇人¶