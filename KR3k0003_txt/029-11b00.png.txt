北騁又金谷集詩曰王生和鼎實石子鎮海沂親友各¶
言邁中心悵有違何以叙離思攜手遊郊畿朝發晉京¶
陽夕次金谷湄回谿縈曲阻峻坂路威夷淥池泛淡淡¶
青柳何依依𤣥醴染朱顔但訢杯行遲投分寄石友白¶
首同所歸¶
晉潘尼送盧弋陽景宣詩曰楊朱焉所哭岐路重别離¶
屈原何傷悲生離情獨哀知命雖無憂倉卒意低廻歎¶
氣從中發灑淚隨襟頽九重不常鍵閶闔有時開愧無¶