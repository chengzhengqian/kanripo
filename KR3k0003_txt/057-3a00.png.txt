扁鵲治内巫咸治外尚何及哉客曰太子之病可以要¶
言妙道說而去也不欲聞之乎太子曰僕願聞之客曰¶
龍門之桐高百尺而無枝中鬱結之輪菌根扶踈以分¶
離上有千仭之峯下臨百丈之谿湍流遡波又澹淡之¶
其根半死半生冬則烈風漂霰飛雪之所激也夏則雷¶
霆霹靂之所感也朝則鸝黄鳱鴠鳴焉暮則羇䳄迷鳥¶
宿焉獨鵠晨號乎其上鵾雞哀鳴翔乎其下於是背秋¶
渉冬使琴摯斫斬以為琴野繭之絲以為絃使師堂操¶