哀嗟乎王教之敗乃至於此林宗之時所謂交遊者也¶
輕位不仕者則有巢許之髙廢職待客者則有仲尼之¶
稱委親逺學者則有優游之美是以各眩其名而㤀天¶
下之亂也¶
梁劉孝標廣絶交論曰若夫組織仁義琢磨道德驩其¶
愉樂恤其陵夷寄通靈䑓之下遺迹江湖之上風雨急¶
而不輟其音霜雪零而不渝其色斯則賢達之素交歴¶
萬古而一遇逮叔世民訛徂詐颷起溪谷不能踰其險¶