楚辭曰以直針而為釣維河魚之能得¶
吕氏春秋曰善釣者引魚于千仞之下餌香也¶
詩陳隂鏗觀釣詩曰澄江息晚浪釣侣枻輕舟寄言濯¶
纓者滄浪終滯遊¶
賦晉潘尼釣賦曰抗余志於浮雲樂余身於蓬廬尋渭¶
濵之逺迹且游釣以自娛左援脩竹右縱飛綸金鈎厲¶
鉅甘餌垂芬衆鯤奔涌游鱗横集觸餌見擒值鈎被執¶
長繳繽紛輕竿翕熠雲往飈馳光飛電入躍靈未及驚¶