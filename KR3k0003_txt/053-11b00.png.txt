則漢室之干城課其文徳則皇家之腹心¶
後漢孔融薦禰衡表曰衡淑質貞亮英才卓躒初涉藝¶
文升堂覩奥目所一見輒誦於口耳所暫聞不忘於心¶
性與道合思若有神忠果正直志懷霜雪見善若驚疾¶
惡若讐鷙鳥累百不如一鶚飛辯騁辭溢氣坌涌解疑¶
釋結臨敵有餘昔賈誼求試屬國詭繫單于終軍欲以¶
長纓牽致勁越弱冠慷慨前世美之如得龍躍天衢振¶
翼雲漢揚聲紫㣲垂光虹霓鈞天廣樂必有竒麗之觀¶