鄴中記曰石虎正旦會於殿前設百二十枝燈¶
詩晉習鑿齒詩曰煌煌閒夜燈脩脩樹間亮燈随風煒¶
燁風與燈升降¶
齊謝朓詠燈詩曰發翠斜谿裏蓄實宕山峯抽莖類僊¶
掌銜光似燭龍飛蛾再三繞輕花四五重孤對相思夕¶
空照舞衣縫¶
梁簡文帝詠籠燈絶句詩曰動熖翠帷裏散影羅帳前¶
花心生復落明銷君詎憐¶