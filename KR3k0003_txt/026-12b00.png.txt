與恥功業之無成兮赴原野而窮處陟隴山以踰望𦕈¶
然覽於八荒風波飄其並興兮情惆悵而増傷覽天地之¶
幽奥兮統萬物之維綱究隂陽之變化兮昭五徳之精¶
光髙吾冠之岌岌兮長吾珮之洋洋飲六醴之清液食¶
五芝之茂英嘉孔丘之知命兮大老耼之貴榮𤣥徳與¶
道其孰能寶名與身其孰親¶
後漢班固幽通賦曰系髙頊之𤣥胄兮氏中葉之炳靈¶
飄凱風而蟬蜕兮雄翔野以颺聲皇十紀而鴻漸兮有¶