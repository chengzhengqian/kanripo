道之精窈窈冥冥無視無聽抱一以静我守其一以處¶
其和故千二百嵗而形未嘗衰得吾道者上為皇而下¶
為王失吾道者上見光而下為土吾將去汝入無窮之¶
間遊無極之野則日月參光與天地為常又曰黄帝將¶
見大隗于具茨之山方眀為御昌㝢參乗黄帝曰異哉¶
請問天下小童曰予少遊六合之内適有瞀病有長者¶
教予乗日之車遊於襄城之野今病少損將復逰六合之¶
外為天下者予奚事焉夫為天下亦奚異牧馬哉去其¶