生體亦軟弱舉尸入棺其輕如空衣時咸以為屍解得¶
仙¶
莊子曰藐姑射之山有神人居焉肌膚若冰雪綽約若¶
處子不食五榖吸風飲露乗雲氣馭飛龍遊於四海之¶
外又曰黄帝立為天子十九年聞廣成子在於崆峒之¶
上故徃見之曰我聞吾子逹於至道敢問至道之精廣¶
成子曰自而治天下雲氣不待族而雨草木不待黄¶
而落日月之光益以荒矣又奚足以語至道黄帝退居¶