在趙時諸弟子曰人而無能者龍弗能與遊有客衣褐¶
帶素而見曰臣能呼公孫龍顧謂弟子曰門下故有能¶
呼者對曰無公孫龍曰與之弟子之籍後數日往説燕¶
王至於河上而航在水汜使善呼者呼之而航來¶
説苑曰襄城君始封之日衣翠衣帶玉劒履縞舄立乎¶
流水之上大夫莊辛過而説之曰願把君之手其可乎¶
襄城作色不言莊辛遷延稱曰君獨不聞鄂君之遇越¶
人乎鄂君方汎舟於新波之上乘青翰之舟張翠羽之¶