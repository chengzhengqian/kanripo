逢季子不拾遺金禽巢欲遠魚穴惟深消聲滅跡何必¶
山林又張良遇黄石公畫賛曰張良取履跪授無辭兵¶
書一卷長者之朝昔稱韓相今為漢師穀城餘石還歸¶
舊祠又榮啓期三樂畫賛曰榮期三樂惟人與年夫子¶
相遇即以為賢性靈造化髙風自然雅音雖古獨有鳴¶
絃¶
箴晉庾凱幽人箴曰有物混成先天地生乃剖乃判二¶
儀既分髙卑以陳貴賤攸位榮辱相換乾道尚謙人神¶