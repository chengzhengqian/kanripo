庭乃制詔曰其以司空喬𤣥為司徒公拜稽首三讓然¶
後受命¶
典略曰契為司徒百姓和親䕫主賓客逺人畢至¶
九州春秋曰靈帝賣官崔烈入錢五百萬以買司徒烈¶
子均亦有世名烈問曰吾作三公天下論何如均曰大¶
人少有高名不謂不當為公但海内嫌銅臭爾¶
呉録曰丁固為司徒初為尚書夢松出其腹謂人曰松¶
字十八公後十八年吾其公乎遂如夢¶