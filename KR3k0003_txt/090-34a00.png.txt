趙武靈王以表武士焉¶
賦魏陳王曹植鶡賦曰鶡之為禽猛氣共闘終無勝負¶
期必於死遂賦之焉美遐圻之偉鳥生太行之巖阻體¶
貞剛之烈性亮金徳之所輔戴毛角之雙立揚𤣥黄之¶
勁羽甘沉殞而重辱有節俠之義矩降居檀澤髙處保¶
岑逰不同嶺栖必異林若有翻䧺駭逝孤雌驚翔則長¶
鳴挑敵鼓翼専場踰髙越壑雙戰隻僵階侍斯珥俯曜¶
文墀成武官之首飾增庭燎之髙暉¶