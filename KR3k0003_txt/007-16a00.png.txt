陳徐陵後堂望美人山銘曰髙堂凝雨洛浦無洲何處¶
相望山邊一樓峯因五婦石是三侯險逾地肺危鄰天¶
柱禁苑斜通春人恒聚樹裏聞歌枝中見舞恰對粧臺¶
諸窓併開遥看已識試喚便迴豈如織女非秋不來¶
碑梁簡文帝神山碑銘曰開號天井山稱地雌碧雞金¶
馬越瀆梁池懐靈緼徳孕寳含竒此亦仙岫英名逺摛¶
昔有鷲窟不燒淨土邁彼髙蹤搆兹法宇引葉成帷即¶
樹為柱石砌危横崖階斜竪¶