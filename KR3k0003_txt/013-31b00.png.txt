天大行纂武克睿克聖重規襲矩昭昭金式明明玉温¶
望雲其逺就日其尊雨零露湛冬暖春暄聲芳納麓道¶
昭賔門上徳無稱至功不器怊悵四始優遊六位綴響¶
蘭深縃言瓊秘悠哉梁踐𦕈焉汾肆敬業開寓離經作¶
翰鴻起荆河鸞遊楚漢泗濵霑明江區承奐陜左清郊¶
棠陰虛館地維不紐乾綱弛機羲庭薄蝕紫路流飛泣¶
血𣲖涘顧瞻川沂孝貫樞極義震寰圍誓鉞皇郊詔師¶
牧甸七景締華五雲卷煽雪怨園邑掃耻瀛縣啟聖宸¶