後伺君過而書之¶
列仙傳曰李仲甫頴川人漢桓帝時賣筆遼東市上一¶
筆三錢有錢亦與筆無錢亦與筆¶
漢書曰張安世持槖簮筆(槖契槖也近臣負槖筆/從備顧問或有所記注)事孝武¶
帝數十年見謂忠謹¶
華嶠後漢書曰班超投筆歎曰大丈夫安能久事筆耕¶
乎¶
謝承後漢書曰王充於宅内門戸壚柱各置筆硯簡牘¶