荆楚嵗時記曰元日至月晦並為酺聚飲食每月皆有¶
晦朔正月初年時俗重以為節¶
玉燭寶典曰元日至月晦人並為酺食士女悉湔裳斟¶
酒於水湄以為度厄¶
帝王世紀曰堯有草夾階而生每月朔生一莢月半則¶
生十五莢自十六日一莢落至月晦而盡月小則餘一¶
莢厭而不落以為瑞草名為蓂莢一名厯莢¶
詩太宗皇帝月晦詩曰晦魄移中律凝暄起麗城罩雲¶