青雲潤澤在西北為舉賢良¶
尚書大傳曰於時俊乂百工相和而歌卿雲帝舜乃唱¶
之曰卿雲爛兮糺縵縵兮日月光華旦復旦兮又曰五¶
岳皆觸石而出雲膚寸而合不崇朝而雨¶
春秋孔演圖曰黄帝之將興黄雲升於堂文命之候𤣥¶
龍御雲天命於湯白雲入房(事具祥/瑞部)¶
孝經援神契曰天子孝天龍負圖地龜出土天孽消滅¶
景雲出游(事具祥/瑞部)¶