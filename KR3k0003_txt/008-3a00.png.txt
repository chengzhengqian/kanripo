景麗修巒蘭佩堪紉胡繩可索林花翻灑乍飃颺於蘭¶
臯山禽囀響時弄聲於喬木班草班荆坐蟠石之上濯¶
纓濯足就滄浪之水傾縹瓷而酌㫖酒剪緑葉而賦新¶
詩肅爾若與三逕齊蹤鎗然似共九成偕韻盛矣哉聊¶
述時事寄之翰墨¶
書陳張種與沈烱書曰虎丘山者吳岳之神秀者也雖復¶
峻極異於九天隐磷殊於太一衿帶城傍獨超衆嶺控繞¶
川澤頥絶羣岑若其峰崖刻削窮造化之瑰詭絶澗杳¶