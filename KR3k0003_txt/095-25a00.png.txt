方言曰蝙蝠自闗而東謂之服翼或謂之飛䑕或謂老¶
䑕或謂之仙䑕自闗而西秦隴之間謂蝙蝠北燕謂之¶
蟔蟙¶
說文曰䑕穴蟲之總名也象形凡䑕之屬皆從䑕鼨䑕¶
出胡地可作裘鼫五伎䑕也能飛不能上屋能緣不能¶
窮木能浮不能渡谷能穴不能掩身能走不能先人¶
易曰艮為䑕¶
毛詩曰相䑕刺無禮也衞文公正其羣臣而刺在位不¶