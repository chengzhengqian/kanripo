若在牀臣遂撫絃為幽蘭之曲女乃歌曰獨處室兮廓¶
無依有美人兮來何遲玉釵挂臣冠羅袖拂臣衣茵褥¶
重陳角枕橫施女乃㢮其上服表其中衣皓體呈露弱¶
骨豐肌時來親臣柔滑如脂臣脉定於内心正於懐翻¶
然高舉與彼長辭¶
後漢張衡定情賦曰夫何妖女之淑麗光華艷而秀容¶
㫁當時而呈美冠朋匹而無雙歎曰大火流兮草蟲鳴¶
繁霜降兮草木零秋為期兮時已征思美人兮愁屏營¶