詩齊謝朓詠鸂鶒詩曰蕙草含初芳瑶池暖晚色得厠¶
鴻鸞影晞光弄羽翼¶
梁簡文帝詠飛來鸂䳵詩曰飛從何處來似出上林隈¶
口䘖長生葉翅染昆明苔¶
賦宋謝惠連鸂鶒賦曰覽水禽之萬類信莫麗乎鸂䳵¶
服昭晰之鮮姿糅𤣥黄之美色命儔旅以翺遊憇川湄¶
而偃息超神王以自得不意虞人之在側網羅幕而雲¶
布摧羽翮於翩翻乖沉浮之諧豫宛羈畜於籠樊¶