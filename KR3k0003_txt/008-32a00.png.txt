言訪舟客兹川信可珍洞澈隨深淺皎鏡無冬春千仭¶
寫髙樹百丈見遊鱗紛吾隔嚻滓寕可濯衣巾願以潺¶
湲水霑君纓上塵¶
梁任昉濟浙江詩曰昧旦乘輕風江湖忽来徃㦯與歸¶
波送乍逐翻流上近岸無暇目逺峰更興想緑樹懸宿¶
根丹崖頽乆壌又嚴陵瀬詩曰羣峯此峻極叅差百重¶
嶂清淺既漣漪激石復奔壮神物徒有造終然莫能状¶
梁劉孝綽和太子落日望水詩曰川平落日迥落照滿¶