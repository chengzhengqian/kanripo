梁簡文帝采桑詩曰春色映空來先發院邉梅細萍重¶
疉長新花歴亂開連珂徃淇上接幰至叢臺叢臺可憐¶
妾當窓望飛蝶忌跌行衫領熨斗成褫襵寄語采桑伴¶
訝今春日短枝髙攀不及葉細籠難滿¶
梁吳筠采桑詩曰賤妾思不堪采桑渭城南帶減連枝¶
綉髮亂鳳皇簮花舞依長薄蛾飛愛綠潭無由報君信¶
流涕向春蠶又陌上桑詩曰嫋嫋陌上桑䕃陌復垂塘¶
長條繫白日細葉隠鸝黄蠶饑妾復思拭淚且提筐故¶