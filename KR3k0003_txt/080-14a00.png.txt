梁范靖妻沈氏詠燈詩曰綺筵日已暮羅帳月未歸開¶
花散鶴彩含光出九微風軒動丹熖水宇淡清輝不吝¶
輕蛾繞唯恐曉蠅飛¶
賦漢劉子駿燈賦曰惟兹蒼鶴修麗以竒身體剼削頭¶
頸委虵負斯明燭躬含氷池明無不見照察纎微以夜¶
繼晝烈者所依¶
魏殷臣鯨魚燈賦曰横海之魚厥號惟鯨普彼鱗族莫¶
與之京大秦美焉乃觀乃詳冩載其形託於金燈隆脊¶