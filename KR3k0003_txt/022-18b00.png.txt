諸侯黼大夫黻士𤣥衣纁裳天子之冕朱緑璪十有二¶
旒諸侯九上大夫七下大夫五士三此以文為貴也禮¶
有以素為貴者至敬無文父黨無容大珪不琢大羮不¶
和大路素而越席犧尊疏布幂此以素為貴也又曰壹¶
獻質三獻文¶
左傳曰言以足志文以足言不言誰知其志言之無文¶
行之不逺又曰昭公如楚鄭伯勞于師之梁孟僖子為¶
介不能相儀及楚不能荅郊勞公至自楚僖子病不能¶