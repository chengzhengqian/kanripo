以永為後法也其改封諸王皆以郡為國¶
梁任昉武帝追封永陽王詔曰亡兄徳履沖粹識業深¶
通徽聲善譽風流籍甚道長世短清塵緬邈感惟既徃¶
永慕慟心可追封永陽郡王又追封丞相長沙王詔曰¶
夫襃崇名器率由舊章光昭徳祀永世作則亡兄道被¶
如仁功深微管懸諸日月久而彌新故能拯龜玉於己¶
毁導涸源於將塞今理運惟新賢戚並建感惟永逺觸¶
目崩心可追封長沙郡王又追封衡陽王桂陽王詔曰¶