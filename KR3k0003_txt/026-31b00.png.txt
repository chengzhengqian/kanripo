晉劉琨荅盧諶書曰書及詩備辛酸之苦言暢經通之¶
逺㫖執玩反覆不能釋手慨然以悲歡然以喜昔在少¶
壯未嘗檢括逺詠老莊之齊物近嘉阮生之放曠怪厚¶
薄何由而生哀樂何由而至自頃譸張困於逆亂國破¶
家亡親友凋殘塊然獨處愧憤雲集負杖行吟則百憂¶
俱至時復相與舉觴對膝破涕為笑推終身之積慘求¶
數刻之暫歡譬由疾疹彌年而欲以丸銷之耳夫才生¶
於世而世實須才和氏之璧焉得獨曜於郢握夜光之¶