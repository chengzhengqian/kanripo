改物承天天厭霸德皇祚告釁獄訟違魏謳歌逼晉陳¶
留歸蕃我皇登禪庸崏稽顙三江改獻惟公太宰光翼¶
二祖誕育洪胄纂戎于魯昔我逮兹時惟下僚及子棲¶
遲同林異條年殊志宻服舛義禂遊跨三春情固二秋¶
祗承皇命出納無違往踐蕃朝來歩紫微升降秘閣我¶
服載暉孰云匪懼仰肅明威分索則易擕手實難念昔¶
良遊兹焉永歎公之言感貽此音翰蔚彼髙藻如玉如¶
蘭民之胥好狷狂厲聖儀刑在昔爭聞子命又荅潘尼¶