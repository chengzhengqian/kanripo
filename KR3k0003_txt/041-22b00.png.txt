宋謝靈運苦寒行曰嵗嵗曽氷合紛紛霰雪落浮陽滅¶
清暉寒禽呌悲壑饑㸑煙不興渇汲水枯涸¶
魏文帝善哉行曰有羙一人婉如清揚知音識曲善為¶
樂方流鄭激楚度宫中商感心動耳綺麗難忘¶
魏陳思王曹植善哉行曰来日大難口燥脣乾今日相¶
樂皆當喜歡經歴名山芝草翩翩仙人王喬奉藥一丸¶
自惜袖短内手知寒慙無靈輒以救趙宣月沒叅横北¶
斗䦨干親友及門飢不及飡¶