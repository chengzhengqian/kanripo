所以濟渡萬物不施遊戲也而今覆者天戒將軍當濟¶
渡萬民不可長念樂遊而已¶
華陽國志曰初楚頃襄王時遣將莊蹻従沅水伐夜郎¶
將軍至且蘭㭬舩於岸而步戰既滅夜郎因留王滇池¶
以且蘭有㭬舩䍧牱處乃改其名為䍧牱䍧牱地多雨¶
潦俗好巫鬼禁忌¶
魏志曰鄧哀王沖字倉舒少聰察岐嶷生五六嵗智意¶
所及有若成人孫權曽致象太祖欲知其斤重訪之羣¶