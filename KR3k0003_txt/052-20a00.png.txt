務是民天敦其分地火耕水耨彌亘原野賊盜皆偃工¶
賈競臻鬻米商鹽盈衢滿肆新垣既築外户無扃脂脯¶
豪家鍾鼎為樂揚祛洒汗振雨流風市有千金之租田¶
多萬箱之詠僧釋慧羨等來朝絳闕備唘丹誠乞於大¶
路康莊式刋豐琰庶樊卿寶鼎復述台司之功羊叟髙¶
碑更紀征南之徳於是跪開黃素爰登紫泥鑒此誠祈¶
皆如所奏乃詔庸臣為其銘曰赫赫宗陳桓桓鼎臣千¶
乘建學五典攸因盛徳斯逺公門日新崇髙惟嶽貺甫¶