長叱石待羊歸酒䦨時節久桃生嵗月稀¶
梁元帝和鮑常侍龍川館詩曰珍臺接閒館迢逓山之¶
旁多解三真術俱善四明方玉題書仙篆金牓燭神光¶
桂影侵檐進藤枝遶檻長苔文隨溜轉梅氣入風香¶
梁沈約華山館為國家營功徳詩曰沐芳禱靈岳稽首¶
恭上𤣥帝昔祈萬夀臣今請億年丹友緘洞府河清時¶
一傳錦書飛雲字玉簡黄金編又和竟陵王遊仙詩曰¶
夭矯乗絳仙螭衣方陸離玉鑾隱雲霧溶溶紛上馳瑶¶