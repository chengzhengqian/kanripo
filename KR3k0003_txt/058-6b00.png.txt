不局影凝巖側身扃禁者乎寧當爭分寸之末競錐刀¶
之利積毁消金積䜛摩骨逺則直生取疑於盗金近則¶
伯魚被名於不義¶
梁劉之遴與劉孝標書曰間聞足下作類苑括綜百家¶
馳騁千載彌綸天地纒絡萬品撮道略之英華搜羣言¶
之隠賾鈆摘既畢殺青已就義以類聚事以羣分述作¶
之妙楊班儔也擅此博物何快如之雖復子野調聲寄¶
知音於後世文信搆覽懸百金於當時居然無以相尚¶