説文曰𩥇馬臥土中也¶
山海經曰犬戎之國有文馬縞身朱鬛目若黄金名曰¶
吉疆乘之壽千嵗又曰夸父山北有林名曰桃林廣圎¶
三百里其中多馬又曰大樂之野夏后啓於此舞九代¶
馬白民之國白身被髪有乘黄其狀如狐背上有角乘¶
之壽二千嵗(九代馬名舞盤作之乘黄即飛黄/也淮南子曰黄帝時飛黄服皁)又曰天¶
帝之山有草焉狀如葵臭如蘼蕪名曰杜蘅可以走馬¶
(𢃄香令使馬或曰/馬得之健能走)¶