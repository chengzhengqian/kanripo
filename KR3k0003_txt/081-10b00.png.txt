爾雅曰莵爰顆冬生水中莖紫赤¶
范子曰欵冬花出三輔¶
吳氏曰欵冬十二月花黄白¶
述征記曰洛水至歲凝厲則欵冬花茂悅層氷之中¶
賦晉傅咸欵冬花賦曰惟兹竒卉欵冬而生原厥物之¶
載育禀淳粹之至精用能託體固陰利此堅貞惡朱紫¶
之相奪患居衆之易傾在萬物之並作故韜華而弗逞¶
逮皆死以枯槁獨保質而全形¶