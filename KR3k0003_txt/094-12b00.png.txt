羊子為政今日之事我為政與入鄭師故敗又曰楚子¶
圍鄭鄭伯肉袒牽羊以逆曰孤不天不能事君使懷怒¶
以及敝邑孤之罪也¶
論語曰子貢欲去告朔之餼羊子曰賜也爾愛其羊我¶
愛其禮又曰葉公語孔子曰吾黨有直躬者其父攘羊¶
而子證之孔子曰吾黨之直者異於是父為子隱子為¶
父隱直在其中矣¶
龍魚河圖曰羊有一角食之殺人¶