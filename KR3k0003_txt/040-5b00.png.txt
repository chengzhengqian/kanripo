漢書曰陳平邑富人張負有女孫五嫁夫輙死平欲得¶
之邑中有大䘮平家貧侍䘮以先往後罷為助既見之¶
䘮所隨平至其家家乃負郭窮巷然門外多長者車轍¶
負以女孫妻平曰固有美如陳平而長貧賤者乎又曰¶
張耳大梁人也常亡命遊外黄外黄富人女甚美庸奴¶
其夫亡抵父客父客謂曰必欲求賢夫從耳女聽為請¶
決嫁之女家厚奉給耳耳以故致千里客又曰張放取皇¶
后弟平恩侯許嘉女上為放供帳賜甲第充乘輿服飾¶