金南海貝如珠礫或白駮其性寒其味甘止水毒伏貝¶
使人寡欲無以近婦人黒白各半是也濯貝使人善驚無¶
以親童子黄脣㸃齒有赤駮是也雖貝使人病瘧墨鼻無¶
皮是也皭貝使胎消勿以示孕婦赤帯通脊是也彗貝¶
使人善忘勿以近人赤幟内殻赤絡是也醟貝使童子¶
愚女人淫有青脣赤鼻是也碧貝使童子盗脊上有縷¶
句脣是也雨則重霽則輕委貝使人志强夜行伏迷鬼¶
狼豹百獸赤中圓是也雨則輕霽則重¶