聲魚龍爵馬之翫皆薫歇燼滅光沉響絶東都妙姬南¶
國佳人蕙心紈質玉貌絳脣莫不埋魂幽石委骨窮塵¶
豈憶同輦之愉樂離宫之苦辛歌曰邉風起兮城上寒¶
井徑滅兮丘壟殘千齡兮萬代共盡兮何言¶
梁吳筠吳城賦曰古樹荒烟幾百千年云是吳王所築¶
越王所遷東有鑄劔殘水西有舞鶴故壥縈具區之廣¶
澤帶姑蘇之逺山僕本蓄怨千悲億恨况復荆棘蕭森¶
叢蘿彌蔓亭梧百尺皆歴地而生枝階筠萬本或至杪¶