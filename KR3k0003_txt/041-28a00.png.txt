夕息常負戈苦哉逺征人拊心悲如何¶
宋顔延之從軍行曰苦哉逺征人畢力幹時艱秦初畧¶
揚越漢世争隂山羽檄旦暮急旌旗晝夜懸卧伺金柝¶
響起候亭燧燃悲矣逺征人苦哉私自憐¶
梁簡文帝從軍行曰貳師惜善馬樓蘭貪漢財前年出¶
右地今嵗討輪臺魚雲望旗聚龍沙隨陣開氷城朝浴¶
鐵地道夜衘枚將軍號令宻天子璽書催何時反舊里¶
遥見下機来又曰雲中亭障羽檄驚甘泉烽火通夜明¶