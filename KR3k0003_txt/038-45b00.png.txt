梁元帝釋奠祭孔子文曰粤若宗師猗歟乃聖惟岳降¶
神惟天所命上善如水至人若鏡又祭顔子文曰欽哉¶
體一惡彼至人乍分介石時知落鱗不先稱寶席上為¶
珍致虛守静曲巷安貧欽風味道其徳有鄰¶
梁陸倕釋奠祭孔子文曰於惟上徳是曰聖真克明克¶
俊知化窮神研幾善誘藏用顯仁利同道濟成俗教民¶
道尊功倍徳溥化光離經辨志濟濟洋洋¶
　藝文類聚卷三十八¶