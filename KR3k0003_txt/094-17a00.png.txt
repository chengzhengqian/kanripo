曰詎如許追者乃去¶
搜神記曰宣帝時陰子方者至孝有二息甞臘日晨炊¶
而竈神形見子方再拜受慶家有黄羊因以祠之自是¶
暴至巨富子方常言我子孫必將強大至識三世而遂¶
繁昌故後常至臘日祠竈而薦黄羊焉又曰南陽宗定¶
伯夜行忽逢一鬼鬼問伯為誰伯欺之曰我亦鬼也遂¶
為侣向宛行勌因相擔問鬼曰鬼何畏曰鬼唯不喜唾¶
耳欲至宛便擔鬼著頭上詣宛市鬼化為羊伯恐其變¶