王粲曰是古塜此人在世服礬石死而石生熱蒸出外¶
故卉木燋滅即令鑿看果得大墓有礬石滿塋仲宣博¶
識強記皆此類也一說粲在荆州從劉表登彰山見此¶
異按魏武之平烏桓也粲猶在荆南此言為譎¶
沈約宋書曰張禕字少微褘少有操行歴官為瑯琊王¶
國郎中令王還京都髙祖封酒一&KR1125;付禕使密加王酖¶
毒禕受命既還於道自飲藥酒而卒¶
詩古詩曰仙人騎白鹿髮短耳何長來至主人門奉藥¶