粟户八鍾又曰冬晉荐饑乞糴于秦秦伯輪粟于晉自¶
雍及絳相繼命之曰汎舟之役¶
論語曰子華使於齊冉子為其母請粟子曰與之釜請¶
益曰與之庾子曰赤之適齊也乗肥馬衣輕裘吾聞君¶
子周急不繼富又曰原思為之宰與之粟九百辭子曰¶
無以與爾鄰里鄉黨乎¶
雒書說禾曰倉帝起天雨粟青雲扶日¶
六韜曰發鉅橋之粟散鹿䑓之金錢以與殷民¶