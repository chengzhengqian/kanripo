廣志曰車下李車上李又曰麥李細小有溝道有青李¶
馬肝李赤李房陵李¶
世說曰王戎年七嵗嘗與諸小兒遊睹道邉李樹有子¶
折枝諸小兒競走取之惟戎不動人問之荅曰樹在道¶
邉而多子此必苦李也取之信然又曰王安豐有好李¶
常賣之恐人得之常鑚其核¶
列子曰師門嘯父弟子食桃李葩¶
孟子匡章曰陳仲子豈不誠廉士哉居於陵三日不食¶