神名曰燭龍視為晝瞑為夜身長三千里¶
易曰雲行雨施品物流形時乘六龍以御天初九潜龍¶
勿用象曰陽在下也九二見龍在田利見大人象曰徳¶
施普也九五飛龍在天大人造也又曰龍戰于野其血¶
𤣥黄¶
左傳曰秋龍見于絳郊魏獻子問於蔡墨曰吾聞之蟲¶
莫智於龍以其不生得也對曰人實不知非龍實智古¶
者畜龍故國有豢龍氏有御龍氏昔有飂叔安(飂古國/名叔安)¶