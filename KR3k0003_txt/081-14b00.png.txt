山海經曰首山之陰多术女几之山其草多术¶
吳氏本草曰术一名山連一名山芥一名天蘇一名山¶
姜¶
范子曰术出三輔黄白色者善¶
列仙傳曰㳙子餌术節食其精三百年乃見於齊¶
崔氏四民月令曰二月採术¶
神仙傳曰陳子皇得餌术要方服之得仙入霍山去其¶
妻妾疲病念其壻採术之法服之病自愈至三百七歳¶