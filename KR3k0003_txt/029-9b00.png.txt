懐不覺淚霑裳願子長努力言笑莫相忘又别李陵詩¶
曰征夫懐徃路起視夜何其參辰皆已没去去從此辭¶
行役在戰塲相見未有期握手一長歎淚為生别滋努¶
力愛春華莫忘歡樂時生當復來歸死當長相思¶
魏文帝代劉勲出妻王氏詩翩翩牀前帳可以蔽光輝¶
昔將爾同去今將爾共歸緘藏篋笥裏當復何時披¶
魏陳王曹植詩曰門有萬里客問君何鄉人褰裳起從¶
之果得心所親挽裳對我泣太息前自陳本是朔方士¶