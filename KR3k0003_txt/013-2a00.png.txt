庶含悲神翳功顯身沉名飛敢揚聖徳表之素旗乃作¶
誄曰於穆我王胄稷𦙍周賢聖是紹元懿允休先矦佐¶
漢實惟平陽功成績著徳昭二皇民以寜一興詠有章¶
我王承統天姿時生年在志學謀過老成奮臂舊邦飜¶
身上京表與我王兵交若神張陳背誓傲帝虐民擁徒¶
百萬虎視朔濵我王赫怒戎車列陳武卒虓闞如雷如¶
震攙搶北掃舉不浃辰紹遂奔北河朔是賔振旅京室¶
帝嘉厥庸乃位丞相總攝三公光受上爵臨君魏邦九¶