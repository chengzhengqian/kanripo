封五萬疆場綺紛溝塍刻鏤原隰龍鱗決渠降雨荷鍤¶
成雲離宫别館神池靈沼其中則有九真之鱗大宛之¶
馬黄支之犀條枝之鳥其宫室也體象乎天地經緯乎¶
隂陽樹中天之華闕豐冠山之朱堂因瓌材而䆒竒抗¶
應龍之虹梁列棼橑以布翼荷棟桴而髙驤彫玉瑱以¶
居楹裁金璧以飾璫左墄(倉勒反/階級也)右平重軒三階閨房¶
周通門闥洞開列鍾虡於中庭立金人於端闈增盤崔¶
嵬登降炤爛殊形詭制每各異觀乗茵歩輦唯所息宴¶