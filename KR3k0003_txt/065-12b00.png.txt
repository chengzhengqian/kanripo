得欹側八九丈從斜數十歩榆柳三兩行梨桃百餘樹¶
撥蒙宻兮見窓行欹側兮得路蟬有翳兮不驚雉無羅¶
兮何懼草樹混淆枝格相交山為簣覆水有堂坳﨑嶇¶
兮狹室穿漏兮茅茨檐直倚而妨帽户平行而礙睂坐¶
帳無鶴支牀有龜鳥多閑暇花隨四時心則歴陵枯木¶
髪則睢陽亂絲一寸二寸之魚三竿兩竿之竹離披落¶
格之藤爛熳無叢之菊落葉半牀狂花滿屋名為野人¶
之家是謂愚公之谷試偃息於茂林乃久羡於抽簮雖¶