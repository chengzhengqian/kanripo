眷揺落兮遵盡悲荏苒其云除日晼晚而易潜夜悠長¶
而難曙既而庭流皓月階被凝霜風吹衣而懍懔氣空¶
積而蒼蒼襲重裘兮弗燠熾朱火兮無光門蕭條而晝¶
閴夜寂寞兮無人䟽三逕以負汲結二耦而為賔¶
晉夏侯湛寒苦謡曰惟立冬之初夜天慘懔以降寒霜¶
皚皚以被庭氷溏瀩於井幹草槭槭以䟽葉木蕭蕭以¶
零殘松隕葉於翠條竹摧柯於綠竿¶
表陳王曹植表曰臣聞寒者不貪尺玉而思短褐饑者¶