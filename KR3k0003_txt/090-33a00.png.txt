晉孫楚雉賦曰體沖和之淑質飾羽儀於茂林斑五色¶
之文章揚皦皦之清音設宻網於巖阿飛輕繳之雲浮¶
上無逃而弗獲下無隠而不捜遂戢翼以就養随籠栖¶
而言歸恒逍遥於階庭䕃朝陽之盛暉¶
表宋孝武帝在藩上白雉表曰白體表素彩儀禀識陶¶
氣仁風練色淳露不蘄一飲之逸不資三逸之勤¶
啓周庾信謝趙王賚雉啓曰夏翟秋飛江翬春澗中牟¶
縣之客遂得坐觀賈大夫之妻已應含笑仰費中厨来¶