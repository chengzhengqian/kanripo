樂緯曰黄帝樂曰咸池帝嚳曰六英顓頊曰五莖堯曰¶
大章舜曰簫韶殷曰濩周曰勺是以清和上升天下樂¶
其風俗鳳皇來儀百獸率舞神龍升降靈龜晏寧¶
尚書曰帝曰䕫命汝典樂敎胄子詩言志歌永言聲依¶
永律和聲八音克諧無相奪倫神人以和䕫曰於予擊¶
石拊石百獸率舞¶
周官曰凡六樂者一變而致羽物及川澤之祇再變而¶
致臝物及山林之祇三變而致鱗物及丘陵之祇四變¶