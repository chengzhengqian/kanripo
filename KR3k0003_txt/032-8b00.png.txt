蒲萄帶實垂江南荳蔲生連枝無情無意又如此有心¶
有恨徒别離又詩曰可憐淮水去來潮春隄楊栁覆河¶
橋淚痕未燥詎終朝行聞玉佩已相要又詩曰桃紅李¶
白若朝粧羞持憔悴比新芳不惜暫住君前死愁無西¶
國更生香¶
梁元帝寒閨詩曰烏鵲夜南飛良人行未歸池水浮明¶
月寒風送搗衣願織廻文錦因君寄武威又閨怨詩曰¶
蕩子從逰宦思妾守房櫳塵鏡朝朝掩寒牀夜夜空若¶