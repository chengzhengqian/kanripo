齊寗戚扣牛角歌曰滄浪之水白石粲中有鯉魚長尺¶
半轂布單衣裁至骭清朝飯牛至夜半黄犢上坂且休¶
息吾將捨汝相齊國¶
燕荆軻蕭蕭歌曰燕太子丹使荆軻刺秦王丹祖送於¶
易水之上髙漸離擊筑荆軻歌宋意和之曰風蕭蕭兮¶
易水寒壯士一去兮不復還¶
漢髙祖大風歌曰髙祖還過沛留置酒沛宫悉召故人¶
父老子弟相佐酒發沛中兒得百二十人教之歌酒酣¶