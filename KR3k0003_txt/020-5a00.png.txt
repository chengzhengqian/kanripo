者聖人勞形盡慮為民興利除害嬴天下之憂而任海¶
内之事聖人之憂民如此其切也¶
揚子法言曰或問孔子之時諸侯有知孔子聖者與曰¶
知之若知之則曷為不用曰不能曰知聖而不能用可¶
得聞乎曰用之則棄其所習逆其所從彊其所劣捐其¶
所能非天下之至聖孰能用之¶
韓詩外傳曰辟土植榖者后稷也决江疏河者禹也聽¶
獄執中者臯陶也然而有聖名者堯也¶