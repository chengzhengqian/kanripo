闡浹辰之教又謝賜新厯表曰璿籥環璣鳯司肇律觀¶
斗辨氣玉琯移春萬福維新克固天保¶
梁沈約謝賜新厯表曰竊惟觀斗辨日馭生為本審時¶
分地稼政莫先何則勝殺無舛拘忌之理難忽珠璧有¶
徴禮節之原攸序¶
梁王僧孺謝厯表曰竊以龍馭不爽靡見侵薄鳯職是¶
司曾無昃眺璧聨珠燦輪映階平義實明時事惟均政¶
固以先天候其餘始執杓驗其平分九瀛仰化萬㝢依¶