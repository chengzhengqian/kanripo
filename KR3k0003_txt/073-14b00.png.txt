時事太守何夀夀知武有宰相器故厚之後夀為大司¶
農其兄子為廬江長史時武為揚州刺史奏事在邸春¶
夀兄子適長安夀為具召武弟顯及故人酒酣見其兄¶
子曰此子揚州長史材能駑下未曽省見顯等甚慙退¶
以謂武武曰刺史古之方伯上所以委任一州表率也¶
職在進善退惡吏治行有茂異民有隠逸乃當召見不¶
可以所私問顯强之不得已召見賜巵酒¶
賦晉傅咸汙巵賦曰人有遺余琉璃巵者小兒竊弄墮¶