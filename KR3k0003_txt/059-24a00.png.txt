佐運承斗剛而曜震漢季世之不辟青龍紀乎大荒熊¶
狼競以拏攫神寳播乎鎬京於是武臣赫然颺炎天之¶
隆怒呌諸夏而號八荒爾乃擬北落而樹表晞壘壁以¶
結營百校羅峙千部列陳彌方城掩平原於是啓明戒¶
旦長庚告昏火烈具舉鼓角並震千徒從唱億夫求和¶
聲訇隐而動山光赫奕以燭夜其刃也則楚金越冶棠¶
谿名工清堅皓鍔脩刺鋭鋒陸䧟蘂犀水截輕鴻鎧則¶
東胡闕鞏百煉精剛函師振旅韋人制縫弩則幽都筋¶