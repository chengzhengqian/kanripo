又夜望單飛鴈詩曰天霜河白夜星稀一鴈聲嘶何處¶
歸早知半路應相失不如從来本獨飛¶
梁沈約詠湖中鴈詩曰白水滿春塘旅鴈毎廻翔唼蓱¶
牽弱藻歛翮帶餘霜懸飛竟不下亂起未成行刷羽同¶
揺漾一舉還故鄉¶
梁劉孝綽賦得始歸鴈詩曰洞庭春水緑衡陽旅雁歸¶
差池髙復下欲向龍門飛¶
梁蕭子範夜聼鴈詩曰天月廣夜輝逰雁犯霜飛連翩¶