斯疾曽未知命中年殞卒¶
晉劉琨散騎常侍劉府君誄曰爰自上葉帝堯之𦙍堂¶
堂漢祖豁豁髙韻茂載孝景克紹前訓穆矣靖王開國¶
作鎭惟祖惟父乃光有晉積行累仁世篤忠順是用感¶
和誕育竒儁叔質英挺金聲玉振嗟乎君侯仍寢斯疾¶
命不可延中年殞卒衝飇摧華閬風彫實如可贖兮人¶
百其質存若燭龍銜曜沒若庭燎俱滅搢紳頽範於高¶
模邦國彌悴於隕哲¶