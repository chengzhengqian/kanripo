考問以滛殺夫¶
異苑曰晉明帝常欲肆赦乃屏曲室去左右下帷作詔¶
有大蒼蠅觸帳而入萃于筆端有頃皆出帝竊異焉令¶
人尋之即蠅所集處輙傳有赦喧然已徧¶
賦晉傳咸青蠅賦曰幸從容以閑居且遊心於典經覽¶
詩人之有造刺青蠅之營營無纎芥之微用信作害之¶
不輕既反白而為黑恒懐蛆以自盈穢美味之鮮潔蠧¶
嘉肴之芳馨滿堂室之薨薨就閨寓之得情¶