諫則非忠臣也乃諫莊王立鐘鼓之間王左伏楊姬右¶
擁越姬曰吾鐘鼓不暇何諫之聼縱曰臣聞之好樂者¶
迷荆國亡無日矣王曰善左執縱手右抽佩刀刎鐘鼔¶
之懸明日授縱為相又曰晉靈公造九層臺廢用千億¶
謂左右曰敢有諫者斬孫息乃諫曰臣能累十三博棊¶
加九雞子其上公曰吾少學未嘗見也子為寡人作之¶
孫息即以棊子置其下加九雞子其上左右慴懼靈公¶
扶伏氣息不續公曰危哉危哉孫息曰臣謂是不危也¶