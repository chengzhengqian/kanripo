乗四載隨山刋木平治水土定七百國又曰禹為水以¶
身解於陽肝之河(解禱也陽/肝河在秦)¶
吳越春秋曰禹案黄帝中經見聖人所記曰在九疑山¶
東南天柱號曰宛委承以文玉覆以盤石其書金簡青¶
玉為字編以白銀皆瑑其文禹乃東廵登衡山求之赤¶
繡文衣男子自稱𤣥夷蒼水使者來候禹令齋三日更¶
求之禹乃三日齋登宛委山取得書得通水之理遂周¶
行天下使益疏記之名山海經也¶