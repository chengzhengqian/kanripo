風俗通曰疲馬不能度繩俗云馬羸不能度繩索或云¶
不能度種萊畦塍也謹按齊有澠水裁廣三四歩言馬¶
之疲乃不能度此水耳又曰蝦蟇一跳八尺再丈六從¶
春至夏裸袒相逐無他所作掉尾肅肅按蝦蟇無尾當¶
言夏馬夏馬患蠅蚋掉尾擊之故肅肅也又曰殺君馬¶
者路傍兒也言長吏養馬肥而希出路邊小兒觀之却¶
驚致死按長吏馬肥觀者快之乗者喜其言驅馳不已¶
至於死又曰馬一疋俗説相馬及君子與人相疋或曰¶