姓哉語畢遂不復飲食積十四日死¶
東觀漢記曰光武指王常謂羣臣曰此家率下江諸將¶
輔翼漢室心如金石真忠臣也是日遷常為漢忠將軍¶
續漢記曰隂識拜特進極言正議至與賔客語不及國¶
事常慕仲山甫夙夜匪觧又曰温序為護軍校尉行部¶
至隴而為隗囂將荀宇等所刼欲生降序序大怒以節¶
撾殺人賊趨欲殺序宇止之曰義士欲死節賜劍令自¶
裁序受劍衘鬚著口中歎曰無令鬚汙血遂伏劍¶