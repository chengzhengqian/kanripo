尚保東陂之田鏟跡幽蹊銷聲窮谷何其愉樂幸甚幸¶
甚弟昔因多疾亟覽九仙之方晚渉世途猶懐五岳之¶
舉頃年事遒盡容髪衰謝芸其黄矣零落無時還念生¶
涯繁憂總集視隂愒日類趙孟之徂年負杖行吟同劉¶
琨之積慘河陽北遊空思鞏洛㶚陵南望唯見長安所¶
貴書生之魂還依舊里射聲之鬼無恨他鄉浮雲在天¶
邈無由矣㑹見之期長無日矣授筆攬紙龍鍾横集¶
陳周𢎞讓荅王襃書曰甚矣悲哉此之為别也雲飛泥¶