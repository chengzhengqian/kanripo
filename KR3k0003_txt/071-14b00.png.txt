舍好讓舉事力者君命然後得乗飾車駢馬文錦未有¶
命者不得衣不乗車車衣者有罰¶
淮南子曰見飛蓬轉而為車以類取之也¶
賈誼書曰古之為路輿也盖圜以象天二十八橑以象¶
列星軫方以象地三十輻以象月故仰則觀天文俯則¶
察地理前視則聽鸞和之音旁觀則睹四時之運此乃¶
輿教之道也¶
應劭漢儀曰天子法駕所乗曰金根車駕六龍以御天¶