九州𤓰分臠切湣湣蒼生塵消鼎沸我扇之以仁風驅¶
之以大威雪霜被而茨棘枯横網振而逆鱗掃羣材畢¶
湊人鬼與能數年之間廓清四海雖曰中興與夫始創¶
業者庸有異乎誠哉馬生之言固已寥廓大度同符髙¶
祖又等太宗之仁兼孝宣之明一人之體其殆于周故¶
能享有神噐據乎萬乗之上矣¶
碑後漢蔡邕光武濟陽宫碑曰王室中微哀平短祚姦¶
臣王莽偷有神噐十有八年罪盈惡熟天人致誅帝乃¶