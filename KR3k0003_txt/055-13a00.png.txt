梁王僧孺謝齊竟陵王使撰衆書唘曰伏惟殿下銅爵¶
始成早摛從后之句柏梁初構首屬驂駕之辭楚史所¶
受曾不云述沛獻斯陳良未足採徒以願託後車以望¶
西園之客攝齊下坐有糅南皮之逰謬服同於魯儒竊¶
吹等乎齊樂¶
書後漢孔臧與子琳書曰告琳頃來聞汝諸友生講肄¶
書傳孜孜晝夜衎衎不怠善矣人之進道唯問其志取¶
必以漸勤則得多山霤至柔石為之穿蝎蟲至弱木為¶