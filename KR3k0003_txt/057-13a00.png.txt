駟秀騏之駮駿載軨獵之輶車建采虹之長旃系雌霓¶
而為旗逸駭飈於青丘超廣漢而永逝此輿服之麗也¶
子盍歸而乗之依衛子曰若夫赤松王喬羨門安期嘘¶
吸沆瀣飲醴茹芝駕應龍戴行雲桴弱水越炎氛覽八¶
極度天垠上㳺紫宫下棲崑崙此神仙之麗也子盍行¶
而求之先生乃興而言曰吁美哉吾子之誨穆如清風¶
啓乃嘉猷寔慰我心矯然傾首邪睨𤣥圃軒臂矯翼将¶
飛未舉髣無子曰在我聖皇躬勞至思參天兩地匪怠¶