黼衣朱紱四牡龍旂彤弓斯征撫寧遐荒總齊羣邦以¶
翼大啇迭彼大彭勳績惟光至于有周歴世㑹同王𧹞¶
聽譖寔絶我邦悠悠嫚秦上天不寧乃睠南顧授漢于¶
京乃命厥弟建侯于楚俾我小臣惟傅是輔兢兢元王¶
恭儉靜壹惠此黎民納彼輔弼爰及夷王克奉厥緒咨¶
命不永惟王統祀如何我王不思守保不惟履氷以繼¶
祖考邦事是廢逸遊是娯人馬悠悠是放是駈所𢎞匪¶
德所親匪俊唯囿是恢唯諛是信嗟嗟我王漢之睦親¶