始皇德明其得封也封藏皆秘代不得而記也始皇上¶
泰山中坂遇風雨休於樹下因封其樹為五大夫又曰¶
封禪則不死黄帝是也儒者皮弁薦紳射牛封太山如¶
郊太一之禮又曰李少君上言云縱遠方竒獸飛禽及¶
白雉以加祀皆至太山其夜若有光晝有白雲起封中¶
白虎通曰天以髙為尊地以厚為德故増太山之高以¶
報天附梁父之厚以報地也又曰易姓而王必升封太¶
山何報告之義也又曰或曰封者金泥銀䋲或曰石泥¶