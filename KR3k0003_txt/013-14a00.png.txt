䇿文晉郭璞元皇帝哀䇿文曰永惟殿宇之廓寂悲彛¶
奠之莫歆感鸞輅之晏駕哀衮裘之委衿痛聖躬之遐¶
往長淪景於太陰乃作䇿曰王之不極百六作艱鴞集¶
瓊林鯨躍神淵懐愍失據海覆岳巔蠢蠢六合罔不倒¶
懸靈慶有底見龍在田誰其極哉我后先天大人承運¶
重明繼作撫征淮海駿命再廓仁風㫄靡神化潜鑠處¶
冲思挹居簡行約聖敬日邁𤣥心逾漠用物與能總攬¶
羣略林無滯才山無遺錯恩靡不懐化靡不被茫茫海¶