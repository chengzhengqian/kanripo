偃師瞻洛陽之臺殿瞰連甍而如綺雜卉木而成帷銘¶
曰雲聚峯高清風鍾徹月如秋扇花疑春雪極目千里¶
平原迢遰又曠野寺碑曰雲楣膠葛桂棟隂峰刻虬龍¶
於洞房倒蓮花於綺井月殿朗而相暉雪宫穆以華壯¶
䡾䡾璇題虹梁生於暮雨璞璞銀牓飛觀入乎雲中銘¶
曰圓璫旦暉方諸夜朗金盤曜色寶鈴成響又郢州晉¶
安寺碑銘曰鳯皇之嶺芊綿映色蓮花之洞照曜増輝¶
山云黄鶴疑聞天之夜響城稱却月似輕雲之霄蔽銘¶