近習而取士者無伯王之功故璵璠之為寳非駔儈之¶
術伊吕之佐非左右之舊臣聞鸞鳯飬六翮以凌雲¶
帝王乗英雄以濟民易曰鴻漸于陸其羽可用為儀臣¶
聞馬伏皁而不用則駑與良而為羣士齊僚而不職則¶
賢與愚而不分¶
後漢潘朂連珠曰臣聞媚上以希利者臣之常情主之¶
所患忘身以憂國者臣之所難主之所願是以忠臣背¶
利而脩所難明主排患而獲所願¶