三辰之旗斿傅說作僕羲和奉時千乗雷駭萬騎星鋪¶
絡繹相屬揮沫揚鑣羣仙列於中庭發魚龍之巨偉羡¶
門拊鼓偓佺操麾講武農隙校獵因田搜幽林以集禽¶
激通川以御獸跨乗黄射遊麋弦不虚控目不徒睎解¶
腋分心應箭殪夷然後弭節容與淥水之濵垂芳餌於¶
清流出漩瀨之潜鱗¶
魏徐幹齊都賦曰齊國實坤徳之膏腴而神州之奥府¶
其川瀆則洪河洋洋發源崑崙驚波沛厲浮沫揚奔南¶