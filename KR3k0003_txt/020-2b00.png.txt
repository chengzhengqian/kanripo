禮記曰聖人能以天下為一家中國為一人者非意之¶
也必知其利逹於其患然後能為之又曰國有聖人而¶
不能用欲以求治是猶却歩而求及前人也¶
六韜曰聖人與天下之人皆安樂又曰聖人守無窮之¶
府用無窮之才天下仰之而治¶
管子曰聖人若天然無私覆若地然無私載也私者亂¶
天下也¶
老子曰聖人無常心以百姓心為心善者吾善之不善¶