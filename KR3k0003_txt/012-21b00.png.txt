可謂卓爾絶世之主矣然上多過差既欲斥境廣土又¶
乃貪利争物之無益者聞西夷大宛國有名馬即大𤼵¶
軍兵攻取歴年士衆多死但得數十疋耳又歌兒衛子¶
夫因幸愛重乃隂求陳皇后過惡而廢退之即立子夫¶
更其男為太子後聽邪臣之譛衛后以憂死太子出走¶
滅亡不知其處信其巫蠱多徴會邪僻求不急之方大¶
起宫室内竭府庫外罷天下百姓之死亡不可勝數此¶
可謂通而蔽者也¶