視之乃𦕈小丈夫耳又曰髙祖奉玉巵為太上皇夀曰¶
始大人常以臣無頼不能治産業不如仲力今某之業¶
所就孰與仲多殿上羣臣皆呼萬嵗大笑為樂¶
漢書曰匡衡能觧詩諸儒為之語曰無說詩匡鼎来匡¶
語詩觧人頥¶
蜀志曰馬忠為人寛濟有度量但大笑而已忿怒不形¶
於色¶
晉中興書曰石勒與李陽相近陽性剛愎每争漚麻池¶