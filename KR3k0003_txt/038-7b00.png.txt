鄭注周禮曰欎為蘭也煑之和鬯酒也¶
禮記曰祭豐年不奢凶年不儉又曰祭不欲數數則不¶
敬祭不欲疏疏則怠是故君子合諸天道春禘秋嘗霜¶
露既降君子履之必有悽愴之心非其寒之謂也春雨¶
露既濡君子履之必有怵惕之心如將見之樂以迎來¶
哀以送往又曰孟春之月其祀户祭先脾孟夏之月其¶
祀竈祭先肺中央土其祀中霤祭先心孟秋之月其祀¶
門祭先肝孟冬之月其祀行祭先腎天子祭天地四方¶