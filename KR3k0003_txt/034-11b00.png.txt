天地間飄若逺行客先後詎能㡬誰能弊金石又悼亡¶
詩曰皎皎窓中月照我室南端清商應秋至溽暑隨節¶
闌凛凛凉風升始覺夏衾單豈曰無重纊誰與同歲寒¶
歲寒無與同朗月何朧朧展轉眄枕席長簟竟牀空牀¶
空委清塵室虛來悲風霑胷安能已悲懐從中起寢興¶
目存形遺音猶在耳又悼亡詩曰荏苒冬春謝寒暑忽¶
流易之子歸窮泉重壤永幽隔望廬思其人入室想所¶
歴帷屏無髣髴翰墨有餘跡流芳未及歇遺挂猶在壁¶