沈約宋書曰太史奏西方有天子氣時太祖為宜都王¶
鎮荆州後入篡大位在道有黑龍躍出負上所乗舟左¶
右皆失色上謂王曇首曰此乃夏禹所以受天命我何¶
徳以堪之¶
賦魏劉劭龍瑞賦曰太和七年春龍見摩陂行自許昌¶
親往臨觀形狀瓌麗光色燭燿侍衛左右咸與覩焉自¶
載籍所紀瑞應之致或翔集于邦國卓犖于要荒未有¶
若斯之著明也惟殷眺之舊式乃展義而省方皇輿發¶