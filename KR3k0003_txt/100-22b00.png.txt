東觀漢記曰魯恭為中牟令時郡國螟傷稼犬牙緣界¶
不入中牟河南尹袁安聞之疑其不實使仁恕掾肥親¶
徃察之恭随行阡陌俱坐桑下有雉過止其傍傍有童¶
兒親曰何不捕之兒言雉方將雛親曰所以來者欲察¶
君之治迹耳今蟲不犯境此一異也化及鳥獸此二異¶
也竪子有仁心三異也具以狀白安¶
　　蟊¶
爾雅曰食苗根曰蟊¶