故鄉之阻遼¶
書魏文帝與鍾繇書曰嵗往月来忽復九月九日九為¶
陽數而日月並應俗嘉其名以為宜於長久故以享宴¶
髙㑹是月律中無射言羣木庶草無有射而生至於芳¶
菊紛然獨榮非夫含乾坤之純和體芬芳之淑氣孰能¶
如此故屈平悲冉冉之将老思食秋菊之落英輔體延¶
年莫斯之貴謹奉一束以助彭祖之術¶
　藝文類聚卷四¶