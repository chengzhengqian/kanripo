曰臣聞日以陽德月以隂靈擅扶光於東沼嗣若英於¶
西溟引𤣥兎於帝䑓集素娥於后庭若夫氣霽地表雲¶
歛天末洞庭始波木葉㣲脱菊散芳於山椒鴈流哀於¶
江瀬升清質之悠悠降澄暉之靄靄列宿掩縟長河韜¶
映柔祗雪凝圓靈水鏡連觀霜縞周除氷淨歌曰美人¶
邁兮音塵闕隔千里兮共明月臨風歎兮將焉歇川路¶
長兮不可越¶
梁沈約八詠望秋月曰秋月明如練照曜三爵臺徘徊¶