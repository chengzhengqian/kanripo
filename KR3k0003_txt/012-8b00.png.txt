(鬱揺/喜貌)¶
史記曰武王修文王業東觀兵孟津為文王木主載以¶
車中軍自稱太子發言奉文王以伐不敢自專遂興師¶
渡于河時諸侯不期而會孟津者八百諸侯皆曰紂可¶
伐武王曰未可也乃還師居二年聞紂昏亂滋甚殺比¶
干囚箕子太師疵少師疆微子抱其祭噐而犇周於是¶
武王乃渡孟津伐紂紂師皆倒干戈以戰紂軍潰叛紂¶
死¶