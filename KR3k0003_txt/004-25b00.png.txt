塵漲天綵則錦市俱移錢則銅山合徙實天下之至樂¶
景福之歡欣者也嵗次昭陽月在大梁其日上巳其時¶
少陽春吏司職青祗効祥徴萬騎於平樂開千門於建¶
章皇帝翊四校於仙園廻六龍於天苑華盖平飛風烏¶
細轉帷宫宿設帳殿開筵傍臨細栁斜界宜年河漘薙¶
草渭口澆泉堋雲五色的暈重圓陽管既調春絃實撫¶
玉律調鐘金錞節鼓於是咀銜拉鐵逐日追風竝試長¶
楸之埒俱下蘭池之宫鳴鞭則汗赭入埒則塵紅變三¶