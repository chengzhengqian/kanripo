母乃援刀㫁指又曰呉許升妻者吕氏之女名榮升遊¶
誕博戲不治操行榮躬勤家業以養其姑勸升學問未¶
嘗不垂淚而言榮父疾升呼榮欲改嫁之榮曰命之所¶
遭義無離貳終不肯歸升後感悔尋師逺學四年乃歸¶
遂致名譽為州所辟遇刼被害榮手刃殺升者以首還¶
祭又曰河南貞義者樂羊子之妻羊子出學貞義截髮¶
賣以供其費後羊子得遺金一餅以與貞義貞義曰妾¶
聞君子不以利汙行羊子慙而棄之鄰人欲犯貞義而¶