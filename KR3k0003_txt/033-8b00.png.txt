滕公説曰季布何罪臣各為其主用職耳項氏臣豈可¶
盡誅也今上始得天下而以私怨求一人何示不廣也¶
且以季布之賢漢求之急如此此不北走胡南走越耳¶
夫忌壯士以資敵國此伍子胥所以鞭荆王之墓也君¶
何不從容為上言之滕公心知朱家大侠意布匿其所¶
乃許諾侍間果言如朱家上乃赦布又曰季布弟季心¶
氣盖關中遇人謹恭為任侠方數千里士争為死嘗殺¶
人亡吳從爰絲匿長事爰絲弟畜灌夫籍福之屬少年¶