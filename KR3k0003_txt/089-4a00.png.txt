盛𢎞之荆州記曰緣城堤邉悉植細柳綠條散風清隂¶
交陌¶
三齊略記曰臺城東南有蒲臺髙八丈始皇所頓處在¶
臺下縈馬至今蒲生猶縈似水楊而堪爲箭¶
孔氏志怪曰㑹稽盛逸嘗晨興路未有行人見門内柳¶
樹上有一人長二尺衣朱衣冠冕俯以舌䑛樹葉上露¶
良久忽見逸神意如驚遽即隠不見¶
管子曰五沃之土宜柳¶