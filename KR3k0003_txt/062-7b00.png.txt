東都之所匹爾其狀也則瓌譎屈竒瀾漫陸離嵳峩崔¶
嵬巉巗參差若宻雲之乍舉似鵬翼之中垂布菱華之¶
與蓮蔕咸反植而倒施若承露而將轉似含風而欲披¶
土成黼黻木化蛟螭布紅紫之融泄間朱黄之赫曦獸¶
狂顧而猶動鳥將鶱而以疲木神水怪海若山祗千變¶
萬化殊形異冝隂梁北注陽鳥南施百楹列倚千櫨代¶
支或㨿儉而形固或居安而勢危¶
頌漢王褒甘泉宫頌曰甘泉山天下顕敞之名處也前¶