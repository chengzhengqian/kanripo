捜神記曰魏郡張氏本富忽衰死財散賣宅與程應應¶
舉家疾病賣與何文文先獨持大刀暮入北堂梁上一¶
更中有一人長丈餘高冠赤幘呼曰細腰細腰應諾何¶
以有人氣荅無便去文因呼細腰問向赤衣冠是誰荅¶
曰金也在西壁下問君是誰荅云我杵也今在竈下文¶
掘得金三百斤燒去杵由此大富宅遂清寧¶
抱朴子曰葛廬有大功受爵立宅舍於博望里于今基¶
兆石礎在焉又曰臨汜縣有廖氏世老夀後移子孫輙¶