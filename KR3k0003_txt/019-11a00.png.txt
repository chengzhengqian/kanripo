漢書曰趙中大夫白公奏穿渠引涇水民得其饒歌之¶
曰田於何所池陽谷口鄭國在前白渠起後舉鍤如雲¶
决渠為雨涇水一石其泥數斗又曰馮立為西河上郡¶
在職公亷與野王相代治行相似而多恩吏民乃歌曰¶
大馮君小馮君兄弟繼踵相因循聰明賢智恵吏民政¶
如魯衛徳化均周公康叔猶二君¶
東觀漢記曰張堪為漁陽太守開田八千餘頃勸民耕¶
種以致殷富百姓歌曰桑無附枝麥秀兩歧張君為政¶