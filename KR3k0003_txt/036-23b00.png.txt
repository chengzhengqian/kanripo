穢其溷聽臨河洗耳池主是讓以水為濁嗟此三士清¶
足厲俗又卞隨賛曰湯將伐桀謀於卞子既克讓位隨¶
以為恥薄於殷世著自汙已自投潁水清風邈矣又商¶
山四皓賛曰嗟爾四皓避秦隠形劉項之争養志弗營¶
不應朝聘保節全貞應命太子漢嗣以寧¶
晉夏侯湛范蠡賛曰悠悠范子求仁在已進報危國退¶
𢎞妙理身與勲偕名與身否逸羣遠遊永齊終始又魯¶
仲連賛曰峩峩先生有邈其節流仁憂亂抗道自絜隨¶