(絙者/急也)立事者賤者勞而貴者逸也舜為天下彈五絃之¶
琴歌南風之詩周公肴膳不撤於前鐘鼓不解於懸而¶
四夷服贏秦政晝決獄夜理書(政秦始/皇名也)御史冠葢相接¶
於道戍五嶺以備越(五嶺鐔城之嶺九疑之塞畨/禺之都南野之界射干之水)桀修¶
城以守胡然姦邪萌生而亂愈滋又曰太清之始天覆¶
以徳地載以樂四時不失其序風雨不降其虚日月淑¶
清而揚光五星循軌而不失行鳳麟至蓍龜兆甘露下¶
竹實滿流黃出朱草生(滿成也流黄土精也朱/草生於庭皆瑞應也)逮至衰¶