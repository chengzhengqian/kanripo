時人年八十而擊壤於道中觀者曰大哉帝之徳也壤¶
父曰吾日出而作日入而息鑿井而飲耕地而食帝何¶
徳於我哉又曰子支伯者舜以天下讓支伯支伯曰予¶
適有幽憂之病方且治之未暇治天下也遂不知所之¶
又曰被裘公者吳人也延陵季子出遊見道中遺金顧¶
而覩之謂公曰取彼金公投鑣瞋目拂手而言曰何子¶
居之髙視之卑吾被裘而負薪豈取遺金者哉季子大¶
驚既謝而問其姓名曰吾子皮相之士何足語姓名哉¶