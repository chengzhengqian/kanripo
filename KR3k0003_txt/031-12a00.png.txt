綱提領矯矯貞臣惟國之屏又贈呉王郎中令陸士衡¶
詩曰東南之美曩惟延州顯允陸生於今鮮儔振鱗南¶
海濯翼洪流婆娑翰林容與墳丘玉以瑜潤隨以光融¶
乃漸上京乃儀儲宫玩爾清藻味爾芳風泳之彌廣挹¶
之彌冲崑山何有有瑶有珉及爾同僚具惟近臣予渉¶
素秋子登青春媿無老成厠彼日新祁祁大邦惟桑與¶
梓穆穆伊人南國之紀帝曰爾諧惟王卿士俯僂從命¶
奚恤奚喜又荅陸士衡詩曰顧兹蓬蔚厠根蘭陂膏澤¶