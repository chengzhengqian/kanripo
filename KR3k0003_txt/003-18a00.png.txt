淮南子曰孟秋之月西宫御女白色衣白采撞白鐘其¶
兵鉞其畜狗八月官尉其樹柘九月官候其樹槐¶
漢書曰孫實為京兆尹以立秋日署侯文為東部督郵¶
入見敕曰今鷹隼始擊當從天氣取姦惡以成嚴霜之¶
誅掾部其有人乎¶
尚書考靈曜曰虛星為秋候昴為冬期隂氣相佐徳乃¶
不邪子助母収母合子符(虛星北方宿也昴星/西方宿也隂稱母也)¶
續漢禮儀志曰立秋之日白郊畢始揚武斬牲於郊東¶