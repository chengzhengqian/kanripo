坐自凝重衾無煖氣挾纊如懐氷伏枕終遥昔寤言莫¶
予應永思慮崇替慨然獨撫膺¶
晉陳新塗妻李氏冬至詩曰靈象尋數廻四氣平運散¶
隂律鼓微陽大眀唘修旦感與時来興心随逝化歎式¶
宴集中堂賔客盈期館¶
晉曹毗詠冬詩曰緜邈冬夕永凛厲寒氣升離葉向晨¶
落長風振條興夜静輕響起天清月暉澄寒水盈渠結¶
素霜竟櫩凝今載忽已暮来紀奄復仍¶