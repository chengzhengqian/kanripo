山海經曰少皡生般是始弓矢(世本云牟夷作矢揮作/弓弓矢一器作者兩人)¶
(於義有疑此言/般作之是也)¶
龍魚河圖曰弓之神名曰曲張¶
爾雅曰弓有縁謂之弓無緣者謂之弭以金者謂之銑¶
以蜃者謂之珧以玉者謂之珪¶
方言曰弓藏謂之鞬或謂之韇¶
説文曰角端獸狀似豕角善為弓出胡休夕國¶
易曰弦木為弧剡木為矢弧矢之利以威天下¶