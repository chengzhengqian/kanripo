詩太宗皇帝臨洛水詩曰春蒐馳駿骨摠轡俯長河霞¶
處流縈錦風前瀁卷羅水花翻照樹隄蘭倒挿波豈必¶
汾陰曲秋雲𤼵棹歌¶
蘇味道和受圗温洛詩曰緑綺應河檢青壇俯洛濱天¶
旋俄制蹕孝享屬嚴禋陟配光三祖懐柔洎百神霧開¶
中道日雪歛屬車塵預奉咸英奏長歌億萬春¶
李嶠和拜洛詩曰七萃鑾輿動千年瑞檢開文如龜負¶
出圗似鳯衘來殷薦三神享明祠萬國陪周旗黄鳥集¶