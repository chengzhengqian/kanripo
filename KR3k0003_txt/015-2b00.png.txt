則莫不好徳賢人衆多也又曰芣苡后妃之美也天下¶
和平則婦人樂有子矣¶
尚書曰釐降二女於媯汭嬪於虞(嬪嫁/也)¶
尚書大傳曰古者后夫人将侍君前息燭至于房中釋¶
朝服襲燕服然後入御于君鷄鳴太師奏鷄鳴于陛夫¶
人鳴佩玉于房中告去也然後應門擊柝告闢也¶
史記曰自古受命帝王及繼體守文之君非獨内徳茂¶
也盖亦有外戚助焉故易基乾坤詩首闗雎書叙釐降¶