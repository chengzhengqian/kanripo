於道路而無分争之心又曰昔者倉頡作書而天雨粟¶
說苑曰髙平王遣使者從魏文侯貸粟文侯曰須吾租¶
收邑粟至乃得也使者曰臣初来時見瀆中有魚張口¶
謂臣曰吾窮水魚命在呼吸可得灌乎臣謂之曰待吾¶
南見河伯之君决江淮之水灌汝口魚曰為命在須㬰¶
及須决淮之水比至還必求吾於枯魚之肆今髙平貧¶
窮故遣臣詣君貸粟乃須租收粟至者大王必求臣死¶
人之墓矣¶