道不虚行士不徒生生則幹時為國之楨故伊尹干湯¶
周公相成興治濟世以致太平生有顯功没有美名人¶
生於世貴能立功何得逃位矯世絶蹤丹朱不肖朝有¶
四㓙堯放求賢遜位于子度才處分不能則已何所感¶
激臨河洗耳山居巢處執心不傾辭君之禄忘君之榮¶
居君之地避君之庭立身若此非子之貞欲言子智則¶
不仕聖若欲言子髙則鳥獸同羣無功可紀無事可論¶
銘晉虞播阮籍銘曰峩峩先生天挺無欲𤣥虚恬澹混¶