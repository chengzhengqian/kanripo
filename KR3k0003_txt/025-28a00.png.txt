異哉尊天之道順地之理物無不得其所故綏之則安¶
動之則苦尊之則為将卑之則為虜抗之則在青雲之¶
上抑之則在深淵之下雖欲盡節効情安知前後使蘇¶
秦張儀與僕並生於今之世曾不得掌故安敢望侍郎¶
乎¶
漢揚雄解嘲曰客嘲揚子曰吾聞上世之士人綱人紀¶
析人之珪儋人之爵紆青拖紫朱丹其轂今吾子幸得¶
遭盛明之世處不諱之朝歴金門上玉堂有日矣曾不¶