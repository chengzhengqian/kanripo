有五霸之權下有戰國之事覽其得失古今畧備¶
奕勢魏應瑒奕勢曰葢棊奕之制所尚矣有像軍戎戰¶
陣之紀旌旗既列權慮蜂起駱驛雨集魚鱗鴈峙奮維¶
闡翼固衛邊鄙或飾遁偽旋卓轢軿列羸師延敵一乗¶
虚絶歸不得合兩見擒滅淮隂之謨拔旗之勢也或匡¶
設無常尋變應危寇動北壘備在南麾中棊既捷四表¶
自虧亞夫之智耿弇之竒也或假道四布周爰繁昌雲¶
合星羅侵逼郊場師弱衆寡臨據孤亡披掃彊禦廣畧¶