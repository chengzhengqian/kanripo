宿辯於天文者也下料物土析於地理者也鳥䇿篆素¶
玉牒石記烏聞梁岷有陟方之館行宫之基歟而吾子¶
獨未聞大吳之壯麗乎且有吳之開國也造自泰伯宣¶
於延陵固其經略上當星紀拓土畫疆指衡岳以鎮野¶
目龍川而帶坰百川𣲖别歸海而㑹控清引濁混濤并¶
瀬濆薄沸騰寂寥長邁出乎太荒之中行乎東極之外¶
於是乎長鯨吞航修鯢吐浪躍龍騰虵蛟鯔琵琶泝洄¶
順流噞喁沉浮鳥則鵾鷄鸀鳿鷞鵠鷺鴻鶢鶋避風候¶