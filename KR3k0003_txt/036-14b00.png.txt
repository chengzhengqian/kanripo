陳江揔夏日還山庭詩曰獨於幽栖地山庭暗女蘿澗¶
漬長低篠池開半卷荷野花朝暝落盤根嵗月多停樽¶
無賞慰狎鳥自經過又春夜山庭詩曰春夜芳時晚幽¶
庭野氣深山疑刻削意樹接縱横隂户對忘憂草池驚¶
旅浴禽樽中良得性物外知余心¶
隋王由禮賦得巖穴無結構詩曰巖間無結構谷處極¶
幽尋葉落秋巢廹雲生石路深早梅香野徑清澗響丘¶
琴獨有栖遲客留連芳杜心¶