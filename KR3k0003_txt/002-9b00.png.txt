於沍寒之節蒼雲暮同嚴風曉别散亂徘徊雰霏皎潔¶
違朝陽之曜煦就凌隂之惨冽混二儀而並色覆萬有¶
而皆空既奪朱而成素實矯異而為同始飄颻而稍落¶
遂紛糅而無窮曉攝光而映淨夜合影而通曨似北荒¶
之眀月比西崑之閬風¶
宋謝荘雜言詠雪曰火洲滅日壑清龍闗沙蒸河徼雲¶
驚晷未沈而井閟㝢方霾而海溟始葐蒀以蕤轉終徘¶
徊而烟曵状素鏡之晨光寫金波之夜晰¶