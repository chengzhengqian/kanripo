行敦醇樸思貫𤣥妙莅政端位臨朝光曜胄子入學辟¶
雍宗禮國老恂恂貴逰濟濟莫孝匪子莫悌匪弟化自¶
外明訓法以禮獷彼吳楚稱亂三代世厯五偽年幾百¶
載邉陲䖍劉王化阻閡羽檄星馳鉦鼓日戒帝御羣師¶
奉辭奪旅腹心庭爭爪牙疑沮天監獨照聖䇿乃舉朝¶
服濟江止戈曜武野無交兵役不淹月僣號歸命稽顙¶
晉闕邪界蠻流傍納百越表閭旌善徳音爰發虞人獻¶
箴周書垂誥酒懼其彝獸戒其冐于我大行縱心所好¶