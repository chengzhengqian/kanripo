籍不得中顧私捐軀赴國難視死忽若歸¶
宋袁淑效曹子建白馬篇曰劒騎何翩翩長安五陵間¶
秦地天下樞八方湊才賢荆魏多壮士宛洛冨少年義¶
分明於霜信行直如絃侠烈良有聞古来共知然¶
宋鮑照代陳王白馬篇曰白馬騂角弓鳴鞭垂北風要¶
途問邉急雜虜入雲中薄暮雪雲起飛沙被逺松棄别¶
中國愛要兾胡馬功但令塞上兒知我獨為䧺¶
梁沈約白馬篇曰白馬紫金鞍停鑣過上蘭赤坂塗三¶