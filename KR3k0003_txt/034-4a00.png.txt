適於逺京遂旋返而北徂濟黄河以汎舟經山陽之舊¶
居踐二子之遺迹歴窮巷之空廬惟古昔以懐人心徘¶
徊以躊躇棟宇存而弗毁形神逝其焉如昔李斯之受¶
罪歎黄犬之長吟悼嵇生之永辭顧日影而彈琴託運¶
遇於際㑹寄餘命於寸隂聽鳴笛之慷慨妙聲絶而復¶
尋停駕言而將邁遂援翰而冩心¶
晉潘岳懐舊賦曰予十二而獲見于父友東武戴侯楊¶
君遂申之以婚姻而道元公嗣亦隆世親之愛不幸短¶