晉成公綏故筆賦曰有倉頡之奇生列四目而兼明慕¶
羲氏之畫卦載萬物于五行乃發慮於書契採秋毫之類¶
芒加膠漆之綢繆結三束而五重建犀角之𤣥管屬象¶
齒於纎鋒染青松之㣲煙著不冺之永蹤則象神仙人¶
皇九頭式範羣生異體怪軀注玉度於七經訓河洛之¶
䜟緯書日月之所躔别列宿之舍次乃皆是筆之勲人¶
日用而不寤仡盡力於萬機卒見棄於行路¶
梁吳均筆格賦曰幽山之桂樹恒縈風而抱霧葉委鬱¶