銘漢李尤金羊燈銘曰賢哲勉務惟日不足金羊載耀¶
作明以續¶
　　燭¶
周官司烜氏掌以燧取火於日以供祭祀之明燭凡邦¶
之大事供賁燭(賁燭麻燭/賁大也)¶
禮記曰侍坐燭至起(異晝/夜也)燭不見跋(跋本也燭盡則去/之嫌若燼多有厭)¶
(倦/也)又曰孔子曰嫁女之家三夜不息燭思離親也¶
尚書大傳曰晉平公問師曠曰吾年七十欲學恐已暮¶