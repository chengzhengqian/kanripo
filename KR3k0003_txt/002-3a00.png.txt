父母作梁山歌¶
論衡曰雲霧雨之徴也夏則為露冬則為霜温則為雨¶
寒則為雪雨露凍凝者皆由地𤼵不從天降¶
國䇿曰魏惠王卒葬有日矣天大雨雪甚至牛目羣臣¶
請弛期太子不許恵子諫曰昔王季葬渦山之尾欒水¶
齧其墓見棺前和文王曰先君欲見羣臣百姓矣乃出¶
為帳三日後葬今先王欲小留而撫社稷故使雪甚弛¶
期而更為日此文王之義也¶