禮經舊典寂寥無記鴻規盛烈堙沒罕稱乃假雙闕於¶
牛頭託逺圗於博望有欺耳目無補憲章惟帝建國正¶
位辯方周營洛涘漢啓岐梁居因業盛文以化光爰有¶
象闕是惟舊章青盖南洎黄旗東指懸法無聞藏書不¶
紀大人造物龍徳休否建此百常興兹雙起偉哉偃蹇¶
壯矣巍巍傍映重疉上連翠微布敎方顕挾日初暉懸¶
書有附委篋知歸¶
表梁沈約上建闕表曰恭惟哲后舊章必修眇矚前王¶