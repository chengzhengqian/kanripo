　　帝堯陶唐氏¶
尚書堯典曰若稽古帝堯曰放勛欽明文思安安允恭¶
克讓光被四表格于上下克明俊徳以親九族九族既¶
睦平章百姓百姓昭明協和萬邦黎民於變時雍¶
論語曰大哉堯之為君也巍巍乎唯天為大唯堯則之¶
蕩蕩乎民無能名焉巍巍乎其有成功也煥乎其有文¶
章¶
春秋元命苞曰堯眉八采是謂通明厯象日月琁璣玉¶