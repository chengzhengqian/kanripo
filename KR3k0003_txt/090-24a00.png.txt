魏陳王曹植白鶴賦曰嗟皓麗之素鳥含竒氣之淑祥¶
薄幽林以屏處䕃重景之餘光狹單巢於弱條懼衝風¶
之難當承邂逅之僥倖得接翼於鸞皇同毛衣之氣類¶
信休息而同行傷本規之違忤悵離羣而獨處恒竄伏¶
以窮栖獨哀鳴而戢羽兾大網之觧結得奮翅而逺逰¶
聆雅琴之清韵記六翮之末流¶
晉桓𤣥鶴賦曰惟兹禽之受命諒誕生於悠邈擢髙距¶
以自抗延修頸以軒矚分頳𤣥以發藻通太素其如玉¶