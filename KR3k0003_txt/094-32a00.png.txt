豕欲搏之豕人語曰無殺我我為汝殺莎車將軍都末¶
異之即與兄弟共殺莎車王¶
皇甫謐高士傳曰孫期濟陰人少為諸生治京氏易古¶
文尚書家貧事母至孝牧豕於大澤中以奉養焉逺人¶
往從其學者皆執經壟畔以追之里落化其仁讓黄巾¶
賊起過其里陌相約不犯孫先生舍辟舉方正遣吏賫¶
羊酒請期期驅豕入草不顧司徒黄琬特辟不就終於¶
家¶