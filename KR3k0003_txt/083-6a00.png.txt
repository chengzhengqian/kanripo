師傅俱乞骸骨上以其年老皆許之加賜黄金二十斤¶
皇太子贈以五十斤又曰秦幣黄金方寸而重一斤以¶
鎰為名¶
漢武故事曰帝年數嵗長公主遍指侍者曰與子作婦¶
好否皆不用後指陳后帝曰若得阿嬌當作金屋貯之¶
續漢書曰楊震為東莱太守道經昌邑初震為荆州舉¶
茂才王宻宻時為昌邑令謁見至夜懐金十斤以遺震¶
震曰故人知君君不知故人何也宻曰暮夜無知者震¶