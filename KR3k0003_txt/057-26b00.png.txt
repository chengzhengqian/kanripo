遡秋埃既而昵賔獻夀中人奉膳有悄者顔弗怡高殿¶
視華鼓之繁桴聽邉笳之嘶囀飛朱鷺以首引逮𤣥雲¶
而終變然後簮珥搖暉荘服流湎抗妍歌以跕躧揚輕¶
袖而翳面雜紛披於巾拂逓間闗乎槃扇¶
齊竟陵王賔僚七要曰松既煙而接漢竹縁嶺而負筠哀¶
過鴻於月曉悲夜猨於霜旻乃鶴駕之非逺信羽車之¶
可鄰鴻池廣象太液染華勢含五水氣䟽九河既百尋¶
而照底亦千丈而分沙故乗流以神王或鼓地而目多¶