黄帝占軍氣決曰諸將軍氣如城樓¶
史記曰方士言武帝曰黄帝為五城十二樓以候神人¶
帝乃立神明臺井幹樓髙五十丈輦道相屬¶
十洲記曰崑崙山有十二玉樓¶
漢書曰甘延夀少以良家子善騎射嘗超踰羽林亭樓¶
由是遷為郎¶
吳越春秋曰范蠡為句踐立飛翼樓以象天門¶
東觀漢記曰上至廣阿止城門樓上披輿地圖指示¶