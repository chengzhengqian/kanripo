與俱登臺而觀焉孔子曰美哉斯臺自古聖王為城臺¶
未有不戮一人而致功若此者也陳侯默赦所執吏¶
新序曰趙簡子上羊腸阪羣臣皆偏裼推車而唐㑹擔¶
㦸行歌簡子曰寡人上阪羣臣推車㑹獨行歌不推車¶
是㑹為臣而侮其主其罪何若對曰臣侮主之罪當死¶
死者身死妻子為戮也君雖聞為臣侮主之罪君亦聞¶
為人君而侮其臣者乎簡子曰何若為侮其臣者乎對¶
曰智者不為謀辯者不為使勇者不為闘夫智者不為¶