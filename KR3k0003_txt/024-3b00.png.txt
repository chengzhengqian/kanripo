史記曰秦二世欲漆其城優旃曰善主上雖無言臣固¶
將請之漆城蕩蕩㓂來不可上易為漆耳難為䕃室二¶
世笑而止又曰孫叔敖病将死屬其子曰貧困往見優¶
孟後其子窮困負薪逢優孟與言孟曰無逺行時楚荘¶
王欲以優孟為相對曰請與婦人計之三日後優孟來¶
王曰何如曰婦言無為楚相孫叔敖盡忠以治楚楚得¶
以霸今死其子無立錐之地必如孫叔敖不如自殺王¶
乃召孫叔敖子以四百户奉其祀又曰東武侯母嘗養¶