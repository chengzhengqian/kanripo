皇甫謐年厯曰月羣隂之宗光内日影以宵曜名曰夜¶
光¶
物理論曰京房説月與星至隂也有形無光日照之乃¶
光如以鏡照日而有影見¶
舊厯説曰日猶火也月猶水也火則施光水則含影故¶
朏生於向日魄生於背日當日則光盈近日則明滅¶
楚辭曰夜光何德死而又育厥利維何而顧兎在腹又¶
曰何泛濫之浮雲歘擁蔽於明月思耿耿而願見然隂¶