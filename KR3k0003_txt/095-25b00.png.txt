承先君之禮儀也相䑕有皮人而無儀人而無儀不死¶
何為又曰碩䑕碩鼠無食我黍¶
詩義疏曰樊光謂即爾雅鼫䑕也許慎云鼫鼠五伎鼠¶
也今之河東有碩䑕大能人立前兩脚於頭上跳舞善¶
鳴食人禾稼逐則走入樹空中亦有五伎或謂雀䑕其¶
形大故叙云石䑕也魏今河東河北縣也詩言其方物¶
宜謂此䑕非今大䑕又不食禾苗本草又謂螻蛄為石¶
鼠亦五伎古今方士名蟲鳥物異名同故記也¶