洪範五行傳曰春秋之螽者蟲災也以刑罰暴虐貪叨¶
無厭興師動衆蟲為害矣雨螽于宋是時宋公暴虐刑¶
重賦歛無已故應是而雨螽又曰介蟲有甲能蜚揚之¶
類陽氣所生於春秋為螽今謂之蝗皆其類也旱氣動¶
象至矣故曰有介蟲之孽也¶
春秋佐助期曰螽之為蟲赤頭甲身而翼飛行隂中陽¶
也螽之為言衆暴衆也¶
春秋含孳曰蝗起於貪螽者飛而甲為害故天雨螽則¶