陳張正見賦得日中市朝滿詩曰雲閣綺霞生旗亭麗¶
日明塵飛三市路蓋入九重城竹葉當壚滿桃花帶綬¶
輕唯見爭名利安知大隱情¶
教梁簡文帝移市敎曰臨淮作守白鹿隨而忘反蕭令¶
解綬黄雀從而不歸况復衛卒遮車追民擁㮄瞻言前¶
古眇愧𢎞多吾旅泊東川阻茲涸水日中揔會交貿遷¶
移雖樊無外取要得所求而旗亭舊體自有常處不容¶
近違孔奮逺逐曹參正恐舊肆盈虛或成彫廢¶