禮記曰笏天子以球玉又曰執玉爵者不揮又曰受珠¶
玉者以掬又曰玉不琢不成器人不學不知道又曰子¶
貢問於孔子曰敢問君子貴玉而賤珉何也為玉之寡¶
而珉之多耶子曰昔君子比徳於玉焉溫潤而澤仁也¶
縝宻而栗知也廉而不劌義也垂之如墜禮也叩之其¶
聲清越以長其終詘然樂也瑕不掩瑜瑜不掩瑕忠也¶
孚尹旁逹信也氣若白虹天也精神見於山川地也珪¶
璋特逹徳也天下莫不貴者道也¶