勇士為繳時張而射之此六雙者可得而囊載也¶
家語曰楚共王出遊亡其烏號之弓(烏號良/弓名也)左右請求¶
之王曰楚人失弓楚人得之又何求焉¶
孔叢子曰楚王張繁弱之弓載忘歸之矢以射蛟兕於¶
雲夢¶
列女傳曰晉平公使工為弓三年乃成射不穿一札公¶
怒將殺工其妻見公曰妾之夫造此弓亦勞矣幹生泰¶
山之阿一日三覩隂三覩陽傅以燕牛之角纒以荆麋¶