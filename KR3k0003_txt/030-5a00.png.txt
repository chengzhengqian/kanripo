軒繡軸悵飲東都送客金谷琴羽張兮簫鼓陳燕趙歌¶
兮傷美人珠與玉兮艶暮秋羅與綺兮嬌上春造分手¶
而銜涕感寂寞而傷神乃有劒客慙恩少年報士韓國¶
趙厠呉宫燕市驅征馬而不顧見行塵之時起又若君¶
居淄右妾家河陽同瓊珮之晨照共金爐之夕香君結¶
綬兮千里惜瑶草之徒芳慙幽宫之琴瑟悔臺上之流¶
黄春闈閟此青苔色秋帳涵兹明月光夏簟清兮晝不¶
暮冬釭凝兮夜何長織錦曲兮泣已盡廻文詩兮影獨¶