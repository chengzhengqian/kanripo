晉郭璞遊仙詩曰京華豪俠窟山林隱遁栖又曰登岳¶
採五芝涉澗將六草散髪蕩𤣥溜終年不華皓又曰青¶
谿千餘仞中有一道士又曰中有冥寂士静嘯撫清絃¶
又曰四瀆流如淚五岳羅若垤尋我青雲友永與時人¶
絶又曰静歡亦何念悲此妙齡逝在世無千月命如秋¶
葉蔕蘭生蓬芭間榮曜常幽翳又曰吞舟踊海底髙浪¶
駕蓬萊又曰登仙撫龍駟迅駕乗奔雷鱗裳逐電曜雲¶
蓋隨風迴手頓羲和轡足踰閶闔開東海猶蹄涔崑崙¶