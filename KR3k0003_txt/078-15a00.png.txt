期又曰赤松霞霧乗煙封子鍊骨凌仙滄潄水玉心𤣥¶
故能靈化自然又曰乗彼六氣渺茫輜駕赤水崑陽遥¶
望至人𤣥堂心與罔象俱忘又曰朝𠻳雲英玉蘂夕挹¶
玉膏石髓瑶臺藻構霞綺鱗裳羽蓋級纚又曰玉樹標¶
雲翠蔚靈崖獨拔竒卉芳津蘭瑩珠隧碧葉灌清鱗萃¶
又曰玉房石榻磊砢燭龍銜輝吐火朝採石英澗左夕¶
翳瓊葩巖下¶
晉張華詠蕭史詩曰蕭史愛長年嬴女老童顔火粒願¶