帝患之叔孫通知上益厭也説上願以諸弟子共起朝¶
儀後七年長樂宫成羣臣皆朝十月復置法酒諸侍坐¶
殿上皆伏尊卑次起上夀觴九行謁者言罷酒御史執¶
法舉不如儀者輒引去竟朝置酒無敢失禮者高帝乃¶
曰吾今日知為皇帝之貴也¶
漢書曰百味㫖酒(百日之米酒/也味或作末)芬布蘭生(芬布列若/蘭之生也)又曰¶
于定國飲酒至數石不亂飲益精明¶
神異經曰西北海外有人長二千里兩脚中間相去千¶