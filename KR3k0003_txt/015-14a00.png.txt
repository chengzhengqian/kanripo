亦曜神光顯應天禄聿嬪聖皇受氣自然寔聽清和内¶
含茂質外𤼵英華身處宸極敬恭惟夙窈窕淑媚柔順¶
婉穆宣慈内政流化太㣲六宮變雅清我壼闈經綸庻¶
屬積思萬幾既臻緝熈𤣥澤流衍將翼我后登封降禪¶
氛祲告妖沉結彌留奄忽升遐棄世髙遊聖上哀懐感¶
切悼心率土縞素遏宻八音𦕈𦕈遊靈將焉所之容光¶
幽邁豈有反期杳杳新宮下絶三泉茫茫陵域合體中¶
原委棄暉章即安太清¶