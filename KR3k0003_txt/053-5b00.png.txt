區宇雖文命之東漸西被咎繇之邁于種徳何以尚茲¶
朕聞先王之宰世也庸勲尊賢建侯胙土褒以寵章崇¶
其徽物所以夾輔皇室外隆藩屏故曲阜光唘遂荒徐¶
宅營丘表海四履有聞其在襄王亦賴匡霸又命晉文¶
備物九錫惟公道冠前烈勲髙振古而殊典未加朕甚¶
瞢焉今進授相國¶
表魏武帝讓九錫表曰臣功小徳薄忝寵已過進爵益¶
土非臣所宜九錫大禮臣所不稱惶悸征營心如炎灼¶