帝中興之瑞也又曰昭帝時上林栁樹斷卧地一朝起¶
立生枝葉有蟲食其葉成文字曰公孫病已立又曰昌¶
邑王問社有枯樹復生枝葉眭孟以為木下民象當有¶
廢改之象公孫氏從民間受命為天子者後宣帝立帝¶
本名病已¶
隋巢子曰昔三苗大亂天命夏属於𤣥宫有大神人面¶
鳥身降而福之司禄益富而國家實司命益年而民不¶
夭四方歸之属乃克三苗而神民不違¶