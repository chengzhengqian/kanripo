矣已仰其成復何所與故可歌南風之詩彈五弦之琴¶
也¶
晉孫盛周太伯三讓論曰孔子曰太伯其可謂至德也¶
已矣三以天下讓民無得而稱焉鄭𤣥以為托採藥而¶
行一讓也不奔䘮二讓也斷髮文身三讓也三者之美¶
皆隠蔽而不著王肅曰其讓隠故民無得而稱焉盛謂¶
𤣥既失之而肅亦未為得也𤣥之所云三迹顯然天下¶
所共見也何得云隠而未著乎三迹茍著則髙譲可知¶