祫以四升之麤布狹領不掩其巨形促縁不覆其長度¶
申脚則足出攣捲則拳露¶
書魏應璩與韋仲將書曰夫以原憲縣磬之居而值皇¶
天無已之雨薪蒭既盡舊榖亦傾屠蘇發撤機㯓見¶
謀進無顔子不改之志退無揚雄晏然之情是以懐蹙¶
良不可堪人非神仙須仰衣食方今體寒心飢憂在旦¶
夕而欲東希許昌治生之物西望陵縣㕑食之禄誠恐¶
將為牛蹄中魚卒鮑氏之肆矣又與董仲連書曰榖糴¶