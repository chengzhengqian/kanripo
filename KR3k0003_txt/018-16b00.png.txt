千代其無匹超古今而特章執妙年之方盛性聰惠以¶
和良禀純㓗之明節復申禮以自防重行義以輕身志¶
高尚乎貞姜予情恱其美麗無須㬰而有忘思桃夭之¶
所宜願無衣之同裳懐紆結而不暢兮魂一夕而九翔¶
出房户以躑躅覩天漢之無津傷匏𤓰之無偶悲織女¶
之獨勤還伏枕以求寐庶通夢而交神神惚怳而難遇¶
思交錯以繽紛遂終夜而靡見東方旭以既晨知所思¶
之不得乃抑情以自信¶