論語曰逸民伯夷叔齊虞仲夷逸朱張栁下恵少連¶
莊子曰古之所謂隠士者非伏其身而不見也非閉其¶
言而不出也非藏其知而不發也時命大謬也又曰刻¶
意尚行離世異俗此山谷之士避世之人也就藪澤處¶
閒曠釣魚閒處無為而已矣此江海之士避世之人也¶
閒暇之所好也¶
魏𨽻髙士傳曰廣成子在崆峒之上黄帝問曰吾欲取¶
天地之精以養萬物為之奈何廣成子蹷然而起曰至¶