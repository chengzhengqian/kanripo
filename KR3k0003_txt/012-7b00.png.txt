帝王世紀曰文王昌龍顔虎肩身長十尺胸有四乳敬¶
老慈幼晏朝不食以延四方之士是以太顛閎夭散宜¶
生南宫适之屬咸至是為四臣文王雖在諸侯之位襲¶
父為西伯紂既囚文王文王之長子曰伯邑考質于殷¶
為紂御紂烹以為羮賜文王曰聖人當不食其子羮文¶
王得而食之紂曰誰謂西伯聖者食其子羮尚不知也¶
賛魏陳王曹植文王賛曰於赫聖徳實惟文王三分有¶
二猶服事商化加虞芮傍暨西方王業克昭武嗣遂光¶