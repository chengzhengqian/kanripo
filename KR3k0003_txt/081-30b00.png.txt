魏陳王曹植迷迭香賦曰播西都之麗草兮應青春而¶
發暉流翠葉于纎柯兮結㣲根於丹墀信繁華之速實¶
兮弗見彫於嚴霜方暮秋之幽蘭兮麗崑崙之芝英既¶
經時而收采兮遂幽殺以増芳去枝葉而特御兮入綃¶
縠之霧裳附玉體以行止兮順㣲風而舒光¶
魏王粲迷迭賦曰惟遐方之珍草兮産崑崙之極幽受¶
中和之正氣兮承陰陽之靈休揚豐馨於西裔兮布和¶
種於中州去原野之側陋兮植髙宇之外庭布萋萋之¶