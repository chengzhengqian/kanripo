徳暉内動英華外揚禮行罇俎義及幽荒仰荷天徳降¶
年永久北極齊光南山獻夀滄溟奄竭嵩岱皆朽沴非¶
昊穹惟余之咎攀龍詎幾大隧𤣥𤣥厭世崇陛即宮下¶
泉殯階已遽素幕髙褰端闈洞啟蜃紼徐前背朱闕以¶
南轉乗翠龍而東度經原野之荒涼屬西成之云暮伐¶
金鼓以清道揚悲笳而啓路極厚地而不追終蒼天而¶
永慕蒼梧晦逺眘徽不泯紀事寂寞龜書可循哲王違¶
世克播遺塵猗歟萬古暉光日新¶