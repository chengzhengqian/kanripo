顔溢坐美目盈堂姿踰春華操越秋霜從容㣲眄流曜¶
吐芳巧笑在側顧眄傾城𤣥野子曰爰有梧桐産乎𤣥¶
谿傅根朽壤託隂生危激水澡其下飛鳥集其枝罔雙¶
偶而特立獨飄颻而單離匠石摧肩公輸折首目耾肌¶
戰制以為琴子野調操鍾期聽音子能聽之乎¶
後漢劉梁七舉曰丹楹縹壁紫柱虹梁桷榱朱緑藻梲¶
𤣥黄鏤以金碧雜以夜光鴻臺百層千雲參差仰觀八¶
極逰目無涯玉樹青葱鸞鸖並栖隋珠明月照曜其陂¶