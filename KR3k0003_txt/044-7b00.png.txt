道不能為王門伶人¶
世説曰㑹稽有防風鬼屢見城邑常跂雷門上脚垂至¶
地晉横陽令賀韜義鼓琴防風聞琴聲在賀中庭舞¶
沈約宋書曰蕭思話領左衛將軍嘗從太祖登鍾山北¶
嶺中道有盤石清泉上使於石上彈琴因賜以銀酒鍾¶
謂曰相賞有松石間之髙意也¶
詩梁丘遲題琴樸奉栁吳興詩曰邊山此嘉樹揺影出¶
雲垂清心有素體直榦無曲枝凡耳非所别君子特見¶