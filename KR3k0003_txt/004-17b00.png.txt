在斯載留神瞩有睟天儀龍精已映威仰未移葉依黄¶
鳥花落春池髙宴宏敞禁林稠宻青隥崫起丹樓間出¶
翠葆随風金戈動日惆悵清管徘徊輕佾㶚滻入筵河¶
淇流阼渦若来往觴肴㳂泝歡飫有終清光欲暮輕軺¶
廻首華組徐步又為人作三日侍光華殿曲水宴詩曰¶
神理内寂機象外融遺情汾水垂冕鴻宫樹以司牧匪¶
我求蒙徒勤日用誰契𤣥功當宁日昃求衣未眀抵璧¶
焚翠銷劒隳城九疇式叙三辟載清麗景則春儀方在¶