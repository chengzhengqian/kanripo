禮記曰百年曰期頥又曰凡養老有虞氏以燕禮夏后¶
氏以饗禮殷人以食禮周人修而兼用之又曰六十養¶
於國七十養於學八十拜君命一坐再至又曰五十始¶
衰六十非肉不飽七十非帛不煖又曰五十杖於家六¶
十杖於鄉七十杖於國八十杖於朝¶
毛詩曰執子之手與子偕老又曰酌以大斗以祈黃耉¶
黃耉鮐背以引以翼¶
左傳曰燭之武對鄭伯曰臣之壯也猶不如人今老矣¶