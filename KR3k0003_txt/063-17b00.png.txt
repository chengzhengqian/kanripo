等賓從竝作愧羣僚¶
賦陳江揔雲堂賦曰覽黄圗之棟宇規紫宸於太清何¶
面勢之膠葛信不日之經營仰一時之壯麗跨萬古之¶
威靈吐觸石之竒色混髙堂之舊名若乃三階八户百¶
栱千楹瑩以玉琇飾以金英緑芰懸挿紅蕖倒生於時¶
木葉聲寒壺人唱靜承露擎虚相風昭迥天子乃下輦¶
開宴出豫娛神文懸日月思革風塵是附鳯之多幸愧¶
屠龍之不真¶