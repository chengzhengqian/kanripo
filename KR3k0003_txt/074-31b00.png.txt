賦東晉李秀四維賦曰四維戲者衛尉摰侯所造也畫¶
紙為局截木為棊取象元一分而為二准隂陽之位擬¶
剛柔之策而變動云為成乎其中世有哲人黄中通理¶
探賾索隠開物建始造四維之妙戲邈衆藝之特竒盡¶
盈尺之局乃擬象乎兩儀立太極之正統班五常之列¶
位剛柔異而作配趍舍同而從類或盤紆詰屈連延駱¶
驛或間不容息舍棊則獲圍成未合驕棊先出九道並¶
列専都獨畢¶