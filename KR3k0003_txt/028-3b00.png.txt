妙曲樂正奏笙竽曜靈忽西邁炎燭繼望舒翊日浮黄¶
河長驅旋鄴都又銅雀臺詩曰朝遊髙臺觀夕宴華池¶
隂大酋奉甘醪獸人獻嘉禽齊倡發東舞秦筝奏西音¶
飛鳥翻翔舞悲鳴集北林樂極哀情來慘恨摧肝心又¶
於清河作詩曰方舟戲長水澹澹自浮沉絃歌發中流¶
悲風漂餘音¶
魏王粲詩曰悠悠渉荒路靡靡我心愁四望無煙火但¶
見林與丘城郭生榛棘蹊徑無所由萑蒲竟廣澤葭葦¶