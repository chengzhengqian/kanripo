梁劉孝標辨命論曰臣觀管輅天才英偉珪璋特秀寔¶
海内之名傑而官止少府丞年終四十八天之報施何¶
其寡歟然則髙才而無貴仕饕餮而居大位自古所歎¶
焉獨公明而已哉故性命之道窮通之數夭閼紛綸莫¶
知其辨仲任蔽其源子長闡其惑至於褐冠瓮牖必以¶
懸天有期鼎貴髙門則曰惟人所召蕭逺論其本而不¶
暢其流子𤣥語其流而未詳其本嘗言之曰夫道生萬¶
物則謂之道生而無主謂之自然自然者物見其然不¶