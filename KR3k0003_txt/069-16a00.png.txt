縑帳於屋下數重白氈金案玉杯人皆飽醉¶
江表傳曰曹公平荆州仍欲伐吳張昭等皆勸迎曹公¶
唯周瑜魯肅諫拒之孫權拔刀斫前奏案曰諸将復有¶
言迎北軍者與此案同¶
銘梁簡文帝書案銘曰刻香鏤彩纎銀卷足照色黄金¶
迴花青玉漆華映紫畫製舒緑性廣知平文雕非曲厠¶
質錦帷承芳綺縟敬客禮賢恭思儼束披古通今察姦¶
理俗仁義可安忠貞自燭鑒矣勒銘知微敬朂¶