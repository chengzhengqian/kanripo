懸門開溜水錦日鎮浮橋黑米生菰葑青花出稻苗無¶
因學仙藻雲氣徒飄颻¶
陳徐陵内園逐涼詩曰昔有北山北今余東海東納凉¶
髙樹下直坐落花中狹徑長無跡茅齋本自空提琴就¶
竹篠酌酒勸梧桐¶
賦魏繁欽暑賦曰暑景方徂時惟六月大火飄光炎氣¶
酷烈翕翕盛熱蒸我層軒温風淟涊動靜增煩雖託隂¶
宫罔所避旃粉扇靡效宴戲尠歡庶望秋節慰我愁歎¶