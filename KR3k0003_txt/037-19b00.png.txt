通門舊儀虚想之積過於陵阜汎愛不遺猥降徳音清¶
喻爛煥情義欵䔍執誨欣然若饗大牢抱佩至眷銘乎¶
心膂且箕山之叟超迹於堯帝之世首陽之老抗操於¶
有周之隆故能名奮百代使聞之厲節皆經聖眀之論¶
所以邈世卓時者也至於鄙薄才頑行穢疾奪其志神¶
迷其心因託虚静遂竊美選聖上仁聰亮其辛苦每自¶
陳訴輙見寛放雖大君有命實小人勿用也匪敢盤桓¶
疾與榮競巾車順命非劣憊所堪也密雲雖興知枯木¶