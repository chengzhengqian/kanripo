淮南萬畢術曰孤桃枝之劵令雞夜鳴(取孤桃南北行/枝長三尺折以)¶
(為劵塗以三嵗雄雞/血夜居棲下則鳴)¶
漢武故事曰東郡獻短人呼東方朔朔至短人因指朔¶
謂上曰西王母種桃三千嵗為子此兒不良也已三過¶
偷之矣後西王母下出桃七枚母因噉二以五枚與帝¶
帝留核著前母問曰用此何上曰此桃羙欲種之母笑¶
曰此桃三千年一著子非下土所植也¶
風俗通曰黄帝書稱上古之時有兄弟二人荼與欎律¶