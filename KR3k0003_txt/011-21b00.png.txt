列子曰黄帝喜天下之戴已也養正命娛耳目乃喟然¶
歎曰養一已治萬物其患如此於是放萬機舍宮寢退¶
而閒居大庭之館齋心服形三月不親政事晝寢而夢¶
遊於華胥華胥氏國不知距齊國幾千里(齊中/國)葢非舟¶
車足力之所及神遊而已其國入水不溺入火不熱乗¶
空如履實寢虚若處牀黄帝既寤怡然自得又二十八¶
年天下大治幾若華胥國矣¶
淮南子曰黄帝治天下而力牧太山稽輔之使强不得¶