晉庾儵大槐賦曰余去許都將歸洛京舍于嵩岳之下¶
而植斯樹焉遂作賦曰有殊世之竒樹生中岳之重阿¶
承蒼昊之純氣吸后土之柔嘉若夫赤松王喬馮夷之¶
倫逍遥茂䕃濯纓其濵望輕霞而增舉垂高暢之清塵¶
若其含真抱朴曠世所希降夏后之卑室作唐虞之茅¶
茨潔昭儉以驕奢成三王之懿資故能著英聲于來世¶
超羣侣而垂暉仰瞻重幹俯察其隂逸葉横被流枝蕭¶
森下覆靈沼上蔽高岑孤鵠徘徊寡雀悲吟清風時至¶