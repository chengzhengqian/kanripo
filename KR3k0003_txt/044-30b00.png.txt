磐石雙起丹水涌其左醴泉流其右師曠將為陽春北¶
鄙白雪之曲取其䧺焉宋意將送荆卿於易水之上得¶
其雌焉於是天旋少隂白日西靡命巗香使午子延長¶
頸奮玉手摛朱脣曜皓齒頳顔臻玉貌起吟清商追流¶
徴¶
後漢馬融長笛賦曰融既博覽典雅精&KR1802;術數又性好¶
音律能鼓琴吹笛為督郵無留事獨卧郿縣平陽鄔中¶
有雒客舍逆旅吹笛融去京師踰年暫聞甚悲而樂之¶