魏志曰髙文惠明帝時為廷尉時法甚峻而宜陽典農¶
劉龜竊於禁内射兔收龜付獄文惠表請告者曰廷尉¶
天下平也安得以至尊喜怒而毁法乎¶
㑹稽典録曰盛吉拜廷尉吉性多仁恩務在哀矜每至¶
冬月罪囚當斷其妻執燭吉手丹筆夫妻相向垂泣¶
摯虞新禮議曰故事祀臯陶於廷尉寺新禮移祀於律¶
寺以同祭先聖於太學也又故事祀以社日新禮改以¶
孟秋之月以應秋政臣虞謹按臯陶作士惟明克允國¶