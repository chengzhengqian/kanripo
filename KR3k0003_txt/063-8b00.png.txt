梁王臺卿詠水中樓影詩曰飄颻似雲度亭亭如蓋浮¶
熟看波不動還是映髙樓¶
賦魏王粲登樓賦曰登兹樓以四望聊暇日以銷憂覽¶
斯宇之所處實顕敞而寡仇接清漳之通浦倚曲沮之¶
長洲北彌陶牧西接昭丘雖信美而非吾土曾何足以¶
少留馮軒檻以遥望向北風而開襟平原逺而極目蔽¶
荆山之髙岑路逶迤而修迥川既漾而濟深昔尼父之¶
在陳有歸與之歎音鍾儀幽而楚奏莊舄顯而越吟人¶