有義有節有權¶
左傳曰子太叔見趙簡子簡子問揖讓周旋之禮對曰¶
是儀也非禮也簡子曰敢問何謂禮對曰聞諸先大夫¶
子產曰夫禮天之經也地之義也民之行也又曰邾隠¶
公來朝子貢觀焉邾子執玉高其容仰公受玉卑其容¶
俯子貢曰以禮觀之二公皆有亾焉今朝賀而不度高¶
仰驕也卑俯替也驕近亂替近疾君為主其先亾乎¶
論語曰道之以政齊之以刑民免而無恥道之以德齊¶