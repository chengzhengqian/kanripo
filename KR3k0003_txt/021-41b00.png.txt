於苫盖是以伍貟濯溉於宰嚭張王撫翼於陳相是曰¶
窮交其流四也馳騖之俗澆薄之倫無不操權衡秉纎¶
纊衡所以量其輕重纊所以屬其鼻息若衡不能舉纊¶
不能飛雖顔冉龍翰鳳雛曽史蘭薰雪白視若遊塵遇¶
如土梗莫肯費其半菽罕有落其一毛若衡重錙銖纊¶
微彯撇雖共工之蒐慝驩兠之掩義南荆之跋扈東陵¶
之巨猾皆為匍匐逶迤折枝䑛痔金膏翠羽將其意脂¶
韋便辟導其誠謀而後動芒毫寡忒是曰量交其流五¶