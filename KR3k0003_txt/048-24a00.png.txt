發蒙去吝已若松喬匪富伊榮須㬰至此賞叅十亂躬¶
越五兵歴覽前載孰與為匹¶
梁蕭子範為兄宗正讓都官尚書表曰納言之授皇命¶
所由五星懸曜差池紫宮之曲百官根本聨曹建禮之¶
内孔蔡詣博垂芳於兩京陳鍾令才比肩於魏世逖望¶
前英俯修薄義無尸素禮而絶祗奉¶
陳徐陵讓五兵尚書表曰臣聞仲尼大聖猶云書不盡¶
言士衡高才嘗稱文不逮意臣比衰疴自積思緒茫然¶