銘漢劉向杖銘曰歴危乗險匪杖不行年耆力竭匪杖¶
不彊有杖不任顛趺誰怨有士不用害何足言都蔗雖¶
甘殆不可杖佞人悦已亦不可相杖必取便不必用味¶
士必任賢何必取貴¶
後漢李尤靈壽杖銘曰亭亭竒幹寔曰靈壽甘泉潤根¶
清露流莖乃制為杖扶危定傾既憑其實亦貴其名¶
後漢馮衍杖銘曰杖莫如信行莫如仁惠而無實怨及¶
爾身趙武之珍子罕之寳二子之迹蓋近於道¶