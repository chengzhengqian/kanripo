臣列辟率爾而進曰昔文王三分居二以服事殷非能¶
之而弗欲盖欲之而弗能况天綱不禁皇綱圮紐侯民¶
非復漢萌尺土非復漢有故武皇創跡於前陛下光美¶
於後盖所謂勲成於彼位定於此者也將使斯民播秬¶
鬯殖靈芝鋤六穟挹醴滋遂乃凱風迴猋甘露匝時農¶
夫詠於田壠織婦吟而綜絲黄吻之齓含哺而怡鮐背¶
之老撃壤而嬉古雖稱乎赫胥曷若斯之大治乎于時¶
上冨於春秋聖徳汪濊竒志妙思神鍳靈察方將審御¶