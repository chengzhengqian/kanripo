益部¶
續晉陽秋曰桓𤣥庶母馬氏本袁真之妓也與同列薛¶
氏郭氏夏夜同出月下有銅瓮水在其側見一流星墮¶
瓮中驚喜共視星如三寸火珠於水底冏然明浄乃相¶
謂曰此吉祥也當誰應之於是薛郭更以瓢杓接取竝¶
不得馬最後取星正入瓢中便飲之既而若有感焉俄¶
而懐𤣥𤣥雖簒位不終而數年之中榮貴極矣¶
異苑曰陳仲弓從諸子姪造荀季和父子于時德星聚¶