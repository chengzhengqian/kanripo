永初之末佐守滑䑓獯虜間釁劑剥司衮瓉立乎將帥¶
之間以緝華裔之衆疲困相保堅守四旬兵盡器竭斃¶
於旗下非夫貞壯之氣勇烈之志豈能臨危引義以死¶
殉節者哉之子之生立績宋皇如彼竹栢負雪懷霜如彼¶
騑駟親驂衡驤邉兵喪律王略未恢函陜堙阻纒路蒿¶
萊朔馬東驚胡風南埃帝圖斯艱簡賢授才實命楊子¶
佐師危臺逷矣獯虜乘障犯威鳴驥厲霜羽鏑高翬軼¶
我河縣俘我洛畿攅鋒成林投鞍為圍師老變形地孤¶