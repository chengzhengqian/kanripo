舜曰咨爾舜天之厯數在爾躬允執其中四海困窮天¶
祿永終及堯三年䘮畢舜踐天子位¶
符子曰堯曰余坐華殿之上森然而松生於棟余立櫺¶
扉之内霏焉而雲生於牖雖面䨇闕無異乎崔巍之冠¶
蓬萊雖背墉槨無異乎廻巒之縈崑崙余安知其所以¶
安¶
賛魏陳王曹植帝堯畵賛曰火徳統位父則髙辛克平¶
共工萬國同塵調適隂陽其恵如春巍巍成功配天則¶