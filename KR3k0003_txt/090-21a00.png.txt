而人不聼之鶴雖時夜而鳴天下振動多言何益乎¶
荘子曰鳬脛雖短續之則憂鶴脛雖長斷之則悲又曰¶
老子謂孔子曰夫鶴不日浴而白烏不日黔而黒¶
離騷曰縁鵠飾玉后帝具饗¶
史記曰齊王使淳于髠獻鶴于楚出邑門道飛其鶴徒¶
揭空籠以見楚王曰齊王使臣獻鶴過於水上不忍鶴¶
渇出而飲之飛去吾欲絞頸而絶恐人議吾君以鳥故¶
令士自殺吾欲買而代之是不信而欺吾王欲赴他國¶