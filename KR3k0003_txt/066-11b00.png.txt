魏應瑒西狩賦曰伊炎漢之建安飛龍躍乎天衢皇宰¶
弈而陶運樹匡翼而大摹盪無妄之氛穢揚威靈乎八¶
區開九土之舊迹暨聲敎於海隅時霜凄而淹野寒風¶
肅而川逝草木紛而揺蕩鷙鳥别而高厲既乃揀吉日¶
練嘉辰清風矢戒屏翳收塵於是魏公乃乗彫輅駟飛¶
黄擁簫鉦建九幢按轡清途颯沓風翔於是圍網周合¶
雷鼓天震千乗長羅萬表星陳雙翼伉旌八校祖分長¶
燧電舉高煙蔽雲爾乃徒輿並興方軌連質驚颷四駭¶