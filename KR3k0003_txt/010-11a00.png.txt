天命瑞應自然之符明統顯祚豐懿之業加以茂徳成¶
功賢智之助而後君臨兆民為神明所保祐永世所尊¶
崇未見運叙無紀次勲澤不加於民而可力爭覬覦神¶
器者也豪桀見二祖無尺地之階為專智力乗釁而起¶
不知天祚聖哲帝王自有真也哀㢤非徒闇於將来又¶
不考之於既徃矣自開闢已来姦䧺妄動不識天命勇¶
如蚩尤强如共工威如夷羿然皆從分横裂為天下戒¶
又況淺智小才勇不足畏强不足憚未有成資而敢失¶