對曰俎豆之事則嘗聞之軍旅之事未之學也庶則大¶
矣比徳中庸斯言之善莫不歸宗麁者乖本妙極令終¶
嗟我懷矣興言攸同孔子曰民之於仁也甚於水火水¶
火吾見蹈而死者未見蹈仁而死者矣¶
銘後漢李尤經襓銘曰瞻之在前忽焉在後進新習故¶
不舍於口子在川上逝者如斯及年廣學無問不知¶
宋謝靈運書帙銘曰懷幽巻賾戢妙抱宻用捨以造舒¶
巻不失亮惟勤玩無或暇逸¶