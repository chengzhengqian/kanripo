盜跖死於東陵之上所死不同殘生均也¶
漢書曰吾邱夀王以格五召待詔(孟康曰乗五閣不/得行故云格五也)¶
賦後漢邊孝先塞賦曰可以代博奕者曰塞其次也試¶
習其術以驚睡救寐免晝寢之譏而已然而徐核其困¶
通之極乃亦精妙而足美也故書其較畧舉其指歸以¶
明博奕無以尚焉曰始作塞者其明哲乎故其用物也¶
約其為樂也大猶土鼔塊枹空桑之瑟質樸之化上古¶
所耽也然本其規模制作有式四道交正時之則也棊¶