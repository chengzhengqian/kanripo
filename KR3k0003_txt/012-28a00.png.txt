千章上會諸将燒之曰令反側子自安也更始遣使者¶
立上為蕭王又擊破銅馬受降適畢賊亦兩心上勅降¶
賊各歸勒兵待上輕騎入按行賊營賊曰蕭王推赤心¶
置人腹中安得不投死由是皆自安又曰諸將請上尊¶
號初王莽時上與伯叔及姊聓鄧晨攘人蔡少公坐語¶
少公道䜟言劉秀當為天子或曰是國師劉子駿也上¶
戲曰何由知非僕也坐者皆大笑時傳聞赤伏符不見¶
文章軍中所上未信到鄗上所與長安同舍諸生强華¶