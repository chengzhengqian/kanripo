學徒爰居爰處王教既備羣小遄阻魯道以興永作憲¶
矩洪聲登遐神祇來祜休徵雜沓瑞我邦家内光區域¶
外被荒遐¶
文宋謝惠連祭禹廟文曰謹遣左曹掾奉水土之羞敬¶
薦夏帝之靈咨聖繼天載誕英徽克明克哲知章知微¶
運此宏謨䘏彼民憂身勞五岳形疲九州呱呱弗顧䖍¶
䖍是欽物貴尺璧我重寸陰乃錫𤣥圭以告成功虞數¶
既改夏徳乃隆臨朝總政廵國觀風淹留稽嶺乃徂行¶