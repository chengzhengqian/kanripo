淮南子曰闔閭伐楚五戰入郢燒高府之粟破九龍之¶
鼎(高府太倉也形九龍/於鼎以為名言大鼎)鞭平王之墓舍昭王之宫¶
説苑曰湯時大旱七年煎沙爛石於是使人持三足鼎祝¶
山川敎之祝曰政不節耶使民疾耶苞苴行耶讒夫昌¶
耶宫室營耶女謁盛耶何不雨之極也言未巳天大雨¶
東觀漢記曰永平六年廬江太守貢寳鼎¶
吳越春秋曰吳王闔閭𦵏女於郭西閶門外鑿地為池¶
積土為山文石為椁金鼎玉杯銀樽珠襦之寳皆以送¶