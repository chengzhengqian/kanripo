於王之太常¶
史記曰古之人臣功有五品以徳立宗廟定社稷曰勲¶
以言曰勞用力曰功明其等曰伐積日曰閲又曰武王¶
克紂太公之謀居多於是武王封尚父於齊營邱成王¶
少時管蔡作亂淮夷叛周乃使召康公命太公東至海¶
西至河南至穆陵北至無棣五侯九伯實得征之齊由¶
此征伐大于諸國又曰召公奭與周同姓武王之滅紂¶
封召公于燕其在成王時自陜以西召公主之自陜而¶