之深冲爰在初齡至性自然水鏡一世堂室重𤣥愔愔¶
素庭翳若丘園遂阿王室婉跡經綸時有汙隆道無屈¶
伸如彼平流泯矣其津大過之時皇德不競天人革心¶
謳歌徒詠時惟伊霍輔運以政欽若昊天祇此明命龍¶
飛九五饗兹萬國居宗舉契允恭𤣥黙綢繆哲輔虚已¶
仗德天明方曜離暉翳朗𤣥化誰陶蒼生曷仰四運忽¶
其遥邁日月飄以飛沉將寧神於𤣥宇遷玉輅於中林¶
背華殿之昭晰即幽隧之重深奉神櫬以永訣邈終天¶