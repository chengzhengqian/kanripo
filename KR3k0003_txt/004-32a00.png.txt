續齊諧記曰屈原五月五日投汩羅而死楚人哀之每¶
至此日竹筒貯米投水祭之漢建武中長沙歐囘白日¶
忽見一人自稱三閭大夫謂曰君當見祭甚善但常所¶
遺苦蛟龍所竊今若有惠可以楝樹葉塞其上以五采¶
絲縛之此二物蛟龍所憚也囘依其言世人作粽并帶¶
五色絲及棟葉皆汩羅之遺風也¶
崔實四民月令曰五月五日取蟾蜍可合惡疽瘡取東¶
行螻蛄治婦難産¶