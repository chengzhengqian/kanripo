理又馳馬射賦曰何逸群之竒駿生濛汜之遐濵附南¶
方以定位表天駟於三辰儀乾行之剛徤憑坤厚以託¶
身豈驥德之足慕晞萬里之清塵¶
宋顔延之赭白馬賦曰昔帝軒陟位飛黄服皁后唐膺¶
籙赤文候日漢道亨而天驥呈才魏德懋而澤馬効質¶
伊逸倫之妙足自前代而間出並榮光於瑞典登郊歌¶
乎司律所以崇衛威神扶䕶警蹕雙瞳夾鏡兩權協月¶
異體峯生殊相逸發鑒穆武憲文光振民隱修國章¶