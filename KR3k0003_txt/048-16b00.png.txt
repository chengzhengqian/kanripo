誄齊邱遲侍中吏部尚書何府君誄曰遠量夷雅淹姿¶
英茂進德方新循名以舊分鑣先達爭驅俊秀匪直羽¶
儀實惟領袖知人斯哲在帝之難僉謂往諧是謂能官¶
園阿望幣釣嶼投竿金張之貴允兹七侍有美一人柔¶
貂三珥服冕乘軒鳴玉飛翠不貪為寶貴而能貧唯靜¶
是悦惟寂是珍履信兹從積善方慶如何斯德曽是知¶
命彼高者天與人焉咏𦕈望周行式瞻林壑灑沃紛埃¶
擯揚流俗言必𤣥遠神唯珠玉色恬喜愠心豈榮辱¶