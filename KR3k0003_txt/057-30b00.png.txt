齊用管仲而霸功立秦任孟明而晉耻雪臣聞振鷺雖¶
材非六翮無以翔四海帝王雖賢非良臣無以濟天下¶
臣聞觀於明鏡則疵瑕不滯於軀聽於直言則過行不¶
累乎身¶
晉陸機演連珠曰臣聞日薄星迴穹天所以紀物山盈¶
川冲厚地所以播氣五行錯而致用四時違而成嵗是¶
以百官恪居以赴八音之離明君執契以要克諧之㑹¶
臣聞髦俊之才世所希乏丘園之秀因時則揚是以大¶