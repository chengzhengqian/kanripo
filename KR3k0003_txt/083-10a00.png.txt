甚瑰壮以金為鏁絆又曰巴丘縣自金岡以上二十里¶
名黄金潭莫測其深上有瀨亦名黄金瀨古有釣於此¶
潭獲一金鏁引之遂滿一船有金牛出身奔壯釣人被¶
駭牛因奮勇躍而還潭鏁乃將盡釣人以刀斫得數尺¶
潭瀨因此取名¶
異苑曰永康王曠井上有一洗石時見赤氣後有二胡¶
人寄宿忽求買之未及度錢子婦孫氏覩二黄鳥闘於¶
石上疾往掩取變成黄金¶