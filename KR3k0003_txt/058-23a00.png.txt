於是黒山叛邑諸城洞開白虜連羣投戈請命長沙鵩¶
鳥靡復為妖湘川石燕自然還儛克翦無筭縲禽不貲¶
欲計軍俘終難巧厯所獲龍駒驥子百千其羣更開苜¶
蓿之園方廣騊駼之廐於是衛霍甘陳虬髭瞋目心馳¶
隴路志飲河源乗勝長驅未知所限豈如桓温不武棄¶
彼闗中殷浩無能長兹羌賊方且西踰酒郡抵我境而¶
置邉亭東略鹽池為齊朝而反侵地此政亦翦妖氛未¶
窮巢窟便聞慶捷愧佩良深¶