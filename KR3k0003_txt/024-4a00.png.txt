漢武帝號太乳母乳母家子孫横暴徙邉乳母嘗辭見¶
郭舎人為下泣舍人曰即入辤去疾歩數還顧乳母入¶
辤如其言疾歩數還顧郭舍人疾言罵之曰咄老女子¶
何不疾行陛下已壮寕尚須汝乳而活耶尚何還顧於¶
是上憐悲之乃下詔無徙乳母又曰田叔相魯初到民¶
訟王取其財物百餘人田叔取渠率二十人笞各五十¶
怒之曰王非若主耶何敢言若主魯王聞之大慙¶
韓詩外傳曰齊景公之時民有得罪者公怒縛置殿下¶