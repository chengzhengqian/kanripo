布其網曵其繩執豸以食之况乎人之智而不能廓垂¶
天之網布絡地之繩以供方丈之御是曾不如蜘蛛之¶
智又孰可謂之人乎咎犯曰公子慎勿言也君終行之¶
則有邦有嗣也¶
賦晉成公綏蜘蛛賦曰獨星懸于浮處遂設網于四隅¶
南連大廡北接華堂左馮廣厦右依高廊吐絲屬絡布¶
網引綱纎羅落莫綺錯交張於是蒼蚊夕起青蠅昏歸¶
營營羣聚薨薨亂飛挂翼繞足鞙絲置圍衝突必獲犯¶