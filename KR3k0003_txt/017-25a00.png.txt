以為人有膽可無明有明便有膽矣嵇先生以為明膽¶
殊用不能相生論曰夫元氣陶鑠衆生稟焉賦受有多¶
少故才性有昏明唯至人特鍾純美兼周外内無不畢¶
備降此已往葢闕如也或明於見物或勇於决㫁人情¶
貪廉各有所止譬諸草木區以别矣兼之者博於物偏¶
受者守其分故吾謂明膽異氣不能相生明以見事膽¶
以决㫁專明無膽雖見不㫁專膽無明則違理失機¶
　¶