賦晉鈕滔母孫氐箜篌賦曰考兹器之所起實侯氏之¶
所營逺不假於琴瑟顧無取乎竽笙爾乃陟九峻之増¶
巖晞承温之朝日剖嶧陽之孤桐代楚宫之椅漆徴班¶
輸之造器命伶倫而調律浮音穆以遐暢沉響幽而若¶
絶樂操則寒條反榮哀曼則晨華朝滅邈漸離之清角¶
超子野之白雪然思超梁甫願登華岳路嶮悲秦道難¶
怨蜀遺逸悼行邁之離秋風哀年時之速陵危柱以頡¶
頏憑哀弦以躑躅於是數轉難測聲變無方或冉弱以¶