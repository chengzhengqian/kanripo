吳越春秋曰伍子胥伐楚還過溧陽瀬水之上長歎息¶
曰吾嘗飢於此乞食而殺一婦人將欲報之百金不知¶
其家遂投金瀬水之中而去¶
三輔決録曰高陵龐勃為郡小吏東平衡農為書生窮¶
乏客鍜於勃家勃知其賢禮待酬直過常農曰為馮翊¶
乃相報别七八年果為馮翊勃為門下書佐忘之矣農¶
召問乃悟遂舉勃¶
魏略曰楊沛為新鄭長課民蓄桑椹營豆積浸得千餘¶