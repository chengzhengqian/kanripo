晏子曰北郭騷見晏子託以飬母晏子分倉粟府金以¶
遺之騷辭金受粟¶
春秋説題辭曰粟五變生為苖秀為禾三變而發謂之¶
粟四變曰米五變而蒸飯可食¶
孔叢子公儀曰子思居貧其友有饋之粟者受二車焉¶
或獻樽酒束脩子思曰為費而無當也或曰子取人粟¶
而辭酒是辭少而受多也於義無名於分則不全行之¶
何也子思曰然伋不幸而貧至及困乏将絶先人之祀¶