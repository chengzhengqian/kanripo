㝠之路以終身名為後世法又曰班超字仲叔家貧傭¶
書以供養久乃投筆而歎曰大丈夫無他志略猶當如¶
傅子介張騫立功異域以取封侯安能久事筆硯間乎¶
又曰梁竦字敬叔自負其才鬱鬱不得其意登山逺望¶
嘆息曰大丈夫生當封侯死當廟食如不然閒居足以¶
養志詩書足以自娛州郡之職但勞人耳又曰仲長統¶
字公理常欲卜居清曠以樂其志曰濯清水追涼風鈎¶
遊鯉弋高鴻不受當世之責永保性命之期則可以凌¶