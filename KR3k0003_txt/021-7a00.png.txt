既說秦軍秦軍為却平原君欲封魯連魯連辤謝者三¶
終不肯受平原乃置酒酒酣起前以千金為魯連夀連¶
歎曰所貴天下之士者為人排患釋難觧紛而無所取¶
也即有取者是商賈之事連不忍為也遂辭而去終身¶
不復見又曰董偃與館陶主家兒博戲殿下主伏檻觀¶
之偃負財饒人勝則有讓主益竒之又曰伯夷叔齊孤¶
竹君之子也父欲立叔齊及卒齊乃讓伯夷伯夷曰父¶
命也遂逃去又曰吳王諸樊元年已除喪讓位季札季¶