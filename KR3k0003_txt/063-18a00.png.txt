頌晉庾闡樂賢堂頌曰峩峩隆構岌岌其峻階延白屋¶
寢登髦俊神心所寄莫往非順靈圗表像平敷玉潤遊¶
虬一壑栖鸞一叢川澄華沼樹拂椅桐林有晨風翮有¶
西雍髙觀廻雲疎猋綺窓洋洋帝猷恢恢天造思樂雲¶
基克配祖考仰瞻崑丘俯懐明聖𤣥珠雖朗離人莫映¶
清風徘徊微言絶詠有邈髙構永廓靈命¶
銘後漢李尤堂銘曰因邑制宅爰興殿堂夏屋渠渠髙¶
敞清凉家以師禮修奉蒸嘗延賓西階主近東廂宴樂¶