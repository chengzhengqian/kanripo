曰王章字仲卿為諸生學長安獨與妻居病疾無被卧¶
牛衣中與妻訣涕泣其妻呵怒之曰仲卿京師尊貴在¶
朝廷人誰逾仲卿者今病疾困厄不自激昻乃反涕泣¶
何鄙也¶
謝承後漢書曰王充字仲任少孤家貧無書常遊洛陽¶
市肆閲所賣書¶
續漢書曰王苑字孫仲安貧茅屋蓬户藜藿不饜又曰¶
范丹桓帝時以丹為莱蕪長不到官遭黨人禁錮結草¶