梁元帝侍中新渝侯墓誌銘曰爰始降神誕兹初載方¶
琮有燭圎珠無類義若聫環文同藻繪三分竹使再徙¶
建旟朱帷自舉白鹿隨車武實威邉文能懷遠乍歌去¶
速時謡來晚昔我往矣千駟連輈今兹旋斾䨇鴈隨舟¶
山廻素旐水導丹旒寂寥原野揺落徂秋又侍中呉平¶
光侯墓誌曰惟嶽降神表山甫之德敬如君所顯成季¶
之徴潔靜精微岐嶷天挺學兼義府談均理窟歴太子¶
洗馬八人掌籍為崇賢之領袖五日來朝冠承華之楷¶