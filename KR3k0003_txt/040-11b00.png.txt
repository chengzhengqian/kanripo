秦始皇帝曰死而以謚法是父子名號有時相襲也以¶
一至萬則世世不相復也故死而號曰始皇帝¶
五經通義曰謚者死後之稱累生時之行而謚之生有¶
善行死有善謚所以勸善戒惡也謚之言列其所行身¶
雖死名常存故謂謚也¶
東觀漢記曰呉漢爵位奉賜最尊重然但治宅不起巷¶
第恭儉如此病薨奏謚日有司議以為武昭特賜謚曰¶
忠侯¶