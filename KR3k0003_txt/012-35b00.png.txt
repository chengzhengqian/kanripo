角孝順聰明寛和仁孝帝由是深珍之以為宜承天位¶
年四嵗立為太子初治尚書遂兼覽書傳好古樂道無¶
所不照上以五經義異書𫝊意殊親幸東觀覽書林閲¶
篇籍朝無寵族恵澤沾濡外憂庶績内勤經藝自左右¶
近臣皆誦詩書徳敎在寛仁恕並洽是以黎元寧康萬¶
國協和符瑞八十餘品帝讓而不宣故靡得而紀¶
帝王世紀曰孝和之嗣世正身履道以奉大業賔禮耆¶
艾動式舊典宫無嬪嬙鄭衛之燕囿無般樂遊畋之豫¶