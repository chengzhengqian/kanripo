莊子曰原憲處魯居環堵之室茨以生草蓬户不完桑¶
木為樞而甕牖上漏下濕匡坐而弦歌子貢乘大馬中¶
紺而表素軒車不容巷徃見原憲憲杖藜應門子貢曰¶
先生病也憲應之曰憲聞無財之謂貧學而不能行之¶
謂病今憲貧也非病也子貢逡巡而退有愧色又曰孔¶
子謂顔回曰家貧居卑胡不仕乎對曰不願仕回有郭¶
外之田五十畝足以給&KR0673;鬻郭内十畝足以為絲麻鼓¶
琴可以自娯所學夫子者足以自樂也囘不願仕夫子¶