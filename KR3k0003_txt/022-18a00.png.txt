軍也路不拾遺毫毛無犯勲業垂濟而隕觀其遺文謀¶
謨𢎞逺雅規恢廓已有功則讓於下下有闕則躬自咎¶
見善則遷納諫則改故聲烈振於遐邇也孟子曰聞伯¶
夷之風貪夫㢘余以為覩孔明之忠姦臣立節矣殆将¶
與伊吕争儔豈徒樂毅為位哉¶
　　質文¶
禮記曰虞夏之質殷周之文至矣虞夏之文不勝其質¶
殷周之質不勝其文又曰禮有以文為貴者天子龍卷¶