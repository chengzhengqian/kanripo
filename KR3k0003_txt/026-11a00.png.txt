冀馬忽雲屯武安檐瓦振昆陽猛獸奔流星夕照境烽¶
火夜燒原古獄饒寃氣空亭多枉魂天道或可問微子¶
不忍言又曰蕭條亭鄣逺悽愴風塵多關門臨白狄城¶
影入黄河秋風别蘇武寒水送荆軻唯言氣盖世晨起¶
帳中歌¶
隋顔之推古意詩曰十五好詩書二十彈冠仕楚王賜¶
顔色出入章華裏作賦凌屈原讀書誇左史數從明月¶
讌或侍朝雲祀登山摘紫芝泛江採緑芷歌舞未終曲¶