東觀漢記曰孝順梁后永建三年選入掖庭相工萊通¶
見矍然驚駭却再拜賀曰此所謂日角偃月相之極貴¶
臣所未嘗見也又曰班超行詣相者曰布衣諸生爾當¶
封侯萬里之外超問其狀相者曰生燕頷飛而食肉此¶
萬里侯相也¶
論魏陳王曹植相論曰世人固有身瘠而志立體小而¶
名高者於聖則否是以堯眉八彩舜目重瞳禹耳叅漏¶
文王四乳然則世亦有四乳者此則駑馬一毛似驥耳¶