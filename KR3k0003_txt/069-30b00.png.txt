世説曰康法暢造庾公捉麈尾甚佳公曰麈尾過麗何¶
以得在荅曰亷者不取貪者不與故得在耳¶
詩梁宣帝詠麈尾詩曰匣上生光影豪際起風流本持¶
談妙理寧是用摧牛¶
銘晉王導麈尾銘曰道無常貴所適惟理勿謂質卑御¶
於君子拂穢清暑虚心以俟¶
宋張悦瑇瑁麈尾銘曰移珍西岳費藻南濆凝華淡景¶
搖彩爭雲夷心似鏡色象斯分¶