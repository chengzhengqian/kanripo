晉安帝紀曰吳隠之性廉操為廣州刺史界有一水謂¶
之貪泉古老云飲此水者亷士皆貪隠之始踐境先至¶
水所酌而飲之因賦詩以言志若使夷齊飲終當不易¶
心清操逾厲¶
宣城記曰臨城縣南四十里有盖山百許歩有姑舒泉¶
昔有舒女與其父析薪於此泉女因坐牽挽不動乃還¶
告家比還唯見清泉湛然女母曰吾女好音樂乃作絃¶
歌泉涌洄流有朱鯉一雙今人作樂嬉戲泉即涌出¶