春秋外傳曰公父文伯飲南宫敬叔酒羞鼈焉¶
晏子春秋曰齊大旱景公召羣臣問曰寡人欲祠河伯¶
可乎晏子曰不可河伯以水為國以魚鼈為民彼獨不¶
欲雨乎祠之何益¶
文子曰鼈無耳而不可蔽精於眀也¶
荘子曰埳井之鼃謂東海鼈曰吾跳梁奚不時来觀東¶
海鼈左足未入而右足已縶矣¶
楚辭曰駟跛鼈而上山吾固知其不能升¶