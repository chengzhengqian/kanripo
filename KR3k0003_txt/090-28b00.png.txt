問其姓曰予子長矣能奉雉而從我矣又曰郯子云五¶
雉為五工正¶
論語曰山梁雌雉時哉時哉子路共之三嗅而作¶
尹文子曰楚人握山雉者路人問何鳥也欺之曰鳳皇¶
也路人曰我聞鳳皇今始見矣汝販之乎請買千金弗¶
與請加倍乃與之方欲獻楚王經宿死路人不遑惜其¶
金惟恨不得獻楚王王聞之感其欲獻已召厚賜之過¶
買鳥之金十倍¶