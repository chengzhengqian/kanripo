頴儁邁誠業標簡任居蕃翰政以化成偉體韻淹穆神¶
㝢凝正經綸夷險參賛王業¶
陳徐陵始興王詔曰漢祖天倫伯叔追封晉元世系琅¶
邪傳國仰惟二后重光率由前典朕昔因蕃次蒙繼本¶
宗分在要荒久離寒燠天嘉紹祚别命皇枝歸自崤函¶
禮隔登獻每至霜庭可履矚垣寢而懐悲風樹鳴條望¶
章陵而增感今嗣王乖徳獲罪慈訓永言主奠宜自朕¶
躬但國歩時艱皇基務切復奉家業升纂帝圖重違情¶