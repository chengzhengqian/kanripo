毛詩曰天下俗薄朋友道絶焉習習谷風維風及雨將¶
恐将懼惟子與汝将安將樂汝轉棄予又曰伐木廢則¶
朋友缺矣¶
漢書曰張耳陳餘始居約時相然信死豈顧問哉及據¶
國爭權卒相滅亾勢利之交古人羞之又曰蕭育少與¶
朱博為友著聞當世故長安語曰蕭朱結綬王貢彈冠¶
始育公卿子顯博尚為杜陵亭長為育進舉遂至丞相¶
與博有隙¶