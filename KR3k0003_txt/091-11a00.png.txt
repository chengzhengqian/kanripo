里有石鴈浮在湖中毎至秋天石鴈飛鳴如候時也¶
詩魏應瑒詩曰朝鴈鳴雲中音響一何哀問子逰何鄉¶
戢翼正徘徊言我塞中来將就衡陽棲徃春翔朔土今¶
冬客南淮逺行䝉霜露毛羽日摧頽常恐傷肌骨身隕¶
沉黄泥¶
梁簡文帝賦得隴坻鴈初飛詩曰髙翔憚濶海下去怯¶
虞機霧闇早相失沙明還共飛隴狹朝聲聚風急暮行¶
稀雖彌輪臺援未觧龍城圍相思不得反且寄别書歸¶