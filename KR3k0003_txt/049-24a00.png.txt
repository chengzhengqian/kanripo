漢書百官表曰太子中庶子如侍中又曰太子太傅屬¶
官有庶子又曰王商涿郡人少為太子中庶子以肅敬¶
敦厚稱¶
環濟要略曰庶子謂官中諸吏之適子及支庶在版籍¶
者也行其秩叙作其徒役授八次八舍之職以徼候¶
漢書曰歐陽地餘為中庶子授皇太子經元帝即位遷¶
侍中¶
魏志曰鮑勛為中庶子又曰王昶字文舒為中庶子¶