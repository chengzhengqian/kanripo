傳曰凡朝以正班爵之義㑹以訓上下之則又曰宣十¶
四年孟獻子言於公曰臣聞小國之免於大國也聘而¶
獻物於是庭實旅百朝而獻功注云獻其國若征伐之¶
功於牧伯也又曰子産相鄭伯如楚僑聞大適小有五¶
美宥其罪戾赦其過失救其災患賞其德刑教其不及¶
又曰薳啓疆對楚子曰朝聘有圭享頫有璋小有述職¶
大有廵功又曰叔向曰明王之制使諸侯嵗聘以志業¶
間朝以講禮再朝而㑹以示威再㑹而盟以著昭明志¶