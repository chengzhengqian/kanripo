耕織修守戰之具外連衡而鬬諸侯諸侯恐懼㑹盟而¶
謀弱秦不愛珍器重寳肥饒之地以致天下之士合從¶
締交相與為一當此之時齊有孟甞趙有平原楚有春¶
申魏有信陵此四君者皆明智而忠信寛厚而愛人尊¶
賢重士約從離横兼韓魏燕楚宋衛中山之衆甞以什¶
倍之地百萬之師叩闗而攻秦秦人開闗延敵九國之¶
師遁逃而不敢進秦無亡矢遺鏃之費天下諸侯已困¶
矣及至秦始皇奮六世之餘烈振長策而御宇内吞二¶