梁元帝巫山髙曰巫山髙不窮迥出荆門中灘聲下濺¶
石猿鳥上逐風樹雜山如畫林暗澗疑空無因謝神女¶
一為出房櫳¶
梁范雲巫山髙曰巫山髙不極白日隠光暉藹藹朝雲¶
去冥冥暮雨歸巖懸獸無跡林暗鳥疑飛枕席竟誰薦¶
相望徒依依¶
梁沈約芳樹曰發蕚九華隈開跗露寒側氤氲非一香¶
參差多異色夙昔寒颷舉摧殘不可識霜雪交横至對¶