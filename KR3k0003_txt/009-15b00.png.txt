野田廣開闢川渠互相經黍稷何欝欝流波激悲聲菱¶
芡覆緣水芙蓉發丹榮栁垂重隂綠向我池邉生乗渚¶
望長洲羣鳥讙譁鳴萍藻泛濫浮澹澹隨風傾¶
銘晉張載洪池陂銘曰開源東注出自城池魚鼈熾殖¶
水鳥盈涯菱藕狎獦秔稲連畦漸臺中起列館叅差惟¶
水泱泱厥大難訾¶
　　池¶
毛詩曰東門之池可以漚麻又曰王在靈沼於牣魚躍¶