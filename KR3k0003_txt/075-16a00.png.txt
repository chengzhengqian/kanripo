五日創愈一月之間皆平復¶
賦晉嵇含寒食散賦曰余晚有男兒既生十朔得吐下¶
積日羸困危殆決意與寒食散未至三旬幾於平復何¶
矜孺子之坎軻在孩抱而嬰疾既正方之備陳亦旁求¶
於衆術窮萬道以弗損漸丁寜而積日爾乃酌醴操散¶
商量部分進不訪舊旁無顧問偉斯藥之入神建殊功¶
於今世起孩孺於重困還精爽於既繼¶
　¶