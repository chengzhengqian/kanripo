(三代堯/舜禹也)周室鳳至於澤徳彌麄所至彌逺徳彌精所至¶
彌近¶
韓詩外傳曰黄帝即位施聖恩承大明一道修徳唯仁¶
是行宇内和平未見鳳皇乃召天老而問之曰鳳象何¶
如天老對曰夫鳳象鴻前而麟後蛇頸而魚尾龍文而¶
龜身燕頷而雞喙首戴徳頸揭義背負仁心入信翼挾¶
禮足履文尾繫武小音金大音鼓延頸奮翼五色備舉¶
黄帝曰於戲允哉何敢與焉於是黄帝乃服黄衣帯黄¶