銘後漢班固燕然山銘曰勒以八陣蒞以威神𤣥甲耀¶
日朱旗絳天遂陵髙闕下雞鹿經磧鹵絶大漠斬温禺¶
以釁鼓血尸逐以染鍔然後四校横徂星流彗掃蕭條¶
萬里野無遺宼於是城滅區殫反斾而旋鑠王師兮征¶
荒裔勦凶虐兮截海外夐其邈兮亘地界封神丘兮建¶
隆嵑熈帝載兮振萬世¶
　　羅浮山¶
茅君内傳曰太天之内有地中之洞天三十六所羅浮¶