典引後漢班固典引曰陶唐舍𦙍而禪有虞亦命夏后¶
稷契熈載越成湯武股肱既周天乃歸功元首將授漢¶
劉俾其承三季之荒末值亢龍之災孽懸象闇而恒文¶
乖彛倫斁而舊章缺髙光二聖辰居其域赫赫聖漢巍¶
巍唐基沂測其源乃先孕虞育夏甄殷陶周然後宣二¶
祖之重光襲四宗之緝熈神靈日照光被六幽仁風翔¶
于海表威靈行乎鬼區盛㢤皇家帝世徳臣列辟功君¶
百王榮鏡宇宙渙揚㝢内是以来儀集羽族於觀魏肉¶