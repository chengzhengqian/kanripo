淮南子曰北塞之上有憙道者其馬無故亡入胡中人¶
皆弔之其父曰此何詎不乃為福居數月其馬將胡駿¶
馬而歸人皆賀之其父曰此何詎不乃為禍家富馬良¶
其子騎馬堕而折髀人皆弔之其父曰此何詎不乃為¶
福居一年胡夷大出丁壯者皆控弦而戰塞上之人死¶
者十九此獨跛足故父子相保¶
説苑曰孫叔敖為楚令尹吏民皆賀有一老父衣麄衣¶
冠後弔曰身貴而驕人者民去之位高擅權者民惡之¶