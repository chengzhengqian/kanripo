有不須友以成也親親以睦友賢不棄故舊不遺則民¶
德歸厚矣¶
左傳曰魯文公即位衛侯使大夫寗武子聘於魯魯文¶
公與武子燕為賦湛露及彤弓之詩又曰衛侯燕苦成¶
叔寗惠子相苦成叔傲寗子曰苦成叔家其亡乎古之¶
為饗食也以觀威儀省禍福今夫子傲取禍之道也¶
韓詩曰不脱屨而即席謂之禮跣而上坐謂之燕能飲¶
者飲不能飲者已謂之醧閉門不出謂之湎¶