于渭之陽見吕尚坐以漁文王勞而問焉¶
穆天子傳曰天子獵于漆澤得白狐𤣥貉以祭河宗¶
晏子曰景公田十有八日不反晏子往見而衣冠不正¶
公望見晏子下車急曰夫子何遽得無有故乎對曰國¶
人皆謂君安野而好獸無乃不可乎公曰寡人有吾子¶
猶心之有四支也有四支故心有佚寡人有吾子故寡¶
人佚也晏子曰若心有四支而得佚則可令四支無心¶
乎公乃罷田而歸¶