至西陵以之作合夏后至聖塗山於是來嬪伏惟陛下¶
龍飛纉厯大明理運長秋既建陰教有主景命無窮靈¶
基長世普天之下莫不欣躍¶
陳江總為陳六宫謝表曰鶴籥晨啓雀釵曉暎恭承盛¶
典肅荷徽章歩動雲袿香飄霧縠媿纏艶粉無情拂鏡¶
愁縈巧黛息意臨牕妾聞漢水贈珠人間絶世洛川拾¶
翠仙處無雙或有風流行雨窈窕初日聲髙一笑價起¶
兩環乃可桂殿迎春蘭房侍寵借班姬之扇未掩驚羞¶