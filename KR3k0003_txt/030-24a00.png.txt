能遠送人¶
賦漢董仲舒士不遇賦曰嗚呼嗟乎遐哉邈矣時來曷¶
遲去之速矣屈意從人非吾徒矣正身俟時將就來矣¶
心之憂兮不期禄矣遑遑匪寧祗增辱矣努力觸藩徒¶
摧角矣不出户庭庶無過矣重曰生不丁三代之盛隆¶
兮而丁三季之末俗末俗以辯詐而期通貞士以耿介¶
而自束雖日三省於吾身繇懐進退之唯谷彼寔繁之¶
有徒指其白以為墨目信嫮而視𦕈口信辯而言訥鬼¶