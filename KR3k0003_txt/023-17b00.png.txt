悠悠故難量慎言節飲食知足勝不祥行之茍有恒久¶
久自芬芳¶
魏卞蘭座右銘曰重階連棟必濁汝真金寳滿室将亂¶
汝神厚味來殃艷色危身求髙反墜務厚更貧閉情塞¶
欲老氏所珍周廟之銘仲尼是遵審慎汝口戒無失人¶
從容順時和光同塵無謂冥漠人不汝聞無謂幽冥處¶
獨若羣不為福先不與禍鄰守𤣥執素無亂大倫常若¶
臨深終始惟純¶