彊粹而王駮而霸無一焉而亡臣愚弗識敢請之王王¶
曰此夫文而不采者歟簡而易知而致有理者歟君子¶
所敬小人所不敬者歟匹夫隆之則為聖人諸侯隆之¶
則一四海者歟至明而約甚順而體請歸之禮¶
　　祭祀¶
尚書大傳曰祭之為言察也薦至也言人事至於神也¶
爾雅曰春祭曰祠祠之言食夏祭曰礿新菜可汋秋祭¶
曰嘗嘗新穀也冬祭曰蒸蒸進也進品物祭天曰燔柴¶