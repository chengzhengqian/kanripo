也如馬鳴則馬應之故以龍致雨以扇逐暑軍之所處¶
生以棘楚美惡皆有從來也¶
淮南子曰夫夏日不披裘者非愛之也煖有餘於身也¶
冬日不用翣者非儉之也清有餘於適也又曰炎火鑿¶
池披裘而扇不能救也¶
語林曰庾廙為荆州都督以毛扇上成帝帝疑是故物¶
侍中劉劭曰柏梁雲構工匠先居其下管絃繁奏夔牙¶
先聆其音廙之此扇以好不以新¶