梁劉孝威為皇太子謝勑賚功德馬啓曰伏惟忘我循¶
物屈己濟民該天地而大捨摠日月而為施既脱軛於¶
金輪又解驂於紺馬出余吾之水服騊駼之廐名高夏¶
后之龍價倍田方之贖謹當秣以柏葉飴以丹棗加之¶
玉鞍飾之金絡¶
梁劉孝儀謝豫章王賜馬啓曰出自北兾來從東道儛¶
越兩驂駈同八駿循坂且厲無復良樂之鳴長楸可走¶
不假幽并之䇿¶