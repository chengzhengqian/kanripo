子者使守髙唐則趙人不敢東漁吾吏有黔夫者使守¶
徐州則燕人祭北門趙人祭西門(齊之北門西門也言/燕趙之人畏見侵伐)¶
(故祭以/求福)徙而從者七千餘家吾臣有種首者使備盗賊¶
則道不拾遺将以照千里豈特十二乗哉梁惠王慙不¶
懌而去¶
淮南子曰夫夏后氏之璜不能無考(考瑕/亹也)明月之珠不¶
能無纇(纇絲/結也)其小惡不足以妨大美也今志人所短忘¶
人所長而求得賢乎天下則難矣¶