賦漢揚雄甘泉賦曰孝成帝時客有薦雄文似相如者¶
上方祀甘泉泰畤雄從上甘泉故述斯賦惟漢十世將¶
郊上𤣥乃命羣僚星陳而天行詔招揺與太隂兮伏鉤¶
陳使當兵八神奔而警蹕兮飛蒙茸而走陸梁焱駭雲¶
迅奮以方攘半散照爛粲以成章於是帥爾隂閉霅然¶
陽開流星旄以電燭兮咸翠蓋而鸞旗臨高衍之嵱嵷¶
超紆譎之清澄據軨軒而周流忽軮軋而無垠翠玉樹¶
之青葱璧馬犀之璘㻞歴倒景而絶飛梁浮蠛蠓而撇¶