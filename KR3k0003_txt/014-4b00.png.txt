興八柄馭下九官咸事臨朝凝黙尊嚴若神風行日烜¶
無思不暢至仁與造化爭流靈威與雷霆齊軌上貫蒼¶
昊下洞深泉春無凄風夏無苦雨時若罔愆多稔如積¶
三革不累五刃不砥庠塾大啟儒雅雲集訓閲得宜蒐¶
狩有序丹徼青丘之野跂踵反舌之民浮深駕阻廻首¶
革靣北夷畏力獻琛内欵不藉終軍之使無假絶漠之¶
威嘉祥霧合秘瑞泉涌史不輟文簡無虚日方當垂七¶
曜之旗駕八龍之乗望禮中嶽肆覲羣后造化不仁穆¶