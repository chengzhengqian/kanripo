韓詩外傳曰昔者禹以夏王桀以夏亡湯以殷王紂以¶
殷亾故無常安之國宣治之民得賢則昌不肖則亡夫¶
明鏡所以照形也往古所以知今也¶
鄙語曰不知為吏視已成事前車覆後車誡又曰曽子¶
曰君子有三言可實而佩也一曰無内䟽而外親二曰¶
身不善而怨他人三曰患已至而後呼天¶
戰國䇿曰昔儀狄作酒而美進之於禹禹飲而甘之遂¶
疏儀狄絶旨酒曰後世必有以酒亡其國者¶