又曰無言不詶無徳不報¶
左傳曰晉魏顆敗秦師于輔氏獲杜回秦之力人也初¶
魏武子有嬖妾無子武子疾命顆曰必嫁是妾疾病曰¶
必以為殉及卒顆嫁之曰疾病則亂從其治也及輔氏¶
之役顆見老人結草以亢杜回躓而顛故獲之夜夢老¶
人曰余爾所嫁婦人之父也爾用先人之治命予是以報¶
晏子曰晏子以粟金遺北郭騷騷辭金受粟有聞晏子¶
見疑於景公出奔北郭子曰養及親者身更其難遂造¶