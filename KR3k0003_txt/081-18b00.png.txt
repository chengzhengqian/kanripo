界特饒中國竒而種之余嘉其華純耐乆可歴冬而服¶
故與友生各為之賦有遐方之竒草禀二氣之純精仰¶
紫㣲之景曜因令色以定名剛莖勁立纎條繁列從回¶
風以揺動紛蘭暢而蕙潔蔚青葱以增茂並含花而未¶
發於是散緑葉秀紫榮藴若芝草之始敷灼若百枝之¶
在庭獨參差以照燿何光麗之雜形渙渙昱昱而奪人¶
目精下無物以借喻上取象於朝霞妙萬物而比豔莫¶
兹草之可嘉¶