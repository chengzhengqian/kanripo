徐靈期南嶽記曰南嶽山上有飛壇懸水激石飛湍百¶
仞即孫温伯所䘮身處也又有曲水壇水行石上成溝¶
瀆如世人臨河壇也三月三日時來逍遥¶
梁州記曰沔陽城先沔陽縣所治也在漢水南舊蕭何¶
所築也劉備為漢王權住此城盟於城下今門外有盟¶
壇猶存¶
銘周庾信堯登壇銘曰登壇洛汭沉玉河湄丹圗馭馬¶
練甲乗龜榮光上幕休氣連帷雖存堯譲終見文思¶