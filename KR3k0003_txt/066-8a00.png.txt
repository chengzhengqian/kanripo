枇杷橪杮梬棗楊梅櫻桃蒲萄隱夫薁棣揚翠葉抗紫¶
莖發紅華秀朱榮煌煌扈扈燭燿鉅野背秋渉冬天子¶
校獵乗鏤象六玉虬拖蜺旌靡雲旗前皮軒後道遊孫¶
叔奉轡衛公驂乗江河為阹太山為櫓車騎雷起殷天¶
動地生貔豹摶豺狼手熊羆足野羊箭不茍害解脰䧟¶
腦弓不虛發應聲而倒然後侵滛促節倐夐逺去流離¶
輕禽蹵履狡獸擇肉後發先中命處拂鷖鳥捎鳯凰㨗¶
鴛雛掩鷦䳟蹷石關厯封巒過鳷鵲望露寒下棠梨息¶