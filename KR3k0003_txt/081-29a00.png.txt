魏畧曰大秦國欝金¶
賦漢朱公叔鬱金賦曰嵗朱明之首月兮歩南園以逈¶
眺覽草木之紛葩兮美斯華之英妙布緑葉而挺心吐¶
芳榮而發曜衆華爛以俱發鬱金邈其無䨇比光榮於¶
秋菊齊英茂乎春松逺而望之粲若羅星出雲垂近而¶
觀之曄若丹桂曜湘涯赫乎扈扈萋兮猗猗清風逍遥¶
芳越景移上灼朝日下映蘭池覩兹榮之瑰異副歡情¶
之所望折英華以飾首曜静女之儀光瞻百草之青青¶