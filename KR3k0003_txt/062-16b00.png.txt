臺北則氷井臺又曰西臺髙六十七丈上作銅鳯牎皆¶
銅龍䟽雲母幌日之初出乃流光照曜¶
嵩髙山記曰山有玉女臺云漢武帝見三仙玉女因以¶
名臺¶
益州記曰鴈橋東有嚴君平卜處土臺髙數丈也¶
荆州圗記曰江陵縣東有天井臺飛軒光映背邑面河¶
寔郊鄽遊憩之佳處也¶
幽明錄曰海中有金臺出水百丈結搆巧麗窮盡神工¶