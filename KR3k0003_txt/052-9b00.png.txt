師也又曰子産知然明問為政焉曰視民如子見不仁¶
者誅之如鷹鸇之逐鳥雀也子産喜以語子太叔且曰¶
他日吾見篾之面而已今吾見其心矣子太叔問政於¶
子産子産曰政如農功日夜思之思其始而成其終其¶
過鮮矣又曰鄭子産有疾謂子太叔我死子必為政唯¶
有徳者能以寛服民其次莫如猛夫火烈民望而畏之¶
故鮮死者水懦民狎而玩之則多死焉疾數月而卒太¶
叔為政不忍猛而寛鄭國多盜取人於萑蒲之澤太叔興徒¶