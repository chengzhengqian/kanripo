五經通義曰舞四夷之樂明徳澤廣被四表也東夷之¶
樂曰侏離南夷之樂曰任西夷之樂曰禁北夷之樂曰¶
昩又曰受命而王者六樂焉以太一樂天以咸池樂地¶
以肆夏樂人以大夏樂四時以大濩樂五行神明以大¶
武樂六律各象其性分而為之制以樂其先祖又曰王¶
者之樂有先後者各尚其徳也以文得之先文樂衣繡¶
持羽而舞以武得之先武樂持朱干玉戚而舞¶
五經要義曰周禮鐘磬皆編懸之二八十六而在一簴¶