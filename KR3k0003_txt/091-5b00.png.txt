魏王粲鸚鵡賦曰歩籠阿以躑躅叩衆目之希稠登衡¶
幹以上干噭哀鳴而舒憂聲嚶嚶以髙厲又憀憀而不¶
休聽喬木之悲風羡鳴友之相求日奄藹以西邁忽逍¶
遥而既冥就隅角而歛翼倦獨宿而宛頸¶
魏阮瑀鸚鵡賦曰惟翩翩之豔鳥誕嘉類於京都穢夷¶
風而弗處慕聖恵而来徂被坤文之黄色服離光之朱¶
形配秋英以離緑苞天地以耀榮¶
晉傅𤣥鸚鵡賦曰竒毛曜體緑采含英鳳翔鸞踦孔質¶