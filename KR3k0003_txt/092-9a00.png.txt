爵之祥¶
南越志曰增城縣多白雀大如鳩素質凝映¶
羅含傳曰含在家時有一白雀集堂宇此徳行幽感所¶
致¶
説苑曰呉王欲伐荆有諫者死舍人少孺子懐丸操彈¶
於後園露霑衣如是三旦王曰子來何霑衣如此對曰¶
園有榆上有蟬蟬髙居悲鳴飲露不知螳蜋在其後螳¶
蜋止知捕蟬而不知黄雀在其後臣執彈丸欲取黄雀¶