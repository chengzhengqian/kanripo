五官將及諸矦亦皆親之又曹毗曹肇傳曰肇魏明帝¶
寵愛之寢止恒同常與帝戯賭衣物有不獲輒入御帳¶
服之徑出其見親寵類此比也¶
俗説曰桓𤣥寵丁期朝賢論事賔客聚集恒在背後坐¶
食畢便廻盤與之期雖被寵而謹約不敢為非𤣥臨死¶
之日期乃以身捍刃¶
詩魏阮籍詩曰昔日繁華子安陵與龍陽夭夭桃李花¶
灼灼有輝光悦澤若九春罄折似秋霜流眄發姿媚言¶