梁范雲擬古詩曰自君之出矣羅帳咽秋風思君如蔓¶
草連延不可窮¶
梁王僧孺為何遜舊姬擬上山采蘼蕪詩曰出户望蘭¶
薫褰簾正逢君歛容裁一訪新人詎可聞新人含笑近¶
故人含淚隠妾意在寒松君心逐朝槿又為姬人怨詩¶
曰自知心裏恨還向影中羞廻持昔慊慊變作今悠悠¶
還君與妾扇歸妾與君裘絃斷猶可續心去最難留又¶
為人傷近而不見詩曰嬴女鳯皇樓漢姬柏梁殿詎勝¶