今宅子后土以為永列相與異路於是便别¶
說魏陳王曹植髑髏說曰曹子遊乎陂塘之濵步乎蓁¶
穢之藪蕭條潛虛經幽踐阻顧見髑髏塊然獨居於是¶
伏軾而問之曰子將結纓首劒殉國君乎將被堅執銳¶
斃三軍乎將嬰兹固疾命殞傾乎將夀終數極歸幽冥¶
乎叩遺骸而歎息哀白骨之無靈慕莊周之適楚儻託¶
夢以通情於是伻若有來怳若有存影見容隠厲響而¶
言曰子何國之君子乎既枉輿駕愍其枯朽不惜咳唾¶