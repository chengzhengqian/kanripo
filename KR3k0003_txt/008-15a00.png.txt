業等憐其貧給米倉終不受¶
搜神記曰漢末零陵太守有女恱門下書佐使婢取盥¶
手水飲之而有娠既而生子至能行太守抱児使求其¶
父児直上書佐膝書佐推之児仆地為水¶
車頴秦書曰王猛攻鄴慕容評距猛而恒賣水與軍人¶
衆思為亂猛因得破之¶
續述征記曰梁鄒城西有籠水云齊孝婦誠感神明涌¶
泉發於室内潜以績籠覆之由是無負汲之勞及家人¶