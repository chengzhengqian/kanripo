述異記曰桓仲為江州刺史遣人周行廬山兾覩靈異¶
既陟崇巘有一湖生桑樹有敗艑赤鱗魚使者渴極欲¶
往飲水赤鱗張鰭向之使者不敢飲¶
十洲記曰扶桑在碧海中上有天帝宫東王所治有椹¶
樹長數千丈二千圍同根更相依倚故曰扶桑仙人食¶
根體作紫色其樹雖大椹如中夏桑也九千嵗一生實¶
味甘香¶
括地圖曰化民食桑二十七年化而身裏九年生翼十¶