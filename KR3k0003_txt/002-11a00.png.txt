尸子曰神農氏治天下欲雨則雨五日為行雨旬為榖¶
雨旬五日為時雨正四時之制萬物咸利故謂之神¶
東觀漢記曰沛獻王輔善京氏易永平五年少雨上御¶
雲臺卦自以周易林占之其繇曰蟻封穴户大雨将至¶
以問輔輔曰蹇艮下坎上艮為山坎為水山出雲為雨¶
蟻穴居時雨将至故以蟻為興居¶
黄子𤼵相雨書曰常戊申日候日欲入時日生有觀雲¶
不問大小視四方黒者大雨青者小雨¶