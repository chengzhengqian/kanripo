以羊易之是見牛未見羊也此乃仁術足以王矣¶
呂氏春秋曰百里奚未遇時飯牛於秦鬻以五羊之皮¶
公孫枝得而獻諸繆公繆公用之謀無不當舉必有功¶
又曰昔葛天氏之樂三人操牛尾投足以歌八闋¶
史記曰騎刼攻即墨田單取牛千頭衣以五彩束矛其¶
角縳火其尾穿城而出牛壯士五千衘枚隨其後牛出¶
火明所觸皆死壯士因擊之城上士大譟燕師大敗騎¶
刼死乗勝追北三戰三尅遂收齊城¶