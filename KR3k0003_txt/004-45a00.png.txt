苦旅雁違霜雪淒淒陽卉腓皎皎寒潭潔良辰感聖心¶
雲旗興暮節鳴葭戾朱宫蘭巵獻時哲歸客逐海隅脱¶
冠謝朝列河流有急瀾浮驂無緩轍¶
齊竟陵王蕭子良九日侍宴詩曰月殿風轉層臺氣寒¶
髙雲歛色遥露已團式詔司警言戾秋巒輕觴時薦落¶
英可飡¶
齊王儉侍皇太子九日𤣥圃宴詩曰眀眀儲后沖黙其¶
量徘徊禮樂優遊風尚微言外融㡬神内王就日齊暉¶