間闗而來往其水禽則大鴻小鴈天駒澤虞秋鷖寒鷘¶
修鷁短鳬翅抨流而起沫翼鼓浪而成珠其魚則赤鯉¶
青魴纎鯈巨鱯碧鱗朱尾脩顱偃頟小則戲渚成文大¶
則噴流揚白惟鍾巖之隱鬰表皇都而作峻盖望秩之¶
所宗含風雲而吐潤孤嶝横挿洞穴斜經千丈萬仞三¶
襲九成亘繞州邑款跨郊坰素烟晚帶白霧晨縈近循¶
則一巖異色逺望則百嶺俱青時言歸於陋宇聊暇日¶
以翺翔獸依庭而莫駭魚牣沼而不綱晚樹開花初英¶