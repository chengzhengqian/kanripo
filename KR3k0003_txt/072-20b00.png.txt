三事既節五齊必均造釀以秋告成以春備味滋和體¶
淳色清宣御神志導氣養形遣憂消患適性順情於是¶
糾合同好以遨以逰嘉賔雲㑹矩坐四周設罍樽於南¶
楹酌浮觴以施流備鮮肴之綺錯進時膳之珍羞禮儀¶
攸序是獻是酬咸得志以自足願棲遲於一丘於是歡¶
樂既洽日薄西隅主稱湛露賔歌驪駒僕夫整駕言旋¶
其居乃憑軾以迴軌騁輕駟於通衢及衡門以隠跡覽¶
前聖之典謨感夏禹之防微悟儀氏之見疏鑒往事而¶