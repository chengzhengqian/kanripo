為笛斬泗濱之梓以為筝食若填巨壑飲若灌漏巵其¶
樂固難量豈非大丈夫之樂哉然日不我與曜靈急節¶
面有逸景之速别有參商之濶思抑六龍之首頓義和¶
之轡折若木之華閉濛汜之谷天路髙邈良無由縁¶
魏吳質答太子書曰奉讀手命追亡慮存恩哀之隆形¶
於文墨日月冉冉嵗不我與昔侍左右厠坐衆賢出有¶
微行之遊入有管絃之歡置酒樂飲賦詩稱夀自謂可¶
終始相保並騁材力効節明主何意數年之間死䘮略¶