土足歴五都從容鄭衞溱洧之間是時向春之末迎夏¶
之陽倉庚喈喈羣女出桑此郊之姝華色含光體美容¶
冶不待飾粧於是處子怳若有望而不來忽若有來而¶
不見意密體疎俯仰異觀含喜微笑竊視流盻因遷延¶
而辭避目欲其顏心顧其義揚詩守禮終不過差故足¶
稱也¶
漢司馬相如美人賦曰司馬相如美麗閒都遊於梁王¶
梁王悅之鄒陽譖之於王曰相如美則美矣然服色容¶