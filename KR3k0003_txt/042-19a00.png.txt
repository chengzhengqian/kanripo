梁元帝闗山月曰朝望清波道夜上白登臺月中含桂¶
樹流影自徘徊寒沙逐風起春花犯雪開夜長無與晤¶
衣單誰為裁又隴頭水歌曰衘杯别隴頭闗路漫悠悠¶
故鄉迷逺近征人分去留沙飛曉成幕海氣旦如樓欲¶
識秦川處隴水向東流¶
梁劉孝威横吹曲隴頭流水詩曰從軍戍隴頭隴水滯¶
沙流時觀胡騎飲常為漢國羞釁妻成兩劒殺子祠䨇¶
鈎頓取樓蘭頸就觧郅支裘勿令如李廣功遂不封侯¶