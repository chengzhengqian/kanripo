逐食推遷未諧夙願冀幽眀可托克全素履與尊弋釣¶
泉臯以慰閑暮則平生之心於此遂矣¶
梁王僧孺與陳居士書曰雲波遥夐燕越數千行雲鬱¶
律征禽難使用隔巾車未能搦扎引領南望悵矣心飛¶
幸因劣薄懐章貴壤依然谷口覺子真之咫尺静睇嚴¶
灘信子陵之非逺林麓以入虚白之室用披蓬蒿之徑¶
禀紛綸之高諭承希微之妙㫖虗徃實歸用祛塵¶
惑¶