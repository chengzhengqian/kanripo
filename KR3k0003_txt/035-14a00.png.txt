薄信未達乎義方遭母氏之聖善奉恩化之彌長迄盛¶
年而始立修女職於衣裳承師保之明訓誦六列之篇¶
章觀圖像之遺形竊庶㡬乎英皇委微軀於帝室充末¶
列於椒房荷印紱之令服非陋才之所望對牀帳而太¶
息慕二親以增傷揚羅袖而掩涕起出户而彷徨顧堂¶
宇之舊處悲一别之異鄉又愁思賦曰四節更王兮秋¶
氣悲遥思惝怳兮若有遺原野蕭條兮煙無依雲髙氣¶
靜兮露凝衣野草變色兮莖葉希鳴蜩抱木兮鴈南飛¶