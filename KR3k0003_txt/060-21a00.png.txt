淮南子曰淇衛箘簵(箘簵箭竹也出/於淇地衘箭羽)飾以金銀錫雖有¶
薄縞之幨然獨不能穿也若假之筋角之力弓弩之勢¶
則貫兕甲而終於革楯矣¶
新序曰楚熊渠夜行見寢石彎弓射之沒矢飲羽下視¶
知石也却復射之矢摧無迹¶
東觀漢記曰葢延字巨卿身長八尺彎弓三百斤¶
張璠漢記曰陳球為零陵太守州兵朱葢等反球守城¶
弦大木為弓羽矛為矢機發之逺射千餘人斬朱葢等¶