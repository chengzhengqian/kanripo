又曰張良見老人出一編書曰讀是則為王者師後十¶
二年見我濟北榖城山下黄石即我也良後果得黄石¶
寶而祠之及死并葬黄石伏臘祠之¶
韓詩外傳曰楚熊渠子夜行見寢石以為伏虎彎弓而¶
射之没金飲羽下視知其石也因復射之矢摧無迹(漢/書)¶
(載李廣/亦如之)¶
十洲記曰流洲在西海中上多積石名為昆吾石冶¶
成鐡作劒光明照洞如水精狀割玉物如切泥土焉¶