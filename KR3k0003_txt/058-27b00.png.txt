詩梁簡文帝詠筆格詩曰仰出寫含花横挿學仙掌幸¶
因提拾用遂厠璇臺賞¶
梁徐摛詠筆詩曰纎端奉積潤弱質散芳煙直寫飛蓬¶
牒横承落繡篇一逢提握重寧憶仲升捐¶
賦後漢蔡邕筆賦曰惟其翰之所生于季冬之狡兎性¶
精亟以摽悍體遄迅以騁歩削文竹以為管加漆絲之¶
纒束形調搏以直端染𤣥墨以定色畫乾坤之隂陽讚¶
三皇之洪勲叙五帝之休徳揚蕩蕩之典文紀三王之¶