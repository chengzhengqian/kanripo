又文王赤雀賛曰西伯積徳天命攸顧赤雀銜書爰集¶
昌户瑞為天使和氣所致嗟爾後王昌期而至¶
周庾信文王見吕尚賛曰言歸養老垂釣西川岸止磐¶
石谿唯小船風雨未感意氣怡然有此相望于今㡬年¶
　　周武王¶
尚書中候曰太子發以紂存三仁雖即位不稱王¶
樂稽耀嘉曰武王承命興師誅紂于商萬國咸喜軍渡孟¶
津前歌後舞克殷之後民乃大安家給人足酌酒鬱揺¶