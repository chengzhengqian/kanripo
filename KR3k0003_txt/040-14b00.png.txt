靈公弔焉怪而問之其子以父言告公曰寡人過也令¶
殯於客位進蘧伯玉退彌子瑕孔子曰史魚死而屍諌¶
可謂直乎¶
莊子曰孔子圍於陳蔡之間七日不火食太公任弔之¶
曰㡬死乎曰然子惡死乎曰然任曰直木先伐甘井先¶
竭子其意者飾智以驚愚脩身以明行昭昭乎如揭日¶
月而行故不免又曰莊子妻死惠子弔之則方箕踞鼓¶
盆而歌¶