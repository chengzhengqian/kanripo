齊王融擬風賦曰奄兮日采之既移忽兮羣景之將馳¶
靡輕筠之碧葉泛曾松之翠枝總髙羽而蕭瑟韻珠露¶
之参差此烈士之英風長寥亮其如斯¶
齊謝朓擬風賦曰開翠帷之影藹響行珮之輕鳴揚淮¶
南之妙舞發齊后之妍聲子雲寂寞叔夜髙張烟霞潤¶
色荃荑結芳斯則幽人之風也¶
梁沈約擬風賦曰若夫搖玉樹響金扉拂九層之羽葢¶
轉八鳯之珠旂時卷瑤䑓翠帳乍動佚女輕衣此葢羽¶