隋殷英童詠採蓮詩曰蕩舟無數伴解䌫自相催汗粉¶
無庸拭風裙随意開棹移浮荇亂舩進倚荷来藕絲牽¶
作縷蓮葉捧成杯¶
賦後漢閔鴻芙蓉賦曰乃有芙蓉靈草載育中川竦脩¶
幹以凌波建緑葉之規圓灼若夜光之在𤣥岫赤若太¶
陽之映朝雲乃有陽文脩嫮傾城之色揚桂枻而来遊¶
玩英華於水側納嘉實兮傾筐珥紅葩以為飾感桃夭¶
而歌詩申關雎以自勑嗟留夷與蘭芷聽鶗鴂而不鳴¶