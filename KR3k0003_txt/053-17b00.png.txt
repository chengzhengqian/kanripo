若老臣切慕前修敢蹈輕節雖冒不媒之鄙式罄奉公¶
之誠抑又唐堯在上不參二八管夷吾恥之臣亦恥之¶
梁元帝唘東宫薦石門侯唘曰切以鳳鳴朝陽必資藍¶
田之寶龍門㸃額亦俟棠溪之珍是以紫玉見稱黃金¶
為貴文傳夢鳥學重靈蛇㸃漆凝脂事逾衛玠渾金璞¶
玉才疋山濤昔翟陽隱逸見稱庾亮陳平器局被薦無¶
知以人廢言誠增竦讋進賢上賞伏待慈照¶
梁丘遲答舉秀才唘曰方今八友盈庭五丞在幄七敎¶