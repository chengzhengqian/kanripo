啟梁元帝謝勑賜褥啓曰昔漢后錫貂魏君送褥未有¶
𤣥兎來王黃龍作貢便覺肅眘非遙挹婁無逺¶
　　如意¶
胡綜别傳曰時有掘地得銅匣長二尺七寸開之得白¶
玉如意所執處皆刻螭蟬等形時人莫知其由吴大帝¶
以綜多識乃問之綜答云昔秦始皇東遊以金陵有王¶
者氣乃鑿諸山岡起處埋寳物以當王者之氣此即是¶
乎¶