後宫則有掖庭椒房后妃之室茞若椒風披香發越蘭¶
林蕙草鴛鸞飛翔之列昭陽特盛隆乎孝成隋侯明月¶
錯落其間金缸䘖璧是為列錢翡翠火齊流曜含英珊¶
瑚碧樹周阿而生後宫之號十有四位窈窕繁華更盛¶
迭貴又有天祿石渠典籍之府講論乎六藝稽合乎異¶
同周以鉤陳之位衛以嚴更之署周廬千列徼道綺錯¶
輦路經營修途飛閣堎墱道而超西墉混建章而連外¶
屬神明(臺名/也)鬱其特起遂偃蹇而上躋軼雲雨於太半¶