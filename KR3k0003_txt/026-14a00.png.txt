魏陳王曹植𤣥暢賦曰夫富者非財也貴者非寳也或¶
有輕爵禄而重榮聲者或有授性命以殉功名者是以¶
孔老異㫖楊墨殊義聊作斯賦名曰𤣥暢夫何希世之¶
大人罄天壤而作皇該仁聖之上義據神位以統方補¶
五帝之漏目綴三代之維綱僥余生之倖禄遘九二之¶
嘉祥上同契於稷卨降合頴於伊望思薦寳以繼佩怨¶
和璞之始鎸思黄鍾以協律怨伶䕫之不存考所圗之¶
莫合悵藴結而延佇志鵬舉以補天蹶青雲而奮羽舎¶