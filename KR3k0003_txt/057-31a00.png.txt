人基命不擢才於后土明主聿興不降佐於昊蒼臣聞¶
禄放於寵非隆家之舉官私於親非興邦之選是以三¶
卿世及東國多衰弊之政五侯並軌西京有陵夷之運¶
臣聞靈暉朝覯稱物納照時風夕灑程形賦音是以至¶
道之行萬類取足於世大化既洽百姓無匱於心臣聞¶
鑒之積也無厚而照有重淵之深目之察也有畔而眡¶
周天壤之際何則應事以精不以形造物以神不以噐¶
是以萬邦凱樂非悅鍾鼔之娛天下歸仁非感玉帛之¶