必不得已然後乃可權而行之耳¶
裴頠集曰臣聞感神以政應變以誠故桑榖之異以勉¶
己而消漢末屢赦猶凌遲不反由此言之上協宿度下寜¶
萬國唯在賢能慎厥庶政殆非孤赦所能增損也¶
郭子曰孫秀降晉武帝厚存寵之妻以姨妹蒯氏室家¶
甚穆妻嘗妬秀乃罵為貉子秀大不平之遂出不復入¶
蒯氏自悔責請救於帝時大赦羣臣咸見既出帝獨留¶
秀從容語曰天下曠蕩蒯夫人可得從其例否秀免冠¶