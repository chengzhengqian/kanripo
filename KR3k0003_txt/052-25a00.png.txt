宿宜以徳報王乃使使封三錢之府長男為王當赦弟¶
固當出見莊生曰弟今自赦固辭去乃取金莊生恥為¶
兒子所賣乃入見王曰陶朱公子多賂王左右今赦恐¶
失望王遂殺之載喪而歸¶
東觀漢記曰吳漢疾篤車駕親臨問所欲言對曰臣愚¶
無所識知唯願慎無赦而已¶
謝承後漢書曰學中諸生與李膺等更相褒重莫不畏¶
其貶議時河内張成善説風角推占當赦遂敎子殺人¶