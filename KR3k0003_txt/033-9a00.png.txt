多待之藉其名以行當是時季布以信聞關中又鄭當¶
時為任侠自喜孝景時為太子舍人每五日洗沐常置¶
驛馬長安諸郊請謝賔客夜以繼日至明旦常恐不徧¶
其知友皆天下有名之士也又曰丞相公孫賀子敬聲¶
以皇后姊子驕奢擅用北軍錢千九百萬發覺下獄是¶
時詔捕陽陵朱安世不能得上求之急賀自請逐捕安¶
世以贖敬聲罪上許之後果獲安世安世者京師大侠¶
也聞賀欲以贖子笑曰丞相禍及宗矣南山之竹不足¶