東觀漢記曰馬援年六十二請繫五溪蠻帝愍其老未¶
許援曰臣尚能被甲上馬帝令試之援據鞍顧盻以示¶
可用帝笑曰矍鑠哉是翁遂遣援¶
續漢書曰民年七十者授之以玉杖餔之以糜粥玉杖¶
長九尺端鳩飾鳩不噎之鳥也欲老人不噎也又曰仲¶
秋祠老人星于國南郊¶
神仙傳曰淮南王安好道術八公詣門門者見垂白不¶
進八公皆化成童子色如桃花門吏白王王迎之登思¶