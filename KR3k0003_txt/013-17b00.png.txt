表曰臣聞天生蒸民樹之以君所以對越天地司牧黎¶
元聖帝明王鑒其若此知天地不可以無饗故屈其身¶
以奉之知黎元不可以無主故不得已而臨之社稷時¶
難則戚藩定其傾郊廟或替則宗哲纂其祀所以𢎞振¶
遐風式固萬世自元康已來艱禍繁興永嘉之際氛厲¶
彌昏宸極失御登遐醜裔國家之危有若綴旒天不悔¶
禍大灾荐臻國未亡難冦害尋興逆胡劉曜縱逸西都¶
主上幽劫復沉虜庭神器流離再辱荒逆臣每覽史籍¶