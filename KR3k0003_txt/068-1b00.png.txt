也物固有近之而逺逺之而近¶
漢書曰蘇武使匈奴單于欲降之幽武置大窖中絶飲¶
食大雨雪武卧齧雪與旃毛并咽之數日不死匈奴以¶
為神乃徙武北海上無人處使牧羊武杖漢節牧羊卧¶
起操持節毛盡落積五六年又曰建元三年閩越舉¶
兵圍東甌東甌告急上遣嚴助以節發兵㑹稽㑹稽太¶
守欲不為發兵助乃斬一司馬遂發兵浮海救東甌又¶
曰張騫使月氐匈奴得之留騫十餘歳與妻有子然騫¶