宋使邾文公用鄫子於次睢之社欲以屬東夷司馬子¶
魚曰古者六畜不相為用小事不用大牲况敢用人乎¶
祭祀以為人民神之主用人其誰饗之¶
尚書曰海岱及淮惟徐州厥貢惟土五色王者封五色¶
土以為社建諸侯則割方色土立社燾以黄土苴以白¶
茅茅取其潔黄取王者覆四方也又曰湯既勝夏欲遷¶
其社不可湯承堯舜禪之後順天應人逆取順守而有¶
慙德故革命創制改正易服變置社稷而後代無及句¶