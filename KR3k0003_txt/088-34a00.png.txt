敷粧粉能佳麗鏡前新梳倭堕髻圎籠裊裊挂青絲鐵¶
鉤冉冉勝丹桂蠶饑日晚蹔生愁忽逄使君南陌頭五¶
馬停珂遣借問䨇臉含嬌特好羞妾壻府中輕小吏即¶
今來徃專城裏欲識東方千騎歸藹藹日暮紅塵起¶
賦魏繁欽桑賦曰上似華葢紫極比形下象鳳闕萬桷¶
一楹叢枝互出乃錯乃并曄曄隆暑凉風自生㣲條纎¶
繞隨風浮沉陽蜩鳴其南枝寒蟬噪其北隂秋風忽其¶
將來咸感節而悲吟玩庇䕃之厚惠情眷眷而愛深¶