賦漢枚乗梁王兔園賦曰修竹檀欒夾池水旋兔園並馳¶
道鸇鶚鷂鵰翡翠鴝鵒巢枝穴藏被塘臨谷聲音相聞¶
啄尾離屬於是晚春早夏邯鄲襄國相與雜沓而往款¶
焉高冠扁焉長劒閑焉左挾彈焉右執鞭焉日移樂衰¶
遊觀西園從容安步鬬雞走兔俛仰釣射煎熬炰炙極¶
樂到暮若夫采桑之婦連袖方路¶
齊謝朓遊後園賦曰積芳兮選木幽蘭兮翠竹上蕪蕪¶
兮隂景下田田兮被谷左蕙畹兮彌望右芝原兮冩目¶