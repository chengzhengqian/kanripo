而仕至於百姓與能大象始構矣世宗承基太祖繼業¶
始當非常之禮終受備物之錫至于世祖遂享皇極正¶
位居體聿修祖宗之志思輯戰國之苦腹心不同公卿¶
異議而獨納羊祜之䇿至于咸寧之末遂排羣議而仗¶
王杜之決汎舟三峽介馬桂陽役不二時江湘來同掩¶
唐虞之舊域班正朔扵八荒太康之中天下書同文車¶
同軌牛馬被野餘糧棲畝行旅草舍外閭不閉雖太平¶
未洽亦百代一時矣二十餘年而河洛為墟戎羯稱制¶