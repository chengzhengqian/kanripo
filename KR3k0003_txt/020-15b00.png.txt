復命自拘司敗又曰季文子卒無衣帛之妾無食粟之¶
馬無藏金玉無重噐備君子是以知季文子之忠於公¶
室也相三君矣而無積可不謂忠乎又曰楚子囊將死¶
遺言謂子庚曰必城郢君子謂子囊忠將死不忘衛社¶
稷可不謂忠乎忠民之望也¶
家語曰孔子曰晏子於君爲忠臣於行爲恭敏¶
晏子曰梁丘㩀問晏子曰子事三君君不同心而子俱¶
從焉仁人固多心乎對曰一心可以事百君百心不可¶