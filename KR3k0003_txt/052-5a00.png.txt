議晉潘岳九品議曰天生蒸民而樹之君使司牧之勿¶
失其性君不獨治於是乎建牧立監陳其輔佐故曰天¶
工人其代之然則髙官厚禄非明崇賢所以興治卑位¶
下役非為鄙愚所以供職雖或開榮辱之門有爭競之¶
弊而百王莫之能易者此道不可以二故也方今天下¶
隆平四海攸同薦賢逹善各以類進夫觀民宣化為治¶
之本雖實小邑猶須其人又中正之身優劣懸殊茍知¶
人者智則不知者謬矣莫如逹官各舉其屬萬嶽九列¶