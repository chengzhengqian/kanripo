劉楨京口記曰糖頽山山周迴二里餘山南隅隔路得¶
郄鍳故宅五十餘畆¶
戴延之西京記曰東陽門外道北吳蜀二主第宅去城¶
二里墟墓猶存又曰潼闗北去蒲坂城六十里中有舜¶
廟城外有宅井及二妃壇南去城二十里有山舜所耕¶
山上亦有山¶
述征記曰豐圻豐水西九十里有漢髙祖宅又曰山陽¶
縣城東北二十里魏中散大夫嵇康園宅今悉為丘墟¶