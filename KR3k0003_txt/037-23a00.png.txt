華無寂斯道坦坦先生幸其勗與¶
陶𢎞景荅謝中書書曰山川之美古来共談髙峯入雲¶
清流見底兩岸石壁五色交暉青林翠竹四時俱備曉¶
霧將歇猿鳥亂鳴夕日欲頽沈鱗競躍實是欲界之仙¶
都自康樂以来未復有能與其竒者又荅虞仲書曰栖¶
六翮於荆枝望綺雲於青漢者有日于兹矣而春華来¶
被草石開鮮辭動情端志交衿曲信知鄰徳之談無虚¶
往牘夫子雖迹躔朱閤而心期岱嶺豈但散髮乎髙岫¶