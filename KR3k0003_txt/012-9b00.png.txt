射之三𤼵然後下軍以劒擊之周公為司徒使以黄鉞¶
斬紂頭懸于太白之旗召公為司空又使以𤣥鉞斬妲¶
己頸懸之小白旗置旌於商容之廬命召公釋箕子之¶
囚賜貝千朋命原公釋百姓之囚歸琁臺之珠玉命南¶
宫适散鹿臺之財𤼵巨橋之粟以賑貧民命南宫伯逹¶
史逸遷九鼎于洛邑命閎夭封比干之墓命宗祝饗祀¶
于軍微子膠鬲皆委質為臣殷人咸喜曰王之於人也¶
死猶封其墓况其生者乎王之於賢仁也亡者猶表其¶