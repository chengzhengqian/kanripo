公追而六之乃作誄曰朝失鯁臣國喪爪牙天子愍悼¶
中宫咨嗟四方殘暴公不征兹征兹海内公其攸平冺¶
冺羣黎頼公以寧勲業既崇持盈守虚功成即退挹而¶
損諸死而不朽名勒丹書功著金石與日月俱¶
魏陳王曹植大司馬曹休誄曰於穆公侯魏之宗室明¶
德繼踵奕世純粹闡𢎞汎愛仁以接物藝以為華體兹¶
亮實年没弱冠志在雄英髙揖名師發言有章東夏翕¶
然稱曰龍光貧而無怨孔以為難嗟我公侯屢空是安¶