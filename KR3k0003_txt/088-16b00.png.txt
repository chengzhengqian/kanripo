緑草曖然已平凌翠山而如剪施懸蘿而共輕至於星¶
廻窮紀沙鴈相飛同雲泱其無色陽光沈而滅暉豈彫¶
貞於寒暮不受令於霜威¶
梁沈約高松賦曰欎彼高松栖根得地託北園於上邸¶
依平臺而養翠若夫蟠株聳榦之懿含星漏月之竒經¶
千霜而得拱仰百仞而方枝朝吐輕烟薄霧夜宿迷鳥¶
羈雌露雖滋而不潤風未動而先知既梢雲於清漢亦¶
倒景於華池輕隂䝉宻喬柯布濩葉斷禽蹤枝通猨路¶