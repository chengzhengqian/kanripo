乎我之戴粒也逍遥乎壤封之巔歸服乎窟穴之下此¶
乃物我之適自己而然我何用數百里勞形而觀之乎¶
異苑曰桓謙字敬祖太元中忽有人皆長寸餘悉被鎧¶
持槊乗其裝馬從㞯中出精光耀日遊走宅上數百為¶
羣部障指麾更相撞刺馬既快人亦便能縁機登竈尋¶
飲食之所或有切害輒來聚力所遽還入穴蔣山道士¶
朱應子令作沸湯澆所入處寂不復出因掘之有斛許¶
大蟻死在窟中謙後誅滅¶