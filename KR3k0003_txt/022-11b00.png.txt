姚信士緯曰周勃之勲不如霍光此前史所載較然可¶
見而以勃功大於光意竊不安何者勃本髙帝大臣官¶
尊勢顯衆所歸向居太尉位擁兵百萬既有陳平王陵¶
之力又有朱虚諸王之援酈其遊說以譎諸吕因衆之¶
心易以濟事若霍光者以倉卒之際受寄託之任輔弼¶
幼主天下晏然遇燕王上官之亂誅除凶逆以靖王室¶
廢昌邑立宣帝任漢家之重隆中興之祚叅贊伊周為¶
漢賢相推驗事效優劣明矣¶