賢者福流子孫嫉賢者名不存¶
韓詩外傳曰聖人求賢者以自輔又曰魏文侯問孤卷¶
子曰父子兄弟君臣賢足恃乎對曰父賢不過堯而丹¶
朱放子賢不過舜而瞽瞍拘兄賢不過舜而象傲弟賢¶
不過周公而管叔誅臣賢不過湯武而桀紂伐君欲治¶
亦從身始人何可恃¶
物理論曰賢人為徳體自然也故語曰黄金累千不如¶
一賢¶