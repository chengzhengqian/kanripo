七啓曰芳菰精粺霜蓄露葵¶
文選曰青青園中葵凝露待日晞又曰譬如後園葵有¶
葉待秋霜又曰無以肉食資取笑葵與藿¶
豳風曰七月烹葵及菽¶
左傳仲尼曰鮑莊子之智不如葵葵猶能衛其足(莊子/居亂)¶
(不能危行言/遜以致刖足)¶
師曠占曰黄帝問師曠曰欲知牛馬貴賤秋葵下小葵¶
生牛馬貴大葵不蟲牛馬賤¶