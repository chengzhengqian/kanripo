行列於邦畿九徳咸事百僚師師於是四海之内咸變¶
時雍普天率土比屋可封是以棲林隠谷之夫逸迹放¶
言之士鑒乎有道貧賤是耻¶
魏劉邵七華曰𤣥休先生棄世遁名藏身於虚廓絶影¶
於無形榮時子聞而徃焉曰僕聞至人之生世也必承¶
天地之時勢統萬物之紘綱生有九鼎之秩没有祀典¶
之常僕将為先生陳天下之逺圖論品物之𢎞式規人¶
事之榮華傳情志之所極榮時子曰追風之馬出自遐¶