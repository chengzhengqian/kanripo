景雲以容與拊惠風而廻縈¶
齊王儉靈邱竹賦應詔曰靈邱深沉蔓竹凝隂神根合¶
拱楨幹百尋振芳條乎崑岳敷綠采於髙岑㳂淮海而¶
蔚映帶沮漳而蕭森志東南而擅美在淇澳而流音方¶
靈夀而均茂儀菌桂而成林若乃青春受謝九野舒榮¶
綠蘋齊葉白芷抽萌幹䈚箭而特秀篠擢穎而垂英霜¶
皦鏡於原隰木衰䟽於郊阡翠葉與飛雪爭采貞柯與¶
層冰競鮮¶