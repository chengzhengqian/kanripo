魏陳王曹植名都篇曰名都多妖麗京洛出少年寳劒¶
直千金被服麗且鮮闘雞長安道走馬長楸間驅馳未¶
能半䨇兎過我前左挽因右發一縱兩禽連餘巧未及¶
展仰手接飛鳶歸来宴平樂羙酒斗十千又白馬篇曰¶
白馬飾金羈連翩西北馳借問誰家子幽并逰俠兒少¶
小去鄉邑揚名沙漠垂控弦破左的右發摧月支仰手¶
接飛猱俯身㪚馬蹄邉城多警急胡人數遷移羽檄從¶
北来厲馬登髙隄棄身鋒刃端性命安可懐名在壯士¶