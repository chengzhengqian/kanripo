生四子焉羽翼既成將分四海悲鳴而送之哀聲似此¶
孔子使問之果父死家貧賣子以𦵏¶
晏子曰齊景公使顔涿聚主鳥而亡公召欲殺之晏子¶
曰涿聚有三罪請數之爾為吾君主鳥而亡之一罪也¶
使吾君以鳥殺人二罪也諸侯聞之以吾君重鳥輕士¶
三罪也公曰勿殺之¶
荘子曰上好智而無道則天下大亂矣何以知其然耶¶
弓弩罼弋機變之智多則鳥亂於上也¶