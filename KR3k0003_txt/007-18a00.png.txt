河圗曰崑崙之墟五城十二樓河水出焉¶
龍魚河圗曰崑崙山天中柱也¶
大荒西經曰赤水之後黑水之前有大山名曰崑崙之¶
丘有神人面虎身有尾¶
爾雅曰西北之美者有崑崙之墟璆琳琅玕焉¶
穆天子傳曰天子遂宿于崑崙之阿赤水之陽吉日辛¶
酉天子升于崑崙之丘以觀黄帝之宮¶
紀年曰周穆王十七年西征至崑崙丘見西王母王母¶