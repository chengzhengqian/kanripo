流耽假樂而迷於真覺之觀銘曰識相裁萌無明重蔽¶
五住次起四生無際苦海倒流業風横厲彼岸何逺津¶
航絶濟輕毛易轉花水難留實逢象正悟彼生修照曜¶
真法逍遥寶舟占彼勝地胥宇攸宅遥川縈帶峻矩盤¶
桓霞生蓮堞風起長瀾冬室停燠夏臺増寒¶
周王襃善行寺碑曰蓋聞在天成象羣星仰於北辰在¶
地成形百川起於東海是知璿璣盈縮並運天樞江漢¶
所宗爭環地軸塵沙日月同渤澥之輪迴百億鐵圍等¶