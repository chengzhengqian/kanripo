大勲未㨗於一朝而宏謨神畧義髙於天下公惟秀傑¶
英特竒姿表於弱冠俊神朗鑒明統備於成徳巾褐衡¶
門風流推其髙致忘己應務天下謝其勲業輔相兩儀¶
而通運之功必周虚中容長而方圓之才咸得道濟而¶
不有處泰而逾約可謂固天將縱生民之傑者也銘曰¶
美盡黄裳道暢伊吕哲人應運命世作輔卓卓英風略¶
略宏宇亮心髙列俊神閒舉忘己濟物撫化翼世河洛¶
澄流華梁卷翳俾我仁公𢎞道作鏡如何不弔雲巒落¶