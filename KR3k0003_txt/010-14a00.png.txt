煩者應時而蠲如儒林刑辟厯紀圖典之用稍增焉秦餘¶
制度項氏爵號雖違古而猶襲之是以帝典闕而不補¶
王綱弛而未張逮至大新受命上帝還資后土顧懐𤣥¶
符靈契雲動風偃震聲日景炎光飛響盈塞天淵之間¶
乃奉若天命窮寵極崇與天剖神符地合靈契創億兆¶
規萬世卓㦲煌煌真天子之表也若夫白鳩丹烏素魚¶
㫁虵方斯蔑矣是以𤼵秘府覧書林遥集乎文雅之囿¶
翺翔乎禮樂之場𦙍殷周之失業紹唐虞之絶風懿律¶