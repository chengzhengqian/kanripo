徽音允穆光華沼沚榮曜中谷敬始絺綌教先穜稑睿¶
問川流神襟蘭郁先徳韜光君道方被輔佐求賢在謁¶
無陂顧史𢎞式陳詩展義厚下曰仁藏往伊智十亂斯¶
俟四教罔式思媚諸姑貽我嬪則化自公宫逺被南國¶
軒曜懐光素舒佇徳閔予不祐慈訓早違方年冲藐懐¶
䄂靡依家臻寳業身嗣昌暉夀宫寂逺清廟虛歸帝遷¶
明命民神胥恱乾景外臨陰儀内缺空悲故劔徒嗟金¶
穴馮相告祲宸駕長往貽厥逺圖末命是奬懐豐沛之¶