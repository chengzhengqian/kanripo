劉道真錢塘記曰明聖湖在縣南去縣三里父老相傳¶
湖有金牛¶
鄭緝之東陽記曰北山有湖故老相傳云其下有居民¶
曰徐公者常登嶺至此處見湖水湛然有二人共博於¶
湖間自稱赤松子安期先生有一壺酒因酌以飲徐公¶
徐公醉而寐其側比醒不復見二人而宿草攅蔓其上¶
家人以為死也䘮服三年服竟徐公方反今其處猶為¶
徐公湖¶