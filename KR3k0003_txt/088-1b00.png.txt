爾雅曰木族生為灌灌木叢木也¶
尚書曰兖州厥木惟條揚州厥木惟喬又曰三曰木木¶
曰曲直曲直作酸又曰木從繩則直¶
禮記曰孟春之月盛德在木孟夏之月無伐大樹¶
毛詩曰黄鳥于飛集于灌木又曰樛木后妃逮下也又¶
曰南有喬木不可休思又曰伐木丁丁鳥鳴嚶嚶¶
禮斗威儀曰君乗木而王者其政升平則草木豐盛¶
春秋孔演圖曰麟木精也¶