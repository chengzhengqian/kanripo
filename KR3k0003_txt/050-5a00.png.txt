魏志曰徐邈為涼州刺史進善黜惡風化大行百姓歸¶
心焉西域流通荒戎入貢皆邈勲也又曰田豫䕶匈奴¶
中郎将領并州刺史胡聞其威名相率來獻州界寧肅¶
百姓懐之又曰陳泰為并州刺史懐柔民夷甚有威惠¶
京邑貴人多寄寳貨因泰市奴婢泰皆挂之於壁不發¶
其封及徵為尚書悉付還之又曰張既為雍州刺史太¶
祖謂既曰還君本州可謂衣繡晝行矣又曰賈逵為豫¶
州刺史其二千石以下阿縱不如法者皆舉奏免之帝¶