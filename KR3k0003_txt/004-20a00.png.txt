侍林光殿曲水宴詩曰宴鎬鏘玉鑾遊汾舉仙軷榮光¶
泛采旄修風動芝盖淑氣婉登晨天行聳雲斾帳殿臨¶
春籞帷宫繞芳薈漸席周羽觴分墀引廻瀨穆穆寳化¶
昇濟濟皇階泰将御遺風軫逺侍瑶臺㑹又三日率爾¶
成篇詩曰麗日属元巳年芳具在斯開花已匝樹流鸎¶
復滿枝洛陽繁華子長安輕薄兒東出千金堰西臨雁¶
鶩陂遊絲映空轉髙楊拂地垂緑幘文照曜紫燕光陸¶
離清晨戲伊水薄暮宿蘭池象筵鳴寳瑟金缾汎羽巵¶