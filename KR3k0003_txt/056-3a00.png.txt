大夫交接鄰國以微言相感當揖譲之時必稱詩以喻¶
其志葢以别賢不肖而觀盛衰故孔子曰不學詩無以¶
言也¶
趙書曰徐光字季武頓丘人年十四五為將軍王陽秣¶
馬光但書馬栁屋柱為詩不親馬事¶
世說曰夏侯湛作周詩成以示潘岳曰此文非徒温雅¶
乃别見孝悌之性潘因此遂作家風詩又曰郭景純詩¶
云林無静樹川無停流阮遥集云泓峥蕭瑟實不可言¶