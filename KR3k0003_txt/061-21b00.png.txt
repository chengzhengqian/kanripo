之天迴即之雲昏水物殊品鱗介異族或藏蛟螭或隐¶
碧玉其樹則有木蘭梫(音/侵)桂杞櫹椅桐楩柟幽藹於谷¶
底松柏蓊蔚於山峰擢脩幹竦長條扇飛雲拂輕霄羲¶
和假道於峻岐陽烏廻翼乎髙標於東則左綿巴中百¶
濮所充外負銅梁於宕渠内函要害於膏腴丹砂赩熾¶
出其坂蜜房郁毓被其阜山圖采而得道赤斧服而不¶
朽交譲所值蹲鴟所伏百藥灌叢寒卉冬馥其中則有¶
青珠黄環碧砮芒硝或豐綠荑或蕃丹椒紅葩紫飾柯¶