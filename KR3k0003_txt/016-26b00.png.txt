將何以治天下乎臣不須箠請得自殺即以頭擊楹流¶
血被面帝令小黄門持之使宣叩頭謝主宣不從帝強¶
使頓之宣兩手據地終不肯俯主曰文叔為白衣時藏¶
亾匿死吏不敢至門今為天子威不能行一令乎帝大¶
笑曰天子不與白衣同又曰竇融長子穆尚内黄公主¶
子勲尚東海王強女比陽公主又子固亦尚世祖女沮¶
陽公主竇氏一公兩侯三公主親戚功臣中莫與為比¶
又曰館陶公主為子求郎明帝不許而賜錢千萬謂羣¶