淮南子曰老槐生火乆血為燐槐市學也樹以青槐燧人氏¶
秋取槐檀之火又曰天所覆地所載六合所包隂陽所¶
煦雨露所濡此皆父母所關於一和也父天母地故槐¶
榆與橘柚合而為兄弟有苗與三危通而為一家¶
抱朴子曰老槐生火人不怪¶
隋書曰高熲字昭𤣥一名敏領新都大監每坐槐棠樹¶
下以聼事至不依行列有司伐之上特令勿去以示後¶
人¶