晉湛方生靈秀山銘曰巖巖靈秀積岨幽重傍嶺闗岫¶
乗標挺峯桂柏叅幹芝菊亂叢翠雲久映爽氣晨蒙籠¶
籠疎林穆穆閒房幽室冬暄清䕃夏凉神木竒生靈草¶
真香雲鮮其色風飄其芳可以養性可以栖翔長生久¶
視何必仙鄉¶
梁簡文帝行雨山銘曰巖畔途逺阿曲路深猶云息馭¶
尚且抽琴兹峯獨擅嶔﨑千變却繞畫房前臨寳殿玉¶
岫開華紫水迴斜谿間聚葉澗裏縈沙月映成水人來¶