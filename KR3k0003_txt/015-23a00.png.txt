秀令族禀貞髙胄應昭明之量兼聖善之行金璽未授¶
而玉瑞先顯表賛天休昭隆后祚貞侔先典告踰徃訓¶
而猶潜光未即皇統進違二儀絪煴之徳退闕懸象兼¶
曜之儀羣僚百辟所以竦佇陛下欽若天秩祗賛帝祉¶
夙崇盛禮俾君萬國則六合承風天下幸甚¶
魏陳王曹植上卞太后誄表曰大行皇太后資坤元之¶
性體載物之仁齊美姜嫄等徳任姒佐政内朝惠加四¶
海草木荷恩含氣受潤庻鍾元吉永膺萬祚何圖一旦¶