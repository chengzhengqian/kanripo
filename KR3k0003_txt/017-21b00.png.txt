賦後漢張衡髑髏賦曰張平子將游目於九野觀化於¶
八方顧見髑髏委於道傍子平悵然而問之子將并糧¶
推命以夭逝乎本喪此土流遷來乎為是上知為是下¶
愚荅曰吾宋人也姓莊名周遊心方外不能自修公子¶
何以問之對曰我欲告之於五嶽禱之於神祇起子素¶
骨反子四支髑髏曰死為休息生為役勞冬水之凝何¶
如春冰之消况我已化與道逍遙與隂陽同其流元氣¶
合其朴雲漢為川池星宿為珠玉雷電為鼓扇日月為¶