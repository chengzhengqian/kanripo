奈何兹妣歸體幽埏酷矣痛深剖髄摧肝¶
晉夏侯湛離親詠曰剖符兮南荆辭親兮遐征𤼵軔兮¶
皇京夕臻兮泉亭撫首兮内頋按轡兮安歩仰戀兮後¶
塗俯歎兮前路既感物以永思兮且歸身乎懐抱苟違¶
親以從利兮匪曾閔之攸寳視㣲榮之𤨏𤨏兮知吾志¶
之愈小獨申愧於一心兮慙報徳之彌少¶
賦魏陳思王曹植懐親賦曰濟陽南澤有先帝故營遂¶
停馬住駕造斯賦焉獵平原而南騖覩先帝之舊營歩¶