勞王王賜父老不税先生獨不謝曰願得夀得富得貴¶
夫選良吏平法度則臣得夀矣賑之以時則臣得富矣¶
令少敬長則臣得貴矣又曰田生菅床茅屋不肯仕宦¶
恵帝親自往不出屋又曰鄭仲虞不仕漢章帝自往終¶
不肯起曰陛下何惜不為上世君令臣得為偃息之民¶
天子以尚書禄終其身世號白衣尚書又曰韓福者以¶
行義修潔昭帝時以徳行徴病不進元鳯元年詔賜帛¶
五十匹遣長吏時以存問常以八月賜羊酒不幸死者¶