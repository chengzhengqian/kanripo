重而生刑輕其所馳騁極於此矣治則刑重亂則刑輕¶
又曰殺人者死傷人者刑是百王之所同固未逹夫用¶
刑之本矣夫死刑者不唯殺人妖逆是除天地之道也¶
傷人者不改斯亦妖逆之類也如其可改此則無取於¶
肉刑也且傷人殺人皆非人性之自然也必有由然者¶
也夫有由而然者激之則淫敦之則一激之也者動其¶
利路敦之也者篤其質樸故在上者議茲本要不營竒¶
思行之以簡守之以静大則其隆足以侔天地中則其¶