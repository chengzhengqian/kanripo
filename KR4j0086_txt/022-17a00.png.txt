　　採蓮令(雙調九十一字前後/段各八句四仄韻)　　　栁　永¶
月華收(句/)雲澹霜天曙(韻/)西征客(讀/)此時情苦(韻/)翠娥¶
執手送臨岐(句/)軋軋開朱户(韻/)千嬌靣(讀/)盈盈竚立(句/)¶
無言有淚(句/)斷腸争忍回顧(韻/)　一葉蘭舟(句/)便恁急¶
槳凌波去(韻/)貪行色(讀/)豈知離緒(韻/)萬般方寸(句/)但飲¶
恨(讀/)脈脈同誰語(韻/)更回首(讀/)重城不見(句/)寒江天外¶
(句/)隱隱兩行煙樹¶
　(此調只此一詞/無别首可校)¶