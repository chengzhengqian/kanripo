煙霄凝碧(韻/)問紫府清都(句/)今夕何夕(韻/)桐隂下(句/)幽¶
情逺與秋無極(韻/)念陳迹(讀/)虎殿虯宮(句/)記徃事(讀/)龍¶
簫鳯笛(韻/)露華冷(句/)蟾光白(韻/)雲影静(句/)天籟息(韻/)知¶
得(韻/)是蓬萊不逺(句/)身無羽翼(韻/)　廣寒宮(讀/)舞徹霓¶
裳(句/)白玉臺(讀/)歌罷瑶席(韻/)爭不思下界(句/)有人岑寂¶
(韻/)羨博望(讀/)两泛仙槎(句/)與曼倩(讀/)三偷桃實(韻/)把丹¶
鼎(句/)暗融液(韻/)乘雲氣(句/)醉麾斥(韻/)嗟惜(韻/)但城南老¶
樹(句/)人誰我識(韻/)¶