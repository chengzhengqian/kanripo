　　摸魚兒(雙調一百十六字前段十句/六仄韻後段十一句七仄韻)晁補之¶
買陂塘(讀/)旋栽楊栁(句/)依稀淮岸湘浦(韻/)東臯兩足輕¶
痕漲(句/)沙嘴鷺來鷗聚(韻/)堪愛處(韻/)最好是(讀/)一川夜¶
月光流渚(韻/)無人自舞(韻/)任翠幙張天(句/)柔茵藉地(句/)¶
酒盡未能去(韻/)　青綾被(句/)休憶金閨故步(韻/)儒冠曾¶
把身誤(韻/)弓刀千騎成何事(句/)荒了邵平𤓰圃(韻/)君試¶
覻(韻/)滿青鏡(讀/)星星鬢影今如許(韻/)功名浪語(韻/)便做¶
得班超(句/)封侯萬里(句/)歸計恐遲暮(韻/)¶