　　　(樓句名望江南皇甫松詞有閒夢江南梅熟日/句名夢江南又名夢江口李煜詞名望江梅此)¶
　　　(皆唐詞單調至宋詞始為雙調王安中詞有安/陽好曲水似山隂句名安陽好張滋詞有飛夢)¶
　　　(去閒到玉京遊句名夢仙遊蔡真人詞有鏗鐵/板閒引歩虚聲句名步虛聲宋自遜詞名壺山)¶
　　　(好丘長春詞名望蓬萊太平/樂府名歸塞北注大石調)¶
　　憶江南(單調二十七字/五句三平韻)　　　　　白居易¶
江南好(句/)風景舊曾諳(韻/)日出江花紅勝火(句/)春來江¶
水緑如藍(韻/)能不憶江南(韻/)¶
　(按温庭筠詞千萬恨恨極在天涯山月不知心裏事/水風空落眼前花揺曳碧雲斜正與此同平仄㕘之)¶