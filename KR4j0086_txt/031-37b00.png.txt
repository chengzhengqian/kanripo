華鬢星星(句/)驚壯志成虚(句/)此身如寄(韻/)蕭條病驥(韻/)¶
向暗裏(讀/)消盡當年豪氣(韻/)夢斷故國山川(句/)隔重重¶
煙水(韻/)身萬里(韻/)舊社凋零(句/)青門俊遊誰記(韻/)　盡¶
道錦里繁華(句/)歎官閒晝永(句/)柴荆添睡(韻/)清愁自醉¶
(韻/)念此際(讀/)付與何人心事(韻/)縱有楚柁吴檣(句/)知何¶
時東逝(韻/)空悵望(句/)鱠美菰香(句/)秋風又起(韻/)¶
　(此與周詞句讀迥異因調名同故為類列譜前後段/第八句例作上一下四句法填者辨之    内可平)¶
　(可仄悉㕘陸詞别首/及梅苑無名氏詞)¶