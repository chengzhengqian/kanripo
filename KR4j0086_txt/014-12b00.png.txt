　蘇幙遮(唐敎坊曲名按唐書宋務光傳比見都邑坊/市相率為渾脱隊駿馬戎服名蘇幙遮又按)¶
　　　(張説集有蘇幙遮七言絶句宋詞蓋因舊曲名/另度新聲也周邦彦詞有鬢雲䯳句更名鬢雲)¶
　　　(䯳令金詞/注般涉調)¶
　　蘇幙遮(雙調六十二字前後/段各七句四仄韻)　　　范仲淹¶
碧雲天(句/)黄葉地(韻/)秋色連波(句/)波上含煙翠(韻/)山映¶
斜陽天接水(韻/)芳草無情(句/)更在斜陽外(韻/)　黯鄉魂¶
(句/)追旅思(韻/)夜夜除非(句/)好夢留人睡(韻/)明月樓髙休¶
獨倚(韻/)酒入愁腸(句/)化作相思淚(韻/)¶