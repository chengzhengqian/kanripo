閒理殘妆淺(句/)向晚水紋如縠(韻/)凝逺目(韻/)恨人去寂¶
寂(句/)鳯枕孤難宿(韻/)倚闌不足(韻/)看燕拂風簷(句/)蝶翻¶
露草(句/)兩兩長相逐(韻/)　雙眉促(韻/)可惜年華晼晚(句/)¶
西風初弄庭菊(韻/)况伊家年少(句/)多情未已難拘束(韻/)¶
那堪更(讀/)趁凉景追尋(句/)甚處垂楊曲(韻/)佳期過盡(句/)¶
但不説歸來(句/)多應忘了(句/)雲屏去時囑(韻/)¶
　(此詞前段起句及第三句多一襯字又後段第四五/句句讀不同疑有譌誤因相傳已久採入以備參考)¶
　　又一體(雙調一百十六字前段十一句三叶韻/四仄韻後段十二句两叶韻五仄韻)¶