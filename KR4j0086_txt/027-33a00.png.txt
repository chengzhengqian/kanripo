　　鳳池吟(雙調九十九字前段十一句/四平韻後段十句四平韻)吳文英¶
萬丈巍臺(句/)碧罘罳外(句/)衮衮野馬㳺塵(韻/)舊文書几¶
閣(句/)昏朝醉暮(句/)覆雨翻雲(韻/)忽變清明(句/)紫垣勅使¶
下星辰(韻/)經年事静(句/)公門如水(句/)帝甸陽春(韻/)　長¶
年父老相語(句/)㡬百年見此(句/)獨駕氷輪(韻/)又鳳鳴黄¶
幕(句/)玉霄平遡(句/)鵲錦新恩(韻/)畫省中書(句/)半紅梅子¶
薦鹽新(韻/)歸來晩(句/)待賡吟(讀/)殿閣南薰(韻/)¶
　(此調秖此一詞/無别首可校)¶