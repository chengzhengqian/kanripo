　　　　　　　　　　　　　　　　白　樸¶
問雙星(讀/)有情㡬許(韻/)消磨不盡今古(韻/)年年此夕風¶
流㑹(句/)香暖月窗雲戸(韻/)聴笑語(韻/)知㡬處(韻/)彩樓𤓰¶
果祈牛女(韻/)蛛絲暗度(韻/)似抛擲金梭(句/)縈回錦字(句/)¶
織就舊時句(韻/)　愁雲暮(韻/)漠漠蒼烟挂樹(韻/)人間心¶
更誰訴(韻/)擘釵分鈿蓬山遠(句/)一樣絳河銀浦(韻/)烏鵲¶
渡(韻/)離别苦(韻/)啼妆灑盡新秋雨(韻/)雲屛且住(韻/)算猶¶
勝姮娥(句/)倉皇奔月(句/)只有去時路(韻/)¶