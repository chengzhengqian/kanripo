　　　(詞/)¶
　　絳都春(雙調一百字前段十句六/仄韻後段九句六仄韻)　吳文英¶
情黏舞綫(韻/)悵駐馬灞橋(句/)天寒人逺(韻/)旋翦露痕(句/)¶
移得春嬌栽瓊苑(韻/)流鶯長語煙中怨(韻/)恨三月(讀/)飛¶
花零亂(韻/)豔陽歸後(句/)紅藏翠掩(句/)小坊幽院(韻/)　誰¶
見(韻/)新腔按徹(句/)背鐙暗(讀/)共倚寶屏蔥蒨(韻/)繡被夢¶
輕(句/)金屋妝深沈香換(韻/)梅花重洗春風面(韻/)正溪上¶
(讀/)參横月轉(韻/)竝禽飛上金沙(句/)瑞香霧暖(韻/)¶