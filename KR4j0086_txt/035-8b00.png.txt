　　一萼紅(雙調一百八字前段十一句/五平韻後段十句四平韻)姜　夔¶
古城隂(韻/)有官梅㡬許(句/)紅萼未宜簮(韻/)池面氷膠(句/)¶
牆腰雪老(句/)雲意還又沈沈(韻/)翠藤共(讀/)閒穿徑竹(句/)¶
漸笑語(讀/)驚起卧沙禽(韻/)野老林泉(句/)故王臺榭(句/)呼¶
喚登臨(韻/)　南去北來何事(句/)蕩湘雲楚水(句/)目極傷¶
心(韻/)朱戸黏雞(句/)金盤簇燕(句/)空歎時序侵尋(韻/)記曾¶
共(讀/)西樓雅集(句/)想垂桞(讀/)還裊萬絲金(韻/)待得歸鞍¶
到時(句/)只怕春深(韻/)¶