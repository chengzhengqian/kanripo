御定詞譜凡例¶
　　一詞者古樂府之遺也前人按律以製調後人按調¶
　　　以填詞宋元以來調名日多舊譜未備今廣搜博¶
　　　採次第編輯俾倚聲者知所考焉¶
　　一宋元人所撰詞譜流傳者少明嘯餘譜諸書不無¶
　　　舛誤近刻詞律時有發明然亦得失並見是譜繙¶
　　　閲羣書互相叅訂凡舊譜分調分段及句讀音韻¶
　　　之誤悉據唐宋元詞校定¶