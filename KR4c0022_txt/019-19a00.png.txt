　　送懐州杜參軍赴京選集序¶
國自有初以節守西門者得自召吏選客故我常侍崔¶
公以貳車迎杜侯于杜陵而咨之矣舍之門下衣儒者¶
之服立于軍中説諸侯之劍猗元帥之理也行有賁育¶
鐵馬成羣而雄㦸罕耀角弓載櫜秉王者師不邀竒功¶
樓庭籍甚高冠長劍拜命雲臺在是行也羣公自出轅¶
門驂騑滿路置酒欲飲高歌自悽寂寥孤城惆愴朔管¶
飛雪蔽野長河始冰吾子勉之慷慨而别¶