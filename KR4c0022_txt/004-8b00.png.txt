　英靈(隋書李德林美容儀善談吐齊天統中兼中書/侍郎於賓館受國書陳使江總目送之曰此即)¶
　(河朔之英靈也又文學/傳江漢英靈燕趙竒俊)吾道非(史記孔子世家詩云/匪兕匪虎率彼曠野)¶
　(吾道非耶吾/何為於此)寒食(荆楚嵗時記去冬至一百五日即/有疾風甚雨謂之寒食禁火三日)¶
　(造餳大麥粥據厯今在清明前/二日亦有去冬至一百六日者)京洛(班固東都賦子/徒習秦阿房之)¶
　(造天而不知京洛之有制陸機詩京洛多風/塵又云京洛多妖麗並謂東京洛陽之地)桂棹(楚/辭)¶
　(桂棹兮蘭枻王/逸註棹楫也)吾謀適不用(左傳子無謂秦無/人吾謀適不用也)知音¶
　稀(古詩但傷/知音稀)¶
　　送張舍人佐江州同薛據十韻(據顧元緯/本作璩)¶