律詩貴工於發端承接二句尤貴得勢如懶殘履衡岳¶
之石旋轉而下此非有伯昏無人之氣者不能也如萬¶
壑樹參天千山響杜鵑下即云山中一夜雨樹杪百重¶
泉昔聞洞庭水今上岳陽樓下即云吳楚東南坼乾坤¶
日夜浮古戍落黄葉浩然離故闗下即云高風漢陽渡¶
初日郢山門錦瑟怨遥夜繞絃風雨哀下即云孤燈聞¶
楚角殘月下章臺此皆轉石萬仞手也(分甘/餘話)¶
王右丞文集十巻寶應二年正月七日王縉搜求其兄¶