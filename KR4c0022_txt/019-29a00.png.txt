　　薦福寺光師房花藥詩序¶
心舍于有無眼界于色空皆幻也離亦幻也至人者不¶
捨幻而過于色空有無之際故目可塵也而心未始同¶
心不世也而身未嘗物物方酌我于無垠之域亦已殆¶
矣上人順陰陽之動與勞侶而作在雙樹之道場以衆¶
花為佛事天上海外異卉竒藥齊諧未識伯益未知者¶
地始載于兹人始聞于我瓊㽔滋蔓侵迴階而欲上寳¶
庭盡蕪當露井而不合羣艷耀日衆香同風開敷次第¶