王維詩典重靚深學者不察失于容冶(木天/禁語)¶
王維之作如上林春曉芳樹微烘百囀流鶯宫商迭奏¶
黄山紫塞漢館秦宫芊綿偉麗于氤氲杳𣺌之間真所¶
謂有聲畫也非妙于丹青者其孰能之矧廼辭情閒暢¶
音調雅馴至今人師之誦之為楷式焉(史鑑/類編)¶
詩總不離乎才也有天才有地才有人才吾于天才得¶
李太白于地才得杜子美于人才得王摩詰太白以氣¶
韻勝子美以格律勝摩詰以理趣勝太白千秋逸調子¶