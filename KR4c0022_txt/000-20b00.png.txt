　成按東觀餘論有滕子濟所蔵唐人出遊圖乃宋之¶
　問王維李白髙適史白岑參也䟦云昔人深于畫者¶
　得意忘象其形模位置有不可以常法觀者顧陸王¶
　吳之蹟時有若此如雪與蕉同景桃李與芙蓉並秀¶
　或手大于面或車濶于門使俗工睨之未免随變安¶
　於拙目故九方臯之相馬畧其𤣥黄取其駔雋惟真¶
　賞者獨知之此㢧寫唐人出游狀據其名題或有弗¶
　同時者而揚鑣並驅睇眄相語豈亦于世得意忘象¶