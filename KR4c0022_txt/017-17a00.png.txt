　(色何狀貎答紫而淺黑考功記云三入為纁五入為/緅七入為緇矣知緇本出絳雀頭色即紫赤色也故)¶
　(梁尼浄秀見聖衆衣如桑/熟椹此乃淺赤深黑色也)¶
　　為舜闍黎謝御題大通大照和尚塔額表¶
沙門僧某等言伏䝉聖札題二大師塔額及度僧抽僧¶
等並畢伏喜天心俯從人欲恩光至重抃舞難勝臣聞¶
聖者正也住正法者為聖人佛者覺也得覺滿者入佛¶
慧伏惟光天皇帝陛下登滿足地超究竟天入三解脱¶
門過九次第定見聞自在不住無為理事皆如終非有¶