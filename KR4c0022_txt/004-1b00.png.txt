　　(河上送/趙仙舟)¶
相逢方一笑相送還成泣祖帳已傷離(帳河嶽英靈集/國秀集俱作席)¶
(一作悵非已唐/詩紀事作忽)荒城復愁入天寒逺山淨日暮長河急¶
解纜君已遥望君猶佇立(猶國秀集文苑英/華唐文粹俱作空)¶
　齊州(唐書地理志河南道有齊州濟南郡本齊/郡天寳元年更名臨淄五載又更名濟南)祖帳¶
　(祖帳即祖席/所設之帳)解纜(謝靈運詩解纜及流潮/李善註纜維船索也)佇立(毛萇/詩傳)¶
　(佇立乆/立也)¶
　　送縉雲苗太守¶