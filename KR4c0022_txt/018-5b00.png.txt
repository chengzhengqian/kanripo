右臣比見道路之上凍餒之人朝尚呻吟暮填溝壑陛¶
下聖慈憐愍煑公粥施之頃年已來多有全濟至仁之¶
德感動上天故得年榖頗登逆賊皆滅報施之應福祐¶
昭然臣前任中書舍人給事中兩任職田並合交納近¶
奉恩敕不許併請望一將司職田迴與施粥之所于國家¶
不减數粒在窮窘或得再生庶以上福聖躬永宏寶祚¶
仍望令劉晏分付所由訖具數奏聞如聖恩允許請降¶
墨敕¶