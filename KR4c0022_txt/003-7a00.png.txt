　(殷墦云王維詩詞秀調雅意新理愜在泉為珠著壁/成繪一句一字皆出常境至如落日山水好漾舟信)¶
　(歸風又澗芳襲人衣山月映石壁又天寒逺山靜日/暮長河急又賤日豈殊衆貴來方悟稀又日暮沙漠)¶
　(垂戰聲烟塵裏豈/肯慚於古人也)¶
　　青溪(文苑英華作/過青溪水作)¶
言入黃花川毎逐青溪水隨山將萬轉趣途無百里聲¶
喧亂石中色静深松裏漾漾汎菱荇(漾漾文苑英/華作演漾)澄澄¶
映葭葦我心素已閒清川澹如此(川一/作明)請留盤石上垂¶
釣將已矣¶