　(妙姬佳人嬌美/之心輕細之質)螓首蛾眉(詩國風螓首蛾眉集傳云/螓如蟬而小其額廣而方)¶
　(正蛾蠶蛾也其/眉細而長曲)同雲(詩小雅上天同雲雨雪雰/雰集傳云同雲雲一色也)栁絮¶
　(世説謝太傅寒雪日内集與兒女講論文義俄而雪/驟公欣然曰白雪紛紛何所似兄子朗曰撒鹽空)¶
　(中差可擬兄女曰未若栁絮因風起公大笑/樂即公大兄奕女左將軍王凝之妻也)獻嵗發¶
　春(楚辭獻嵗發春兮汩吾南征王逸註言/嵗始來進春氣奮揚萬物皆感氣而生)椒花(晉書/劉臻)¶
　(妻陳氏者聰辯能屬文嘗正旦獻椒花頌其辭曰旋/穹周迴三朝肇建青陽散輝澄景載煥摽美靈葩爰)¶
　(採爰獻聖容映/之永夀於萬)言事姑舅(庾信周安昌公夫人鄭氏/墓誌銘及乎作配君子言)¶
　(事舅/姑)宜其家室(詩周南之子于/歸宜其家室)寢門(孔穎達禮記正/義寢門最内門)¶