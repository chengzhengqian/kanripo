厚生以儉守智以愚視事所及筆硯盈庭其力文也容¶
膝之外圖書滿屋其嗜學也八體之能右軍曾未知翰¶
五弦之妙中散何擅于琴以禮庇身以清守官惟邦之¶
彥惟國之翰夫人河東裴氏始以某為光禄也封河東¶
郡君及是又贈河東郡太君子之忠由母之教母以子¶
貴不亦宜乎司文者執簡以往刋石旌德其詞曰¶
薛侯之裔兮代濟其美不隕其名是生碩德兮為世作¶
程忠不祐孝不福兮早謝休名身為士兮子為卿大將¶