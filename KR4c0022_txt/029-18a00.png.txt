郭忠恕米氏父子以至元之四大家要之摩詰所謂雲¶
峰石迹迥出天機筆意縱横參乎造化者東坡贊吳道¶
子王維畫壁亦云吾于維也無間言知言哉(容臺/集)¶
唐人王摩詰李思訓之流畫山川峰麓自成變態雖蕭¶
然有出塵之姿然頗以雲物間之作浮雲杳靄與孤鴻¶
落照滅沒于江天之外舉世宗之而唐人之典刑盡矣¶
(東坡/集)¶
王右丞筆墨宛麗氣韻高清巧寫象成亦動真思(荆浩/畫山)¶