許公子伯尚王摩詰候潮圗一巻細絹畫後有宋元人¶
䟦細閱皆雙鈎廓填(東圗/元覽)¶
王摩詰山隂圗一巻後有米元章與宋元諸賢題䟦舊¶
在吾歙臨河程氏今聞鬻于河南吾郡汪司馬伯玉曽¶
見語予今聞此巻歸雲間董翰林思白(東圗/元覽)¶
渭城朝雨裛輕塵客舍青青桞色新勸君更盡一杯酒¶
西出陽闗無故人此摩詰送元二使安西詩也世傳陽¶
闗圗亦出摩詰之手遂成二妙(深雪/偶談)¶