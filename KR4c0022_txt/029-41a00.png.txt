書王維石田沈翁䟦長句謂如彩鳯輝朝曦重裝錦標紫鸞¶
鵲草堂珍祕怡老資炎天往往布几案滿簾飛霰吹凉颸右丞胷中¶
自瀟灑汪汪如有千頃陂松針石脉藴靈異雨晴寒暑隨形施¶
東坡生平頗崛强亦于維也無間辭江邨高士竒題(江邨銷/夏録)¶
摩詰仙遊五百年畫稱雪渡未能傳只因曽入宣和府¶
珍重令人綴短篇(黄子乆王維/雪渡圗詩)¶
榮咨道字詢之収雪獵圗命為王維不類張氏辟支佛所畫¶
合掌像林木類蜀人筆雪山精好是唐物維則未也(米芾/畫史)¶