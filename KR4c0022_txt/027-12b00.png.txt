致祭于故姜公之靈嗚呼天子命之建旗西門帶甲十¶
萬鐵騎雲屯横挑强冦飲馬河源嗟爾勇健表為牙門¶
牙門伊何全齊大族四方有事誓死鳴轂前有血刃後¶
有飛鏃其氣益振大呼馳逐翩翩白馬象弧雕服戈摏¶
其喉矢集其目嗚呼天下無事今上好文爾有餘勇莫¶
敢邀勲腰鞬白首蹉跎塞雲死于禆將誰統前軍家本¶
秦人靈車東騖長天積雪邊城欲暮麾下行哭前旌抗¶
路身有寳劒不佩而去轅有代馬悲鳴跼顧嗚呼我誡¶