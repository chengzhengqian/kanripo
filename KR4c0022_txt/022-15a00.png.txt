　(初買臣免待詔常從㑹稽守邸者寄居飯食拜為太/守買臣衣故衣懷其印綬步歸郡邸直上計時㑹稽)¶
　(吏方相與羣飲不視買臣買臣入室中守邸與共食/食且飽少見其綬守邸怪之前引其綬視其印㑹稽)¶
　(太守章也守邸驚出語上計掾吏皆醉大呼曰妄誕/耳守邸曰試來視之其故人素輕買臣者入視之還)¶
　(走疾呼曰實然坐中驚駭白守丞相推排陳列中庭/拜謁買臣徐出户有頃長安廏吏乗駟馬車來迎買)¶
　(臣遂乘/傳去)率禮無違(後漢書朱浮傳清明履約率禮無/違張衡南都賦獻酬既交率禮無)¶
　(違/)平陽傳舍(漢書霍去病既壯大乃自知父為霍中/孺未及求問㑹為驃騎將軍擊匈奴道)¶
　(出河東河東太守郊迎負弩矢先馳至平陽傳舍遣/吏迎中孺中孺趨入拜謁將軍迎拜因跪曰去病不)¶
　(早自知為大人遺體也中孺扶服叩頭曰老臣得託/命將軍此天力也去病大為中孺買田宅奴婢而去)¶