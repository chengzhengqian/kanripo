　(翣形似扇以木為之在路則障車入椁則障柩凡有/六枚二畫為黼二畫為黻二畫為雲氣禮器云天子)¶
　(八翣諸侯六大夫四釋各翣齊人謂扇為翣此似之/也象翣扇為清涼也翣有黼有畫各以其飾名之也)¶
　鳴雞(潘安仁哀永逝文聞雞鳴/兮戒朝咸驚號兮撫膺)容衛(庾子山入重陽/閣詩北原風雨)¶
　(散南宫容衛疏又子山周大將軍趙公墓誌銘山河/滿目容衛靈歸盧思道彭城王挽歌容衛儼未歸空)¶
　(山照秋月所謂容衛未詳其義或謂後漢書祭遵傳/有朱輪容衛介士軍陣送葬之文章懐太子註容車)¶
　(容飾之車像生時也容衛恐亦是此義成按庾信祀/方澤歌有川澤茂祉丘陵容衛之句右丞曲江侍宴)¶
　(應制詩有草樹連容衛山河對冕旒之句顧况宫詞/有玉階容衛宿千官風獵青旂曉仗寒之句則非送)¶
　(葬之儀矣北史廣陽王嘉性好儀飾車服鮮華既居/儀同又任端首出入容衛道路榮之則容衛即是儀)¶