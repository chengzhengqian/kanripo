其盤礴之致故結習不昧乃爾邪庶子書云此巻是京¶
師後宰門拆古屋于折竿中得之凡有三巻皆唐宋書¶
畫也余又妄想彼二巻者安知非右軍蹟或虞褚諸名¶
公臨晉帖邪儻得合劍還珠足辦吾兩事豈造物妒完¶
聊畀余于此巻中消受清福邪老子云同于道者道亦¶
樂得之余且珍之以俟(容臺/集)¶
昔人評王右丞畫以為雲峯石色迥出天機筆思縱横¶
參乎造化余未之見也往在京華間馮開之得一圗于¶