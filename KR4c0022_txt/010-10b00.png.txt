　(毛西河曰丙午年避人在湖西長至夜飲施愚山使/君官舍愚山偶論王維岑參杜甫和賈至早朝詩惟)¶
　(杜甫無法坐客怫然予解曰徐之徃有客亦主此説/予責其或過客曰不然律法極細吾苐論其粗者律)¶
　(律也既題早朝則雞鳴曉鐘衣冠閶闔律法如是矣/王維歉於岑參者岑能以花迎栁拂陽春一曲補舍)¶
　(人原唱春色二字則王稍減耳其他則無不同者何/則律故也杜即不然王母仙桃非朝事也堂成而燕)¶
　(雀賀非朝時境也五夜便日暖耶舛也且日暖非早/時也若夫旌旗之動宫殿之髙未嘗朝者也曰朝罷)¶
　(亂也詩成與早朝半四句乏主客也如是非律矣予/時無以應然則愚山之論此豈過耶愚山大喜遂書)¶
　(其説以/作記)¶
　(成按早朝四作氣格雄深句調工麗皆律詩之佳者/結句俱用鳯池事惟老杜獨别此其妙處不容掩者)¶