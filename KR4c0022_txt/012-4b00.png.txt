于蒲陶之館卑彌遣使報以蛟龍之錦犧牲玉帛以將¶
厚意服食器用不寶逺物百神受職五老告期况乎戴¶
髮含齒得不稽顙屈膝海東國日本為大服聖人之訓¶
有君子之風正朔本乎夏時衣裳同乎漢制歷歲方達¶
繼舊好于行人滔天無涯貢方物于天子司儀加等位¶
在王侯之先掌次改觀不居蠻夷之邸我無爾詐爾無¶
我虞彼以好來廢闗弛禁上敷文教虛至實歸(上顧元/緯本作)¶
(止/)故人民雜居往來如市晁司馬(晁舊本作朝盖古字/朝晁通用故也顧元)¶