夐然鳥逝鯨魚噴浪則萬里倒迴鷁首乗雲則八風却¶
走扶桑若薺鬰島如萍(萍一本/作浮)沃白日而簸三山浮蒼¶
天而吞九域黄雀之風動地黑蜃之氣成雲淼不知其¶
所之何相思之可寄嘻去帝鄉之故舊謁本朝之君臣¶
詠七子之詩佩兩國之印恢我王度諭彼蕃臣三寸猶¶
在樂毅辭燕而未老十年在外信陵歸魏而逾尊子其¶
行乎余贈言者¶
積水不可極安知滄海東九州何處逺(逺極元/集作所)萬里若¶