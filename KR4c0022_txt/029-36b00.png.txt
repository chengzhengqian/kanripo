金陵走使緘書借觀既至凡三薫三沐乃長跽開巻經¶
嵗開之復索還一似漁郎出桃花源再往迷誤悵惘久¶
之不知何時重得路也因想像為寒林逺岫圗世有見¶
右丞畫者或不至河漢(畫禪室/隨筆)¶
王右丞畫予從檇李項氏見釣雪圗盈尺而已絶無皴¶
法最後得小幅乃趙吳興所藏頗類營丘而高簡過之¶
又于長安楊高郵所得山居圗則筆法類大年有宣和¶
題然不如馮祭酒江山雪霽圗具有右丞妙趣(畫禪室/隨筆)¶