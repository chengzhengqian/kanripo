端居不出户滿目望雲山(望一/作空)落日鳥邊下秋原人外¶
閒遙知遠林際不見此簷間好客多乗月應門莫上闗¶
　秋原(沈約詩秋/原嘶代馬)上闗(劉楨詩應門重其闗庾肩吾/詩洛橋初度燭青門欲上闗)¶
　　被出濟州(河嶽英靈集作初出/濟州别城中故人)¶
㣲官易得罪謫去濟州隂執政方持法明君無此心(無/一)¶
(作/照)閭閻河潤上井邑海雲深縱有歸來日多愁年鬢侵¶
(多諸本皆作各河嶽英靈集/唐詩品彚俱作多今從之)¶
　濟州(劉昫唐書地理志隋置濟北郡武徳四年改濟/州天寳元年改為濟陽郡十三載六月一日廢)¶