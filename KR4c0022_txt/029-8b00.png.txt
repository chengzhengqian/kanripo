桃紅復含宿雨栁緑更帶春煙花落家僮未掃鶯啼山¶
客猶眠每哦此句令人坐想輞川春日之勝此老傲睨¶
閒適于其間也(詩人/玉屑)¶
曽子固謂蘇明允之文豐而不餘一言約而不失一辭¶
雖春秋立言亦不過如是槩而論之惟明允可以當此¶
非子固亦不能形容至此也魯直以摩詰六言詩方得¶
其法乃真知摩詰者惟其能知之然後能發明其祕要¶
須咀嚼久始信其難然則何獨詩邪凡落筆皆能如明¶