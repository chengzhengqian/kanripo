嫋嫋秋風動凄凄烟雨繁聲連鳷鵲觀色暗鳯凰原細¶
栁踈髙閣輕槐落洞門九衢行欲斷萬井寂無喧忽有¶
愁霖唱更陳多露言平原思令弟康樂謝賢昆逸興方¶
三接衰顔强七奔相如今老病歸守茂陵園¶
　嫋嫋(楚辭嫋嫋兮秋風王逸/註嫋嫋秋風摽木貎)鳷鵲觀(上林賦過鳷鵲/望露寒張揖註)¶
　(鳷鵲觀武帝建元中作在雲陽甘泉宫外三輔黄/圗甘泉苑建元中作石闕封巒鳷鵲觀于苑垣内)鳯¶
　凰原(太平寰宇記雍州昭應縣有鳯凰原後漢延光/二年鳯凰集新豐即此原也亦驪山之别麓一)¶
　(統志鳯凰原在西安府/臨潼縣東北一十里)愁霖唱(謝曕答靈運詩忽獲/愁霖唱懐勞奏所誠)¶