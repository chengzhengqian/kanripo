歎息良深¶
　　劉昫唐書本傳¶
王維字摩詰太原祁人父處亷終汾州司馬徙家於蒲¶
遂為河東人維開元九年進士擢第事母崔氏以孝聞¶
與弟縉俱有俊才博學多藝亦齊名閨門友悌多士推¶
之歴右拾遺監察御史左補闕庫部郎中居母䘮柴毁¶
骨立殆不勝䘮服闋拜吏部郎中天寳末為給事中禄¶
山陥兩都𤣥宗出幸維扈從不及為賊所得維服藥取¶