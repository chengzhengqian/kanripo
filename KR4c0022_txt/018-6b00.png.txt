　(尹時史朝義盜東都乃治長水進戸部/侍郎兼御史中丞度支鑄錢鹽鐵等使)¶
　　謝弟縉新授左散騎常侍狀¶
右臣之兄弟皆廹桑榆毎至一别恐難再見匪躬之節¶
誠不顧家臨老之年實悲遠道陛下均平布政中外遰¶
遷尚錄前勞仍收舊齒使備顧問載珥貂蟬趨侍玉墀¶
從容瑣闥不材之木跗萼聯芳㫁行之雁飛鳴接翼自¶
天之命特出宸衷塗地之心難酬聖造不勝戴荷踴躍¶
之至¶