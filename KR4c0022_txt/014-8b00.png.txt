　(欲射之鶴乃飛徘徊空中而言曰有鳥有鳥丁令威/去家千年今來歸城郭如故人民非何不學仙家纍)¶
　(纍遂高/上沖天)¶
　　送元二使安西(詩人玉屑作贈别樂/府詩集作渭城曲)¶
渭城朝雨裛輕塵客舍青青柳色新勸君更盡一杯酒¶
西出陽關無故人(次句劉本萬首唐人絶句樂府詩集/俱作客舍青青柳色春又一本作客)¶
(舍依依/楊柳春)¶
　(成按詩人玉屑以此詩為折腰體謂中失粘而意不/斷也唐人歌入樂府以為送别之曲至陽關句反覆)¶
　(歌之謂之陽關三叠亦謂之渭城曲白居易晚春欲/擕酒尋沈四著作詩云最憶陽關唱眞珠一串歌註)¶