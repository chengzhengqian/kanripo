再見封侯萬户立談賜璧一雙詎勝耦耕南畝何如髙¶
卧東牕¶
　立談(解嘲或立談/間而封侯)賜璧(史記虞卿躡屩擔簦一見趙/王賜白璧一雙黄金百鎰再)¶
　(見拜為上卿三見卒/受相印封萬戸侯)¶
採菱渡頭風急策杖村西日斜杏樹壇邊漁父桃花源¶
裏人家(急一本作起村/顧元緯本作林)¶
　杏壇(莊子孔子遊于緇帷之林休坐乎杏壇之上弟/子讀書孔子絃歌鼔琴奏曲未半有漁父者下)¶
　(船而來鬚眉交白被髪揄袂行原以上/拒陸而止左手據膝右手持頤以聽)¶