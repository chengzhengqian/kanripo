解臣悲今於抱釁之中寄以分憂之重且天兵討賊曾¶
無汗馬之勞天命興王得返屠羊之肆免其釁皷之戮¶
仍開祝網之恩臣縱粉骨糜軀不報萬分之一況褰帷¶
露冕是去歲之縲囚洗垢滌瑕為聖朝之岳牧臣欲殺¶
身滅愧刎首謝恩生無益於一毛死何異於腐䑕謹當¶
閉閣以思政酌泉以勵心親畢力於平人無煩八部誓¶
不負於明主非畏四知用釋愆誅敢求課最¶
　婺州(唐書地理志江南東/道有婺州東陽郡)慶雲(曹植上責躬應詔詩/表不别荆棘者慶雲)¶