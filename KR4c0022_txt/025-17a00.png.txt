　(預註酖鳥名其羽有毒以畫酒飲之則死孔穎達正/義曰説文云酖毒鳥也一名運日廣雅云鴆鳥雄曰)¶
　(運日雌曰隂諧廣志云鴆鳥形似鷹大如鶚毛黒喙/長七八寸黃赤如金食蛇及橡實常居髙山巔晉語)¶
　(諸公讚云鴆鳥食蝮以羽翮櫟酒水中飲之則殺人/舊制鴆不得渡江有重法石崇為南中郎得鴆以與)¶
　(王愷養之大如鵝喙長尺餘純食蛇虺司隸傅祇于/愷家得此鳥奏之宣示百官燒于都街是説鴆鳥之)¶
　(狀也以其因酒毒/人故字或為酖)桑門(魏書釋老志諸服其道者則/剃落鬚髮釋累辭家結師資)¶
　(遵律度相與和居治心修淨行乞以自給謂之沙門/或曰桑門亦聲相近總謂之僧皆胡言也僧譯為和)¶
　(命衆桑門為息心比丘為行乞釋氏要覽沙門肇師/云出家之都名也梵云沙迦懣曩唐言勤息謂此人)¶
　(勤修善品息諸惡故又秦譯云勤行謂勤修善法行/趣湼槃也或云沙門那或云桑門皆譯人楚夏爾)¶