　猱(邢昺爾雅疏猱一/名猨善攀援樹枝)麝香(埤雅陶氏云麝形似獐今/謂之香獐常食栢葉故養)¶
　(生論云麝食/柏而香也)¶
　　戲題盤石¶
可憐盤石臨泉水復有垂楊拂酒杯若道春風不解意¶
何因吹送落花來(盤一作磐臨顧元緯本凌本俱/作鄰拂一作梢何因一作因何)¶
　　與盧員外象過崔處士興宗林亭¶
綠樹重陰葢四鄰青苔日厚自無塵科頭箕踞長松下¶
白眼看他世上人(重一作垂松文苑英華作林看/他世上人一作看君是甚人)¶