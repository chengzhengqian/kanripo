　燃燈(菊坡叢話唐明皇在東都正月望夜移仗上陽/宫設蠟炬連屬不絶結綵繒為燈樓髙五十丈)¶
　(垂以珠玉風動鏘鳴燈有龍鳯虎豹之狀士民縱樂/初止三夜後又増十七十八兩夜當時惟王右丞奉)¶
　(和聖製一詩/括盡時事)酺宴(漢書酺五日服䖍曰酺音蒲文穎/曰音歩漢律三人以上無故羣飲)¶
　(酒罰金四兩今詔横賜得令㑹聚飲食五日也師古/曰酺之為言布也王德布于天下而合聚飲食為酺)¶
　(服音/是也)漏刻(後漢書孔壺為漏浮箭為/刻下漏數刻以考中星)魚鑰(芝田録門/鑰必以魚)¶
　(者取其不暝目守夜之義梁簡文/帝詩夕門掩魚鑰宵牀悲畫屏)翔鳯(初學記晋宫/閣名曰總章)¶
　(觀有翔鳯樓雍録唐都畿内外宫殿有薰風就日翔/鳯咸池臨照望仙鶴羽乗龍等殿凌烟翔鳯等閣)¶
　九衢(楚辭天問靡蓱九衢王逸註九交/道曰衢後人稱廣路曰九衢本此)百福(初學記/洛陽宫)¶