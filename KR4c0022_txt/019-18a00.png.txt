　(是戎狄也末以西戎總之此戎在荒服之外流沙之/内牧誓云武王伐紂有羌髳從之此是羌髳之屬禹)¶
　(皆就次敘美禹之功逺及戎狄故記之也鄭𤣥云衣/皮之民居此崑崙析支渠搜三山之野者皆西戎也)¶
　(王肅云崑崙在臨羌西析支在河闗西鄭以崑崙為/山謂别有崑崙之山非河所出者也所以孔意或是)¶
　(地名國號不/必為山也)刃樓蘭(漢書樓蘭王為匈奴反間數遮/殺漢使其弟尉屠耆降漢具言)¶
　(狀元鳳四年大將軍霍光白遣平樂監傅介子往刺/其王介子輕將勇敢士齎金幣揚言以賜外國為名)¶
　(既至樓蘭詐其王欲賜之王喜與介子飲醉將其王/屏語壯士二人從後刺王王貴人左右皆散走介子)¶
　(告諭以王負漢罪天子遣我誅王當更立王弟尉耆/屠在漢者漢兵方至毋敢動自令滅國矣介子遂斬)¶
　(王安歸首馳傳詣闕懸首/北闕下封介子為義陽侯)郅支(漢書宣帝時匈奴乖/亂五單于並爭漢擁)¶