　(猶如白鶴其後闕云娑羅樹林四雙八隻西方一雙/在如來前東方一雙在如來後北方一雙在佛之首)¶
　(南方一雙在佛之足爾時世尊娑羅林下寢卧寶牀/于其中夜入第四禪寂然無聲于是時頃便槃湼槃)¶
　(其娑羅林東西二雙合為一樹南北二雙合為一樹/垂覆寶牀葢于如來其樹即時慘然變白猶如白鶴)¶
　(枝葉華果皮榦悉皆暴裂/墮落漸漸枯悴摧折無餘)百福成相(湼槃經菩薩摩/訶薩修不殺戒)¶
　(有五種心謂下中上上中上上上乃至正見亦復如/是是五十心名初發心具足決定成五十心是名滿)¶
　(足如是百心名百福德具足百福成于一相如是展/轉具足成就三十二相名清淨身華嚴經願一切衆)¶
　(生得上妙莊嚴相以百福相莊嚴其身新婆沙論云/問如契經説佛一一相百福莊嚴何謂百福答曰此)¶
　(中百思名為百福何謂百思謂如菩薩造作増長足/善住相業時先起五十思修治身器令淨調柔次起)¶