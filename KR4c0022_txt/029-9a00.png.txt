允斯可與論文矣(姑溪/集)¶
王維云古之高者曰許由挂瓢巢父洗耳耳非駐聲之¶
地聲非染耳之跡惡外者垢内病物者自戕此尚不能¶
至于曠士豈入道之門也維之談名理如此豈减晉人¶
邪(楊升菴/文集)¶
余年十七八時讀摩詰詩最熟後遂置之者㡬六十年¶
今年七十七永晝無事再取讀之如見舊師友恨間闊¶
之久也嘉泰辛酉五月六日龜堂南窓書(陸游䟦王/右丞集)¶