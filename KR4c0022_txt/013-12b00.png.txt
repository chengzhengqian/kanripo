　　臨髙䑓送黎拾遺(萬首唐人絶句/無臨髙臺三字)¶
相送臨高臺川原杳何極日暮飛鳥還行人去不息¶
　　送别(萬首唐人絶句唐詩正音唐詩品/彚俱作山中送别名賢詩作送友)¶
山中相送罷日暮掩柴扉春草明年緑王孫歸不歸(明/年)¶
(二顧本凌本唐詩/品彚俱作年年)¶
　　别輞川别業¶
依遲動車馬惆悵出松蘿忍别青山去其如緑水何¶
　依遲(王融詩參差興别/緒依遲起離慕)松蘿(毛萇詩傳女蘿菟絲松/蘿也孔穎達正義釋草)¶