筆談云王維畫入神不拘四時如雪中芭蕉故恵洪云¶
雪裏芭蕉失寒暑題王維雪中芭蕉圗皆以芭蕉非雪¶
中物嶺外如曲江冬大雪芭蕉自若紅蕉方開花知前輩¶
雖畫史亦不茍洪作詩時未到嶺外存中亦未知也(猗覺寮/雜記)¶
京師楊太和家所藏唐晉以來名蹟甚佳有右丞畫一¶
幀宋徽廟御題左方筆勢飄舉檢宣和畫譜此為山居¶
圗察其圗中松鍼石脈無宋以後人法定為摩詰無疑¶
向相傳為大李將軍而拈出為輞川者自余始(畫禪室/隨筆)¶