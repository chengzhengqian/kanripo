維年月日朔河西節度使左散騎常侍王公遣總管石¶
抱玉以酒牢之奠致祭于故沙陁鄯國夫人之靈嗚呼¶
惟此淑德降于異域至性不師天姿靡飾禮容詎假于¶
環珮工藝非因于組織行閨訓于穹廬成母儀于蕃國¶
懿此清範夫人之則沙陀令門外家之力嗚呼夫人歸¶
命干戈遂寢子孫扞城國家高枕居之右地革其左衽¶
散辮垂鬟解裘衣錦嗚呼降年不永逺日方臨寂矣高¶
堂飲珠含玉哀哉貴女刃面摧心嗚呼聖朝命我䕶此¶