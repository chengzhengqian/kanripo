門生故來往知欲命浮觴忽奉朝青閣回車入上陽落¶
花滿春水疎栁映新塘是日歸来暮勞君奏雅章¶
　　留别王侍御維　　　　　　　　孟浩然¶
寂寂竟何待朝朝空自歸欲尋芳草去惜與故人違當¶
路誰相假知音世所稀祗應守寂寞還掩故園扉¶
　　奉贈王中允維　　　　　　　　杜　甫¶
中允聲名久如今契濶深共傳收庾信不比得陳琳一¶
病縁明主三年獨此心窮愁應有作試誦白頭吟¶