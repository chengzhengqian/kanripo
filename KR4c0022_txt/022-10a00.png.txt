　(失其故步遂/匍匐而歸耳)浮食(三國志止浮食之/費并從容之官)八政(禮記齊八/政以防淫)¶
　(八政飲食衣服事為異别度量數制鄭康成註飲食/為上衣服次之事為謂百工技藝也異别五方用器)¶
　(不同也度丈尺也量斗斛也/數百十也制布帛幅廣狹也)便坐(漢書文翁為蜀郡/守嘗選學官僮子)¶
　(使在便坐視亊每出行縣益從學官諸生明經飭行/者與俱使傳教令出入閨閣縣邑吏民見而榮之師)¶
　(古註便坐别坐可/以視事非正廷也)左塾(禮記古之教者家有塾黨有/庠鄭康成註門側之堂謂之)¶
　(塾孔穎達正義周禮百里之内二十五家為閭同共/一巷巷首有門門邊有塾謂民在家之時朝夕出入)¶
　(恒就教于塾故曰家有塾白虎通云古之教民百里/皆有師里中之老有道德者為里右師其次為左師)¶
　(教里中之弟子以道藝孝弟仁義也案書傳説云大/夫七十致仕而退老歸其鄉里大夫為父師士為小)¶