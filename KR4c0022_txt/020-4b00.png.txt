　(妙絶常境聰者無以容其聽智者無以運其知辯者/無以措其言像者無以狀其儀故其為道也微妙無)¶
　(相不可為有用之彌勤不可為無故能幽鑑萬物而/不耀元軌超駕而弗夷大包天地而罔寄曲濟羣惑)¶
　(而無私至能導達殊方開物成務元機必察無思無/慮然則無知而無不知無為而無不為者其惟菩提)¶
　(大覺之道乎此無名之法固非名所能名也不知所/以言故强名曰菩提斯無為之道豈可以身心而得)¶
　(乎/)含哺(莊子含哺而/熈鼓腹而遊)勝衣(史記三王世家/能勝衣趨拜)半字(涅槃/經譬)¶
　(如長者惟有一子心常憶念憐愍無已將詣師所欲/令受學懼不速成尋便將還以愛念故晝夜殷勤敎)¶
　(其半字而不教誨毘伽羅論何以故以其幼稚力未/堪故梁僧佑法師梵漢譯經音義同異記梵書製文)¶
　(有半字滿字所以名半字者義未具足故字體半偏/猶漢文月字虧其旁也所以名滿字者理既究竟故)¶