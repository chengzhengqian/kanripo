得免死代宗訪維文章于弟縉裒集十巻上之李肇記¶
維漠漠水田飛白鷺陰陰夏木囀黄鸝以為竊李嘉祐¶
者今嘉祐集無之豈肇厚誣乎陳氏曰建昌本與蜀本¶
次序皆不同大抵蜀刻唐六十家集多異于它處本而¶
此集編次尤無倫維詩清逸追逼陶謝輞川别墅圗畫¶
摹傳至今嘗與裴廸同賦各二十絶句集中又有與廸¶
書畧曰夜登華子岡&KR2142;水淪漣與月上下寒山逺火明¶
滅林外深巷寒犬吠聲如豹村墟夜舂復與疎鐘相間¶