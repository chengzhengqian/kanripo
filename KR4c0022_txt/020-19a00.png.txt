遍羣生不捨有為懸超萬行法性如是豈可説邪如意¶
輪者觀世音菩薩陀羅尼三昧門現方便于幻眼六臂¶
色身以究竟為佛心體真相隨念即藏乃無縁之慈應¶
度而來斯不共之力衆生如意菩薩何心崇通寺尼無¶
疑道登等貴族出家梵筵上首乆積淨業三世皆空長¶
在道場一乗自立亡兄故河南少尹雖明世典深達實¶
相以不二法處于百官花萼相連恩深女弟栴檀舊繞¶
望絶仁兄雖曰如夢無寧喪我煩惱性淨示有同凡之¶