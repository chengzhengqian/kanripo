免捫摸山木日隂陰結跏歸舊林一向石門裏任君春¶
草深¶
　燕子龕(按唐驪山宫圖燕子龕在連理水/上山城門在其東飛霞泉在其西)羊腸(謂燕/子龕)¶
　(之路盤紆曲屈較羊腸更惡括地志太行山在懐州/河内縣北二十五里有羊腸坂漢書地理志上黨郡)¶
　(壺闗有/羊腸坂)峭崿(孫綽游天台山賦陟峭崿之崢/嶸李善註文字集略曰崿崖也)五丁(華/陽)¶
　(國志蜀有五丁力/士能移山舉萬釣)紫閣(太平廣記終南山紫閣峰去/長安城七十里陜西志紫閣)¶
　(峰在西安府鄠縣東南三十里旭日射之爛然而紫/其形上竦若樓閣然即杜詩所謂紫閣峰隂入渼陂)¶
　(也/)六時(西域分晝夜爲六時謂日初分時日中分時/日後分時夜初分時夜中分時夜後分時)¶