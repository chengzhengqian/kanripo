其日戍後道士陳希玉等十三人同朝禮見内殿有光¶
非常照耀及開殿門其光彌盛滿堂如晝久之方散其¶
時檢校官及押官等皆共瞻覩者臣聞仙祖行化真氣¶
臨闗聖人降生祥光滿室固知仙聖必有景光伏惟開¶
元天地大寶聖文神武應道皇帝陛下大道為心上元¶
同體挾風雲之質敬想猶龍冩日月之儀欽承大象仍¶
㢠舊邸以奉清都真容聖容既明四目照殿照室忽類¶
三光蘂宫自明初謂上天無夜桂殿如晝還疑就日而¶