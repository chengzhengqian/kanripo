　(游魏闕之下髙誘註魏闕王者門外闕也所以/懸教民之書於象魏也嵬嵬髙大故曰魏闕)¶
　　故南陽夫人樊氏輓歌二首¶
錦衣餘翟黻(黻一/作茀)繡轂罷魚軒淑女詩長在夫人法尚¶
存凝笳隨曉斾行哭向秋原歸去將何見誰能返㦸門¶
　翟茀(詩翟茀以朝毛萇傳翟翟車也夫人以翟羽飾/車孔潁達正義茀車蔽也婦人乗車不露見車)¶
　(之前後設障以自隠蔽/謂之茀因以翟羽為之)繡轂(張正見詩金門四/姓聚繡轂五香來)魚軒¶
　(左傳歸夫人魚軒杜預註/魚軒夫人車以魚皮為飾)淑女(子貢詩傳文王之妃/姒氏思得淑女以共)¶
　(内職賦/闗睢)夫人法(世説王汝南少無婚自求郝普女司/空以其癡㑹無婚處任其意便許之)¶