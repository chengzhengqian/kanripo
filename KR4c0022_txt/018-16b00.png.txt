名無所着也故曰欲使如來名聲普聞故離身而返屈¶
其身知名空而返不避其名也古之髙者曰許由挂瓢¶
于樹風吹瓢惡而去之聞堯讓臨水而洗其耳耳非駐¶
聲之地聲無染耳之跡惡外者垢内病物者自我此尚¶
不能至于曠士豈入道者之門歟降及嵇康亦云頓纓¶
狂顧逾思長林而憶豐草頓纓狂顧豈與俛受維縶有¶
異乎長林豐草豈與官署門闌有異乎異見起而正性¶
隱色事礙而慧用微豈等同虛空無所不遍光明遍照¶