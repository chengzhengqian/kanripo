　(圍合肥新城城中遣士鄭像出城傳消息或以語恪/恪遣馬騎尋圍跡索得像還四五人的頭面縳將繞)¶
　(城表勑語像使大呼言大軍已還洛不如早降像不/從其言更大呼城中曰大軍近在圍外壯士努力賊)¶
　(以刀築其口使不得言像遂大呼令城中聞知像為/兵能守義執節子弟宜有差異詔追賜像爵關中侯)¶
　(除士名使子襲爵北齊書祖/珽傳以刀環築口鞭杖亂下)木索(漢書司馬遷傳其/次闗木索被箠楚)¶
　(受辱張銑註闗木杻械/索繩也以拘縛之也)盤水之劍(漢書故其在大譴/大何之域者聞譴)¶
　(何則白冠氂纓盤水加劍造請室而請罪耳上不執/縛係引而行也如淳註水性平若已有正罪君以平)¶
　(法治之也加劍當以自刎也或曰殺/牲者以盤水取頸血故示若此也)墓門之石(西京/雜記)¶
　(杜子夏葬長安北四里臨終作文曰魏郡杜鄴立志/忠欵犬馬未陳奄先草露骨肉歸於后土氣魂無所)¶