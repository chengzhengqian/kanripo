　　和使君五郎西樓望逺思歸¶
髙樓望所思目極情未畢枕上見千里牕中窺萬室悠¶
悠長路人曖曖逺郊日惆悵極浦外迢遞孤煙出能賦¶
屬上才思歸同下秩故鄉不可見雲外空如一(外文苑/英華作)¶
(水/)¶
　目極(楚辭目極千/里兮傷春心)情未畢(謝靈運詩行源逕/轉逺距陸情未畢)曖曖(王/逸)¶
　(楚辭章句曖/曖闇昧貌)迢遞(謝靈運詩迢遞瞰髙峯/張銑註迢遞髙逺貌)能賦(毛萇/詩傳)¶
　(升髙能賦/師旅能誓)下秩(後漢書體兼上/才榮微下秩)¶