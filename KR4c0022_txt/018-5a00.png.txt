　(觸法所在謂之六塵界眼識色處謂之眼識界耳聞/聲處謂之耳識界并鼻識界舌識界身識界意識界)¶
　(謂之六識界總謂之十八界大藏一覽六根者謂眼/耳鼻舌身意也六塵者謂色聲香味觸法也眼見為)¶
　(色塵耳聞為聲塵鼻嗅為香塵舌嘗為味塵身染為/觸塵意着為法塵合為十二處也復次六識者本自)¶
　(一心遍由六根門頭而成六識謂從見為眼識從聞為/耳識從嗅為鼻識從嘗為舌識從染為身識從分别為)¶
　(意識如是根塵識三事和合為十八界若如實知自/性皆空是謂能學六根六塵六識翻譯名義法界次)¶
　(第云界以界别為義此十八法各有别體義無渾濫/故名十八界若根相對即有識生識以識别為義識)¶
　(依于根能别于塵故通名識由此/根塵識三各有六法成十八界)¶
　　請迴前任司職田粟施貧人粥狀¶