沙門惠幹言法離言説了言説即解脱者終日可言法¶
無名相知名相即真如者何嘗壊相實際以無際可示¶
無生以不生相傳非夫自得性空密印心地見聞自在¶
宗説皆通者何以證玉毫之光辨金口之義伏惟乾元¶
光天皇帝陛下高登十地降撫九天宏濟羣生濡蓮花¶
之足示行世法屈金粟之身心浄超禪頂法懸解廣釋¶
門之六度包儒行之五常老僧空空復何語語以無見¶
之見不言之言淺智勝疑冰之蟲微戒愈溺埿之象以自覺¶