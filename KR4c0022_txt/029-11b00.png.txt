唐人倡和之詩多是感激各臻其妙如早朝大明宫杜¶
甫云旌旗日暖龍蛇動宫殿風微燕雀高王維云九天¶
閶闔開宫殿萬國衣冠拜冕旒岑參云花迎劍佩星初¶
落栁拂旌旗露未乾登慈恩寺塔詩杜甫云高標跨蒼¶
穹烈風無時休俯視同一氣焉能辨皇州高適云秋風¶
昨夜至秦塞多清曠千里何茫茫五陵鬱相望岑參云¶
秋色從西來蒼然滿闗中五陵北原上萬古青濛濛此¶
類甚多是皆雄渾悲壯足以淩跨百代(唐詩/品彚)¶