　(邯鄲縣内東北隅九域志磁/州有叢臺趙武靈王所築)𤣥妻(左傳昔有仍氏生/女黰黒而甚美光)¶
　(可以鑑名/曰𤣥妻)婉孌(後漢書婉孌龍姿章懐/太子註婉孌猶親愛也)除(詩小雅昔/我往矣日)¶
　(月方除毛萇傳除除陳生新也顔延/年秋胡詩良時爲此别日月方向除)生不諧(後漢書/周澤爲)¶
　(太常清潔循行盡敬宗廟嘗卧病齋宫其妻哀澤老/病闚問所苦澤大怒以妻干犯齋禁遂收送詔獄謝)¶
　(罪當世疑其詭激時人爲之語曰生世不諧作/太常妻一嵗三百六十日三百五十九日齋)¶
　日暮登春山山鮮雲復輕遠近看春色踟躕新月明¶
　仙人浮丘公對月時吹笙丹鳥飛熠熠蒼蠅亂營營¶
　羣動汩吾真訛言傷我情安得如子晉與之游太清¶