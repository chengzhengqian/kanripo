金杯緩酌清歌轉畫舸輕移艶舞迴自歎鶺鴒臨水别¶
不同鴻雁向池來¶
　靈雲池(高適集有陪竇侍御泛靈雲池陪竇侍御靈/雲南亭讌詩二首其序云凉州近胡高下其)¶
　(池亭葢以耀蕃落也意此/池即凉州之靈雲池矣)鶺鴒(張華禽經註鶺鴒雀/屬也爾雅曰鶺鴒雝)¶
　(渠毛詩曰水鳥也大如雀高足長尾尖喙頸黑青灰/色腹下正白飛則鳴行則搖又曰鶺鴒在原兄弟急)¶
　(難鶺鴒共母者飛吟不相離詩/人取以喻兄弟相友之道也)¶
　　送沈子福歸江東(二顧本俱無福字歸萬首唐/人絶句唐詩品彚俱作之)¶
楊柳渡頭行客稀罟師盪漿向臨圻惟有相思似春色¶