王維字摩詰太原人年十九進士擢第與弟縉並以詞¶
學知名官至尚書右丞有髙致信佛理藍田南置别業¶
以水木琴書自娛工畫山水體渉今古人家所蓄多是¶
右丞指揮工人布色原野簇成逺樹過于樸拙復務細¶
巧翻更失真清源寺壁上畫輞川筆力雄壯常自製詩¶
曰當世謬詞客前身應畫師不能捨餘習偶被時人知¶
誠哉是言也余曾見破墨山水筆跡勁爽(歴代名/畫記)¶
唐王維善畫山水人物筆蹤雅壯體渉古今嘗于清凉¶