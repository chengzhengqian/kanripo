　(文無害然不究其原而僅襲/其步恐有邯鄲匍匐之患耳)¶
　(瀛奎律髓謂此詩似詠廬山僧寺蓋因三四二句也/逺近數千里一望了然佳處全在牕中林外四字或)¶
　(取盡字平字以敵老杜兠率寺/詩中之有字自字者猶恐未的)¶
　　凉州郊外游望¶
野老才三户邊村少四鄰(邊村顧元緯本凌/本俱作村邊誤)婆娑依里¶
社簫鼓賽田神灑酒洒芻狗焚香拜木人女巫紛屢舞¶
羅襪自生塵¶
　凉州(唐書地理志隴右/道有凉州武威郡)婆娑(爾雅婆娑舞也邢昺疏/李巡曰婆娑盤辟舞也)¶