幔城中奠玉羣仙座焚香太乙宫(焚文苑英/華作薰)出游逢牧¶
馬罷獵有非熊(有一/作見)上宰無為化明時太古同靈芝三¶
秀紫陳粟萬箱紅王禮尊儒教(王禮文苑英/華作玉醴誤)天兵小戰¶
功謀猷歸哲匠詞賦屬文宗司諫方無闕陳詩且未工¶
長吟吉甫頌朝夕仰清風¶
　僕射晉公(劉昫唐書開元二十五年七月庚申封李/林甫為晉國公天寶元年八月壬辰吏部)¶
　(尚書兼右相李林/甫加尚書左僕射)温谷(潘岳西征賦南有湯井温/谷李善註温谷即温泉也)幔¶
　城(庾肩吾詩别筵開/帳殿離舟捲幔城)羣仙(按長安志華清宫中有集/靈䑓朝元閣皆祀神之所)¶