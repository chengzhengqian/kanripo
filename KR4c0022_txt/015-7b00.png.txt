　紅豆(資暇録豆有圓而紅其首烏者舉世呼為相思/子即紅豆之異名也其木斜斫之則有文可為)¶
　(彈博局及琵琶槽其樹也大株而白枝葉似槐其花/與皂莢花無殊其子若穆豆處于莢中通身皆紅李)¶
　(善云其實赤如珊瑚是也雲溪友議明皇幸岷山百/官皆竄辱李龜年奔迫江潭杜甫以詩贈之曰岐王)¶
　(宅裏尋常見崔九堂前㡬度聞正値江南好風景落/花時節又逢君龜年曾于湘中採訪使筵上唱紅豆)¶
　(生南國秋來發㡬枝贈君多採擷此物最相思又曰/清風明月苦相思蕩子從戎十載餘征人去日殷勤)¶
　(囑歸雁來時數附書此辭皆王右丞所製至/今梨園唱焉歌□合座莫不望南幸而惨然)¶
　　太平樂二首(顧元緯本凌本俱録此首樂府詩集/亦作王維詩萬首唐人絶句作王涯)¶
　　(詩唐詩紀事作張仲素詩/樂顧元緯本凌本俱作辭)¶