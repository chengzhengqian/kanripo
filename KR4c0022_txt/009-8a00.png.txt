　(莫不注之而無增無減焉其中有五山焉一曰岱輿/二曰員嶠三曰方壺四曰瀛洲五曰蓬萊其下髙下)¶
　(周旋三萬里其頂平處九千里山之中間相去七萬/里以為隣居焉其上臺觀皆金玉其上禽獸相純縞)¶
　(珠玕之樹皆叢生華實皆有滋味食之皆不老不死/所居之人皆仙聖之種一日一夕飛相往來者不可)¶
　(數/焉)¶
　　愚公谷三首(原註青龍寺/與黎昕戲題)¶
愚谷與誰去唯將黎子同非須一處住不那兩心空寧¶
問春將夏誰論西復東不知吾與子若箇是愚公¶
吾家愚谷裏(吾顧可久/本作愚)此谷本來平雖則行無跡還能響應¶