　舟(史記烏江亭長檥船待徐廣註檥音儀一音俄駰/按應劭曰檥止也孟康曰檥音蟻附也附船著岸)¶
　(也如淳曰南方人謂整/船向岸曰檥檥艤字同)¶
　　　栁浪¶
分行接綺樹倒影入清漪不學御溝上春風傷别離(分/行)¶
(顧元緯本凌/本俱作行分)¶
　綺樹(江淹四時賦憶上國之/綺樹想金陵之蕙枝)¶
　　　同詠¶
　映池同一色逐吹散如絲結陰既得地何謝陶家時¶