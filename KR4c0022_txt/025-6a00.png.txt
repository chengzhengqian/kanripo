　(得法因由于是印宗執弟子之禮請受禪要乃告四/衆曰印宗具足凡夫今遇肉身菩薩指坐下盧居士)¶
　(云即此是也因請出所傳信衣悉令瞻禮至正月十/五日會諸名德為之剃髮二月八日就法性寺智光)¶
　(律師受滿分戒其戒壇即宋朝求那跋陀三藏之所/置也三藏記云當有肉身菩薩在此壇受戒又梁末)¶
　(真諦三藏于壇之側手植二菩提樹謂衆曰却後一/百二十年有大開士于此樹下演無上乘度無量衆)¶
　(師具戒已于此樹下開東山法門宛如宿契明年二/月八日謂衆曰吾不願此居要歸舊隠時印宗與緇)¶
　(白千餘人送師歸寶林寺韶州刺史韋據請于大梵/寺轉妙法輪并受無相心地戒門人紀録目為壇經)¶
　(盛行于世後返曹谿雨大法雨學者不下千數中宗/神龍元年降詔云朕請安秀二師宫中供養萬機之)¶
　(暇每究一乗二師並推讓云南方有能禪師密受大/師衣法可就彼問今遣内侍薛簡馳詔迎請願師慈)¶