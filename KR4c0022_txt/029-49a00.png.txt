生煙漠漠中有樹樹外田家㡬家住重巒複塢隨不斷¶
茅舍時時若菌附兩人並向魚梁涉一鳥遥從翠微度¶
行雲澹映荒水陂似有斜陽帶微昫傍篠白沙明青林¶
滃沉霧乍明乍晦景萬變想當夏盡秋初處石牆短縁¶
隈隈水淺縈廻寛平一畝敞層屋板扉犬卧無人開書¶
堂樹深晝寂寂主人應是王摩詰清晨騎鹿看田出行¶
過柴沜日向夕會招高適與裴廸共賦輞川佳事畢圗¶
成興盡詩未筆(祝枝山王右丞/山水真蹟歌)¶