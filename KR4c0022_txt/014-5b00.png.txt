獨在異鄉為異客每逢佳節倍思親遙知兄弟登髙處¶
徧插茱茰少一人¶
　茱茰(爾雅翼風土記日俗尚九月九日謂為上九茱/茰至此日氣烈熟色赤可折其房以插頭云辟)¶
　(惡氣禦冬劉禹錫嘉話茱茰二字經三詩人皆已道/亦有能否焉杜公言更把茱茰仔細看王右丞云遍)¶
　(插茱茰少一人朱放云學他/年少插茱茰杜公為最優也)¶
　　戲題輞川别業¶
柳條拂地不須折松樹梢雲從更長藤花欲暗藏猱子¶
栢葉初齊養麝香(樹凌本作枝梢二/顧本凌本俱作披)¶