逖聽衆推方紆聖鑒臣抽毫作賦非古詩之流挾策讀¶
書無專經之業伏惟陛下文思超前哲之后書契踰畫¶
卦之君龜圖不能比其詞龍甲不足䆒其義聞相如在¶
蜀畏不同時徴枚乗于齊惜其已老急賢之旨欲賜追¶
鋒如臣不才豈宜濫吹將何以編次漆簡刋定石經東¶
堂賦詩將招不成之罰北面待詔必無善對之才以榮¶
為憂席寵知懼無任感恩踴躍戰越之至謹詣延英門¶
陳謝以聞¶