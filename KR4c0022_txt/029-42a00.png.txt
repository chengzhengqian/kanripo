書畫之妙當以神㑹難可以形求也世觀畫者多能指¶
摘其間形象位置彩色瑕疵而已至于奥理冥造者罕¶
見其人如彦逺畫評言王維畫物多不問四時如畫花¶
往往以桃杏芙蓉蓮花同畫一景余家所藏摩詰畫袁¶
安卧雪圗有雪中芭蕉此乃得心應手意到便成故造¶
理入神迥得天意此難可與俗人論也(夢溪/筆談)¶
王維作畫雪中芭蕉法眼觀之知其神情寄寓于物俗¶
論則譏以為不知寒暑(冷齋/夜話)¶