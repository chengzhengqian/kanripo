差精誠道士三人專修香火供養謹畫圖奉進者臣聞¶
元德升聞與至降監必錫靈貺彰厥有成不秘祥符昭¶
其克享伏惟開元天地大寶聖文神武應道皇帝陛下¶
以道理國以竒用兵先天而法自然終日不離輜重故¶
得仙君居九霄之上屢降中州聖祖在千古之前還臨¶
後葉視之不見者今見聽之不聞者今聞仍敕神兵以¶
助王旅天丁力士潛結鸛鵝星劍雲旗暗克貔虎遂殱¶
逆命之冦果屠難抜之城加以言必有徴德無不報指¶