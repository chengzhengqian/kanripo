貴主何門可見哉子能如吾之教乎維曰謹奉命岐王¶
乃出錦繡衣服鮮華竒異遣維衣之仍令齎琵琶同至¶
公主之第岐王入曰承貴主出内故擕酒樂奉醼即令¶
張筵諸伶旅進維妙年潔白風姿都美立於行公主顧¶
之謂岐王曰斯何人哉答曰知音者也即令獨奉新曲¶
聲調哀切滿坐動容公主自詢曰此曲何名維起曰號¶
鬰輪袍公主大竒之岐王因曰此生非止音律至於詞¶
學無出其右公主尤異之則曰子有所為文乎維則出¶