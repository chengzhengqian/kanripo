　(秦兵圍邯鄲公子姊為平原君夫人數遺魏王及公/子書請救於魏魏王使將軍晉鄙將十萬衆救趙留)¶
　(軍壁鄴實持兩端以觀望公子數請魏王魏王不聴/公子乃請賓客約車騎百餘乗往赴秦軍與趙俱死)¶
　(行過夷門見侯生侯生曰嬴聞晉鄙之兵符常在王/卧内而如姬出入王卧内力能竊之公子誠一開口)¶
　(請如姬如姬必許諾則得虎符奪晉鄙軍北救趙而/西却秦公子從其計請如姬如姬盜晉鄙兵符與公)¶
　(子侯生曰將在外君令有所不受臣客屠者朱亥可/與俱此人力士晉鄙聴大善不聴可使擊之於是公)¶
　(子請朱亥朱亥曰臣乃市井鼓刀屠者而公子親數/存之所以不報謝者以為小禮無所用今公子有急)¶
　(此乃臣效命之秋也遂與公子俱公子過謝侯生侯/生曰臣宜從老不能請數公子行日以至晉鄙軍之)¶
　(日北向自頸以送公子公子遂行至鄴矯魏王令代/晉鄙晉鄙合符疑之欲無聴朱亥袖四十斤鐡椎椎)¶