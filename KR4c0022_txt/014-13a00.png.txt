送君返葬石樓山松柏蒼蒼賔馭還埋骨白雲長已矣¶
空餘流水向人間¶
　石樓山(元和郡縣志京兆府渭南縣西南有石樓山/太平寰宇記隰州石樓縣有石樓山唐書地)¶
　(理志汝州梁縣有石樓山一統志西安府盩厔縣/有石樓山鳯翔府寶雞縣有石樓山未知孰是)¶
　　歎白髪¶
宿昔朱顔成暮齒須臾白髪變垂髫一生㡬許傷心事¶
不向空門何處銷¶
　暮齒(隋書王劭傳爰自志學暨乎/暮齒篤好經史遺落世事)垂髫(玉篇髫小兒/髪也魏志毛)¶