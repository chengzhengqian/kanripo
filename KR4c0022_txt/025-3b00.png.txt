前林是旃檀更無雜樹花惟薝蔔不嗅餘香皆以實歸¶
多離妄執九重延想萬里馳誠思布髪以奉迎願叉手¶
而作禮則天太后孝和皇帝並敕書勸諭徵赴京城禪¶
師子牟之心敢忘鳳闕逺公之足不過虎溪固以此辭¶
竟不奉詔遂送百衲袈裟及錢帛等供養天王厚禮獻¶
玉衣于幻人女后宿因施金錢于化佛尚德貴物異代¶
同符至某載月日中忽謂門人曰吾將行矣俄而異香¶
滿室白虹屬地飯食訖而敷坐沐浴畢而更衣彈指不¶