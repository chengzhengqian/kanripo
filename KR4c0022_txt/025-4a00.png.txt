留水流燈熖金身永謝薪盡火滅山崩川竭鳥哭猿啼¶
諸人唱言人無眼目列郡慟哭世且空虛某月日遷神¶
于曹溪安座于某所擇吉祥之地不待青烏變功德之¶
林皆成白鶴嗚呼大師至性淳一天姿貞素百福成相¶
衆妙㑹心經行宴息皆在正受談笑語言曾無戲論故¶
能五天重跡百越稽首修虵雄虺毒螫之氣銷跳殳彎¶
弓猜悍之風變畋漁悉罷蠱酖知非多絶羶腥效桑門¶
之食悉棄罟網襲稻田之衣永惟浮圖之法實助皇王¶