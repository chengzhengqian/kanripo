如今日之細碎卑冗無餘味也公又言余平生愛王摩¶
詰詩云漆園非傲吏自缺經世具偶寄一微官婆娑數¶
株樹以為不可及而舉以語人領解者少(鶴林/玉露)¶
山下孤煙逺村天邊獨樹高原非右丞工于畫道不能¶
得此語米元暉猶謂右丞畫如刻畫故余以米家山寫¶
其詩(畫禪室/隨筆)¶
六言絶句如王摩詰桃紅復含宿雨及王荆公楊栁鳴¶
蜩緑暗二詩最為警絶後難繼者(玉林/詩話)¶