五短弟之五長加以有功又能為政顧臣謬官華省而¶
弟逺守方州外媿妨賢(妨文苑英/華作其)内慙比義痛心疾首以¶
日為年臣又逼近懸車朝暮入地闃然孤獨迥無子孫¶
弟之與臣更相為命兩人又俱白首一别恐隔黄泉儻¶
得同居相視而没泯滅之際魂魄有依伏乞盡削臣官¶
放歸田里賜弟散職令在朝廷(廷文苑英/華作行)臣當苦行齋¶
心弟自竭誠盡節並願肝腦塗地隕越為期葵藿之心¶
庶知向日犬馬之意何足動天不勝私情懇廹之至¶