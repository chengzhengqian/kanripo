　(焦氏所稱即此是矣焦氏盖本之王世貞畫苑洎詹/景鳳著畫苑補益採録後一則作荆浩畫山水賦後)¶
　(之評題繪事者援引摘句多稱王維不稱荆浩然考/其辭語殊不類盛唐人况維文章筆墨冠天下宜有)¶
　(絶妙好辭以寫其胸中所得之祕傳為模範以啓佑/後人乃卑卑無甚雋言其為後人所託又何疑焉石)¶
　(刻二則其前一則與祕訣中首則微有異同後一則/語亦凡近不能佳殆非維真筆也東觀餘論云俗傳)¶
　(石本王摩詰所畫四時山水上有摩詰薛邕等印盖/今淺俗所為見之令人鄙吝生而士大夫或收藏甚)¶
　(者張于屋壁是可嘆也嗟夫畫既偽矣其題記又安/見為真哉顧其傳世已久姑且存之别為一巻以殿)¶
　(于詩文之後俾愛竒之士無嘆其闕畧焉耳至宋韓/拙山水純全論中引右丞之言有路欲斷而不斷水)¶
　(欲流而不流之句又有松不離于弟兄謂高低相亞/亦有子孫謂新枝相續數語苦無全文可稽並附識)¶