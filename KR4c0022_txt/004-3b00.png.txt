　(則船風引而去盖常有至者諸仙人及不死之藥皆/在焉其物禽獸盡白而黄金銀為宮闕未至望之如)¶
　(雲及到三神山反居水下臨/之風輒引去終莫能至云)席帆(木華海賦維長綃/挂帆席李善註随)¶
　(風張幔曰帆/或以席為之)卉服(孔穎達尚書正義卉服是草服葛/越也葛越南方布名用葛為之左)¶
　(思吳都賦云蕉葛升越弱於羅紈是/也顔思古漢書註卉服絺葛之屬)鱸魚膾(晉書張/翰因見)¶
　(秋風起乃思吳中菰菜蓴羮鱸魚膾曰人生貴得/適志何能羈宦數千里以要名爵乎遂命駕而歸)雲¶
　夢(周禮荆州其澤藪曰雲夢鄭康成註雲夢在華容/爾雅十藪楚有雲夢郭璞註今南郡華容縣東南)¶
　(巴丘湖是也孔安國尚書傳雲夢之澤在江南左傳/宣四年䢵夫人使棄諸夢中杜預註夢澤名江夏安)¶
　(陸縣東南有雲夢城又傳昭四年王以田江南之夢/杜註楚雲夢跨江南北又傳定四年楚子渉睢濟江)¶