　諸孤(左傳以是藐諸孤辱在大夫杜預註言其幼賤/與諸子懸藐孔穎達正義藐者懸遠之言言諸)¶
　(子皆長而奚齊獨幼是大小相去懸藐也/藐諸孤者言年既幼穉懸藐于諸子之孤)皂隸(左傳/欒郤)¶
　(胥原狐續慶伯降在皂隸杜預註/八姓晉舊臣之族也皂隸賤官)攻苦食淡(漢書叔/孫通傳)¶
　(吕后與陛下攻苦食啖其可背哉如淳註食無菜茹/為啖師古註啖當作淡謂無味之食也言共攻擊勤)¶
　(苦之事而食/無味之食也)霡霂(左思呉都賦流汗霡霂而中逵泥/濘吕向註霡霂小雨言汗似之)¶
　山棲谷飲(魏書肅宗紀懐道邱園昧跡/版築山棲谷飲舒巻從時)束帛加璧(史/記)¶
　(趙綰王臧請天子立明堂以諸侯不能就其事乃言/師申公于是天子使使束帛加璧安車駟馬迎申公)¶
　旁求(書太甲旁求俊/彦啟迪後人)朝聞夕拜(晉書王猛傳臣所以/朝聞夕拜不顧艱虞)¶