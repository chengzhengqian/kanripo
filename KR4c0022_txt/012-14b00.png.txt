　(岸回首望長安即此也雍録/霸上霸水之上也亦曰霸頭)輕騎(史記劉敬傳輕騎/一日一夜可以至)¶
　(秦/中)西園(曹子建公讌詩公子敬愛客終宴不知疲清/夜遊西園飛盖相追隨明月澄清景列宿正)¶
　(参差沈約詩西園遊上才吕向註西園謂魏氏鄴都/之西園也文帝毎以月夜集文人才子共遊于西園)¶
　(一統志西園在漳徳府/鄴縣舊治魏曹操所作)¶
　　送李太守赴上洛¶
商山包楚鄧積翠藹沉沉驛路飛泉灑闗門落照深野¶
花開古戍行客響空林板屋春多雨山城晝欲隂丹泉¶
通虢畧白羽抵荆岑若見西山爽應知黄綺心¶