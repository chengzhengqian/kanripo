　(嗣遇一長者引其子問尊者曰此子名斯多當生便/拳左手今既長矣而終未能舒願尊者示其宿因尊)¶
　(者覩之即以手接曰可還我珠童子遽開手奉珠衆/皆驚異尊者曰吾前報為僧有童子名婆舍吾嘗赴)¶
　(西海齋受嚫珠付之今還吾珠理固然矣長者遂捨/其子出家尊者即與受具以前緣故名婆舍斯多)¶
　抱玉(韓非子楚人和氏得玉璞楚山中奉而獻之厲/王厲王使玉人相之玉人曰石也王以和為誑)¶
　(而刖其左足及厲王薨武王即位和又奉其璞而獻/之武王武王使玉人相之又曰石也王又以和為誑)¶
　(而刖其右足武王薨文王即位和乃抱其璞而哭於/楚山之下三日三夜淚盡而繼之以血王聞之使人)¶
　(問其故曰天下之刖者多矣子奚哭之悲也和曰吾/非悲刖也悲夫寶玉而題之以石貞士而名之以誑)¶
　(此吾所以悲也王乃使玉人理其/璞而得寶焉遂命曰和氏之璧)五藴本空(按傳燈/録元䇿)¶