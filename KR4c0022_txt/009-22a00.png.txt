蘭殿新恩切椒宫夕臨幽白雲隨鳳管明月在龍樓人¶
向青山哭天臨渭水愁雞鳴常問膳今恨玉京留¶
　蘭殿(顔延年元皇后哀策文蘭殿常隂椒塗弛衛李/善註漢武故事曰帝以七月七日旦生於猗蘭)¶
　(殿/)椒宫(漢官儀皇后稱椒房以椒塗室亦取温煖除/惡氣也三輔黄圖椒房殿在未央宫以椒和)¶
　(泥塗取其温/而芬芳也)臨(臨力鴆切作林字去聲/讀杜預左傳註臨哭也)問膳(禮記文/王之為)¶
　(世子朝於王季日三雞初鳴而衣服至於寢門外問/内豎之御者曰今日安否何如内豎曰安文王乃喜)¶
　(食上必在視寒煖之節食下問所膳/命膳宰曰末有原應曰諾然後退)¶
騎吹凌霜發旌旗夾路陳愷容金節䕶(愷一/作禮)册命玉符¶