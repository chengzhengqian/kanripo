　(入於雲中杜註入雲夢澤中所謂江南之夢也漢書/地理志南郡華容雲夢澤在南後漢書華容侯國雲)¶
　(夢澤在南水經注監利縣晉武帝太康五年立縣土/卑下澤多陂池西南自州陵東界逕於雲杜沌陽為)¶
　(雲夢之藪矣韋昭曰雲夢在華容縣按春秋魯昭公/三年鄭伯如楚子産備田具以田江南之夢郭景純)¶
　(言華容縣東南巴丘湖是也杜預云枝江縣安陸縣/有雲夢盖跨川亘隰兼包勢廣矣史記索隱雲夢裴)¶
　(駰云孫叔敖激沮水作此澤張揖云楚藪也在南郡/華容縣郭璞云江夏安陸有雲夢城南郡枝江亦有)¶
　(雲夢城華容縣又有巴丘湖俗云即古雲夢澤也則/張揖云在華容者指此湖也元和郡縣志安州雲夢)¶
　(縣本漢安陸縣地後魏大統末於雲夢古城置雲夢/縣雲夢澤在縣西七里成按諸説不同合而觀之雲)¶
　(夢本二地觀禹貢雲土夢作乂之文及左傳之析言/雲夢其義顯矣後人謂雲在江之北夢在江之南亦)¶