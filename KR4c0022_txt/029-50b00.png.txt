千峰凝翠宛神州中有仙翁寤寐遊林麓漸看紅葉暮¶
風煙俄入野塘秋揺揺小艇尋谿轉寂寂雙扉向晩投¶
我欲探幽未能去畫中真境許誰儔(鄧文原題王維/秋林晚岫圗詩)¶
精華在筆端咫尺匠心難日月中堂見江湖滿座看夜¶
凝嵐氣濕秋浸碧光寒料得昔人意平生詩思殘　右¶
丞今已殁遺畫世間稀咫尺江湖盡尋常鷗鳥飛山光¶
全在掌雲氣欲生衣以此常為玩平生滄海機(張祜題/王右丞)¶
(山水障子/詩二首)¶