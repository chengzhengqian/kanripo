　(之内皆離宫耶夫以秦皇之淫侈而史傳所記宮室/之廣三百餘里唐又復過之則其淫侈又駕秦皇而)¶
　(上之矣果見何書何傳而為此言耶甘泉獻賦唐人/習用執此而言諷諌尤屬迂談且賦云屏玉女却虙)¶
　(妃者以指趙昭儀也倘好事者於此比類而及之曰/右丞并以此諌明皇當疏逺玉環吾知楊氏聞此必)¶
　(以為實獲我心也詩人之錦心繡腸夫豈有/玲瓏曲折若此者而乃以此厚誣古人歟)¶
　　苑舍人能書梵字兼逹梵音皆曲盡其妙戱為之¶
　　贈(文苑英華本無/皆字為字之字)¶
名儒待詔滿公車才子為郎典石渠蓮花法藏心懸悟¶
貝葉經文手自書楚辭共許勝揚馬梵字何人辨魯魚¶