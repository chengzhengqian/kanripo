近臘月下景氣和暢故山殊可過足下方温經猥不敢¶
相煩輒便往山中憇感配寺與山僧飯訖而去北渉𤣥¶
㶚清月暎郭夜登華子岡輞水淪漣與月上下寒山遠¶
火明㓕林外深巷寒犬吠聲如豹村墟夜春復與踈鐘¶
相間此時獨坐僮僕静默多思曩昔攜手賦詩歩仄逕¶
臨清流也當待春中草木蔓發春山可望輕鯈出水白¶
鷗矯翼露濕青臯麥隴朝雊斯之不遠儻能從我遊乎¶
非子天機清妙者豈能以此不急之務相邀然是中有¶