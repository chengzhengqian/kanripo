背春涉夏兮衆木藹以繁陰連金華與玉堂兮宫閣鬱¶
其沉沉百官並入兮何語笑之啞啞君獨静默以傷心¶
草王言兮不得辭裁悲減思兮少時(裁劉本/作我)僕夫命駕¶
兮出閶闔厯通逵陌上人兮如故識不識兮往來眼中¶
不見兮吾兒驂紫騮兮從青驪低光垂彩兮怳不知其¶
所之闢朱户兮望華軒意斯子兮侯門忽思瘞兮城南¶
心瞀亂兮重昏仰訴天之不仁兮家惟一身身止一子¶
何引嗣之不繁就單尠而又死將清白兮遺誰問詩禮¶