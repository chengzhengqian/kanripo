性不必以畫拘盖生而知之者故落花寂寂啼山鳥楊¶
栁青青渡水人又與行到水窮處坐看雲起時及白雲¶
迴望合青靄入看無之類以其句法皆所畫也而送元¶
二使安西詩者後人以至鋪張為陽闗曲圗且往時士¶
人或有占其一藝者無不以藝掩其德若閻立本是也¶
至人以畫師名之立本深以為耻若維則不然矣廼自¶
為詩云夙世謬詞客前身應畫師人卒不以畫師歸之¶
也如杜子美作詩品量人物必有攸當時猶稱維為高¶