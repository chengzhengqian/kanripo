　　夜到潤州¶
夜入丹陽郡天髙氣象秋海隅雲漢轉江畔火星流城¶
郭傳金柝閭閻閉緑洲客行凡㡬夜新月再如鈎¶
　潤州(按唐書地理志江南道有潤州丹陽郡武徳三/年以江都郡之延陵縣地置取潤浦為州名)¶
　金柝(顔延年詩卧伺金柝響起候亭燧烟又延年陽/給事誄金柝夜擊和門晝扄李善註金謂刁斗)¶
　(也衛宏漢舊儀曰晝漏盡夜漏起城門擊/刁斗周廬擊木柝李周翰註柝打更木也)¶
　　冬夜寓直麟閣(顧元緯外編録此首唐詩品彚亦/作王維詩文苑英華作宋之問詩)¶
　　(成按題中麟閣之名乃是天授時所改/神龍時無復此稱則此詩自應歸宋耳)¶