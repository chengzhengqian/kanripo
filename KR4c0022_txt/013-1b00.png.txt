　輞口(長安志輞谷水出南山輞谷北流入霸水陜西/志輞川在藍田縣南嶢山之口去縣八里水淪)¶
　(漣如車輞然川盡處為/鹿苑寺即王維别業)¶
　　山中寄諸弟妹(萬首唐人絶句無諸字凌/本唐詩正音俱無妹字)¶
山中多法侣禪誦自為羣城郭遥相望惟應見白雲¶
　禪誦(謂坐禪誦經陳書吳郡陸/慶築室屏居以禪誦為事)¶
　　聞裴秀才迪吟詩因戲贈(萬首唐人絶句作/聞裴迪吟詩戲贈)¶
猿吟一何苦愁朝復悲夕莫作巫峽聲腸斷秋江客¶
　巫峽(水經註丹山西即巫山者也其間首尾一百六/十里謂之巫峽盖因山為名也絶巘多生檉柏)¶