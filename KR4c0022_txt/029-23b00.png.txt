長峭而瘦衣白袍靴帽重戴乗欵段馬一童總角提書¶
笈負琴而從風儀落落凜然如生復觀陸文學題記辭¶
翰竒絶金匱文前史遺事中園生彼何人斯按孟君當¶
開元天寶之際詩名籍甚一遊長安右丞傾盖延譽或¶
云右丞見其勝已不能薦于天子因坎軻而終故襄陽¶
别右丞詩云當路寧相假知音世所希乃其事也予頃¶
在金城亦曽見一圗盖傳寫之本所題詩後有水落魚¶
梁淺天寒夢澤深之句今真本即無故事存焉以遺來¶