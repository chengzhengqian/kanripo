輞川集總田園所為詩分序先後可以意得其處古傳¶
輞水如車縳頭因以得名維自罷官居輞口者十年日¶
與裴廸浮舟往來彈琴賦詩此圗于像見之然詩有南¶
垞北垞華子岡欹湖竹里館茱茰沜辛夷塢此畫頗失¶
其舊當依其說改定其後維舍此地為浮圗居今清源¶
寺是也(廣川/畫䟦)¶
王維畫小輞川摹本筆細在長安李氏人物好此定是¶
真若比世俗所謂王維全不類或傳宜興楊氏本上摹¶