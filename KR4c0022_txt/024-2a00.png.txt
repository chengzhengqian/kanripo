恩澤為侯仁逺乎哉行之即是裂裳裹足以宵遁乞食¶
餬口以兼行入太行山削髪受具尋某禪師故蘭若居¶
焉猛虎䑛足毒蛇熏體山神獻果天女散花澹爾宴安¶
曾無喜懼先有涸泉枯柏至是布葉跳波東魏神泉應¶
聞香而忽湧北天衆果候飛錫而還生禪枝必復之徵¶
法水再興之象聞東京有頥大師乃脱履户前摳衣座¶
下天資義性半字敵于多聞宿植聖胎一瞬超于累劫¶
九次第定乘風雲而不留三解脱門揭日月而常照雪¶