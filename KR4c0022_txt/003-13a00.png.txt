吾徒得神交焉𤣥關大啟德海羣泳時雨既降春物俱¶
美序于詩者人百其言¶
少年不足言識道年已長事往安可悔(悔顧元緯/本作否非)餘生¶
幸能養誓從斷葷血(葷顧元緯本凌本俱作臂且引神/光斷臂事作解非是秉恕按唐書)¶
(本傳謂維居常蔬食不茹葷血此句自是/實事若訛作臂字虛假無當且不成文)不復嬰世網¶
浮名寄纓珮空性無羈鞅夙從大導師(從一/作承)焚香此瞻¶
仰頽然居一室覆載紛萬象髙桞早鶯啼長廊春雨響¶
牀下阮家屐牕前笻竹杖方將見身雲陋彼示天壤一¶