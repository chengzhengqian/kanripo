自和天仙百神應聲降福所求必遂壽命延長臣奉神¶
言即往桂陽尋問百姓云天寶二載村人常見有五野¶
猪逐之便走入石室就裏尋覓化為石物五枚衆共驚¶
異臣取以扣之音律相和與神人言不異今將奉進者¶
臣聞陰陽不測之謂神變化無方之謂聖惟神與聖感¶
而遂通伏惟開元天寶聖文神武應道皇帝陛下居皇¶
建之極中得混成之大道奉先天之聖祖元化協於無¶
為育率土之羣生至仁侔於陰隲然猶精意不倦聖祀¶