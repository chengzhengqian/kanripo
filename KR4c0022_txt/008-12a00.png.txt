遥思葭菼際寥落楚人行髙鳥長淮水平蕪故郢城使¶
車聴雉乳縣鼓應雞鳴若見州從事無嫌手板迎¶
　方城(元和郡縣志山南/道唐州有方城縣)明府(成按明府字始見於漢/書韓延夀龔遂兩傳中)¶
　(然皆以稱太守後漢書張湛傳明府位尊徳重不宜/自輕章懐太子註郡守所居曰府明者尊髙之稱又)¶
　(鍾皓傳明府必欲得其人劉寵傳明府下車以來劉/翊傳明府聼之則被侫幸之名皆太守事也惟張儉)¶
　(傳李篤呼外黄令毛欽為明廷章懐太子註/明廷猶明府唐人稱縣令為明府當本於此)葭菼(詩/葭)¶
　(菼揭揭毛萇傳/葭蘆也菼薍也)長淮(唐六典淮水出唐州厯/豫潁亳泗四州之南境)郢城(史/記)¶
　(正義括地志云郢城在荆州江陵縣東北楚平王築/都之地也杜氏通典荆州江陵故楚之郢地秦分郢)¶