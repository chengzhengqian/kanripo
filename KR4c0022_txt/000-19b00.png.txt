洛陽要記(雲仙/雜記)¶
王維為岐王畫一大石信筆塗抹自有天然之致王寳¶
之時罘罳間獨坐注視作山中想悠然有餘趣數年之¶
後益有精彩一旦大風雨中雷電俱作忽拔石去屋宇¶
俱壞不知所以後見空軸乃知畫石飛去耳憲宗朝髙¶
麗遣使言幾年月日大風雨中神嵩山上飛一竒石下¶
有王維字印知為中國之物王不敢留遣使奉獻上命¶
羣臣以維手蹟較之無毫髪差謬上始知維畫神妙徧¶