筭乃昔之愆殃以忠言而見黜信毋負於時王俗參差
而不齊豈毁譽之可同競昏瞀以營私害予身之奉公
共朋黨而妬賢俾予濟乎長江嗟大化之移易悲性命
之攸遭愁慊慊而繼懐怛慘慘而情挽曠年載而不回
長去君兮悠逺御飛龍之蜿蜒揚翠霓之華旌絶紫霄
而髙騖飄弭節於天庭披輕雲而下觀覧九土之殊形
顧南郢之邦壤咸蕪穢而倚傾驂盤桓而思服仰御驤
以悲鳴紆予袂而收涕僕夫感以失聲履先王之正路