陛下徳象天地恩隆父母施暢春風澤如時¶
雨是以下别荆棘者慶雲之惠也七子均養¶
者鳲鳩之仁也舍罪責功者明君之舉也矝¶
愚愛能者慈父之恩也是以愚臣徘徊於恩¶
澤而不敢自弃者也前奉詔書臣等絶朝心¶
離志絶自分黄耇永無執圭之望不圖聖詔¶
猥垂齒召至止之日馳心輦轂僻處西館未¶
奉闕庭踊躍之懷瞻望反側不勝犬馬戀主¶
之情謹拜表并獻詩二首詞㫖淺末不足採¶