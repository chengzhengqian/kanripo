隕傾乎將壽終數極歸幽冥乎叩遺骸而歎息哀白骨
之無靈慕嚴周之適楚儻託夢以通情於是伻若有來
怳若有存影見容隱厲聲而言曰子何國之君子乎既
枉輿駕愍其枯朽不惜咳唾之音而慰以若言子則辯
於辭矣然未達幽冥之情死生之説也夫死之為言歸
也歸也者歸於道也道也者身以無形為主故能與化
推移隂陽不能更四時不能虧是故洞於纎微之域通
於怳惚之庭望之不見其象聽之不聞其聲挹之不充