紜佩則結緑懸黎寳之妙微符采照爛流景揚輝黼黻
之服紗縠之裳金華之舄動趾遺光繁飾參差微鮮若
霜緄佩綢繆或雕或錯薫以幽若流芳肆布雍容閒步
周旋馳燿南威為之解顔西施為之巧笑此容飾之妙
也子能從我而服之乎𤣥微子曰予好毛褐未暇此服
也
鏡機子曰馳騁足用蕩思游獵可以娛情僕將為吾子
駕雲龍之飛駟飾玉輅之繁纓垂宛虹之長綏抗招揺