游女揚激楚兮詠湘娥臨回風兮浮漢渚目牽牛兮眺
織女交有際兮㑹有期嗟痛吾兮來不時來無見兮進
無聞泣下雨兮歎成雲先后悔其靡及冀后王之一悟
猶搦轡而繁䇿馳覆車之危路羣秉舟而無檝將何川
而能度何世俗之䝉昧悼邦國之未靜焚椒蘭其望治
由倒裳而求領尋湘漢之長流採芳岸之靈芝遇遊女
於水裔採菱花而結詞野蕭條以極望曠千里而無人
民生期於必死何自苦以終身寧作清水之沉泥不為