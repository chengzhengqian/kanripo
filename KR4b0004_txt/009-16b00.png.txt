將崇懿跡等號齊魯如何奄忽命不是與仁¶
者悼没兼彼殊類矧我同生能不&KR0579;阻目想¶
官墀心在平素彷彿魂神馳情陵墓凡夫受¶
命達者狥名王雖薨徂功著丹青人誰不没¶
德貴有遺乃作誄曰¶
㓜有令德光輝珪璋孝殊閔氏義達參商温¶
温其恭爰柔克剛心存建業王室是匡矯矯¶
元戎雷動雨徂横行燕氏威慴北胡奔虜無¶
竄還戰髙柳王率壯士常為君首冝究長年¶