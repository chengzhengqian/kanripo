仲宣獨步於漢南孔璋鷹揚於河朔偉長擅名於青土
公榦振藻於海隅德璉發跡於北魏足下髙視於上京
當此之時人人自謂握靈虵之珠家家自謂抱荆山之
玉吾王於是設天網以該之頓八紘以掩之今悉集兹
國矣然此數子猶復不能飛騫絶跡一舉千里也以孔
璋之才不嫻於詞賦而多自謂能與司馬長卿同風譬
畫虎不成反為狗也前有書嘲之反作論盛道僕讃其
文夫鍾期不失聽于今稱之吾亦不能妄歎者畏後世