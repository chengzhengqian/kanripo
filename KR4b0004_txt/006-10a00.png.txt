　　種葛篇¶
種葛南山下葛藟自成隂與君初婚時結髪¶
恩義深懽愛在枕席宿昔同衣衾竊慕棠棣¶
篇好樂如瑟琴行年將晩莫佳人懐異心恩¶
紀曠不接我情遂抑沉出門當何顧徘徊步¶
北林下有交頸獸仰見雙栖禽攀枝長歎息¶
淚下沾羅衿良馬知我悲延頸代我吟昔為¶
同池魚今為啇與參徃古皆懽遇我獨困於¶
今弃置委天命悠悠安可任¶