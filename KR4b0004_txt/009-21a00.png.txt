舉欽於恤民虎將荷節鎮彼四鄰朱旗所勦九壤被震
疇克不若孰敢不臣縣旌海表萬里無塵虜備凶徹鳥殪江岷摧若涸魚乾若脯鱗肅慎納貢越裳效珍條支
絶域獻欵内賔德儕先王功侔太古上靈降瑞黄初俶
祜河龍洛龜陵波遊下平均應繩神鸞翔舞數莢階除
景風扇暑皓獸素禽飛走郊野神鍾寳鼎形自舊土雲
英甘露瀐塗被宇靈芝冒沼朱華蔭渚囘囘凱風祁祁
甘雨稼穡豐登我稷我黍家佩惠君户䝉慈父圖致太