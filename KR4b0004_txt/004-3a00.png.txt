而彌厲兮似貞士之介心内含和而弗食兮與衆物而
無求棲髙枝而仰首兮頼朝露之清流隱柔桑之稠葉
兮快啁號以遁暑苦黄雀之作害兮患螳螂之勁斧冀
飄翔而逺托兮毒蜘蛛之網罟欲降身而卑竄兮懼草
蟲之襲予免衆難而弗獲兮遥遷集乎宫宇依名果之
茂隂兮托脩榦以静處有翩翩之狡童兮步容與於園
圃體離朱之聰視兮姿才㨗於獮猿條㒺葉而不挽兮
樹無榦而不縁翳輕驅而奮進兮跪側足以自閑恐余