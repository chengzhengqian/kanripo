遂乃浮素蓋御驊騮命友生携同儔誦風人¶
之所歎遂駕言而出遊歩北園而馳騖庻翺¶
翔以解憂望洪池之滉瀁遂降集乎輕舟浮¶
沉蟻於金罍行觴爵於好求絲竹發而響厲¶
悲風激於中流且容與以盡觀聊永日而忘¶
愁嗟羲和之奮迅怨曜靈之無光念人生之¶
不永若春日之㣲霜諒遺名之可紀信天命¶
之無常愈志蕩以滛㳺非經國之大綱罷曲¶
宴而旋服遂言歸乎舊房¶