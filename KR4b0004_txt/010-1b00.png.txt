不繼德行不純道身殁之後崩亡之際果令凶婦肆酖
酷之心嬖妾被人豕之刑亡趙幽囚禍殃骨肉諸吕專
權社稷幾移凡此諸事豈非髙祖寡計淺慮以致然彼
之雄材大略俶儻之節信當世至豪健壯傑士也又其
梟將畫臣皆古今之鮮有厯世之希覩彼能任其才而
用之聽其言而察之故兼天下有帝位流巨功而遺元
勲也世祖體乾靈之休德禀貞和之純精通黄中之妙
理韜亞聖之懿才其為德也通達而多識仁智而眀恕