長七尺面長三尺廣三寸若此之狀蓋逺代而求非一
世之異也使形殊於外道合其中名震天下不亦宜乎
語云無憂而戚憂必及之無慶而歡樂必隨之此心有
先動而神有先知則有先見也故扁鵲見桓公知其將
亡申叔見巫臣知其竊妻而逃也荀子曰以為天不知
人事耶則周公有風雷之灾宋景有三舍之福以為知
人事耶楚昭有弗禜之應魏文無延期之報由是言之
則天道之與相占可知而疑不可得而無也