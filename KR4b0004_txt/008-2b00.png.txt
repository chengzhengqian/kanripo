海含容之大乃復隨例顯封大國光揚章灼非臣負薪
之才所宜克當穢釁所宜䝉獲夙夜憂歎念報㒺極洪
施遂隆既榮枝榦猥復正臣妃為陳妃光耀宣朗非妾
婦惷愚所當䝉被葵藿草物猶感恩養况臣含氣銜佩
𢎞惠殁而後已誠非翰墨屢辭所能報答
　　請招降江東表
臣聞士之羨永生者非徒以甘食麗服宰割萬物而已
將有以補益羣生尊主惠民使功存於竹帛名光於後