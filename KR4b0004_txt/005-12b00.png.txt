沛抱罪黄壚願䝉矢石建旗東嶽庶立毫釐㣲功自贖
危軀授命知足免戾甘赴江湘奮戈吳越天啓其𠂻得
㑹京畿遲奉聖顔如渇如飢心之云慕愴矣其悲天高
聴卑皇肯照㣲
　　情詩
㣲陰翳陽清風飄我衣游魚潜綠水翔鳥薄天飛眇
眇客行士遥役不得歸始出嚴霜結今來白露晞遊子
嘆黍離處者歌式㣲慷慨對嘉賔悽愴内傷悲