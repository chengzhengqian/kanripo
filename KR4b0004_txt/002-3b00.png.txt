信舊都之可懐恨時王之謬聴受奸枉之虗辭揚天威
以臨下忽放臣而不疑登髙陵而反顧心懐愁而荒悴
念先寵之既隆哀後施之不遂雖危亡之不豫亮無逺
君之心刈桂蘭而秣馬舍余車於西林願接翼於歸鴻
嗟髙飛而莫攀因流景而寄言響一絶而不還傷時俗
之趨險獨悵望而長愁感龍鸞而匿跡如吾身之不留
竄江介之曠野獨眇眇而沉舟思孤客之可悲改予身
之翩翔豈天監之孔明將時運之無常謂内思而自䇿