夫何希世之大人罄天壤而作皇該仁聖之上義據神
位以統方補五常之漏闕綴三代以維綱僥余生之倖
禄遘九二之嘉祥上同契於稷卨降合穎於伊望思薦
寳以繼佩怨和璞之始鐫思黄鍾以協律怨伶䕫之不
存嗟所圖之莫合悵藴結而延佇希鵬舉以摶天蹶青
雲而奮羽企駟躍而改駕任中材之展御望前軌而致策
顧後乗而安驅匪逞邁之短脩長全貞而保素𢎞道徳以為
宇築無怨以作藩播慈恵以為圃畊柔順以為田不媿景