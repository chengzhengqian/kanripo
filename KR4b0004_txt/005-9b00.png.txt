仰彼朔風用懐魏都願騁代馬倐忽北徂凱風永至思
彼蠻方願隨越鳥翻飛南翔四氣代謝懸景運周别如
俯仰脫若三秋昔我初遷朱華未希今我旋止素雪云
飛俯降千仞仰登天阻風飄蓬飛載離寒暑千仞易陟
天阻可越昔我同袍今永乖别子好芳草豈忘爾貽繁
華將茂秋霜悴之君不垂眷豈云其誠秋蘭可喻桂樹
冬榮絃歌蕩思誰與銷憂臨川慕思何為泛舟豈無和
樂游非我鄰誰忘汎舟愧無榜人