　思故令予作賦曰
嗟妾身之㣲薄信未達乎義方遭母氏之聖善奉恩化
之彌長迄盛年而始立脩女職於衣裳承師保之明訓
誦六列之篇章觀圖像之遺形竊庶幾乎英皇委㣲軀
於帝室充末列於椒房荷印紱之令服非陋才之所望
對牀帳而太息慕二親以増傷揚羅袖而掩涕起出戶
而彷徨顧堂宇之舊處悲一别之異鄉　　愁思賦