媒者士女之醜行也干時求進者道家之明忌也而臣
敢陳聞於陛下者誠與國分形同氣憂患共之者也冀
以塵霧之㣲補益山海螢燭末光増輝日月是以敢冒
其醜而獻其忠必知為朝士所笑聖主不以人廢言伏
惟陛下少垂神聽臣則幸矣
　　陳審舉表
臣聞天地協氣而萬物生君臣合徳而庶政成五帝之
世非皆智三季之末非皆愚用與不用知與不知也既