　黄初三年余朝京師還濟洛川古人有言斯水之神
　名曰宓妃感宋玉對楚王神女之事遂作斯賦其詞
　曰
余從京域言歸東藩背伊闕越轘轅經通谷陵山日
既西傾車殆馬煩爾乃稅駕乎蘅臯秣駟乎芝田容與
乎陽一作/楊林流眄乎洛川於是情移神駭忽焉思散俯
則未察仰以殊觀覩一麗人於岩之畔廼援御者而告
之曰爾有覿於彼者乎彼何人斯若此之艷也御者對