白日曜青春時雨静飛塵寒氷辟炎景凉風¶
飄我身清醴盈金觴餚饌縱横陳齊人進竒¶
樂歌者出西秦翩翩我公子機巧忽若神¶
　　七哀¶
明月照高樓流光正徘徊上有愁思婦悲歎¶
有餘哀借問歎者誰言是宕子妻君行踰十¶
年孤妾常獨棲君若清路塵妾若濁水泥浮¶
沉各異勢㑹合何時諧願為西南風長逝入¶
君懐君懐良不開賤妾當何依¶