期會甚急又聞豹尾巳建戎軒騖駕陛下將復勞玉躬
擾挂神思臣誠竦息不遑寧處願得策馬執鞭首當塵
露撮風后之竒接孫吳之要追慕卜商起予左右效命
先驅畢命輪轂雖無大益冀有小補然天髙聽逺情不
上通徒獨望青雲而拊心仰髙天而歎息耳屈平曰國
有驥而不知乗焉皇皇而更索昔管蔡放誅周召作弼
叔魚陷刑叔向匡國三監之釁臣自當之二南之輔求
不必逺華宗貴族藩王之中必有應斯舉者故傳曰無