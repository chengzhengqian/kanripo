罷困于内促耕不解其飢疾蠶不救其寒夫¶
渇而後穿井飢而後殖種可以圖逺難以應¶
卒也臣以為當今之務在於省徭役薄賦歛¶
勤農桑三者既備然後令伊管之臣得施其¶
術孫呉之将得奮其力若此則太平之基可¶
立而待康哉之歌可坐而聞曽何憂於二敵¶
何懼於公孫乎今不息邦畿之内而勞神於¶
蠻貊之域竊為陛下不取也¶
　　獻璧表¶