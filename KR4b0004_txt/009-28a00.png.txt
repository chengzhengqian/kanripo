奄忽棄我夙零感昔宴㑹志各髙厲予戯夫子金石難
弊人命靡常吉凶異制此驩之人孰先隕越何寤夫子
果乃先逝又論死生存亡數度子猶懐疑求之明據儻
獨有靈游魂泰素我將假翼飄颻髙舉超登景雲要子
天路䘮柩既臻將反魏京靈輀囘軌白驥悲鳴虚廓無
見藏影蔽形孰云仲宣不聞其聲延首歎息雨泣交頸
嗟乎夫子永安幽冥人誰不殁達士狥名生榮死哀亦
孔之榮嗚呼哀哉