　昔吾先君常侍得幸漢桓帝賜尚方扇不方不圓其
　中結成文名曰九華其辭曰
有神區之名竹生不周之髙岑對綠水之素波背𤣥澗
之重深體虛暢以立榦播翠葉以成林形五離而九華
篾黧解而縷分效九龍之蜿蜒法虹霓之氤氲因形致
好不常厥儀方不應矩圓不中規隨皓腕以徐轉發惠
風之㣲寒時氣清以方厲紛飄動兮綺紈
　　寳刀賦