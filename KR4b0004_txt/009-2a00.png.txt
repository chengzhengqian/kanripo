芳草依依靈禾重穗生彼邦畿年登歳豐民¶
無餒飢¶
　　釋愁文¶
予以愁慘行吟路邊形容枯悴憂心如醉有¶
玄靈先生見而問之曰子將何疾以至於斯¶
荅曰吾所病者愁也先生曰愁是何物而能¶
病子乎荅曰愁之爲物惟恍惟惚不召自來¶
推之弗徃尋之不知其際握之不盈一掌寂¶
寂長夜或群或黨去來無方亂我情爽其來¶