文軒仰瞻華梁願保兹喜千載為常歡咲盡¶
娛樂哉未央皇家榮貴壽考無疆¶
　　送應氏二首¶
歩登北邙(芒/一作)阪遥望洛陽山洛陽何寂寞¶
宫室盡燒焚垣墻皆頓擗荆棘上參天不見¶
舊耆老但覩新少年側足無行逕荒疇不復¶
田遊子久不歸不識陌與阡中野何蕭條千¶
里無人煙念我平生親(常居/一作)氣結不能言¶
　　又¶