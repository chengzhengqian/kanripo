黻𤣥黄珍膳雜環充溢圓方俯視文軒仰瞻華梁願保
兹善千載為常歡笑盡娛樂哉未央皇家榮貴壽考無
疆
　　送應氏二首
歩登北邙一作/芒阪遥望洛陽山洛陽何寂寞宫室盡燒
焚垣墻皆頓擗荆棘上叅天不見舊耆老但覩新少年
側足無行逕荒疇不復田遊子久不歸不識陌與阡中
野何蕭條千里無人煙念我平生親一作/常居氣結不能言