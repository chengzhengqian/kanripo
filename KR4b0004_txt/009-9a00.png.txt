抗志雲際陵轢諸侯驅馳當世揮袂則九野生風慷慨
則氣成虹蜺吾子若當此之時能從我而友之乎𤣥微
子曰予亮願焉然方於大道有累如何
鏡機子曰世有聖宰翼帝霸世同量乾坤等曜日月𤣥
化參神與靈合契惠澤播於黎苗威靈振乎無外超隆
平於殷周踵羲皇而齊泰顯朝惟清王道遐均民望如
草我澤如春河濵無洗耳之士喬嶽無巢居之民是以
俊乂來仕觀國之光舉不遺材進各異方讃典禮於辟