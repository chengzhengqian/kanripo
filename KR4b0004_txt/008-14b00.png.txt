展以叙骨肉之歡恩全怡怡之篤義妃妾之家膏沐之
遺歳得再通齊義於貴宗等惠於百司如此則古人之
所歎風雅之所詠復存於聖世矣臣伏自惟省無錐刀
之用及觀陛下之所㧞授若以臣為異姓竊自料度不
後於朝士矣若得辭遠遊戴武弁解朱組佩青紱駙馬
奉車趣得一號安宅京室執鞭珥筆出從華葢入侍輦
轂承答聖問拾遺左右乃臣丹情之至願不離於夢想
者也遠慕鹿鳴君臣之宴中詠棠棣匪他之誡下思伐