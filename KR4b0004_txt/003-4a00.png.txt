則若危若安進止難期若徃若還轉盼流精光潤玉顔
含辭未吐氣若幽蘭華容婀娜令我忘餐於是屏翳收
風川后静波馮夷鳴鼓女媧清歌騰文魚以警乗鳴玉
鑾以偕逝六龍儼其齊首載雲車之容裔鯨鯢踊而夾
轂水禽翔而為衛於是越北沚過南岡紆素領回清揚
動朱唇以徐言陳交接之大綱恨人神之道殊兮怨盛
年之莫當抗羅袂以掩涕兮淚流襟之浪浪悼良㑹之
永絶兮哀一逝而異鄉無㣲情以效愛兮獻江南之明