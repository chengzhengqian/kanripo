之猗(綺/一作)靡兮翳脩袖以延竚體迅飛鳬飄¶
忽若神凌波微歩羅襪生塵動無常則若危¶
若安進止難期若徃若還轉盻流精光潤玉¶
顔含辭未吐氣若幽蘭華容婀娜令我忘餐¶
於是屏翳収風川后静波馮夷鳴皷女媧清¶
歌騰文魚以警乗鳴玉鑾以偕逝六龍儼其¶
齊首載雲車之容裔鯨鯢踊而夾轂水禽翔¶
而爲衛於是越北沚過南岡紆素領囘清陽¶
動朱唇以徐言陳交接之大綱恨人神之道¶