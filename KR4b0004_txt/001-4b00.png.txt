以忘憂欣陽春之潜潤樂時澤之惠休望候鴈之翔集
想𤣥鳥之來游嗟征夫之長勤雖處逸而懐愁懼天河
之一回没我身乎長流豈吾鄉之足顧戀祖宗之靈丘
唯人生之忽過若鑿石之末燿慕牛山之哀泣懼平仲
之我笑折若華之翳日庶朱光之常照願寄軀於飛蓬
乗陽風之逺飄亮吾志之不從乃拊心以嘆息青雲鬱
其西翔飛鳥翩而止匿欲縱體而從之哀余身之無翼
大風隠其四起揚黄塵之冥冥鳥獸驚以求羣草木紛