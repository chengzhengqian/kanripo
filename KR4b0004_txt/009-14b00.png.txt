之速别有參商之濶思欲抑六龍之首頓羲和之轡折
若木之華閉濛氾之谷天路髙邈良久無縁懷戀反側
如何如何得所來訊文采委曲曄若春榮瀏若清風申
詠反覆曠若復面其諸賢所著文章想還所治復申詠
之也可令憙事小吏諷而誦之夫文章之難非獨今也
古之君子猶亦病諸家有千里驥而不珍焉人懷盈尺
和氏而無貴矣夫君子而不知音樂古之達論謂之通
而蔽墨翟不好伎何為過朝歌而迴車乎足下好伎而