清明君莅國覽盈虚之正義知頑素之迷惑令予廓爾
身輕若飛願反初服從子而歸
　　九詠
芙蓉車兮桂衡結萍葢兮翠旌駟蒼虬兮翼轂駕陵魚
兮驂鯨茵薦兮蘭席蕙幬兮苓牀抗南箕兮簸瓊蕋挹
天河兮滌玉觴靈既降兮泊靜黙登文階兮坐紫房服
春榮兮猗靡雲裾繞兮容裔冠北辰兮岌峩帶長虹兮
陵厲蘭肴御兮玉俎陳雅音奏兮文虞羅感漢廣兮羨