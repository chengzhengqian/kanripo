日旰忘飢臨樂勿讌去奢即儉曠世作顯慎終如始蹈
和履貞恭事神祇昭奉百靈跼天蹐地祗畏神明敬惟
慎獨執禮幽冥䖍肅宗廟蠲薦三牲降福無疆祝云其
誠宜享斯祜䝉祉自天何圖㐫咎不緜斯年嘗禱盡禮
有篤無痊豈命有終神食其言遺孤在疚承諱東藩擗
踊郊甸洒淚中原追號皇妣棄我何遷昔垂顧復今何
不然空宫寥廓棟宇無煙廵省階塗髣髴櫺軒仰瞻帷
幄俯察几筵物不毁故而人不存痛莫酷斯彼蒼者天