於天辰穆生以醴而辭楚侯嬴感爵而輕身其味有冝
城醪醴蒼梧縹清或秋藏冬發或春醖夏成或雲沸潮
涌或素蟻浮萍爾乃王孫公子遊俠翺翔將承芬以接
意㑹陵雲之朱堂獻酬交錯宴咲無方於是飲者並醉
縱横諠譁或揚袂屢舞或扣劒清歌或嚬噈辭觴或奮
爵横飛或歌驪駒既駕或稱朝露未晞於斯時也質者
或文剛者或仁卑者忘賤窶者忘貧於是矯俗先生聞
之而歎曰噫夫言何容易此乃滛荒之源非作者之事