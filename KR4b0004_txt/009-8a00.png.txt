颻戴金揺之熠燿揚翠羽之䨇翹揮流芳燿飛文歴盤
皷煥繽紛長裾隨風悲歌入雲蹻捷若飛蹈虛逺蹠陵
躍超驤蜿蟬揮霍翔爾鴻翥濈然鳬没縱輕體以迅赴
景追形而不逮飛聲激塵依違厲響才捷若神形難為
象於是為歡未渫白日西頽散樂變飾微步中閨𤣥眉
弛兮鉛華落收亂髪兮拂蘭澤形媠服兮揚幽若紅顔
宜笑睇盼流光時與吾子携手同行踐飛除即閒房花
燭爛幄幕張動朱唇發清商揚羅袂振華裳九秋之夕