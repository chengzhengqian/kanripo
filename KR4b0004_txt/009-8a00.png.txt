戲鮫人諷漢廣之所詠覿㳺女於水濵燿神¶
景於中沚被輕縠之纎羅遺芳烈而靜步抗¶
皓手而清歌歌曰望雲際兮有好仇天路長¶
兮徃無由佩蘭蕙兮為誰脩嬿婉絶兮我心¶
愁此宫館之妙也子能從我而居之乎玄微¶
子曰予躭嵓穴未暇此居也¶
鏡機子曰既㳺觀中原逍遥閒宫情放志蕩¶
滛樂未終亦將有才人妙妓遺世越俗揚北¶
里之流聲紹陽阿之妙曲爾乃御文軒臨洞¶