名都多妖女京洛出少年寶劒直千金被服¶
麗且鮮闘鷄東郊道走馬長楸間馳騁未能¶
半雙兎過我前攬弓捷鳴鏑長驅上南山左¶
挽因右發一縱兩禽連餘巧未及展仰手接¶
飛鳶觀者咸稱善衆工歸我妍我歸宴平樂¶
美酒斗十千膾鯉臇胎鰕炮鼈炙熊蹯鳴儔¶
嘯匹侣列坐竟長筵連翩擊鞠壤巧捷惟萬¶
端白日西南馳光景不可攀雲散還城邑清¶
晨復來還¶