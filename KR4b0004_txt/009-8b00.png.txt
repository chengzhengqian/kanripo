為歡未央此聲色之妙也子能從我而遊之乎𤣥微子
曰予願清虚未暇及此遊也
鏡機子曰予聞君子樂奮節以顯義烈士甘危軀以成
仁是以雄俊之徒交黨結倫重氣輕命感分遺身故田
光伏劒於北燕公叔畢命於西秦果毅輕斷虎步谷風
威慴萬乗華夏稱雄詞未及終而𤣥微子曰善鏡機子
曰此乃游俠之徒耳未足稱妙也若夫田文無忌之儔
乃上古之俊公子也皆飛仁揚義騰躍道藝遊心無方