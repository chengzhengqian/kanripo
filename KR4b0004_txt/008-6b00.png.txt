神妙也故兵者不可豫言臨難而制變者也¶
志欲自効於明時立功於聖世毎覽史籍觀¶
古忠臣義士出一朝之命以狥國家之身難¶
雖屠裂而功名著於景鍾名績垂於竹帛未¶
嘗不撫心而歎息也臣聞明主使臣不廢有¶
罪故奔北敗軍之將用而秦魯以成其功絶¶
纓盜馬之臣赦而楚趙以濟其難臣竊感先¶
帝早崩威王弃世臣獨何人以堪長久常恐¶
先朝露填溝壑墳土未乾而身名並㓕臣聞¶