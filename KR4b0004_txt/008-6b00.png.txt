早崩威王棄世臣獨何人以堪長久常恐先朝露填溝
壑墳土未乾而身名並滅臣聞騏驥長鳴伯樂昭其能
盧狗悲號韓國知其才是以効之齊楚之路以逞千里
之任試之狡兎之捷以驗搏噬之用今臣志狗馬之微
功竊自惟度終無伯樂韓國之舉是以於悒而竊自痛
者也夫臨博而企竦聞樂而竊抃者或有賞音而識道
也昔毛遂趙之陪𨽻猶假錐囊之喻以寤主立功何况
巍巍大魏多士之朝而無慷慨死難之臣乎夫自衒自