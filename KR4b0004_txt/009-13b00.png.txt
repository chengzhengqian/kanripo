壯夫不為也吾雖薄德位為蕃侯猶庻幾戮力上國流
惠下民建永世之業流金石之功豈徒以翰墨為勲績
辭賦為君子哉若吾志未果吾道不行則將采庻官之
實録辯時俗之得失定仁義之衷成一家之言雖未能
藏之於名山將以傳之於同好非要之皓首豈今日之
論乎其言之不慚恃惠子之知我也明早相迎書不盡
懐曹植白
　　與呉季重書