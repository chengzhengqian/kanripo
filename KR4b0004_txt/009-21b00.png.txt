和洽德全義將登泰山先皇作儷䥴石紀勲兼録衆瑞
方隆封禪歸功天地賔禮百靈勲命視規望祭四嶽燎
封奉柴肅於南郊宗祀上帝三牲既供夏禘秋嘗元侯
佐祭獻璧奉璋鸞輿幽藹龍旂太常爰迄太廟鐘鼓鍠
鍠頌德詠功八佾鏘鏘皇祖既饗烈考來享神具醉止
降兹福祥天地震蕩大行康之三辰暗昧大行光之皇
紘惟絶大行綱之神器莫統大行當之禮樂廢弛大行
張之仁義陸沉大行揚之潛龍隱鳯大行翔之䟽逖遐