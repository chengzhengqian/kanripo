逺遊臨四海俯仰觀洪波大魚若曲陵乗浪相經過靈
鼇戴方丈神嶽儼嵯峨僊人翔其隅玉女戲其阿瓊蕋
可療飢仰首吸朝霞崑崙本吾宅中州非我家將歸謁
東父一舉超流沙鼔翼舞時風長嘯激清歌金石固易
弊日月同光華齊年與天地萬乗安足多
　　吁嗟篇
吁嗟此轉蓬居世何獨然長去本根逝宿夜無休閒東
西經七陌南北越九阡卒遇回風起吹我入雲間自謂