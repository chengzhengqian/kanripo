重慎而周宻樂施而愛人值陽九無妄之世遭炎光厄㑹
之運殷爾雷發赫然神舉用武略以攘暴興義兵以掃
殘神光前驅威風先逝軍未出於南京莽已弊於西都
夫其蕩滌㐫穢勦除醜類若順迅風而縱烈火曬白日
而掃朝雲也爾乃廟謀而後動衆計定而後行師故攻
無不陷之壘戰無奔北之卒是以羣下欣欣歸心聖德
宣仁以和衆邁德以來遠故竇融聞聲而影附馬援一
見而歎息股肱有濟濟之美元首有穆穆之容敦睦九