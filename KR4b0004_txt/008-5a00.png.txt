命終軍以妙年使越欲得長纓占其王羈致北闕此二
臣者豈好為夸主而曜世俗哉志或鬱結欲逞其才力
輸能於眀君也昔漢武為霍去病治第辭曰匈奴未滅
臣無以家為夫憂國忘家捐軀濟難忠臣之志也今臣
居外非不厚也而寢不安席食不遑味者以二方未尅
為念伏見先帝武臣宿兵年耆即世者有聞矣雖賢不
乏世宿將舊卒由習戰也竊不自量志在效命庻立毛
髪之功以報所受之恩若使陛下出不世之詔效臣錐