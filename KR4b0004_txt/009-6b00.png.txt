不慴乃使北宫東郭之疇生抽豹尾分裂貙肩形不抗
手骨不隱拳批熊碎掌拉虎摧斑野無毛類林無羽羣
積獸如陵飛翮成雲於是駴鐘鳴鼓收旌弛斾頓綱縱
網羆獠回邁駿騄齊驤揚鑾飛沫俯倚金較仰撫翠葢
雍容暇豫娛志方外此羽獵之妙也子能從我而觀之
乎𤣥微子曰子性樂恬靜未暇此觀也
鏡機子曰閒宫顯敞雲屋晧旰崇景山之高基迎清風
而立觀彤軒紫柱文榱華梁綺井含葩金墀玉廂温房