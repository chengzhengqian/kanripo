植白季重足下前日雖因常調得為宻坐雖¶
燕飲彌日其於别遠㑹稀猶不盡其勞積也¶
若夫觴酌陵波於前簫笳發音於後足下鷹¶
揚其體鳯觀虎視謂蕭曹不足儔衛霍不足¶
侔也左顧右盻謂若無人豈非君子壯志哉¶
過屠門而大嚼雖不得肉貴且快意當斯之¶
時願舉太山以為肉傾東海以為酒伐雲夢¶
之竹以為笛斬泗濵之梓以為箏食若填巨¶
壑飲若灌漏巵其樂固難量豈非大丈夫之¶