與化推移隂陽不能更四時不能虧是故洞¶
於纎微之域通於怳惚之庭望之不見其象¶
聽之不聞其聲挹之不充注之不盈吹之不¶
凋嘘之不榮激之不流凝之不停寥落冥漠¶
與道相拘偃然長寢樂莫是踰曹子曰予將¶
請之上帝求諸神靈使司命輟籍反子骸形¶
於是髑髏長呻廓然歎曰甚矣何子之難語¶
也太素氏不仁勞我以形苦我以生今也幸¶
變而之死是反吾眞也何子之好勞而我之¶