豈滛徑之可遵知犯君之招咎耻干媚而求親顧旋復
之無軏長自棄於遐濵與麋鹿以為羣宿林藪之葳蓁
野蕭條而極望曠千里而無人民生期於必死何自苦
以終身寧作清水之沉泥不為濁路之飛塵踐蹊隧之
危阻登岧嶤之髙岑見失羣之離獸覿偏棲之孤禽懐
憤激以切痛苦回忍之在心愁戚戚其無為遊綠林而
逍遥臨白水以悲嘯猿驚聴以失條亮無怨而棄逐乃
余行之所招