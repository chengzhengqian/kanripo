璫雖潛處於太陰長寄心於君王忽不悟其所舎悵神
霄而蔽光於是背下陵髙足徃神留遺情想像顧望懐
愁冀靈體之復形御輕舟而上泝浮長川而忘反思綿
綿而増慕夜耿耿而不寐霑繁霜而至曙命僕夫而就
駕吾將歸乎東路覧騑轡以抗䇿悵盤桓而不能去　　愁霖賦
迎朔風而爰邁兮雨㣲㣲而逮行悼朝陽之隱曜兮怨
北辰之潜精車結轍以盤桓兮馬躑躅以悲鳴攀扶桑