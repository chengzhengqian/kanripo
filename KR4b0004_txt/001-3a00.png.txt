而慚魄言樂天之何欲逸千載而流聲超遺黎而度俗
　　幽思賦
倚髙臺之曲隅處幽僻之閒深望翔雲之悠悠羗朝霽
而夕陰顧秋華而零落感歲莫而傷心觀躍魚於南沼
聆鳴鶴於北林搦素筆而慷慨揚大雅之哀吟仰清風
以嘆息寄余思於悲絃信有心而在逺重登髙以臨川
何余心之煩錯寧翰墨之能傳　　節遊賦