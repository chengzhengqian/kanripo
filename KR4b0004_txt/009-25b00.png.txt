曹喈字仲雍魏太子之仲子也三月而生五月而亡昔
后稷之在寒氷鬬榖之在楚澤咸依鳥馮虎而無風塵
之灾今之𤣥綈文茵無寒氷之慘羅幃綺帳暖於翔鳥
之翼幽房閒宇密於雲夢之野慈母良保仁乎鳥虎之
情卒不能延期於暮載雖六旬而夭殃彼孤蘭之眇眇
亮成榦其畢榮哀綿綿之弱子早背世而潜形且四孟
之未周將願乎一齡隂雲回於素葢悲風動其扶輪臨
埏闥以欷歔淚流射而沾巾