荒大行匡之在位七載元功仍舉將永太和絶迹三五
宜作物師長為神主壽終金石等算東父如何奄息摧
身后土俾我煢煢靡瞻靡顧嗟嗟皇穹胡寧忍務嗚呼
哀哉明監吉凶體達存亡深垂典制申之嗣王聖上䖍
奉是順是將乃剏𤣥宇基於首陽擬迹榖林追堯纂唐
合山同陵不樹不疆塗車芻靈珠玉靡藏百神警侍來
賔幽堂耕禽田獸望魂之翔於是俟大隧之致力兮練
元辰之淑禎潜華體於梓宫兮馮正殿以居靈顧望嗣之