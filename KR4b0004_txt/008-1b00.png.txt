詔書封臣息男苗為髙陽鄉公志為穆鄉公臣伏自惟
文無升堂廟勝之功武無摧鋒接刃之効天時運幸得
生貴門遇以親戚少荷光寵竊位列侯榮曜當世顧影
慙形流汗反側洪恩㒺極雲雨増加既榮本榦枝葉并
䝉苗志小豎既頑且稚猥荷列爵並佩金紫施崇所加
惠及父子
　　初封安鄉侯表
臣抱罪即道憂惶恐怖不知刑罪當所限齊陛下哀愍