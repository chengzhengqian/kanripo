歸孤魂翔故域一作/城靈柩寄京師存者忽復一作/已過亡
殁身自衰人生處一世去若朝露晞年在桑榆間影響
不能追自顧非金石咄唶令心悲心悲動我神棄置莫
復陳丈夫志四海萬里猶比隣恩愛茍不虧在逺分日
親何必同衾幬然後展慇懃憂思成疾一作/□無乃兒
女仁倉卒骨肉情能不懐苦辛苦辛何慮思天命信可
疑虚無求列仙松子久吾欺變故在斯須百年誰能持
離别永無㑹執手將何時王其愛玉體俱享黄髪期收