走奉賀闕下况臣親體至戚懷歡踊躍
　　上卞太后誄表
大行太皇后資坤元之性體載物之仁齊美姜嫄等德
任姒佐政内朝惠加四海草木荷恩含氣受潤庻鍾元
吉承育萬祚何圖一旦早棄明朝背絶臣庻悲痛靡告
臣聞名以述德誄尚及哀是以冒越諒闇之禮作誄一
篇知不足讚揚名貴以展臣蓼莪之思憂荒情散不足
觀采