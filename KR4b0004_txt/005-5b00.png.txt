迄魏都兮息蘭房展宴好兮惟樂康
　　應詔
肅承明詔應㑹皇都星陳夙駕秣馬脂車命彼掌徒肅
我征旅朝發鸞臺夕宿蘭渚芒芒原隰祁祁士女經彼
公田樂我稷黍爰有樛木重陰匪息雖有餱糧飢不遑
食望城不過面邑不游僕夫警䇿平路是由𤣥駟藹藹
揚鑣漂沫流風翼衡輕雲承蓋渉澗之濵縁山之隈遵
彼河滸黄坂是階西濟關谷或降或升騑驂倦路載寢