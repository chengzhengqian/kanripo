養虎大無益也乃知韓昭侯之弊袴良有以也使臣有
三品有可以仁義化者有可以恩惠驅者不足以導之
則當以刑罰使之刑罰復不足以率之則明主所不畜
故唐堯至仁不能容無益之子湯武至聖不能養無益
之臣九折臂知為良醫吾知所以待下矣諸吏各敬爾
在位孤推一槩之平功之宜賞於疏必與罪之宜戮在
親不赦此令之行有若皎日於戲羣臣其覽之哉
　　黄初六年令