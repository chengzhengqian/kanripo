苴授節於邦境燕晉為之退師而景公無患皆簡徳尊
賢之所致也願陛下垂髙宗傅嵓之明以顯中興之功
　　謝賜柰表
即夕殿中虎賁宣詔賜臣等冬柰一奩柰以夏熟今則
冬生物以非時為珍恩以施口為厚非臣等所宜荷之
　　諫伐遼東表
臣伏以遼東負阻之國勢便形固帶以遼海今輕車逺
攻師疲力屈彼有其備所謂以逸待勞以飽待飢者也