愚臣徘徊於恩澤而不敢自棄者也前奉詔書臣等絶
朝心離志絶自分黄耉永無執圭之望不圖聖詔猥垂
齒召至止之日馳心輦轂僻處西館未奉闕廷踊躍之
懷瞻望反側不勝犬馬戀主之情謹拜表并獻詩二首
詞㫖淺末不足採覽貴露下情冒顔以聞
　　龍見賀表
臣聞鳯凰復見於鄴南黄龍雙出於清泉聖徳至理以
致嘉瑞將棲鳯於林囿豢龍於陂池為百姓旦夕之所