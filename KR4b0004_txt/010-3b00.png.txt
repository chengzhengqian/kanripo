邇誰敢不賔憲度増飾日曜月光跡存乎建安道隆乎
延康於是漢氏歸義顧音孔昭顯禪天位希唐效堯上
猶謙謙弗納也發不世之明詔薄皇居而弗泰蹈北人之
清節美石户之髙介義貫金石神明巳與坤祇致祥乾
靈効祜於是羣公卿士功臣列辟率爾而進曰昔文王
三分居二以服事殷非能之而弗欲蓋欲之而弗能况
天網弗禁皇綱圯紐侯民非復漢萌尺土非復漢有故
皇父創迹於前陛下光美於後蓋所謂勲成於彼位定