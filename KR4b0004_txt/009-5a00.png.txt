𤣥冥適鹹蓐收調辛紫蘭丹椒施和必節滋味既殊遺
芳射越乃有春清縹酒康狄所營應化則變感氣而成
彈徴則苦發扣宫則甘生於是盛以翠樽酌以雕觴浮
蟻鼎沸酷烈馨香可以和神可以娯腸此餚饌之妙也
子能從我而食之乎𤣥微子曰予甘藜藿未暇此食也
鏡機子曰步光之劒華藻繁縟飾以文犀雕以翠緑綴
以驪龍之珠錯以荆山之玉陸斷犀象未足稱雋隨波
截鴻水不漸刃九旒之冕散曜垂文華組之纓從風紛