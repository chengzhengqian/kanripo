臨將敬滌耳以聽玉音¶
鏡機子曰芳菰精粺霜蓄露葵玄熊素膚肥¶
豢膿肌蟬翼之割剖纎析微累如疊縠離若¶
散雪輕隨飛風刃不轉切山鵽斥鷃珠翠之¶
珍搴芳蓮之巢龜膾西海之飛鱗臛江東之¶
潛鼉臇漢南之鳴鶉糅以芳酸甘和既醇玄¶
冥適鹹蓐收調辛紫蘭丹椒施和必節滋味¶
既殊遺芳射越乃有春清縹酒康狄所營應¶
化則變感氣而成彈徴則苦發扣宫則甘生¶