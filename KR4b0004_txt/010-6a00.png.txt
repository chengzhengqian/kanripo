之麗也雲衣羽裳不若黼黻之飾也鴛螭載霓不若乗
輿之盛也瓊蕊玉華不若玉圭之潔也而顧為匹夫所
罔納虚妄之辭信眩惑之説隆禮以招弗臣傾産以供
虚求散玉爵以榮之清閒館以居之經年累稔終無一
驗雖復誅其身滅其族紛然足為天下一笑矣若夫𤣥
黄所以娯目鏗鏘所以聳耳媛妃所以紹光芻豢所以
悦口也何必甘無味之味聽無聲之樂觀無彩之色乎
　　藉田説