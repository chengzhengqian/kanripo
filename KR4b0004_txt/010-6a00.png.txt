有左慈陽城有郗儉善辟糓悉號數百歳所¶
以集之魏國者誠恐此人之徒接姦詭以欺¶
衆行妖惡以惑民豈復欲觀神仙於瀛洲求¶
安期於邊海釋金輅而顧雲輿弃文驥而求¶
飛龍哉夫帝者位殊萬國富有天下威尊彰¶
明齊光日月宫殿闕庭焜耀紫薇何顧乎王¶
母之宫崑崙之域哉夫三烏被致不如百官¶
之羙也素女嫦娥不若椒房之麗也雲衣羽¶
裳不若黼黻之飾也鴛螭載霓不若乗輿之¶