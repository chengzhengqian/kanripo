袵撫劒東顧而心已馳於吳㑹矣臣昔從先武皇帝南
極赤岸東臨滄海西望玉門北出𤣥塞伏見所以行師
用兵之勢可謂神妙也故兵者不可豫言臨難而制變
者也志欲自効於明時立功於聖世毎覽史籍觀古忠
臣義士出一朝之命以狥國家之難身雖屠裂而功勲
著於景鍾名稱垂於竹帛未嘗不撫心而歎息也臣聞
眀主使臣不廢有罪故奔北敗軍之將用而秦魯以成
其功絶纓盜馬之臣赦而楚趙以濟其難臣竊感先帝