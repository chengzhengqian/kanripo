我欺感交甫之棄言兮悵猶豫而狐疑收和顔而静志
兮申禮防以自持於是洛靈感焉徙倚徬徨神光離合
乍陰乍陽竦輕軀以鶴立若將飛而未翔踐椒塗之郁
烈步蘅薄而流芳超長吟以永慕兮聲哀厲而彌長爾
廼衆靈雜遝命儔嘯侣或戲清流或翔神渚或採明珠
或拾翠羽從南湘之二妃携漢濵之遊女嘆匏𤓰之無
匹兮詠牽牛之獨處揚輕袿之猗一作/綺靡兮翳脩袖以
延竚體迅飛鳬飄忽若神凌波㣲步羅襪生塵動無常