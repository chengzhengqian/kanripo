德於萬物可謂𢎞廣矣盖堯之為教先親後疎自近及
逺其傳曰克明峻德以親九族九族既睦平章百姓及
周之文王亦崇厥化其詩曰刑于寡妻至于兄弟以御
于家邦是以雍雍穆穆風人詠之昔周公弔管蔡之不
咸廣封懿親以藩屏王室傳曰周之宗異姓為後誠
骨肉之恩爽而不離親親之義實在敦固未有義而後
其君仁而遺其親者也伏惟陛下資帝唐欽明之德體
文王翼翼之仁惠洽椒房恩昭九族羣臣百僚番休遞