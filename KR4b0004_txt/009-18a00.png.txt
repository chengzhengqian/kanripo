於穆我王胄稷𦙍周賢聖是紹元懿允休先侯佐漢實
維平陽功成績著德昭二王民以寧一興詠有章我王
承統文姿特生年在志學謀過老成奮臂舊邦翻身上
京袁與我王交兵若神張陳背誓傲帝虐民擁徒百萬
虎視朔濵我王赫怒戎車列陳武卒虓闞如雷如震攙
搶北掃舉不浹辰紹遂奔北河朔是賔振旅京師帝嘉
厥庸乃位丞相揔攝三公進受上爵君臨魏邦九錫昭
備大路龍光𤣥鑑靈察探幽洞微下無偽情姦不容非