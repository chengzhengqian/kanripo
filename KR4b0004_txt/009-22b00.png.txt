號咷兮存臨者之悲聲悼晏駕之既往兮感容車之速
征浮飛魂於輕霄兮就黄墟以滅形背三光之昭晰兮
歸𤣥宅之冥冥嗟一往之不返兮痛閟闥之長扃咨逺
臣之眇眇兮成㐫諱以怛驚心孤絶而靡告兮紛流涕
而交頸思恩榮以横奔兮閡闕塞之嶤崢顧衰絰以輕
舉兮念關防之我嬰欲髙飛而遥憇兮憚天網之逺經
遥投骨於山足兮報恩養於下庭慨拊心而自悼兮懼
施重而命輕嗟微軀之是效兮甘九死而忘生幾司命