木友生之義終懷蓼莪罔極之哀毎四節之㑹塊然獨
處左右唯僕𨽻所對唯妻子髙談無所與陳發義無所
與展未嘗不聞樂而拊心臨觴而歎息也臣伏以為犬
馬之誠不能動人譬人之誠不能動天崩城隕霜臣初
信之以臣心況徒虛語耳若葵藿之傾葉太陽雖不為
之廻光然終向之者誠也臣竊自比葵藿若降天地之
施垂三光之明者實在陛下臣聞文子曰不為福始不
為禍先今之否隔友于同憂而臣獨唱言者何也竊不