慕逺人願欲托遺音形影忽不見翩翩傷我心
　　其二
轉蓬離本根飄颻隨長風何意廻飈舉吹我入雲中高
高上無極天路安可窮類此游客子捐軀逺從戎毛褐
不掩形薇藿常不充去去莫復道沈憂令人老
　　其三
西北有織婦綺縞何繽紛明晨秉機杼日昃不成文太
息終長夜悲嘯入青雲妾身守空閨良人行從軍自期