服紗縠之裳金華之舄動趾遺光繁飾參差¶
㣲鮮若霜緄佩綢&KR1230;或彫或錯薫以幽若流¶
芳肆布雍容閒步周旋馳燿南威爲之解顔¶
西施爲之巧咲此容飾之妙也子能從我而¶
服之乎玄微子曰予好毛褐未暇此服也¶
鏡機子曰馳騁足用蕩思㳺獵可以娛情僕¶
將爲吾子駕雲龍之飛駟飾玉輅之繁纓垂¶
宛虹之長緌抗招揺之華旍捷忘歸之矢秉¶
繁弱之弓忽躡景而輕&KR1405;逸奔驥而超遺風¶