之華旍挿忘歸之矢秉繁弱之弓忽躡景而輕騖逸奔
驥而超遺風於是磎填谷塞榛藪平夷縁山置罝彌野
張罘下無漏跡上無逸飛鳥集獸屯然後㑹圍獠徒雲
布武騎霧散丹旗燿野戈殳皓旰曳文狐掩狡兎捎鷫
鷞拂振鷺當軌見藉值足遇踐飛軒電逝獸隨輪轉翼
不暇張足不及騰動觸飛鋒舉挂輕罾搜林索險探薄
窮阻騰山赴壑風厲猋舉機不虚發中必飲羽於是人
稠網宻地逼勢脇哮闞之獸張牙奮鬛志在觸突猛氣