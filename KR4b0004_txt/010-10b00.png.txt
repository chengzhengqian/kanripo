注之不盈吹之不凋嘘之不榮激之不流凝之不停寥
落冥漠與道相拘偃然長寢樂莫是踰曹子曰予將請
之上帝求諸神靈使司命輟籍反子骸形於是髑髏長
呻廓然歎曰甚矣何子之難語也太素氏不仁勞我以
形苦我以生今也幸變而之死是反吾真也何子之好勞而
我之好逸子則行矣予將歸於太虗於是言卒響絶神光
霧除顧將旋軫乃命僕夫拂以𤣥塵覆以縞巾爰將藏
彼路濵覆以丹土翳以緑榛夫存亡之異世乃宣尼之