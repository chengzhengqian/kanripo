嗣今臣文不昭於俎豆武不習於干戈而竊位藩王施
禄東夏消損天日無益聖朝淮南尚有山竄之賊吳㑹
猶有江之虜使戰士未獲歸於農畝五兵未得收於
武庫葢善論者不恥謝善戰者不羞走夫凌雲者泥蟠者
也後申者先屈者也是以神龍以為德尺蠖以昭義昔
湯事葛文王事昆夷固仁者能以大事小若陛下明哲
之使繼能陸賈之蹤者使之江南發愷悌之詔張日月
之信開以降路權必奉承聖化斯不疑也