思神鑒靈察方將審御隂陽増耀日月極禎¶
祥於遐奥飛仁風以樹惠既遊精於萬機¶
逍遥乎六藝兼覽儒林抗思乎文藻之場囿¶
容與乎道術之壃畔超天路而髙峙階清雲¶
以妙觀將參跡於三皇豈徒論功於大漢天¶
地位矣九域清矣皇化四達帝猷成矣明哉¶
元首股肱貞矣禮樂既作興頌聲矣固封泰¶
山禪梁甫歴名山以祈福周五方之靈宇越¶
八九於徃素踵帝王之靈矩流餘祚於黎烝¶