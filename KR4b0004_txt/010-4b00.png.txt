漢天地位矣九域清矣皇化四達帝猷成矣明哉元首
股肱貞矣禮樂既作興頌聲矣故封泰山禪梁甫厯名
山以祈福周五方之靈宇越八九於往素踵帝王之靈
矩流餘祚於黎烝鍾元吉乎聖主
　　相論
世固有人身瘠而志立體小而名髙者於聖則否是以
堯眉八彩舜目重瞳禹耳參漏文王四乳然則世亦有
四乳者此則駑馬一毛似驥耳又曰衛臣有公孫吕者