呉鳩遇之曰何去荆而巢吳乎梟曰荆人惡予之聲鳩
曰子不能革子之音則吳楚之民不異情也為子計者
莫若宛頸戢翼終身勿復鳴也昔㑹朝議者有人問曰
寧有聞梟食其母乎有答之者曰嘗聞烏反哺未聞梟
食母也問者慚唱不善也得蟢者莫不馴而放之為利人也得蚤者莫不糜之齒牙為害身也鳥獸昆蟲猶以
名聲見異况夫吉士之與㓙人乎
　魏德論謳