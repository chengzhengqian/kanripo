　　上責躬詩表
臣植言臣自抱釁歸藩刻肌刻骨追思罪戾晝分而食
夜分而寢誠以天網不可重罹聖恩難可再恃切感相
䑕之篇無禮遄死之義形影相弔五情愧赧以罪棄生
則違古賢夕改之勸忍垢茍全則犯詩人胡顔之譏伏
惟陛下徳象天地恩隆父母施暢春風澤如時雨是以
不别荆棘者慶雲之惠也七子均養者鳲鳩之仁也舍
罪責功者明君之舉也矜愚愛能者慈父之恩也是以