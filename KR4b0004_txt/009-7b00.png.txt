含葩金墀玉廂温房則冬服絺綌清室則中¶
夏含霜華閣縁雲飛陛陵虚俯眺流星仰觀¶
八隅升龍攀而不逮眇天際而髙居繁巧神¶
怪變名異形班輸無所措其斧斤離婁為之¶
失睛麗草交植殊品詭類緑葉朱榮熈天曜¶
日素水盈沼叢木成林飛翮陵髙鱗甲隱深¶
於是逍遥暇豫忽若忘歸乃使任子垂釣魏¶
氏發機芳餌沈水輕繳弋飛落翳雲之翔鳥¶
援九淵之靈龜然後採菱花擢水蘋弄蛛蜯¶