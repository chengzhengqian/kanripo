縠之纎羅遺芳烈而靜步抗皓手而清歌歌曰望雲際
兮有好仇天路長兮徃無由佩蘭蕙兮為誰修嬿婉絶
兮我心愁此宫館之妙也子能從我而居之乎𤣥微子
曰予躭嵓穴未暇此居也
鏡機子曰既游觀中原逍遥閒宫情放志蕩滛樂未終
亦將有才人妙妓遺世越俗揚北里之流聲紹陽阿之
妙曲爾乃御文軒臨洞庭琴瑟交揮左箎右笙鐘鼓俱
振簫管齊鳴然後姣人乃被文縠之華袿振輕綺之飄