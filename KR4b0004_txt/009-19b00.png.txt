　嗚呼哀哉于時天震地駭崩山隕霜陽精薄景五緯
　錯行百姓吁嗟萬國悲傷若䘮考妣恩過慕唐擗踊
　郊野仰想穹蒼僉曰何為早世隕䘮嗚呼哀哉悲夫
　大行忽焉光滅永棄萬民雲往雨絶承問慌惚惽懵
　哽咽袖鋒抽刃欲自彊斃追慕三良甘心同穴感彼
　南風惟以鬰滯終於偕没指景自逝考諸先記尋之
　哲言生若浮寄惟德可論朝聞夕逝孔志所存皇雖
　殪殁天禄永延何以述德表之素旃何以詠功宣之