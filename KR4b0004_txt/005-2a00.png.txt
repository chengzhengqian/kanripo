南風長逝入君懐君懐良不開賤妾當何依　　鬭鷄
遊目極妙伎清聴厭宫商主人寂無為衆賔進樂方長
筵坐戯客鬭鷄觀閒房羣雄正翕赫雙翅自飛揚揮羽
邀清風悍目發朱光觜落輕毛散嚴距徃徃傷長鳴入
青雲扇翼獨翺翔願䝉狸膏助常得擅此場
　　元㑹
初歲元祚吉日惟良乃為佳㑹宴此高堂衣裳鮮潔黼