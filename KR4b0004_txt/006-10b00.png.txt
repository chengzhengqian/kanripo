　　惟漢行
太極定二儀清濁始以形三光照八極天道甚著明為
人立君長欲以遂其生行仁章以瑞變故誡驕盈神髙
而聴卑報若響應聲明主敬細㣲三季瞢天經二皇稱
至化盛哉唐虞庭禹湯繼厥徳周亦致太平在昔懐帝
京日昃不敢寧濟濟在公朝萬載馳其名
　　當來日大難
日苦短樂有餘乃置玉樽辦東厨廣情故心相於闔門