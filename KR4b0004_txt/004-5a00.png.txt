　　離繳鴈賦(并序)¶
余㳺於武陵中有鴈離繳不能復飛顧命舟¶
人追而得之故憐而賦焉¶
憐孤鴈之偏特情惆焉而内傷含中和之絶¶
氣赴四節而征行逺玄冬於南裔避炎夏於¶
朔方掛㣲軀之輕翼忽頽落而離群旅暗驚¶
而鳴逺徒矯首而莫聞甘充君之下厨膏函¶
牛之鼎鑊䝉生全之顧覆何恩施之隆博於¶
是縱軀歸命無慮無求飢食稻梁渇飲清流¶