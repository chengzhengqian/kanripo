雍講文德於明堂正流俗之華説綜孔氏之舊章散樂
移風國富民康神應休臻屢獲嘉祥故甘露紛而晨降
景星宵而舒光觀遊龍於神淵聆鳴鳯於高岡此霸道
之至隆而雍熈之盛際然主上猶尚以沈恩之未廣懼
聲教之未厲采英竒於仄陋宣皇明於嵓穴此寗子商
歌之秋而吕望所以投綸而逝也吾子為太和之民不
欲仕陶唐之世乎於是𤣥微子攘袂而興曰偉哉言乎
近者吾子所述華滛欲以厲我祗攪予心至聞天下穆