予聞君子不遯俗而遺名智士不背世而滅勲今吾子
棄道藝之華遺仁義之英耗精神乎虚廓廢人事之紀
經譬若畫形於無象造響於無聲未之思乎何所規之
不通也𤣥微子俯而應之曰嘻有是言乎夫太極之初
混沌未分萬物紛錯與道俱隆葢有形必朽有跡必窮
茫茫元氣誰知其終名穢我身位累我躬竊慕古人之
所志仰老莊之遺風假靈龜以托喻寧掉尾於塗中
鏡機子曰夫辯言之艷能使窮澤生流枯木發榮庻感