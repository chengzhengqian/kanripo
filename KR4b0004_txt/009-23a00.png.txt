天地賔禮百靈勲命視䂓望祭四嶽燎封奉¶
柴肅于南郊宗祀上帝三牲既供夏禘秋嘗¶
元侯佐祭獻璧奉璋鸞輿幽藹龍旂太常爰¶
迄太廟鐘皷鍠鍠頌德詠功八佾鏘鏘皇祖¶
既饗烈考來享神具醉止降兹福祥天地震¶
蕩大行康之三辰暗昧大行光之皇紘惟絶¶
大行綱之神器莫統大行當之禮樂廢弛大¶
行張之仁義陸沉大行揚之潛龍隱鳯大行¶
翔之疏狄遐康大行匡之在位七載元功仍¶