時有舉賢之名而無得賢之實必各援其類而進矣諺
曰相門有相將門有將夫相者文徳昭者也將者武功
烈者也文徳昭則可以匡國朝致雍熈稷契夔龍是也
武功烈則可以征不庭威四夷南仲方叔是矣昔伊尹
之為媵臣至賤也吕尚之處屠釣至陋也及其見舉於
湯武周文誠道合志同𤣥謨神通豈復假近習之薦因
左右之介哉書曰有不世之君必能用不世之臣用不
世之臣必能立不世之功𣪞周二王是矣若夫齷齪近