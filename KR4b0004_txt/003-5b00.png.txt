從明后之嬉遊聊登臺以娛情見天府之廣開觀聖徳
之所營建髙殿之嵯峨浮雙闕乎太清立沖天之華觀
連飛閣乎西城臨漳川之長流望衆果之滋榮仰春風
之和穆聴百鳥之悲鳴天功怛其既立家願得而獲呈
揚仁化於宇内盡肅恭於上京雖桓文之為盛豈足方
乎聖明休矣美矣惠澤逺揚翼佐皇家寧彼四方同天
地之矩量齊日月之輝光
　　九華扇賦