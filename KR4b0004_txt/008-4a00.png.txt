澤潜潤德教可謂厚幸矣而位竊東藩爵在上列身被
輕煖口厭百味目極華靡耳倦絲竹者爵重禄厚之所
致也退念古之受爵禄者有異于此皆以功勤濟國輔
主惠民今臣無德可述無功可紀若此終年無益國朝
將挂風人彼巳之譏是以上慙𤣥冕俯愧朱紱方今天
下一統九州晏如顧西尚有違命之蜀東有不臣之吳
使邊境未得脱甲謀士未得髙枕者誠欲混同宇内以
致太和也故啓滅有扈而夏功昭成克商奄而周德著