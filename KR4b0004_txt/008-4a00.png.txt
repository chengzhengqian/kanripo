虢不辭兩國之任其德厚也旦奭不讓燕魯¶
之封其功大也今臣䝉國重恩三世于今矣¶
正值陛下升平之際沐浴聖澤潜潤德教可¶
謂厚幸矣而位竊東藩爵在上列身被輕煖¶
口厭百味目極華靡耳倦絲竹者爵重禄厚¶
之所致也退念古之受爵禄者有異于此皆¶
以功勤濟國輔主惠民今臣無德可述無功¶
可紀若此終年無益國朝將挂風人彼巳之¶
譏是以上慙玄冕俯愧朱紱方今天下一統¶