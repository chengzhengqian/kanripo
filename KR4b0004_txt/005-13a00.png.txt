石建旗東嶽庻立毫釐㣲功自贖危軀授命¶
知足免戾甘赴江湘奮戈吳越天啓其衷得¶
㑹京畿遲奉聖顔如渇如飢心之云慕愴矣¶
其悲天高聽卑皇肎照㣲¶
　　情詩¶
㣲隂翳陽景清風飄我衣㳺魚潜緑水翔鳥¶
薄天飛眇眇客行士徭役不得歸始出嚴霜¶
結今來白露晞遊者嘆黍離處者歌式㣲慷¶
慨對嘉賓悽愴内傷悲¶