我塗流潦浩縱横中逵絶無軌改轍登高崗修坂造雲
日我馬𤣥以黄𤣥黄猶能進我思鬱以紆鬱紆將難進
親愛在離居本圖相與偕中更不克俱鴟梟鳴衡軛豺
狼當路衢蒼蠅間白黒讒巧令親疎欲還絶無蹊攬轡
止踟蹰踟蹰亦何留相思無終極秋風發㣲凉寒蟬鳴
我側原野何蕭條白日忽西匿歸鳥赴喬林一作/木翩翩
厲羽翼孤獸走索羣衘草不遑食感物傷我懐撫心長
太息太息將何為天命與我違奈何念同生一徃形不