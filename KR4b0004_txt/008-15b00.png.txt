願於聖代使有不䝉施之物必有慘毒之懷故栢舟有
天只之怨谷風有棄予之歎伊尹恥其君不為堯舜孟
子曰不以舜之所以事堯事其君者不敬其君者也臣
之愚蔽固非虞伊至於欲使陛下崇光被時雍之美宣
緝熙章眀之德者是臣慺慺之誠竊所獨守實懷鶴立
企佇之心敢復陳聞者冀陛下儻發天聦而垂神聽也
　　慶文帝受禪表
陛下以聖德龍飛順天革命允答神符誕作民主乃祖