浮沉各異路㑹合當何諧願作東北風吹我入君懐五/解
君懐常不開賤妾當何依恩情中道絶流止任東西六/解
我欲竟此曲此曲悲且長今日樂相樂别後莫相忘七/解
　　桂之樹行桂之樹桂之樹桂生一何麗佳揚朱華而翠葉流芳布
天涯上有棲鸞下有蟠螭桂之樹得道之眞人咸來㑹
講僊教爾服食日精要道甚省不煩淡泊無為自然乗
蹻萬里之外去留隨意所欲存髙髙上際於衆外下下