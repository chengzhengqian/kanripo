　類矧我同生能不憯悴目想官墀心在平素彷彿魂
　神馳情陵墓凡夫受命達者狥名王雖薨徂功著丹
　青人誰不没德貴有遺乃作誄曰
幼有令德光輝珪璋孝殊閔氏義達參商温温其恭爰
柔克剛心存建業王室是匡矯矯元戎雷動雨徂横行
燕代威慴北胡奔虜無竄還戰髙柳王率壯士常為軍
首宜究長年永保皇家如何奄忽景命不遐同盟飲淚
百寮咨嗟