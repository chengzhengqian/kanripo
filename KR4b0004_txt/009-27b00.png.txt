建國百司俊乂君以顯舉秉機省闥戴蟬珥貂朱衣皓
帯入侍帷幄出擁華葢榮耀當世芳風晻藹嗟彼東夷
慿江阻湖騷擾邊境勞我師徒光光戎輅霆駭風徂君
侍華轂輝耀王塗思榮懐附望彼來威如何不濟運極
命衰寝疾彌留吉往凶歸嗚呼哀哉翩翩孤嗣號慟崩
摧發軫北魏逺迄南淮經厯山河泣涕如頽哀風興感
行雲徘徊游魚失浪歸鳥忘棲嗚呼哀哉吾與夫子義
貫丹青好和琴瑟分過友生庻幾遐年携手同征如何