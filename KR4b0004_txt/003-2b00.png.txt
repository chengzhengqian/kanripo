曰臣聞河洛之神名曰宓妃然則君王之所見也無奈
一作/廼是乎其狀若何臣願聞之余告之曰其形也翩若
驚鴻婉若游龍榮曜秋菊華茂春松髣髴兮若輕雲之
蔽月飄颻兮若流風之回雪逺而望之皎若太陽升朝
霞迫而察之灼若芙蓉一作/蕖出渌波穠纎得𠂻一作/中脩
短合度肩若削成腰如約素延頸秀項皓質呈露芳澤
無加鉛華弗御雲髻峩峩脩眉聫姢丹唇外朗皓齒内
鮮明眸善睞靨輔承權瓌姿艷逸儀静體閒柔情綽態