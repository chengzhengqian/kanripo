之休光體天然之素分不遷徙于殊方播萬里而遥植
列銅爵之園庭背江川之暖氣處𤣥朔之肅清邦換壤
别爰幾喪生處彼不凋在此先零朱實不啣焉得素榮
惜寒暑之不均嗟華實之永乖仰凱風以傾葉兾炎氣
之所懐颺鳴條以流響希越鳥之來栖夫靈徳之所感
物無㣲而不和神蓋幽而易激信地道之不訛既萌根
而弗榦諒結葉而不華漸𤣥化而弗變非彰徳於邦家
附㣲條以嘆息哀草木之難化