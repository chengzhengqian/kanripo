舉將永大和絶迹三五宜作物師長為神主¶
壽終金石等筭東父如何奄息摧身后土俾¶
我煢煢靡瞻靡顧嗟嗟皇穹胡寧忍務嗚呼¶
哀哉明監吉㐫體逺存亡深垂典制申之嗣¶
王聖上䖍奉是順是將乃剏玄宇基爲首陽¶
擬迹榖林追堯慕唐合山同陵不樹不疆塗¶
車芻靈珠玉靡蔵百神警侍來賔幽堂耕禽¶
田獸望魂之翔於是俟大隧之致力兮練元¶
辰之淑禎潜華體於梓宫馮正殿以居靈顧¶