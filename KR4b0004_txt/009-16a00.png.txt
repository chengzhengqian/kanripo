　　大司馬曹休誄
於穆公侯魏之宗室明德繼踵奕世純粹闡𢎞汎愛仁
以接物藝以為華體斯亮實年没弱冠志在雄英髙揖
名師發言有章東夏翕然稱曰龍光貧而無怨孔以為
難嗟我公侯屢空是安不耽世禄親悅為歡好彼蓬樞
甘彼瓢簞味道忘憂踰憲超顔矯矯公侯不撓其厄呵
叱三軍躬奮雉㦸足蹴白刄手按飛鏑終弭淮南保我
疆埸