衰始用刑辟今臣遭唐虞之世是以自知免於防風之¶
誅也帝悅之擢領雍州刺史封射陽亭侯五年為真安¶
定羌大帥辟蹏反討破降之每羌胡來降淮輒先使人¶
推問其親理男女多少年歲長幼及見一一知其欵曲¶
訊問周至咸稱神明太和二年蜀相諸葛亮出祁山遣¶
將軍馬謖至街亭高詳屯列柳城張郃擊謖淮攻詳營¶
皆破之又破隴西名羌唐蹏於枹罕加建威將軍五年¶
蜀出鹵城是時隴右無榖議欲關中大運淮以威恩撫¶
循羌胡家使出榖平其輸調軍食用足轉揚武將軍青¶