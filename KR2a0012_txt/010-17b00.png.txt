(乃變名姓亡匿汝南間所至皆交結其豪傑顒既奇太祖而知荀彧袁紹慕之與為奔走之友是時天下士大)¶
(夫多遇黨難顒常嵗再三私入洛陽從紹計議為諸窮窘之士觧釋患禍而袁術亦豪俠與紹争名顒未甞造)¶
(術術深恨之漢末名士錄曰術甞於衆坐數顒三罪曰王徳彌先覺儁老名徳髙亮而伯求疎之是一罪也許)¶
(子逺凶淫之人性行不純而伯求親之是二罪也郭賈寒窶無他資業而伯求肥馬輕裘光曜道路是三罪也)¶
(陶丘洪曰王徳彌大賢而短于濟時許子逺雖不純而赴難不惮濡足伯求舉善則以徳彌為首濟難則以子)¶
(逺為宗且伯求甞為虞偉髙手刄復仇義名奮發其怨家積財巨萬文馬百駟而欲使伯求羸牛疲馬頓伏道)¶
(路此為披其胷而假仇敵之刄也術意猶不平後與南陽宗承㑹于闕下術發怒曰何伯求凶徳也吾當殺之)¶