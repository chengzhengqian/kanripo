(爻象義皆殊妙毓即謝輅輅卜知毓生日月毓愕然曰聖人運神通化連屬事物何聰眀乃爾輅言幽明同化)¶
(死生一道悠悠太極終而復始文王損命不以為憂仲尼曵杖不以為懼緒煩蓍筮宜盡其意毓曰生者好事)¶
(死者惡事哀樂之分吾所不能齊且以付天不以付君也石苞為鄴典農與輅相見問曰聞君鄉里翟文耀能)¶
(隐形其事可信乎輅言此但隂陽蔽匿之數茍得其數則四岳可藏河海可逃况以七尺之形游變化之内散)¶
(雲霧以幽身布金水以滅迹術足數成不足為難苞曰欲聞其妙君且善論其數也輅言夫物不精不為神數)¶
(不妙不為術故精者神之所合妙者智之所遇合之㡬㣲可以性通難以言論是故魯班不能說其手离朱不)¶
(能說其目非言之難孔子曰書不盡言言之細也言不盡意意之㣲也斯皆神妙之謂也請舉其大體以驗之)¶
(夫白日登天運景萬里無物不照及其入地一炭之光不可得見三五盈月清耀燭夜可以逺望及其在畫明)¶
(不如鏡今逃日月者必隂陽之數隂陽之數通於萬類鳥獸猶化况於人乎夫得數者妙得神者靈非徒生者)¶