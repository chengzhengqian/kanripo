將軍録尚書事甲子吳大將孫峻等衆號十萬至壽春¶
諸葛誕拒擊破之斬吳左將軍留贊獻捷于京都三月¶
立皇后卞氏大赦夏四月甲寅封后父卞隆為列侯甲¶
戌以征南大將軍王昶為驃騎將軍秋七月以征東大¶
將軍胡遵為衛將軍鎮東大將軍諸葛誕為征東大將¶
軍八月辛亥蜀大將軍姜維寇狄道雍州刺史王經與¶
戰洮西經大敗還保狄道城辛未以長水校尉鄧艾行¶
安西將軍與征西將軍陳泰并力拒維戊辰復遣太尉¶
司馬孚為後繼九月庚子講尚書業終賜執經親授者¶