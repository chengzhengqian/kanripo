主覩災責躬退而修徳以消復之今宜罷散民役宫室¶
之制務從約節内足以待風雨外足以講禮儀清埽所¶
災之處不敢於此有所立作萐莆嘉禾必生此地以報¶
陛下䖍恭之徳豈可疲民之力竭民之財實非所以致¶
符瑞而懷遠人也帝遂復崇華殿時郡國有九龍見故¶
改曰九龍殿陵霄闕始搆有鵲巢其上帝以問隆對曰¶
詩云惟鵲有巢惟鳩居之今興宫室起陵霄闕而鵲巢¶
之此宫室未成身不得居之象也天意若曰宫室未成¶
將有他姓制御之斯乃上天之戒也夫天道無親惟與¶