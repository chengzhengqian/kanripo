此又君之功也袁術僭逆肆於淮南懾憚君靈用丕顯¶
謀蘄陽之役橋㽔授首稜威南邁術以隕潰此又君之¶
功也廻戈東征吕布就戮乘轅將返張楊殂斃眭固伏¶
罪張繡稽服此又君之功也袁紹逆亂天常謀危社稷¶
馮恃其衆稱兵内侮當此之時王師寡弱天下寒心莫¶
有固志君執大節精貫白日奮其武怒運其神䇿致屆¶
官渡大殱醜類(詩曰致天之屆于牧之野鄭玄云屆殛也洪範曰鯀則殛死)俾我國¶
家拯於危墜此又君之功也濟師洪河拓定四州袁譚¶
高幹咸梟其首海盜奔迸黑山順軌此又君之功也烏¶