(長安二百六十里)云事成雄據天下不成守此足以畢老嘗至¶
郿行塢公卿已下祖道於橫門外(橫音光)卓豫施帳幔飲¶
誘降北地反者數百人於坐中先斷其舌或斬手足或¶
鑿眼或鑊煑之未死偃轉杯案間會者皆戰慄亡失匕¶
箸而卓飲食自若太史望氣言當有大臣戮死者故太¶
尉張温時為衛尉素不善卓卓心怨之因天有變欲以¶
塞咎使人言温與袁術交關遂笞殺之(傅子曰靈帝時牓門賣官於是)¶