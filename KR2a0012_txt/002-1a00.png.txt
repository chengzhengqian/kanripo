欽定四庫全書¶
　魏志卷二¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
文帝(丕)¶
¶
文皇帝諱丕字子桓武帝太子也中平四年冬生於譙¶
(魏書曰帝生時有雲氣靑色而圜如車蓋當其上終日望氣者以為至貴之證非人臣之氣年八歲能屬文有)¶
(逸才遂博貫古今經傳諸子百家之書善騎射好擊劒舉茂才不行獻帝起居注曰建安十五年為司徒趙温)¶
(所辟太祖表溫辟臣子弟選舉故不以實使侍中守光祿勲郄慮持節奉䇿免溫官)建安十六年¶