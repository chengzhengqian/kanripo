(惟陛下聼野人山藪之願使一老者得盡㣲命書奏帝親覧焉)明帝即位太尉華歆遜¶
位讓寧(傅子曰司空陳羣又薦寧曰臣聞王者顯善以消惡故湯舉伊尹不仁者逺伏見徴士北海管)¶
(寧行為世表學任人師清儉足以激濁貞正足以矯時前雖徴命禮未優備昔司空荀爽家拜光祿先儒鄭玄)¶
(即授司農若加備禮庶必可致至延西序坐而論道必能昭明古今有益大化)遂下詔曰太中¶
大夫管寧耽懐道徳服膺六藝清虛足以侔古㢘白可¶
以當世曩遭王道衰缺浮海遁居大魏受命則襁負而¶
至斯盖應龍潛升之道聖賢用舍之義而黄初以来徴¶