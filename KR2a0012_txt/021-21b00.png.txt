人也魏諷反廙弟偉為諷所引當相坐誅太祖令曰叔¶
向不坐弟虎古之制也特原不問(廙别傳曰初廙弟偉與諷善廙戒之曰夫)¶
(交友之羙在於得賢不可不詳而世之交者不審擇人務合黨衆違先聖人交友之義此非厚已輔仁之謂也)¶
(吾觀魏諷不修徳行而專以鳩合為務華而不實此直攪世沽名者也卿其慎之勿復與通偉不從故及於難)¶
徙署丞相倉曹屬廙上疏謝曰臣罪應傾宗禍應覆族¶
遭乾坤之靈值時来之運揚湯止沸使不燋爛起煙於¶
寒灰之上生華於已枯之木物不答施於天地子不謝¶