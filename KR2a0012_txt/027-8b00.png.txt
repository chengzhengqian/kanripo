夫物速成則疾亡晚就則善終朝華之草夕而零落松¶
栢之茂隆寒不衰是以大雅君子惡速成戒闕黨也若¶
范匄對秦客至武子擊之折其委笄惡其掩人也(國語曰范)¶
(文子暮退於朝武子曰何暮也對曰有秦客廋辭於朝大夫莫之能對也吾知三焉武子怒曰大夫非不能也)¶
(讓父兄也爾童子而三掩人於朝吾不在晉國亡無日也擊之以杖折其委笄臣松之案對秦客者范燮也此)¶
(云范匄盖誤也)夫人有善鮮不自伐有能者寡不自矜伐則掩¶
人矜則陵人掩人者人亦掩之陵人者人亦陵之故三¶