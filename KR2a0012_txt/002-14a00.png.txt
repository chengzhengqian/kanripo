(齊聖之美猶下咨四岳上觀璿璣今臣徳非虞夏行非二君而承歴數之咨應選授之命内自揆撫無徳以稱)¶
(且許由匹夫猶拒帝位善卷布衣而逆虞詔臣雖鄙蔽敢忘守節以當大命不勝至願謹拜章陳情使行相國)¶
(永壽少府糞土臣毛宗奏并上璽綬辛酉給事中博士蘇林董巴上表曰天有十二次以為分野王公之國各)¶
(有所屬周在鶉火魏在大梁歲星行歴十二次國天子受命諸侯以封周文王始受命歲在鶉火至武王伐紂)¶
(十三年歲星復在鶉火故春秋傳曰武王伐紂歲在鶉火歲之所在即我有周之分野也昔光和七年歲在大)¶
(梁武王始受命為時將討黃巾是歲改年為中平元年建安元年歲復在大梁始拜大將軍十三年復在大梁)¶
(始拜丞相今二十五年歲復在大梁陛下受命此魏得歲與周文王受命相應今年靑龍在庚子詩推度災曰)¶
(庚者更也子者滋也聖命天下治又曰王者布徳於子治成於丑此言今年天更命聖人制治天下布徳于民)¶
(也魏以改制天下與時協矣顓頊受命歲在豕韋衛居其地亦在豕韋故春秋傳曰衛顓頊之墟也今十月斗)¶