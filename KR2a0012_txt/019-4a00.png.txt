成太祖悉將諸子登臺使各為賦植援筆立成可觀太¶
祖甚異之(陰澹魏紀載植賦曰從明后而嬉游兮登層臺以娛情見太府之廣開兮觀聖徳之所營)¶
(建髙門之嵯峨兮浮雙闕乎太清立中天之華觀兮連飛閣乎西城臨漳水之長流兮望園果之滋榮仰春風)¶
(之和穆兮聼百鳥之悲鳴天雲垣其既立兮家願得而獲逞揚仁化於宇内兮盡肅恭於上京惟桓文之為盛)¶
(兮豈足方乎聖明休矣美矣恵澤逺揚翼佐我皇家兮寧彼四方同天地之規量兮齊日月之暉光永貴尊而)¶
(無極兮等年壽於東王云云太祖深異之)性簡易不治威儀輿馬服飾不尚¶
華麗每進見難問應聲而對特見寵愛建安十六年封¶
平原侯十九年徙封臨菑侯太祖征孫權使植留守鄴¶
戒之曰吾昔為頓丘令年二十三思此時所行無悔於¶