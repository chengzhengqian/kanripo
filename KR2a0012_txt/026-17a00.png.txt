郭淮字伯濟太原陽曲人也(按郭氏譜淮祖全大司農父緼鴈門太守)建安¶
中舉孝廉除平原府丞文帝為五官將召淮署為門下¶
賊曹轉為丞相兵曹議令史從征漢中太祖還留征西¶
將軍夏侯淵拒劉備以淮為淵司馬淵與備戰淮時有¶
疾不出淵遇害軍中擾擾淮收散卒推盪冦將軍張郃¶
為軍主諸營乃定其明日備欲渡漢水來攻諸將議衆¶
寡不敵備便乘勝欲依水為陣以拒之淮曰此示弱而¶
不足挫敵非筭也不如遠水為陣引而致之半濟而後¶
擊備可破也既陣備疑不渡淮遂堅守示無還心以狀¶