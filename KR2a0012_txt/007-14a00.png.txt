臧洪字子源廣陵射陽人也父旻歴匈奴中郎將中山¶
太原太守所在有名(謝承漢書曰旻有幹事才達於從政為漢良吏初從徐州從事辟司)¶
(徒府除盧奴令冀州舉尤異遷揚州刺史丹陽太守是時邉方有警羌胡出㓂三府舉能遷旻匈奴中郎將討)¶
(賊有功徵拜議郎還京師見太尉袁逢逢問其西域諸國土地風俗人物種數旻具答言西域本三十六國後)¶
(分為五十五稍散至百餘國其國大小道里逺近人數多少風俗燥濕山川草木鳥獸異物各種不與中國同)¶
(者悉口陳其狀手畫地形逢竒其才歎息言雖班固作西域傳何以加此旻轉拜長水校尉終太原太守)洪¶
體貌魁梧有異於人舉孝亷為郎時選三署郎以補縣¶
長琅邪趙昱為莒長東萊劉繇下邑長東海王朗菑丘¶
長洪即丘長靈帝末棄官還家太守張超請洪為功曹¶