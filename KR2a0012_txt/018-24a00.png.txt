(入見尹尹欲脩主人勑外為市買息又啟云左悺子弟来為虎牙非徳選不足為特酤買宜隨中舍菜食而已)¶
(及其到官遣吏奉牋謝尹息又勑門言無常見此無隂兒軰子弟邪用其箋記為通乎晚乃通之又不得即令)¶
(報衡弟皆知之甚恚欲滅諸趙因書與衡求為京兆尹旬月之間得為之息自知前過乃逃走時息從父仲臺)¶
(見為涼州刺史於是衡為詔徵仲臺遣歸遂詔中都官及都部督郵捕諸趙尺兒以上及仲臺皆殺之有藏者)¶
(與同罪時息從父岐為皮氏長聞有家禍因從官舍逃走之河間變姓字又轉詣北海著絮巾布袴常於市中)¶
(販胡餅賔碩時年二十餘乗犢車將騎入市觀見岐疑其非常人也因問之曰自有餅邪販之邪岐曰販之賔)¶
(碩曰買㡬錢賣㡬錢岐曰買三十賣亦三十賔碩曰視處士之望非似賣餅者殆有故乃開車後戸顧所將兩)¶
(騎令下馬扶上之時岐以為是唐氏耳目也甚怖面失色賔碩閉車後戸下前襜謂之曰視處士狀貌既非販)¶
(餅者加今面色變動即不有重怨則當亡命我北海孫賔碩也闔門百口又有百嵗老母在堂勢能相度者也)¶