者公族之臣也今反公族疏而異姓親臣竊惑焉臣聞¶
孟子曰君子窮則獨善其身達則兼善天下今臣與陛¶
下踐冰履炭登山浮澗寒温燥濕髙下共之豈得離陛¶
下哉不勝憤懣拜表陳情若有不合乞且藏之書府不¶
便滅棄臣死之後事或可思若有豪氂少挂聖意者乞¶
出之朝堂使夫博古之士糾臣表之不合義者如是則¶
臣願足矣帝輒優文答報(魏畧曰是後大發士息及取諸國士植以近前諸國士息)¶