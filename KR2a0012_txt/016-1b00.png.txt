(田都尉施設田業其時嵗則大收後遂因此大田豐足軍用摧滅羣逆克定天下以隆王室祇興其功不幸早)¶
(没追贈以郡猶未副之今重思之祇宜受封稽留至今孤之過也祇子處中宜加封爵以祀祇為不朽之事文)¶
(士傳曰祇本姓棘先人避難易為棗孫據字道彥晉冀州刺史據子嵩字臺產㪚騎常侍並有才名多所著述)¶
(嵩兄腆字玄方襄陽太守亦有文采)太祖以峻功髙乃表封為都亭侯邑¶
三百户遷長水校尉峻寛厚有度而見事理每有所陳¶
太祖多善之於饑荒之際收䘏朋友孤遺中外貧宗周¶
急繼之信義見稱建安九年薨太祖流涕者久之子先¶