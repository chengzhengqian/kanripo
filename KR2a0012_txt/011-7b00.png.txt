(博物記曰襁織縷為之廣八寸長尺二以約小兒扵背上負之而行)轉為樂浪太守公孫¶
度在遼東擅留茂不遣之官然茂終不為屈度謂茂及¶
諸将曰聞曹公逺征鄴無守備今吾欲以歩卒三萬騎¶
萬匹直指鄴誰䏻禦之諸将皆曰然(臣松之案此傳云公孫度聞曹公逺)¶
(征鄴無守備則太祖定鄴後也案度傳度以建安九年卒太祖亦以此年定鄴自後逺征唯有北征桞城耳征)¶
(桞城之年度已不復在矣)又顧謂茂曰扵君意何如茂答曰比者海¶
内大亂社稷將傾將軍擁十萬之衆安坐而觀成敗夫¶