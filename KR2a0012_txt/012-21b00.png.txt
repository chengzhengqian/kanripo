如何在諒闇之中修馳騁之事乎臣冒死以聞唯陛下¶
察焉帝手毁其表而竟行獵中道頓息問侍臣曰獵之¶
為樂何如八音也侍中劉曄對曰獵勝扵樂勛抗辭曰¶
夫樂上通神明下和人理隆治致化萬邦咸乂故移風¶
易俗莫善扵樂况獵暴華盖扵原野傷生育之至理櫛¶
風沐雨不以時隙㦲昔魯隠觀漁扵棠春秋譏之雖陛¶
下以為務愚臣所不願也因奏劉曄佞諛不忠阿順陛¶