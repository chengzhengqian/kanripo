同王寄等大結怨讐是以招自出率將歸泥等討比能¶
於雲中故郡大破之招通河西鮮卑附頭等十餘萬家¶
繕治陘北故上館城置屯戍以鎮内外夷虜大小莫不¶
歸心諸亡叛雖親戚不敢藏匿咸悉收送於是野居晏¶
閉冦賊靜息招乃簡選有才識者詣太學受業還相授¶
教數年中庠序大興郡所治廣武井水鹹苦民皆擔輦¶
遠汲流水往反七里招凖望地勢因山陵之宜鑿原開¶
渠注水城内民賴其益明帝即位賜爵關内侯太和二¶
年䕶烏丸校尉田豫出塞為軻比能所圍於故馬邑城¶