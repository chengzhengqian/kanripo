(聰明神武而反不羞為袁紹之下竊為將軍耻之其後語與本傳略同)天子都許以昱為¶
尚書兗州尚未安集復以昱為東中郎將領濟隂太守¶
都督兗州事劉備失徐州來歸太祖昱說太祖殺備太¶
祖不聽語在武紀後又遣備至徐州要擊袁術昱與郭¶
嘉說太祖曰公前日不圖備昱等誠不及也今借之以¶
兵必有異心太祖悔追之不及㑹術病死備至徐州遂¶
殺車胄舉兵背太祖頃之昱遷振威將軍袁紹在黎陽¶
將南渡時昱有七百兵守鄄城太祖聞之使人告昱欲¶
益二千兵昱不肯曰袁紹擁十萬衆自以所向無前今¶