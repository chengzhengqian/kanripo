歸此天亡之時也一戰而天下定矣不可失也遂引兵¶
西將據成臯邈遣將衛兹分兵隨太祖到滎陽汴水遇¶
卓將徐榮與戰不利士卒死傷甚多太祖為流矢所中¶
所乘馬被創從弟洪以馬與太祖得夜遁去榮見太祖¶
所將兵少力戰盡日謂酸棗未易攻也亦引兵還太祖¶
到酸棗諸軍兵十餘萬日置酒高會不圖進取太祖責¶
讓之因為謀曰諸君聽吾計使渤海引河内之衆臨孟¶
津酸棗諸將守成臯據敖倉塞轘轅大谷全制其險使¶
袁將軍率南陽之軍軍丹析入武關以震三輔皆高壘¶