二年春二月甲辰朐䏰縣獲靈龜以獻歸之于相國府¶
庚戌以虎賁張修昔於成都馳馬至諸營言鍾會反逆¶
以至没身賜修弟倚爵關内侯夏四月南深澤縣言甘¶
露降吳遣使紀陟弘璆請和五月詔曰相國晉王誕敷¶
神慮光被四海震燿武功則威蓋殊荒流風邁化則旁¶
洽無外愍卹江表務存濟育戢武崇仁示以威德文告¶
所加承風嚮慕遣使納獻以明委順方寶纖珍歡以效¶
意而王謙讓之至一皆簿送非所以慰副初附從其款¶
願也孫皓諸所獻致其皆還送歸之于王以協古義王¶