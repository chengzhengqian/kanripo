於夏侯淵賊圍數重温夜從水中潛出眀日賊見其迹¶
遣人追遮之於顯親界得温執還詣超超解其縛謂曰¶
今成敗可見足下為孤城請救而執於人手義何所施¶
若從吾言反謂城中東方無救此轉禍為福之計也不¶
然今為戮矣温偽許之超乃載溫詣城下溫向城大呼¶
曰大軍不過三日至勉之城中皆泣稱萬嵗超怒數之¶
曰足下不為命計邪溫不應時超攻城久不下故徐誘¶
溫冀其改意復謂溫曰城中故人有欲與吾同者不溫¶
又不應遂切責之溫曰夫事君有死無貳而卿乃欲令¶