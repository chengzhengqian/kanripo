饒國家徵求之府誠不當復任以兵事也若以北方當¶
須鎭守自可專置大將以鎭安之計所置吏士之費與¶
兼官無覺然昭於人才尚復易中朝茍乏人兼才者勢¶
不獨多以此推之知國家以人擇官不為官擇人也官¶
得其人則政平訟理政平故民富實訟理故囹圄虚空¶
陛下踐祚天下斷獄百數十人嵗嵗增多至五百餘人¶
矣民不益多法不益峻以此推之非政敎陵遲牧守不¶
稱之明效歟往年牛死通率天下十能損二麥不半收¶
秋種未下若二賊游魂於疆場飛芻輓粟千里不及究¶