(計佐融有所愛一人常盛嗟嘆之後恚望欲殺之朝吏皆請時其人亦在坐叩頭流血而融意不觧原獨不為)¶
(請融謂原曰衆皆請而君何獨不原對曰明府扵某本不薄也常言嵗終當舉之此所謂吾一子也如是朝吏)¶
(愛恩未有在某前者矣而今乃欲殺之明府愛之則引而方之扵子憎之則推之欲危其身原愚不知明府以)¶
(何愛之以何惡之融曰某生扵㣲門吾成就其兄弟㧞擢而用之某今孤負恩施夫善則進之惡則誅之固君)¶
(道也往者應仲逺為㤗山太守舉一孝㢘旬月之間而殺之夫君人者厚薄何常之有原對曰仲逺舉孝㢘殺)¶
(之其義焉在夫孝㢘國之俊選也舉之若是則殺之非也若殺之是則舉之非也詩云彼己之子不遂其媾盖)¶
(譏之也語云愛之欲其生惡之欲其死既欲其生又欲其死是惑也仲逺之惑甚矣明府奚取焉融乃大笑曰)¶