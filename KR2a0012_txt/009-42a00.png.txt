玄格量弘濟臨斬東市顔色不變舉動自若時年四十¶
六(魏略曰玄自從西還不交人事不蓄華妍魏氏春秋曰初夏侯霸将奔蜀呼玄欲與之俱玄曰吾豈茍存)¶
(自容於冦虜乎遂還京師太傅薨許允謂玄曰無復憂矣玄歎曰士宗卿何不見事乎此人猶能以通家年少)¶
(遇我子元子上不吾容也玄嘗著樂毅張良及本無肉刑論辭㫖通逺咸傳於世玄之執也衛将軍司馬文王)¶
(流涕請之大将軍曰卿忘㑹趙司空葬乎先是司空趙儼薨大将軍兄弟㑹葬賔客以百數玄時後至衆賔客)¶
(咸越席而迎大将軍由是惡之臣松之案曹爽以正始五年伐蜀時玄已為關中都督至十年爽誅滅後方還)¶
(洛耳案少帝紀司空趙儼以六年亡玄則無由得㑹儼葬若云玄入朝紀傳又無其事斯近妄不實)正元¶
中紹功臣世封尚從孫本為昌陵亭侯邑三百户以奉¶
尚後初中領軍高陽許允與豐玄親善先是有詐作尺¶