(也君何由見之見者言所由綱曰更葬不答曰即更葬矣自芮之卒年至冡發四百餘年綱芮之十六世孫矣)¶
吳人大喜遣將全懌全端唐咨王祚等率三萬衆宻與¶
文欽俱来應誕以誕為左都䕶假節大司徒驃騎將軍¶
青州牧夀春侯是時鎮南將軍王基始至督諸軍圍夀¶
春未合咨欽等從城東北因山乗險得將其衆突入城¶
六月車駕東征至項大將軍司馬文王督中外諸軍二¶
十六萬衆臨淮討之大將軍屯丘頭使基及安東將軍¶
陳騫等四面合圍表裏再重塹壘甚峻又使監軍石苞¶
兖州刺史州泰等簡鋭卒為游軍備外寇欽等數出犯¶