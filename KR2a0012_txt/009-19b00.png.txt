爽字昭伯少以宗室謹重眀帝在東宮甚親愛之及即¶
位為散騎侍郎累遷城門校尉加散騎常侍轉武衛將¶
軍寵待有殊帝寢疾乃引爽入卧内拜大將軍假節鉞¶
都督中外諸軍事録尚書事與太尉司馬宣王並受遺¶
詔輔少主眀帝崩齊王即位加爽侍中改封武安侯邑¶
萬二千戸賜劒履上殿入朝不趨贊拜不名丁謐畫䇿¶
使爽白天子發詔轉宣王為太傅外以名號尊之内欲¶