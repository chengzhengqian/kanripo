(高堂隆之謂也)初太和中中䕶軍蔣濟上疏曰宜遵古封禪詔¶
曰聞濟斯言使吾汗出流足事寢歴歲後遂議修之使¶
隆撰其禮儀帝聞隆没歎息曰天不欲成吾事高堂生¶
舍我亡也子琛嗣爵始景初中帝以蘇林秦靜等並老¶
恐無能傳業者乃詔曰昔先聖既没而其遺言餘教著¶
於六藝六藝之文禮又為急弗可斯須離者也末俗背¶
本所由來久故閔子譏原伯之不學荀卿醜秦世之坑¶
儒儒學既廢則風化曷由興哉方今宿生巨儒並各年¶
高教訓之道孰為其繼昔伏生將老漢文帝嗣以鼂錯¶