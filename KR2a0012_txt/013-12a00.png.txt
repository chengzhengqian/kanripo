自詣夀春討誕㑹吴大將孫壹率衆降或以為吴新有¶
釁必不能復出軍東兵已多可湏後問毓以為夫論事¶
料敵當以已度人今誕舉淮南之地以與吴國孫壹所¶
率口不至千兵不過三百吴之所失盖為無㡬若夀春¶
之圍未解而吴國之内轉安未可必其不出也大將軍¶
曰善遂將毓行(臣松之以為諸葛誕舉淮南以與吴孫壹率三百人以歸魏謂吴有釁夲非有)¶
(理之言毓之此議盖何足稱耳)淮南既平為青州刺史加後將軍遷都¶
督徐州諸軍事假節又轉都督荆州景元四年薨追贈¶
車騎將軍諡曰恵侯子駿嗣毓弟㑹自有傳¶