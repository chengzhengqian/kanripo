號又孫休病死主帥改易國内乖違人各有心偽將施¶
績賊之名臣懐疑自猜深見忌惡衆叛親離莫有固志¶
自古及今未有亡徵若此之甚若六軍震曜南臨江漢¶
吳會之域必扶老攜㓜以迎王師必然之理也然興動¶
大衆猶有勞費宜告喻威德開示仁信始知順附和同¶
之利相國參軍事徐紹水曹掾孫彧昔在壽春並見虜¶
獲紹本偽南陵督才質開壯彧孫權支屬忠良見事其¶
遣紹南還以彧為副宣揚國命告喻吳人諸所示語皆¶
以事實若其覺悟不損征伐之計蓋廟勝長算自古之¶