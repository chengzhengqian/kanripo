聞良將不怯死以茍免烈士不毁節以求生今日我死¶
日也戰益怒氣愈壯而水浸盛吏士皆降悳與麾下將¶
一人五伯二人彎弓傅矢乘小船欲還仁營水盛船覆¶
失弓矢獨抱船覆水中為羽所得立而不跪羽謂曰卿¶
兄在漢中我欲以卿為將不早降何為悳罵羽曰豎子¶
何謂降也魏王帶甲百萬威振天下汝劉備庸才耳豈¶
能敵耶我寧為國家鬼不為賊將也遂為羽所殺太祖¶
聞而悲之為之流涕封其二子為列侯文帝即王位乃¶
遣使就悳墓賜諡策曰昔先軫喪元王蠋絶脰隕身徇¶