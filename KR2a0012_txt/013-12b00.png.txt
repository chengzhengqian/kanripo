華歆字子魚平原髙唐人也髙唐為齊名都衣冠無不¶
游行市里歆為吏休沐出府則歸家闔門議論持平終¶
不毁傷人(魏畧曰歆與北海邴原管寧俱㳺學三人相善時人號三人為一龍歆為龍頭原為龍腹)¶
(寧為龍尾臣松之以為邴根矩之徽猷懿望不必有愧華公管㓜安含徳髙蹈又恐弗當為尾魏畧此言未可)¶
(以定其先後也)同郡陶邱洪亦知名自以眀見過歆時王芬與¶
豪傑謀廢靈帝語在武紀(魏書稱芬有大名扵天下)芬隂呼歆洪共¶
定計洪欲行歆止之曰夫廢立大事伊霍之所難芬性¶