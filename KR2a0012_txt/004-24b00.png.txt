義至於折中裁之聖思次及四嶽舉鯀帝又問曰夫大¶
人者與天地合其德與日月合其明思無不周明無不¶
照今王肅云堯意不能明鯀是以試用如此聖人之明¶
有所未盡邪峻對曰雖聖人之弘猶有所未盡故禹曰¶
知人則哲惟帝難之然卒能改授聖賢緝熙庶績亦所¶
以成聖也帝曰夫有始有卒其唯聖人若不能始何以¶
為聖其言惟帝難之然卒能改授蓋謂知人聖人所難¶