願陛下少垂省覽渙然改往事之過謬勃然興來事之¶
淵塞使神人嚮應殊方慕義四靈效珍玉衡曜精則三¶
王可邁五帝可越非徒繼體守文而已也臣常疾世主¶
莫不思紹堯舜湯武之治而蹈踵桀紂幽厲之跡莫不¶
嗤笑季世惑亂亡國之主而不登踐虞夏殷周之軌悲¶
夫以若所為求若所致猶緣木求魚煎水作氷其不可¶
得明矣尋觀三代之有天下也聖賢相承歴載數百尺¶
土莫非其有一民莫非其臣萬國咸寧九有有截鹿臺¶
之金巨橋之粟無所用之仍舊南面夫何為哉然癸辛¶