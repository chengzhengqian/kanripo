(才志為江州刺史)¶
王朗字景興東海郡人也以通經拜郎中除菑邱長師¶
太尉楊賜賜薨棄官行服舉孝㢘辟公府不應徐州刺¶
史陶謙察朗茂才時漢帝在長安關東兵起朗為謙治¶
中與别駕趙昱等説謙曰春秋之義求諸侯莫如勤王¶
今天子越在西亰宜遣使奉承王命謙乃遣昱奉章至¶
長安天子嘉其意拜謙安東將軍以昱為廣陵太守朗¶