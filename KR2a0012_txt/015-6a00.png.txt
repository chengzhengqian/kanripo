河天下興義兵者若未得進其勢必停於此此乃四分¶
五裂戰争之地難以自安不如及道路尚通舉宗東到¶
黎陽黎陽有營兵趙威孫鄉里舊婚為監營謁者統兵¶
馬足以為主若後有變徐復觀望未晩也父老戀舊莫¶
有從者惟同縣趙咨將家屬俱與朗往焉後數月關東¶
諸州郡起兵衆數十萬皆集滎陽及河内諸將不能相¶
一縱兵鈔略民人死者且半久之關東兵㪚太祖與吕¶
布相持於濮陽朗乃將家還温時嵗大饑人相食朗收¶
恤宗族敎訓諸弟不為衰世觧業年二十二太祖辟為¶