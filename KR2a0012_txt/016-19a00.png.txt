更不能為此邪誠顧道理而弗為耳使天下皆背道而¶
趨利則人主之所最病者陛下將何樂焉胡不絶其萌¶
乎夫先意承㫖以求容美率皆天下淺薄無行義者其¶
意務在於適人主之心而已非欲治天下安百姓也陛¶
下何不試變業而示之彼豈執其所守以違聖意哉夫¶
人臣得人主之心安業也處尊顯之官榮事也食千鍾¶
之禄厚實也人臣雖愚未有不樂此而喜于迕者也廹¶
於道自彊耳誠以為陛下當憐而佑之少委任焉如何¶
反録昭等傾側之意而忽若人者乎今者外有伺隙之¶