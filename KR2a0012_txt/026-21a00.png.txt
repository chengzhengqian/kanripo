(欲劫留之淮五子叩頭流血請淮淮不忍視乃命左右追妻於是追者數千騎數日而還淮以書白司馬宣王)¶
(曰五子哀母不惜其身若無其母是無五子無五子亦無淮也今輒追還若於法未通當受罪於主者覲展在)¶
(近書至宣王亦宥之)正元二年薨追贈大將軍諡曰貞侯子統嗣¶
統官至荆州刺史薨子正嗣咸熙中開建五等以淮著¶
勲前朝改封汾陽子(晉諸公贊曰淮弟配字仲南有重名位至城陽太守裴秀賈充皆配)¶
(女婿子展字泰舒有器度幹用歴職著績終於太僕次弟豫字泰寧相國參軍知名早卒女適王衍配弟鎮字)¶
(季南謁者僕射鎮子奕字泰業山濤啓事稱奕高簡有雅量歴位雍州刺史尚書)¶
評曰滿寵立志剛毅勇而有謀田豫居身清白規畧明¶
練牽招秉義壯烈威績顯著郭淮方策精詳垂問秦雍¶