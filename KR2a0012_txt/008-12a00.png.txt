徐州百姓殷盛榖米豊贍流民多歸之而謙背道任情¶
廣陵太守琅邪趙昱徐方名士也以忠直見疏(謝承漢書曰昱)¶
(年十三母甞病經涉三月昱慘戚消瘠至目不交睫握粟出卜祈禱泣血鄉黨稱其孝就處士東莞綦母君受)¶
(公羊傳兼該群業至歴年潛志不闚園圃親疏希見其面時入定省父母湏㬰即還髙潔廉正抱禮而立清英)¶
(儼恪莫干其志旌善以興化弹邪以矯俗州郡請召常稱病不應國相檀模陳遵共召不起或興盛怒終不廽)¶
(意舉孝廉除莒長宣揚五教政為國表㑹黄巾作亂陸梁五郡郡縣發兵以為先辦徐州刺史巴祗表功第一)¶
(當受遷賞昱深以為恥委官還家徐州牧陶謙初辟别駕從事辭疾遜遁謙重令揚州從事㑹稽吳範宣㫖昱)¶
(守意不移欲威以刑罰然後乃起舉茂才遷廣陵太守賊笮融從臨淮見討迸入郡界昱将兵拒戰敗績見害)¶
曹宏等讒慝小人也謙親任之刑政失和良善多被其¶