為金為玉為老馬與細物並邪俊對曰聖人取象或逺¶
或近近取諸物逺則天地講易畢復命講尚書帝問曰¶
鄭玄云稽古同天言堯同於天也王肅云堯順考古道¶
而行之二義不同何者為是博士庾峻對曰先儒所執¶
各有乖異臣不足以定之然洪範稱三人占從二人之¶
言賈馬及肅皆以為順考古道以洪範言之肅義為長¶
帝曰仲尼言唯天為大唯堯則之堯之大美在乎則天¶
順考古道非其至也今發篇開義以明聖德而舍其大¶
更稱其細豈作者之意邪峻對曰臣奉遵師説未喻大¶