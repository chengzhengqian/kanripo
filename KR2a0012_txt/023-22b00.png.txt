簡名實出事使斷官府者百五十餘條喪父去官拜光¶
祿大夫正始五年薨追贈太常諡曰貞侯(魏略曰時遠近皆云當為)¶
(公㑹病亡始潛自感所生微賤無舅氏又為父所不禮即折節仕進雖多所更歴清省恪然每之官不將妻子)¶
(妻子貧乏織藜芘以自供又潛為兗州時嘗作一胡牀及其去也留以掛柱又以父在京師出入薄軬車羣弟)¶
(之田廬常歩行家人小大或并日而食其家教上下相奉事有似於石奮其履檢校度自魏興少能及者潛為)¶
(人材博有雅要容然但如此而已終無所推進故世歸其潔而不宗其餘)子秀嗣遺令儉葬¶
墓中惟置一坐瓦器數枚其餘一無所設秀咸熙中為¶