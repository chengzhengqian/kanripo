奔走卒使韓牧讓印主人得地然後但以拜章朝主賜¶
爵獲傳之故旋時之間不蒙觀過之貸而受夷滅之禍¶
(臣松之案英雄記云袁紹使張景明郭公則高元才等説韓馥使讓冀州然馥之讓位景明亦有其功其餘之)¶
(事未詳)呂奉先討卓來奔請兵不獲告去何罪復見斫刺¶
濵于死亡劉子璜奉使踰時辭不獲命畏威懐親以詐¶
求歸可謂有志忠孝無損霸道者也然輒僵斃麾下不¶
蒙虧除(臣松之案公孫瓉表列紹罪過云紹與故虎牙將軍劉勲首共造兵勲仍有效而以小忿枉害)¶
(於勲紹罪七也疑此是子璜也)僕雖不敏又素不能原始見終覩微知¶
著竊度主人之心豈謂三子宜死罰當刑中哉實且欲¶