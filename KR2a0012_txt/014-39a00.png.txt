惟命世大才乃能張其綱維以垂于後豈中下之吏所¶
宜改易哉終無益於治適足傷民望宜使文武之臣各¶
守其職率以清平則和氣祥瑞可感而致也以隨太傅¶
司馬宣王屯洛水浮橋誅曹爽等進封都鄉侯邑七百¶
户濟上疏曰臣忝寵上司而爽敢包藏禍心此臣之無¶
任也太傅奮獨斷之䇿陛下明其忠節罪人伏誅社稷¶
之福也夫封寵慶賞必加有功今論謀則臣不先知語¶
戰則非臣所率而上失其制下受其弊臣備宰司民所¶
具曕誠恐冐賞之漸自此而興推讓之風由此而廢固¶