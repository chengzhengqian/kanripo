如此以為難卒討滅而為國憂乎若使告者曰彼二賊¶
並為無道崇侈無度役其士民重其徴賦下不堪命吁¶
嗟日甚陛下聞之豈不勃然忿其困我無辜之民而欲¶
速加之誅其次豈不幸彼疲弊而取之不難乎茍如此¶
則可易心而度事義之數亦不遠矣且秦始皇不築道¶
徳之基而築阿房之宫不憂蕭墻之變而修長城之役¶
當其君臣為此計也亦欲立萬世之業使子孫長有天¶
下豈意一朝匹夫大呼而天下傾覆哉故臣以為使先¶
代之君知其所行必將至於敗則弗為之矣是以亡國¶