為司空司直遷䕶羌校尉使持節領西平太守(魏略曰畿少有)¶
(大志在荆州數嵗繼母亡後以三輔開通負其母喪北歸道為賊所劫略衆人奔走畿獨不去賊射之畿請賊)¶
(曰卿欲得財耳今我無物用射我何為耶賊乃止畿到鄉里京兆尹張時河東人也與畿有舊署為功曹嘗嫌)¶
(其闊達不助留意於諸事言此家疏誕不中功曹也畿竊云不中功曹中河東太守也)太祖既定¶
河北而髙幹舉并州反時河東太守王邑被徵河東人¶
衛固范先外以請邑為名而内實與幹通謀太祖謂荀¶
彧曰關西諸將恃險與馬征必為亂張晟寇殽澠間南¶
通劉表固等因之吾恐其為害深河東被山帶河四鄰¶
多變當今天下之要地也君為我舉蕭何寇恂以鎮之¶