主簿劉節舊族豪俠賔客千餘家出為盗賊入亂吏治¶
頃之芝差節客王同等為兵掾史掾白節家前後未甞¶
給繇若至時藏匿必為留負芝不聴與節書曰君為大¶
宗加股肱郡而賔客每不與役既衆庶怨望或流聲上¶
聞今條同等為兵幸時發遣兵已集郡而節藏同等因¶
令督郵以軍興詭責縣縣掾史窮困乞代同行芝乃馳¶
檄濟南具陳節罪太守郝光素敬信芝即以節代同行¶