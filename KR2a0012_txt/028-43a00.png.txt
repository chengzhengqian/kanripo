建愍烈獨坐啓㑹使聽内一親兵出取飲食諸牙門随¶
例各内一人烈紿語親兵及疏與其子曰丘建宻說消¶
息㑹已作大坑白棓(棓與棒同)數千欲悉呼外兵入人賜白¶
㡊(苦洽反)拜為散騎以次棓殺坑中諸牙門親兵亦咸說¶
此語一夜傳相告皆徧或謂㑹可盡殺牙門騎督以上¶
㑹猶豫未决十八日日中烈軍兵與烈兒雷鼔出門諸¶
軍兵不期皆鼓譟出曽無督促之者而爭先赴城時方¶
給與姜維鎧仗白外有匈匈聲似失火有頃白兵走向¶
城㑹驚謂維曰兵来似欲作惡當云何維曰但當擊之¶