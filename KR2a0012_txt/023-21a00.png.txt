(書建安初以奉使率導關中諸將討李傕有功封列侯潛少不修細行由此為父所不禮)避亂荆州¶
劉表待以賓禮潛私謂所親王粲司馬芝曰劉牧非霸¶
王之才乃欲西伯自處其敗無日矣遂南適長沙太祖¶
定荆州以潛參丞相軍事出歴三縣令入為倉曹屬太¶
祖問潛曰卿前與劉備俱在荆州卿以備才略何如潛¶
曰使居中國能亂人而不能為治也若乗間守險足以¶
為一方主時代郡大亂以潛為代郡太守烏丸王及其¶
大人凡三人各自稱單于專制郡事前太守莫能治正¶
太祖欲授潛精兵以鎮討之潛辭曰代郡戸口殷衆士¶