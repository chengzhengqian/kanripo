賊初發融謂左右曰能冐難来唯王修耳言終而修至¶
復署功曹時膠東多賊冦復令脩守膠東令膠東人公¶
沙盧宗彊自為營塹不肯應發調修獨将數騎徑入其¶
門斬盧兄弟公沙氏驚愕莫敢動修撫慰其餘由是寇¶
少止融每有難修雖休歸家無不至融常賴脩以免袁¶
譚在青州辟脩為治中従事别駕劉獻數毁短修後獻¶
以事當死修理之得免時人益以此多焉袁紹又辟脩¶