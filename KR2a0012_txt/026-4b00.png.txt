嘉尚今欲遣兵相迎然計兵少則不足相衞多則事必¶
遠聞且先密計以成本志臨時節度其宜寵㑹被書當¶
入朝勑留府長史若凌欲往迎勿與兵也凌於後索兵¶
不得乃單遣一督將歩騎七百人往迎之布夜掩擊督¶
將迸走死傷過半初寵與凌共事不平凌支黨毁寵疲¶
老悖謬故明帝召之既至體氣康彊見而遣還(世語曰王凌表)¶
(寵年過耽酒不可居方任帝將召寵給事中郭謀曰寵為汝南太守豫州刺史二十餘年有勲方岳及鎮淮南)¶