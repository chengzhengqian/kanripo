侯二十三年薨無子黄初二年追進爵諡曰戴公以彭¶
城王據子範奉整後三年封平氏侯四年徙封成武太¶
和三年進爵為公青龍三年薨諡曰悼公無後四年詔¶
以範弟東安鄉公闡為郿公奉整後正元景元中累増¶
邑并前千八百户¶
靈殤公子京早薨太和五年追封諡無後¶
樊安公均奉叔父薊恭公彬後建安二十二年封樊侯¶
二十四年薨子抗嗣黄初二年追進公爵諡曰樊安公¶
三年徙封抗薊公四年徙封屯留公景初元年薨諡曰¶