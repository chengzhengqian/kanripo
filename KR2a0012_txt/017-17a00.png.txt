難與争鋒遂前至陽陵陂屯太祖復還遣將軍徐商吕¶
建等詣晃令曰須兵馬集至乃俱前賊屯偃城晃到詭¶
道作都塹示欲截其後賊燒屯走晃得偃城兩面連營¶
稍前去賊圍三丈所未攻太祖前後遣殷署朱蓋等凡¶
十二營詣晃賊圍頭有屯又别屯四冡晃揚聲當攻圍¶
頭屯而密攻四冡羽見四冡欲壊自將歩騎五千出戰¶
晃擊之退走遂追䧟與俱入圍破之或自投沔水死太¶
祖令曰賊圍塹鹿角十重將軍致戰全勝遂䧟賊圍多¶
斬首虜吾用兵三十餘年及所聞古之善用兵者未有¶