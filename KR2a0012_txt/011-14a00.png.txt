(也)疇盡将其家屬及宗人三百餘家居鄴太祖賜疇車¶
馬榖帛皆散之宗族知舊従征荆州還太祖追念疇功¶
殊羙恨前聽疇之讓曰是成一人之志而虧王法大制¶
也扵是乃復以前爵封疇(先賢行状載太祖命曰蓨令田疇至節髙尚遭值州里戎)¶
(夏交亂引身深山研精味道百姓従之以成都邑袁賊之盛命召不屈慷慨守志以徼真主及孤奉詔征定河)¶
(北遂服幽都将定胡寇時加禮命疇即受署陳建攻胡蹊路所由率齊山民一時向化開塞導送供承使役路)¶
(近而便令虜不意斬蹋頓扵白狼遂長驅於桞城疇有力焉及軍入塞将圖其功表封亭侯食邑五百而疇懇)¶
(惻前後辭賞出入三載厯年未賜此為成一人之髙甚違王典失之多矣宜従表封無久留吾過)疇上¶
疏陳誠以死自誓太祖不聽欲引拜之至扵數四終不¶