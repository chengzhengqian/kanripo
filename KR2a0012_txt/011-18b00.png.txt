郎将遷魏郡太守為治抑彊扶弱明賞罰百姓稱之(魏畧)¶
(曰修為司金中郎将陳黄白異議因奏記曰脩聞枳棘之林無梁柱之質涓流之水無洪波之勢是以在職七)¶
(年忠讜不昭扵時功業不見於事欣扵所受俯慙不報未甞不長夜起坐中飯釋餐何者力少任重不堪而懼)¶
(也謹貢所議如左太祖甚然之乃與修書曰君澡身浴徳流聲本州忠能成績為世羙談名實相副過人甚逺)¶
(孤以心知君至深至熟非徒耳目而已也察觀先賢之論多以鹽鐵之利足贍軍國之用昔孤初立司金之官)¶
(念非屈君餘無可者故與君教曰昔遏父陶正民賴其器用及子媯滿建侯于陳近桑弘羊位至三公此君元)¶
(龜之兆先告者也是孤用君之本言也或恐衆人未曉此意自是以来在朝之士每得一顯選常舉君為首及)¶