之衆降于禁扵漢濵遂有北向争天下之志後孫權襲¶
取其將士家屬羽士衆一旦瓦解今淮南將士父母妻¶
子皆在内州但急徃禦衛使不得前必有闗羽土崩之¶
勢矣景王從之遂破儉欽後遷中領軍加散騎常侍増¶
邑三百并前二千二百户甘露元年薨門生縗絰者以¶
百數追贈衛將軍諡曰景侯子惲嗣惲薨無子國絶景¶
元四年封肅子恂為蘭陵侯咸熙中開建五等以肅著¶
勲前朝改封恂為承子(世語曰恂字子良大有通識在朝忠正歴河南尹侍中所居有)¶
(稱乃心存公有匪躬之節鬲令袁毅餽以駿馬知其貪財不受毅竟以黷貨而敗建立二學崇明五經皆恂所)¶