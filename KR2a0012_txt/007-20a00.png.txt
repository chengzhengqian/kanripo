興化夫何嫌哉況僕親奉承璽書與之從事行矣孔璋¶
足下徼利於境外臧洪授命於君親吾子託身於盟主¶
臧洪䇿名於長安子謂余身死而名滅僕亦笑子生死¶
而無聞焉悲哉本同而末離努力努力夫復何言紹見¶
洪書知無降意增兵急攻城中糧穀以盡外無彊救洪¶
自度必不免呼吏士謂曰袁氏無道所圖不軌且不救¶
洪郡將洪於大義不得不死念諸君無事空與此禍可¶
先城未敗將妻子出將吏士民皆垂泣曰明府與袁氏¶
本無怨隙今為本朝郡將之故自致殘困吏民何忍當¶