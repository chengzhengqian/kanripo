未知署吉凶而儼自隨歩騎百五十人皆與叛者同部¶
曲或婚姻得此問各驚被甲持兵不復自安儼欲還既¶
等以為今本營黨已擾亂一身赴之無益可須定問儼¶
曰雖疑本營與叛者同謀要當聞行者變乃發之又有¶
欲善不能自定宜及猶豫促撫寧之且為之元帥既不¶
能安輯身受禍難命也遂去行三十里止放馬息盡呼¶
所從人喻以成敗慰勵懇切皆慷慨曰死生當隨䕶軍¶
不敢有二前到諸營各召料簡諸姦結叛者八百餘人¶
散在原野惟取其造謀魁率治之餘一不問郡縣所收¶