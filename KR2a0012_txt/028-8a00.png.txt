戰於東關不利乃令誕儉對換誕為鎮南都督豫州儉¶
為鎮東都督揚州吳太傅諸葛恪圍合肥新城儉與文¶
欽禦之太尉司馬孚督中軍東解圍恪退還初儉與夏¶
侯玄李豐等厚善揚州刺史前將軍文欽曹爽之邑人¶
也驍果麤猛數有戰功好増虜獲以徼寵賞多不見許¶
怨恨日甚儉以計厚待欽情好歡洽欽亦感戴投心無¶
貳正元二年正月有彗星數十丈西北竟天起於吳楚¶
之分儉欽喜以為已祥遂矯太后詔罪狀大將軍司馬¶
景王移諸郡國舉兵反廹脅淮南將守諸别屯者及吏¶