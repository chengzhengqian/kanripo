然後齊之以法則無所不至矣太祖従其言徴還參丞¶
相軍事海賊郭祖寇暴樂安濟南界州郡苦之太祖以¶
夔前在長廣有威信拜樂安太守到官數月諸城悉平¶
入為丞相東曹掾夔言扵太祖曰自軍興以来制度草¶
創用人未詳其本是以各引其類時忘道徳夔聞以賢¶
制爵則民慎徳以庸制禄則民興功以為自今所用必¶
先核之鄉閭使長㓜順叙無相踰越顯忠直之賞明公¶