無異言卒扵官家無餘財自魏迄今為河南尹者莫及¶
芝芝亡子岐嗣從河南丞轉廷尉正遷陳留相梁郡有¶
繫囚多所連及數嵗不決詔書徙獄扵岐屬縣縣請豫¶
治牢具岐曰今囚有數十既巧詐難符且已倦楚毒其¶
情易見豈當復久䖏囹圄邪及囚至詰之皆莫敢匿詐¶
一朝決竟遂超為廷尉是時大將軍爽専權尚書何晏¶
鄧颺等爲之輔翼南陽圭泰甞以言迕指考繫廷尉颺¶
訊獄將致泰重刑岐數颺曰夫樞機大臣王室之佐既¶
不䏻輔化成徳齊羙古人而乃肆其私忿枉論無辜使¶