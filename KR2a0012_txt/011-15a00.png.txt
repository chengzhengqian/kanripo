(之道或出或䖏期扵為善而已故匹夫守志聖人各因而成之鍾繇以為原思辭粟仲尼不與子路拒牛謂之)¶
(止善雖可以激清勵濁猶不足多也疇雖不合大義有益推讓之風宜如世子議臣松之案吕氏春秋魯國之)¶
(法魯人有為臣妾扵諸侯有能贖之者取其金扵府子貢贖人而辭不取金孔子曰賜失之矣自今以来魯人)¶
(不贖矣子路拯溺者其人拜之以牛子路受之孔子曰魯人必拯溺矣案此語不與繇所引者相應未詳為繇)¶
(之事誤邪而事将别有所出)太祖猶欲侯之疇素與夏侯惇善太祖¶
語惇曰且往以情喻之自従君所言無告吾意也惇就¶
疇宿如太祖所戒疇揣知其指不復發言惇臨去乃拊¶
疇背曰田君主意殷勤曾不能顧乎疇答曰是何言之¶
過也疇負義逃竄之人耳䝉恩全活為幸多矣豈可賣¶