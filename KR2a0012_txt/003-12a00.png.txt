(益猶以附近至尊多賂遺之富均公侯世語曰朗子秀勁厲能直言為晉武帝博士魏畧以朗與孔桂俱在佞)¶
(倖篇桂字叔林天水人也建安初數為將軍楊秋使詣太祖太祖表拜騎都尉桂性便辟曉博奕蹹鞠故太祖)¶
(愛之每在左右出入随從桂察太祖意喜樂之時因言次曲有所陳事多見從數得賞賜人多餽遺桂由此侯)¶
(服玉食太祖既愛桂五官將及諸侯亦皆親之其後桂見太祖久不立太子而有意於臨菑侯因更親附臨菑)¶
(侯而簡於五官將將甚衘之及太祖薨文帝即王位未及致其罪黄初元年随例轉拜駙馬都尉而桂私受西)¶
(域貨賂許為人事事發有詔收問遂殺之魚豢曰為上者不虚授處下者不虚受然後外無伐檀之歎内無尸)¶
(素之刺雍熈之美著太平之律顯矣而佞倖之徒但姑息人主至乃無徳而榮無功而祿如是焉得不使中正)¶
(日朘傾邪滋多乎以武皇帝之慎賞明皇帝之持法而猶有若此等人而况下斯者乎)十二月公¶
孫淵斬送孫權所遣使張彌許晏首以淵為大司馬樂¶