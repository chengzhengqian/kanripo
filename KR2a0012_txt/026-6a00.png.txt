而移城却内此所謂形而誘之也引賊遠水擇利而動¶
舉得於外則福生於内矣尚書趙咨以寵策為長詔遂¶
報聽其年權自出欲圍新城以其遠水積二十日不敢¶
下船寵謂諸將曰權得吾移城必於其衆中有自大之¶
言今大舉來欲要一切之功雖不敢至必當上岸耀兵¶
以示有餘乃潛遣歩騎六千伏肥城隱處以待之權果¶
上岸耀兵寵伏軍卒起擊之斬首數百或有赴水死者¶
明年權自將號十萬至合肥新城寵馳往赴募壯士數¶
十人折松為炬灌以麻油從上風放火燒賊攻具射殺¶