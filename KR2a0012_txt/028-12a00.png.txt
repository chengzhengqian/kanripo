(良包蔵禍心遂至簒弑此可忍也孰不可忍欽以名義大故事君有節忠憤内發忘寝與食無所吝顧也㑹毌)¶
(丘子邦自與父書騰説公侯盡事主之義欲奮白髮同符太公惟須東問影響相應聞問之日能不慷慨是以)¶
(不顧妻孥之痛即與毌丘鎮東舉義兵三萬餘人西趨京師欲扶持王室掃除姦逆企踵西望不得聲問魯望)¶
(髙子不足喻急夫當仁不讓况救君之難度道逺艱故不果期要耳然同舟共濟安危勢同禍痛已連非言飾)¶
(所解自公侯所明也共事曹氏積信魏朝行道之人皆所知見然在朝之士冐利偷生烈士所恥公侯所賤賈)¶
(豎所不忍為也况當塗之士邪軍屯住項小人以閏月十六日别進兵就於樂嘉城討師師之徒衆尋時崩潰)¶
(其所斬截不復訾原但當長驅徑至京師而流言先至毌丘不復詳之更謂小人為誤諸軍便爾瓦解毌丘還)¶
(走追尋釋解無所及小人還項復遇王基等十二軍追尋毌丘進兵討之即時克破所向全勝要那後無繼何)¶
(孤軍梁昌進退失所還據夀春夀春復走狼狽躓閡無復他計惟當歸命大吳借兵乞食繼踵伍員耳不若僕)¶