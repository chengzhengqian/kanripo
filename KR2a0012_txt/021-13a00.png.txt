(之文對之抆淚既痛逝者行自念也孔璋章表殊健㣲為繁富公幹有逸氣但未遒耳至其五言詩妙絶當時)¶
(元瑜書記翩翩致足樂也仲宣獨自善於辭賦惜其體弱不足起其文至於所善古人無以逺過也昔伯牙絶)¶
(弦於鍾期仲尼覆醢於子路愍知音之難遇傷門人之莫逮也諸子但為未及古人自一時之儁也今之存者)¶
(已不逮矣後生可畏来者難誣然吾與足下不及見也行年已長大所懐萬端時有所慮至乃通夕不暝何時)¶
(復類昔日已成老翁但未白頭耳光武言年已三十在軍十年所更非一吾徳雖不及年與之齊以犬羊之質)¶
(服虎豹之文無衆星之眀假日月之光動見瞻觀何時易邪恐永不復得為昔日游也少壯真當努力年一過)¶
(往何可攀援古人思秉燭夜游良有以也頃何以自娯頗復有所造述不東望於邑裁書叙心臣松之以夲傳)¶
(雖畧載太子此書羙辭多被刪落今故悉取魏畧所述以備其文太子即王位又與質書曰南皮之游存者三)¶
(人烈祖龍飛或將或侯今惟吾子棲遲下仕從我游處獨不及門缻罄罍恥能無懐愧路不云逺今復相聞初)¶