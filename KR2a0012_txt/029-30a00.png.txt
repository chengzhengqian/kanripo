(言夫龍之在淵不過一井之底虎之悲嘯不過百歩之中形象淺弱所通者近何能&KR1934;景雲而馳東風輅言君)¶
(不見隂陽燧在掌握之中形不出手乃上引太陽之火下引太隂之水噓吸之間煙景以集茍精氣相感縣象)¶
(應乎二燧茍不相感則二女同居志不相得自然之道無有逺近季龍言世有軍事則感雞雉先鳴其道何由)¶
(復有他占惟在雞雉而已輅言貴人有事其應在天在天則日月星辰也兵動民憂其應在物在物則山林鳥)¶
(獸也夫雞者兊之畜金者兵之精雉者離之鳥獸者武之神故太白揚輝則雞鳴熒惑流行則雉驚各感數而)¶
(動又兵之神道布在六甲六甲推移其占無常是以晉柩牛呴果有西軍鴻嘉石鼔鳴則有兵不專近在於雞)¶
(雉也季龍言魯昭公八年有石言於晉師曠以為作事不時怨讟動於民則有非言之物而言於理為合不輅)¶
(言晉平奢㤗崇飾宫室斬伐林木殘破金石民力既盡怨及山澤神痛人感二精並作金石同氣則兊為口舌)¶
(口舌之妖動于靈石傳曰輕百姓飾城郭則金不從革此之謂也季龍欽嘉留輅經數日輅占獵既驗季龍曰)¶