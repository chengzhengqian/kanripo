有四千人且田且守水豐常收三倍於西計除衆費嵗¶
完五百萬斛以為軍資六七年間可積三千萬斛於淮¶
上此則十萬之衆五年食也以此乗吳無往而不克矣¶
宣王善之事皆施行正始二年乃開廣漕渠每東南有¶
事大軍興衆泛舟而下達于江淮資食有儲而無水害¶
艾所建也出參征西軍事遷南安太守嘉平元年與征¶
西將軍郭淮拒蜀偏將軍姜維維退淮因西擊羌艾曰¶
賊去未逺或能復還宜分諸軍以備不虞於是留艾屯¶
白水北三日維遣廖化自白水南向艾結營艾謂諸將¶