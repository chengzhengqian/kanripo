期直果為渤海太守(輅别傳曰輅又曰夫風以時動又以象應時者神之驅使象者時之)¶
(形表一時其道不足為難王弘直亦大學問有道術皆不能精問輅風之推變乃可爾乎輅言此但風之毛髪)¶
(何足為異若夫列宿不守衆神亂行八風横起怒氣電飛山崩石飛樹木摧傾揚塵萬里仰不見天鳥獸藏竄)¶
(兆民駭驚於是使梓慎之徒登髙臺望風氣分灾異刻期日然後知神思遐幽靈風可懼)館陶令諸¶
葛原遷新興太守輅往祖餞之賔客並㑹原自起取燕¶
卵蠭窠鼅鼄著器中使射覆卦成輅曰第一物含氣須¶
變依乎宇堂雄雌以形翅翼舒張此燕卵也第二物家¶