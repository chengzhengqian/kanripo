欽定四庫全書¶
　魏志卷二十六¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
滿寵　田豫　牽招　郭淮¶
¶
滿寵字伯寧山陽昌邑人也年十八為郡督郵時郡内¶
李朔等各擁部曲害于平民太守使寵糾焉朔等請罪¶
不復鈔畧守高平令縣人張苞為郡督郵貪穢受取干¶
亂吏政寵因其來在傳舎率吏卒出收之詰責所犯即¶