與其家内爭訟擕其母將部曲數十家渡江自歸文王¶
㑹建䇿宻為輝儀作書使輝儀所親信齎入城告懌等¶
說吳中怒懌等不能㧞夀春欲盡誅諸將家故逃来歸¶
命懌等恐懼遂將所領開東城門出降皆䝉封寵城中¶
由是乖離夀春之破㑹謀居多親待日隆時人謂之子¶
房軍還遷為太僕固辭不就以中郎在大將軍府管記¶
室事為腹心之任以討諸葛誕功進爵陳侯屢讓不受¶