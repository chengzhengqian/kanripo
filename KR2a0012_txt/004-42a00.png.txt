於辭㫖昔儀父朝魯春秋所美竇融歸漢待以殊禮今¶
國威逺震撫懐六合方包舉殊裔混一四表興首向王¶
化舉衆稽服萬里馳義請吏帥職宜加寵遇崇其爵位¶
既使興等懐忠感悦逺人聞之必皆競勸其以興為使¶
持節都督交州諸軍事南中大將軍封定安縣侯得以¶
便宜從事先行後上䇿命未至興為下人所殺冬十月¶
丁亥詔曰昔聖帝明王靜亂濟世保大定功文武殊塗¶
&KR0564;烈同歸是故或舞干戚以訓不庭或陳師旅以威暴¶
慢至於愛民全國康惠庶類必先修文敎示之軌儀不¶