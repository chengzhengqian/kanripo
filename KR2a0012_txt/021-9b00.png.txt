(才使豎子成名乎時率意獨駕不由徑路車迹所窮輒慟哭而反籍少時嘗逰蘇門山蘇門山冇隠者莫知姓)¶
(名有竹實數斛臼杵而已籍從之與談太古無為之道及論五帝三王之義蘇門生蕭然曾不經聽籍乃對之)¶
(長嘯清韻響亮蘇門生逌爾而笑籍既降蘇門生亦嘯若鸞鳳之音焉至是籍乃假蘇門先生之論以寄所懐)¶
(其歌曰日沒不周西月出丹淵中陽精蔽不見隂光代為雄亭亭在須臾厭厭將復隆富貴俯仰間貧賤何必)¶
(終乂歎曰天地解兮六合開星辰隕兮日月頽我騰而丄將何懐籍口不論人過而自然髙邁故為禮法之士)¶
(何曾等深所讎疾大將軍司馬文王常保持之卒以壽終子渾字長成世語曰渾以閑澹寡欲知名京邑為太)¶
(子庶子早卒)時又有譙郡嵇康文辭壯麗好言老莊而尚竒¶