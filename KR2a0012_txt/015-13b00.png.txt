攻臨洮狄道平之是時太祖徙民以充河北隴西天水¶
南安民相恐動擾擾不安既假三郡人為將吏者休課¶
使治屋宅作水碓民心遂安太祖將㧞漢中守恐劉備¶
北取武都氐以逼關中問既既曰可勸使北出就穀以¶
避賊前至者厚其寵賞則先者知利後必慕之太祖從¶
其䇿乃自到漢中引出諸軍令既之武都徙氐五萬餘¶
落出居扶風天水界(三輔決錄注曰既為兒童為郡功曹游殷察異之引既過家既敬諾)¶