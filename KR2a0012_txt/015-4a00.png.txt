(江漢弘上朝為零陵太守初為襄陽太守詔書以襄陽顯郡初資名輕淺以弘壻夏侯陟為襄陽弘曰夫統天)¶
(下者當與天下同心治一國者當與一國推實吾統荆州十郡安得十女壻然後為治哉乃表陟姻親舊制不)¶
(得相監臨事初勲宜見酬報聼之衆益服其公當廣漢太守辛冉以天子蒙塵四方雲擾進從橫計於弘弘怒)¶
(斬之時人莫不稱善晉諸公讚曰于時天下雖亂荆州安全弘有劉景升保有江漢之志不附太傅司馬越越)¶
(甚銜之㑹弘病卒子璠北中郎將)¶
司馬朗字伯達河内温人也(司馬彪序傳曰朗祖父雋字元異博學好古倜儻有)¶
(大度長八尺三寸腰帶十圍儀狀魁岸與衆有異鄉黨宗族咸景附焉位至潁川太守父防字建公性質直公)¶
(方雖閑居宴處威儀不忒雅好漢書名臣列傳所諷誦者數十萬言少仕州郡歴官洛陽令京兆尹以年老轉)¶
(拜騎都尉養志閭巷闔門自守諸子雖冠成人不命曰進不敢進不命曰坐不敢坐不指有所問不敢言父子)¶