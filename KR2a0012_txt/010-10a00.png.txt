瓊等紹退走審配以許攸家不法收其妻子攸怒叛紹¶
顔良文醜臨陣授首田豐以諫見誅皆如彧所筞六年¶
太祖就穀東平之安民糧少不足與河北相支欲因紹¶
新破以其間擊討劉表彧曰今紹敗其衆離心宜乘其¶
困遂定之而背兖豫逺師江漢若紹收其餘燼承虚以¶
出人後則公事去矣太祖復次于河上紹病死太祖渡¶
河擊紹子譚尚而髙幹郭援侵略河東關右震動鍾繇¶
帥馬騰等擊破之語在繇傳八年太祖錄彧前後功表¶
封彧為萬歲亭侯(彧别傳載太祖表曰臣聞慮為功首謀為賞本野績不越廟堂戰多不踰)¶