渭陽里以追思母氏也嘉平三年正月暢薨追贈車騎¶
將軍諡曰恭侯子紹嗣太和六年明帝愛女淑薨追封¶
諡淑為平原懿公主為之立廟取后亡從孫黃與合葬¶
追封黄列侯以夫人郭氏從弟悳為之後承甄氏姓封¶
悳為平原侯襲公主爵(孫盛曰於禮婦人既無封爵之典况於孩末而可建以大邑乎)¶
(悳自異族援繼非類匪功匪親而襲母爵違情背典於此為甚陳羣雖抗言楊阜引事比並然皆不能極陳先)¶
(王之禮明封建繼嗣之義忠至之辭猶有闕乎詩云赫赫師尹民具爾瞻宰輔之職其可畧哉晉諸公贊曰悳)¶