罷弊不可久賊雖衆易與耳乃鼓之大破遂軍得其旌¶
麾還略陽進軍圍興國氐王千萬逃奔馬超餘衆降轉¶
擊高平屠各皆散走収其糧榖牛馬乃假淵節初枹罕¶
宋建因涼州亂自號河首平漢王太祖使淵帥諸將討¶
建淵至圍枹罕月餘拔之斬建及所置丞相已下淵别¶
遣張郃等平河闗渡河入小湟中河西諸羌盡降隴右¶
平太祖下令曰宋建造為亂逆三十餘年淵一舉滅之¶