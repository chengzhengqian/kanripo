嗣先薨無子國除文帝追錄功臣諡峻曰成侯復以峻¶
中子覽為關内侯¶
蘇則字文師扶風武功人也少以學行聞舉孝廉茂才¶
辟公府皆不就起家為酒泉太守轉安定武都(魏書曰則剛直)¶
(疾惡常慕汲黯之為人魏略曰則世為著姓興平中三輔亂饑窮避難北地客安定依富室師亮亮待遇不足)¶
(則慨然歎曰天下㑹安當不久爾必還為此郡守折庸輩士也後與馮翊吉茂等隐於郡南太白山中以書籍)¶
(自娯及為安定太守而師亮等皆欲逃走則聞之豫使人觧語以禮報之)所在有威名太祖¶
征張魯過其郡見則悅之使為軍導魯破則綏定下辯¶
諸氐通河西道徙為金城太守是時喪亂之後吏民流¶