(吳人憚之若不如所表將為所闚可令還朝問以方事以察之帝從之寵既至進見飲酒至一石不亂帝慰勞)¶
(之遣還)寵屢表求留詔報曰昔廉頗彊食馬援據鞍今君¶
未老而自謂已老何與廉馬之相背邪其思安邊境惠¶
此中國明年吳將陸遜向廬江論者以為宜速赴之寵¶
曰廬江雖小將勁兵精守則經時又賊舎船二百里來¶
後尾空縣尚欲誘致今宜聽其遂進但恐走不可及耳¶
整軍趨揚宜口賊聞大兵東下即夜遁時權歲有來計¶
青龍元年寵上疏曰合肥城南臨江湖北遠壽春賊攻¶
圍之得據水為勢官兵救之當先破賊大軰然後圍乃¶