其選關内侯王祥履仁秉義雅志淳固關内侯鄭小同¶
温恭孝友帥禮不忒其以祥為三老小同為五更車駕¶
親率羣司躬行古禮焉(漢晉春秋曰帝乞言於祥祥對曰昔者明王禮樂既備加之以)¶
(忠誠忠誠之發形于言行夫大人者行動乎天地天且弗違况於人乎祥事别見呂䖍傳小同鄭玄孫也玄别)¶
(傳曰玄有子為孔融吏舉孝亷融之被圍往赴為賊所害有遺腹子以丁夘日生而玄以丁夘歲生故名曰小)¶
(同魏名臣奏載大尉華歆表曰臣聞勵俗宣化莫先於表善班禄敘爵莫美於顯能是以楚人思子文之治復)¶
(命其胤漢室嘉江公之徳用顯其世伏見故漢大司農北海鄭玄當時之學名冠華夏為世儒宗文皇帝旌録)¶