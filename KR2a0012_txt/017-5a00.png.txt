肥進遼爵都鄉侯給遼母輿車及兵馬送遼家詣屯敕¶
遼母至導從出迎所督諸軍將吏皆羅拜道側觀者榮¶
之文帝踐阼封晉陽侯增邑千户并前二千六百户黃¶
初二年遼朝洛陽宫文帝引遼㑹建始殿親問破呉意¶
狀帝歎息顧左右曰此亦古之召虎也為起第舍又特¶
為遼母作殿以遼所從破呉軍應募歩卒皆為虎賁孫¶
權復稱藩遼還屯雍丘得疾帝遣侍中劉曄將太醫視¶
疾虎賁問消息道路相屬疾未瘳帝迎遼就行在所車¶
駕親臨執其手賜以御衣太官日送御食疾小差還屯¶