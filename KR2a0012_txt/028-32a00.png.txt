(丹水令由此遷為定陵令次孫千秋有時望光禄大夫王戎辟為掾永嘉中朗為新都太守未之官在襄陽失)¶
(火朗及母妻子舉室燒死惟子韜子行得免千秋先卒二子亦燒死)艾州里時軰南陽州¶
㤗亦好立功業善用兵官至征虜將軍假節都督江南¶
諸軍事景元二年薨追贈衛將軍諡曰壯侯(世語曰初荆州刺史)¶
(裴潛以㤗為從事司馬宣王鎮宛潛數遣詣宣王由此為宣王所知及征孟達㤗又導軍遂辟㤗㤗頻喪考妣)¶
(祖九年居喪宣王留缺待之至三十六日擢為新城太守宣王為㤗㑹使尚書鍾繇調㤗君釋褐登宰府三十)¶
(六日擁麾盖守兵馬郡乞兒乗小車一何駛乎㤗曰誠有此君名公之子少有文采故守吏軄獼猴騎土牛又)¶
(何遲也衆賔咸恱後歷交豫州刺史所在有籌筭績效)¶
鍾㑹字士季潁川長社人太傅繇小子也少敏慧夙成¶