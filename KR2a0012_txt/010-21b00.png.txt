(乃卒撰攸奇策亦有何難而年造八十猶云未就遂使攸從征機策之謀不傳于世惜哉)攸從征孫¶
權道薨太祖言則流涕(魏書曰時建安十九年攸年五十八計其年大彧六歳魏書載)¶
(太祖令曰孤與荀公達周遊二十餘年無毫毛可非者又曰荀公達眞賢人也所謂温良恭儉譲以得之孔子)¶
(稱晏平仲善與人交久而敬之公達即其人也傅子曰或問近世大賢君子答曰荀令君之仁荀軍師之智斯)¶
(可謂近世大賢君子矣荀令君仁以立徳明以舉賢行無謟黷謀能應機孟軻稱五百年而有王者興其間必)¶
(有名世者其荀令君乎太祖稱荀令君之進善不進不休荀軍師之去惡不去不止也)長子緝有¶
攸風早没次子適嗣無子絶黄初中紹封攸孫彪為陵¶