(至南陽相散騎常侍荘晉景陽皇后姊夫也由此一門侈盛於時)威弟惠樂安太守(文章)¶
(叙録曰惠字稚權幼以才學見稱善屬奏議歴散騎黄門侍郎與鍾毓數有辨駁事多見從遷燕相樂安太守)¶
(年三十七卒)惠弟和河南尹(世語曰和字義權清辯有才論歴河南尹太常淵第三子稱第)¶
(五子榮從孫湛為其序曰稱字叔權自孺子而好合聚童兒為之渠帥戯必為軍旅戰陳之事有違者輙嚴以)¶
(鞭捶衆莫敢逆淵隂竒之使讀項羽傳及兵書不肯曰能則自為耳安能學人年十六淵與之田見奔虎稱驅)¶
(馬逐之禁之不可一箭而倒名聞太祖太祖把其手喜曰我得汝矣與文帝為布衣之交每讌㑹氣陵一坐辯)¶
(士不能屈世之高名者多從之㳺年十八卒弟榮字幼權幼聰惠七嵗能屬文誦書日千言經目輒識之文帝)¶