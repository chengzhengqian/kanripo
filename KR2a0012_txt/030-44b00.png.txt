(所共有然輅獨在少府官舎無家人子弟随之其亡没之際好竒不哀䘮者盗輅書惟餘易林風角及鳥鳴書)¶
(還耳夫術數有百數十家其書有數千卷書不少也然而世鮮名人皆由無才不由無書也裴兾州何鄧二尚)¶
(書及鄉里劉太常潁川兄弟以輅稟受天才明隂陽之道吉凶之情一得其源遂渉其流亦不為難常歸服之)¶
(輅自言與此五君共語使人精神清發昏不暇寐自此以下殆白日欲寢矣又自言當世無所願欲得與魯梓)¶
(慎鄭裨竈晉卜偃宋子韋楚甘公魏石申共登靈臺披神圗歩三光明災異運蓍龜决狐疑無所復恨也辰不)¶
(以闇淺得因孔懐之親數與輅有所諮論至於辯人物析臧否說近義彈曲直拙而不工也若敷皇羲之典揚)¶
(文孔之辭周流五曜經緯三度口滿聲溢微言風集若仰眺飛鴻漂漂兮景没若俯臨深溪杳杳兮精絶偪以)¶