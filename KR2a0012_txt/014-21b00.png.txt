何以防禦就不破賊尚當自完柰何乘危不以為懼事¶
將危矣惟陛下察之帝悟昭言即詔尚等促出賊兩頭¶
並前官兵一道引去不時得泄將軍石建髙遷僅得自¶
免軍出旬日江水暴長帝曰君論此事何其審也正使¶
張陳當之何以復加五年徙封成都鄉侯拜太常其年¶
徙光禄大夫給事中從大駕東征七年還拜太僕明帝¶
即位進爵樂平侯邑千戸轉衛尉分邑百户賜一子爵¶