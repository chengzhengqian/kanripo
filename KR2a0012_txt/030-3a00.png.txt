(馬牛羊以為聘娶之禮壻随妻歸見妻家無尊卑旦起皆拜而不自拜其父母為妻家僕役二年妻家乃厚遣)¶
(送女居處財物一出妻家故其俗從婦人計至戰鬪時乃自决之父子男女相對蹲踞悉秃頭以為輕便婦人)¶
(至嫁時乃養髪分為髻着句决餙以金碧猶中國有冠步揺也父兄死妻後母執嫂若無執嫂者則己子以親)¶
(之次妻伯叔焉死則歸其故夫俗識鳥獸孕乳時以四節耕種常以布穀鳴為候地宜青穄東牆東牆似蓬草)¶
(實如葵子至十月熟能作白酒而不知作麴糵米常仰中國大人能作弓矢鞍勒鍛金鐡為兵器能刺韋作文)¶
(繡織縷氊有病知以艾灸或燒石自熨燒地卧上或随痛病處以刀决脉出血及祝天地山川之神無鍼藥)¶
(貴兵死歛屍有棺始死則哭塟則歌舞相送肥養犬以采繩嬰牽幷取亡者所乘馬衣服生時服餙皆燒以送)¶
(之特屬累犬使䕶死者神靈歸乎赤山赤山在遼東西北數千里如中國人以死之魂神歸泰山也至葬日夜)¶
(聚親舊員坐牽犬馬歴位或歌哭者擲肉與之使二人口誦呪文使死者魂神徑至歴險阻勿令横鬼遮䕶逹)¶