(餘戰)遷中郎將討黃巾軍敗抵罪韓遂等起凉州復為中¶
郎將西拒遂於望垣硤北為羌胡數萬人所圍糧食乏¶
絶卓偽欲捕魚堰其還道當所渡水為池使水渟滿數¶
十里黙從堰下過其軍而決堰比羌胡聞知追逐水已¶
深不得渡時六軍上隴西五軍敗績卓獨全衆而還屯¶
住扶風拜前將軍封斄鄉侯徵為并州牧(靈帝紀曰中平五年徵卓)¶
(為少府勅以營吏士屬左將軍皇甫嵩詣行在所卓上言凉州擾亂鯨鯢未减此臣奮發効命之秋吏士踊躍)¶
(戀恩念報各遮臣車辭聲懇惻未得即路也輙且行前將軍事盡心慰卹効力行陣六年以卓為并州牧又勅)¶
(以吏兵屬皇甫嵩卓復上言臣掌戎十年士卒大小相狎彌久戀臣畜養之恩樂為國家奮一旦之命乞將之)¶