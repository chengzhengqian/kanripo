玠罪過深重非天地所覆載臣非敢曲理玠以枉大倫¶
也以玠出羣吏之中特見拔擢顯在首職歴年荷寵剛¶
直忠公為衆所憚不宜有此然人情難保要宜考覈兩¶
驗其實今聖恩垂含垢之仁不忍致之于理更使曲直¶
之分不明疑自近始太祖曰所以不考欲兩全玠及言¶
事者耳洽對曰玠信有謗上之言當肆之市朝若玠無¶
此言事者加誣大臣以誤主聽二者不加檢覈臣竊不¶
安太祖曰方有軍事安可受人言便考之邪狐射姑刺¶
陽處父於朝此為君之誡也太祖克張魯洽陳便宜以¶