太守入為門下督從到壽春㑹馬超作亂大軍西征太¶
祖見官屬曰今當遠征而此方未定以為後憂宜得清¶
公大徳以鎮統之乃以宣為左䕶軍留統諸軍還為丞¶
相東曹掾出為魏郡太守太祖崩洛陽羣臣入殿中發¶
哀或言易諸城守用譙沛人宣厲聲曰今者遠近一統¶
人懷效節何必譙沛而沮宿衛者心文帝聞曰所謂社¶
稷之臣也帝既踐阼為御史中丞賜爵關内侯徙城門¶
校尉旬月遷司隸校尉轉散騎常侍從至廣陵六軍乘¶
舟風浪暴起帝船回倒宣病在後陵波而前羣寮莫先¶