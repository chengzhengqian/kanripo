滿寵進軍拒之寵欲㧞新城守致賊壽春帝不聼曰昔¶
漢光武遣兵縣據畧陽終以破隗囂先帝東置合肥南¶
守襄陽西固祁山賊來輙破於三城之下者地有所必¶
爭也縱權攻新城必不能㧞勅諸將堅守吾將自徃征¶
之比至恐權走也秋七月壬寅帝親御龍舟東征權攻¶
新城將軍張頴等拒守力戰帝軍未至數百里權遁走¶
議韶等亦退羣臣以為大將軍方與諸葛亮相持未解¶
車駕可西幸長安帝曰權走亮膽破大將軍以制之吾¶
無憂矣遂進軍幸壽春錄諸將功封賞各有差八月己¶