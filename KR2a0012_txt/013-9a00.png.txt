之慘酷是以廢而不用不用已来厯年數百今復行之¶
恐所減之文未彰扵萬民之目而肉刑之問已宣扵寇¶
讐之耳非所以来逺人也今可按繇所欲輕之死罪使¶
減死之髠刖嫌其輕者可倍其居作之嵗數内有以生¶
易死不訾之恩外無以刖易&KR0898;駭耳之聲議者百餘人¶
與朗同者多帝以吴蜀未平且寢(袁宏曰夫人心樂全而不能常全盖利用)¶
(之物縣扵外而嗜慾之情動扵内也於是有進取貪競之行希求放肆之事進取不已不能充其嗜慾則茍且)¶
(徼倖之所生也希求無厭無以愜其慾則姦偽忿怒之所興也先王知其如此而欲救其弊或先徳化以陶其)¶
(心其心不化然後加以刑辟書曰百姓不親五品不遜汝作司徒而敬敷五教蠻夷猾夏寇賊姦宄汝作士五)¶