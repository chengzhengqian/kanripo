棺定諡死無餘恨赦寃魂於黄泉收信義於後世葬一¶
人而天下慕其行埋一魂而天下歸其義所為者寡而¶
恱者衆矣九年詔曰艾有功勲受罪不逃刑而子孫為¶
民隸朕常愍之其以嫡孫朗為郎中艾在西時脩治障¶
塞築起城塢㤗始中羌虜大叛頻殺刺史涼州道斷吏¶
民安全者皆保艾所築塢焉(世語曰咸寧中積射將軍樊震為西戎牙門得見辭)¶
(武帝問震所由進震自陳曽為鄧艾伐蜀時帳下將帝遂尋問艾震具申艾之忠言之流涕先是以艾孫朗為)¶