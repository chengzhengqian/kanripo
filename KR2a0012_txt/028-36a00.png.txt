詔曰㑹典綜軍事參同計䇿料敵制勝有謀謨之勲而¶
推寵固讓辭指款實前後累重志不可奪夫成功不處¶
古人所重其聽㑹所執以成其美遷司隷校尉雖在外¶
司時政損益當世與奪無不綜典嵇康等見誅皆㑹謀¶
也文王以蜀大將姜維屢擾邊陲料蜀國小民疲資力¶
單竭欲大舉圖蜀惟㑹亦以為蜀可取豫共籌度地形¶
考論事勢景元三年冬以㑹為鎮西將軍假節都督關¶
中諸軍事文王勅青徐兖豫荆揚諸軍並使作船又令¶
唐咨作浮海大船外為將伐吳者四年秋乃下詔使鄧¶