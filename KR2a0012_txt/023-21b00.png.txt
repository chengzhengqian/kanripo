馬控弦動有萬數單于自知放橫日久内不自安今多¶
將兵往必懼而拒境少將則不見憚宜以計謀圖之不¶
可以兵威廹也遂單車之郡單于驚喜潛撫之以靜單¶
于以下脫㡌稽顙悉還前後所略婦女器械財物潛案¶
誅郡中大吏與單于為表裏者郝溫郭端等十餘人北¶
邊大震百姓歸心在代三年還為丞相理曹掾太祖襃¶
稱治代之功潛曰潛於百姓雖寛於諸胡為峻今計者¶