復求市益得不則對曰若陛下化洽中國徳流沙漠即¶
不求自至求而得之不足貴也帝黙然後則從行獵槎¶
桎抜失鹿帝大怒踞牀抜刀悉收督吏將斬之則稽首¶
曰臣聞古之聖王不以禽獸害人今陛下方隆唐堯之¶
化而以獵戲多殺羣吏愚臣以為不可敢以死請帝曰¶
卿直臣也遂皆赦之然以此見憚黃初四年左遷東平¶
相未至道病薨諡曰剛侯子怡嗣怡薨無子弟愉襲封¶
愉咸熙中為尚書(愉字休豫歴位太常光禄大夫見晉百官名山濤啟事稱愉忠篤有智意)¶
(臣松之案愉子紹字世嗣為呉王師石崇妻紹之兄女也紹有詩在金谷集紹弟愼左衛將軍)¶