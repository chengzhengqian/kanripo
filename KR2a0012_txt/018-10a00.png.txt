擊破之(魏畧曰孫權嘗自將數萬衆卒至時大雨城柵崩壊人民散在田野未及補治聘聞權到不知)¶
(所施乃思惟莫若潜黙可以疑之乃勑城中人使不得見又自臥舍中不起權果疑之語其部黨曰北方以此)¶
(人忠臣也故委之以此郡今我至而不動此不有密圖必當有外救遂不敢攻而去魏畧此語與本傳反)增¶
邑五百户并前千九百户聘在江夏數十年有威恩名¶
震敵國賊不敢侵分聘户邑封聘子岱為列侯又賜聘¶
從子厚爵闗内侯聘薨諡曰壯侯岱又先亡聘養子休¶
嗣卒子武嗣嘉平中譙郡桓禺為江夏太守清儉有威¶
惠名亞於聘¶
吕䖍字子恪任城人也太祖在兖州聞䖍有膽策以為¶