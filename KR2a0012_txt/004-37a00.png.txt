漢氏故事癸亥以尚書右僕射王觀為司空冬十月觀¶
薨十一月燕王上表賀冬至稱臣詔曰古之王者或有¶
所不臣王將宜依此義表不稱臣乎又當為報夫後大¶
宗者降其私親况所繼者重邪若便同之臣妾亦情所¶
未安其皆依禮典處當務盡其宜有司奏以為禮莫崇¶
於尊祖制莫大於正典陛下稽德期運撫臨萬國紹大¶
宗之重隆三祖之基伏惟燕王體尊戚屬正位藩服躬¶
秉䖍肅率蹈恭德以先萬國其於正典闡濟大順所不¶
得制聖朝誠宜崇以非常之制奉以不臣之禮臣等平¶