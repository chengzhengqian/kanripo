夫飛鴞天下賤鳥及其在林食椹則懐我好音况輅心¶
非草木敢不盡忠昔元凱之弼重華宣慈恵和周公之¶
翼成王坐而待旦故能流光六合萬國咸寧此乃履道¶
休應非卜筮之所眀也今君侯位重山岳勢若雷電而¶
懐徳者鮮畏威者衆殆非小心翼翼多福之仁又鼻者¶
艮此天中之山(臣松之案相書謂鼻之所在為天中鼻有山象故曰天中之山也)髙而¶
不危所以長守貴今青蝇臭惡而集之焉位峻者顛輕¶
豪者亡不可不思害盈之數盛衰之期是故山在地中¶
曰謙雷在天上曰壯謙則裒多益寡壯則非禮不履未¶