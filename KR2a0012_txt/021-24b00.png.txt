少人自戰其地若便進擊不必能制寵求待兵未有所¶
失也以為可先遣歩兵五千精騎三千軍前發揚聲進¶
道震曜形勢騎到合肥疏其行隊多其旌鼓曜兵城下¶
引出賊後擬其歸路要其糧道賊聞大軍来騎斷其後¶
必震怖遁走不戰自破賊矣帝從之兵比至合肥賊果¶
退還時詔書博求衆賢散騎侍郎夏侯惠薦劭曰伏見¶
常侍劉劭深忠篤思體周於數凡所錯綜源流宏逺是¶