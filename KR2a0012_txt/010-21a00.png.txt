祖征伐常謀謨帷幄時人及子弟莫知其所言(魏書曰攸姑子)¶
(辛韜曽問攸說太祖取冀州時事攸曰佐治為袁譚乞降王師自往平之吾何知焉自是韜及内外莫敢復問)¶
(軍國事也)太祖每稱曰公達外愚内智外怯内勇外弱内强¶
不伐善無施勞智可及愚不可及雖顔子甯武不能過¶
也文帝在東宮太祖謂曰荀公達人之師表也汝當盡¶
禮敬之攸曽病世子問病獨拜牀下其見尊異如此攸¶
與鍾繇善繇言我每有所行反覆思惟自謂無以易以¶
咨公達輙復過人意公達前後凡畫奇策十二唯繇知¶
之繇撰集未就㑹薨故世不得盡聞也(臣松之按攸亡後十六年鍾繇)¶