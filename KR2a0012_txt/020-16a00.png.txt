東海定王霖黄初三年立為河東王六年改封館陶縣¶
明帝即位以先帝遺意愛寵霖異於諸國而霖性麤暴¶
閨門之内婢妾之間多所殘害太和六年改封東海嘉¶
平元年薨子啓嗣景初正元景元中累増邑并前六千¶
二百户髙貴鄉公髦霖之子也入繼大宗¶
元城哀王禮黄初二年封秦公以京兆郡為國三年改¶
為京兆王六年改封元城王太和三年薨五年以任城¶
王楷子悌嗣禮後六年改封梁王景初正元景元中累¶
増邑并前四千五百户¶