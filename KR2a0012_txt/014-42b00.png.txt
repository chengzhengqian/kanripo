(冦之計外䂓廟勝之畫資皆管之然自以受腹心常讓事於帝曰動大衆舉大事宜與羣下共之既以示明且)¶
(於探求為廣既朝臣㑹議資奏當其是非擇其善者推成之終不顯己之徳也若衆人有譴過及愛憎之說輒)¶
(復為請觧以塞譖潤之端如征東將軍滿寵涼州刺史徐邈並有譖毁之者資皆盛陳其素行使卒無纖介寵)¶
(邈得保其功名者資之力也初資在邦邑名出同類之右鄉人司空掾田豫梁相宗豔皆妬害之而楊豐黨附)¶
(豫等專為資構造謗端怨隙甚重資既不以為言而終無恨意豫等慙服求釋宿憾結為婚姻資謂之曰吾無)¶
(憾心不知所釋此為卿自薄之卿自厚之耳乃為長子宏取其女及當顯位而田豫老疾在家資遇之甚厚又)¶
(致其子於本郡以為孝廉而揚豐子後為尚方吏帝以職事譴怒欲致之法資請活之其不念舊惡如此)景¶