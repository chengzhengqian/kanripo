禁與諸將登髙望水無所回避羽乘大船就攻禁等禁¶
遂降惟龎悳不屈節而死太祖聞之哀歎者久之曰吾¶
知禁三十年何意臨危處難反不及龎悳邪㑹孫權禽¶
羽獲其衆禁復在呉文帝踐阼權稱藩遣禁還帝引見¶
禁鬚髪皓白形容憔顇泣涕頓首帝慰喻以荀林父孟¶
明視故事(魏書載制曰昔荀林父敗績於邲孟明喪師於殽秦晉不替使復其位其後晉獲狄土秦)¶
(霸西戎區區小國猶尚若斯而况萬乘乎樊城之敗水災暴至非戰之咎其復禁等官)拜為安遠¶