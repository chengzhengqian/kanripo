宣後嗣有從上黨徙泰山者遂家焉勛父信靈帝時為¶
騎都尉大將軍何進遣東募兵後為濟北相協規太祖¶
身以遇害語在董卓傳武帝紀(魏書曰信父丹官至少府侍中世以儒雅顯少)¶
(有大節寛厚愛人沈毅有謀大将軍何進辟拜騎都尉遣歸募兵得千餘人還到成臯而進已遇害信至京師)¶
(董卓亦始到信知卓必為亂勸袁紹襲卓紹畏卓不敢發語在紹傳信乃引軍還鄊里收徒衆二萬騎七百輜)¶
(重五千餘乗是嵗太祖始起兵扵己吾信與弟韜以兵應太祖太祖與袁紹表信行破虜将軍韜禆將軍時紹)¶
(衆最盛豪傑多向之信獨謂太祖曰夫略不世出能揔英雄以撥亂反正者君也茍非其人雖彊必斃君殆天)¶
(之所啟遂深自結納太祖亦親異焉汴水之敗信被創韜在陣戰亡紹刼奪韓馥位遂據冀州信言扵太祖曰)¶
(姦臣乗釁蕩覆王室英雄奮節天下嚮應者義也今紹為盟主因權専利将自生亂是復有一卓也若抑之則)¶