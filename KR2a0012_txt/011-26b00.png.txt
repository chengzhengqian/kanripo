(卑已崇禮欲官寕以自鎮輔而終莫敢發言其敬憚如此皇甫謐髙士傳曰寧所居屯落㑹井汲者或男女雜)¶
(錯或爭井闘鬩寧患之乃多買器分置井傍汲以待之又不使知来者得而怪之問知寧所為乃各相責不復)¶
(闘訟鄰有牛暴寧田者寧為牽牛著凉處自為飲食過扵牛主牛主得牛大慙若犯嚴刑是以左右無闘訟之)¶
(聲禮讓移扵海表)王烈者字彦方扵時名聞在原寧之右辭公¶
孫度長史商賈自穢太祖命為丞相掾徴事未至卒扵¶
海表(先賢行状曰烈通識達道秉義不回以潁川陳太邱為師二子為友時潁川荀慈明賈偉節李元禮)¶
(韓元長皆就陳君學見烈器業過人歎服所履亦與相親由是英名著扵海内道成徳立還歸舊廬遂遭父喪)¶