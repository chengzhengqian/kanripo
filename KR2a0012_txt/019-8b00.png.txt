(曰丁掾好士也即使其兩目盲尚當與女何況但眇是吾兒誤我時儀亦恨不得尚公主而與臨菑侯親善數)¶
(稱其竒才太祖既有意欲立植而儀又共贊之及太子立欲治儀罪轉儀為右刺姦掾欲儀自裁而儀不能乃)¶
(對中領軍夏侯尚叩頭求哀尚為涕泣而不能救後遂因職事收付獄殺之廙字敬禮儀之弟也文士傳曰廙)¶
(少有才姿博學洽聞初辟公府建安中為黄門侍郎廙甞從容謂太祖曰臨菑侯天性仁孝發於自然而聰明)¶
(智逹其殆庶幾至於博學淵識文章絶倫當今天下之賢才君子不問少長皆願從其游而為之死實天之所)¶
(以鍾福於大魏而永授無窮之祚也欲以勸動太祖太祖答曰植吾愛之安能若卿言吾欲立之為嗣何如廙)¶
(曰此國家之所以興衰天下之所以存亡非愚劣瑣賤者所敢與及廙聞知臣莫若於君知子莫若於父至於)¶