(愍之其皆拜子男為郎中)夏四月丁巳饒安縣言白雉見(魏書曰賜饒安田租)¶
(渤海郡百戸牛酒大酺三日太常以太牢祠宗廟)庚午大將軍夏侯惇薨(魏書曰王)¶
(素服幸鄴東城門發哀孫盛曰在禮天子哭同姓於宗廟門之外哭於城門失其所也)五月戊寅¶
天子命王追尊皇祖太尉曰太王夫人丁氏曰太王后¶
封王子叡為武徳侯(魏畧曰以侍中鄭稱為武徳侯傅令曰龍淵太阿出昆吾之金和氏)¶
(之璧由井里之田礱之以砥礪錯之以他山故能致連城之價為命世之寳學亦人之砥礪也稱篤學大儒勉)¶
(以經學輔侯宜旦夕入侍曜明其志)是月馮翊山賊鄭甘王照率衆降皆¶
封列侯(魏書曰初鄭甘王照及盧水胡率其屬來降王得降書以示朝曰前欲有令吾討鮮卑者吾不)¶
(從而降又有欲使吾及今秋討盧水胡者吾不聼今又降昔魏武侯一謀而當有自得之色見譏李悝吾今說)¶