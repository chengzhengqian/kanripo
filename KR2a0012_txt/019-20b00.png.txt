之實必各援其類而進矣諺曰相門有相將門有將夫¶
相者文徳昭者也將者武功烈者也文徳昭則可以匡¶
國朝致雍熙稷契夔龍是也武功烈則可以征不庭威¶
四夷南仲方叔是矣昔伊尹之為媵臣至賤也呂尚之¶
處屠釣至陋也及其見舉於武湯周文誠道合志同玄¶
謨神通豈復假近習之薦因左右之介哉書曰有不世¶
之君必能用不世之臣用不世之臣必能立不世之功¶