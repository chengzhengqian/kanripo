有非常之功願將軍筭其多者太祖曰此孤本志也楊¶
奉近在梁耳聞其兵精得無為孤累乎昭曰奉少黨援¶
將獨委質鎭東費亭之事皆奉所定又聞書命申束足¶
以見信宜時遣使厚遺答謝以安其意說京都無糧欲¶
車駕暫幸魯陽魯陽近許轉運稍易可無縣乏之憂奉¶
為人勇而寡慮必不見疑比使往來足以定計奉何能¶
為累太祖曰善即遣使詣奉徙大駕至許奉由是失望¶