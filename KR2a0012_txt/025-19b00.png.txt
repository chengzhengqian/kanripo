故宜簡擇留其淑懿如周之制罷省其餘此則祖己之¶
所以訓高宗高宗之所以享遠號也詔問隆吾聞漢武¶
帝時栢梁災而大起宫殿以厭之其義云何隆對曰臣¶
聞西京栢梁既災越巫陳方建章是經以厭火祥乃夷¶
越之巫所為非聖賢之明訓也五行志曰栢梁災其後¶
有江充巫蠱也(衛太子事見前漢書)如志之言越巫建章無所厭¶
也孔子曰災者修類應行精祲相感以戒人君是以聖¶