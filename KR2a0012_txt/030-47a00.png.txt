(其夜盗者父病頭痛壯熱煩疼然亦來詣輅卜輅為發祟盗者具服輅令擔皮肉藏還著故處病當自愈乃宻)¶
(教鹿主往取又語使復往如前舉椽棄瓦盗父亦差又都尉治内史有失物者輅使明晨於寺門外看當逢一)¶
(人使指天畫地舉手四向自當得之暮果獲於故處矣)¶
評曰華佗之醫診杜䕫之聲樂朱建平之相術周宣之¶
相夢管輅之術筮誠皆玄妙之殊巧非常之絶技矣昔¶
史遷著扁鵲倉公曰者之傳所以廣異聞而表竒事也¶
故存錄云爾¶
　魏志卷二十九¶