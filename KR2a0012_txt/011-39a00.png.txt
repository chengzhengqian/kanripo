(儒欒文博者門徒數千徳林亦就學始精詩書後好内事於衆軰中最玄黙至十六年闗中亂南入漢中初不)¶
(治産業不畜妻孥常讀老子五千文及諸内書晝夜吟詠到二十五年漢中破随衆還長安遂癡愚不復識人)¶
(食不求味冬夏常衣弊布連結衣體如無所勝目如無所見獨居窮巷小屋無親里人與之衣食不肯取郡縣)¶
(以其鰁窮給廩日五升食不足頗行乞乞不取多人問其姓字又不肯言故因號之曰寒貧也或素有與相知)¶
(者往存恤之輒拜跪由是人謂其不癡車騎将軍郭淮以意氣呼之問其所欲亦不肯言淮因與脯糒及衣不)¶
(取其衣取其脯一胊糒一升而止臣松之案魏畧云焦先及揚沛並作瓜牛廬止其中以為瓜當作蝸蝸牛螺)¶
(蟲之有角者也俗或呼為黄犢先等作圜舍形如蝸牛蔽故謂之蝸牛廬荘子曰有國扵蝸之左角者曰觸氏)¶
(有國扵右角者曰蠻氏時相與爭地而戰伏尸數萬逐北旬有五日而後反謂此物也)¶
評曰袁渙邴原張範躬履清蹈進退以道(臣松之以為蹈猶履也躬)¶