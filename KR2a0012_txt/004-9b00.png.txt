(固爭四方議者將謂臣何書十餘上詔乃許之復加九錫之禮太傅又言太祖有大功大德漢氏崇重故加九)¶
(錫此乃歴代異事非後代之君臣所得議也又辭不受)夏四月乙丑改年丙子太¶
尉蔣濟薨冬十二月辛夘以司空王凌為太尉庚子以¶
司隸校尉孫禮為司空¶
二年夏五月以征西將軍郭淮為車騎將軍冬十月以¶
特進孫資為驃騎將軍十一月司空孫禮薨十二月甲¶
辰東海王霖薨乙未征南將軍王昶渡江掩攻吳破之¶