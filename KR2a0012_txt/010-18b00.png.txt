軍師建安二年從征張繡攸言於太祖曰繡與劉表相¶
恃為强然繡以遊軍仰食於表表不能供也勢必離不¶
如緩軍以待之可誘而致也若急之其勢必相救太祖¶
不從遂進軍之穣與戰繡急表果救之軍不利太祖謂¶
攸曰不用君言至是乃設奇兵復戰大破之是嵗太祖¶
自宛征呂布(魏書曰議者云表繡在後而還襲呂布其危必也攸以為表繡新破勢不敢動布驍)¶
(猛又恃袁術若縱横淮泗間豪傑必應之今乗其初叛衆心未附往可破也太祖曰善比行布以敗劉備而臧)¶