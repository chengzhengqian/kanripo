(有虞委讓帝位忽如遺跡今天既訖我漢命乃眷北顧帝皇之業實在大魏朕守空名以竊古義顧視前事猶)¶
(有慙徳而王遜讓至於三四朕用懼焉夫不辭萬乘之位者知命達節之數也虞夏之君處之不疑故勲烈垂)¶
(于萬載美名傳於無窮今遣守尚書令侍中顗喻王其速陟帝位以順天人之心副朕之大願於是尚書令桓)¶
(階等奏曰今漢氏之命已四至而陛下前後固辭臣等伏以為上帝之臨聖徳期運之隆大魏斯豈數載傳稱)¶
(周之有天下非甲子之朝殷之去帝位非牧野之日也故詩序商湯追本玄王之至述姬周上錄后稷之生是)¶
(以受命既固厥徳不囘漢氏衰廢行次已絶三辰垂其徵史官著其驗耆老記先古之占百姓協謌謠之聲陛)¶
(下應天受禪當速即壇場柴燎上帝誠不宜久停神器拒億兆之願臣輒下太史令擇元辰今月二十九日可)¶