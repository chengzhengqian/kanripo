尉餘子皆郎中正始元年更加放左光禄大夫資右光¶
禄大夫金印紫綬儀同三司六年放轉驃騎資衛將軍¶
領監令如故七年復封子一人亭侯各年老遜位以列¶
侯朝朔望位特進(資别傳曰大將軍爽專事多變易舊章資歎曰吾累世䝉寵加以豫聞屬)¶
(託今縱不能匡弼時事可以坐受素餐之禄邪遂固稱疾九年二月乃賜詔曰君掌機密三十餘年經營庶事)¶
(勲著前朝暨朕統位動頼良謀是以曩者增崇寵章同之三事外帥羣官内望讜言屬以年耆疾篤上還印綬)¶
(前後鄭重辭㫖懇切天地以大順成徳君子以善恕成仁重以職事違奪君志今聼所執賜錢百萬使兼光禄)¶
(勲少府親策詔君養疾于第君其勉進醫藥頤神和氣以永無疆之祚置舍人官騎加以日秩肴酒之膳焉)¶
曹爽誅後復以資為侍中領中書令嘉平二年放薨諡¶