(然軍器尚利戰士尚衆而耳目偵邏不設恐動之言妄至望寇奔走未嘗接風塵交旗鼔也欲作䧟氷丸沈河)¶
(令賊不得渡禱祈羣神求用兵必利著筮常陳於前巫祝不去於側入見其清談干雲出則渾亂命不可知州)¶
(遂蕭條悉為丘墟也)洪在州二年羣盗奔走紹歎其能徙為東郡¶
太守治東武陽太祖圍張超於雍丘超言唯恃臧洪當¶
來救吾衆人以為袁曹方睦而洪為紹所表用必不敗¶
好招禍逺來赴此超曰子源天下義士終不背本者但¶
恐見禁制不相及逮耳洪聞之果徒跣號泣並勒所領¶
兵又從紹請兵馬求欲救超而紹終不聼許超遂族滅¶
洪由是怨紹絶不與通紹興兵圍之歴年不下紹令洪¶