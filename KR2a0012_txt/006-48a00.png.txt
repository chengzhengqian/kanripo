(繫獄月餘忽於獄中哭曰劉荆州今日死華容去州數百里即遣馬吏驗視而劉表果死縣乃出之續又歌吟)¶
(曰不意李立為貴人後無幾太祖平荆州以涿郡李立字建賢為荆州刺史)太祖以琮為青¶
州刺史封列侯(魏武故事載令曰楚有江漢山川之險後服先彊與秦爭衡荆州則其故地劉)¶
(鎮南久用其民矣身没之後諸子鼎峙雖終難全猶可引日青州刺史琮心高志潔智深慮廣輕榮重義薄利)¶
(厚德蔑萬里之業忽三軍之衆篤中正之體敦令名之譽上耀先君之遺塵下圖不朽之餘祚鮑永之棄并州)¶
(竇融之離五郡未足以喻也雖封列侯一州之位猶恨此寵未副其人而比有牋求還州監史雖尊秩禄未優)¶
(今聽所執表琮為諫議大夫參同軍事)蒯越等侯者十五人越為光禄勲¶
(傅子曰越蒯通之後也深中足智魁傑有雄姿大將軍何進聞其名辟為東曹掾越勸進誅諸閹官進猶豫不)¶
(决越知進必敗求出為汝陽令佐劉表平定境内表得以彊大詔書拜章陵太守封樊亭侯荆州平太祖與荀)¶