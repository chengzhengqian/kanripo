(司不與嶠同班無縁方稱侍中二書所云皆為非也考其時位愷實當之愷位至征西大将軍愷兄憺少府弟)¶
(悝䕶軍将軍追贈車騎大将軍)¶
荀攸字公達彧從子也祖父曇廣陵太守(荀氏家傳曰曇字元智兄)¶
(昱字伯修張璠漢紀稱昱曇並傑俊有殊才昱與李膺王暢杜宻等號為八俊位至沛相攸父彞州從事彛于)¶
(彧為從祖兄弟)攸少孤及曇卒故吏張權求守曇墓攸年十三¶
疑之謂叔父衢曰此吏有非常之色殆将有姦衢寤乃¶
推問果殺人亡命由是異之(魏書曰攸年七八嵗衢曽醉誤傷攸耳而攸出入遊)¶