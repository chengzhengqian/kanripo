居處老小以将軍為主耳将軍堅守曠日袁紹要當自¶
退自退之後四方之衆必復可合也若将軍今舍之而¶
去軍無鎭重易京之危可立待也将軍失本孤在草野¶
何所成邪瓉遂止不出(英雄記曰關靖字士起太原人本酷吏也諂而無大謀特為瓉)¶
(所信幸)救至欲内外擊紹遣人與子書刻期兵至舉火為¶
應(典略曰瓉遣行人文則齎書告子續曰袁氏之攻似若神鬼皷角鳴於地中梯衝舞吾樓上日窮月踧無)¶
(所聊賴汝當碎首於張燕速致輕騎到者當起烽火於北吾當從内出不然吾亡之後天下雖廣汝欲求安足)¶