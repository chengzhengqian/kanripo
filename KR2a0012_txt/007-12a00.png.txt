(從其計下邳敗軍士執布及宫太祖皆見之與語平生故布有求活之言太祖謂宫曰公臺卿平常自謂智計)¶
(有餘今竟何如宫顧指布曰但坐此人不從宫言以至於此若其見從亦未必為禽也太祖笑曰今日之事當)¶
(如何宫曰為臣不忠為子不孝死自分也太祖曰卿如是奈卿老母何宫曰宫聞將以孝治天下者不害人之)¶
(親老母之存否在明公也太祖曰若卿妻子何宫曰宫聞將施仁政於天下者不絶人之祀妻子之存否亦在)¶
(明公也太祖未復言宫曰請出就戮以明軍法遂趨出不可止太祖泣而送之宫不還顧宫死後太祖待其家)¶
(皆厚於初)陳登者字元龍在廣陵有威名又犄角呂布有功¶
加伏波將軍年三十九卒後許汜與劉備並在荆州牧¶
劉表坐表與備共論天下人汜曰陳元龍湖海之士豪¶
氣不除備謂表曰許君論是非表曰欲言非此君為善¶