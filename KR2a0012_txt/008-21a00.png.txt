(以行之辭足以見信若其計從雖酈生之降齊王陸賈之説尉佗亦無以逺過也欲進逺路不宜釋騏驥将已)¶
(篤疾不宜廢扁鵲願察愚言也)使者至淵設甲兵為軍陣出見使者又¶
數對國中賓客出惡言(吳書曰魏遣使者傅容聶䕫拜淵為樂浪公淵計吏從洛陽還)¶
(語淵曰使者左駿伯使皆擇勇力者非凡人也淵由是疑怖容䕫至住學館中淵先以歩騎圍之乃入受拜容)¶
(䕫大怖由是還洛言状)景初元年乃遣幽州刺史毌丘儉等齎璽¶
書徴淵淵遂發兵逆於遼隧與儉等戰儉等不利而還¶
淵遂自立為燕王置百官有司遣使者持節假鮮卑單¶
于璽封拜邊民誘呼鮮卑侵擾北方(魏書曰淵知此變非獨出儉遂為備)¶
(遣使謝吳自稱燕王求為與國然猶令官屬上書自直於魏曰大司馬長史臣郭昕參軍臣桞蒲等七百八十)¶