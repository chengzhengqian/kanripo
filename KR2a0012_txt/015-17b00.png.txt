以畀之外沮其勢内離其交必不戰而定乃檄告諭諸¶
羌為光等所詿誤者原之能斬賊帥送首者當加封賞¶
於是光部黨斬送光首其餘咸安堵如故既臨二州十¶
餘年政惠著聞其所禮辟扶風龎延天水楊阜安定胡¶
遵酒泉龎淯燉煌張㳟周生烈等終皆有名位(魏畧曰初既為)¶
(郡小吏功曹徐英嘗自鞭既三十英字伯濟馮翊著姓建安初為蒲阪令英性剛爽自見族氏勝既於郷里名)¶
(行在前加以前辱既雖知既貴顯終不肯求於既既雖得志亦不顧計本原猶欲與英和嘗因醉欲親狎英英)¶