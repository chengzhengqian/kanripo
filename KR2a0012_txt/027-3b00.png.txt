而守約猛而能寛聖人以清為難而徐公之所易也或¶
問欽徐公當武帝之時人以為通自在涼州及還京師¶
人以為介何也欽答曰往者毛孝先崔季珪等用事貴¶
清素之士于時皆變易車服以求名髙而徐公不改其¶
常故人以為通比来天下奢靡轉相倣效而徐公雅尚¶
自若不與俗同故前日之通乃今日之介也是世人之¶
無常而徐公之有常也¶