十三種物著大篋中使輅射云器中藉藉有十三種物¶
先說雞子後道蠶蛹遂一一名之惟以梳為枇耳(輅别傳曰)¶
(清河令徐季龍字開明有才機與輅相見共論龍動則景雲起虎嘯則谷風至以為火星者龍參星者虎火出)¶
(則雲應參出則風到此乃隂陽之感化非龍虎之所致也輅言夫論難當先審其本然後求其理理失則機謬)¶
(機謬則榮辱之主若以參星為虎則谷風更為寒霜之風寒霜之風非東風之名是以龍者陽精以濳為隂幽)¶
(靈上通和氣感神二物相扶故能興雲夫虎者隂精而居於陽依木長嘯動於巽林二氣相感故能運風若磁)¶
(石之取鐵不見其神而金自來有徵應以相感也况龍有潛飛之化虎有文明之變招雲召風何足為疑季龍)¶