自關中走南陽濟死從子繡領其衆¶
二年春正月公到宛張繡降既而悔之復反公與戰軍¶
敗為流矢所中長子昻弟子安民遇害(魏書曰公所乘馬名絶影為流)¶
(矢所中傷頰及足幷中公右臂世語曰昻不能騎進馬於公公故免而昻遇害)公乃引兵還舞¶
陰繡將騎來鈔公擊破之繡奔穰與劉表合公謂諸將¶
曰吾降張繡等失不便取其質以至于此吾知所以敗¶
諸卿觀之自今已後不復敗矣遂還許(世語曰舊制三公領兵入見皆)¶