寇内有貧曠之民陛下當大計天下之損益政事之得¶
失誠不可以怠也恕在朝八年其論議亢直皆此類也¶
出為弘農太守數嵗轉趙相(魏略曰恕在弘農寛和有惠愛及遷以孟康代恕為)¶
(弘農康字公休安平人黃初中以於郭后有外屬并受九親賜拜遂轉為㪚騎侍郎是時㪚騎皆以髙才英儒)¶
(充其選而康獨緣妃嬙雜在其間故于時皆共輕之號為阿九康既無才敏因在兄官博讀書傳後遂有所彈)¶
(駮其文義雅而切要衆人乃更加意正始中出為弘農領典農校尉康到官清已奉職嘉善而矜不能省息獄)¶
(訟緣民所欲因而利之郡領吏二百餘人渉春遣休常四分遣一事無宿諾時出案行皆豫勑督郵平水不得)¶