之幸有公卿大臣楊當捍外難何事京都遂還野王即¶
拜為大司馬(英雄記曰楊性仁和無威刑下人謀反發覺對之涕泣輙原不問)楊素與¶
呂布善太祖之圍布楊欲救之不能乃出兵東市遥為¶
之勢其将楊醜殺楊以應太祖楊将眭固殺醜将其衆¶
欲北合袁紹太祖遣史渙邀擊破之於犬城斬固盡收¶
其衆也(典略曰固字白兔既殺楊醜軍屯射犬時有巫誡固曰将軍字兔而此邑名犬兔見犬其勢必)¶
(驚宜急移去固不從遂戰死)¶
公孫度字升濟本遼東㐮平人也度父延避吏居玄菟¶
任度為郡吏時玄菟太守公孫琙子豹年十八嵗早死¶