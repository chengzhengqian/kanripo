(外逐劉備於隴右破烏丸於白登其餘梟夷蕩定者往往如神不可勝計今日之事去就可知也將軍能聽粲)¶
(計卷甲倒戈應天順命以歸曹公曹公必重德將軍保已全宗長享福祚垂之後嗣此萬全之䇿也粲遭亂流)¶
(離託命此州蒙將軍父子重顧敢不盡言琮納其言臣松之案孫權自此以前尚與中國和同未嘗交兵何云)¶
(驅權於江外乎魏武以十三年征荆州劉備却後數年方入蜀備身未嘗渉於闗隴而於征荆州之年便云逐)¶
(備於隴右既已乖錯又白登在平城亦魏武所不經北征烏丸與白登永不相豫以此知張騭假偽之辭而不)¶
(覺其虚之自露也凡騭虚偽妄作不可覆疏如此類者不可勝紀)太祖辟為丞相掾賜¶
爵闗内侯太祖置酒漢濵粲奉觴賀曰方今袁紹起河¶