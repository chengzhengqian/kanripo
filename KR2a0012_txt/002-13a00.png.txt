(聖乎以天下讓是天地日月輕去萬物也是以舜嚮天下不拜而受命今火徳氣盡炎上數終帝遷明徳祚隆)¶
(大魏符瑞昭晳受命既固光天之下神人同應雖有虞儀鳳成周躍魚方今之事未足以喻而陛下違天命以)¶
(飾小行逆人心以守私志上忤皇穹眷命之㫖中忘聖人達節之數下孤人臣翹首之望非所以揚聖道之高)¶
(衢乘無窮之懿勲也臣等聞事君有獻可替否之道奉上有逆鱗固爭之義臣等敢以死請令曰太古聖王之)¶
(治也至徳合乾坤恵澤均造化禮教優乎昆蟲仁恩洽乎草木日月所照戴天履地含氣有生之類靡不被服)¶
(淸風沐浴玄徳是以金革不起苛慝不作風雨應節禎祥觸類而見今百姓寒者未暖饑者未飽鰥者未室寡)¶
(者未嫁權備尚存未可舞以干戚方將整以齊斧戎役未息於外士民未安於内耳未聞康哉之歌目未覩擊)¶
(壤之戲嬰兒未可託於高巢餘糧未可以宿於田畝人事未備至於此也夜未曜景星治未通眞人河未出龍)¶
(馬山未出象車蓂莢未植階庭萐莆未生庖厨王母未獻白環渠搜未見珍裘靈瑞未效又如彼也昔東戸季)¶