張繡在南陽詡隂結繡繡遣人迎詡詡将行或謂詡曰¶
煨待君厚矣君安去之詡曰煨性多疑有忌詡意禮雖¶
厚不可恃久将為所圖我去必喜又望吾結大援于外¶
必厚吾妻子繡無謀主亦願得詡則家與身必俱全矣¶
詡遂往繡執子孫禮煨果善視其家詡說繡與劉表連¶
和(傅子曰詡南見劉表表以客禮待之詡曰表平世三公才也不見事變多疑無決無能為也)太祖¶
比征之一朝引軍退繡自追之詡謂繡曰不可追也追¶
必敗繡不從進兵交戰大敗而還詡謂繡曰促更追之¶
更戰必勝繡謝曰不用公言以至于此今已敗奈何復¶