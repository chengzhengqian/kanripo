急其勢不能相救劉備以彊兵臨之其背叛固宜也備¶
新將紹兵未能得其用擊之可破也太祖善其言遂使¶
將騎擊備破走之仁盡復収諸叛縣而還紹遣别將韓¶
荀鈔斷西道仁擊荀於雞洛山大破之由是紹不敢復¶
分兵出復與史渙等鈔紹運車燒其糧糓河北既定從¶
圍壺闗太祖令曰城拔皆坑之連月不下仁言於太祖¶
曰圍城必示之活門所以開其生路也今公告之必死¶
將人自為守且城固而糧多攻之則士卒傷守之則引¶
日久今頓兵堅城之下以攻必死之虜非良計也太祖¶