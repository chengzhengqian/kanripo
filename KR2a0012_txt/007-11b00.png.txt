(百餘兵號為千人鎧甲鬬具皆精練齊整每所攻擊無不破者名為䧟陣營順每諫布言凡破家亡國非無忠)¶
(臣明智者也但忠不見用耳將軍舉動不肯詳思輙喜言誤誤不可數也布知其忠然不能用布從郝萌反後)¶
(更疏順以魏續有内外之親悉奪順所將兵以與續及當攻戰故令順將續所領兵順亦終無恨意)太祖¶
之禽宫也問宫欲活老母及女不宫對曰宫聞孝治天¶
下者不絶人之親仁施四海者不乏人之祀老母在公¶
不在宫也太祖召養其母終其身嫁其女(魚氏典略曰陳宫字公臺)¶
(東郡人也剛直烈壯少與海内知名之士皆相連結及天下亂始隨太祖後自疑乃從呂布為布畫䇿布每不)¶