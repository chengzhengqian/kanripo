(黙子球清直有理識尚書右僕射領選球弟豫為尚書)¶
倉慈字孝仁淮南人也始為郡吏建安中太祖開募屯¶
田於淮南以慈為綏集都尉黃初末為長安令清約有¶
方吏民畏而愛之太和中遷燉煌太守郡在西陲以喪¶
亂隔絶曠無太守二十嵗大姓雄張遂以為俗前太守¶
尹奉等循故而已無所匡革慈到抑挫權右撫恤貧羸¶
甚得其理舊大族田地有餘而小民無立錐之土慈皆¶
隨口割賦稍稍使畢其本直先是屬城獄訟衆猥縣不¶
能決多集治下慈躬往省閲料簡輕重自非殊死但鞭¶