將北渡臨濟河先渡兵獨與褚及虎士百餘人留南岸¶
斷後超將歩騎萬餘人來奔太祖軍矢下如雨禇白太¶
祖賊來多今兵渡已盡宜去乃扶太祖上船賊戰急軍¶
争濟船船重欲没禇斬攀船者左手舉馬鞍蔽太祖船¶
工為流矢所中死褚右手並泝船僅乃得渡是日微褚¶
幾危其後太祖與遂超等單馬會語左右皆不得從唯¶
將褚超負其力隂欲前突太祖素聞褚勇疑從騎是褚¶
乃問太祖曰公有虎侯者安在太祖顧指褚褚瞋目盻¶
之超不敢動乃各罷後數日會戰大破超等褚身斬首¶