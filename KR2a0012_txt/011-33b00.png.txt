(違聖人之制非禮命姓之意故著氏姓論以原本世系文多不載毎所居姻親知舊鄰里有困窮者家儲雖不)¶
(盈擔石必分以贍救之與人子言教以孝與人弟言訓以悌言及人臣誨以忠貌甚恭言甚順觀其行邈然若)¶
(不可及即之熙熙然甚柔而温因其事而導之扵善是以漸之者無不化焉寧之亡天下知與不知聞之無不)¶
(嗟歎醇徳之所感若此不亦至乎)時鉅鹿張臶字子明潁川胡昭字孔¶
明亦飬志不仕臶少游太學學兼内外後歸鄉里袁紹¶
前後辟命不應移居上黨并州牧髙幹表除樂平令不¶
就徙遁常山門徒且數百人遷居任縣太祖為丞相辟¶