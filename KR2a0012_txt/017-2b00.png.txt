都亭侯從征袁尚於柳城卒與虜遇遼勸太祖戰氣甚¶
奮太祖壯之自以所持麾授遼遂擊大破之斬單于蹋¶
頓(傅子曰太祖將征柳城遼諫曰夫許天下之㑹也今天子在許公遠北征若劉表遣劉備襲許據之以號)¶
(令四方公之勢去矣太祖䇿表必不能任備遂行也)時荆州未定復遣遼屯長社¶
臨發軍中有謀反者夜驚亂起火一軍盡擾遼謂左右¶
曰勿動是不一營盡反必有造變者欲以動亂人耳乃¶
令軍中其不反者安坐遼將親兵數十人中陣而立有¶