有變怪使人恐怖其理何由輅曰或因漢末之亂兵馬¶
擾攘軍尸流血汙染丘山故因昏夕多有怪形也眀府¶
道徳髙妙自天祐之願安百祿以光休寵(輅别傳曰故郡将劉邠字)¶
(令元清和有思理好易而不能精與輅相見意甚喜歡自說注易向訖也輅言今明府欲勞不世之神經緯大)¶
(道誠富美之秋然輅以為注易之急急於水火水火之難登時之驗易之清濁延於萬代不可不先定其神而)¶
(後垂明思也自旦至今聴採聖論未有易之一分易安可注也輅不解古之聖人何以處乾位於西北坤位於)¶
(西南夫乾坤者天地之象然天地至大為神明君父覆載萬物生長無首何以安處二位與六卦同列乾之象)¶
(彖曰大哉乾元萬物資始乃統天夫統者屬也尊莫大焉何由有别位也邠依易繫詞諸為之理以為注不得)¶
(其要輅尋聲下難事皆窮析曰夫乾坤者易之祖宗變化之根源今明府論清濁者有疑疑則無神恐非注易)¶