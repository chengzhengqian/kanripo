不為營壘而求割地吾順言許之所以從其意使自安¶
而不為備因畜士卒之力一旦擊之所謂疾雷不及掩¶
耳兵之變化固非一道也始賊每一部到公輙有喜色¶
賊破之後諸將問其故公答曰闗中長逺若賊各依險¶
阻征之不一二年不可定也今皆來集其衆雖多莫相¶
歸服軍無適主一舉可滅為功差易吾是以喜冬十月¶
軍自長安北征楊秋圍安定秋降復其爵位使留撫其¶
民人(魏畧曰楊秋黃初中遷討寇將軍位特進封臨涇侯以壽終)十二月自安定還¶
留夏侯淵屯長安¶