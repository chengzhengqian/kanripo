舊説而基據持玄義常與抗衡遷安平太守公事去官¶
大將軍曹爽請為從事中郎出為安豐太守郡接吳寇¶
為政清嚴有威恵眀設防備敵不敢犯加討寇將軍吳¶
嘗大發衆集建業揚聲欲入攻揚州刺史諸葛誕使基¶
策之基曰昔孫權再至合肥一至江夏其後全琮出廬¶
江朱然寇襄陽皆無功而還今陸遜等已死而權年老¶
内無賢嗣中無謀主權自出則懼内釁卒起癕疽發潰¶
遣將則舊將已盡新將未信此不過欲補定支黨還自¶
保䕶耳後權竟不能出時曹爽専柄風化陵遲基著時¶