(篇辭雖不典世服其博聞續漢書曰劭又著中漢輯敘漢官儀及禮儀故事凡十一種百三十六卷朝廷制度)¶
(百官儀式所以不亡者由劭記之官至泰山太守劭弟珣字李瑜司空掾即㻛之父)楨以不敬被¶
刑刑竟署吏(文士傳曰楨父名梁字曼山一名恭少有清才以文學見貴終於野王令典畧曰文)¶
(帝常賜楨廓落帶其後師死欲借取以為像因書嘲楨云夫物因人為貴故在賤者之手不御至尊之側今雖)¶
(取之勿嫌其不反也楨荅曰楨聞荆山之璞曜元后之寳随侯之珠燭衆士之好南垠之金登窈窕之首鼲貂)¶
(之尾綴侍臣之幘此四寳者伏朽石之下潛汙泥之中而揚光千載之上發彩疇昔之外亦皆未能初自接於)¶
(至尊也夫尊者所服卑者所修也貴者所御賤者所先也故夏屋初成而大匠先立其下嘉禾始熟而農夫先)¶
(嘗其粒恨楨所帶無他妙飾若實殊異尚可納也楨辭㫖巧妙皆如是由是特為諸公子所親愛其後太子嘗)¶
(請諸文學酒酣坐歡命夫人甄氏出拜坐中衆人咸伏而楨獨平視太祖聞之乃收楨減死輸作)咸著¶