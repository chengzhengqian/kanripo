散之旬月皆平定是時太祖始制新科下州郡又收租¶
稅綿絹夔以郡初立近以師旅之後不可卒繩以法乃¶
上言曰自䘮亂已来民人失所今雖小安然服教日淺¶
所下新科皆以明罰勅法齊一大化也所領六縣疆域¶
初㝎加以饑饉若一切齊以科禁恐或有不從教者有¶
不從教者不得不誅則非觀民設教随時之意也先王¶
辨九服之賦以殊逺近制三典之刑以平治亂愚以為¶
此郡宜依逺域新邦之典其民間小事使長吏臨時随¶
宜上不背正法下以順百姓之心比及三年民安其業¶