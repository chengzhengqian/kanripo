之中必有應斯舉者故傳曰無周公之親不得行周公¶
之事唯陛下少留意焉近者漢氏廣建藩王豐則連城¶
數十約則饗食祖祭而已未若姬周之樹國五等之品¶
制也若扶蘓之諌始皇淳于越之難周青臣可謂知時¶
變矣夫能使天下傾耳注目者當權者是矣故謀能移¶
主威能懾下豪右執政不在親戚權之所在雖疏必重¶
勢之所去雖親必輕蓋取齊者田族非吕宗也分晉者¶
趙魏非姬姓也惟陛下察之苟吉專其位凶離其患者¶
異姓之臣也欲國之安祈家之貴存共其榮没同其禍¶