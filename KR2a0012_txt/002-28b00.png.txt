(各五百户是夕甘露降芳林園臣松之按芳林園即今華林園齊王芳即位改為華林)¶
五年春正月初令謀反大逆乃得相告其餘皆勿聼治¶
敢妄相告以其罪罪之三月行自許昌還洛陽宫夏四¶
月立太學制五經課試之法置春秋穀梁博士五月有¶
司以公卿朝朔望日因奏疑事聼斷大政論辨得失秋¶
七月行東廵幸許昌宫八月為水軍親御龍舟循蔡潁¶
浮淮幸壽春揚州界將吏士民犯五歲刑已下皆原除¶