(彧殺伏后彧不從故自殺權以露布于蜀劉備聞之曰老賊不死禍亂未巳臣松之案獻帝春秋云彧欲發伏)¶
(后事而求使至鄴而方誣太祖云昔已甞言言既無徴廻託以官渡之虞俯仰之間辭情頓屈雖在庸人猶不)¶
(至此何以玷累賢哲哉凡諸云云皆出自鄙俚可謂以吾儕之言而厚誣君子者矣袁暐虚罔之類此最為甚)¶
(也)子惲嗣侯官至虎賁中郎将初文帝與平原侯植並¶
有擬論文帝曲禮事彧及彧卒惲又與植善而與夏侯¶
尚不穆文帝深恨惲惲早卒子甝霬(霬音翼)以外甥故猶¶
寵待惲弟俁御史中丞俁弟詵大将軍從事中郎皆知¶