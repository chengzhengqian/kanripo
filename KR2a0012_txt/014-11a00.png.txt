(嘉謀㑹太祖使備要擊袁術嘉與程昱俱駕而諫太祖曰放備變作矣時備已去遂舉兵以叛太祖恨不用嘉)¶
(之言案魏書所云與傅子正反也)孫䇿轉鬬千里盡有江東聞太祖與¶
袁紹相持於官渡將渡江北襲許衆聞皆懼嘉料之曰¶
䇿新幷江東所誅皆英豪雄傑能得人死力者也然䇿¶
輕而無備雖有百萬之衆無異於獨行中原也若刺客¶
伏起一人之敵耳以吾觀之必死於匹夫之手䇿臨江¶
未濟果為許貢客所殺(傅子曰太祖欲速征劉備議者懼軍出袁紹襲其後進不得戰)¶
(而退失所據語在武紀太祖疑以問嘉嘉勸太祖曰紹性遲而多疑來必不速備新起衆心未附急擊之必敗)¶
(此存亡之機不可失也太祖曰善遂東征備備敗奔紹紹果不出臣松之案武紀决計征備量紹不出皆出自)¶