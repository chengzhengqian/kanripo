急病見於靣莫多飲酒坐畢歸行數里昕卒頭眩墮車¶
人扶將還載歸家中宿死　故督郵頓子獻得病已差¶
詣佗視脉曰尚虛未得復勿為勞事御内即死臨死當¶
吐舌數寸其妻聞其病除從百餘里来省之止宿交接¶
中間三日發病一如佗言　督郵徐毅得病佗往省之¶
毅謂佗曰昨使醫曹吏劉租針胃管訖便苦欬嗽欲卧¶
不安佗曰刺不得胃管誤中肝也食當日減五日不救¶