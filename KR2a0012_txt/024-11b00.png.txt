先軌雖夏啓之承基周成之繼業誠無以加也然今博¶
士皆經明行脩一國清選而使遷除限不過長懼非所¶
以崇顯儒術帥勵怠墯也孔子稱舉善而教不能則勸¶
故楚禮申公學士銳精漢隆卓茂搢紳競慕臣以為博¶
士者道之淵藪六藝所宗宜隨學行優劣待以不次之¶
位敦崇道教以勸學者於化為弘帝納之後大興殿舍¶
百姓勞役廣采衆女充盈後宫後宫皇子連夭繼嗣未¶