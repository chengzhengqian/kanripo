立獻帝京都大亂卓表太祖為驍騎校尉欲與計事太¶
祖乃變易姓名間行東歸(魏書曰太祖以卓終必覆敗遂不就拜逃歸鄉里從數騎)¶
(過故人成臯吕伯奢伯奢不在其子與賓客共劫太祖取馬及物太祖手刃擊殺數人世語曰太祖過伯奢伯)¶
(奢出行五子皆在備賓主禮太祖自以背卓命疑其圖已手劒夜殺八人而去孫盛雜記曰太祖聞其食器聲)¶
(以為圖已遂夜殺之既而悽愴曰寧我負人無人負我遂行)出關過中牟為亭長所¶
疑執詣縣邑中或竊識之為請得解(世語曰中牟疑是亡人見拘於縣時)¶
(掾亦已被卓書唯功曹心知是太祖以世方亂不宜拘天下雄雋因白令釋之)卓遂殺太后及¶
弘農王太祖至陳留散家財合義兵將以誅卓冬十二¶
月始起兵於巳吾(世語曰陳留孝廉衞兹以家財資太祖使起兵衆有五千人)是歲¶