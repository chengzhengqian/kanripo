曹太祖西征田銀蘇伯反幽冀扇動文帝欲親自討之¶
林曰昔忝博陵又在幽州賊之形勢可料度也北方吏¶
民樂安厭亂服化已久守善者多銀伯犬羊相聚智小¶
謀大不能為害方今大軍在遠外有彊敵將軍為天下¶
之鎮也輕動遠舉雖克不武文帝從之遣將往伐應時¶
克滅出為平原太守魏郡東部都尉入為丞相東曹屬¶
魏國既建拜尚書文帝踐阼遷少府封樂陽亭侯(魏略曰林)¶