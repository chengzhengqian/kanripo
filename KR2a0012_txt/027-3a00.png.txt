葬諡曰穆侯子武嗣六年朝廷追思清節之士詔曰夫¶
顯賢表徳聖王所重舉善而教仲尼所美故司空徐邈¶
征東將軍胡質衞尉田豫皆服職前朝歴事四世出統¶
戎馬入贊庶政忠清在公憂國忘私不營産業身沒之¶
後家無餘財朕甚嘉之其賜邈等家榖二千斛錢三十¶
萬布告天下邈同郡韓觀曼游有鍳識器幹與邈齊名¶
而在孫禮盧毓先為豫州刺史甚有治功卒官(魏名臣奏載黄)¶
(門侍郎杜恕表稱韓觀王昶信有兼才髙官重任不但三州)盧欽著書稱邈曰徐公¶
志髙行潔才博氣猛其施之也髙而不狷潔而不介博¶