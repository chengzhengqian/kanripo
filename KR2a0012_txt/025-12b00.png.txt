自是不法服不以見阜遷將作大匠時初治宫室發美¶
女以充後庭數出入弋獵秋大雨震電多殺鳥雀阜上¶
疏曰臣聞明主在上羣下盡辭堯舜聖徳求非索諫大¶
禹勤功務卑宫室成湯遭旱歸咎責已周文刑於寡妻¶
以御家邦漢文躬行節儉身衣弋綈此皆能昭令問貽¶
厥孫謀者也伏惟陛下奉武皇帝開拓之大業守文皇¶
帝克終之元緒誠宜思齊往古聖賢之善治總觀季世¶