吳質濟隂人以文才為文帝所善官至振威將軍假節¶
都督河北諸軍事封列侯(魏畧曰質字季重以才學通博為五官將及諸侯所禮愛)¶
(質亦善處其兄弟之間若前世樓君卿之游五侯矣及河北平定大將軍為世子質與劉楨等並在坐席楨坐)¶
(譴之際質出為朝歌長後遷元城令其後大將軍西征太子南在孟津小城與質書曰季重無恙途路雖局官)¶
(守有限願言之懐良不可任足下所治僻左書問致簡益用増勞毎念昔日南皮之游誠不可忘既妙思六經)¶
(逍遥百氏彈棊間設終以博奕髙談娯心哀筝順耳馳騖北塲旅食南館浮甘瓜於清泉沈朱李於寒水皦日)¶
(既沒繼以朗月同乗並載以游後園輿輪徐動賔從無聲清風夜起悲笳㣲吟樂往哀来凄然傷懷余顧而言)¶
(茲樂難常足下之徒咸以為然今果分别各在一方元瑜長逝化為異物毎一念至何時可言方今蕤賔紀辰)¶
(景風扇物天氣和暖衆果具繁時駕而游北遵河曲從者鳴笳以啟路文學託乗於後車節同時異物是人非)¶