相與和追及天子於弘農之曹陽奉急招河東故白波¶
帥韓暹胡才李樂等合與傕汜大戰奉兵敗傕等縱兵¶
殺公卿百官畧宮人入弘農(獻帝記曰時尚書令士孫瑞為亂兵所害三輔决録)¶
(注曰瑞字君榮扶風人世為學門瑞少傳家業博達無所不通仕歴顯位卓既誅遷大司農為國三老每三公)¶
(缺瑞常在選中太尉周忠皇甫嵩司徒淳于嘉趙温司空楊彪張喜等為公皆辭拜讓瑞天子都許追論瑞功)¶
(封子萌澹津亭侯萌字文始亦有才學與王粲善臨當就國粲作詩以贈萌萌有答在粲集中)天子走¶
陜北渡河失輜重步行唯皇后貴人從至大陽止人家¶
屋中(獻帝記曰初議者欲令天子浮河東下太尉楊彪曰臣弘農人從此已東有三十六灘非萬乗所當)¶
(從也劉艾曰臣前為陜令知其危險有師猶有傾覆况今無師太尉謀是也乃止及當北渡使李樂具船天子)¶