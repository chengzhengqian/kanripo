(忠飢乏噉人隨輩南向武闗值婁子伯為荆州遣迎北方客人忠不欲去因率等伍逆擊之奪其兵聚衆千餘)¶
(人以歸公拜忠中郎將從征討五官將知忠嘗噉人因從駕出行令俳取冡間髑髏繫著忠馬鞍以為歡笑)¶
廬江太守劉勲率衆降封為列侯¶
五年春正月董承等謀泄皆伏誅公將自東征備諸將¶
皆曰與公爭天下者袁紹也今紹方來而棄之東紹乘¶
人後若何公曰夫劉備人傑也今不擊必為後患(孫盛魏氏)¶
(春秋云答諸將曰劉備人傑也將生憂寡人臣松之以為史之記言既多潤色故前載所述有非實者矣後之)¶