爽前偉曰颺勝將敗國家事可斬也爽不悦乃引軍還¶
(漢晉春秋曰司馬宣王謂夏侯玄曰春秋責大徳重昔武皇帝再入漢中㡬至大敗君所知也今興平路勢至)¶
(險蜀已先據若進不獲戰退見徼絶覆軍必矣將何以任其責玄懼言於爽引軍退費禕進兵據三嶺以截爽)¶
(爽争險苦戰僅乃得過所發牛馬運轉者死失畧盡羌胡怨歎而闗右悉虚耗矣)初爽以宣王¶
年徳並高恒父事之不敢專行及晏等進用咸共推戴¶
説爽以權重不宜委之於人乃以晏颺謐為尚書晏典¶
選舉軌司隸校尉勝河南尹諸事希復由宣王宣王遂¶