(宏為南陽太守宏子楚字子荆晉陽秋曰楚鄉人王濟豪俊公子也為本州大中正訪問關求楚品狀濟曰此)¶
(人非卿所能名自狀之曰天才英博亮拔不羣楚位至討虜䕶軍馮翊太守楚子洵潁川太守洵子盛字安國)¶
(給事中秘書監盛從父弟綽字興公廷尉正楚及盛綽並有文藻盛又善言名理諸所論著並傳於世)¶
評曰程昱郭嘉董昭劉曄蔣濟才䇿謀略世之竒士雖¶
清治徳業殊於荀攸而籌畫所料是其倫也劉放文翰¶
孫資勤愼並管喉舌權聞當時雅亮非體是故譏諛之¶
聲每過其實矣¶
　魏志卷十四¶