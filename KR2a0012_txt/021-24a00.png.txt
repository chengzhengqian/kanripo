律十八篇著律畧論遷散騎常侍時聞公孫淵受孫權¶
燕王之號議者欲留淵計吏遣兵討之劭以為昔袁尚¶
兄弟歸淵父康康斬送其首是淵先世之效忠也又所¶
聞虚實未可審知古者要荒未服脩德而不征重勞民¶
也宜加寛貸使有以自新後淵果斬送權使張彌等首¶
劭嘗作趙都賦明帝羙之詔劭作許都洛都賦時外興¶
軍旅内營宫室劭作二賦皆諷諫焉青龍中吳圍合肥¶
時東方吏士皆分休征東將軍滿寵表請中軍兵并召¶
休將士須集擊之劭議以為賊衆新至心專氣銳寵以¶