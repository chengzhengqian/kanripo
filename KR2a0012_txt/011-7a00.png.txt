征伐常令範及邴原留與世子居守太祖謂文帝舉動¶
必諮此二人世子執子孫禮救恤窮乏家無所餘中外¶
孤寡皆歸焉贈遺無所逆亦終不用及去皆以還之建¶
安十七年卒魏國初建承以丞相參軍祭酒領趙郡太¶
守政化大行太祖將西征徴承參軍事至長安病卒(魏書)¶
(曰文帝即位以範子參為郎中承孫劭晉中䕶軍與舅楊駿俱被誅事見晋書)¶
涼茂字伯方山陽昌邑人也少好學論議常據經典以¶
處是非太祖辟為司空掾舉髙第補侍御史時泰山多¶
盗賊以茂為泰山太守旬月之間襁負而至者千餘家¶