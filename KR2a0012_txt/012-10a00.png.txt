得免戾今所說人非遷次是以不敢奉命大軍還鄴議¶
所并省玠請謁不行時人憚之咸欲省東曹乃共白曰¶
舊西曹為上東曹為次宜省東曹太祖知其情令曰日¶
出扵東月盛扵東凡人言方亦復先東何以省東曹遂¶
省西曹初太祖平桞城班所獲器物特以素屏風素馮¶
几賜玠曰君有古人之風故賜君古人之服玠居顯位¶
常布衣蔬食撫育孤兄子甚篤賞賜以振施貧族家無¶
所餘遷右軍師魏國初建為尚書僕射復典選舉(先賢行状)¶
(曰玠雅亮公正在官清恪其典選舉㧞貞實斥華偽進遜行抑阿黨諸宰官治民功績不著而私財豐足者皆)¶