誘天衷誕育丞相保乂我皇家弘濟于艱難朕實賴之¶
今將授君典禮其敬聼朕命昔者董卓初興國難羣臣¶
釋位以謀王室(左氏傳曰諸侯釋位以間王政服䖍曰言諸侯釋其私政而佐王室)君則¶
攝進首啓戎行此君之忠於本朝也後及黃巾反易天¶
常侵我三州延及平民君又剪之以寧東夏此又君之¶
功也韓暹楊奉專用威命君則致討克黜其難遂遷許¶
都造我京畿設官兆祀不失舊物天地鬼神於是獲乂¶