先陳往古明王聖主以諷闇政切至之辭欵誠篤實退¶
思補過將順匡救備至悉矣覽思苦言吾甚嘉之後遷¶
少府是時大司馬曹真伐蜀遇雨不進阜上疏曰昔文¶
王有赤烏之符而猶日仄不暇食武王白魚入舟君臣¶
變色而動得吉瑞猶尚憂懼況有災異而不戰竦者哉¶
今吳蜀未平而天屢降變陛下宜深有以專精應答側¶
席而坐思示遠以徳綏邇以儉間者諸軍始進便有天¶
雨之患稽閡山險以積日矣轉運之勞擔負之苦所費¶
以多若有不繼必違本圖傳曰見可而進知難而退軍¶