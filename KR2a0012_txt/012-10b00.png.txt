(免黜停廢久不選用于時四海翕然莫不勵行至乃長吏還者垢面羸衣常乗柴車軍吏入府朝服徒行人擬)¶
(壺飡之絜家象濯纓之操貴者無穢欲之累賤者絶姦貨之求吏潔于上俗移乎下民到于今稱之)時太¶
子未㝎而臨菑侯植有寵玠密諫曰近者袁紹以嫡庶¶
不分覆宗滅國廢立大事非所宜聞後羣僚㑹玠起更¶
衣太祖目指曰此古所謂國之司直我之周昌也崔琰¶
既死玠内不悦後有白玠者出見黥面反者其妻子没¶
為官奴婢玠言曰使天不雨者盖此也太祖大怒收玠¶