三月庚寅山陽公薨帝素服發哀遣使持節典䕶䘮事¶
己酉大赦夏四月大疫崇華殿災丙寅詔有司以太牢¶
告祠文帝廟追諡山陽公為漢孝獻皇帝葬以漢禮(獻帝)¶
(傳曰帝變服率羣臣哭之使使持節行司徒太常和洽弔祭又使持節行大司空大司農崔林監䕶䘮事詔曰)¶
(蓋五帝之事尚矣仲尼盛稱堯舜巍巍蕩蕩之功者以為禪代乃大聖之懿事也山陽公深識天祿永終之運)¶
(禪位文皇帝以順天命先帝命公行漢正朔郊天祀祖以天子之禮言事不稱臣此舜事堯之義也昔放勛殂)¶
(落四海如䘮考妣遏密八音明䘮葬之禮同於王者也今有司奏䘮禮比諸侯王此豈古之遺制而先帝之至)¶
(意哉今諡公漢孝獻皇帝使太尉具以一太牢告祠文帝廟曰叡聞夫禮也者反本修古不忘厥初是以先代)¶
(之君尊尊親親咸有尚焉今山陽公寢疾棄國有司建言䘮紀之禮視諸侯王叡惟山陽公昔知天命永終於)¶