之道謂當得雲表之露以餐玉屑故立僊掌以承髙露¶
陛下通明每所非笑漢武有求於露而由尚見非陛下¶
無求於露而空設之不益於好而糜費功夫誠皆聖慮¶
所宜裁制也覬歴漢魏時獻忠言率如此受詔典著作¶
又為魏官儀凡所撰述數十篇好古文鳥篆隷草無所¶
不善建安末尚書右丞河南潘勗(文章志曰勗字元茂初名芝改名勗後避)¶
(諱或曰朂獻帝時為尚書郎遷右丞詔以朂前在二千石曹才敏兼通明習舊事勑并領本職數加特賜二十)¶