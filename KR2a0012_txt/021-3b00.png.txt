曰卿能闇誦乎曰能因使背而誦之不失一字觀人圍¶
棊局壊粲為覆之棊者不信以帊蓋局使更以他局為¶
之用相比校不誤一道其彊記黙識如此性善算作算¶
術畧盡其理善屬文舉筆便成無所改定時人常以為¶
宿構然正復精意覃思亦不能加也(典畧曰粲才既髙辯論應機鍾繇王)¶
(朗等雖各為魏卿相至於朝廷奏議皆閣筆不能措手)著詩賦論議垂六十篇建¶
安二十一年從征吳二十二年春道病卒時年四十一¶