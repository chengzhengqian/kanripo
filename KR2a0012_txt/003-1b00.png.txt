(子養帝帝以母不以道終意甚不平後不獲已乃敬事郭后旦夕因長御問起居郭后亦自以無子遂加慈愛)¶
(文帝始以帝不悅有意欲以他姬子京兆王為嗣故久不拜太子魏末傳曰帝常從文帝獵見子母鹿文帝射)¶
(殺鹿母使帝射鹿子帝不從曰陛下已殺其母臣不忍復殺其子因涕泣文帝即放弓箭以此深竒之而樹立)¶
(之意定)七年夏五月帝病篤乃立為皇太子丁巳即皇帝¶
位大赦尊皇太后曰太皇太后皇后曰皇太后諸臣封¶
爵各有差(世語曰帝與朝士素不接即位之後羣下想聞風采居數日獨見侍中劉曄語盡日衆人)¶
(側聼曄既出問何如曄曰秦始皇漢孝武之儔才具微不及耳)癸未追諡母甄夫人曰¶