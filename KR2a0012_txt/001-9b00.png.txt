萬濳等至東郡迎太祖領兖州牧遂進兵擊黃巾於壽¶
張東信力戰鬭死僅而破之(魏書曰太祖將歩騎千餘人行視戰地卒抵賊營戰)¶
(不利死者數百人引還賊尋前進黃巾為賊久數乘勝兵皆精悍太祖舊兵少新兵不習練舉軍皆懼太祖被)¶
(甲嬰胄親廵將士明勸賞罰衆乃復奮承間討擊賊稍折退賊乃移書太祖曰昔在濟南毁壞神壇其道乃與)¶
(中黃太乙同似若知道今更迷惑漢行已盡黃家當立天之大運非君才力所能存也太祖見檄書呵罵之數)¶
(開示降路遂設竒伏晝夜會戰戰輒禽獲賊乃退走)購求信喪不得衆乃刻木如¶
信形狀祭而哭焉追黃巾至濟北乞降冬受降卒三十¶