(緒曰勇可習也)司隸鍾繇表拜議郎參軍事荀彧又薦襲太祖¶
以為丞相軍祭酒魏國既建為侍中與王粲和洽並用¶
彊識博聞故太祖游觀出入多得驂乗至其見敬不及¶
洽襲嘗獨見至于夜半粲性躁競起坐曰不知公對杜¶
襲道何等也洽笑答曰天下事豈有盡邪卿晝侍可矣¶
悒悒於此欲兼之乎後襲領丞相長史隨太祖到漢中¶
討張魯太祖還拜襲駙馬都尉留督漢中軍事綏懐開¶
導百姓自樂出徙洛鄴者八萬餘口夏侯淵為劉備所¶
沒軍喪元帥將士失色襲與張郃郭淮糾攝諸軍事權¶