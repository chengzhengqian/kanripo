八年春二月朔日有蝕之夏五月分河東之汾北十縣¶
為平陽郡秋七月尚書何晏奏曰善為國者必先治其¶
身治其身者慎其所習所習正則其身正其身正則不¶
令而行所習不正則其身不正其身不正則雖令不從¶
是故為人君者所與游必擇正人所觀覽必察正象放¶
鄭聲而弗聽逺佞人而弗近然後邪心不生而正道可¶
弘也季末闇主不知損益斥逺君子引近小人忠良疏¶