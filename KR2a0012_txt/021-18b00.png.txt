劉廙字恭嗣南陽安衆人也年十嵗戯於講堂上頴川¶
司馬德操拊其頭曰孺子孺子黄中通理寧自知不廙¶
兄望之有名於世荆州牧劉表辟為從事而其友二人¶
皆以讒毁為表所誅望之又以正諫不合投傳告歸廙¶
謂望之曰趙殺鳴犢仲尼回輪(劉向新序曰趙簡子欲專天下謂其相曰趙有)¶
(犢犨晉有鐸鳴魯有孔邱吾殺三人者天下可王也於是乃召犢犨鐸鳴而問政焉已即殺之使使者聘孔子)¶
(於魯以胖牛肉迎於河上使者謂船人曰孔子即上船中河必流而殺之孔子至使者致命進胖牛之肉孔子)¶