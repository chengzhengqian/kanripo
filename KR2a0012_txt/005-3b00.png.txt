王自以丕年大故用為嗣我但當以免無教導之過為¶
幸耳亦何為當重賜遺乎長御還具以語太祖太祖悦¶
曰怒不變容喜不失節故是最為難二十四年拜為王¶
后策曰夫人卞氏撫養諸子有母儀之德今進位王后¶
太子諸侯陪位羣卿上壽减國内死罪一等二十五年¶
太祖崩文帝即王位尊后曰王太后及踐阼尊后曰皇¶
太后稱永壽宫(魏書曰后以國用不足减損御食諸金銀器物皆去之東阿王植太后少子最)¶