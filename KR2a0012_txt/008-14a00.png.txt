張楊字稚叔雲中人也以武勇給幷州為武猛從事靈¶
帝末天下亂帝以所寵小黄門蹇碩為西園上軍校尉¶
軍京都欲以禦四方徴天下豪傑以為偏裨太祖及袁¶
紹等皆為校尉屬之(靈帝紀曰以虎賁中郎将袁紹為中軍校尉屯騎校尉鮑鴻為下軍)¶
(校尉議郎曺操為典軍校尉趙融馮芳為助軍校尉夏牟淳于瓊為左右校尉)并州刺史丁原¶
遣楊将兵詣碩為假司馬靈帝崩碩為何進所殺楊復¶
為進所遣歸本州募兵得千餘人因留上黨擊山賊進¶
敗董卓作亂楊遂以所将攻上黨太守於壺關不下略¶
諸縣衆至數千人山東兵起欲誅卓袁紹至河内楊與¶