等四將從至宛降張繡繡復叛太祖與戰不利軍敗還¶
舞隂是時軍亂各間行求太祖禁獨勒所將數百人且¶
戰且引雖有死傷不相離虜追稍緩禁徐整行隊鳴皷¶
而還未至太祖所道見十餘人被創祼走禁問其故曰¶
為青州兵所劫初黃巾降號青州兵太祖寛之故敢因¶
緣為略禁怒令其衆曰青州兵同屬曹公而還為賊乎¶
乃討之數之以罪青州兵遽走詣太祖自訴禁既至先¶
立營壘不時謁太祖或謂禁青州兵已訴君矣宜促詣¶
公辨之禁曰今賊在後追至無時不先為備何以待敵¶