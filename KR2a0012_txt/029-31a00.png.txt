當滅族不過二載其應至矣卒如其言後得休過清河¶
倪太守時天旱倪問輅雨期輅曰今夕當雨是日暘燥¶
晝無形似府丞及令在坐咸謂不然到鼓一中星月皆¶
沒風雲並起竟成快雨於是倪盛修主人禮共為歡樂¶
(輅别傳曰輅與倪清河相見既刻雨期倪猶未信輅曰夫造化之所以為神不疾而速不行而至十六日壬子)¶
(直滿畢星中已有水氣水氣之發動於夘辰此必至之應也又天昨檄召五星宣布星符刺下東井告命南箕)¶
(使召雷公電父風伯雨師羣岳呼隂衆川激精雲漢垂澤蛟龍含靈爗爗朱電吐咀杳㝠殷殷雷聲嘘吸雨靈)¶
(習習谷風六合皆同欬唾之間品物流形天有常期道有自然不足為難也倪曰譚髙信寡相為憂之於是便)¶
(留輅往請府丞及清河令若夜雨者當為啖二百斤犢肉若不雨當住十日輅曰言念費損至日向暮了無雲)¶