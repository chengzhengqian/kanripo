兒一兒先出血出甚多後兒不及生母不自覺旁人亦¶
不寤不復迎遂不得生胎死血脉不復歸必燥著母脊¶
故使多脊痛今當與湯并針一處此死胎必出湯針既¶
加婦痛急如欲生者佗曰此死胎乆枯不能自出宜使¶
人探之果得一死男手足完具色黒長可尺許佗之絶¶
技凡類此也然本作士人以醫見業意常自悔後太祖¶
親理得病篤重使佗専視佗曰此近難濟恒事攻治可¶
延嵗月佗久逺家思歸因曰當得家書方欲暫還耳到¶
家辭以妻病數乞期不反太祖累書呼又勅郡縣發遣¶