(南大石山去洛城九十里)太傅司馬宣王奏免大將軍曹爽爽弟中¶
領軍羲武衛將軍訓散騎常侍彦官以侯就第戊戌有¶
司奏收黃門張當付廷尉考實其辭爽與謀不軌又尚¶
書丁謐鄧颺何晏司隸校尉畢軌荆州刺史李勝大司¶
農桓範皆與爽通姦謀夷三族語在爽傳丙午大赦丁¶
未以太傅司馬宣王為丞相固讓乃止(孔衍漢魏春秋曰詔使太常王)¶
(肅册命太傅為丞相増邑萬户羣臣奏事不得稱名如漢霍光故事太傅上書辭讓曰臣親受顧命憂深責重)¶
(慿賴天威摧弊姦凶贖罪為幸功不足論又三公之官聖王所制著之典禮至於丞相始自秦政漢氏因之無)¶
(復變改今三公之官皆備横復寵臣違越先典革聖明之經襲秦漢之路雖在異人臣所宜正况當臣身而不)¶