重各有差(魏書載公令曰昔趙奢竇嬰之為將也受賜千金一朝散之故能濟成大功永世流聲吾)¶
(讀其文未嘗不慕其為人也與諸將士大夫共從戎事幸賴賢人不愛其謀羣士不遺其力是以夷險平亂而)¶
(吾得竊大賞户邑三萬追思竇嬰散金之義今分所受租與諸將掾屬及故戍於陳蔡者庶以酬答衆勞不擅)¶
(大惠也宜差死事之孤以租穀及之若年殷用足租奉畢入將大與衆人悉共饗之)將北征三郡¶
烏丸諸將皆曰袁尚亡虜耳夷狄貪而無親豈能為尚¶
用今深入征之劉備必說劉表以襲許萬一為變事不¶
可悔惟郭嘉䇿表必不能任備勸公行夏五月至無終¶
秋七月大水傍海道不通田疇請為鄉導公從之引軍¶
出盧龍塞塞外道絶不通乃塹山堙谷五百餘里經白¶