(對戰紹不勝)以嚴綱為冀州田楷為青州單經為兗州置諸¶
郡縣紹軍廣川令将麴義先登與瓉戰生禽綱瓉軍敗¶
走渤海與範俱還薊於大城東南築小城與虞相近稍¶
相恨望虞懼瓉為變遂舉兵襲瓉虞為瓉所敗出奔居¶
庸瓉攻㧞居庸生獲虞執虞還薊㑹卓死天子遣使者¶
叚訓増虞邑督六州瓉遷前将軍封易侯瓉誣虞欲稱¶
尊號脅訓斬虞(魏氏春秋曰初劉虞和輯戎狄瓉以胡夷難禦當因不賓而討之今加財賞必)¶
(益輕漢効一時之名非久長深慮故虞所賞賜瓉輙抄奪虞數請㑹稱疾不往至是戰敗虞欲討之告東曺掾)¶
(右北平人魏攸攸曰今天下引領以公為歸謀臣爪牙不可無也瓉文武才力足恃雖有小惡固宜容忍乃止)¶