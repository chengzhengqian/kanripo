測是時帝以成軍遂行權子不至車駕臨江而還(魏書曰車)¶
(駕既還詔三公曰三世為將道家所忌窮兵黷武古有成戒况連年水旱士民損耗而功作倍扵前勞役兼於)¶
(昔進不滅賊退不和民夫屋漏在上知之在下然迷而知反失道不逺過而能改謂之不過今將休息棲備髙)¶
(山沉權九淵割除擯棄投之畫外車駕當以今月中旬到譙淮漢衆軍亦各還反不臘西歸矣)明帝即¶
位進封蘭陵侯増邑五百并前千二百户使至鄴省文¶
昭皇后陵見百姓或有不足是時方營修宫室朗上疏¶
曰陛下即位已来恩詔屢布百姓萬民莫不欣欣臣頃¶
奉使北行往反道路聞衆徭役其可得蠲除省減者甚¶
多願陛下重留日昃之聽以計制寇昔大禹將欲拯天¶