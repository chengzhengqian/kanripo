令尚書奏事先來由已得制其輕重也(魏書曰爽使弟羲為表曰臣亡)¶
(父真奉事三朝入備冢宰出為上將先帝以臣肺腑遺緒奨飭拔擢典兵禁省進無忠恪積累之行退無羔羊)¶
(自公之節先帝聖體不豫臣雖奔走侍疾嘗藥曾無精誠翼日之應猥與太尉懿俱受遺詔且慙且懼靡所底)¶
(告臣聞虞舜序賢以稷契為先成湯襃功以伊呂為首審選博舉優劣得所斯誠輔世長民之大經録勲報功)¶
(之令典自古以來未之或闕今臣虚闇位冠朝首顧惟越次中心愧惕敢竭愚情陳寫至實夫天下之逹道者)¶
(三謂徳爵齒也懿本以高明中正處上司之位名足鎮衆義足率下一也包懐大畧允文允武仍立征伐之勲)¶
(遐邇歸功二也萬里旋斾親受遺詔翼亮皇家内外所向三也加之耆艾紀綱邦國體練朝政論徳則過於吉)¶
(甫樊仲課功則踰於方叔召虎凡此數者懿實兼之臣抱空名而處其右天下之人將謂臣以宗室見私知進)¶
(而不知退陛下岐嶷克明克類如有以察臣之言臣以為宜以懿為太傅大司馬上昭陛下進賢之明中顯懿)¶