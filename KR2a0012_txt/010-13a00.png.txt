朝寕國秉忠貞之誠守退譲之實君子愛人以徳不宜¶
如此太祖由是心不能平㑹征孫權表請彧勞軍於譙¶
因輙留彧以侍中光禄大夫持節參丞相軍事太祖軍¶
至濡須彧疾留壽春以憂薨時年五十諡曰敬明年太¶
祖遂為魏公矣(魏氏春秋曰太祖饋彧食發之乃空器也於是飲藥而卒咸熈二年贈彧太尉)¶
(彧别傳曰彧自為尚書令常以書陳事臨薨皆焚毁之故奇策宻謀不得盡聞也是時征役草創制度多所興)¶
(復彧嘗言於太祖曰昔舜分命禹稷契臯陶以揆庻績教化征伐並時而用及髙祖之初金革方殷猶舉民能)¶
(善敎訓者叔孫通習禮儀于戎旅之間世祖有投戈講藝息馬論道之事君子無終食之間違仁今公外定武)¶
(功内興文學使干戈戢睦大道流行國難方弭六禮俱洽此姬旦宰周之所以速平也既立徳立功而又兼立)¶