也後年遂為司空封安陽亭侯邑六百戸三公封列侯¶
自林始也(臣松之以為漢封丞相邑為荀悅所譏魏封三公其失同也)頃之又進封¶
安陽鄉侯魯相上言漢舊立孔子廟褒成侯歲時奉祠¶
辟雍行禮必祭先師王家出穀春秋祭祀今宗聖侯奉¶
嗣未有命祭之禮宜給牲牢長吏奉祀尊為貴神制三¶
府議博士傅祗以春秋傳言立在祀典則孔子是也宗¶
聖適足繼絶世章盛徳耳至於顯立言崇明徳則宜如¶
魯相所上林議以為宗聖侯亦以王命祀不為未有命¶
也周武王封黃帝堯舜之後及立三恪禹湯之世不列¶