(議未還而帝少間惟曹爽獨在放知之呼資與謀資曰不可動也放曰俱入鼎鑊何不可之有乃突前見帝垂)¶
(泣曰陛下氣㣲若有不諱將以天下付誰帝曰卿不聞用燕王邪放曰陛下忘先帝詔勅藩王不得輔政且陛)¶
(下方病而曹肇秦朗等便與才人侍疾者言戲燕王擁兵南面不聼臣等入此即豎刁趙高也今皇太子幼弱)¶
(未能統政外有強暴之冦内有勞怨之民陛下不逺慮存亡而近係恩舊委祖宗之業付二三凡士寢疾數日)¶
(外内擁隔社稷危殆而已不知此臣等所以痛心也帝得放言大怒曰誰可任者放資乃舉爽代宇又白宜詔)¶
(司馬宣王使相參帝從之放資出曹肇入泣涕固諫帝使肇勅停肇出户放資趨而徃復說止帝帝又從其言)¶
(放曰宜為手詔帝曰我困篤不能放即上牀執帝手強作之遂齎出大言曰有詔免燕王宇等官不得停省中)¶