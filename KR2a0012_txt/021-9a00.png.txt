(為詩以諷焉其言雖頗諧合多切時要世共傳之復為侍中典著作嘉平四年卒追贈衞尉貞字吉甫少以才)¶
(聞能談論正始中夏侯玄盛冇名勢貞常在玄坐作五言詩玄嘉玩之舉髙第歴顯位晉武帝為撫軍大將軍)¶
(以貞参軍事晉室踐阼遷太子中庶子散騎常侍又以儒學與太尉荀顗撰定新禮事末施行泰始五年卒貞)¶
(弟純純子紹永嘉中為黄門侍郎為司馬越所殺純弟秀秀子詹鎮南大將軍江州刺史)瑀子籍才¶
藻豔逸而倜儻放蕩行已寡欲以莊周為模則官至歩¶
兵校尉(籍字嗣宗魏氏春秋曰籍曠逺不覊不拘禮俗性至孝居喪雖不率常檢而毁㡬至滅性兗州)¶
(刺史王昶請與相見終日不得與言昶歎賞之自以不能測也太尉蔣濟聞而辟之後為尚書郎曹爽参軍以)¶
(疾歸田里嵗餘爽誅太傅及大將軍乃以為從事中郎後朝論以其名髙欲顯崇之籍以世多故禄仕而已聞)¶
(歩兵校尉缺厨多羙酒營人善釀酒求為校尉遂縱酒昏酣遺落世事嘗登廣武觀楚漢戰處乃歎曰時無英)¶