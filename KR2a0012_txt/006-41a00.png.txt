曹將軍神武應期興復典刑將撥平凶慝清定海内信¶
有徵矣以為足下當戮力同心匡翼漢室而隂謀不軌¶
以身試禍豈不痛哉若迷而知反尚可以免吾備舊知¶
故陳至情雖逆於耳肉骨之惠也欲吾營私阿附有犯¶
死不能也興平二年冬天子敗於曹陽術會羣下謂曰¶
今劉氏㣲弱海内鼎沸吾家四世公輔百姓所歸欲應¶
天順民於諸君意如何衆莫敢對主簿閻象進曰昔周¶
自后稷至于文王積德累功叄分天下有其二猶服事¶
殷明公雖奕世克昌未若有周之盛漢室雖㣲未若殷¶