欽定四庫全書¶
　魏志卷十三¶
晉著作郎巴西中正安漢陳　夀撰¶
¶
¶
宋太中大夫國子博士聞喜裴松之注¶
¶
¶
鍾繇(子毓)　華歆　　王朗(子肅)¶
¶
鍾繇字元常頴川長社人也(先賢行狀曰鍾皓字季明温良篤慎博學詩律教授)¶
(門生千有餘人為郡功曹時太丘長陳實為西門亭長皓深獨敬異實少皓十七嵗常禮待與同分義㑹辟公)¶
(府臨辭太守問誰可代君皓曰明府欲必得其人西門亭長可用實曰鍾君似不察人為意不知何獨識我皓)¶
(為司徒掾公出道路泥濘導從惡其相灑去公車絶逺公椎軾言司徒今日為獨行耳還府向閤鈴下不扶令)¶