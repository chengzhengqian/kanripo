(而簡君王故吾不敢解履上殿也又臨祭就洗以手擬水而不盥夫盥以潔為敬未聞擬向不盥之禮且祭神)¶
(如神在故吾親受水而盥也又降神禮訖下階就幕而立須奏樂畢竟似若不愆烈祖遲祭不速訖也故吾坐)¶
(俟樂闋送神乃起也受胙納神以授侍中此為敬恭不終實也古者親執祭事故吾親納于神終抱而歸也仲)¶
(尼曰雖違衆吾從下誠哉斯言也)三月壬寅公親耕籍田(魏書曰有司奏四時講武)¶
(於農隙漢承秦制三時不講唯十月都試車馬幸長水南門會五營士為八陣進退名曰乘之今金革未偃士)¶
(民素習自今已後可無四時講武但以立秋擇吉日大朝車騎號曰治兵上合禮名下承漢制奏可)夏五¶
月天子進公爵為魏王(獻帝傳載詔曰自古帝王雖號稱相變爵等不同至乎褒崇元)¶