朝共容非其人乃為怪耳陛下知其不盡力也而代之¶
憂其職知其不能也而敎之治其事豈徒主勞而臣逸¶
哉雖聖賢並世終不能以此為治也陛下又患臺閣禁¶
令之不密人事請屬之不絶聽伊尹作迎客出入之制¶
選司徒更惡吏以守寺門威禁由之實未得為禁之本¶
也昔漢安帝時少府竇嘉辟廷尉郭躬無罪之兄子猶¶
見舉奏章劾紛紛近司隷校尉孔羡辟大將軍狂悖之¶
弟而有司嘿爾望風希指甚於受屬選舉不以實人事¶
之大者也(臣松之案大將軍司馬宣王也晉書云宣王第五弟名通為司隷從事疑恕所云狂悖者)¶