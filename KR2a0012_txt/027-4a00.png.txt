胡質字文徳楚國夀春人也少與蔣濟朱績俱知名於¶
江淮間仕州郡蔣濟為别駕使見太祖太祖問曰胡通¶
達長者也寧有子孫不濟曰有子曰質䂓模大略不及¶
於父至於精良綜事過之(案胡氏譜通達名敏以方正徴)太祖即召質¶
為頓邱令縣民郭政通於從妹殺其夫程他郡吏馮諒¶
繫獄為證政與妹皆耐掠隠抵諒不勝痛自誣當反其¶
罪質至官察其情色更詳其事檢驗具服入為丞相東¶
曹議令史州請為治中將軍張遼與其䕶軍武周有隙¶
遼見刺史温恢求請質質辭以疾遼出謂質曰僕委意¶