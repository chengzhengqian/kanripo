鄴五月丙申天子使御史大夫郗慮持節䇿命公為魏¶
公(續漢書曰慮字鴻豫山陽高平人少受業於鄭玄建安初為侍中虞溥江表傳曰獻帝嘗特見慮及少府)¶
(孔融問融曰鴻豫何所優長融曰可與適道未可與權慮舉笏曰融昔宰北海政散民流其權安在哉遂與融)¶
(互相長短以致不睦公以書和解之慮從光祿勲遷為大夫)曰朕以不徳少遭愍凶¶
越在西土遷于唐衞當此之時若綴旒然(公羊傳曰君若贅旒然贅)¶
(猶綴也何休云旒旂旒也以旒譬者言為下所執持東西也)宗廟乏祀社稷無位羣¶
凶覬覦分裂諸夏率土之民朕無獲焉即我高祖之命¶
將墜於地朕用夙興假寐震悼于厥心曰惟祖惟父股¶
肱先正(文侯之命曰亦惟先正鄭玄云先正先臣謂公卿大夫也)其孰能恤朕躬乃¶