曰敬侯子正嗣(臣松之案頭責子羽曰士卿劉許字文生正之弟也與張華六人並稱文辭可)¶
(觀意思詳序晉惠帝世許為越騎校尉)資復遜位歸第就拜驃騎將軍轉¶
侍中特進如故三年薨諡曰貞侯子宏嗣放才計優資¶
而自修不如也放資既善承順主上又未嘗顯言得失¶
抑辛毗而助王思以是獲譏於世然時因羣臣諫諍扶¶
贊其義并時密陳損益不専導諛言云及咸熙中開建¶
五等以放資著勲前朝改封正方城子宏離石子(案孫氏譜)¶