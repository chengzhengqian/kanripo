(於是宇肇獻朗相與泣而歸第)初青龍三年中壽春農民妻自言為天¶
神所下命為登女當營衛帝室蠲邪納福飲人以水及¶
以洗瘡或多愈者於是立館後宫下詔稱揚甚見優寵¶
及帝疾飲水無驗於是殺焉三年春正月丁亥太尉宣¶
王還至河内帝驛馬召到引入卧内執其手謂曰吾疾¶
甚以後事屬君君其與爽輔少子吾得見君無所恨宣¶
王頓首流涕(魏畧曰帝既從劉放計召司馬宣王自力為詔既封顧呼宫中常所給使者曰辟邪)¶
(來汝持我此詔授太尉也辟邪馳去先是燕王為帝畫計以為闗中事重宜便道遣宣王從河内西還事以施)¶
(行宣王得前詔斯須復得後手筆疑京師有變乃馳到入見帝勞問訖乃召齊秦二王以示宣王别指齊王謂)¶