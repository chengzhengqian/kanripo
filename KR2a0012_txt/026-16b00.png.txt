猛毅有招風以隴西太守隨鄧艾伐蜀有功咸熙中為¶
振威䕶軍嘉與晉司徒李胤同母早卒(按晉書弘後為揚州涼州刺史)¶
(以果烈死亊於邊嘉子秀字成叔荀綽冀州記曰秀有雋才性豪俠有氣弱冠得美名於太康中為衞瓘崔洪)¶
(石崇等所提携以新安令博士為司空從事中郎與帝舅黄門侍郎王愷素相輕侮愷諷司隸荀愷令都官誣)¶
(奏秀夜在道中載高平國守士田興妻秀即表訴被誣陷之由論愷穢行文辭尤厲于時朝臣雖多證明秀名)¶
(譽由是而損後張華請為長史稍遷至尚書河間王以秀為平北將軍假節在馮翊遇害世人玩其辭賦惜其)¶
(材幹)¶