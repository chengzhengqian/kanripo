手殺其夫詐言西家人與夫有嫌来殺我壻(輅别傳曰勃海劉長)¶
(仁冇辯才初雖聞輅能曉鳥鳴後每見難輅曰夫生民之音曰言鳥獸之音曰鳴故言者則有知之貴靈鳴者)¶
(則無知之賤名何由以鳥鳴為語亂神明之所異也孔子曰吾不與鳥獸同羣明其賤也輅答曰夫天雖有太)¶
(象而不能言故運星精於上流神眀於下驗風雲以表異役鳥獸以通靈表異者必有浮沉之候通靈者必有)¶
(宫商之應是以宋襄失徳六鶂並退伯姬将焚鳥唱其災四國未火融風已發赤烏夾日殃在荆楚此乃上天)¶
(之所使自然之明符考之律吕則音聲有本求之人事則吉凶不失昔在秦祖以功受封葛盧聴音著在春秋)¶
(斯皆典謨之實非聖賢之虚名也商之将興由一燕卵也文王受命丹鳥啣書此乃聖人之靈祥周室之休祚)¶