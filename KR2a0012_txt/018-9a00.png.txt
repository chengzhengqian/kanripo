文聘字仲業南陽宛人也為劉表大將使禦北方表死¶
其子琮立太祖征荆州琮舉州降呼聘欲與俱聘曰聘¶
不能全州當待罪而已太祖濟漢聘乃詣太祖太祖問¶
曰來何遲邪聘曰先日不能輔弼劉荆州以奉國家荆¶
州雖没常願據守漢川保全土境生不負於孤弱死無¶
愧於地下而計不得已以至於此實懐悲慙無顔早見¶
耳遂歔欷流涕太祖為之愴然曰仲業卿真忠臣也厚¶
禮待之授聘兵使與曹純追討劉備於長阪太祖先定¶
荆州江夏與呉接民心不安乃以聘為江夏太守使典¶