待時而動然後可以如志承然之乃解印綬間行歸家¶
與範避地揚州袁術備禮招請範稱疾不往術不彊屈¶
也遣承與相見術問曰昔周室陵遲則有桓文之覇秦¶
失其政漢接而用之今孤以土地之廣士民之衆欲徼¶
福齊桓擬迹髙祖何如承對曰在徳不在彊夫䏻用徳¶
以同天下之欲雖由匹夫之資而興覇王之功不足為¶
難若茍僭擬干時而動衆之所棄誰能興之術不悦是¶
時太祖將征冀州術復問曰今曹公欲以弊兵數千敵¶
十萬之衆可謂不量力矣子以為何如承乃曰漢徳雖¶