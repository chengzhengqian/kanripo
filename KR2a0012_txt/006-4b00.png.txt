(書盧植曰案尚書太甲既立不明伊尹放之桐宫昌邑王立二十七日罪過千餘故霍光廢之今上富於春秋)¶
(行未有失非前事之比也卓怒罷坐欲誅植侍中蔡邕勸之得免九月甲戌卓復大會羣臣曰太后逼廹永樂)¶
(太后令以憂死逆婦姑之禮無孝順之節天子㓜質軟弱不君昔伊尹放太甲霍光廢昌邑著在典籍僉以為)¶
(善今太后宜如太甲皇帝宜如昌邑陳留王仁孝宜即皇帝祚獻帝起居注載䇿曰孝靈皇帝不究高宗眉壽)¶
(之祚早棄臣子皇帝承紹海内側望而帝天姿輕佻威儀不恪在䘮慢惰衰如故焉凶德既彰滛穢發聞損辱)¶
(神器黍汚宗廟皇太后教無母儀統政荒亂永樂太后暴崩衆論惑焉三綱之道天地之紀而乃有闕罪之大)¶
(者陳留王協聖德偉茂規矩邈然豐下兑上有堯圖之表居䘮哀戚言不及邪岐嶷之性有周成之懿休聲美)¶