奸吏皆自引去後辟公府舉髙第遷侍御史除譙令不¶
就劉備之為豫州舉渙茂才後避地江淮間為袁術所¶
命術每有所咨訪渙常正議術不䏻抗然敬之不敢不¶
禮也頃之呂布擊術於阜陵渙往從之遂復為布所拘¶
留布初與劉備和親後離隙布欲使渙作書詈辱備渙¶
不可再三彊之不許布大怒以兵脅渙曰為之則生不¶
為則死渙顔色不變笑而應之曰渙聞唯徳可以辱人¶