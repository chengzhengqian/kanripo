(能止由不能用劉曄之計以失席卷之㑹斤石既差悔無所及即亦此事之類也世咸謂劉計為是即愈見賈)¶
(言之非也)太祖後與韓遂馬超戰于渭南超等索割地以和¶
并求任子詡以為可偽許之又問詡計策詡曰離之而¶
已太祖曰觧一承用詡謀語在武紀卒破遂超詡本謀¶
也是時文帝為五官将而臨菑侯植才名方盛各有黨¶
與有奪宗之議文帝使人問詡自固之術詡曰願将軍¶
恢崇徳度躬素士之業朝夕孜孜不違子道如此而已¶