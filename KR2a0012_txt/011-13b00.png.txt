(平塞表疇文武有效節義可嘉誠應寵賞以旌其羙)疇自以始為居難率衆遁逃¶
志義不立反以為利非本意也固讓太祖知其至心許¶
而不奪(魏書載太祖令曰昔伯成棄國夏后不奪將欲使髙尚之士優賢之主不止扵一世也其聽疇)¶
(所執)遼東斬送袁尚首令三軍敢有哭之者斬疇以甞為¶
尚所辟乃往弔祭太祖亦不問(臣松之以為田疇不應袁紹父子之命以其非)¶
(正也故盡規魏祖建盧龍之策致使袁尚奔迸授首遼東皆疇之由也既已明其為賊胡為復弔祭其首乎若)¶
(以甞被辟命義在其中則不應為人設謀使其至此也疇此舉止良為進退無當與王修哭袁譚貎同而心異)¶