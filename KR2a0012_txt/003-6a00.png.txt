(我之為人卿所知也我受國恩多而門户重卿無可言者但有必死耳卿還謝諸葛便可攻也詳以昭語告亮)¶
(亮又使詳重說昭言人兵不敵無為空自破滅昭謂詳曰前言已定矣我識卿耳箭不識也詳乃去亮自以有)¶
(衆數萬而昭兵纔千餘人又度東救未能便到乃進兵攻昭起雲梯衝車以臨城昭於是以火箭逆射其雲梯)¶
(梯然梯上人皆燒死昭又以繩連石磨壓其衝車衝車折亮乃更為井闌百尺以射城中以土瓦填塹欲直攀)¶
(城昭又於内築重墻亮又為地突欲踊出於城裏昭又於城内穿地横截之晝夜相攻拒二十餘日亮無計救)¶
(至引退詔嘉昭善守賜爵列侯及還帝引見慰勞之顧謂中書令孫資曰卿鄉里乃有爾曹快人為將灼如此)¶
(朕復何憂乎仍欲大用之會病亡遺令戒其子凱曰吾為將知將不可為也吾數發塚取其木以為攻戰具又)¶
(知厚葬無益於死者也汝必歛以時服且人生有處所耳死復何在耶今去本墓逺東西南北在汝而已)遼¶
東太守公孫恭兄子淵刼奪恭位遂以淵領遼東太守¶