非也持重非不行之謂也進而不可犯耳今據堅城保¶
壁壘以積實資虜縣運軍糧甚非計也景王欲須諸軍¶
集到猶尚未許基曰將在軍君令有所不受彼得則利¶
我得亦利是謂爭城南頓是也遂輙進據南頓儉等從¶
項亦爭欲往發十餘里聞基先到復還保項時兖州刺¶
史鄧艾屯樂嘉儉使文欽將兵襲艾基知其勢分進兵¶
偪項儉衆遂敗欽等已平遷鎮南將軍都督豫州諸軍¶
事領豫州刺史進封安樂鄉侯上疏求分戸二百賜叔¶
父子喬爵關内侯以報叔父拊育之徳有詔特聽諸葛¶