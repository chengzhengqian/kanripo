(初来西還武陽詣太陽占户先留陕界至十六年關中亂先失家屬獨竄扵河渚間食草飲水無衣履時太陽)¶
(長朱南望見之謂為亡士欲遣舩捕取武陽語縣此狂癡人耳遂注其籍給廪日五升後有疫病人多死者縣)¶
(常使埋藏童兒豎子皆輕易之然其行不踐邪徑必循阡陌及其捃拾不取大穂饑不苟食寒不苟衣結草以)¶
(為裳科頭徒跣每出見婦人則隠翳湏去乃出自作一瓜牛廬淨掃其中營木為牀布草蓐其上至天寒時構)¶
(火以自炙呻吟獨語饑則出為人客作飽食而已不取其直又出扵道中邂逅與人相遇輒下道藏匿或問其)¶
(故常言草茅之人與狐兎同羣不肯妄語太和青龍中甞持一杖南渡淺河水輒獨云未可也由是人頗疑其)¶
(不狂至嘉平中太守賈穆初之官故過其廬先見穆再拜穆與語不應與食不食穆謂之曰國家使我来為卿)¶
(作君我食卿卿不肯食我與卿語卿不應我如是我不中為卿作君當去耳先乃曰寧有是邪遂不復語其明)¶
(年大發卒将伐吴有竊問先今討吴何如先不肯應而謬歌曰祝衂祝衂非魚非肉更相追逐本心為當殺牂)¶