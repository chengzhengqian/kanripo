(乘隄歩騎並進大破之獲其鼓車追至其營而還)布夜走太祖復攻拔定陶分¶
兵平諸縣布東奔劉備張邈從布使其弟超將家屬保¶
雍丘秋八月圍雍丘冬十月天子拜太祖兖州牧十二¶
月雍丘潰超自殺夷邈三族邈詣袁術請救為其衆所¶
殺兖州平遂東畧陳地是歲長安亂天子東遷敗于曹¶
陽渡河幸安邑¶
建安元年春正月太祖軍臨武平袁術所置陳相袁嗣¶