辭不許(孫盛曰蔣濟之辭邑可謂不負心矣語曰不為利回不為義疚蔣濟其有焉)是嵗薨¶
諡曰景侯(世語曰初濟隨司馬宣王屯洛水浮橋濟書與曹爽言宣王㫖惟免官而已爽遂誅滅濟)¶
(痛其言之失信發病卒)子秀嗣秀薨子凱嗣咸熙中開建五等以¶
濟著勲前朝改封凱為下蔡子¶
劉放字子棄涿郡人漢廣陽順王子西鄉侯宏後也歴¶
郡綱紀舉孝廉遭世大亂時漁陽王松據其土放往依¶
之太祖克冀州放說松曰往者董卓作逆英雄並起阻¶