于延津琰復諫曰天子在許民望助順不如守境述職¶
以寧區宇紹不聽遂敗于官渡及紹卒二子交爭争欲¶
得琰琰稱疾固辭由是獲罪幽扵囹圄頼隂夔陳琳營¶
救得免太祖破袁氏領冀州牧辟琰為别駕従事謂琰¶
曰昨案户籍可得三十萬衆故為大州也琰對曰今天¶
下分崩九州幅裂二袁兄弟親尋干戈兾方蒸庶暴骨¶
原野未聞王師仁聲先路存問風俗救其塗炭而校計¶
甲兵唯此為先斯豈鄙州士女所望扵眀公㢤太祖改¶
容謝之于時賔客皆伏失色太祖征并州留琰傅文帝¶