左右欲悉燒寶貨倉庫魯曰本欲歸命國家而意未達¶
今之走避銳鋒非有惡意寶貨倉庫國家之有遂封藏¶
而去太祖入南鄭甚嘉之又以魯本有善意遣人慰喻¶
魯盡将家出太祖逆拜魯鎭南将軍待以客禮封閬中¶
侯邑萬户封魯五子及閻圃等皆為列侯(臣松之以為張魯雖有善)¶
(心要為敗而後降今乃寵以萬户五子皆封侯過矣習鑿齒曰魯欲稱王而閻圃諫止之今封圃為列侯夫賞)¶
(罰者所以懲惡勸善也茍其可以明軌訓於物無逺近幽深矣今閻圃諫魯勿王而太祖追封之将來之人孰)¶
(不思順塞其本源而末流自止其此之謂與若乃不明於此而重燋爛之功豊爵厚賞止於死戰之士則民利)¶
(於有亂俗競於殺伐阻兵仗力干戈不戢矣太祖之此封可謂知賞罰之本雖湯武居之無以加也魏略曰黄)¶