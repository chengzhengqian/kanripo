之司徒王朗辟基凌不遣朗書劾州曰凡家臣之良則¶
升于公輔公臣之良則入于王職是故古者侯伯有貢¶
士之禮今州取宿衛之臣留秘閣之吏所希聞也凌猶¶
不遣凌流稱青土盖亦由基協和之輔也大將軍司馬¶
宣王辟基未至擢為中書侍郎眀帝盛脩宫室百姓勞¶
瘁基上疏曰臣聞古人以水喻民曰水所以載舟亦所¶
以覆舟故在民上者不可以不戒懼夫民逸則慮易苦¶
則思難是以先王居之以約儉俾不至於生患昔顔淵¶
云東野子之御馬力盡矣而求進不已是以知其將敗¶