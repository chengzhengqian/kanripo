擇才人張何等與爽疑其有姦収當治罪當陳爽與晏¶
等隂謀反逆並先習兵湏三月中欲發於是収晏等下¶
獄會公卿朝臣廷議以為春秋之義君親無將將而必¶
誅爽以支屬世䝉殊寵親受先帝握手遺詔託以天下¶
而包藏禍心蔑棄顧命乃與晏颺及當等謀圖神器範¶
黨同罪人皆為大逆不道於是収爽羲訓晏颺謐軌勝¶
範當等皆伏誅夷三族(魏略曰鄧颺字玄茂鄧禹後也少得士名於京師明帝時為尚)¶
(書郎除洛陽令坐事免拜中郎又入兼中書郎初颺與李勝等為浮華友及在中書浮華事發被斥出遂不復)¶
(用正始初乃出為潁川太守轉大将軍長史遷侍中尚書颺為人好貨前在内職許臧艾授以顯官艾以父妾)¶