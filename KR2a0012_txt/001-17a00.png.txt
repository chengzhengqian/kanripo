(怏各有自為之心此上下相疑之秋屯雖以無嫌待之猶懼未信如有所除則誰不自危且夫起布衣在塵垢)¶
(之間為庸人之所陵陷可勝怨乎高祖赦雍齒之讐而羣情以安如何忘之紹以為公外託公義内實離異深)¶
(懐怨望臣松之以為楊彪亦曾為魏武所困㡬至于死孔融竟不免於誅戮豈所謂先行其言而後從之哉非)¶
(知之難其在行之信矣)¶
四年春二月公還至昌邑張楊將楊醜殺楊眭固又殺¶
醜以其衆屬袁紹屯射犬夏四月進軍臨河使史渙曹¶
仁渡河擊之固使楊故長史薛洪河内太守繆尚留守¶
自將兵北迎紹求救與渙仁相遇犬城交戰大破之斬¶
固公遂濟河圍射犬洪尚率衆降封為列侯還軍敖倉¶