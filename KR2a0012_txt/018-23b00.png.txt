子著稱於西州(世語曰就子斆字祖文弘毅有幹正晉武帝世為廣漢太守王濬在益州受中)¶
(制募兵討呉無虎符斆收濬從事列上由此召斆還帝責斆何不密啟而便收從事斆曰蜀漢絶逺劉備常用)¶
(之輙收臣猶以為輕帝善之官至匈奴中郎將斆子固字元安有斆風為黄門郎早卒斆一本作勃魏略勇俠)¶
(傳載孫賔碩祝公道楊阿若鮑出等四人賔碩雖漢人而魚豢編之魏書蓋以其人接魏事義相類故也論其)¶
(行節皆龎閻之流其祝公道一人己見賈逵傳今列賔碩等三人于後孫賔碩者北海人也家素貧當漢桓帝)¶
(時常侍左悺唐衡等權侔人主延熹中衡弟為京兆虎牙都尉秩比二千石而統屬郡衡弟初之官不脩敬於)¶
(京兆尹入門不持版郡功曹趙息呵廊下曰虎牙儀如屬城何得放臂入府門促收其主簿衡弟顧促取版既)¶