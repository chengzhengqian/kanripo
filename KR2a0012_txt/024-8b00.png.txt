遣鍾繇等討張魯柔諫以為今猥遣大兵西有韓遂馬¶
超謂為已舉將相扇動作逆宜先招集三輔三輔茍平¶
漢中可傳檄而定也繇入關遂超等果反魏國初建為¶
尚書郎轉拜丞相理曹掾令曰夫治定之化以禮為首¶
撥亂之政以刑為先是以舜流四凶族臯陶作士漢祖¶
除秦苛法蕭何定律掾清識年當明于憲典勉恤之哉¶
鼔吹宋金等在合肥亡逃舊法軍征士亡考竟其妻子¶