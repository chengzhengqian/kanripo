(勲建立功徳光啓氏姓延于子孫庶姓之與親豈有殊焉昔我聖祖受命剏業肇基造我區夏鑒古今之制通)¶
(爵等之差盡封山川以立藩屏使異姓親戚並列土地據國而王所以保乂天命安固萬嗣歴世承平臣主無)¶
(事世祖中興而時有難易是以曠年數百無異姓諸侯王之位朕以不徳繼序弘業遭率土分崩羣兇縱毒自)¶
(西徂東辛苦卑約當此之際唯恐溺入于難以羞先帝之聖徳賴皇天之靈俾君秉義奮身震迅神武捍朕於)¶
(艱難獲保宗廟華夏遺民含氣之倫莫不蒙焉君勤過稷禹忠侔伊周而掩之以謙讓守之以彌恭是以徃者)¶
(初開魏國錫君土宇懼君之違命慮君之固辭故且懐志屈意封君為上公欲以欽順高義須俟勲績韓遂宋)¶
(建南結巴蜀羣逆合從圖危社稷君復命將龍驤虎奮梟其元首屠其窟栖暨至西征陽平之役親擐甲胄深)¶
(入險阻芟夷蝥賊殄其凶醜盪定西陲縣旌萬里聲教逺振寧我區夏蓋唐虞之盛三后樹功文武之興旦奭)¶
(作輔二祖成業英豪佐命夫以聖哲之君事為己任猶錫土班瑞以報功臣豈有如朕寡徳仗君以濟而賞典)¶