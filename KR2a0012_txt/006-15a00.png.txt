(不多又刧質公卿所為如是而君茍欲利郭多李傕有膽自知之酈答曰昔有窮后羿恃其善射不思患難以)¶
(至於斃近董公之彊明將軍目所見内有王公以為内主外有董旻承璜以為鯁毒呂布受恩而反圖之斯須)¶
(之間頭縣竿端此有勇而無謀也今將軍身為上將把鉞杖節子孫握權宗族荷寵國家好爵而皆據之今郭)¶
(多刼質公卿將軍脅至尊誰為輕重邪張濟與郭多楊定有謀又為冠帶所附楊奉白波帥耳猶知將軍所為)¶
(非是將軍雖拜寵之猶不肯盡力也傕不納酈言而呵之令出酈出詣省門白傕不肯從詔辭語不順侍中胡)¶
(邈為傕所幸呼傳詔者令飾其辭又謂酈曰李將軍於卿不薄又皇甫公為太尉李將軍力也酈答曰胡敬才)¶
(卿為國家常伯輔弼之臣也語言如此寧可用邪邈曰念卿失李將軍意恐不易耳我與卿何事者酈言我累)¶
(世受恩身又常在幃幄君辱臣死當坐國家為李傕所殺則天命也天子聞酈答語切恐傕聞之便勅遣酈酈)¶
(裁出營門傕遣虎賁王昌呼之昌知酈忠直縱令去還答傕言追之不及天子使左中郎將李固持節拜傕為)¶