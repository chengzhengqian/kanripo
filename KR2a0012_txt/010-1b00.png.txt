(朗陵侯相卒官八子儉緄靖燾詵爽肅旉爽字慈明㓜好學年十二通春秋論語躭思經典不應徵命積十)¶
(數年董卓秉政復徵爽爽欲遁去吏持之急詔下郡即拜平原相行至苑陵又追拜光禄勲視事三日策拜司)¶
(空爽起自布衣九十五日而至三公淑舊居西豪里縣令苑康曰昔髙陽氏有才子八人署其里為髙陽里靖)¶
(字叔慈亦有至徳名幾亞爽隐居終身皇甫謐逸士傳或問許子将靖與爽孰賢子将曰二人皆玉也慈明外)¶
(朗叔慈内潤)彧年少時南陽何顒異之曰王佐才也(典略曰中常侍)¶
(唐衡欲以女妻汝南傅公明公明不娶轉以與彧父緄慕衡勢為彧娶之彧為論者所譏臣松之案漢記云唐)¶
(衡以桓帝延熹七年死計彧于時年始二歲則彧婚之日衡之没久矣慕勢之言為不然也臣松之又以為緄)¶