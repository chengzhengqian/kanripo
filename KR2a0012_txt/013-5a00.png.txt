(違科當必繩正法既舉文書操弹失理至乃使邑逺詣闕廷隳忝使命挫傷爪牙而固誑廹吏民拒畿連月今)¶
(雖反悔犯順失正海内兇赫罪一由繇威刑闇弱又繇乆病不任所職非繇大臣當所宜為繇輕慢憲度不畏)¶
(詔令不與國同心為臣不忠無所畏忌大為不敬又不承用詔書奉詔不謹又聰明蔽塞為下所欺弱不勝任)¶
(數罪謹以劾臣請法車徴詣廷尉治繇罪大鴻臚削爵土臣乆嬰篤疾渉夏盛劇命縣呼吸不任部官輙以文)¶
(書付功曹從事馬適議免冠徒跣伏須罪誅詔不聼)自天子西遷洛陽人民單盡¶
繇徙關中民又招納亾叛以充之數年間民户稍實太¶
祖征關中得以為資表繇為前軍師魏國初建為大理¶
遷相國文帝在東宫賜繇五熟釡為之銘曰扵赫有魏¶
作漢藩輔厥相惟鍾實幹心膂靖恭夙夜匪遑安處百¶