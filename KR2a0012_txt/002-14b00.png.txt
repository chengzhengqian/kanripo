(之建則顓頊受命之分也始魏以十月受禪此同符始祖受命之驗也魏之氏族出自顓頊與舜同祖見于春)¶
(秋世家舜以土徳承堯之火今魏亦以土徳承漢之火於行運會於堯舜授受之次臣聞天之去就固有常分)¶
(聖人當之昭然不疑故堯捐骨肉而禪有虞終無恡色舜發壠畝而君天下若固有之其相授受間不替漏天)¶
(下已傳矣所以急天命天下不可一日無君也今漢期運已終妖異絶之已審陛下受天之命符瑞告徵丁寧)¶
(詳悉反覆備至雖言語相喻無以代此今既發詔書璽綬未御固執謙讓上逆天命下違民望臣謹按古之典)¶
(籍參以圖緯魏之行運及天道所在即尊之驗在於今年此月昭晰分明唯陛下遷思易慮以時即位顯告天)¶
(帝而告天下然後改正朔易服色正大號天下幸甚令曰凡斯皆宜聖徳故曰茍非其人道不虚行天瑞雖彰)¶