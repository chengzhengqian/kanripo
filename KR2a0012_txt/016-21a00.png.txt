(便欲歸蹈滄海乘桴耳不能自諧在其間也然以年五十二不見廢棄頗亦遭明達君子亮其本心若不見亮)¶
(使人刳心著地正與數斤肉相似何足有所明故終不自觧說程征北功名宿著在僕前甚多有人出征北乎)¶
(若令下官亊無大小咨而後行則非上司彈繩之意若咨而不從又非上下相順之宜故推一心任一意直而)¶
(行之耳殺胡之事天下謂之是邪是僕諧也呼為非邪僕自受之無所怨咎程征北明之亦善不明之亦善諸)¶
(君子自共為其心耳不在僕言也喜於是遂深文劾恕)恕倜儻任意而思不防患¶
終致此敗初恕從趙郡還陳留阮武亦從清河太守徵¶
俱自薄廷尉謂恕曰相觀才性可以由公道而持之不¶
厲器能可以處大官而求之不順才學可以述古今而¶
志之不一此所謂有其才而無其用今向閑暇可試潛¶