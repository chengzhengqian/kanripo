及孫於西域(漢晉春秋曰初艾之下江油也以續不進欲斬既而捨之及瓘遣續謂曰可以報江)¶
(油之辱矣杜預言於衆曰伯玉其不免乎身為名士位望已髙既無徳音又不御下以正是小人而乗君子之)¶
(器將何以堪其責乎瓘聞之不候駕而謝世語曰師纂亦與艾俱死纂性急少恩死之日體無完皮)初艾¶
當伐蜀夢坐山上而有流水以問殄虜䕶軍爰邵邵曰¶
按易卦山上有水曰蹇蹇繇曰蹇利西南不利東北孔¶
子曰蹇利西南往有功也不利東北其道窮也往必克¶
蜀殆不還乎艾憮然不樂(荀綽冀州記曰邵起自幹吏位至衞尉長子翰河東太守)¶