人能間其間乃謂天下可定於已也今一旦求救於明¶
公此可知也顯甫見顯思困而不能取此力竭也兵革¶
敗於外謀臣誅於内兄弟讒䦧國分為二連年戰伐而¶
介胄生蟣蝨加以旱蝗饑饉並臻國無囷倉行無裹糧¶
天災應於上人事困於下民無愚智皆知土崩瓦解此¶
乃天亡尚之時也兵法稱有石城湯池帶甲百萬而無¶
粟者不能守也今往攻鄴尚不還救即不能自守還救¶
即譚踵其後以明公之威應困窮之敵擊疲弊之冦無¶
異迅風之振秋葉矣天以袁尚與明公明公不取而伐¶