不背親忠不違君故東宗本州以為親援中扶郡將以¶
安社稷一舉二得以徼忠孝何以為非而足下欲使吾¶
輕本破家均君主人主人之於我也年為吾兄分為篤¶
友道乖告去以安君親可謂順矣若子之言則包胥宜¶
致命於伍員不當號哭於秦庭矣茍區區於攘患不知¶
言乖乎道理矣足下或者見城圍不解救兵未至感婚¶
姻之義惟平生之好以屈節而茍生勝守義而傾覆也¶
昔晏嬰不降志於白刃南史不曲筆以求生故身著圖¶
象名垂後世況僕據金城之固驅士民之力散三年之¶