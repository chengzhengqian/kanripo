祖與紹相持日久百姓疲乏多叛應紹軍食乏會紹遣¶
淳于瓊等將兵萬餘人北迎運車沮授説紹可遣將蔣¶
竒别為支軍於表以斷曹公之鈔紹復不從瓊宿烏巢¶
去紹軍四十里太祖乃留曹洪守自將步騎五千候夜¶
潛往攻瓊紹遣騎救之敗走破瓊等悉斬之太祖還未¶
至營紹將高覽張郃等率其衆降紹衆大潰紹與譚單¶
騎退渡河餘衆偽降盡坑之(張璠漢紀云殺紹卒凡八萬人)沮授不及¶