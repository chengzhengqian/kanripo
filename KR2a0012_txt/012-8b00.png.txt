(祖以為有腹誹意遂收治之吳書曰子伯少有猛志甞歎息曰男兒居世㑹當得數萬兵千匹騎著後耳儕軰)¶
(笑之後坐藏亡命被繫當死得踰獄出捕者追之急子伯乃變衣服如助捕者吏不䏻覺遂以得免㑹天下義)¶
(兵起子伯亦合衆與劉表相依後歸曹公遂為所用軍國大計常與焉劉表亡曹公向荆州表子琮降以節迎)¶
(曹公諸将皆疑詐曹公以問子伯子伯曰天下擾攘各貪王命以自重今以節来是必至誠曹公曰大善遂進)¶
(兵寵秩子伯家累千金曰婁子伯富樂扵孤但勢不如孤耳従破馬超等子伯功為多曹公常歎曰子伯之計)¶
(孤不及也後與南郡習授同載見曹公出授曰父子如此何其快耶子伯曰居世問當自為之而但觀他人乎)¶
(授乃白之遂見誅魚豢曰古人有言曰得鳥者羅之一目也然張一目之羅終不得鳥矣鳥䏻逺飛逺飛者六)¶