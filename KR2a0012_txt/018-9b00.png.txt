北兵委以邉事賜爵關内侯(孫盛曰資父事君忠孝道一臧霸少有孝烈之稱文)¶
(聘著垂涕之誠是以魏武一面委之以二方之任豈直壯武見知於倉卒之間哉)與樂進討闗¶
羽於尋口有功進封延壽亭侯加討逆將軍又攻羽輜¶
重於漢津燒其舩於荆城文帝踐阼進爵長安鄉侯假¶
節與夏侯尚圍江陵使聘别屯沔口止石梵自當一隊¶
禦賊有功遷後將軍封新野侯孫權以五萬衆自圍聘¶
於石陽甚急聘堅守不動權住二十餘日乃解去聘追¶