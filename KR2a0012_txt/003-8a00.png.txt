其高第者亟用其浮華不務道本者皆罷退之戊子詔¶
太傅三公以文帝典論刻石立於廟門之外癸巳以大¶
將軍曹真為大司馬驃騎將軍司馬宣王為大將軍遼¶
東太守公孫淵為車騎將軍夏四月太傅鍾繇薨六月¶
戊子太皇太后崩丙申省上庸郡秋七月武宣卞后祔¶
葬於高陵詔大司馬曹真大將軍司馬宣王伐蜀八月¶
辛巳行東廵遣使者以特牛祠中嶽(魏書曰行過繁昌使執金吾臧霸行)¶
(太尉事以特牛祠受禪壇臣松之按漢紀章帝元和三年詔高邑縣祠即位壇五成陌比臘祠門户此雖前代)¶
(已行故事然為壇以祀天而壇非神也今無事於上帝而致祀於虚壇求之義典未詳所據)乙未幸¶