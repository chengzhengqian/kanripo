日之中羽檄三至昭弟訪在張邈軍中邈與紹有隙紹¶
受䜛將致罪於昭昭欲詣漢獻帝至河内為張楊所留¶
因楊上還印綬拜騎都尉時太祖領兗州遣使詣楊欲¶
令假塗西至長安楊不聽昭說楊曰袁曹雖為一家勢¶
不久羣曹今雖弱然實天下之英雄也當故結之况今¶
有緣宜通其上事并表薦之若事有成永為深分楊於¶
是通太祖上事表薦太祖昭為太祖作書與長安諸將¶
李傕郭氾等各隨輕重致殷勤楊亦遣使詣太祖太祖¶
遺楊犬馬金帛遂與西方往來天子在安邑昭從河内¶