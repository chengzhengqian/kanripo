(曰經字彦偉初為江夏太守大将軍曹爽附絹二十匹令交市於呉經不發書棄官歸母問歸状經以實對母)¶
(以經典兵馬而擅去對送吏杖經五十爽聞不復罪經為司隷校尉辟河内向䧺為都官從事王業之出不申)¶
(經竟以及難經刑於東市䧺哭之感動一市刑及經母雍州故吏皇甫晏以家財収葬焉漢晉春秋曰經被収)¶
(辭母母顔色不變笑而應曰人誰不死往所以不止汝者恐不得其所也以此并命何恨之有哉晉武帝太始)¶
(元年詔曰故尚書王經雖身䧟法辟然守志可嘉門户堙没意常愍之其賜經孫郎中)允友人同¶
郡崔贊亦嘗以處世太盛戒允云(荀綽冀州記曰賛子洪字良伯清恪有匪)¶
(躬之志為晋吏部尚書大司農)¶