藪傷害農功地繁茨棘災疫流行民物大潰上減和氣¶
嘉禾不植臣聞文王作豐經始勿亟百姓子來不日而¶
成靈沼靈囿與民共之今宫觀崇侈彫鏤極妙忘有虞¶
之總期思殷辛之瓊室禁地千里舉足投網麗擬阿房¶
役百乾谿臣恐民力彫盡下不堪命也昔秦據殽函以¶
制六合自以徳高三皇功兼五帝欲號諡至萬葉而二¶
世顛覆願為黔首由枝幹既杌本實先拔也蓋聖王之¶
御世也克明俊徳庸勲親親俊乂在官則功業可隆親¶
親顯用則安危同憂深根固本並為幹翼雖歴盛衰内¶