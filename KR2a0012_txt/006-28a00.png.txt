(者彊秦弱主趙高執柄専制朝命威福由已終有望夷之禍汙辱至今及臻呂后禄産専政擅斷萬機决事省)¶
(禁下陵上替海内寒心於是綘侯朱虗興威奮怒誅夷逆亂尊立太宗故能道化興隆光明顯融此則大臣立)¶
(權之明表也司空曹操祖父騰故中常侍與左悺徐璜並作妖孽饕餮放横傷化虐民父嵩乞匄攜養因贓假)¶
(位輿金輦璧輸貨權門竊盜鼎司傾覆重器操贅閹遺醜本無令德僄狡鋒俠好亂樂禍幕府昔統鷹揚掃夷)¶
(凶逆續遇董卓侵官暴國於是提劒揮鼓發命東夏方收羅英雄棄瑕録用故遂與操參咨䇿畧謂其鷹犬之)¶
(才爪牙可任至乃愚佻短慮輕進易退傷夷折衂數䘮師徒幕府輙復分兵命鋭修完補輯表行東郡太守兗)¶
(州刺史被以虎文授以偏師奬就威柄冀獲秦師一克之報而操遂乗資䟦扈肆行酷烈割剥元元殘賢害善)¶
(故九江太守邊讓英才後逸天下知名以直言正色論不阿謟身被梟縣之戮妻孥受灰滅之咎自是士林憤)¶
(痛民怨彌重一夫奮臂舉州同聲故躬破於徐方地奪於呂布彷徨東裔蹈據無所幕府唯彊幹弱枝之義且)¶