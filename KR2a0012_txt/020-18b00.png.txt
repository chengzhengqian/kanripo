(卿之臣而無輔弼何以相救事不師古而能長久者非所聞也始皇聼李斯偏説而絀其議至於身死之日無)¶
(所寄付委天下之重於凡夫之手託廢立之命於奸臣之口至令趙髙之徒誅鉏宗室胡亥少習刻薄之教長)¶
(遵凶父之業不能改制易法寵任兄弟而乃師譚申商諮謀趙髙自幽深宮委政讒賊身殘望夷求為黔首豈)¶
(可得哉遂乃郡國離心衆庻漬叛勝廣倡之於前劉項弊之於後向使始皇納淳于之䇿抑李斯之論割裂州)¶
(國分王子弟封三代之後報功臣之勞士有常君民有定主枝葉相扶首尾為用雖使子孫有失道之行時人)¶
(無湯武之賢奸謀未發而身已屠戮何區區之陳項而復得指其手足哉故漢祖奮三尺之劍驅烏集之衆五)¶
(年之中遂成帝業自開闢以來其興立功勲未有若漢祖之易也夫伐深根者難為功摧枯朽者易為力理勢)¶