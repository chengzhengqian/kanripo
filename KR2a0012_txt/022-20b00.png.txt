固辭疾遜位帝終不許青龍四年薨遺令布衣疏巾斂¶
以時服詔曰宣體履至實直内方外歴在三朝公亮正¶
色有託孤寄命之節可謂柱石臣也常欲倚以台輔未¶
及登之惜乎大命不永其追贈車騎將軍葬如公禮諡¶
曰貞侯子欽嗣¶
衛臻字公振陳留襄邑人也父兹有大節不應三公之¶
辟太祖之初至陳留兹曰平天下者必此人也太祖亦¶