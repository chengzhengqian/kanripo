(事乃發怒謂濟曰我祖薄徳公軰何似邪濟性雖彊毅亦知範剛毅睨而不應各罷範於沛郡仕次在曹真後)¶
(于時曹爽輔政以範鄉里老宿於九卿中特敬之然不甚親也及宣王起兵閉城門以範為曉事乃指召之欲)¶
(使領中領軍範欲應召而其子諫之以為車駕在外不如南出範疑有頃兒又促之範欲去而司農丞吏皆止)¶
(範範不從乃突出至平昌城門城門已閉門候司蕃故範舉吏也範呼之舉手中版以示之矯曰有詔召我卿)¶
(促開門蕃欲求見詔書範呵之言卿非我故吏邪何以敢爾乃開之範出城顧謂蕃曰太傅圗逆卿從我去蕃)¶
(徒行不能及遂避側範南見爽勸爽兄弟以天子詣許昌徵四方以自輔爽疑羲又無言範自謂羲曰亊昭然)¶
(卿用讀書何為邪於今日卿等門户倒矣俱不言範又謂羲曰卿别營近在闕南洛陽典農治在城外呼召如)¶