(稱天下所聞宜承洪業為萬世統可以承宗廟廢皇帝為弘農王皇太后還政尚書讀冊畢羣臣莫有言尚書)¶
(丁宮曰天禍漢室䘮亂弘多昔祭仲廢忽立突春秋大其權今大臣量宜為社稷計誠合天人請稱萬歲卓以)¶
(太后見廢故公卿以下不布服會葬素衣而已)卓遷相國封郿侯贊拜不名劒¶
履上殿又封卓母為池陽君置家令丞卓既率精兵來¶
適值帝室大亂得專廢立據有武庫甲兵國家珍寶威¶
震天下卓性殘忍不仁遂以嚴刑脅衆睚眦之隙必報¶
人不自保(魏書曰卓所願無極語賔客曰我相貴無上也英雄記曰卓欲震威侍御史擾龍宗詣卓)¶
(白事不解劒立撾殺之京師震動發何苗棺出其尸支解節棄於道邊又收苗母舞陽君殺之棄尸於苑枳落)¶
(中不復收歛)嘗遣軍到陽城時適二月社民各在其社下悉¶