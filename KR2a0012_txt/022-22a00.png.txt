已在濡須口臻曰權恃長江未敢亢衡此必畏怖偽辭¶
耳考核降者果守將詐所作也明帝即位進封康鄉侯¶
後轉為右僕射典選舉如前加侍中中䕶軍蔣濟遺臻¶
書曰漢祖遇亡虜為上將周武拔漁父為太師布衣厮¶
養可登王公何必守文試而後用臻答曰古人遺智慧¶
而任度量須考績而加黜陟今子同牧野於成康喻斷¶
虵於文景好不經之舉開拔奇之津將使天下馳騁而¶
起矣諸葛亮冦天水臻奏宜遣奇兵入散關絶其糧道¶
乃以臻為征蜀將軍假節督諸軍事到長安亮退還復¶