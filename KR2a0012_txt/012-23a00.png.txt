軍大將軍陳羣侍中辛毘尚書衛臻守廷尉髙柔等並¶
表勛父信有功扵太祖求請勛罪帝不許遂誅勛勛内¶
行既修㢘而能施死之日家無餘財後二旬文帝亦崩¶
莫不為勛歎恨¶
司馬芝字子華河内温人也少為書生避亂荆州扵魯¶
陽山遇賊同行者皆棄老弱走芝獨坐守老母賊至以¶
刃臨芝芝叩頭曰母老唯在諸君賊曰此孝子也殺之¶
不義遂得免害以鹿車推載母居南方十餘年躬耕守¶
節太祖平荆州以芝為管長時天下草創多不奉法郡¶