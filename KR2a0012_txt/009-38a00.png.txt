雖身服弋綈猶不能使上下如意恐此三事當待賢能¶
然後了耳玄又書曰漢文雖身衣弋綈而不革正法度¶
内外有僭儗之服寵臣受無限之賜由是觀之似指立¶
在身之名非篤齊治制之意也今公侯命世作宰追蹤¶
上古將隆至治抑末正本若制定於上則化行於衆矣¶
夫當宜改之時留殷勤之心令發之日下之應也如響¶
尋聲耳猶垂謙謙曰待賢能此伊周不正殷姬之典也¶
竊未喻焉頃之為征西將軍假節都督雍涼州諸軍事¶
(魏畧曰玄既遷司馬景王代為䕶軍䕶軍總統諸将任主武官選舉前後當此官者不能止貨賂故蒋濟為䕶)¶