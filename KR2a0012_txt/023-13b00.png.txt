要誓其親戚在外欲自營䕶者恣聽遣出皆叩頭願致¶
死於是身執矢石率與戮力吏民感恩咸為用命臨陣¶
斬數百級而襲衆死者三十餘人其餘十八人盡被創¶
賊得入城襲帥傷痍吏民決圍得出死喪略盡而無反¶
背者遂收散民徙至摩陂營吏民慕而從之如歸(九州春秋)¶
(曰建安六年劉表攻西鄂西鄂長杜子緒帥縣男女嬰城而守時南陽功曹栢孝長亦在城中聞兵攻聲恐懼)¶
(入室閉戸牽被覆頭相攻半日稍敢出面其明側立而聽二日往出戸問消息至四五日乃更負楯親鬬語子)¶