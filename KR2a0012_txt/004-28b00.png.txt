(才受賞足以醻其來情而已至乃光錫八命禮同台鼎不亦過乎於招攜致逺又無取焉何者若使彼之將守)¶
(與時無嫌終不悦於殊寵坐生叛心以叛而愧辱孰甚焉如其憂危將及非奔不免則必逃死茍存無希榮利)¶
(矣然則髙位厚禄何為者哉魏初有孟達黃權在晉有孫秀孫楷達權爵賞比壹為輕秀楷禮秩優異尤甚及)¶
(至吳平而降黜數等不承權輿豈不縁在始失中乎)甲子詔曰今車駕駐項大將¶
軍恭行天罰前臨淮浦昔相國大司馬征討皆與尚書¶
俱行今宜如舊乃令散騎常侍裴秀給事黃門侍郎鍾¶
會咸與大將軍俱行秋八月詔曰昔燕刺王謀反韓誼¶