(畿乃言之其日而卒時年六十二)詔曰昔冥勤其官而水死稷勤百榖¶
而山死(韋昭國語注稱毛詩傳曰㝠契六世孫也為夏水官勤於其職而死於水稷周棄也勤播百穀)¶
(死於黑水之山)故尚書僕射杜畿於孟津試船遂至覆没忠之¶
至也朕甚愍焉追贈太僕諡曰戴侯子恕嗣(傅子曰畿與太僕李)¶
(恢東安太守郭智有好恢子豐交結英儁以才智顯於天下智子冲有内實而無外觀州里弗稱也畿為尚書)¶
(僕射二人各脩子孫禮見畿既退畿歎曰孝懿無子非徒無子殆將無家君謀為不死也其子足繼其業時人)¶
(皆以畿為誤恢死後豐為中書令父子兄弟皆誅冲為代郡太守卒繼父業世乃服畿知人魏略曰李豐父名)¶
(義與此不同義蓋恢之别名也)恕字務伯太和中為㪚騎黃門侍郎(杜氏)¶
(新書曰恕少與馮翊李豐俱為父任總角相善及各成人豐砥礪名行以要世譽而恕誕節直意與豐殊趣豐)¶