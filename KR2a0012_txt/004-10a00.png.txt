三年春正月荆州刺史王基新城太守陳泰攻吳破之¶
降者數千口二月置南郡之夷陵縣以居降附三月以¶
尚書令司馬孚為司空四月甲申以征南將軍王昶為¶
征南大將軍壬辰大赦丙午聞太尉王凌謀廢帝立楚¶
王彪太傅司馬宣王東征凌五月甲寅凌自殺六月彪¶
賜死秋七月壬戍皇后甄氏崩辛未以司空司馬孚為¶
太尉戊寅太傅司馬宣王薨以衛將軍司馬景王為撫¶
軍大將軍録尚書事乙未葬懐甄后于太清陵庚子驃¶
騎將軍孫資薨十一月有司奏諸功臣應饗食於太祖¶