(封兼四縣食戸三萬何徳堪之江湖未静不可讓位至於邑土可得而辭今上還陽夏柘苦三縣戸二萬但食)¶
(武平萬戸且以分損謗議少減孤之責也)¶
十六年春正月(魏書曰庚辰天子報減戸五千分所讓三縣萬五千封三子植為平原侯據為)¶
(范陽侯豹為饒陽侯食邑各五千户)天子命公世子丕為五官中郎將置¶
官屬為丞相副太原商曜等以大陵叛遣夏侯淵徐晃¶
圍破之張魯據漢中三月遣鍾繇討之公使淵等出河¶
東與繇會是時闗中諸將疑繇欲自襲馬超遂與韓遂¶