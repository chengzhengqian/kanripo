爵闗内侯髙貴鄉公即尊位進封武鄉亭侯正元二年¶
春毌邱儉文欽作亂或以司馬景王不宜自行可遣太¶
尉孚往惟嘏及王肅勸之景王遂行(漢晉春秋曰嘏固勸景王行景王未)¶
(從嘏重言曰淮楚兵勁而儉等負力逺闘其鋒未易當也若諸將戰有利鈍大勢一失則公事敗矣是時景王)¶
(新割目瘤創甚聞嘏言蹶然而起曰我請輿疾而東)以嘏守尚書僕射俱東儉欽¶
破敗嘏有謀焉及景王薨嘏與司馬文王徑還洛陽文¶
王遂以輔政語在鍾㑹傳(世語曰景王疾甚以朝政授傅嘏嘏不敢受及薨嘏祕不)¶