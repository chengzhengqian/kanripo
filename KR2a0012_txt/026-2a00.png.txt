罪此人有名海内若罪不明必大失民望竊為明公惜¶
之太祖即日赦出彪初彧融聞考掠彪皆怒及因此得¶
了更善寵(臣松之以為楊公積徳之門身為名臣縱有愆負猶宜保祐况淫刑所濫而可加其楚掠)¶
(乎若理應考訊荀孔二賢豈其妄有相請屬哉寵以此為能酷吏之用心耳雖有後善何解前虐)時袁¶
紹盛於河朔而汝南紹之本郡門生賔客布在諸縣擁¶
兵拒守太祖憂之以寵為汝南太守寵募其服從者五¶
百人率攻下二十餘壁誘其未降渠帥於坐上殺十餘¶
人一時皆平得戸二萬兵二千人令就田業建安十三¶
年從太祖征荆州大軍還留寵行奮威將軍屯當陽孫¶