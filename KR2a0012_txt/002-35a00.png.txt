(不平求更為之余言吾法急屬難相中面故齊臂耳展言願復一交余知其欲突以取交中也因偽深進展果)¶
(尋前余却脚勦正截其顙坐中驚視余還坐笑曰昔陽慶使淳于意去其故方更授以秘術今余亦願鄧將軍)¶
(捐棄故技更受要道也一坐盡歡夫事不可自謂已長余少曉持複自謂無對俗名雙㦸為坐鐵室鑲楯為蔽)¶
(木户後從陳國袁敏學以單攻複每為若神對家不知所出先曰若逢敏於狹路直決耳余於他戲弄之事少)¶
(所喜惟彈棊畧盡其巧少為之賦昔京師先工有馬合鄉侯東方安世張公子常恨不得與彼數子者對上雅)¶
(好詩書文籍雖在軍旅手不釋卷每每定省從容常言人少好學則思專長則善忘長大而能勤學者唯吾與)¶
(袁伯業耳余是以少誦詩論及長而備歴五經四部史漢諸子百家之言靡不畢覽博物志曰帝善彈棊能用)¶
(手巾角時有一書生又能低頭以所冠著葛巾角撇棊)若加之曠大之度勵以公¶
平之誠邁志存道克廣徳心則古之賢主何逺之有哉¶