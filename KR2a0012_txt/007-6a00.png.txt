(軍有所隠不布言河内兒聲順言此郝萌也順即嚴兵入府弓弩並射萌衆萌衆亂走天明還故營萌將曹性)¶
(反萌與對戰萌刺傷性性斫萌一臂順斫萌首牀輿性送詣布布問性言萌受袁術謀謀者悉誰性言陳宫同)¶
(謀時宫在坐上面赤傍人悉覺之布以宫大將不問也性言萌常以此問性言呂將軍大將有神不可擊也不)¶
(意萌狂惑不止布謂性曰卿徤兒也善養視之創愈使安撫萌故營領其衆)術遣將紀靈等¶
歩騎三萬攻備備求救於布布諸將謂布曰將軍常欲¶
殺備今可假手於術布曰不然術若破備則北連太山¶
諸將吾為在術圍中不得不救也便嚴歩兵千騎二百¶
馳往赴備靈等聞布至皆歛兵不敢復攻布於沛西南¶
一里安屯遣鈴下請靈等靈等亦請布共飲食布謂靈¶