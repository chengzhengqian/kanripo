要論以切世事以疾徵還起家為河南尹未拜爽伏誅¶
基嘗為爽官屬随例罷其年為尚書出為荆州刺史加¶
揚烈將軍随征南王昶擊吳基别襲歩協於夷陵協閉¶
門自守基示以攻形而實分兵取雄父邸閣收米三十¶
餘萬斛虜安北將軍譚正納降數千口於是移其降民¶
置夷陵縣賜爵關内侯基又表城上昶徙江夏治之以¶
偪夏口由是賊不敢輕越江眀制度整軍農兼脩學校¶