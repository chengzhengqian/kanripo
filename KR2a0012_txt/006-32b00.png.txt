今釋廟勝之䇿而决成敗於一戰若不如志悔無及也¶
紹不從豐懇諫紹怒甚以為沮衆械繫之紹軍既敗或¶
謂豐曰君必見重豐曰若軍有利吾必全今軍敗吾其¶
死矣紹還謂左右曰吾不用田豐言果為所笑遂殺之¶
(先賢行狀曰豐字元皓鉅鹿人或云勃海人天資瓌傑權畧多竒少䘮親居䘮盡哀日月雖過笑不至矧博覽)¶
(多識名重州黨初辟太尉府舉茂才遷侍御史閹宦擅朝英賢被害豐乃棄官歸家袁紹起義卑辭厚幣以招)¶
(致豐豐以王室多難志存匡救乃應紹命以為别駕勸紹迎天子紹不納紹後用豐謀以平公孫瓚逢紀憚豐)¶