疎而不武此必無成而禍將及族子其無往洪從歆言¶
而止後芬果敗洪乃服舉孝㢘除郎中病去官靈帝崩¶
何進輔政徴河南鄭泰潁川荀攸及歆等歆到為尚書¶
郎董卓遷天子長安歆求出為下邽令病不行遂從藍¶
田至南陽(華嶠譜叙曰歆少以髙行顯名避西京之亂與同志鄭㤗等六七人閑步出武闗道遇一)¶
(丈夫獨行願得俱皆哀欲許之歆獨曰不可今已在危險之中禍福患害義猶一也無故受人不知其義既以)¶
(受之若有進退可中棄乎衆不忍卒與俱行此丈夫中道墮井皆欲棄之歆曰已與俱矣棄之不義相率共還)¶
(出之而後别去衆乃大義之)時袁術在穰留歆歆説術使進軍討卓¶
術不能用歆欲棄去㑹天子使太傅馬日磾安集闗東¶