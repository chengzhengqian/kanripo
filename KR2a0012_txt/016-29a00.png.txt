(斐意觀明公受分陜之任乃欲一齊衆庶必非有所左右也而典農竊見推築欲令斐謝假令斐謝是更為不)¶
(得明公意也宣王遂嚴持吏士自是之後軍營郡縣各得其分後數嵗遷為平原太守吏民啼泣遮道車不得)¶
(前歩歩稽留十餘日乃出界東行至崤而疾困斐素心戀京兆其家人從者見斐病甚勸之言平原當自勉勵)¶
(作健斐曰我心不願平原汝曹等呼我何不言京兆邪遂卒還平原京兆聞之皆為流涕為立碑于今稱頌之)¶
(也令狐邵字孔叔父仕漢為烏丸校尉建安初袁氏在冀州邵去本郡家居鄴九年暫出到武安毛城中㑹太)¶
(祖破鄴遂圍毛城城破執邵等輩十餘人皆當斬太祖閲見之疑其衣冠也問其祖考而識其父乃觧放署軍)¶
(謀掾仍歴宰守後徙丞相主簿出為弘農太守所在清如氷雪妻子希至官省舉善而教恕以待人不好獄訟)¶
(與下無忌是時郡無知經者乃歴問諸吏有欲遠行就師輒假遣令詣河東就樂詳學經粗明乃還因設文學)¶
(由是弘農學業轉興至黄初初徵拜羽林郎遷虎賁中郎將二嵗病亡始邵族子愚為白衣時常有髙志衆人)¶