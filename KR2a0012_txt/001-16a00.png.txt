公曰虜遏吾歸師而與吾死地戰吾是以知勝矣吕布¶
復為袁術使高順攻劉備公遣夏侯惇救之不利備為¶
順所敗九月公東征布冬十月屠彭城獲其相侯諧進¶
至下邳布自將騎逆擊大破之獲其驍將成亷追至城¶
下布恐欲降陳宫等沮其計求救於術勸布出戰戰又¶
敗乃還固守攻之不下時公連戰士卒罷欲還用荀攸¶
郭嘉計遂決泗沂水以灌城月餘布將宋憲魏續等執¶
陳宫舉城降生禽布宫皆殺之太山臧霸孫觀吳敦尹¶
禮昌狶各聚衆布之破劉備也霸等悉從布布敗獲霸¶