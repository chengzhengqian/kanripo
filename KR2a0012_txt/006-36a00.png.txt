與結婚以安之乃引軍還尚使審配蘇由守鄴復攻譚¶
平原太祖進軍將攻鄴到洹水去鄴五十里由欲為内¶
應謀泄與配戰城中敗出奔太祖太祖遂進攻之為地¶
道配亦於内作塹以當之配將馮禮開突門内太祖兵¶
三百餘人配覺之從城上以大石擊突中柵門柵門閉¶
入者皆没太祖遂圍之為塹周四十里初令淺示若可¶
越配望而笑之不出爭利太祖一夜掘之廣深二丈决¶
漳水以灌之自五月至八月城中饑死者過半尚聞鄴¶
急將兵萬餘人還救之依西山來東至陽平亭去鄴十¶