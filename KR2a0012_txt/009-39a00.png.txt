使將兵入并力起㑹翼求朝不聼嘉平六年二月當拜¶
貴人豐等欲因御臨軒諸門有陛兵誅大將軍以玄代¶
之以緝為驃騎將軍豐宻語黄門監蘇鑠永寜署令樂¶
敦宂從僕射劉賢等曰卿諸人居内多有不法大將軍¶
嚴毅累以為言張當可以為誡鑠等皆許以從命(魏書曰玄)¶
(素貴以爽故廢黜居常怏怏不得意中書令李豐與玄及后父光禄大夫張緝隂謀為亂緝與豐同郡傾巧人)¶
(也以東莞太守召為后家亦不得意故皆同謀初豐自以身處機宻息韜乂以列侯給事中尚齊長公主有内)¶
(外之重心不自安宻謂韜曰玄既為海内重人加以當大任年時方壮而永見廢又親曹爽外弟於大将軍有)¶
(嫌吾得玄書深以為憂緝有才用棄兵馬大郡還坐家巷各不得志欲使汝以宻計告之緝嘗病創卧豐遣韜)¶