(張讓等侮慢天常操擅王命父子兄弟並據州郡一書出門便獲千金京畿諸郡數百萬膏腴美田皆屬讓等)¶
(至使怨氣上蒸妖賊蠭起臣前奉詔討於扶羅將士饑乏不肯渡河皆言欲詣京師先誅閹豎以除民害從臺)¶
(閣求乞資直臣隨慰撫以至新安臣聞揚湯止沸不如滅火去薪潰癰雖痛勝於養肉及溺呼船悔之無及)¶
中常侍叚珪等劫帝走小平津卓遂將其衆迎帝於北¶
芒還宫(張璠漢記曰帝以八月庚午為諸黃門所劫步出穀門走至河上諸黃門既投河死時帝年十)¶
(四陳留王年九歲兄弟獨夜步行欲還宫闇瞑逐螢火而行數里得民家以露車載送辛未公卿以下與卓共)¶
(迎帝於北芒阪下獻帝春秋曰先是童謡曰侯非侯王非王千乗萬騎走北芒卓時適至屯顯陽苑聞帝當還)¶
(率衆迎帝典畧曰帝望見卓兵涕泣羣公謂卓曰有詔卻兵卓曰公諸人為國大臣不能匡正王室至使國家)¶
(播蕩何卻兵之有遂俱入城獻帝紀曰卓與帝語語不可了乃更與陳留王語問禍亂由起王答自初至終無)¶