親戚嫁娶自當與鄉里門户匹敵者不得因勢彊與他¶
方人婚也后姊子孟武還鄉里求小妻后止之遂勅諸¶
家曰今世婦女少當配將士不得因縁取以為妾也宜¶
各自慎無為罰首(魏書曰后常勅戒表武等曰漢氏椒房之家少能自全者皆由驕奢可不)¶
(慎乎)五年帝東征后留許昌永始臺時霖雨百餘日城樓¶
多壊有司奏請移止后曰昔楚昭王出游貞姜留漸臺¶
江水至使者迎而無符不去卒没今帝在逺吾幸未有¶
是患而便移止奈何羣臣莫敢復言六年帝東征呉至¶
廣陵后留譙宮時表留宿衛欲遏水取魚后曰水當通¶