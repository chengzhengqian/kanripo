臣垂齠執簡累勤取官職在機近人事所竄屬臣以私¶
無勢不絶語臣以寃無細不理人情淫利為法所禁法¶
禁扵利勢能害之青蝇横生為臣作謗謗臣之人勢不¶
在他昔王叔陳生爭正王廷宣子平理命舉其契是非¶
有宜曲直有所春秋嘉焉是以書之臣不言此無有時¶
人說臣此言必有徴要乞䝉宣子之辨而求王叔之對¶
若臣以曲聞即刑之日方之安駟之贈賜劒之来比之¶
重賞之恵謹以状對時桓階和洽進言救玠玠遂免黜¶
卒于家(孫盛曰魏武扵是失政刑矣易稱明折庶獄傳有舉直措枉庶獄明則國無怨民枉直當則民)¶