業簡其彊者補戰士泰山由是遂有精兵冠名州郡濟¶
南黄巾徐和等所在劫長吏攻城邑䖍引兵與夏侯淵¶
會擊之前後數十戰斬首獲生數千人太祖使督青州¶
諸郡兵以討東萊羣賊李條等有功太祖令曰夫有其¶
志必成其事蓋烈士之所狥也卿在郡以來禽姦討暴¶
百姓獲安躬蹈矢石所征輒克昔寇恂立名於汝潁耿¶
弇建策於青兗古今一也舉茂才加騎都尉典郡如故¶
䖍在泰山十數年甚有威恵文帝即王位加裨將軍封¶
益壽亭侯遷徐州刺史加威虜將軍請琅邪王祥為别¶