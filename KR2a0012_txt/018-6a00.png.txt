年十八將客數十人徑於費西山中要奪之送者莫敢¶
動因與父俱亡命東海由是以勇壮聞黄巾起霸從陶¶
謙擊破之拜騎都尉遂收兵於徐州與孫觀吳敦尹禮¶
等並聚衆霸為帥屯於開陽太祖之討吕布也覇等將¶
兵助布既禽布霸自匿太祖募索得霸見而悦之使霸¶
招吳敦尹禮孫觀觀兄康等皆詣太祖太祖以霸為琅¶
邪相敦利城禮東莞觀北海康城陽太守割青徐二州¶
委之於霸太祖之在兗州以徐翕毛暉為將兗州亂翕¶
暉皆叛後兗州定翕暉亡命投霸太祖語劉備令語霸¶