(名為陵不使其危居獨立無異於凡庶若柏成欣於野耕子仲樂於灌園蓬户茅牖原憲之宅也陋巷簞瓢顔)¶
(子之居也臣才不見效用常慨然執斯志焉若陛下聼臣悉還部曲罷官屬省監官使解璽釋紱追柏成子仲)¶
(之業營顔淵原憲之事居子臧之廬宅延陵之室如此雖進無成功退有可守身死之日猶松喬也然伏度國)¶
(朝終未肯聼臣之若是固當羈絆於世繩維繫於祿位懐屑屑之小憂執無已之百念安得蕩然肆志逍遥於)¶
(宇宙之外哉此願未從陛下必欲崇親親篤骨肉潤白骨而榮枯木者惟遂仁徳以副前恩詔皆遂還之)其¶
年冬詔諸王朝六年正月其二月以陳四縣封植為陳¶
王邑三千五百户植每欲求别見獨談論及時政幸冀¶
試用終不能得既還悵然絶望時法制待藩國既自峻¶
廹寮屬皆賈豎下才兵人給其殘老大數不過二百人¶