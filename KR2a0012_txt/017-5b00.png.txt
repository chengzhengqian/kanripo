孫權復叛帝遣遼乘舟與曹休至海陵臨江權甚憚焉¶
勅諸將張遼雖病不可當也愼之是嵗遼與諸將破權¶
將吕範遼病遂篤薨於江都帝為流涕諡曰剛侯子虎¶
嗣六年帝追念遼典在合肥之功詔曰合肥之役遼典¶
以歩卒八百破賊十萬自古用兵未之有也使賊至今¶
奪氣可謂國之爪牙矣其分遼典邑各百户賜一子爵¶
關内侯虎為偏將軍薨子統嗣¶