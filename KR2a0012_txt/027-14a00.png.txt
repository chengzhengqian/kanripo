克之績遁走斬其將鍾離茂許旻收其甲首旗鼓珍寳¶
器仗振旅而還王基州㤗皆有功於是遷昶征南大將¶
軍儀同三司進封京陵侯毌邱儉文欽作亂引兵拒儉¶
欽有功封二子亭侯關内侯進位驃騎將軍諸葛誕反¶
昶據夾石以逼江陵持施績全熙使不得東誕既誅詔¶
曰昔孫臏佐趙直湊大梁西兵驟進亦所以成東征之¶
勢也増邑千戸并前四千七百户遷司空持節都督如¶
故甘露四年薨諡曰穆侯子渾嗣咸熙中為越騎校尉¶
(案晉書曰自越騎入晉累居方任平吳有功封一子江陵侯位至司徒渾子濟字武子有雋才令望為河南尹)¶