北杖大衆志兼天下然好賢而不能用故竒士去之劉¶
表雍容荆楚坐觀時變自以為西伯可規士之避亂荆¶
州者皆海内之儁傑也表不知所任故國危而無輔明¶
公定冀州之日下車即繕其甲卒收其豪傑而用之以¶
横行天下及平江漢引其賢儁而置之列位使海内回¶
心望風而願治文武並用英雄畢力此三王之舉也後¶
遷軍謀祭酒魏國既建拜侍中博物多識問無不對時¶
舊儀廢弛興造制度粲恒典之(摯虞決疑要注曰漢末喪亂絶無玉珮魏侍中)¶
(王粲識舊珮始復作之今之玉珮受法於粲也)初粲與人共行讀道邉碑人問¶