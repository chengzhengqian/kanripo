(與蘧伯玉之智丁儀方貴重宜思所以下之奕曰以公明聖儀豈得久行其偽乎且姦以事君者吾所䏻禦也)¶
(子寧以他規我傅子曰武皇帝至明也崔琰徐奕一時清賢皆以忠信顯扵魏朝丁儀間之徐奕失位而崔琰)¶
(被誅)出為魏郡太守太祖征孫權徙為留府長史謂奕曰¶
君之忠亮古人不過也然㣲太嚴昔西門豹佩韋以自¶
緩夫能以柔弱制剛彊者望之扵君也今使君統留事¶
孤無復還顧之憂也魏國既建為尚書復典選舉遷尚¶
書令太祖征漢中魏諷等謀反中尉楊俊左遷太祖歎¶
曰諷所以敢生亂心以吾爪牙之臣無遏姦防謀者故¶
也安得如諸葛豐者使代俊乎桓階曰徐奕其人也太¶