而壯之曰此吾樊噲也即日拜都尉引入宿衞諸從褚¶
俠客皆以為虎士從征張繡先登斬首萬計遷校尉從¶
討袁紹於官渡時常從士徐他等謀為逆以褚常侍左¶
右憚之不敢發伺褚休下日他等懐刀入褚至下舍心¶
動即還侍他等不知入帳見禇大驚愕他色變褚覺之¶
即擊殺他等太祖益親信之出入同行不離左右從圍¶
鄴力戰有功賜爵關内侯從討韓遂馬超於潼關太祖¶