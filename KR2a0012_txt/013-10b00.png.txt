太和四年繇薨帝素服臨弔諡曰成侯(魏書曰有司議諡以為繇昔為)¶
(廷尉辨理刑獄决嫌明疑民無怨者猶于張之在漢也詔曰太傅功髙徳茂位為師保論行賜諡當先依此兼)¶
(叙廷尉于張之徳耳乃策諡曰成侯)子毓嗣初文帝分毓户邑封繇弟演¶
及子劭孫豫列侯¶
毓字稚叔年十四為散騎侍郎機㨗談笑有父風太和¶
初蜀相諸葛亮圍祁山明帝欲西征毓上疏曰夫策貴¶
廟勝功尚帷幄不下殿堂之上而决勝千里之外車駕¶