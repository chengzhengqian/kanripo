子入質表疑嵩反為太祖説大怒欲殺嵩考殺隨嵩行¶
者知嵩無他意乃止(傅子曰初表謂嵩曰今天下大亂未知所定曹公擁天子都許君為)¶
(我觀其釁嵩對曰聖達節次守節嵩守節者也夫事君為君君臣名定以死守之今策名委質唯將軍所命雖)¶
(赴湯蹈火死無辭也以嵩觀之曹公至明必濟天下將軍能上順天子下歸曹公必享百世之利楚國實受其)¶
(祐使嵩可也設計未定嵩使京師天子假嵩一官則天子之臣而將軍之故吏耳在君為君則嵩守天子之命)¶
(義不得復為將軍死也唯將軍重思無負嵩表遂使之果如所言天子拜嵩侍中遷零陵太守還稱朝廷曹公)¶
(之德也表以為懐貳大㑹寮屬數百人陳兵見嵩盛怒持節將斬之數曰韓嵩敢懐貳邪衆皆恐欲令嵩謝嵩)¶
(不動謂表曰將軍負嵩嵩不負將軍具陳前言表怒不已其妻蔡氏諫之曰韓嵩楚國之望也且其言直誅之)¶
(無辭表乃弗誅而囚之)表雖外貌儒雅而心多疑忌皆此類也劉¶