道不逹余趣哉然猶復云云者僕以是知足下之言信¶
不由衷將以救禍也必欲算計長短辯諮是非是非之¶
論言滿天下陳之更不眀不言無所損又言傷告絶之¶
義非吾所忍行也是以捐棄紙筆一無所答亦冀遥忖¶
其心知其計定不復渝變也重獲來命援引古今紛紜¶
六紙雖欲不言焉得已哉僕小人也本因行役寇竊大¶
州恩深分厚寧樂今日自還接刃每登城勒兵望主人¶
之旗鼓感故友之周旋撫弦搦矢不覺流涕之覆面也¶
何者自以輔佐主人無以為悔主人相接過絶等倫當¶