置朔方郡京都大疫丁巳皇太后崩乙亥隕石于壽光¶
縣三月庚寅葬文徳郭后營陵于首陽陵澗西如終制¶
(顧愷之啟蒙注曰魏時人有開周王冡者得殉葬女子經數日而有氣數月而能語年可二十送詣京師郭太)¶
(后愛養之十餘年太后崩哀思哭泣一年餘而死)是時大治洛陽宫起昭陽太¶
極殿築總章觀百姓失農時直臣楊阜高堂隆等各數¶
切諫雖不能聼帝優容之(魏畧曰是年起太極諸殿築總章觀高十餘文建翔鳯於)¶
(其上又於芳林園中起陂池楫櫂越歌又於列殿之北立八坊諸才人以次序處其中貴人夫人以上轉南附)¶
(焉其秩石擬百官之數帝常游宴在内乃選女子知書可付信者六人以為女尚書使典省外奏事處當畫可)¶
(自貴人以下至尚保及給掖庭灑掃習伎歌者各有千數通引穀水過九龍殿前為玉井綺欄蟾蜍含受神龍)¶