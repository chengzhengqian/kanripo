車直往出其不意固為人多計而無斷必偽受吾吾得¶
居郡一月以計縻之足矣遂詭道從郖津渡(郖音豆魏略曰初畿)¶
(與衛固少相侮狎固常輕畿畿嘗與固博而争道畿嘗謂固曰仲堅我今作河東也固褰衣罵之及畿之官而)¶
(固為郡功曹張時故任京兆畿迎司隷與時㑹華隂時畿相見於儀當各持版時歎曰昨日功曹今為郡將軍)¶
(也)范先欲殺畿以威衆(傅子曰先云既欲為虎而惡食人肉失所以為虎矣今不殺必)¶
(為後患)且觀畿去就於門下斬殺主簿已下三十餘人畿¶
舉目自若於是固曰殺之無損徒有惡名且制之在我¶
遂奉之畿謂衛固范先曰衛范河東之望也吾仰成而¶
已然君臣有定義成敗同之大事當共平議以固為都¶