司馬瓉奮武將軍封薊侯關東義兵起卓遂劫帝西遷¶
徴虞為太傅道路隔塞信命不得至袁紹韓馥議以為¶
少帝制於姦臣天下無所歸心虞宗室知名民之望也¶
遂推虞為帝遣使詣虞虞終不肯受紹等復勸虞領尚¶
書事承制封拜虞又不聴然猶與紹等連和(九州春秋曰紹馥使)¶
(故樂浪太守甘陵張岐齎議詣虞使即尊號虞厲聲呵岐曰卿敢出此言乎忠孝之道既不能濟孤受國恩天)¶
(下擾亂未能竭命以除國恥望諸州郡烈義之士戮力西面援迎幼主而乃妄造逆謀欲塗汚忠臣耶吴書曰)¶