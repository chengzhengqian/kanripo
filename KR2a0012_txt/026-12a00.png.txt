咸高豫節(魏畧曰鮮卑素利等數來客見多以牛馬遺豫豫轉送官胡以為前所與豫物顯露不如)¶
(持金乃密懷金三十斤謂豫曰願避左右我欲有所道豫從之胡因跪曰我見公貧故前後遺公牛馬公輒送)¶
(官今密以此上公可以為家資豫張袖受之答其厚意胡去之後皆悉付外具以狀聞於是詔褒之曰昔魏絳)¶
(開懷以納戎今卿舉袖以受狄金朕甚嘉焉乃即賜絹五百匹豫得賜分以其半藏小府後胡復來以半與之)¶
嘉平六年下詔褒揚賜其家錢榖語在徐邈傳¶
牽招字子經安平觀津人也年十餘歲詣同縣樂隱受¶
學後隱為車騎將軍何苖長史招隨卒業值京都亂苖¶
隱見害招俱與隱門生史路等觸蹈鋒刃共殯歛隱屍¶
送喪還歸道遇冦鈔路等皆悉散走賊欲斫棺取釘招¶