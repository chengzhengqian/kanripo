(成敗也如淳曰得利為乾失利為沒臣松之以䖍直以乾沒為射成敗而不説乾沒之義於理猶為未暢淳以)¶
(得利為乾又不可了愚謂乾讀宜為乾燥之乾蓋謂有所徼射不計乾燥之與沈沒而為之)恪不過¶
遣偏率小將素習水軍者乗海泝淮示動青徐恪自并¶
兵来向淮南耳後恪果圖新城不克而歸嘏常論才性¶
同異鍾㑹集而論之(傅子曰嘏既達治好正而有清理識要好論才性原夲精㣲尠能及)¶
(之司隷校尉鍾㑹年甚少嘏以眀智交㑹臣松之案傅子前云嘏了夏侯之必敗不與之交而此云與鍾㑹善)¶
(愚以為夏侯玄以名重致患釁由外至鍾㑹以利動取敗禍自已出然則夏侯之危兆難覩而鍾氏之敗形易)¶
(照也嘏若了夏侯之必危而不見鍾㑹之將敗則為識有所蔽難以言通若皆知其不終而情有彼此是為厚)¶
(薄由于愛憎奚豫於成敗哉以愛憎為厚薄又虧於雅體矣傅子此論非所以益嘏也)嘉平末賜¶