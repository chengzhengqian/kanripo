男女之别國之大節何有於廣坐之中裸女人形體雖¶
桀紂之亂不甚於此遂奮衣辭出洪立罷女樂請阜還¶
坐肅然憚焉又劉備取漢中以逼下辯太祖以武都孤¶
遠欲移之恐吏民戀土阜威信素著前後徙民氐使居¶
京兆扶風天水界者萬餘戸徙郡小槐里百姓襁負而¶
隨之為政舉大綱而已下不忍欺也文帝問侍中劉曄¶
等武都太守何如人也皆稱阜有公輔之節未及用㑹¶
帝崩在郡十餘年徴拜城門校尉阜常見明帝著被¶
縹綾半褎袖阜問帝曰此於禮何法服也帝黙然不答¶