其應也内黃殷登黙而記之至四十五年登尚在三月¶
黃龍見譙登聞之曰單颺之言其驗兹乎(魏書曰王召見登謂之曰)¶
(昔成風聞楚丘之繇而敬事季友鄧晨信少公之言而自納光武登以篤老服膺占術記識天道豈有是乎賜)¶
(登穀三百斛遣歸家)己夘以前將軍夏侯惇為大將軍濊貊扶餘¶
單于焉耆于闐王皆各遣使奉獻(魏書曰丙戍令史官奏修重黎羲和之職)¶
(欽若昊天歴象日月星辰以奉天時臣松之案魏書有是言而不聞其職也丁亥令曰故尚書僕射毛玠奉常)¶
(王修涼茂郎中令袁渙少府謝奐萬潜中尉徐奕國淵等皆忠直在朝履蹈仁義竝早即世而子孫陵遲惻然)¶