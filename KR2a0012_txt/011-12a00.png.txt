統疇皆拒不留紹死其子尚又辟焉疇終不行疇常忿¶
烏丸昔多賊殺其郡冠盖有欲討之意而力未能建安¶
十二年太祖北征烏丸未至先遣使辟疇又命田預喻¶
指疇戒其門下趣治嚴門人謂曰昔袁公慕君禮命五¶
至君義不屈今曹公使一来而君若恐弗及者何也疇¶
笑而應之曰此非君所識也遂随使者到軍署司空户¶
曹掾引見諮議明日出令曰田子泰非吾所宜吏者即¶
奉茂才拜為蓨令不之官随軍次無終時方夏水雨而¶
濵海洿下濘滯不通虜亦遮守蹊要軍不得進太祖患¶