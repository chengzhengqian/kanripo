(其妻重騎行遲未及與其衆合而為鮮卑所射死始太祖聞昔叛恐其為亂於北邊㑹聞已殺之大喜以習前)¶
(後有䇿畧封為關内侯)文帝踐阼復置并州復為刺史進封申門¶
亭侯邑百户政治常為天下最太和二年徵拜大司農¶
習在州二十餘年而居處貧窮無方靣珍物明帝異之¶
禮賜甚厚四年薨子施嗣初濟隂王思與習俱為西曹¶
令史思因直日白事失太祖指太祖大怒敎召主者將¶
加重辟時思近出習代往對已被收執矣思乃馳還自¶