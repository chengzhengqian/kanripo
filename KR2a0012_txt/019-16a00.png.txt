秦魯以成其功(臣松之案秦用敗軍之將事顯故不注魯連與燕將書曰曹子為魯將三戰三)¶
(北而亡地五百里向使曹子計不反顧義不旋踵刎頸而死則亦不免為敗軍之將矣曹子棄三北之恥而退)¶
(與魯君計桓公朝天子會諸侯曹子以一劒之任披桓公之心於壇坫之上顔色不變辭氣不悖三戰之所亡)¶
(一朝而復之天下震動諸侯驚駭威加吳越若此二士者非不能成小亷而行小節也)絶纓盜馬¶
之臣赦楚趙以濟其難(臣松之案楚荘掩絶纓之罪事亦顯故不書秦穆公有赦盜馬)¶
(事趙則未聞蓋以秦亦趙姓故互文以避上秦字也)臣竊感先帝早崩威王棄世¶
臣獨何人以堪長久常恐先朝露填溝壑墳土未乾而¶
身名並滅臣聞騏驥長鳴則伯樂照其能盧狗悲號則¶
韓國知其才是以效之齊楚之路以逞千里之任試之¶