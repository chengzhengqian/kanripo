(口終不言人莫知之信行著扵鄉鄰建安十六年百姓聞馬超叛避兵入山者千餘家饑之漸相刼略昭常遜)¶
(辭以觧之是以寇難消息衆咸宗焉故其所居部落中三百里無相侵暴者)建安二十三年¶
陸渾長張固被書調丁夫當給漢中百姓惡憚遠役並¶
懐擾擾民孫狼等因興兵殺縣主簿作為叛亂縣邑殘¶
破固率將十餘吏卒依昭住止招集遺民安復社稷狼¶
等遂南附關羽羽授印給兵還為賊寇到陸渾南長樂¶
亭自相約誓言胡居士賢者也一不得犯其部落一川¶