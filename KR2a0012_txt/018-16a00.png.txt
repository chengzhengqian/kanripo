至之前韋輒舉斧目之竟酒繡及其將帥莫敢仰視後¶
十餘日繡反襲太祖營太祖出戰不利輕騎引去韋戰¶
於門中賊不得入兵遂散從他門並入時韋校尚有十¶
餘人皆殊死戰無不一當十賊前後至稍多韋以長㦸¶
左右擊之一义入輒十餘矛摧左右死傷者略盡韋被¶
數十創短兵接戰賊前搏之韋雙挾兩賊擊殺之餘賊¶
不敢前韋復前突賊殺數人創重發瞋目大罵而死賊¶
乃敢前取其頭傳觀之覆軍就視其軀太祖退住舞隂¶
聞韋死為流涕募間取其喪親自臨哭之遣歸葬襄邑¶