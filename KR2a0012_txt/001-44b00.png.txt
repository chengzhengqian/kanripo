(世永無憂責不意陛下乃發盛意開國備錫以貺愚臣地比齊魯禮同藩王非臣無功所宜膺據歸情上聞不)¶
(䝉聽許嚴詔切至誠使臣心俯仰逼廹伏自惟省列在大臣命制王室身非已有豈敢自私遂其愚意亦將黜)¶
(退令就初服今奉疆土備數藩翰非敢逺期慮有後世至於父子相誓終身灰軀盡命報塞厚恩天威在顔悚)¶
(懼受詔)秋七月始建魏社稷宗廟天子娉公三女為貴人¶
少者待年於國(獻帝起居注曰使使持節行太常大司農安陽亭侯王邑齎璧帛玄纁絹五萬)¶
(疋之鄴納娉介者五人皆以議郎行大夫事副介一人)九月作金虎臺鑿渠引漳¶
水入白溝以通河冬十月分魏郡為東西部置都尉十¶