(議沸騰性不傷物頻致怨憎昔慙栁下今愧孫登内負宿心外赧良朋康所著諸文論六七萬言皆為世所玩)¶
(詠康别傳云孫登謂康曰君性烈而才儁其能免乎稱康臨終之言曰袁孝尼嘗從吾學廣陵𣪚吾毎固之不)¶
(與廣陵𣪚於今絶矣與盛所記不同又晉陽秋云康見孫登登對之長嘯踰時不言康辭還曰先生竟無言乎)¶
(登曰惜哉此二書皆孫盛所述而自為殊異如此康集目録曰登字公和不知何許人無家屬於汲縣北山土)¶
(窟中得之夏則編草為裳冬則被髪自覆好讀易鼔琴見者皆親樂之每所止家輒給其衣服食飲得無辭讓)¶
(世語曰母邱儉反康有力且欲起兵應之以問山濤濤曰不可儉亦已敗臣松之案夲傳云康以景元中坐事)¶
(誅而干寳孫盛習鑿齒諸書皆云正元二年司馬文王反自樂嘉殺嵇康吕安蓋縁世語云康欲舉兵應母邱)¶
(儉故謂破儉便應殺康也其實不然山濤為選官欲舉康自代康書告絶事之眀審者也案濤行狀濤始以景)¶
(元二年除吏部郎耳景元與正元相較七八年以濤行狀檢之如夲傳為審又鍾㑹傳亦云㑹作司隷校尉時)¶