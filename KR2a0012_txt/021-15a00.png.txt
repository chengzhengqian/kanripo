人民流入荆州者十萬餘家聞本土安寧皆企望思歸¶
而歸者無以自業諸將各競招懐以為部曲郡縣貧弱¶
不能與争兵家遂彊一旦變動必有後憂夫鹽國之大¶
寶也自亂来放散宜如舊置使者監賣以其直益市犂¶
牛若有歸民以供給之勤耕積粟以豐殖闗中逺民聞¶
之必日夜競還又使司隷校尉留治闗中以為之主則¶
諸將日削官民日盛此彊本弱敵之利也彧以白太祖¶
太祖從之始遣謁者僕射監鹽官司隷校尉治宏農闗¶
中服從乃白召覬還稍遷尚書(魏書曰初漢朝遷移䑓閣舊事𣪚亂自都許之)¶