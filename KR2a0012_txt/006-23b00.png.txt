(僕與董卓有何親戚義豈同惡而足下張狼虎之口吐長蛇之毒恚卓遷怒何甚酷哉死人之所難然耻為狂)¶
(夫所害若亡者有靈當訴足下於皇天夫婚姻者禍福之機今日著矣曩為一體今為血讐亡人子二人則君)¶
(之甥身没之後慎勿令臨僕尸骸也匡得書抱班二子而泣班遂死於獄班嘗見太山府君及河伯事在搜神)¶
(記語多不載)卓聞紹得關東乃悉誅紹宗族太傅隗等當是¶
時豪俠多附紹皆思為之報州郡鋒起莫不假其名馥¶
懐懼從紹索去往依張邈(英雄記曰紹以河内朱漢為都官從事漢先時為馥所不)¶
(禮内懷怨恨且欲邀迎紹意擅發城郭兵圍守馥第㧞刅登屋馥走上樓收得馥大兒槌折兩脚紹亦立收漢)¶