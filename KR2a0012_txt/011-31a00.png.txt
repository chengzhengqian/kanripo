喜上言寧有族人管貢為州吏與寧鄰比臣常使經營¶
消息貢説寧常著皁㡌布襦袴布裙随時單複出入閨¶
庭能自任杖不須扶持四時祠祭輒自力彊改加衣服¶
著絮巾故在遼東所有白布單衣親薦饌饋跪拜成禮¶
寧少而喪母不識形象常特加觴泫然流涕又居宅離¶
水七八十歩夏時詣水中澡灑手足闚扵園圃臣揆寧¶
前後辭讓之意獨自以生長潛逸耆艾智衰是以栖遅¶
每執謙退此寧志行所欲必全不為守髙(髙士傳曰管寧自越海及)¶
(歸常坐一木榻積五十餘年未甞箕股其榻上當膝處皆穿)正始二年太僕陶邱一¶