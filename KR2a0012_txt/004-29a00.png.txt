等諫而死漢朝顯登其子諸葛誕創造凶亂主簿宣隆¶
部曲督秦絜秉節守義臨事固爭為誕所殺所謂無比¶
干之親而受其戮者其以隆絜子為騎都尉加以贈賜¶
光示逺近以殊忠義九月大赦冬十二月吳大將全端¶
全懌等率衆降¶
三年春二月大將軍司馬文王陷壽春城斬諸葛誕三¶
月詔曰古者克敵收其屍以為京觀所以懲昏逆而章¶
武功也漢孝武元鼎中改桐鄉為聞喜新鄉為獲嘉以¶
著南越之亡大將軍親摠六戎營據丘頭内夷羣凶外¶