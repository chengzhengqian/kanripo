備所憚今日事急非張將軍不能安也遂推郃為軍主¶
郃出勒兵安陣諸將皆受郃節度衆心乃定太祖在長¶
安遣使假郃節太祖遂自至漢中劉備保髙山不敢戰¶
太祖乃引出漢中諸軍郃還屯陳倉文帝即王位以郃¶
為左將軍進爵都鄉侯及踐阼進封鄭侯詔郃與曹眞¶
討安定盧水胡及東羌召郃與眞並朝許宫遣南與夏¶
侯尚擊江陵郃别督諸軍渡江取州上屯塢明帝即位¶
遣南屯荆州與司馬宣王擊孫權别將劉阿等追至祁¶
口交戰破之諸葛亮出祁山加郃位特進遣督諸軍拒¶