曰磾辟歆為掾東至徐州詔即拜歆豫章太守以為政¶
清静不煩吏民感而受之(魏畧曰揚州刺史劉繇死其衆願奉歆為主歆以為因時)¶
(擅命非人臣之宜衆守之連月卒謝遣之不從)孫策畧地江東歆知策善用兵¶
乃幅巾奉迎策以其長者待以上賔之禮(胡冲吴歴曰孫䇿擊豫章)¶
(先遣虞翻説歆歆答曰久在江表常欲北歸孫㑹稽來吾便去也翻還報策策乃進軍歆葛巾迎策策謂歆曰)¶
(府君年徳名望逺近所歸䇿年㓜稚宜修子弟之禮便向歆拜華嶠譜叙曰孫策畧有揚州盛兵狥豫章一郡)¶
(大恐官屬請出郊迎歆曰無然䇿稍進復白發兵又不聼及策至一府皆造閤請出避之乃笑曰今將自來何)¶