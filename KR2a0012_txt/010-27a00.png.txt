大夫建安十三年太祖破荆州欲順江東下詡諫曰明¶
公昔破袁氏今收漢南威名逺著軍勢既大若乘舊楚¶
之饒以饗吏士撫安百姓使安土樂業則可不勞衆而¶
江東稽服矣太祖不從軍遂無利(臣松之以為詡之謀未合當時之宜于時)¶
(韓馬之徒尚狼顧關右魏武不得安坐郢都以威懐吳㑹亦已明矣彼荆州者孫劉之所必争也荆人服劉主)¶
(之雄姿憚孫權之武畧為日既久誠非曺氏諸将所能抗禦故曺仁守江陵敗不旋踵何撫安之得行稽服之)¶
(可期将此既新平江漢威懾揚越資劉表水戰之具藉荆楚檝櫂之手實振蕩之良㑹廓定之大機不乘此取)¶
(吳将安俟哉至于赤壁之敗盖有運數實由疾疫大興以損凌厲之鋒凱風自南用成焚如之勢天實為之豈)¶
(人事哉然則魏武之東下非失算也詡之此規為無當矣魏武後克平張魯蜀中一日數十驚劉備雖斬之不)¶