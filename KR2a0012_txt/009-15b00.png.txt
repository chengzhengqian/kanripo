雖參軍其實帥也洪聞此令亦委事於休備遣張飛屯¶
固山欲斷軍後衆議狐疑休曰賊實斷道者當伏兵潛¶
行今乃先張聲勢此其不能也宜及其未集促擊蘭蘭¶
破則飛自走矣洪從之進兵擊蘭大破之飛果走太祖¶
抜漢中諸軍還長安拜休中領軍文帝即王位為領軍¶
將軍録前後功封東陽亭侯夏侯惇薨以休為鎮南將¶
軍假節都督諸軍事車駕臨幸上乃下輿執手而别孫¶