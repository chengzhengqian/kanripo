(曰公孫淵昔年敢違王命廢絶計貢者實挾兩端既恃阻險又怙孫權故敢䟦扈恣睢海外宿舒親見賊權軍)¶
(衆府庫知其弱少不足憑恃是以決計斬賊之使又髙句麗濊貊與淵為仇並為寇鈔今外失吳援内有胡寇)¶
(心知國家能從陸道勢不得不懐惶懼之心因斯之時宜遣使示以禍福奉車都尉鬷弘武皇帝時始奉使命)¶
(開通道路文皇帝即位欲通使命遣弘将妻子還歸鄉里賜其車牛絹百匹弘以受恩歸死國朝無有還意乞)¶
(留妻子身奉使命公孫康遂稱臣妾以弘奉使稱意賜爵關内侯弘性果烈乃心於國夙夜拳拳念自竭效冠)¶
(族子孫少好學問博通書記多所關涉口論速㨗辯而不俗附依典誥若出胸臆加仕本部常在人右彼方士)¶
(人素所敬服若當遣使以為可使弘行弘乃自舊土習其國俗為說利害辯足以動其意明足以見其事才足)¶