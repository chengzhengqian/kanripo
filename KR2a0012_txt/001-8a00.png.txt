牧劉虞為帝太祖拒之(魏書載太祖答紹曰董卓之罪暴於四海吾等合大衆興義兵)¶
(而遠近莫不響應此以義動故也今㓜主微弱制於奸臣未有昌邑亡國之釁而一旦改易天下其孰安之諸)¶
(軍北面我自西向)紹又嘗得一玉印於太祖坐中舉向其肘太¶
祖由是笑而惡焉(魏書曰太祖大笑曰吾不聽汝也紹復使人說太祖曰今袁公勢盛兵強)¶
(二子已長天下羣英孰踰於此太祖不應由是益不直紹圖誅滅之)¶
二年春紹馥遂立虞為帝虞終不敢當夏四月卓還長¶
安秋七月袁紹脅韓馥取冀州黑山賊于毒白繞眭固¶
等(眭申隨反)十餘萬衆畧魏郡東郡王肱不能禦太祖引兵¶
入東郡擊白繞於濮陽破之袁紹因表太祖為東郡太¶