太祖患猶不息更重其刑金有母妻及二弟皆給官主¶
者奏盡殺之柔啓曰士卒亡軍誠在可疾然竊聞其中¶
時有悔者愚謂乃宜貸其妻子一可使賊中不信二可¶
使誘其還心正如前科固已絶其意望而猥復重之柔¶
恐自今在軍之士見一人亡逃誅將及已亦且相隨而¶
走不可復得殺也此重刑非所以止亡乃所以益走耳¶
太祖曰善即止不殺金母弟䝉活者甚衆遷為潁川太¶
守復還為法曹掾時置校事盧洪趙達等使察羣下柔¶
諫曰設官分職各有所司今置校事既非居上信下之¶