愚能否在陛下之所用以此治事何事不辦以此建功¶
何功不成每有軍事詔書常曰誰當憂此者邪吾當自¶
憂耳近詔又曰憂公忘私者必不然但先公後私即自¶
辨也伏讀明詔乃知聖思究盡下情然亦怪陛下不知¶
其本而憂其末也人之能否實有本性雖臣亦以為朝¶
臣不盡稱職也明主之用人也使能者不敢遺其力而¶
不能者不得處非其任選舉非其人未必為有罪也舉¶