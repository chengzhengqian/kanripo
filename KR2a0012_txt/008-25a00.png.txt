無聲其國滅亡始度以中平六年據遼東至淵三世凡¶
五十年而滅(魏略曰始淵兄晃為恭任子在洛聞淵刼奪恭位謂淵終不可保數自表聞欲令國)¶
(家討淵帝以淵已秉權故因而撫之及淵叛遂以國法繫晃晃雖有前言冀不坐然内以骨肉知淵破則已從)¶
(及淵首到晃自審必死與其子相對啼哭時上亦欲活之而有司以為不可遂殺之)¶
張燕常山眞定人也本姓褚黄巾起燕合聚少年為群¶
盗在山澤間轉攻還眞定衆萬餘人博陵張牛角亦起¶
衆自號将兵從事與燕合燕推牛角為帥俱攻廮陶牛¶
角為飛矢所中被創且死令衆奉燕告曰必以燕為帥¶
牛角死衆奉燕故改姓張燕剽悍㨗速過人故軍中號¶