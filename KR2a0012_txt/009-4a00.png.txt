破呂布軍於摩陂召惇常與同載特見親重出入卧内¶
諸將莫得比也拜前將軍(魏書曰時諸將皆受魏官號惇獨漢官乃上疏自陳不當)¶
(不臣之禮太祖曰吾聞太上師臣其次友臣夫臣者貴徳之人也區區之魏而臣足以屈君乎惇固請乃拜為)¶
(前將軍)督諸軍還夀春徙屯召陵文帝即王位拜惇大將¶
軍數月薨惇雖在軍旅親迎師受業性清儉有餘財輒¶
以分施不足資之於官不治産業諡曰忠侯子充嗣帝¶
追思惇功欲使子孫畢侯分惇邑千戸賜惇七子二孫¶
爵皆闗内侯惇弟廉及子楙素自封列侯初太祖以女¶
妻楙即清河公主也楙歷位侍中尚書安西鎮東將軍¶