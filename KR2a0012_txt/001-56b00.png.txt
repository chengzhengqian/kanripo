(痛之終無所活初袁忠為沛相嘗欲以法治太祖沛國桓邵亦輕之及在兖州陳留邊讓言議頗侵太祖太祖)¶
(殺讓族其家忠邵俱避難交州太祖遣使就太守士燮盡族之桓邵得出首拜謝於庭中太祖謂曰跪可解死)¶
(邪遂殺之常出軍行經麥中令士卒無敗麥犯者死騎士皆下馬付麥以相持於是太祖馬騰入麥中勑主簿)¶
(議罪主簿對以春秋之義罰不加於尊太祖曰制法而自犯之何以帥下然孤為軍帥不可自殺請自刑因援)¶
(劒割髮以置地又有幸姬常從晝寢枕之卧告之曰須臾覺我姬見太祖卧安未即寤及自覺棒殺之常討賊)¶
(廪穀不足私謂主者曰如何主者曰可以小斛以足之太祖曰善後軍中言太祖欺衆太祖謂主者曰特當借)¶
(君死以厭衆不然事不解乃斬之取首題徇曰行小斛盜官穀斬之軍門其酷虐變詐皆此之類也)¶