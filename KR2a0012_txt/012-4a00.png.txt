(歸髙天下稱仁)琰甞薦鉅鹿楊訓雖才好不足而清貞守道太¶
祖即禮辟之後太祖為魏王訓發表稱贊功伐褒述盛¶
徳時人或笑訓希世浮偽謂琰為失所舉琰従訓取表¶
草視之與訓書曰省表事佳耳時乎時乎㑹當有變時¶
琰本意譏論者好譴呵而不尋情理也有白琰此書傲¶
世怨謗者太祖怒曰諺言生女耳耳非佳語㑹當有變¶
時意指不遜扵是罰琰為徒隷使人視之辭色不撓太¶
祖令曰琰雖見刑而通賔客門若市人對賔客虬鬚直¶
視若有所瞋遂賜琰死(魏略曰人得琰書以褁幘籠持其籠行都道中時有與琰宿不)¶