表權雖有謀不能獨當也劉備有英名關羽張飛皆萬¶
人之敵也權必資之以禦我難解勢分備資以成又不¶
可得而殺也權果多與備兵以禦太祖是後中夏漸平¶
太祖拊昱背曰兗州之敗不用君言吾何以至此宗人¶
奉牛酒大㑹昱曰知足不辱吾可以退矣乃自表歸兵¶
闔門不出(魏書曰太祖征馬超文帝留守使昱參軍事田銀蘇伯等反河間遣將軍賈信討之賊有)¶
(千餘人請降議者皆以為宜如舊法昱曰誅降者謂在擾攘之時天下雲起故圍而後降者不赦以示威天下)¶
(開其利路使不至於圍也今天下略定且在邦域之中此必降之賊殺之無所威懼非前日誅降之意臣以為)¶
(不可誅也縱誅之宜先啓聞衆議者曰軍事有專無請昱不答文帝起入特引見昱曰君有所不盡耶昱曰凡)¶