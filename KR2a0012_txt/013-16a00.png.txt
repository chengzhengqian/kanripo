女皆作衣服(魏書曰又賜奴婢五十人)三府議舉孝㢘本以徳行不¶
復限以試經歆以為䘮亂以来六籍墮廢當務存立以¶
崇王道夫制法者所以經盛衰今聽孝亷不以經試恐¶
學業遂從此而廢若有秀異可特徴用患扵無其人何¶
患不得㦲帝從其言黄初中詔公卿舉獨行君子歆舉¶
管寧帝以安車徴之眀帝即位進封博平侯増邑三百¶
户并前千三百户轉拜太尉(列異傳曰歆為諸生時甞宿人門外主人婦夜産有)¶
(頃兩吏詣門便辟易却相謂曰公在此躊躇良乆一吏曰籍當定奈何得住乃前向歆拜相將入出並行共語)¶
(曰當與幾嵗一人曰當三嵗天明歆去後欲驗其事至三嵗故往問児消息果已死歆乃自知當為公臣松之)¶