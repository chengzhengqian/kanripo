潛以舟載兵入渭為浮橋夜分兵結營於渭南賊夜攻¶
營伏兵擊破之超等屯渭南遣信求割河以西請和公¶
不許九月進軍渡渭(曹瞞傳曰時公軍每渡渭輙為超騎所衝突營不得立地又多沙不)¶
(可築壘婁子伯說公曰今天寒可起沙為城以水灌之可一夜而成公從之乃多作縑嚢以運水夜渡兵作城)¶
(比明城立由是公軍盡得渡渭或疑于時九月水未應凍臣松之案魏書公軍八月至潼闗閏月北渡河則其)¶
(年閏八月也至此容可大寒耶)超等數挑戰又不許固請割地求送任¶
子公用賈詡計偽許之韓遂請與公相見公與遂父同¶