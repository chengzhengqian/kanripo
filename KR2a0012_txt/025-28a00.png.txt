崩圮哉近漢孝武乘文景之福外攘夷狄内興宫殿十¶
餘年間天下囂然乃信越巫懟天遷怒起建章之宫千¶
門萬戸卒致江充妖蠱之變至於宫室乖離父子相殘¶
殃咎之毒禍流數世臣觀黃初之際天兆其戒異類之¶
鳥育長燕巢口爪胷赤此魏室之大異也宜防鷹揚之¶
臣於蕭牆之内可選諸王使君國典兵往往棊跱鎮撫¶
皇畿翼亮帝室昔周之東遷晉鄭是依漢吕之亂實賴¶
朱虚斯蓋前代之明鑒夫皇天無親惟徳是輔民詠徳¶
政則延期過歴下有怨歎掇錄授能由此觀之天下之¶