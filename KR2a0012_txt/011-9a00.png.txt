祖從之賴淵得生者千餘人破賊文書舊以一為十及¶
淵上首級如其實數太祖問其故淵曰夫征討外寇多¶
其斬獲之數者欲以大武功且示民聽也河間在封域¶
之内銀等叛逆雖克㨗有功淵竊恥之太祖大悦遷魏¶
郡太守時有投書誹謗太祖疾之欲必知其主淵請留¶
其本書而不宣露其書多引二亰賦淵勅功曹曰此郡¶
既大今在都輦而少學問者其簡開觧年少欲遣就師¶
功曹差三人臨遣引見訓以所學未及二亰賦博物之¶
書也世人忽畧少有其師可求能讀者從受之又宻喻¶