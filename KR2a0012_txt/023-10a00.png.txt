(意為令數歲不肅而治遷典農中郎將年七十餘以正始中病亡也)¶
楊俊字季才河内獲嘉人也受學陳留邊讓讓器異之¶
俊以兵亂方起而河内處四達之衢必為戰塲乃扶持¶
老弱詣京密山間同行者百餘家俊振濟貧乏通共有¶
無宗族知故為人所略作奴僕者凡六家俊皆傾財贖¶
之司馬宣王年十六七與俊相遇俊曰此非常之人也¶
又司馬朗早有聲名其族兄芝衆未之知惟俊言曰芝¶
雖夙望不及朗實理但有優耳俊轉避地并州本郡王¶
象少孤特為人僕隸年十七八見使牧羊而私讀書因¶