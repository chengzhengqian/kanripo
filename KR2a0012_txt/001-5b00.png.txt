中平六年也¶
初平元年春正月後將軍袁術冀州牧韓馥(英雄記曰馥字文節)¶
(潁川人為御史中丞董卓舉為冀州牧于時冀州民人殷盛兵糧優足袁紹之在渤海馥恐其興兵遣數部從)¶
(事守之不得動搖東郡太守橋瑁詐作京師三公移書與州郡陳卓罪惡云見逼迫無以自救企望義兵解國)¶
(患難馥得移請諸從事問曰今當助袁氏邪助董卓邪治中從事劉子惠曰今興兵為國何謂袁董馥自知言)¶
(短而有慙色子惠復言兵者凶事不可為首今宜徃視他州有發動者然後和之冀州於他州不為弱也他人)¶
(功未有在冀州之右者也馥然之馥乃作書與紹道卓之惡聽其舉兵)豫州刺史孔伷(英雄)¶