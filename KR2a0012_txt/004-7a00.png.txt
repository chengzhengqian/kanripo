(危故兵書曰成敗形也安危勢也形勢御衆之要不可不審設令賊二萬人斷沔水三萬人與沔南諸軍相持)¶
(萬人陸鈔柤中君將何以救之爽不聽卒令還然後襲破之袁淮言於爽曰吳楚之民脆弱寡能英才大賢不)¶
(出其土比技量力不足與中國相抗然自上世以來常為中國患者蓋以江漢為池舟楫為用利則陸鈔不利)¶
(則入水攻之道逺中國之長技無所用之也孫權自十數年以來大畋江北繕治甲兵精其守禦數出盜竊敢)¶
(逺其水陸次平土此中國所願聞也夫用兵者貴以飽待饑以逸擊勞師不欲久行不欲逺守少則固力專則)¶
(彊當今宜損淮漢以南退却避之若賊能入居中央來侵邊境則隨其所短中國之長技得用矣若不敢來則)¶
(邊境得安無鈔盜之憂矣使我國富兵彊政修民一陵其國不足為逺矣今襄陽孤在漢南賊循漢而上則斷)¶
(而不通一戰而勝則不攻而自服故置之無益於國亡之不足為辱自江夏已東淮南諸郡三后已來其所亡)¶
(幾何以近賊疆界易鈔掠之故哉若徙之淮北逺絶其間則民人安樂何鳴吠之驚乎遂不徙)¶