銅鐵一以瓦器合古塗車芻靈之義棺但漆際會三過¶
飯含無以珠玉無施珠𥜗玉匣諸愚俗所為也季孫以¶
璵璠歛孔子歴級而救之譬之暴骸中原宋公厚葬君¶
子謂華元樂莒不臣以為棄君於惡漢文帝之不發霸¶
陵無求也光武之掘原陵封樹也覇陵之完功在釋之¶
原陵之掘罪在明帝是釋之忠以利君明帝愛以害親¶
也忠臣孝子宜思仲尼丘明釋之之言鑒華元樂莒明¶
帝之戒存於所以安君定親使魂靈萬載無危斯則賢¶
聖之忠孝矣自古及今未有不亡之國亦無不掘之墓¶