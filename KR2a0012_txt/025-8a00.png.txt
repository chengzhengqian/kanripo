其好遂去官而端徴為太僕其子康代為刺史辟阜為¶
别駕察孝廉辟丞相府州表留參軍事馬超之戰敗渭¶
南也走保諸戎太祖追至安定而蘇伯反河間將引軍¶
東還阜時奉使言於太祖曰超有信布之勇甚得羌胡¶
心西州畏之若大軍還不嚴為之備隴上諸郡非國家¶
之有也太祖善之而軍還倉卒為備不周超率諸戎渠¶
帥以擊隴上郡縣隴上郡縣皆應之惟冀城奉州郡以¶
固守超盡兼隴右之衆而張魯又遣大將楊昂以助之¶
凡萬餘人攻城阜率國士大夫及宗族子弟勝兵者千¶