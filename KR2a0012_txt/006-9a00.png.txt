(太尉叚熲司徒崔烈太尉樊陵司空張温之徒皆入錢上千萬下五百萬以買三公熲數征伐有大功烈有北)¶
(州重名温有傑才陵能偶時皆一時顯士猶以貨取位而况於劉嚻唐珍張顥之黨乎風俗通曰司隸劉嚻以)¶
(黨諸常侍致位公輔續漢書曰唐珍中常侍唐衡弟張顥中常侍張奉弟)法令苛酷愛憎滛¶
刑更相被誣寃死者千數百姓嗷嗷道路以目(魏書曰卓使司)¶
(隸校尉劉嚻籍吏民有為子不孝為臣不忠為吏不清為弟不順有應此者皆身誅財物没官於是愛憎互起)¶
(民多寃死)悉椎破銅人鍾虡及壊五銖錢更鑄為小錢大五¶
分無文章肉好無輪郭不磨鑢於是貨輕而物貴穀一¶
斛至數十萬自是後錢貨不行三年四月司徒王允尚¶
書僕射士孫瑞卓將呂布共謀誅卓是時天子有疾新¶