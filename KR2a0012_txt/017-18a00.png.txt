鎭陽平徙封陽平侯明帝即位拒呉將諸葛瑾於襄陽¶
增邑二百并前三千一百户病篤遺令斂以時服性儉¶
約畏愼將軍常遠斥候先為不可勝然後戰追奔争利¶
士不暇食常歎曰古人患不遭明君今幸遇之當以功¶
自效何用私譽為終不廣交援太和元年薨諡曰壯侯¶
子蓋嗣蓋薨子霸嗣明帝分晃户封晃子孫二人列侯¶
初清河朱靈為袁紹將太祖之征陶謙紹使靈督三營¶
助太祖戰有功紹所遣諸將各罷歸靈曰靈觀人多矣¶
無若曹公者此乃眞明主也今已遇復何之遂留不去¶