(鏘鏘皇祖既饗烈考來享神具醉止降兹福祥天地震蕩大行康之三辰暗昧大行光之皇紘絶維大行綱之)¶
(神噐莫綂大行當之禮樂廢弛大行張之仁義陸沉大行揚之潛龍隱鳳大行翔之疏狄遐康大行匡之在位)¶
(七載元功仍舉將永太和絶跡三五宜作物師長為神主夀終金石等算東父如何奄忽摧身后土俾我㷀㷀)¶
(靡瞻靡顧嗟嗟皇穹胡寧忍務嗚呼哀哉明監吉凶體逺存亡深垂典制申之嗣皇聖上䖍奉是順是將乃剏)¶
(玄宇基為首陽擬迹穀林追堯慕唐合山同陵不樹不彊塗車芻靈珠玉靡藏百神警侍來賔幽堂耕禽田獸)¶
(望魂之翔於是俟大隧之致功兮練元辰之淑禎潛華體於梓宫兮馮正殿以居靈顧望嗣之號咷兮存臨者)¶
(之悲聲悼晏駕之既疾兮感容車之速征浮飛魂於輕霄兮就黄墟以滅形背三光之昭晰兮歸玄宅之冥冥)¶