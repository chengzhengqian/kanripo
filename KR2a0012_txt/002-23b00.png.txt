後取士是吕尚周晉不顯於前世也其令郡國所選勿¶
拘老幼儒通經術吏達文法到皆試用有司糾故不以¶
實者(魏書曰癸亥孫權上書說劉備支黨四萬人馬二三千匹出秭歸請徃掃撲以克㨗為效帝報曰昔)¶
(隗囂之弊禍發栒邑子陽之禽變起扞闗將軍其亢厲威武勉蹈竒功以稱吾意)二月鄯善龜¶
兹于闐王各遣使奉獻詔曰西戎即敘氐羌來王詩書¶
美之頃者西域外夷竝款塞内附(應劭漢書注曰款叩也皆叩塞門來服從)¶
其遣使者撫勞之是後西域遂通置戊巳校尉三月乙¶