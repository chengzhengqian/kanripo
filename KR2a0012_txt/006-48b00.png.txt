(彧書曰不喜得荆州喜得蒯異度耳建安十九年卒臨終與太祖書託以門户太祖報書曰死者反生生者不)¶
(愧孤少所舉行之多矣魂而有靈亦將聞孤此言也)嵩大鴻臚(先賢行狀曰嵩字德高義陽人少好)¶
(學貧不改操知世將亂不應三公之命與同好數人隱居於酈西山中黃巾起嵩避難南方劉表逼以為别駕)¶
(轉從事中郎表郊祀天地嵩正諫不從漸見違忤奉使到許事在前註荆州平嵩疾病就在所拜授大鴻臚印)¶
(綬)羲侍中(羲章陵人)先尚書令其餘多至大官(零陵先賢傳曰先字始宗)¶
(博學彊記尤好黃老言明習漢家典故為劉表别駕奉章詣許見太祖時賔客並會太祖問先劉牧如何郊天)¶
(也先對曰劉牧託漢室肺腑處牧伯之位而遭王道未平羣凶塞路抱玉帛而無所聘頫修章表而不獲達御)¶