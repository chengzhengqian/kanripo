(從外來儻或有故遂摘藥示之曰一棲不二雄我固疑將軍之信李公也他日傕復請汜大醉汜疑傕藥之絞)¶
(糞汁飲之乃解於是遂生嫌隙而治兵相攻)傕質天子於營燒宫殿城門畧¶
官寺盡收乗輿服御物置其家(獻帝起居注曰初汜謀迎天子幸其營夜有亡)¶
(告傕者傕使兄子暹將數千兵圍宮以車三乗迎天子楊彪曰自古帝王無在人臣家者舉事當合天下心諸)¶
(君作此非是也暹曰將軍計定矣於是天子一乗貴人伏氏一乗賈詡左靈一乗其餘皆步從是日傕復移乗)¶
(輿幸北塢使校尉監塢門内外隔絶諸侍臣皆有饑色時盛暑熱人盡寒心帝求米五斛牛骨五具以賜左右)¶
(傕曰朝餔上飯何用米為乃與腐牛骨皆臭不可食帝大怒欲詰責之侍中楊琦上封事曰傕邊鄙之人習於)¶