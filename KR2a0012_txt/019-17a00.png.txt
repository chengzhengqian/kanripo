微補益山海熒燭末光增輝日月是以敢冒其醜而獻¶
其忠(魏畧曰植雖上此表猶疑不見用故曰夫人貴生者非貴其養體好服終竟年壽也貴在其代天而)¶
(理物也夫爵祿者非虚張者也有功徳然後應之當矣無功而爵厚無徳而祿重或人以為榮而壯夫以為恥)¶
(故太上立徳其次立功蓋功徳者所以垂名也名者不滅士之所利故孔子有夕死之論孟軻有棄生之義彼)¶
(一聖一賢豈不願久生哉志或有不展也是用喟然求試必立功也嗚呼言之未用欲使後之君子知吾意者)¶
(也)三年徙封東阿五年復上疏求存問親戚因致其意¶
曰臣聞天稱其髙者以無不覆地稱其廣者以無不載¶
日月稱其明者以無不照江海稱其大者以無不容故¶
孔子曰大哉堯之為君惟天為大惟堯則之夫天德之¶