(酷忍之科既已大有所誣且自古已來未有子弟妄告父兄以圖全身者自存之悖未之或間晃以兄告弟而)¶
(其事果驗謂晃應殺將以遏防若言之亦死不言亦死豈不杜歸善之心失正刑之中哉若趙括之母以先請)¶
(獲免鍾㑹之兄以密言全子古今此比蓋為不少晃之前言事同斯例而獨遇否閉良可哀哉)是時殺¶
禁地鹿者身死財産没官有能覺告者厚加賞賜柔上¶
疏曰聖王之御世莫不以廣農為務儉用為資夫農廣¶
則穀積用儉則財畜畜財積穀而有憂患之虞者未之¶
有也古者一夫不耕或為之饑一婦不織或為之寒中¶
間已來百姓供給衆役親田者既減加頃復有獵禁羣¶
鹿犯暴殘食生苖處處為害所傷不貲民雖障防力不¶