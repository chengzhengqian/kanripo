趙之士將皆蹈東海而死耳豈忍有從將軍者乎瓉壮¶
其對釋不誅也拘之軍下禁其故人莫得與通或說瓉¶
曰田疇義士君弗䏻禮而又囚之恐失衆心瓉乃縦遣¶
疇疇得北歸率舉宗族他附従數百人埽地而盟曰君¶
仇不報吾不可以立扵世遂入徐無山中營深險平敞¶
地而居躬耕以養父母百姓歸之數年間至五千餘家¶
疇謂其父老曰諸君不以疇不肖逺来相就衆成都邑¶
而莫相統一恐非久安之道願擇其賢長者以為之主¶
皆曰善同僉推疇疇曰今来在此非茍安而已將圖大¶