古之將者軍破於外而家受罪於内也自命將征行但¶
賞功而不罰罪非國典也其令諸將出征敗軍者抵罪¶
失利者免官爵(魏書載庚申令曰議者或以軍吏雖有功能徳行不足堪任郡國之選所謂可)¶
(與適道未可與權管仲曰使賢者食於能則上尊鬭士食於功則卒輕於死二者設于國則天下治未聞無能)¶
(之人不鬭之士並受祿賞而可以立功興國者也故明君不官無功之臣不賞不戰之士治平尚徳行有事賞)¶
(功能論者之言一似管窺虎歟)秋七月令曰喪亂已來十有五年後生¶
者不見仁義禮讓之風吾甚傷之其令郡國各修文學¶