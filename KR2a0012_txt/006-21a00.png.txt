起兵將以誅卓語在武紀紹自號車騎將軍主盟與冀¶
州牧韓馥立幽州牧劉虞為帝遣使奉章詣虞虞不敢¶
受後馥軍安平為公孫瓚所敗瓚遂引兵入冀州以討¶
卓為名内欲襲馥馥懐不自安(英雄記曰逢紀説紹曰將軍舉大事而仰人資)¶
(給不據一州無以自全紹答云冀州兵彊吾士饑之設不能辦無所容立紀曰可與公孫瓚相聞導使來南擊)¶
(取冀州公孫必至而馥懼矣因使説利害為陳禍福馥必遜讓於此之際可據其位紹從其言而瓚果來)會¶
卓西入關紹還軍延津因馥惶遽使陳留高幹潁川荀¶
諶等説馥曰公孫瓚乗勝來向南而諸郡應之袁車騎¶
引軍東向此其意不可知竊為將軍危之馥曰為之柰¶