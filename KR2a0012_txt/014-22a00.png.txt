關内侯太和四年行司徒事六年拜眞昭上疏陳末流¶
之弊曰凡有天下者莫不貴尙敦樸忠信之士深疾虚¶
偽不眞之人者以其毁敎亂治敗俗傷化也近魏諷則¶
伏誅建安之末曹偉則斬戮黃初之始伏惟前後聖詔¶
深疾浮偽欲以破散邪黨常用切齒而執法之吏皆畏¶
其權勢莫能糾擿毁壊風俗浸欲滋甚竊見當今年少¶
不復以學問為本專更以交游為業國士不以孝悌清¶
脩為首乃以趨勢游利為先合黨連羣互相褒歎以毁¶
訾為罰戮用黨譽為爵賞附已者則歎之盈言不附者¶