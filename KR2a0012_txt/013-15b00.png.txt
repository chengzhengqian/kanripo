(家國刑所肅受賜之室乾施所加若在哀矜理無偏宥歆居股肱之任同元首之重則當公言皇朝以彰天澤)¶
(而黙受嘉賜獨為君子既犯作福之嫌又違必去之義可謂匹夫之仁蹈道則未也魏書曰歆性周宻舉動詳)¶
(慎常以為人臣陳事務以諷諫合道為貴就有所言不敢顯露故其事多不見華嶠譜叙曰歆淡扵財欲前後)¶
(寵賜諸公莫及然終不殖産業陳羣常嘆曰若華公可謂通而不㤗清而不介者矣傅子曰敢問今之君子曰)¶
(袁郎中積徳行儉華太尉積徳居順其智可及也其清不可及也事上以忠濟下以仁晏嬰行父何以加諸)¶
下詔曰司徒國之儁老所與和隂陽理庶事也今大官¶
重膳而司徒蔬食甚無謂也特賜御衣及為其妻子男¶