(平夷之功聞又出軍西定湟中為河西作聲勢吾甚嘉之則之功效為可加爵邑未邪封爵重事故以問卿宻)¶
(白意且勿宣露也既答曰金城郡昔為韓遂所見屠剝死喪流亡或竄戎狄或陷寇亂戸不滿五百則到官内)¶
(撫彫殘外鳩離㪚今見户千餘又梁燒雜種羌昔與遂同惡遂斃之後越出障塞則前後招懐歸就郡者三千)¶
(餘落皆卹以威恩為官効用西平麴演等唱造邪謀則尋出軍臨其項領演即歸命送質破絶賊糧則既有卹)¶
(民之效又能和戎狄盡忠效節遭遇聖明有功必録若則加爵邑誠足以勸忠臣勵風俗也)後演復¶
結旁郡為亂張掖張進執太守杜通酒泉黃華不受太¶
守辛機進華皆自稱太守以應之又武威三種胡並寇¶
鈔道路斷絶武威太守毌丘興告急於則時雍凉諸豪¶
皆驅略羌胡以從進等郡人咸以為進不可當又將軍¶