以為吾奉也秋八月公進軍黎陽使臧霸等入靑州破¶
齊北海東安留于禁屯河上九月公還許分兵守官渡¶
冬十一月張繡率衆降封列侯十二月公軍官渡袁術¶
自敗於陳稍困袁譚自靑州遣迎之術欲從下邳北過¶
公遣劉備朱靈要之會術病死程昱郭嘉聞公遣備言¶
於公曰劉備不可縱公悔追之不及備之未東也陰與¶
董承等謀反至下邳遂殺徐州刺史車胄舉兵屯沛遣¶
劉岱王忠擊之不克(獻帝春秋曰備謂岱等曰使汝百人來其無如我何曹公自來未可)¶
(知耳魏武故事曰岱字公山沛國人以司空長史從征伐有功封列侯魏畧曰王忠扶風人少為亭長三輔亂)¶