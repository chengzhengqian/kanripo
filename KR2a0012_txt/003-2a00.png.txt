文昭皇后壬辰立皇弟㽔為陽平王八月孫權攻江夏¶
郡太守文聘堅守朝議欲發兵救之帝曰權習水戰所¶
以敢下船陸攻者㡬掩不備也今已與聘相持夫攻守¶
勢倍終不可久也先時遣治書侍御史荀禹慰勞邊方¶
禹到於江夏發所經縣兵及所從歩騎千人乘山舉火¶
權退走辛巳立皇子冏為清河王吳將諸葛瑾張霸等¶
冦襄陽撫軍大將軍司馬宣王討破之斬霸征東大將¶
軍曹休又破其别將於尋陽論功行賞各有差冬十月¶
淸河王冏薨十二月以太尉鍾繇為太傅征東大將軍¶