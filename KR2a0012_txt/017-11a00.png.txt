將軍欲遣使呉先令北詣鄴謁髙陵帝使豫於陵屋畫¶
關羽戰克龎悳憤怒禁降服之狀禁見慙恚發病薨子¶
圭嗣封益壽亭侯諡曰厲侯¶
張郃字儁乂河間鄚人也漢末應募討黃巾為軍司馬¶
屬韓馥馥敗以兵歸袁紹紹以郃為校尉使拒公孫瓚¶
瓚破郃功多遷寜國中郎將太祖與袁紹相拒於官渡¶
(漢晉春秋曰郃説紹曰公雖連勝然勿與曹公戰也密遣輕騎鈔絶其南則兵自敗矣紹不從之)紹遣¶
將淳于瓊等督運屯烏巢太祖自將急擊之郃說紹曰¶
曹公兵精往必破瓊等瓊等破則將軍事去矣宜急引¶