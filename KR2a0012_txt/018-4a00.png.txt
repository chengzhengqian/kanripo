復戰通為先登大破繡軍拜裨將軍封建功侯分汝南¶
二縣以通為陽安都尉通妻伯父犯法朗陵長趙儼收¶
治致之大辟是時殺生之柄決於牧守通妻子號泣以¶
請其命通曰方與曹公戮力義不以私廢公喜儼執憲¶
不阿與為親交太祖與袁紹相拒於官渡紹遣使拜通¶
征南將軍劉表亦隂招之通皆拒焉通親戚部曲流涕¶
曰今孤危獨守以失大援亡可立而待也不如亟從紹¶
通按劒以叱之曰曹公明哲必定天下紹雖彊盛而任¶
使無方終為之虜耳吾以死不貳即斬紹使送印綬詣¶