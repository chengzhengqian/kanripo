守治東武陽¶
三年春太祖軍頓丘毒等攻東武陽太祖乃引兵西入¶
山攻毒等本屯(魏書曰諸將皆以為當還自救太祖曰孫臏救趙而攻魏耿弇欲走西安攻臨)¶
(菑使賊聞我西而還武陽自解也不還我能敗其本屯虜不能拔武陽必矣遂乃行)毒聞之棄武¶
陽還太祖要擊眭固又擊匈奴於夫羅於内黃皆大破¶
之(魏書曰於夫羅者南單于子也中平中發匈奴兵於夫羅率以助漢會本國反殺南單于於夫羅遂將其)¶
(衆留中國因天下撓亂與西河白波賊合破太原河内抄畧諸郡為寇)夏四月司徒王允¶