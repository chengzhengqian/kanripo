就斷其男子頭駕其車牛載其婦女財物以所斷頭繫¶
車轅軸連軫而還洛云攻賊大獲稱萬歲入開陽城門¶
焚燒其頭以婦女與甲兵為婢妾至於姦亂宮人公主¶
其凶逆如此初卓信任尚書周毖城門校尉伍瓊等用¶
其所舉韓馥劉岱孔伷張資張邈等出宰州郡而馥等¶
至官皆合兵將以討卓卓聞之以為毖瓊等通情賣已¶
皆斬之(英雄記曰毖字仲逺武威人瓊字德瑜汝南人謝承後漢書曰伍孚字德瑜少有大節為郡門)¶