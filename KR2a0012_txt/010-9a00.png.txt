柰何彧曰關中将帥以十數莫能相一唯韓遂馬超最¶
强彼見山東方争必各擁衆自保今若撫以恩徳遣使¶
連和相持雖不能久安比公安定山東足以不動鍾繇¶
可屬以西事則公無憂矣三年太祖既破張繡東禽呂¶
布定徐州遂與袁紹相拒孔融謂彧曰紹地廣兵强田¶
豊許攸智計之士也為之謀審配逢紀盡忠之臣也任¶
其事顔良文醜勇冠三軍統其兵殆難克乎彧曰紹兵¶
雖多而法不整田豊剛而犯上許攸貪而不治審配專¶
而無謀逢紀果而自用此二人留知後事若攸家犯其¶