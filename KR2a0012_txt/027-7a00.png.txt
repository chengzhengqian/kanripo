東宫昶為太子文學遷中庶子文帝踐阼徙散騎侍郎¶
為洛陽典農時都畿樹木成林昶斫開荒萊勤勸百姓¶
墾田特多遷兖州刺史眀帝即位加揚烈將軍賜爵關¶
内侯昶雖在外任心存朝廷以為魏承秦漢之弊法制¶
苛碎不大釐改國典以凖先王之風而望治化復興不¶
可得也乃著治論略依古制而合於時務者二十餘篇¶
又著兵書十餘篇言竒正之用(孫子兵法曰兵以正合以竒勝竒正還相生若)¶
(循環之無窮)青龍中奏之其為兄子及子作名字皆依謙實¶
以見其意故兄子黙字處静沉字處道其子渾字玄冲¶