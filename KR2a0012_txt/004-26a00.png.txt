曰太上立德謂三皇五帝之世以德化民其次報施謂¶
三王之世以禮為治也帝曰二者致化薄厚不同將主¶
有優劣邪時使之然乎照對曰誠由時有樸文故化有¶
薄厚也(帝集載帝自敘始生禎祥曰昔帝王之生或有禎祥蓋所以彰顯神異也惟予小子支&KR1015;末流)¶
(謬為靈祗之所相祐也豈敢自比於前喆聊記録以示後世焉其辭曰惟正始三年九月辛未朔二十五日乙)¶
(未直成予生于時也天氣清明日月暉光爰有黃氣烟煴於堂照曜室宅其色煌煌相而論之曰未者為土魏)¶
(之行也厥日直成應嘉名也烟煴之氣神之精也無災無害蒙神靈也齊王不弟顛覆厥度羣公受予紹繼皇)¶
(祚以眇眇之身質性頑固未能涉道而遵大路臨深履冰涕泗憂懼古人有云懼則不亡伊子小子曷敢怠荒)¶
(庶不沗辱永奉烝甞傅暢晉諸公贊曰帝常與中䕶軍司馬望侍中王沈散騎常侍裴秀黃門侍郎鍾會等講)¶