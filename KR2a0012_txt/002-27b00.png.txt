(其南渚賊赴水溺死者數千人又為地道攻城城中外雀鼠不得出入此几上肉耳而賊中癘氣疾病夾江塗)¶
(地恐相染汚昔周武伐殷旋師孟津漢祖征隗囂還軍高平皆知天時而度賊情也且成湯解三面之網天下)¶
(歸仁今開江陵之圍以緩成死之禽且休力役罷省繇戍畜飬士民咸使安息)丁未大司馬曹¶
仁薨是月大疫夏五月有鵜鶘鳥集靈芝池詔曰此詩¶
人所謂汚澤也曹詩刺恭公逺君子而近小人今豈有¶
賢智之士處于下位乎否則斯鳥何為而至其博舉天¶
下儁徳茂才獨行君子以答曹人之刺(魏書曰辛酉有司奏造二廟立)¶