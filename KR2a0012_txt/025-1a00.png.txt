欽定四庫全書¶
　魏志卷二十五¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
辛毗　楊阜　高堂隆(棧潛)¶
¶
辛毗字佐治潁川陽翟人也其先建武中自隴西東遷¶
毗隨兄評從袁紹太祖為司空辟毗毗不得應命及袁¶
尚攻兄譚於平原譚使毗詣太祖求和(英雄記曰譚尚戰於外門譚軍)¶
(敗奔北郭圖說譚曰今將軍國小兵少糧匱勢弱顯甫之來久則不敵愚以為可呼曹公來擊顯甫曹公至必)¶