紂之暴也術嘿然不悦用河内張烱之符命遂僭號(典畧)¶
(曰術以袁姓出陳陳舜之後以土承火得應運之次又見䜟文云代漢者當塗高也自以名字當之乃建號稱)¶
(仲氏)以九江太守為淮南尹置公卿祠南北郊荒侈滋甚¶
後宮數百皆服綺縠餘粱肉(九州春秋曰司隸馮方女國色也避亂揚州術登城)¶
(見而悦之遂納焉甚愛幸諸婦害其寵語之曰將軍貴人有志節當時時涕泣憂愁必長見敬重馮氏以為然)¶
(後見術輙垂涕術以有心志益哀之諸婦人因共絞殺懸之厠梁術誠以為不得志而死乃厚加殯歛)而¶
士卒凍餒江淮間空盡人民相食術前為呂布所破後¶