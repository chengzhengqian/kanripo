軍熟慮之太祖乃止大收麥復與布戰分兵平諸縣布¶
敗走兖州遂平建安元年太祖擊破黄巾漢獻帝自河¶
東還洛陽太祖議奉迎都許或以山東未平韓暹楊奉¶
新将天子到洛陽北連張楊未可卒制彧勸太祖曰昔¶
髙祖東伐為義帝縞素而天下歸心自天子播越将軍¶
首唱義兵徒以山東擾亂未能逺赴關右然猶分遣将¶
帥蒙險通使雖禦難于外乃心無不在王室是将軍匡¶
天下之素志也今車駕旋軫義士有存本之思百姓感¶
舊而増哀誠因此時奉主以從民望大順也秉至公以¶