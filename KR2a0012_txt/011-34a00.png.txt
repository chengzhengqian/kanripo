不詣太和中詔求隠學之士䏻消災復異者郡累上臶¶
發遣老病不行廣平太守廬毓到官三日綱紀白承前¶
致版謁臶毓教曰張先生所謂上不事天子下不友諸¶
侯者也豈此版謁所可光飾㦲但遣主簿奉書致羊酒¶
之禮青龍四年辛亥詔書張掖郡玄川溢涌激波奮蕩¶
寳石負圖状像靈龜宅于川西嶷然磐峙蒼質素章麟¶
鳳龍馬煥炳成形文字告命粲然著明太史令髙堂隆¶
上言古皇聖帝所未嘗䝉實有魏之禎命東序之世寳¶
(尚書顧命篇曰大玉夷玉天球河圖在東序注曰河圖圖出扵河帝王聖者之所受)事班天下任¶