與韓暹等到定陵鈔暴太祖不應宻往攻其梁營降誅¶
即定奉暹失衆東降袁術三年昭遷河南尹時張楊為¶
其將楊醜所殺楊長史薛洪河内太守繆尚城守待紹¶
救太祖令昭單身入城告諭洪尚等即日舉衆降以昭¶
為冀州牧太祖令劉備拒袁術昭曰備勇而志大關羽¶
張飛為之羽翼恐備之心未可得論也太祖曰吾已許¶
之矣備到下邳殺徐州刺史車胄反太祖自征備徙昭¶
為徐州牧袁紹遣將顔良攻東郡又徙昭為魏郡太守¶
從討良良死後進圍鄴城袁紹同族春卿為魏郡太守¶