(慙夷齊庶欲逺茍望之失道立丹石之不奪邁於陵之所富蹈栢城之所貴執鮑焦之貞至遵薪者之淸節故)¶
(曰三軍可奪帥匹夫不可奪志吾之斯志豈可奪哉乙夘册詔魏王禪代天下曰惟延康元年十月乙夘皇帝)¶
(曰咨爾魏王夫命運否泰依徳升降三代卜年著于春秋是以天命不于常帝王不一姓由來尚矣漢道陵遲)¶
(為日已久安順已降世失其序冲質短祚三世無嗣皇綱肇虧帝典頽沮暨于朕躬天降之災遭無妄厄運之)¶
(會值炎精幽昧之期變興輦轂禍由閹宦董卓乘釁惡甚澆&KR1830;劫遷省御太僕宫廟遂使九州幅裂彊敵虎爭)¶
(華夏鼎沸蝮蛇塞路當斯之時尺土非復漢有一夫豈復朕民幸賴武王徳膺符運奮揚神武芟夷兇暴淸定)¶
(區夏保乂皇家今王纉承前緒至徳光昭御衡不迷布徳優逺聲教被四海仁風扇鬼區是以四方效珍人神)¶
(響應天之歴數實在爾躬昔虞舜有大功二十而放勛禪以天下大禹有疏導之蹟而重華禪以帝位漢承堯)¶
(運有傳聖之義加順靈祗紹天明命釐降二女以嬪于魏使使持節行御史大夫事太常音奉皇帝璽綬王其)¶