上馬將其麾下壯士數十騎出城去賊百餘歩廹溝矯¶
等以為仁當住溝上為金形勢也仁徑渡溝直前衝入¶
賊圍金等乃得解餘衆未盡出仁復直還突之拔出金¶
兵亡其數人賊衆乃退矯等初見仁出皆懼及見仁還¶
乃歎曰將軍真天人也三軍服其勇太祖益壯之轉封¶
安平亭侯太祖討馬超以仁行安西將軍督諸將拒潼¶
闗破超渭南蘇伯田銀反以仁行驍騎將軍都督七軍¶
討銀等破之復以仁行征南將軍假節屯樊鎮荆州侯¶
音以宛叛略傍縣衆數千人仁率諸軍攻破音斬其首¶