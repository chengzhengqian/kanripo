(者家出米五斗以為常故號曰五斗米師實無益于治病但為淫妄然小人昏愚競共事之後角被誅脩亦亡)¶
(及魯在漢中因其民信行脩業遂増飾之教使作義舍以米肉置其中以止行人又教使自隐有小過者當治)¶
(道百步則罪除又依月令春夏禁殺又禁酒流移寄在其地者不敢不奉臣松之謂張脩應是張衡非典略之)¶
(失則傳寫之誤)漢末力不能征遂就寵魯為鎭民中郎将領漢¶
寕太守通貢獻而已民有地中得玉印者群下欲尊魯¶
為漢寕王魯功曹巴西閻圃諫魯曰漢川之民户出十¶
萬財富土沃四面險固上匡天子則為桓文次及竇融¶