俟秋冬乃復進軍虜候騎見之誠以為大軍去也太祖¶
令疇將其衆為鄊導上徐無山出盧龍厯平岡登白狼¶
堆去桞城二百餘里虜乃驚覺單于身自臨陣太祖與¶
交戰遂大斬獲追奔逐北至桞城軍還入塞論功行封¶
封疇亭侯邑五百户(先賢行状載太祖表論疇功曰文雅優備忠武又著和扵撫下慎扵)¶
(事上量時度理進退合義幽州始擾胡漢交萃蕩析離居靡所依懐疇率宗人避難扵無終山北拒盧龍南守)¶
(要害清静隠約耕而後食人民化従咸共資奉及袁紹父子威力加扵朔野逺結烏丸與為首尾前後召疇終)¶
(不䧟撓後臣奉命軍次易縣疇長驅自到陳討胡之勢猶廣武之建燕䇿薛公之度淮南又使部曲持臣露布)¶
(出誘胡衆漢民或因亡来烏丸聞之震蕩王旅出塞塗由山中九百餘里疇帥兵五百啓導山谷遂滅烏丸蕩)¶