(杜氏結字甚安而書體㣲痩崔氏甚得筆勢而結字小疏弘農張伯英者因而轉精其巧凡家之衣帛必書而)¶
(後練之臨池學書池水盡黑下筆必為楷則號怱怱不暇草寸紙不見遺至今世人尤寳之韋仲將謂之草聖)¶
(伯英弟文舒者次伯英又有姜孟穎梁孔達田彦和及韋仲將之徒皆伯英弟子有名於世然殊不及文舒也)¶
樂安太守譙國夏侯惠(恵淵子事在淵傳)陳郡太守任城孫該¶
(文章叙錄曰該字公達彊志好學年二十上計掾召為郎中著魏書遷博士司徒右長史復還入著作景元二)¶
(年卒官)郎中令河東杜摯等亦著文賦頗傳於世(文章叙錄曰摯)¶
(字徳魯初上笳賦署司徒軍謀吏後舉孝亷除郎中轉補校書摯與母邱儉郷里相親故為詩與儉求仙人藥)¶