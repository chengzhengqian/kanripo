(克而我軍逺赴是恩結遐夷義盖萬里若兵連不觧首尾離隔則我虜其傍郡驅略而歸亦足以致天之罰報)¶
(雪曩事矣權曰善乃勒兵大出謂淵使曰請俟後問當從簡書必與弟同休戚共存亡雖隕於中原吾所甘心)¶
(也又曰司馬懿所向無前深為弟憂也)淵遣将軍卑衍楊祚等步騎數萬¶
屯遼隧圍塹二十餘里宣王軍至令衍逆戰宣王遣将¶
軍胡遵等擊破之宣王令軍穿圍引兵東南向而急東¶
北即趨㐮平衍等恐㐮平無守夜走諸軍進至首山淵¶
復遣衍等迎軍殊死戰復擊大破之遂進軍造城下為¶
圍塹㑹霖雨三十餘日遼水暴長運船自遼口徑至城¶
下雨霽起土山脩櫓為發石連弩射城中淵窘急糧盡¶