昊天罔極性命不圖常懼顛沛抱罪黄壚願䝉矢石建¶
旗東嶽庶立豪氂微功自贖危軀授命知足免戾甘赴¶
江湘奮戈吳越天啟其衷得會京畿遲奉聖顔如渴如¶
饑心之云慕愴矣其悲天高聼卑皇肯照微又曰肅承¶
明詔應會皇都星陳夙駕秣馬脂車命彼掌徒肅我征¶
旅朝發鸞臺夕宿蘭渚芒芒原隰祁祁士女經彼公田¶
樂我稷黍爰有樛木重隂匪息雖有糇糧饑不遑食望¶
城不過面邑匪游僕夫警䇿平路是由玄駟藹藹揚鑣¶
㵱沬流風翼衡輕雲承蓋涉澗之濵縁山之隈遵彼河¶