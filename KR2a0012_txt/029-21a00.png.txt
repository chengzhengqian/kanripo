(何賤之有乎夫鳴鳥之聴精在鶉火妙在八神自非斯倫猶子路之於死生也長仁言君辭雖茂華而不實未)¶
(敢之信須臾有鳴鵲之驗長仁乃服)輅至列人典農王弘直許有飄風髙¶
三尺餘從申上来在庭中幢幢回轉息以復起良久乃¶
止直以問輅輅曰東方當有馬吏至恐父哭子如何眀¶
日膠東吏到直子果亡直問其故輅曰其日乙夘則長¶
子之候也木落於申斗建申申破寅死䘮之候也日加¶
午而風發則馬之候也離為文章則吏之候也申未為¶
虎虎為大人則父之候也有雄雉飛来登直内鈴柱頭¶
直大以不安令輅作卦輅曰到五月必遷時三月也至¶