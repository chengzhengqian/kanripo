(並之閤下呴呼罵吏並怒因躧履提刀而出多從吏卒欲收肇肇覺知驅走具以狀聞有詔肇為牧司爪牙吏)¶
(而並欲收縳無所忌憚自恃清名邪遂收欲殺之肇髠決減死刑竟復吏由是放散十餘年至正始中為三府)¶
(長史時吳使朱然諸葛瑾攻圍樊城遣船兵於峴山東斫材䍧牱人兵作食有先熟者呼後熟者言共食來後)¶
(熟者答言不也呼者曰汝欲作沐徳信邪其名流布播於異域如此雖自華夏不知者以為前世人也為長史)¶
(八年晚出為濟隂太守召還拜議郎年六十餘自慮身無常豫作終制戒其子以儉葬曰告雲儀等夫禮者生)¶
(民之始教而百世之中庸也故力行者則為君子不務者終為小人然非聖人莫能履其從容也是以富貴者)¶
(有驕奢之過而貧賤者譏於固陋於是養生送死茍竊非禮由斯觀之陽虎璵璠甚於暴骨桓魋石椁不如速)¶