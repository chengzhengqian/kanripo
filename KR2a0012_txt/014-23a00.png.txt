劉曄字子揚淮南成悳人也(悳音徳)漢光武子阜陵王延¶
後也父普母脩産渙及曄渙九嵗曄七嵗而母病困臨¶
終戒渙曄以普之侍人有諂害之性身死之後懼必亂¶
家汝長大能除之則吾無恨矣曄年十三謂兄渙曰亡¶
母之言可以行矣渙曰那可爾曄即入室殺侍者徑出¶
拜墓舍内大驚白普普怒遣人追曄曄還拜對曰亡母¶
顧命之言敢受不請擅行之罰普心異之遂不責也汝¶
南許劭名知人避地揚州稱曄有佐世之才揚士多輕¶
俠狡桀有鄭寳張多許乾之屬各擁部曲寳最驍果才¶