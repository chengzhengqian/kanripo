(后璽綬臣松之以為春秋之義内大惡諱小惡不書文帝之不立甄氏及加殺害事有明審魏史若以為大惡)¶
(邪則宜隱而不言若謂為小惡邪則不應假為之辭而崇飾虗文乃至於是異乎所聞於舊史推此而言其稱)¶
(卞甄諸后言行之善皆難以實論陳氏刪落良有以也)明帝即位有司奏請追諡¶
使司空王朗持節奉䇿以太牢告祠于陵又别立寢廟¶
(魏書載三公奏曰蓋孝敬之道篤乎其親乃四海所以成化天地所以明察是謂生則致其養殁則光其靈誦)¶
(述以盡其美宣揚以顯其名者也今陛下以聖懿之德紹承洪業至孝烝烝通於神明遭罹殷憂每勞謙讓先)¶
(帝遷神山陵大禮既備至於先后未有顯諡伏惟先后恭讓著於幽㣲至行顯於不言化流邦國德侔二南故)¶
(能膺神靈嘉祥為大魏世妃雖夙年登遐萬載之後永播融烈后妃之功莫得而尚也案諡法聖聞周達曰昭)¶
(德明有功曰昭昭者光明之至盛久而不昧者也宜上尊諡曰文昭皇后是月三公又奏曰自古周人始祖后)¶