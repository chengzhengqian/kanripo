(相后及諸子良指后曰此女貴乃不可言后自少至長不好戲弄年八歲外有立騎馬戲者家人諸姊皆上閣)¶
(觀之后獨不行諸姊恠問之后答言此豈女人之所觀耶年九歲喜書視字輙識數用諸兄筆硯兄謂后言汝)¶
(當習女工用書為學當作女博士邪后答言聞古者賢女未有不學前世成敗以為己誡不知書何由見之)¶
後天下兵亂加以饑饉百姓皆賣金銀珠玉寶物時后¶
家大有儲穀頗以買之后年十餘歲白母曰今世亂而¶
多買寶物匹夫無罪懐寶為罪又左右皆饑乏不如以¶
穀振給親族鄰里廣為恩惠也舉家稱善即從后言(魏畧)¶
(曰后年十四䘮中兄儼悲哀過制事寡嫂謙敬事處其勞撫養儼子慈愛甚篤后母性嚴待諸婦有常后數諫)¶
(母兄不幸早終嫂年少守節顧留一子以大義言之待之當如婦愛之宜如女母感后言流涕便令后與嫂共)¶