靈等攻破之夏四月公自陳倉以出散闗至河池氐王¶
竇茂衆萬餘人恃險不服五月公攻屠之西平金城諸¶
將麴演蔣石等共斬送韓遂首(典畧曰遂字文約始與同郡邊章俱著名西州)¶
(章為督軍從事遂奉計詣京師何進宿聞其名特與相見遂說進使誅諸閹人進不從乃求歸會涼州宋揚北)¶
(宫玉等反舉章遂為主章尋病卒遂為揚等所劫不得已遂阻兵為亂積三十二年至是乃死年七十餘矣劉)¶
(艾靈帝紀曰章一名元)秋七月公至陽平張魯使弟衞與將楊昻¶
等據陽平闗横山築城十餘里攻之不能拔乃引軍還¶