(滯或顯之于童齒莫不賴劭顧歎之榮凡所拔育顯成令徳者不可殫記其探擿偽行抑損虚名則周之單襄)¶
(無以尚也劭宗人許栩沉没榮利致位司徒舉宗莫不匐匍栩門承風而驅官以賄成惟劭不過其門廣陵徐)¶
(孟本來臨汝南聞劭高名請為功曹饕餮放流絜士盈朝袁紹公族好名為濮陽長棄官來還有副車從騎將)¶
(入郡界紹乃歎曰吾之輿服豈可使許子將見之乎遂單車而歸辟公府掾拜鄢陵令方正徴皆不就避亂江)¶
(南所歴之國必翔而後集終于豫章時年四十六有子曰混顯名魏世)¶
常林字伯槐河内溫人也年七歲有父黨造門問林伯¶
先在否汝何不拜林曰雖當下客臨子字父何拜之有¶
於是咸共嘉之(魏略曰林少單貧雖貧自非手力不取之於人性好學漢末為諸生帶經耕鉏)¶
(其妻常自餽餉之林雖在田野其相敬如賓)太守王匡起兵討董卓遣諸生¶