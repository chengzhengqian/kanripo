易春秋孝經周官傳奏議論記咸傳扵世(魏畧曰朗夲名嚴後改為)¶
(朗魏書曰朗髙才博雅而性嚴整慷慨多威儀恭儉節約自婚姻中表禮贄無所受常譏世俗有好施之名而)¶
(不䘏窮賤故用財以周急為先)太和二年薨諡曰成侯子肅嗣初文帝¶
分朗户邑封一子列侯朗乞封兄子詳¶
肅字子雍年十八從宋忠讀太玄而更為之解(肅父朗與許靖)¶
(書云肅生扵㑹稽)黄初中為散騎黄門侍郎太和三年拜散騎¶
常侍四年大司馬曹真征蜀肅上疏曰前志有之千里¶