民之欲安甚於倒縣然而暴亂未息者何也意者政失¶
其道歟渙聞明君善於救世故世亂則齊之以義時偽¶
則鎮之以樸世異事變治國不同不可不察也夫制度¶
損益此古今之不必同者也若夫兼愛天下而反之於¶
正雖以武平亂而濟之以徳誠百王不易之道也公明¶
哲超世古之所以得其民者公既勤之矣今之所以失¶
其民者公既戒之矣海内頼公得免於危亡之禍然而¶