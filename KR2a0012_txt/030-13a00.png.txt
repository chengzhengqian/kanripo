欽定四庫全書¶
　魏志卷二十九¶
¶
晉著作郎巴西中正安漢陳　夀撰¶
¶
¶
宋太中大夫國子博士聞喜裴松之注¶
¶
¶
華佗(呉普樊阿)　杜䕫　朱建平　周宣　管輅¶
¶
華佗字元化沛國譙人也一名旉(臣松之案古敷字與旉相似寫書者多不)¶
(能别尋佗字元化其名宜為旉也)游學徐土兼通數經沛相陳珪舉孝¶
廉太尉黄琬辟皆不就曉養性之術時人以為年且百¶
嵗而貌有壯容又精方藥其療疾合湯不過數種心解¶