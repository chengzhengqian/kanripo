守絳邑長郭援之攻河東所經城邑皆下逵堅守援攻¶
之不㧞乃召單于并軍急攻之城將潰絳父老與援要¶
不害逵絳人既潰援聞逵名欲使為將以兵刼之逵不¶
動左右引逵使叩頭逵叱之曰安有國家長吏為賊叩¶
頭援怒將斬之絳吏民聞將殺逵皆乘城呼曰負要殺¶
我賢君寜俱死耳左右義逵多為請遂得免(魏畧曰援捕得逵逵)¶
(不肯拜謂援曰王府君臨郡積年不知足下曷為者也援怒曰促斬之諸將覆䕶乃囚於壺關閉著土窖中以)¶