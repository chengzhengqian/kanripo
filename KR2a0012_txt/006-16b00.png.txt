(步行趍河岸岸高不得下董承等謀欲以馬羈相續以繫帝腰時中宮僕伏德扶中宮一手持十疋絹乃取德)¶
(絹連續為輦行軍校尉尚弘多力令弘居前負帝乃得下登船其餘不得渡者甚衆復遣船收諸不得渡者皆)¶
(爭攀船舩上人以刃櫟斷其指舟中之指可掬)奉暹等遂以天子都安邑御乗¶
牛車太尉楊彪太僕韓融近臣從者十餘人以暹為征¶
東才為征西樂征北將軍並與奉承持政遣融至弘農¶
與傕汜等連和還所畧宮人公卿百官及乗輿車馬數¶
乗是時蝗蟲起歲旱無穀從官食棗菜(魏書曰乗輿時居棘籬中門户)¶