(中子敞大司農少子倩字君㓜寛厚有器局勤於當世歴位冀州刺史太子右衞率翰子俞字世都清貞貴素)¶
(辯於論議採公孫龍之辭以談㣲理少有能名辟太尉府稍歴顯位至侍中中書令遷為監臣松之按蹇彖辭)¶
(云蹇利西南往得中也不云有功下云利見大人往有功也)㤗始元年晉室踐阼詔¶
曰昔太尉王凌謀廢齊王而王竟不足以守位征西將¶
軍鄧艾矜功失節實應大辟然被書之日罷遣人衆束¶
手受罪比於求生遂為惡者誠復不同今大赦得還若¶
無子孫者聴使立後令祭祀不絶三年議郎叚灼上疏¶
理艾曰艾心懐至忠而荷反逆之名平定巴蜀而受夷¶
滅之誅臣竊悼之惜哉言艾之反也艾性剛急輕犯雅¶