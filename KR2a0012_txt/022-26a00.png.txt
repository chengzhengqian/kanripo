姦吏得容情及侍中高堂隆數以宫室事切諫帝不悅¶
毓進曰臣聞君明則臣直古之聖王恐不聞其過故有¶
敢諫之鼓近臣盡規此乃臣等所以不及隆隆諸生名¶
為狂直陛下宜容之在職三年多所駮爭詔曰官人秩¶
才聖帝所難必須良佐進可替否侍中毓禀性貞固心¶
平體正可謂明試有功不懈于位者也其以毓為吏部¶
尚書使毓自選代曰得如卿者乃可毓舉常侍鄭冲帝¶
曰文和吾自知之更舉吾所未聞者乃舉阮武孫邕帝¶
於是用邕前此諸葛誕鄧颺等馳名譽有四窓八達之¶