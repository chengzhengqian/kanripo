胡從事不問小過若犯大罪先告部帥使知應死者乃¶
斬以狥是以信服畏威賞賜皆散與將士無入家者妻¶
子衣食不充天子聞而嘉之随時供給其家彈邪繩枉¶
州界肅清正始元年還為大司農遷為司隸校尉百寮¶
敬憚之公事去官後為光祿大夫數嵗即拜司空邈歎¶
曰三公論道之官無其人則缺豈可以老病忝之哉遂¶
固辭不受嘉平元年年七十八以大夫薨于家用公禮¶