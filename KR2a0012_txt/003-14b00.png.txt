司馬宣王率諸軍拒之詔宣王但堅壁拒守以挫其鋒¶
彼進不得志退無與戰久停則糧盡虜畧無所獲則必¶
走矣走而追之以逸待勞全勝之道也(魏氏春秋曰亮既屢遣使交書)¶
(又致巾幗婦人之飾以怒宣王宣王將出戰辛毗杖節奉詔勒宣王及軍吏以下乃止宣王見亮使唯問其寢)¶
(食及其事之煩簡不問戎事使對曰諸葛公夙興夜寐罰二十已上皆親覽焉所啖食不過數升宣王曰亮體)¶
(斃矣其能久乎)五月太白晝見孫權入居巢湖口向合肥新城¶
又遣將陸議孫韶各將萬餘人入淮沔六月征東將軍¶