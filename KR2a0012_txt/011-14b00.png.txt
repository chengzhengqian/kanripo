受有司劾疇狷介違道茍立小節宜免官加刑太祖重¶
其事依違者久之乃下世子大臣博議世子以疇同扵¶
子文辭禄申胥逃賞宜勿奪以優其節尚書令荀彧司¶
隷校尉鍾繇亦以為可聽(魏書載世子議曰昔薳敖逃禄傳載其羙所以激濁世勵)¶
(貪夫賢於尸禄素餐之人也故可得而小不可得而毁至於田疇方斯近矣免官加刑於法為重魏畧載教曰)¶
(昔夷齊棄爵而譏武王可謂愚闇孔子猶以為求仁得仁疇之所守雖不合道但欲清髙耳使天下悉如疇志)¶
(即墨翟兼愛尚同之事而老𣆀使民結繩之道也外議雖善為復使令司隷以决之魏書載荀彧議以為君子)¶