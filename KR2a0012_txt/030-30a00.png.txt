往見安平太守王基基令作卦輅曰當有賤婦人生一¶
男兒墮地便走入竈中死又牀上當有一大虵䘖筆小¶
大共視須臾去之也又烏来入室中與鷰共鬬鷰死烏¶
去有此三怪基大驚問其吉凶輅曰直官舎久逺魑魅¶
魍魎為怪耳兒生便走非能自走直宋無忌之妖將其¶
入竈也大虵䘖筆直老書佐耳烏與鷰鬬直老鈴下耳¶
今卦中見象而不見其凶知非妖咎之徵自無所憂也¶
後卒無患(輅别傳曰基與輅共論易數日中大以為喜樂語輅言俱相聞善卜定共清論君一時異)¶
(才當上竹帛也輅為基出卦知其無咎因謂基曰昔髙宗之鼎非雉所鴝殷之階庭非木所生而野鳥一鴝武)¶