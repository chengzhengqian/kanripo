非不盡之言也經云知人則哲能官人若堯疑鯀試之¶
九年官人失敘何得謂之聖哲峻對曰臣竊觀經傳聖¶
人行事不能無失是以堯失之四凶周公失之二叔仲¶
尼失之宰予帝曰堯之任鯀九載無成汨陳五行民用¶
昏墊至於仲尼失之宰予言行之間輕重不同也至於¶
周公管蔡之事亦尚書所載皆博士所當通也峻對曰¶
此皆先賢所疑非臣寡見所能究論次及有鰥在下曰¶
虞舜帝問曰當堯之時洪水為害四凶在朝宜速登賢¶
聖濟斯民之時也舜年在既立聖德光明而久不進用¶