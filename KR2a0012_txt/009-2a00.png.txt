生邪且吾受命討賊寧能以一將軍之故而縱汝乎因¶
涕泣謂惇曰當奈國法何促召兵擊持質者持質者惶¶
遽叩頭言我但欲乞資用去耳浩數責皆斬之惇既免¶
太祖聞之謂浩曰卿此可為萬世法乃著令自今已後¶
有持質者皆當并擊勿顧質由是劫質者遂絶(孫盛曰案光武)¶
(紀建武九年盗劫隂貴人母弟吏以不得拘質廹盗盗遂殺之也然則合擊者乃古制也自安順已降政教陵)¶
(遲劫質不避王公而有司莫能遵奉國憲者浩始復斬之故魏武嘉焉)太祖自徐州還惇¶
從征呂布為流矢所中傷左目(魏略曰時夏侯淵與惇俱為將軍軍中號惇為)¶
(盲夏侯惇惡之每照鏡恚怒輒撲鏡於地)復領陳留濟陰太守加建武將軍¶