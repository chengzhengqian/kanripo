(田豐扶紹欲卻入空垣紹以兠鍪撲地曰大丈夫當前鬬死而入牆間豈可得活乎彊弩乃亂發多所殺傷瓚)¶
(騎不知是紹亦稍引卻會麴義來迎乃散去瓚每與虜戰常乗白馬追不虗發數獲戎㨗虜相告云當避白馬)¶
(因虜所忌簡其白馬數千匹選騎射之士號為白馬義從一曰胡夷健者常乗白馬瓚有健騎數千多乘白馬)¶
(故以號焉紹既破瓚引軍南到薄落津方與賔客諸將共會聞魏郡兵反與黑山賊于毒共覆鄴城遂殺太守)¶
(栗成賊十餘部衆數萬人聚㑹鄴中坐上諸客有家在鄴者皆憂怖失色或以啼泣紹容貌不變自若也賊陶)¶
(升者故内黃小吏也有善心獨將部衆踰西城入閉守州門不内他賊以車載紹家及諸衣冠在州内者身自)¶
(扞衛送到斥丘乃還紹到遂屯斥丘以陶升為建義中郎將乃引軍入朝歌鹿塲山蒼巖谷討于毒圍攻五日)¶