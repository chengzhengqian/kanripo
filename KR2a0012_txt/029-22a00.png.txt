室倒縣門戸衆多藏精育毒得秋乃化此蠭窠也第三¶
物觳觫長足吐絲成羅尋網求食利在昏夜此鼅鼄也¶
舉坐驚喜(輅别傳曰諸葛原字景春亦學士好卜筮數與輅共射覆不能窮之景春與輅有榮辱之)¶
(分因輅餞之大有髙譚之客諸人多聞其善卜仰觀不知其有大異之才於是先與輅共論聖人著作之源又)¶
(叙五帝三王受命之符輅解景春㣲㫖遂開張戰地示以不固藏匿孤虛以待来攻景春奔北軍師摧衂自言)¶
(吾覩卿旌旗城池已壊也其欲戰之士於此鳴鼓角舉雲梯弓弩大起牙旗雨集然後登城曜威開門受敵上)¶
(論五帝如江如漢下論三王如翮如翰其英者若春華之俱發其攻者若秋風之落葉聴者眩惑不達其義言)¶
(者收聲莫不心服雖白起之坑趙卒項羽之塞濉水無以尚之于時客皆欲靣縛䘖璧求束手於軍鼔之下輅)¶
(猶總干山立未便許之至明日離别之際然後有腹心始終一時海内俊士八九人矣蔡元才在朋友中最有)¶