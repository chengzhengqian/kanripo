來民窮於役農業有廢百姓囂然時風不至未必不由¶
此也消復之術莫大於節儉太祖建立洪業奉師徒之¶
費供軍賞之用吏士豐於資食倉府衍於穀帛由不飾¶
無用之宫絶浮華之費方今之要固在息省勞煩之役¶
損除他餘之務以為軍戎之儲三邊守禦宜在備豫料¶
賊虚實蓄士養衆算廟勝之策明攻取之謀詳詢衆庶¶
以求厥中若謀不素定輕弱小敵軍人數舉舉而無庸¶
所謂悅武無震古人之誡也轉為太常清貧守約至賣¶
田宅以自給明帝聞之加賜穀帛薨諡曰簡侯子禽嗣¶