民趣父也且邾儀父始與隐公盟魯人嘉之而不書爵¶
然則王所未命爵尊不成春秋之義也况足下今日之¶
所託者乃危亂之國所受者乃矯誣之命乎茍不逞之¶
與羣而厥父之不恤不可以言孝忘祖宗所居之本朝¶
安非正之姧職難可以言忠忠孝並替難以言智又足¶
下昔日為曹公所禮辟夫戚族人而疏所生内所寓而¶
外王室懐邪禄而叛知已遠福祚而近危亡棄明義而¶
收大耻不亦可惜邪若能翻然易節奉帝養父委身曹¶
公忠孝不墜榮名彰矣宜深留計早决良圖鄴既定以¶