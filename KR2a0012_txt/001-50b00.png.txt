(不豐將何以答神祗慰萬民哉今進君爵為魏王使使持節行御史大夫宗正劉艾奉䇿璽玄土之社苴以白)¶
(茅金虎符第一至第五竹使符第一至十君其正王位以丞相領冀州牧如故其上魏公璽綬符策敬服朕命)¶
(簡恤爾衆克綏庶績以揚我祖宗之休命魏王上書三辭詔三報不許又手詔曰大聖以功徳為高美以忠和)¶
(為典訓故剏業垂名使百世可希行道制義使力行可效是以勲烈無窮休光茂著稷契載元首之聰明周召)¶
(因文武之智用雖經營庶官仰歎俯思其對豈有若君者哉朕惟古人之功美之如彼思君忠勤之績茂之如)¶
(此是以每將鏤符析瑞陳禮命冊寤寐慨然自忘守文之不徳焉今君重違朕命固辭懇切非所以稱朕心而)¶
(訓後世也其抑志撙節勿復固辭四體書勢序曰梁鵠以公為北部尉曹瞞傳曰為尚書右丞司馬建公所舉)¶