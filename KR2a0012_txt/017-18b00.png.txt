所將士卒慕之皆隨靈留靈後遂為好將名亞晃等至¶
後將軍封髙唐亭侯(九州春秋曰初清河季雍以鄃叛袁紹而降公孫瓚瓚遣兵衛之紹)¶
(遣靈攻之靈家在城中瓚將靈母弟置城上誘呼靈靈望城涕泣曰丈夫一出身與人豈復顧家邪遂力戰抜)¶
(之生禽雍而靈家皆死魏書曰靈字文博太祖既平冀州遣靈將新兵五千人騎千匹守許南太祖戒之曰冀)¶
(州新兵數乘寛緩暫見齊整意尚怏怏卿名先有威嚴善以道寛之不然即有變靈至陽翟中郎將程昻等果)¶
(反即斬昻以狀聞太祖手書曰兵中所以為危險者外對敵國内有姦謀不測之變昔鄧禹中分光武軍西行)¶
(而有宗歆馮愔之難後將二十四騎還洛陽禹豈以是減損哉來書懇惻多引咎過未必如所云也文帝即位)¶