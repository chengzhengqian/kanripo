西徑出江油未至百里章先破蜀伏兵三校艾使章先¶
發遂長驅而前㑹與緒軍向劍閣㑹欲専軍勢宻白緒¶
畏懦不進檻車徵還軍悉屬㑹(按百官名緒入晉為太常崇禮衞尉子冲廷尉)¶
(荀綽兖州記曰冲子銓字徳林玫字仁林並知名顯達銓兖州刺史玫侍中御史中丞)進攻劍閣¶
不克引退蜀軍保險拒守艾遂至緜竹大戰斬諸葛瞻¶
維等聞瞻已破率其衆東入于巴㑹乃進軍至涪遣胡¶
烈田續龐㑹等追維艾進軍向成都劉禪詣艾降遣使¶