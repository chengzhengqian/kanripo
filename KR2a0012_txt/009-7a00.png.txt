虎歩闗右所向無前仲尼有言吾與爾不如也二十一¶
年増封三百戸并前八百戸還擊武都氐羌下辯収氐¶
榖十餘萬斛太祖西征張魯淵等將涼州諸將侯王已¶
下與太祖㑹休亭太祖每引見羌胡以淵畏之㑹魯降¶
漢中平以淵行都護將軍督張郃徐晃等平巴郡太祖¶
還鄴留淵守漢中即拜淵征西將軍二十三年劉備軍¶
陽平闗淵率諸將拒之相守連年二十四年正月備夜¶
燒圍鹿角淵使張郃護東圍自將輕兵護南圍備挑郃¶
戰郃軍不利淵分所將兵半助郃為備所襲淵遂戰死¶