郤為戮於晉王叔負罪於周不惟矜善自伐好爭之咎¶
乎故君子不自稱非以讓人惡其盖人也夫能屈以為¶
伸讓以為得弱以為彊鮮不遂矣夫毁譽愛惡之原而¶
禍福之機也是以聖人慎之孔子曰吾之於人誰毁誰¶
譽如有所譽必有所試又曰子貢方人賜也賢乎哉我¶
則不暇以聖人之徳猶尚如此况庸庸之徒而輕毁譽¶
哉昔伏波將軍馬援戒其兄子言聞人之惡當如聞父¶
母之名耳可得而聞口不可得而言也斯戒至矣(臣松之以)¶
(為援之此誡可謂切至之言不刋之訓也凡道人過失盖謂居室之愆人未之知則由已而發者也若乃行事)¶