趙儼字伯然潁川陽翟人也避亂荆州與杜襲繁欽通¶
財同計合為一家太祖始迎獻帝都許儼謂欽曰曹鎮¶
東應期命世必能匡濟華夏吾知歸矣建安二年年二¶
十七遂扶持老弱詣太祖太祖以儼為朗陵長縣多豪¶
猾無所畏忌儼取其尤甚者收縛案驗皆得死罪儼既¶
囚之乃表府解放自是威恩並著時袁紹舉兵南侵遣¶
使招誘豫州諸郡諸郡多受其命惟陽安郡不動而都¶
尉李通急錄戸調儼見通曰方今天下未集諸郡並叛¶
懷附者復收其綿絹小人樂亂能無遺恨且遠近多虞¶