會衆賓修於廣坐之中手刅擊褘勇過聶政功逾介子¶
可謂殺身成仁釋生取義者矣夫追加褒寵所以表揚¶
忠義祚及後&KR1015;所以奬勸將來其追封修為長樂鄉侯¶
食邑千户諡曰威侯子襲爵加拜奉車都尉賜銀千鉼¶
絹千匹以光寵存亡永垂來世焉(魏氏春秋曰修字孝先素有業行著名西)¶
(州姜維刼之修不為屈劉禪以為左將軍修欲刺禪而不得親近每因慶賀且拜且前為禪左右所遏事輙不)¶
(克故殺褘焉臣松之以為古之舍生取義者必有理存焉或感恩懐德投命無悔或利害有機奮發以應會詔)¶