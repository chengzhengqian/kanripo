(之地其可得乎獻帝春秋曰瓉夢薊城崩知必敗乃遣間使與續書紹候者得之使陳琳更其書曰盖聞在昔)¶
(衰周之世僵尸流血以為不然豈意今日身當其衝其餘語與典略所載同)紹候者得其書¶
如期舉火瓉以為救兵至遂出欲戰紹設伏擊大破之¶
復還守紹為地道突壊其樓稍至中京(英雄記曰袁紹分部攻者掘地)¶
(為道穿穴其樓下稍稍施木柱之度足達半便燒所施之柱樓輙傾倒)瓉自知必敗盡殺¶
其妻子乃自殺(漢晉春秋曰關靖曰吾聞君子䧟人於危必同其難豈可獨生乎乃策馬赴紹)¶
(軍而死紹悉送其首於許)鮮于輔将其衆奉王命以輔為建忠将軍¶
督幽州六郡太祖與袁紹相拒於官渡閻柔遣使詣太¶
祖受事遷護烏丸校尉而輔身詣太祖拜左渡遼将軍¶