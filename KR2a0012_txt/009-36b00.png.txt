自長以上考課遷用轉以能升所牧亦増此進才効功¶
之叙也若經制一定則官才有次治功齊明五也若省¶
郡守縣皆徑達事不擁隔官無留滯三代之風雖未可¶
必簡一之化庶幾可致便民省費在於此矣又以為文¶
質之更用猶四時之迭興也王者體天理物必因弊而¶
濟通之時彌質則文之以禮時泰侈則救之以質今承¶
百王之末秦漢餘流世俗彌文宜大改之以易民望今¶