(而後其身或者不可乎文公曰雍季之言百代之利也咎犯之言一時之務也焉有以一時之務先百代之利)¶
(乎)高祖用陳平之智而託後於周勃也竊見尚書徐宣¶
體忠厚之行秉直亮之性清雅特立不拘世俗確然難¶
動有社稷之節歴位州郡所在稱職今僕射缺宣行掌¶
後事腹心任重莫宜宣者帝遂以宣為左僕射後加侍¶
中光祿大夫車駕幸許昌總統留事帝還主者奏呈文¶
書詔曰吾省與僕射何異竟不視尚方令坐猥見考竟¶
宣上疏陳威刑大過又諫作宫殿窮盡民力帝皆手詔¶
嘉納宣曰七十有縣車之禮今已六十八可以去矣乃¶