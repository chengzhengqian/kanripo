虛譽漸不可長眀帝惡之免誕官(世語曰是時當世俊士散騎常侍夏侯玄)¶
(尚書諸葛誕鄧颺之徒共相題表以玄疇四人為四聰誕備八人為八達中書監劉放子熙孫資子宻吏部尚)¶
(書衞臻子烈三人咸不及比以父居勢位容之為三豫凡十五人帝以搆長浮華皆免官廢錮)㑹帝崩¶
正始初玄等並任軄復以誕為御史中丞尚書出為揚¶
州刺史加昭武將軍王凌之隂謀也太傅司馬宣王潛¶
軍東伐以誕為鎮東將軍假節都督揚州諸軍事封山¶
陽亭侯諸葛恪興東關遣誕督諸軍討之與戰不利還¶