章華而身受其禍秦始皇作阿房而殃及其子天下叛¶
之二世而滅夫不度萬民之力以從耳目之欲未有不¶
亡者也陛下當以堯舜禹湯文武為法則夏桀殷紂楚¶
靈秦皇為深誡高高在上實監后徳慎守天位以承祖¶
考巍巍大業猶恐失之不夙夜敬止允恭䘏民而乃自¶
暇自逸惟宫臺是侈是飾必有顛覆危亡之禍易曰豐¶
其屋蔀其家闚其戸閴其無人王者以天下為家言豐¶
屋之禍至於家無人也方今二虜合從謀危宗廟十萬¶
之軍東西奔赴邊境無一日之娛農夫廢業民有饑色¶