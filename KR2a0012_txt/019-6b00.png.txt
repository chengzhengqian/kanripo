(聳耳非夫體通性逹受之自然其誰能至於此乎又甞親見執事握牘持筆有所造作若成誦在心借書於手)¶
(曾不斯須少留思慮仲尼日月無所踰焉脩之仰望殆如此矣是以對鶡而辭作暑賦彌日而不獻見西施之)¶
(容歸憎其貎者也伏想執事不知其然猥受顧賜教使刋定春秋之成莫能損益吕氏淮南字直千金然而弟)¶
(子鉗口市人拱手者聖賢卓犖固所以殊絶凡庸也今之賦頌古詩之流不更孔公風雅無别耳脩家子雲老)¶
(不曉事彊著一書悔其少作若此仲山周旦之徒則皆有愆乎君侯忘聖賢之顯迹述鄙宗之過言竊以為未)¶
(之思也若乃不忘經國之大美流千載之英聲銘功景鐘書名竹帛此自雅量素所蓄也豈與文章相妨害哉)¶
(輒受所惠竊備矇瞍歌誦而已敢忘惠施以沗莊氏季緒瑣瑣何足以云其相往來如此甚數植後以驕縱見)¶