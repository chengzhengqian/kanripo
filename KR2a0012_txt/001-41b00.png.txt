徳明保朕躬奉答天命導揚弘烈綏爰九域莫不率俾¶
(盤庚曰綏爰有衆鄭康成曰爰於也安隱於其衆也君奭曰海隅出日罔不率俾率循也俾使也四海之隅日)¶
(出所照無不循度而可使也)功高于伊周而賞卑於齊晉朕甚恧焉¶
朕以眇眇之身託于兆民之上永思厥艱若渉淵氷非¶
君攸濟朕無任焉今以冀州之河東河内魏郡趙國中¶
山常山鉅鹿安平甘陵平原凡十郡封君為魏公錫君¶
玄土苴以白茅爰契爾龜用建冡社昔在周室畢公毛¶