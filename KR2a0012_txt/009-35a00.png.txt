而上下安専則職業脩而事不煩夫事簡業脩上下相¶
安而不治者未之有也先王建萬國雖其詳未可得而¶
究然分疆畫界各守土境則非重累羈絆之體也下考¶
殷周五等之叙徒有小大貴賤之差亦無君官臣民而¶
有二統互相牽制者也夫官統不一則職業不脩職業¶
不脩則事何得而簡事之不簡則民何得而静民之不¶
静則邪惡並興而姦偽滋長故先王達其如此故専其¶
職司而一其統業始自秦世不師聖道私以御職姦以¶
待下懼宰官之不脩立監牧以董之畏督監之容曲設¶