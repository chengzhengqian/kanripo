則取之於人不為皦察之行然時人服其清魏國初建¶
為郎中令行御史大夫事渙言於太祖曰今天下大難¶
已除文武並用長久之道也以為可大收篇籍明先聖¶
之教以易民視聽使海内斐然向風則逺人不服可以¶
文徳來之太祖善其言時有傳劉備死者羣臣皆賀渙¶
以甞為備舉吏獨不賀居官數年卒太祖為之流涕賜¶
榖二千斛一教以太倉榖千斛賜郎中令之家一教以¶
垣下榖千斛與曜卿家外不解其意教曰以太倉榖者¶
官法也以垣下榖者親舊也又帝聞渙昔拒吕布之事¶