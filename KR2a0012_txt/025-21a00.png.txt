聞至言乎於是帝改容動色是歲有星孛于大辰隆上¶
疏曰凡帝王徙都立邑皆先定天地社稷之位敬恭以¶
奉之將營宫室則宗廟為先廐庫為次居室為後今圜¶
丘方澤南北郊明堂社稷神位未定宗廟之制又未如¶
禮而崇飾居室士民失業外人咸云宫人之用與興戎¶
軍國之費所盡畧齊民不堪命皆有怨怒書曰天聰明¶
自我民聰明天明畏自我民明威輿人作頌則嚮以五¶
福民怒吁嗟則威以六極言天之賞罰隨民言順民心¶
也是以臨政務在安民為先然後稽古之化格于上下¶