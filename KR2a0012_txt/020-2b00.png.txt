嗣其年薨二年子懐王偃嗣邑二千五百户四年薨無¶
子國除正元二年以樂陵王茂子陽都鄉公竦繼鑠後¶
鄧哀王沖字倉舒少聰察岐嶷生五六嵗智意所及有¶
若成人之智時孫權曾致巨象太祖欲知其斤重訪之¶
羣下咸莫能出其理沖曰置象大船之上而刻其水痕¶
所至稱物以載之則校可知矣太祖大悦即施行焉時¶
軍國多事用刑嚴重太祖馬鞍在庫而為鼠所齧庫吏¶