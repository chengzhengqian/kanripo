南大將軍王昶征東將軍胡遵鎮南將軍毌丘儉等征¶
吳十二月吳大將軍諸葛恪拒戰大破衆軍於東關不¶
利而還(漢晉春秋曰毌丘儉王昶聞東軍敗各燒屯走朝議欲貶黜諸將景王曰我不聽公休以至於)¶
(此此我過也諸將何罪悉原之時司馬文王為監軍統諸軍惟削文王爵而已是歲雍州刺史陳泰求勅并州)¶
(并力討恪景王從之未集而鴈門新興二郡以為將逺役遂驚反景王又謝朝士曰此我過也非玄伯之責於)¶
(是魏人愧悦人思其報習鑿齒曰司馬大將軍引二敗以為已過過消而業隆可謂智矣夫民忘其敗而下思)¶
(其報雖欲不康其可得邪若乃諱敗推過歸咎萬物常執其功而隱其䘮上下離心賢愚解體是楚再敗而晉)¶
(再克也謬之甚矣君人者茍統斯理而以御國則朝無秕政身靡留愆行失而名揚兵挫而戰勝雖百敗可也)¶
(况於再乎)¶