也逺慕鹿鳴君臣之宴中詠常棣匪他之誠下思伐木¶
友生之義終懐蓼莪罔極之哀每四節之會塊然獨處¶
左右惟僕隸所對惟妻子髙談無所與陳發義無所與¶
展未嘗不聞樂而拊心臨觴而歎息也臣伏以為犬馬¶
之誠不能動人譬人之誠不能動天崩城隕霜臣初信¶
之以臣心況徒虚語耳若葵藿之傾葉太陽雖不為之¶
回光然向之者誠也竊自比於葵藿若降天地之施垂¶
三光之明者實在陛下臣聞文子曰不為福始不為禍¶
先今之否隔友于同憂而臣獨倡言者竊不願於聖世¶