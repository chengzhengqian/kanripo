之公則有弄機敗官之敝當今柱石之士雖少至於行¶
稱一州智效一官忠信竭命各奉其職可並驅䇿不使¶
聖明之朝有專吏之名也詔曰夫骨鯁之臣人主之所¶
仗也濟才兼文武服勤盡節每軍國大事輒有奏議忠¶
誠奮發吾甚壯之就遷為䕶軍將軍加㪚騎常侍(司馬彪戰)¶
(略曰太和六年明帝遣平州刺史田豫乘海渡幽州刺史王雄陸道并攻遼東蔣濟諫曰凢非相吞之國不侵)¶
(叛之臣不宜輕伐伐之而不制是驅使為賊故曰虎狼當路不治狐狸先除大害小害自已今海表之地累世)¶
(委質嵗選計考不乏職貢議者先之正使一舉便克得其民不足益國得其財不足為富儻不如意是為結怨)¶
(失信也帝不聽豫行竟無成而還)景初中外勤征役内務宫室怨曠者¶