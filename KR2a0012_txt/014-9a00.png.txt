迷而不返也於是遂罷校事官曉遷汝南太守年四十¶
餘薨(曉别傳曰曉大著文章多亡失今之存者不能十分之一)¶
郭嘉字奉孝潁川陽翟人也(傳子曰嘉少有遠量漢末天下將亂自弱冠匿名迹)¶
(宻交結英雋不與俗接故時人多莫知惟識達者奇之年二十七辟司徒府)初北見袁紹謂¶
紹謀臣辛評郭圖曰夫智者審於量主故百舉百全而¶
功名可立也袁公徒欲效周公之下士而未知用人之¶
機多端寡要好謀無决欲與共濟天下大難定覇王之¶
業難矣於是遂去之先是時潁川戲志才籌畫士也太¶
祖甚器之早卒太祖與荀彧書曰自志才亡後莫可與¶