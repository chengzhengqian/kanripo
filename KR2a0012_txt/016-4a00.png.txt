掖演聞之將歩騎三千迎則辭來助軍而實欲為變則¶
誘與相見因斬之出以狥軍其黨皆㪚走則遂與諸軍¶
圍張掖破之斬進及其支黨衆皆降演軍敗華懼出所¶
執乞降河西平乃還金城進封都亭侯邑三百户徵拜¶
侍中與董昭同寮昭嘗枕則膝臥則推下之曰蘇則之¶
膝非侫人之枕也初則及臨菑侯植聞魏氏代漢皆發¶
服悲哭文帝聞植如此而不聞則也帝在洛陽嘗從容¶
言曰吾應天受禪而聞有哭者何也則謂為見問鬚髯¶
悉張欲正論以對侍中傅巽搯則曰不謂卿也於是乃¶