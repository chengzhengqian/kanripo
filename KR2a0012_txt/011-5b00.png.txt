張範字公儀河内修武人也祖父歆為漢司徒父延為¶
太尉太傅袁隗欲以女妻範範辭不受性恬静樂道忽¶
扵榮利徴命無所就弟承字公先亦知名以方正徴拜¶
議郎遷伊闕都尉董卓作亂承欲合徒衆與天下共誅¶
卓承弟昭時為議郎適從長安来謂承曰今欲誅卓衆¶
寡不敵且起一朝之謀戰阡陌之民士不素撫兵不練¶
習難以成功卓阻兵而無義固不能久不若擇所歸附¶