擊瓊謂長子譚曰就彼攻瓊等吾攻拔其營彼固無所¶
歸矣乃使張郃高覽攻曹洪郃等聞瓊破遂來降紹衆¶
大潰紹及譚棄軍走渡河追之不及盡收其輜重圖書¶
珍寳虜其衆(獻帝起居注曰公上言大將軍鄴侯袁紹前與冀州牧韓馥立故大司馬劉虞刻作)¶
(金璽遣故任長畢瑜詣虞為說命錄之數又紹與臣書曰可都鄄城當有所立擅鑄金銀印孝㢘計吏皆徃詣)¶
(紹從弟濟陰太守敘與紹書云今海内䘮敗天意實在我家神應有徵當在尊兄南兄臣下欲使即位南兄言)¶
(以年則北兄長以位則北兄重便欲送璽會曹操斷道紹宗族累世受國重恩而凶逆無道乃至於此輒勒兵)¶