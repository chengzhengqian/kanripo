產流亡藏竄雖四關設禁重加刑戮猶不絶息此朗之¶
所以於邑也願明公監觀往事少加三思即榮名並於¶
日月伊周不足侔也卓曰吾亦悟之卿言有意(臣松之案朗此)¶
(對但為稱述卓功徳末相箴誨而已了不自申釋而卓便云吾亦悟之卿言有意客主之辭如為不相酬塞也)¶
朗知卓必亡恐見留即㪚財物以賂遺卓用事者求歸¶
郷里到謂父老曰董卓悖逆為天下所讎此忠臣義士¶
奮發之時也郡與京都境壤相接洛東有成臯北界大¶