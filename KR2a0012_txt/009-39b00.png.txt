(省病韜屏人語緝曰韜尚公主父子在機近大将軍秉事常恐不見明信太常亦懐深憂君侯雖有后父之尊)¶
(安危未可知皆與韜家同慮者也韜父欲與君侯謀之緝黙然良久曰同舟之難吾焉所逃此大事不㨗即禍)¶
(及宗族韜於是往報豐宻語黄門監蘇鑠等蘇鑠等荅豐惟君侯計豐言曰今拜貴人諸營兵皆屯門陛下臨)¶
(軒因此便共廹脅将羣僚人兵就誅大将軍卿等當共宻白此意鑠等曰陛下儻不從人奈何豐等曰事有權)¶
(宜臨時若不信聼便當劫将去耳那得不從鑠等許諾豐曰此族滅事卿等宻之事成卿等皆當封侯常侍也)¶
(豐復宻以告玄緝緝遣子邈與豐相結同謀起事世語曰豐遣子韜以謀報玄玄曰宜詳之耳而不以告也)¶
大將軍微聞其謀請豐相見豐不知而往即殺之(世語曰大)¶