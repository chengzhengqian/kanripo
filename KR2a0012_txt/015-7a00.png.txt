奪之是以至今今承大亂之後民人分㪚土業無主皆¶
為公田宜及此時復之議雖未施行然州郡領兵朗本¶
意也遷兖州刺史政化大行百姓稱之雖在軍旅常麤¶
衣惡食儉以率下雅好人倫典籍鄉人李覿等盛得名¶
譽朗常顯貶下之後覿等敗時人服焉鍾繇王粲著論¶
云非聖人不能致太平朗以為伊顔之徒雖非聖人使¶
得數世相承太平可致(魏書曰文帝善朗論命秘書錄其文孫盛曰繇既失之朗亦未)¶
(為得也昔湯舉伊尹而不仁者遠矣易稱顔氏之子其殆庶幾乎有不善未嘗不知知之未嘗復行由此而言)¶
(聖人之與大賢行藏道一舒卷斯同御世垂法理無降異升㤗之美豈俟積世哉善人為邦百年亦可以勝殘)¶