之太祖遣夏侯惇救備為順所敗太祖自征布至其城¶
下遺布書為陳禍福布欲降陳宫等自以負罪深沮其¶
計(獻帝春秋曰太祖軍至彭城陳宫謂布宜逆擊之以逸擊勞無不克也布曰不如待其來攻蹙著泗水中)¶
(及太祖軍攻之急布於白門樓上謂軍士曰卿曹無相困我自首當明公陳宫曰逆賊曹操何等明公今日降)¶
(之若卵投石豈可得全也)布遣人求救於術術自將千餘騎出戰敗¶
走還保城不敢出(英䧺記曰布遣許汜王楷告急於術術曰布不與我女理自當敗何為復)¶
(來相聞邪汜楷曰明上今不救布為自敗耳布破明上亦破也術時僣號故呼為明上術乃嚴兵為布作聲援)¶