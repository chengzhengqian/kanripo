賊見大軍退其守備解散公乃宻遣解高祚等乘險¶
夜襲大破之斬其將楊任進攻衛衛等夜遁魯潰奔巴¶
中公軍入南鄭盡得魯府庫珍寳(魏書曰軍自武都山行千里升降險阻軍)¶
(人勞苦公於是大饗莫不忘其勞)巴漢皆降復漢寧郡為漢中分漢中¶
之安陽西城為西城郡置太守分錫上庸郡置都尉八¶
月孫權圍合肥張遼李典擊破之九月巴七姓夷王朴¶
胡賨邑侯杜濩舉巴夷賨民來附(孫盛曰朴音浮濩音戸)於是分¶
巴郡以胡為巴東太守濩為巴西太守皆封列侯天子¶
命公承制封拜諸侯守相(孔衍漢魏春秋曰天子以公典任於外臨事之賞或宜速)¶