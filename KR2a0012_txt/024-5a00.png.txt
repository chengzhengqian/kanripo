過員吏林為政推誠簡存大體是以去後每輒見思散¶
騎常侍劉劭作考課論制下百僚林議曰案周官考課¶
其文備矣自康王以下遂以陵遲此即考課之法存乎¶
其人也及漢之季其失豈在乎佐吏之職不密哉方今¶
軍旅或猥或卒備之以科條申之以内外增減無常固¶
難一矣且萬目不張舉其綱衆毛不整振其領臯陶仕¶
虞伊尹臣殷不仁者遠五帝三王未必如一而各以治¶
亂易曰易簡而天下之理得矣太祖隨宜設辟以遺來¶
今不患不法古也以為今之制度不為疏闊惟在守一¶