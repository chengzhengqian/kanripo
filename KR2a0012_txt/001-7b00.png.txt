深壁勿與戰益為疑兵示天下形勢以順誅逆可立定¶
也今兵以義動持疑而不進失天下之望竊為諸君耻¶
之邈等不能用太祖兵少乃與夏侯惇等詣揚州募兵¶
刺史陳温丹陽太守周昕與兵四千餘人還到龍亢士¶
卒多叛(魏書曰兵謀叛夜燒太祖帳太祖手劒殺數十人餘皆披靡乃得出營其不叛者五百餘人)¶
至銍建平復收兵得千餘人進屯河内劉岱與橋瑁相¶
惡岱殺瑁以王肱領東郡太守袁紹與韓馥謀立幽州¶