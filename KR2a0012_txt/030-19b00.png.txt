體動諸關節以求難老吾有一術名五禽之戲一曰虎¶
二曰鹿三曰熊四曰猨五曰鳥亦以除疾並利蹄足以¶
當導引體中不快起作一禽之戲沾濡汗出因上著粉¶
身體輕便腹中欲食普施行之年九十餘耳目聰眀齒¶
牙完堅阿善針術凡醫咸言背及胷藏之間不可妄針¶
針之不過四分而阿針背入一二寸巨闕胷藏針下五¶
六寸而病輙皆瘳阿從佗求可服食益於人者佗授以¶