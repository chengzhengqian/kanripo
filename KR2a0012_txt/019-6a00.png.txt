(衆人所樂而墨瞿有非之之論豈可同哉今往僕少小所著辭賦一通相與夫街談巷説必有可采擊轅之歌)¶
(有應風雅匹夫之思未易輕棄也辭賦小道固未足以揄揚大義彰示來世也昔楊子雲先朝執㦸之臣耳猶)¶
(稱壯夫不為也吾雖薄徳位為藩侯猶庶幾戮力上國流惠下民建永世之業流金石之功豈徒以翰墨為勲)¶
(績辭頌為君子哉若吾志不果吾道不行亦將採史官之實録辨時俗之得失定仁義之衷成一家之言雖未)¶
(能藏之名山將以傳之同好此要之白首豈可以今日論乎其言之不怍恃惠子之知我也明早相迎書不盡)¶
(懐脩答曰不侍數日若彌年載豈獨愛顧之隆使係仰之情深邪損辱來命蔚矣其文誦讀反覆雖風雅頌不)¶
(復過也若仲宣之擅江表陳氏之跨冀域徐劉之顯青豫應生之發魏國斯皆然矣至如脩者聼采風聲仰徳)¶
(不暇目周章於省覽何惶駭於髙視哉伏惟君侯少長貴盛體旦發之質有聖善之教逺近觀者徒謂能宣昭)¶
(懿徳光贊大業而已不謂復能兼覽傳記留思文章今乃含王超陳度越數子觀者駭視而拭目聼者傾首而)¶