毌丘儉字仲恭河東聞喜人也父興黄初中為武威太¶
守伐叛柔服開通河右名次金城太守蘇則討賊張進¶
及討叛胡有功封髙陽鄉侯(魏名臣奏載雍州刺史張既表曰河右遐逺喪亂彌)¶
(乆武威當諸郡路通喉轄之要加民夷雜處數冇兵難領太守毌丘興到官内撫吏民外懐羌胡卒使柔附為)¶
(官效用黄華張進初圖逆亂扇動左右興志氣忠烈臨難不顧為将校民夷陳說禍福言則涕泣於時男女萬)¶
(口咸懐感激形毁髮亂誓心致命尋率精兵踧脅張掖濟㧞領太守杜通西海太守張睦張掖番和驪靬二縣)¶
(吏民及郡雜胡棄惡詣興興皆安䘏使盡力田興每所歴盡竭心力誠國之良吏殿下即位留心萬㡬茍有毫)¶
(毛之善必有賞錄臣伏縁聖㫖指陳其事)入為將作大匠儉襲父爵為平原¶
侯文學眀帝即位為尚書郎遷羽林監以東宫之舊甚¶