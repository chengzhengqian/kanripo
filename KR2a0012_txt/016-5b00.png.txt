杜畿字伯侯京兆杜陵人也(傳子曰畿漢御史大夫杜延年之後延年父周自南)¶
(陽徙茂陵延年徙杜陵子孫世居焉)少孤繼母苦之以孝聞年二十為郡¶
功曹守鄭縣令縣囚繫數百人畿親臨獄裁其輕重盡¶
決遣之雖未悉當郡中竒其年少而有大志也舉孝廉¶
除漢中府丞㑹天下亂遂棄官客荆州建安中乃還荀¶
彧進之太祖(傅子曰畿自荆州還後至許見侍中耿紀語終夜尙書令荀彧與紀比屋夜聞畿言)¶
(異之旦遣人謂紀曰有國士而不進何以居位既見畿知之如舊相識者遂進畿於朝)太祖以畿¶