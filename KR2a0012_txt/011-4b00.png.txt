問渙從弟敏渙勇怯何如敏對曰渙貌似和柔然其臨¶
大節䖏危難雖賁育不過也渙子侃亦精粹閑素有父¶
風厯位郡守尚書(袁氏世紀曰渙有四子侃寓奥凖侃字公然論議清當柔而不犯善與人)¶
(交在廢興之間人之所趣務者常謙退不為也時人以是稱之歴位黄門選部郎號為清平稍遷至尚書早卒)¶
(寓字宣厚精辯有機理好道家之言少被病未官而卒奥字公榮行足以厲俗言約而理當終於光禄勲凖字)¶
(孝尼忠信公正不恥下問唯恐人之不勝己以世事多險故常恬退而不敢求進著書十餘萬言論治世之務)¶
(為易周官詩傳及論五經滯義聖人之微言以傳於世此凖之自序也荀綽九州記稱凖有儁才泰始中為給)¶