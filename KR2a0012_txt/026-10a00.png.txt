和末公孫淵以遼東叛帝欲征之而難其人中領軍楊¶
暨舉豫應選(臣松之案暨字休先滎陽人事見劉曄傳暨子肇晉荆州刺史山濤啓事稱肇有才)¶
(能肇子潭字道元次歆字公嗣潭子彧字長文次經字仲武皆見潘岳集)乃使豫以本官督¶
青州諸軍假節往討之㑹吳賊遣使與淵相結帝以賊¶
衆多又以渡海詔豫使罷軍豫度賊船垂還歲晚風急¶
必畏漂浪東隨無岸當赴成山成山無藏船之處輒便¶
循海案行地形及諸山島徼截險要列兵屯守自入成¶
山登漢武之觀賊還果遇惡風船皆觸山沉没波蕩着¶
岸無所逃竄盡虜其衆初諸將皆笑於空地待賊及賊¶