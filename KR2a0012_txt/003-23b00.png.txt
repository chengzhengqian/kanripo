(曾表曰臣聞先王制法必於全慎故建官授任則置假輔陳師命將則立監貳宣命遣使則設介副臨敵交刃)¶
(則參御右蓋以盡謀思之功防安危之變也是以在險當難則權足相濟隕缺不預則手足相代其為固防至)¶
(深至逺及至漢氏亦循舊章韓信伐趙張耳為貳馬援討越劉隆副軍前世之迹著在篇志今懿奉辭誅罪歩)¶
(騎數萬道路廻阻四千餘里雖假天威有征無戰冦或潛遁消散日月命無常期人非金石逺慮詳備誠宜有)¶
(副今北邊諸將及懿所督皆為僚屬名位不殊素無定分卒有變急不相鎮攝存不忘亡聖達所戒宜選大臣)¶
(名將威重宿著者盛其禮秩遣詣懿軍進同謀畧退為副佐雖有萬一不虞之災軍主有儲則無患矣毌丘儉)¶
(志記云時以儉為宣王副也)二月癸夘以太中大夫韓暨為司徒癸¶