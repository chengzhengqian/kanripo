涼州絶逺南接蜀寇以邈為涼州刺史使持節領䕶羌¶
校尉至值諸葛亮出祁山隴右三郡反邈輙遣參軍及¶
金城太守等擊南安賊破之河右少雨常苦乏榖邈上¶
脩武威酒泉鹽池以收虜榖又廣開水田募貧民佃之¶
家家豐足倉庫盈溢乃支度州界軍用之餘以市金帛¶
犬馬通供中國之費以漸收斂民間私仗藏之府庫然¶
後率以仁義立學眀訓禁厚葬斷淫祀進善黜惡風化¶
大行百姓歸心焉西域流通荒戎入貢皆邈勛也討叛¶
羌柯吾有功封都亭侯邑三百户加建威將軍邈與羌¶