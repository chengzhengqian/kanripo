等欲觧散間行歸鄉里詡曰聞長安中議欲盡誅涼州¶
人而諸君棄衆單行即一亭長能束君矣不如率衆而¶
西所在收兵以攻長安為董公報仇幸而事濟奉國家¶
以征天下若不濟走未後也衆以為然傕乃西攻長安¶
語在卓傳(臣松之以為傳稱仁人之言其利溥哉然則不仁之言理必反是夫仁功難著而亂源易)¶
(成是故有禍機一發而殃流百世者矣當是時元惡既梟天地始開致使厲階重結大梗殷流邦國遘殄悴之)¶
(哀黎民嬰周餘之酷豈不由賈詡片言乎詡之罪也一何大哉自古兆亂未有如此之甚)後詡為左¶