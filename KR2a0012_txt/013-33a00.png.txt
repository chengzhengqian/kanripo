覽之扵是大怒削而投之扵今此兩記有録無書後遭¶
李陵事遂下遷蠶室此為隐切在孝武而不在扵史遷¶
也正始元年出為廣平太守公事徴還拜議郎頃之為¶
侍中遷太常時大將軍曹爽専權任用何晏鄧颺等肅¶
與太尉蔣濟司農桓範論及時政肅正色曰此軰即弘¶
恭石顯之屬復稱説邪爽聞之戒何晏等曰當共慎之¶
公卿已比諸君前世惡人矣坐宗廟事免後為光禄勲¶
時有二魚長尺集于武庫之屋有司以為吉祥肅曰魚¶
生扵淵而亢扵屋介鱗之物失其所也邉將其殆有棄¶