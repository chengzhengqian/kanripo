封為列侯(魏書曰譚之圍解陰以將軍印綬假曠曠受印送之公曰我固知譚之有小計也欲使我)¶
(攻尚得以其間畧民聚衆比尚之破可得自彊以乘我弊也尚破我盛何弊之乘乎)¶
九年春正月濟河遏淇水入白溝以通糧道二月尚復¶
攻譚留蘇由審配守鄴公進軍到洹水由降既至攻鄴¶
為土山地道武安長尹楷屯毛城通上黨糧道夏四月¶
留曹洪攻鄴公自將擊楷破之而還尚將沮鵠守邯鄲¶
(沮音菹河朔間今猶有此姓鵠沮授子也)又擊拔之易陽令韓範渉長梁岐¶