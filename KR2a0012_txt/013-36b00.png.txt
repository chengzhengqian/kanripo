(恨仕不至二千石而嚴苞亦歴守二縣黄初中以髙才入為秘書丞數奏文賦文帝異之出為西平太守卒官)¶
(薛夏字宣聲天水人也博學有才天水舊有姜閻任趙四姓常推扵郡中而夏為單家不為降屈四姓欲共治)¶
(之夏乃㳺逸東詣京師太祖宿聞其名甚禮遇之後四姓又使囚遥引夏闗移潁川收捕繫獄時太祖已在冀)¶
(州聞夏為夲部所質撫掌曰夏無罪也漢陽兒軰直欲殺之耳乃告潁川使理出之召署軍謀掾文帝又嘉其)¶
(才黄初中為秘書丞帝每與夏推論書傳未嘗不終日也每呼之不名而謂之薛君夏居甚貧帝又顧其衣薄)¶
(觧所御服袍賜之其後征東將軍曹休來朝時帝方與夏有所咨論而外啓休到帝引入坐定帝顧夏言之於)¶
(休曰此君秘書丞天水薛宣聲也宜共談其見遇如此㝷欲用之㑹文帝崩至太和中甞以公事移蘭臺蘭臺)¶