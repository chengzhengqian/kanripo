賴昭咸無怵惕天下安輯徙宅宜陽(髙士傳曰幽州刺史杜恕嘗過昭所)¶
(居草廬之中言事論理辭意謙敬恕甚重焉太尉蒋濟辟不就)正始中驃騎将軍趙儼¶
尚書黄休郭彜散騎常侍荀顗鍾毓太僕庾嶷(案庾氏譜嶷字)¶
(劭然潁川人子䨹字玄黙晉尚書陽翟子嶷弟遁字徳先太中大夫遁胤嗣克昌為世盛門侍中峻河南尹純)¶
(皆遁之子豫州牧長史顗遁之孫太尉文康公亮司空氷皆遁之曽孫貴逹至今)弘農太守何¶
楨等(文士傳曰楨字元幹廬江人有文學器幹容貌甚偉厯幽州刺史廷尉入晉為尚書光祿大夫楨子)¶
(龕後将軍朂車騎将軍惲豫州刺史其餘多至大官自後累世昌阜司空文穆公充惲之孫也貴逹至今)逓¶
薦昭曰天真髙絜老而彌篤玄虚静素有夷皓之節宜¶
䝉徴命以勵風俗(髙士傳曰朝廷以戎車未息徴命之事且湏後之昭以故不即徴後顗休)¶