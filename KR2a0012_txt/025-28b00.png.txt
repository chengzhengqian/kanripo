天下非獨陛下之天下也臣百疾所鍾氣力稍微輒自¶
輿出歸還里舎若遂沈淪魂而有知結草以報詔曰生¶
廉侔伯夷直過史魚執心堅白謇謇匪躬如何微疾未¶
除退身里舎昔邴吉以隂徳疾除而延壽貢禹以守節¶
疾篤而濟愈生其强飯專精以自持隆卒遺令薄葬斂¶
以時服(習鑿齒曰高堂隆可謂忠臣矣君侈每思諫其惡將死不忘憂社稷正辭動於昏主明戒驗於)¶
(身後謇諤足以勵物徳音没而彌彰可不謂忠且智乎詩云聽用我謀庶無大悔又曰曾是莫聽大命以傾其)¶