(九州春秋曰傕等在陜皆恐怖急擁兵自守胡文才楊整修皆涼州大人而司徒王允素所不善也及李傕之)¶
(叛允乃呼文才整修使東解釋之不假借以温顔謂曰關東鼠子欲何為邪卿往呼之於是二人往實召兵而)¶
(還)與卓故部曲樊稠李䝉王方等合圍長安城十日城¶
陷與布戰城中布敗走傕等放兵畧長安老少殺之悉¶
盡死者狼籍誅殺卓者尸王允於市(張璠漢記曰布兵敗駐馬青瑣門外)¶
(謂允曰公可以去允曰安國家吾之上願也若不獲則奉身以死朝廷㓜主恃我而已臨難茍免吾不為也努)¶
(力謝關東諸公以國家為念傕汜入長安城屯南宮掖門殺太僕魯馗大鴻臚周奐城門校尉崔烈越騎校尉)¶