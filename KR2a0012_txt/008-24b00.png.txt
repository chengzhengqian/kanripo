人相食死者甚多将軍楊祚等降八月丙寅夜大流星¶
長數十丈從首山東北墜㐮平城東南壬午淵衆潰與¶
其子脩将數百騎突圍東南走大兵急擊之當流星所¶
墜處斬淵父子城破斬相國以下首級以千數傳淵首¶
洛陽遼東帶方樂浪玄莬悉平初淵家數有怪犬冠幘¶
絳衣上屋炊有小兒蒸死甑中㐮平北市生肉長圍各¶
數尺有頭目口喙無手足而動揺占曰有形不成有體¶