(封廣陵郡公凖弟戴徵及從弟堪並至大位凖孫逵字林道有譽江左為西中郎將追贈衛將軍)¶
陳矯字季弼廣陵東陽人也避亂江東及東城辭孫策¶
袁術之命還本郡太守陳登請為功曹使矯詣許謂曰¶
許下論議待吾不足足下相為觀察還以見誨矯還曰¶
聞遠近之論頗謂明府驕而自矜登曰夫閨門雍穆有¶
徳有行吾敬陳元方兄弟淵清玉潔有禮有法吾敬華¶
子魚清修疾惡有識有義吾敬趙元達博聞彊記奇逸¶