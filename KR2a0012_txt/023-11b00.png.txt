年車駕至宛以市不豐樂發怒收俊尚書僕射司馬宣¶
王常侍王象荀緯請俊叩頭流血帝不許俊曰吾知罪¶
矣遂自殺衆寃痛之(世語曰俊三孫覽字公質汝隂太守猗字公彦尚書晉東海王越舅)¶
(也覽子沈字宣弘散騎常侍魏畧曰王象字羲伯既為俊所知拔果有才志建安中與同郡荀緯等俱為魏太)¶
(子所禮待及王粲陳琳阮瑀路粹等亡後新出之中惟象才最高魏有天下拜象散騎侍郎遷為常侍封列侯)¶
(受詔撰皇覽使象領祕書監象從延康元年始撰集數歲成藏於祕府合四十餘部部有數十篇通合八百餘)¶
(萬字象既性器和厚又文采溫雅用是京師歸美稱為儒宗車駕南廵未到宛有詔百官不得干豫郡縣及車)¶