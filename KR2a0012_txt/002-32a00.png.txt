(戮違無輕心鏡萬㡬攬照下情思良股肱嘉昔殷吕搜揚側陋舉湯代禹㧞才巖穴取士蓬戸唯徳是縈弗拘)¶
(禰祖宅士之表道義是圖弗營厥險六合是虞齊契共遵下以純民恢拓規矩克紹前人科條品制褒貶以因)¶
(乘殷之輅行夏之辰金根黄屋翠葆龍鱗紼冕崇麗衡紞維新尊肅禮容矚之若神方牧妙舉欽於恤民虎將)¶
(荷節鎮彼四鄰朱旗所勦九壤被震疇克不若孰敢不臣縣旌海表萬里無塵虜備凶徹鳥殪江岷權若涸魚)¶
(乾腊矯鱗肅慎納貢越裳效珍條支絶域侍子内賔徳儕先皇功牟大古上靈降瑞黄初叔祜河龍洛龜陵波)¶
(遊下平鈞應繩神鸞翔舞數莢階除系風扇暑皓獸素禽飛走郊野神鍾寳鼎形自舊土雲英甘露瀐塗被宇)¶
(靈芝冒沼朱華陰渚囘囘凱風祁祁甘雨稼穡豐登我稷我黍家佩恵君户蒙慈父圗致太和浴徳全義將登)¶
(介山先皇作儷鐫石紀勲兼錄衆瑞方隆封禪歸功天地賔禮百靈勲命視規望祭四嶽燎封奉柴肅于南郊)¶
(宗祀上帝三牲既供夏禘秋嘗元侯佐祭獻璧奉璋鸞輿幽藹龍旂太常爰迄太廟鐘皷鍠鍠頌徳詠功八佾)¶