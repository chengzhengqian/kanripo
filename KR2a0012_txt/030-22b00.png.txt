張㤗桑馥各至太樂丞下邳陳頏司律中郎將自左延¶
年等雖妙於音咸善鄭聲其好古存正莫及䕫(時有扶風馬鈞)¶
(巧思絶世傅玄序之曰馬先生天下之名巧也少而游豫不自知其為巧也當此之時言不及巧焉可以言知)¶
(乎為博士居貧乃思綾機之變不言而世人知其巧矣舊綾機五十綜者五十躡六十綜者六十躡先生患其)¶
(䘮功費日乃皆易以十二躡其竒文異變因感而作者猶自然之成形隂陽之無窮此輪扁之對不可以言言)¶
(者又焉可以言校也先生為給事中與常侍髙堂隆驍騎將軍秦朗爭論於朝言及指南車二子謂古無指南)¶
(車記言之虛也先生曰古有之未之思耳夫何逺之有二子哂之曰先生名鈞字徳衡鈞者器之模而衡者所)¶