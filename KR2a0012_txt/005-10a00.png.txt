彌隆廟祧之數實與周同今武宣皇后文德皇后各配¶
無窮之祚至於文昭皇后膺天靈符誕育明聖功濟生¶
民德盈宇宙開諸後嗣乃道化之所興也寢廟特祀亦¶
姜嫄之閟宮也而未著不毁之制懼論功報德之義萬¶
世或闕焉非所以昭孝示後世也文昭廟宜世世享祀¶
奏樂與祖廟同永著不毁之典以播聖善之風於是與¶
七廟議並勒金䇿藏之金匱帝思念舅氏不已暢尚㓜¶
景初末以暢為射聲校尉加散騎常侍又特為起大第¶
車駕親自臨之又於其後園為像母起觀廟名其里曰¶