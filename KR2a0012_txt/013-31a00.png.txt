而更之咸知息代有日則莫不悦以即事勞而不怨矣¶
計一嵗有三百六十萬夫亦不為少當一嵗成者聽且¶
三年分遣其餘使皆即農無窮之計也倉有溢粟民有¶
餘力以此興功何功不立以此行化何化不成夫信之¶
扵民國家大寳也仲尼曰自古皆有死民非信不立夫¶
區區之晉國微微之重耳欲用其民先示以信是故原¶
雖將降顧信而歸用䏻一戰而覇于今見稱前車駕當¶
幸洛陽發民為營有司命以營成而罷既成又利其功¶
力不以時遣有司徒營其目前之利不顧經國之體臣¶