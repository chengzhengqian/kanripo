邪宣對曰此神靈動君使言故與真夢無異也又問宣¶
曰三夢芻狗而其占不同何也宣曰芻狗者祭神之物¶
故君始夢當得飲食也祭祀既訖則芻狗為車所轢故¶
中夢當墮車折脚也芻狗既車轢之後必載以為樵故¶
後夢憂失火也宣之叙夢凡此類也十中八九世以比¶
建平之相矣其餘效故不次列眀帝末卒¶
管輅字公眀平原人也容貎粗醜無威儀而嗜酒飲食¶