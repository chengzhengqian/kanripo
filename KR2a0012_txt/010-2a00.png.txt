(八龍之一必非茍得者也将有逼而然何云慕勢哉昔鄭忽以違齊致譏雋生以拒霍見美致譏在于失援見)¶
(美嘉其慮逺並無交至之害故得各全其志耳至于閹䜿用事四海屏氣左悺唐衡殺生在口故于時諺云左)¶
(廻天唐獨坐言威權莫二也順之則六親以安忤違則大禍立至斯誠以存易亡蒙恥期全之日昔蔣詡姻于)¶
(王氏無損清髙之操緄之此婚庸何傷乎)永漢元年舉孝亷拜守宮令董卓¶
之亂求出補吏除亢父令遂棄官歸謂父老曰潁川四¶
戰之地也天下有變常為兵衝宜亟去之無久留鄉人¶
多懐土猶豫㑹冀州牧同郡韓馥遣騎迎之莫有隨者¶
彧獨将宗族至冀州而袁紹已奪馥位待彧以上賓之¶
禮彧弟諶及同郡辛平郭圖皆為紹所任彧度紹終不¶