儼一日盡遣上道因使所留千人分布羅落之東兵尋¶
至乃復脅喻并徙千人令相及共東凡所全致二萬餘¶
口(孫盛曰盛聞為國以禮民非信不立周成不棄桐葉之言晉文不違伐原之誓故能隆刑措之道建一匡)¶
(之功儼既詐留千人使效心力始雖權也宜以信終兵威既集而又逼徙信義喪矣何以臨民)關羽圍¶
征南將軍曹仁於樊儼以議郎參仁軍事南行遷平冦¶
將軍徐晃俱前既到羽圍仁遂堅餘救兵未到晃所督¶
不足解圍而諸將呵責晃促救儼謂諸將曰今賊圍素¶
固水潦猶盛我徒卒單少而仁隔絶不得同力此舉適¶
所以弊内外耳當今不若前軍偪圍遣諜通仁使知外¶