(所稱聶政介子是也事非斯類則陷乎妄作矣魏之與蜀雖為敵國非有趙襄滅智之仇燕丹危亡之急且劉)¶
(禪凡下之主費褘中才之相二人存亡固無關於興䘮郭修在魏西州之男子耳始獲於蜀既不能抗節不辱)¶
(於魏又無食禄之責不為時主所使而無故規規然糜身於非所義無所加功無所立可謂折栁樊圃其狂也)¶
(且此之謂也)自帝即位至於是歲郡國縣道多所置省俄或¶
還復不可勝紀¶
六年春二月己丑鎮東將軍毌丘儉上言昔諸葛恪圍¶
合肥新城城中遣士劉整出圍傳消息為賊所得考問¶
所傳語整曰諸葛公欲活汝汝可具服整罵曰死狗此¶
何言也我當必死為魏國鬼不苟求活逐汝去也欲殺¶