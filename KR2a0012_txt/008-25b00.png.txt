曰飛燕其後人衆寖廣常山趙郡中山上黨河内諸山¶
谷皆相通其小帥孫輕王當等各以部衆從燕衆至百¶
萬號曰黑山靈帝不能征河北諸郡被其害燕遣人至¶
京都乞降拜燕平難中郎将(九州春秋曰張角之反也黒山白波黄龍左校牛角)¶
(五鹿羝根苦蝤劉石平漢大洪司隷縁城羅市雷公浮雲飛燕白爵楊鳳于毒等各起兵大者二三萬小者不)¶
(減數千靈帝不能討乃遣使拜楊鳳為黒山校尉領諸山賊得舉孝亷計吏後遂彌漫不可復數典略曰黑山)¶
(黄巾諸帥本非冠盖自相號字謂騎白馬者為張白騎謂輕㨗者為張飛燕謂聲大者為張雷公其饒鬚者則)¶