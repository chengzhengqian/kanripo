茅土之爵以此詔傳後世若有背違天下共誅之(孫盛曰夫)¶
(經國營治必憑俊喆之輔賢達令徳必居參亂之任故雖周室之盛有婦人與焉然則坤道承天南面罔二三)¶
(從之禮謂之至順至於號令自天子出奏事專行非古義也昔在申吕實匡有周茍以天下為心惟徳是杖則)¶
(親疏之授至公一也何至后族而必斥逺之哉二漢之季世王道陵遲故令外戚憑寵職為亂階於此自時昬)¶
(道喪運祚將移縱無王吕之難豈乏田趙之禍乎而後世觀其若此深懐酸毒之戒也至於魏文遂發一概之)¶
(詔可謂有識之爽言非帝者之宏議)庚子立皇后郭氏賜天下男子爵人¶
二級鰥寡篤癃及貧不能自存者賜榖冬十月甲子表¶
首陽山東為壽陵作終制曰禮國君即位為椑存不忘¶
亡也(椑音扶歴反臣松之按禮天子諸侯之棺各有重數棺之親身者曰椑)昔堯葬穀林¶