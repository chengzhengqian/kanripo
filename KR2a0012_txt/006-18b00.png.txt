交焉以大將軍掾為侍御史(英雄記曰紹生而父死二公愛之㓜使為郎弱冠除)¶
(濮陽長有清名遭母䘮服竟又追行父服凡在冢廬六年禮畢隱居洛陽不妄通賔客非海内知名不得相見)¶
(又好游俠與張孟卓何伯求吳子卿許子逺伍德瑜等皆為奔走之友不應辟命中常侍趙忠謂諸黃門曰袁)¶
(本初坐作聲價不應呼召而養死士不知此兒欲何所為乎紹叔父隗聞之責數紹曰汝且破我家紹於是乃)¶
(起應大將軍之命臣松之案魏書云紹逢之庶子出後伯父成如此記所言則似實成所生夫人追服所生禮)¶
(無其文况於所後而可以行之二書未詳孰是)稍遷中軍校尉至司隸靈帝崩¶
太后兄大將軍何進與紹謀誅諸閹官(續漢書曰紹使客張津説進曰)¶