絹皆俾還之彧報曰輒白曹公公文下郡緜絹悉以還¶
民上下歡喜郡内遂安入為司空掾屬主簿(魏略曰太祖北拒袁)¶
(紹時遠近無不私遺牋記通意於紹者儼與領陽安太守李通同治通亦欲遣使儼為陳紹必敗意通乃止及)¶
(紹破走太祖使人捜閱紹記室惟不見通書疏隂知儼必為之計乃曰此必趙伯然也臣松之案魏武紀破紹)¶
(後得許下軍中人書皆焚之若故使人捜閱知其有無則非所以安人情也疑此語為不然)時于禁¶
屯潁隂樂進屯陽翟張遼屯長社諸將任氣多共不協¶
使儼并參三軍每事訓喻遂相親睦太祖征荆州以儼¶
領章陵太守徙都督䕶軍䕶于禁張遼張郃朱靈李典¶
路招馮楷七軍復為丞相主簿遷扶風太守太祖徙出¶