(㤗為將軍統諸軍擊關東或謂卓曰鄭泰智略過人而結謀山東今資之士馬使就其黨竊為明公懼之卓收)¶
(其兵馬留拜議郎後又與王允謀共誅卓泰脫身自武關走東歸後將軍袁術以為揚州刺史未至官道卒時)¶
(年四十一)渾將泰小子袤避難淮南袁術賓禮甚厚渾知術¶
必敗時華歆為豫章太守素與泰善渾乃渡江投歆太¶
祖聞其篤行召為掾復遷下蔡長邵陵令天下未定民¶
皆剽輕不念產殖其生子無以相活率皆不舉渾所在¶
奪其漁獵之具課使耕桑又兼開稻田重去子之法民¶