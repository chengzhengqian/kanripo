宗族内外並列朝廷(英雄記曰卓侍妾懐抱中子皆封侯弄以金紫孫女名曰時尚未笄)¶
(封為渭陽君於郿城東起壇從廣二丈餘高五六尺使白乗軒金華青蓋車都尉中郎將刺史二千石在郿者)¶
(各令乗軒簮筆為白導從之壇上使兄子璜為使者授印綬)公卿見卓謁拜車下卓¶
不為禮召呼三臺尚書以下自詣卓府啟事(山陽公載記曰初卓)¶
(為前將軍皇甫嵩為左將軍俱征韓遂各不相下後卓徵為少府并州牧兵當屬嵩卓大怒及為太師嵩為御)¶
(史中丞拜於車下卓問嵩義真服未乎嵩曰安知明公乃至於是卓曰鴻鵠固有逺志但燕雀自不知耳嵩曰)¶
(昔與明公俱為鴻鵠不意今日變為鳳凰耳卓笑曰卿早服今日可不拜也張璠漢紀曰卓抵其手謂皇甫嵩)¶
(曰義真怖未乎嵩對曰明公以德輔朝廷大慶方至何怖之有若滛刑以逞將天下皆懼豈獨嵩乎卓黙然遂)¶
(與嵩和解)築郿塢高與長安城埓積榖為三十年儲(英雄記曰郿去)¶