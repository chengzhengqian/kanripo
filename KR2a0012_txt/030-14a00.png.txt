腹痛不安佗視脉曰胎已死矣使人手摸知所在在左¶
則男在右則女人云在左於是為湯下之果下男形即¶
愈　縣吏尹世苦四支煩口中乾不欲聞人聲小便不¶
利佗曰試作熱食得汗則愈不汗後三日死即作熱食¶
而不汗出佗曰藏氣已絶於内當啼泣而絶果如佗言¶
　府吏兒尋李延共止俱頭痛身熱所苦正同佗曰尋¶
當下之延當發汗或難其異佗曰尋外實延内實故治¶
之宜殊即各與藥眀旦並起　鹽瀆嚴昕與數人共候¶
佗適至佗謂昕曰君身中佳否昕曰自如常佗曰君有¶