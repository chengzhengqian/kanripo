封鄄城太和六年改封沛景初正元景元中累増邑并¶
前四千七百户林薨子緯嗣(案嵇氏譜嵇康妻林子之女也)¶
中山恭王衮建安二十一年封平鄉侯少好學年十餘¶
嵗能屬文每讀書文學左右常恐以精力為病數諫止¶
之然性所樂不能廢也二十二年徙封東鄉侯其年又¶
改封贊侯黄初二年進爵為公官屬皆賀衮曰夫生深¶
宮之中不知稼穡之艱難多驕逸之失諸賢既慶其休¶
宜輔其闕每兄弟游娯衮獨譚思經典文學防輔相與¶
言曰受詔察公舉錯有過當奏及有善亦宜以聞不可¶