(太守坐舉野王故吏為新城計吏武帝大怒遂殺邦暨次子繇高陽太守繇子洪侍御史洪子夀字徳貞晉諸)¶
(公贊曰自暨已下世治素業夀能敦尚家風性尤忠厚早歴清職惠帝踐阼為散騎常侍遷守河南尹病卒贈)¶
(驃騎將軍夀妻賈充女充無後以夀子謐為嗣弱冠為祕書監侍中性驕佚而才出衆少子蔚亦有器望並為)¶
(趙王倫所誅韓氏遂滅)¶
崔林字徳儒清河東武城人也少時晚成宗族莫知惟¶
從兄琰異之太祖定冀州召除鄔長貧無車馬單歩之¶
官太祖征壺關問長吏徳政最者并州刺史張陟以林¶
對於是擢為冀州主簿徙署别駕丞相掾屬魏國既建¶
稍遷御史中丞文帝踐阼拜尚書出為幽州刺史北中¶