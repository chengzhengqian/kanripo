宣王既誅曹爽進凌為太尉假節鉞凌愚宻協計謂齊¶
王不任天位楚王彪長而才欲迎立彪都許昌嘉平元¶
年九月愚遣將張式至白馬與彪相問往來凌又遣舎¶
人勞精詣洛陽語子廣廣言廢立大事勿為禍先(漢晉春秋)¶
(曰凌愚謀以帝㓜制於彊臣不堪為主楚王彪長而才欲迎立之以興曹氏凌使人告廣廣曰凡舉大事應本)¶
(人情今曹爽以驕奢失民何平叔虛而不治丁畢桓鄧雖並有宿望皆専競於世加變易朝典政令數改所存)¶
(雖髙而事不下接民習於舊衆莫之從故雖勢傾四海聲震天下同日斬戮名士減半而百姓安之莫或之哀)¶