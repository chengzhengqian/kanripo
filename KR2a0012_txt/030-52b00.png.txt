矣烏丸鮮卑即古所謂東胡也其習俗前事撰漢記者¶
已録而載之矣故但舉漢末魏初以来以備四夷之變¶
云(魏書曰烏丸者東胡也漢初匈奴冐頓滅其國餘類保烏丸山因以為號焉俗善騎射随水草放牧居無)¶
(常處以穹廬為宅皆東向日弋獵禽獸食肉飲酪以毛毳為衣貴少賤老其性悍驁怒則殺父兄而終不害其)¶
(母以母有族類父兄以己為種無復報者故也常推募勇健能理决鬪訟相侵犯者為大人邑落各有小帥不)¶
(世繼也數百千落自為一部大人有所召呼刻木為信邑落傳行無文字而部衆莫敢違犯氏姓無常以大人)¶
(健者名字為姓大人以下各自畜牧治産不相徭役其嫁娶皆先私通畧将女去或半嵗百日然後遣媒人送)¶