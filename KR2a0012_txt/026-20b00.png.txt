軍事是歲與雍州刺史陳泰協策降蜀牙門將句安等¶
於翅上二年詔曰昔漢川之役幾至傾覆淮臨危濟難¶
功書王府在關右三十餘年外征冦虜内綏民夷比歲¶
以來摧破廖化禽虜句安功績顯著朕甚嘉之今以淮¶
為車騎將軍儀同三司持節都督如故進封陽曲侯邑¶
凡二千七百八十戸分三百戸封一子亭侯(世語曰淮妻王凌之)¶
(妹凌誅妹當從坐御史往収督將及羌胡渠帥數千人叩頭請淮表留妻淮不從妻上道莫不流涕人人扼腕)¶