是與六國分治無以為異也當今千里無烟遺民困苦¶
陛下不善留意將遂凋弊難可復振禮天子之器必有¶
金玉之飾飲食之肴必有八珍之味至於凶荒則徹膳¶
降服然則奢儉之節必視世之豐約也武皇帝之時後¶
宫食不過一肉衣不用錦繡茵褥不縁飾器物無丹漆¶
用能平定天下遺福子孫此皆陛下之所親覽也當今¶
之務宜君臣上下並用籌䇿計校府庫量入為出深思¶
句踐滋民之術由恐不及而尚方所造金銀之物漸更¶
增廣工役不輟侈靡日崇帑藏日竭昔漢武信求神仙¶