後有功封子三人列侯賜一人爵闗内侯(覇一子舜字太伯晉散騎)¶
(常侍見武帝百官名此百官名不知誰所撰也皆有題目稱舜才頴條暢識贊時宜也)而孫觀亦¶
至青州刺史假節從太祖討孫權戰被創薨子毓嗣亦¶
至青州刺史(魏書曰孫觀字仲臺泰山人與臧霸俱起討黄巾拜騎都尉太祖破吕布使霸招觀)¶
(兄弟皆厚遇之與霸俱戰伐觀常為先登征定青徐羣賊功次於霸封吕都亭侯康亦以功封列侯與太祖會)¶
(南皮遣子弟入居鄴拜觀偏將軍遷青州刺史從征孫權於濡須口假節攻權為流矢所中傷左足力戰不顧)¶
(太祖勞之曰將軍被創深重而猛氣益奮不當為國愛身乎轉振威將軍創甚遂卒)¶