荆州而騰等分㨿關中太祖復遣既喻騰等令釋部曲¶
求還騰已許之而更猶豫既恐為變乃移諸縣促儲偫¶
二千石郊迎騰不得已發東太祖表騰為衛尉子超為¶
將軍統其衆後超反既從太祖破超於華隂西定關右¶
以既為京兆尹招懐流民興復縣邑百姓懐之魏國既¶
建為尚書出為雍州刺史太祖謂既曰還君本州可謂¶
衣繡晝行矣從征張魯别從㪚關入討叛氐收其麥以¶
給軍食魯降既說太祖㧞漢中民數萬户以實長安及¶
三輔其後與曹洪破呉蘭於下辯又與夏侯淵宋建别¶