(見外乃遥謂太傅曰卿直以折簡召我我當敢不至邪而乃引軍來乎太傅曰以卿非肯逐折簡者故也凌曰)¶
(卿負我太傅曰我寧負卿不負國家遂使人送來西凌自知罪重試索棺釘以觀太傅意太傅給之凌行到項)¶
(夜呼椽屬與決曰行年八十身名並滅邪遂自殺干寳晉紀曰凌到項見賈逵祠在水側凌呼曰賈梁道王凌)¶
(固忠於魏之社稷者惟爾有神知之其年八月太傅有疾夢凌逵為厲甚惡之遂薨)宣王遂至夀¶
春張式等皆自首乃窮治其事彪賜死諸相連者悉夷¶
三族(魏畧載山陽單固字恭夏為人有器實正始中兖州刺史令狐愚與固父伯龍善辟固欲以為别駕)¶
(固不樂為州吏辭以疾愚禮意愈厚固不欲應固母夏侯氏謂固曰使君與汝父乆善故命汝不止汝亦固當)¶