舉其縣降封為列侯初討譚時民亡椎氷(臣松之以為討譚時川渠)¶
(水凍使民椎氷以通舩民憚役而亡)令不得降頃之亡民有詣門首者公¶
謂曰聽汝則違令殺汝則誅首歸深自藏無為吏所獲¶
民垂泣而去後竟捕得夏四月黑山賊張燕率其衆十¶
餘萬降封為列侯故安趙犢霍奴等殺幽州刺史涿郡¶
太守三郡烏丸攻鮮于輔於獷平(續漢書郡國志曰獷平縣名屬漁陽郡)¶
秋八月公征之斬犢等乃渡潞河救獷平烏丸奔走出¶
塞九月令曰阿黨比周先聖所疾也聞冀州俗父子異¶
部更相毁譽昔直不疑無兄世人謂之盜嫂第五伯魚¶