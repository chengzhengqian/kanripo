服之秦為諸侯所征必服及兼天下東向稱帝匹夫大¶
呼而社稷用隳是力斃於外而不䘏民於内也臣恐邉¶
寇非六國之敵而世不乏才土崩之勢此不可不察也¶
天下有重得有重失勢可得而我勤之此重得也勢不¶
可得而我勤之此重失也於今之計莫若料四方之險¶
擇要害之處而守之選天下之甲卒隨方靣而嵗更焉¶
殿下可髙枕於廣夏潛思於治國廣農桑事從節約脩¶
之旬年則國富民安矣太祖遂進前而報廙曰非但君¶
當知臣臣亦當知君今欲使吾坐行西伯之德恐非其¶