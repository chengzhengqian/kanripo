(建卒時年四十餘贈車騎將軍肅女適司馬文王即文明皇后生晉武帝齊獻王攸晉諸公贊曰恂兄弟八人)¶
(其逹者䖍字恭祖以功幹見稱位至尚書弟愷字君夫少有才力而無行檢與衛尉石崇友善俱以豪侈競扵)¶
(世終扵後將軍䖍子康隆仕亦宦逹為後世所重)初肅善賈馬之學而不好鄭¶
氏采㑹同異為尚書詩論語三禮左氏觧及撰定父朗¶
所作易傳皆列扵學官其所論駮朝廷典制郊祀宗廟¶
䘮紀輕重凡百餘篇時樂安孫叔然(臣松之案叔然與晉武帝同名故稱)¶
(其字)授學鄭玄之門人稱東州大儒徴為秘書監不就肅¶