黄初三年車駕幸宛使尚率諸軍與曹真共圍江陵權¶
將諸葛瑾與尚軍對江瑾渡入江中渚而分水軍於江¶
中尚夜多持油船將歩騎萬餘人於下流潛渡攻瑾諸¶
軍夾江燒其舟船水陸並攻破之城未拔㑹大疫詔勑¶
尚引諸軍還益封六百戸并前千九百戸假鉞進為牧¶
荆州殘荒外接蠻夷而與呉阻漢水為境舊民多居江¶
南尚自上庸通道西行七百餘里山民蠻夷多服從者¶
五六年間降附數千家五年徙封昌陵鄉侯尚有愛妾¶
嬖幸寵奪嫡室嫡室曹氏女也故文帝遣人絞殺之尚¶