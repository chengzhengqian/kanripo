愚以為自今以後儻復使民宜明其令使必如期若有¶
事以次寧復更發無或失信凡陛下臨時之所行刑皆¶
有罪之吏宜死之人也然衆庶不知謂為倉卒故願陛¶
下下之扵吏而暴其罪鈞其死也無使汙于宫掖而為¶
逺近所疑且人命至重難生易殺氣絶而不續者也是¶
以聖賢重之孟軻稱殺一無辜以取天下仁者不為也¶
漢時有犯蹕驚乗輿馬者廷尉張釋之奏使罰金文帝¶