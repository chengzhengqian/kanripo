十九日親祠而昨出已見治道得雨當復更治徒棄功¶
夫每念百姓力少役多夙夜存心道路但當期於通利¶
聞乃撾捶老小務崇修飾疲困流離以至哀歎吾豈安¶
乗此而行致馨德於宗廟邪自今以後明申勅之冬十¶
二月講禮記通使太常以太牢祀孔子於辟雍以顔淵¶
配(習鑿齒漢晉春秋曰是年吳將朱然入柤中斬獲數千柤中民吏萬餘家渡沔司馬宣王謂曹爽曰若便)¶
(令還必復致寇宜權留之爽曰今不修守沔南留民沔北非長策也宣王曰不然凡物置之安地則安危地則)¶