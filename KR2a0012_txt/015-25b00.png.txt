(與物為對存勝負於已身者也若以其私憾敗國殄民彼雖傾覆於我何利我茍無利乘之曷為以是稱說臧)¶
(獲之心耳今忍其私忿而急彼之憂冐難犯危而免之於害使功顯於明君惠施於百姓身登於君子之塗義)¶
(愧於敵人之心雖豺虎猶將不覺所復而况於曹休乎然則濟彼之危所以成我之勝不計宿憾所以服彼之)¶
(心公義既成私利亦弘可謂善争矣在於未能忘勝之流不由於此而能濟勝者未之有也)㑹病篤¶
謂左右曰受國厚恩恨不斬孫權以下見先帝喪事一¶
不得有所修作薨諡曰肅侯(魏書曰逵時年五十五)子充嗣豫州¶
吏民追思之為刻石立祠青龍中帝東征乘輦入逵祠¶