天子徴歆孫權欲不遣歆謂權曰將軍奉王命始交好¶
曹公分義未固使僕得為將軍效心豈不有益乎今空¶
留僕是為飬無用之物非將軍之良計也權悦乃遣歆¶
賔客舊人送之者千餘人贈遺數百金歆皆無所拒密¶
各題識至臨去悉聚諸物謂諸賔客曰本無拒諸君之¶
心而所受遂多念單車逺行將以懐璧為罪願賔客為¶
之計衆乃各留所贈而服其徳歆至拜議郎參司空軍¶