評曰文帝天資文藻下筆成章博聞彊識才藝兼該(典論)¶
(帝自叙曰初平之元董卓殺主鴆后蕩覆王室是時四海既困中平之政兼惡卓之凶逆家家思亂人人自危)¶
(山東牧守咸以春秋之義衛人討州吁于濮言人人皆得討賊於是大興義兵名豪大俠富室强族飄揚雲會)¶
(萬里相赴兗豫之師戰于滎陽河内之甲軍於孟津卓遂遷大駕西都長安而山東大者連郡國中者嬰城邑)¶
(小者聚阡陌以還相吞滅會黄巾盛於海嶽山寇暴於并冀乘勝轉攻席卷而南鄉邑望烟而奔城郭覩塵而)¶
(潰百姓死亡暴骨如莽時余年五歲上以世方擾亂教余學射六歲而知射又教余騎馬八歲而能騎射矣以)¶
(時之多故每征余常從建安初上南征荆州至宛張繡降旬日而反亡兄孝亷子修從兄安民遇害時余年十)¶
(歲乘馬得脫夫文武之道各隨時而用生于中平之季長于戎旅之間是以少好弓馬于今不衰逐禽輒十里)¶
(馳射常百歩日多體健心每不厭建安十年始定冀州濊貊貢良弓燕代獻名馬時歲之暮春勾芒司節和風)¶