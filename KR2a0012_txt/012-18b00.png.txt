邢顒字子昻河間鄚人也舉孝㢘司徒辟皆不就易姓¶
字適右北平從田疇游積五年而太祖定冀州顒謂疇¶
曰黄巾起来二十餘年海内鼎沸百姓流離今聞曹公¶
法令嚴民厭亂矣亂極則平請以身先遂装還鄊里田¶
疇曰邢顒民之先覺也乃見太祖求為鄉導以克桞城¶
太祖辟顒為冀州従事時人稱之曰徳行堂堂邢子昻¶
除廣宗長以故將䘮棄官有司舉正太祖曰顒篤扵舊¶