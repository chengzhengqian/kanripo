在郡九年吏民便安將士用命遷荆州刺史加振威將¶
軍賜爵關内侯吳大將朱然圍樊城質輕軍赴之議者¶
皆以為賊盛不可廹質曰樊城卑下兵少故當進軍為¶
之外援不然危矣遂勒兵臨圍城中乃安遷征東將軍¶
假節都督青徐諸軍事廣農積榖有兼年之儲置東征¶
臺且佃且守又通渠諸郡利舟楫嚴設備以待敵海邊¶
無事性沉實内察不以其節檢物所在見思嘉平二年¶