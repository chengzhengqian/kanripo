干戚而有苗服臣以為當今宜先文後武文帝不納後¶
興江陵之役士卒多死詡年七十七薨諡曰肅侯子穆¶
嗣歴位郡守穆薨子模嗣(世語曰模晉惠帝時為散騎常侍護軍将軍模子胤胤弟)¶
(龕從弟疋皆至大官並顯于晉也)¶
評曰荀彧清秀通雅有王佐之風然機鑒先識未能充¶
其志也(世之論者多譏彧協規魏氏以傾漢祚君臣易位實彧之由雖晚節立異無救運移功既違義)¶
(識亦疚焉陳氏此評盖亦同乎世識臣松之以為斯言之作誠未得其逺大者也彧豈不知魏武之志氣非衰)¶
(漢之貞臣哉良以于時王道既㣲横流已極雄豪虎視人懐異心不有撥亂之資杖順之畧則漢室之亡忽諸)¶
(黔首之類殄矣夫欲翼讃時英一匡屯運非斯人之與而誰與哉是故經綸急病若救身首用能動于嶮中至)¶