於君何以相辜如此質曰古人之交也取多知其不貪¶
奔北知其不怯聞流言而不信故可終也武伯南身為¶
雅士往者將軍稱之不容於口今以睚眦之恨乃成嫌¶
隙(睚五賣反眦士賣反)况質才薄豈能終好是以不願也遼感言¶
復與周平(虞預晉書曰周字伯南沛國竹邑人位至光祿大夫子陔字元夏陔及二弟韶茂皆總角)¶
(見稱並有器望雖鄉人諸父未能覺其多少時同郡劉公榮名知人嘗造周周謂曰卿有知人之眀欲使三兒)¶
(見卿卿為目髙下以效郭許之聽可乎公榮乃自詣陔兄弟與共言語觀其舉動出語周曰君三子皆國士也)¶