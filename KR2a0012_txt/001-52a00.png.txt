(所知勿有所遺)冬十月天子命王冕十有二旒乘金根車駕六¶
馬設五時副車以五官中郎將丕為魏太子劉備遣張¶
飛馬超吳蘭等屯下辯遣曹洪拒之¶
二十三年春正月漢太醫令吉本與少府耿紀司直韋¶
晃等反攻許燒丞相長史王必營(魏武故事載令曰領長史王必是吾披荆)¶
(棘時吏也忠能勤事心如鐵石國之良吏也蹉跌久未辟之捨騏驥而弗乘焉遑遑而更求哉故教辟之已署)¶
(所宜便以領長史統事如故)必與潁川典農中郎將嚴匡討斬之(三輔)¶
(決錄注曰時有京兆金禕字徳禕自以世為漢臣自日磾討莽何羅忠誠顯著名節累葉覩漢祚將移謂可季)¶
(興乃喟然發憤遂與耿紀韋晃吉本本子邈邈弟穆等結謀紀字季行少有美名為丞相掾王甚敬異之遷侍)¶