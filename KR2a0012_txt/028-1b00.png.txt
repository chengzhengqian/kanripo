干長(魏畧曰凌為長遇事髠刑五嵗當道掃除時太祖車過問此何徒左右以狀對太祖曰此子師兄子)¶
(也所坐亦公耳於是主者選為驍騎主簿)稍遷至中山太守所在有治太祖¶
辟為丞相掾屬文帝踐阼拜散騎常侍出為兖州刺史¶
與張遼等至廣陵討孫權臨江夜大風吳將呂範等船¶
漂至北岸凌與諸將逆擊捕斬首虜獲舟船有功封宜¶
成亭侯加建武將軍轉在青州是時海濵乗喪亂之後¶
法度未整凌布政施教賞善罸惡甚有綱紀百姓稱之¶