陟而空論能否也其三欲令居官者乆於其職有治績¶
則就増位賜爵其四欲約官實祿勵以廉耻不使與百¶
姓爭利其五欲絶侈靡務崇節儉令衣服有章上下有¶
叙儲榖畜帛反民於樸詔書褒讚因使撰百官考課事¶
昶以為唐虞雖有黜陟之文而考課之法不垂周制冡¶
宰之職大計羣吏之治而誅賞又無校比之制由此言¶
之聖主眀於任賢畧舉黜陟之體以委達官之長而摠¶
其統紀故能否可得而知也其大指如此二年昶奏孫¶
權流放良臣適庶分爭可乗釁而制吳蜀白帝夷陵之¶