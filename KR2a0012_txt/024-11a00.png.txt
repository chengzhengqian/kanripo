帝嘉納焉帝以宿嫌欲枉法誅治書執法鮑勛而柔固¶
執不從詔命帝怒甚遂召柔詣臺遣使者承指至廷尉¶
考竟勛勛死乃遣柔還寺明帝即位封柔延壽亭侯時¶
博士執經柔上疏曰臣聞遵道重學聖人洪訓褒文崇¶
儒帝者明義昔漢末陵遲禮樂崩壞雄戰虎爭以戰陣¶
為務遂使儒林之羣幽隱而不顯太祖初興愍其如此¶
在於撥亂之際並使郡縣立教學之官高祖即位遂闡¶
其業興復辟雍州立課試於是天下之士復聞庠序之¶
教親爼豆之禮焉陛下臨政允廸叡哲敷弘大猷光濟¶