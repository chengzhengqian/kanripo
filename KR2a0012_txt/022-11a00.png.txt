戰不許將士困窘分糧聚雪以稽日月維果來救出自¶
牛頭山與泰相對泰曰兵法貴在不戰而屈人今絶牛¶
頭維無反道則我之禽也勅諸軍各堅壘勿與戰遣使¶
白淮欲自南渡白水循水而東使淮趣牛頭截其還路¶
可并取維不惟安等而已淮善其策進率諸軍軍洮水¶
維懼遁走安等孤縣遂皆降淮薨泰代為征西將軍假¶
節都督雍涼諸軍事後年雍州刺史王經白泰云姜維¶
夏侯霸欲三道向祁山石營金城求進兵為翅使涼州¶
軍至枹䍐討蜀䕶軍向祁山泰量賊勢終不能三道且¶