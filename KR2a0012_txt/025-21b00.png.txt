自古及今未嘗不然也夫采椽卑宫唐虞大禹之所以¶
垂皇風也玉臺瓊室夏癸商辛之所以犯昊天也今之¶
宫室實違禮度乃更建立九龍華飾過前天彗章灼始¶
起於房心犯帝坐而干紫微此乃皇天子愛陛下是以¶
發教戒之象始卒皆于尊位殷勤鄭重欲必覺寤陛下¶
斯乃慈父懇切之訓宜崇孝子祗聳之禮以率先天下¶
以昭示後昆不宜有忽以重天怒時軍國多事用法深¶