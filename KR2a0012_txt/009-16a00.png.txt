權遣將屯歴陽休到擊破之又别遣兵渡江燒賊蕪湖¶
營數千家遷征東將軍領揚州刺史進封安陽鄉侯(魏書)¶
(曰休喪母至孝帝使侍中奪喪服使飲酒食肉休受詔而形體益憔悴乞歸譙葬母帝復遣越騎校尉薛喬奉)¶
(詔節其憂哀使歸家治喪一宿便葬葬訖詣行在所帝見親自寛慰之其見愛重如此)帝征孫權¶
以休為征東大將軍假黄鉞督張遼等及諸州郡二十¶
餘軍擊權大將呂範等於洞浦破之拜揚州牧眀帝即¶
位進封長平侯呉將審悳屯皖休擊破之斬悳首呉將¶
韓綜翟丹等前後率衆詣休降增邑四百并前五千五¶
百戸遷大司馬都督揚州如故太和二年帝為二道征¶