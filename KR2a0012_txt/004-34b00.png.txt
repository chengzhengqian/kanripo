當舊典然臣等伏惟殿下仁慈過隆雖存大義猶垂哀¶
矜臣等之心實有不忍以為可加恩以王禮葬之太后¶
從之(漢晉春秋曰丁夘葬髙貴鄉公於洛陽西北三十里瀍澗之濵下車數乗不設旌旐百姓相聚而觀)¶
(之曰是前日所殺天子也或掩面而泣悲不自勝臣松之以為若但下車數乗不設旌旐何以為王禮葬乎斯)¶
(蓋惡之過言所謂不如是之甚者)使使持節行中䕶軍中壘將軍司馬¶
炎北迎常道鄉公璜嗣明帝後辛夘羣公奏太后曰殿¶
下聖德光隆寧濟六合而猶稱令與藩國同請自今殿¶