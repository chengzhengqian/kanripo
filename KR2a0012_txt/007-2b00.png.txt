(英雄記曰諸書布以四月二十三日殺卓六月一日敗走時又無閏不及六旬)將數百騎出武¶
闗欲詣袁術布自以殺卓為術報讐欲以徳之術惡其¶
反覆拒而不受北詣袁紹紹與布擊張燕於常山燕精¶
兵萬餘騎數千布有良馬曰赤兎(曹瞞傳曰時人語曰人中有呂布馬中有)¶
(赤兎)常與其親近成亷魏越等䧟鋒突陣遂破燕軍而求¶
益兵衆將士鈔掠紹患忌之布覺其意從紹求去紹恐¶
還為已害遣壯士夜掩殺布不獲事露布走河内(英雄記曰)¶