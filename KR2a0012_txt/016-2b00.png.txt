㪚饑窮戸口損耗則撫循之甚謹外招懐羌胡得其牛¶
羊以飬貧老與民分糧而食旬月之間流民皆歸得數¶
千家乃明為禁令有干犯者輒戮其從教者必賞親自¶
敎民耕種其嵗大豐收由是歸附者日多李越以隴西¶
反則率羌胡圍越越即請服太祖崩西平麴演叛稱䕶¶
羌校尉則勒兵討之演恐乞降文帝以其功加則䕶羌¶
校尉賜爵關内侯(魏名臣奏載文帝令問雍州刺史張既曰試守金城太守蘇則既有綏民)¶