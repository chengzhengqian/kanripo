人示其家城中崩沮八月審配兄子榮夜開所守城東¶
門内兵配逆戰敗生禽配斬之鄴定公臨祀紹墓哭之¶
流涕慰勞紹妻還其家人寳物賜雜繒絮廩食之(孫盛云昔)¶
(者先王之為誅賞也將以懲惡勸善永彰鑒戒紹因世艱危遂懐逆謀上議神器下干國紀薦社汚宅古之制)¶
(也而乃盡哀於逆臣之冡加恩於饕餮之室為政之道於斯躓矣夫匿怨友人前哲所耻稅驂舊館義無虚涕)¶
(茍道乖好絶何哭之有昔漢高失之於項氏魏武遵謬於此舉豈非百慮之一失也)初紹與公共¶
起兵紹問公曰若事不輯則方面何所可據公曰足下¶