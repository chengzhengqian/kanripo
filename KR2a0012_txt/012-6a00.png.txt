(庠序舉賢才顯儒士以彭璆為方正邴原為有道王修為孝亷告髙密縣為鄭玄特立一鄊名為鄭公鄊又國)¶
(人無後及四方㳺士有死亡者皆為棺木以殯葬之郡人甄子然孝行知名早卒融恨不及之乃令配食縣社)¶
(其禮賢如此在郡六年劉備表融領青州刺史建安元年徴還為将作大匠遷少府每朝㑹訪對輙為議主諸)¶
(卿大夫寄名而已司馬彪九州春秋曰融在北海自以智䏻優贍溢才命世當時豪俊皆不䏻及亦自許大志)¶
(且欲舉軍曜甲與羣賢要功自扵海岱結殖根本不肯碌碌如平居郡守事方伯赴期㑹而已然其所任用好)¶
(竒取異皆輕剽之才至扵稽古之士謬為恭敬禮之雖備不與論國事也髙密鄭玄稱之鄭公執子孫禮及髙)¶
(談教令盈溢官曹辭氣温雅可玩而誦論事考實難可悉行但能張磔網羅其自理甚疏租賦少稽一朝殺五)¶
(部督郵姦民汚吏猾亂朝市亦不䏻治幽州精兵亂至徐州卒到城下舉國皆恐融直出說之令無異志遂與)¶
(别校謀夜覆幽州幽州軍敗悉有其衆無㡬時還復叛亡黄巾将至融大飲醇酒躬自上馬禦之涞水之上寇)¶