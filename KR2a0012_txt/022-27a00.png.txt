帝不能用更問其次毓對曰敦篤至行則太中大夫韓¶
暨亮直清方則司隸校尉崔林貞固純粹則太常常林¶
帝乃用暨毓於人及選舉先舉性行而後言才黃門李¶
豐嘗以問毓毓曰才所以為善也故大才成大善小才¶
成小善今稱之有才而不能為善是才不中器也豐等¶
服其言齊王即位賜爵關内侯時曹爽秉權將樹其黨¶
徙毓僕射以侍中何晏代毓頃之出毓為廷尉司隸畢¶
軌又枉奏免官衆論多訟之乃以毓為光祿勲爽等見¶
收太傅司馬宣王使毓行司隸校尉治其獄復為吏部¶