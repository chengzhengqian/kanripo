何能為有無吾軍少食不如速還便自引歸令曄督後¶
諸軍使以次出曄䇿魯可克加糧道不繼雖出軍猶不¶
能皆全馳白太祖不如致攻遂進兵多出弩以射其營¶
魯奔走漢中遂平曄進曰明公以歩卒五千將誅董卓¶
北破袁紹南征劉表九州百郡十并其八威震天下勢¶
慴海外今舉漢中蜀人望風破膽失守推此而前蜀可¶
傳檄而定劉備人傑也有度而遲得蜀日淺蜀人未附¶
也今舉漢中蜀人震恐其勢自傾以公之神明因其傾¶
而壓之無不克也若小緩之諸葛亮明於治而為相關¶