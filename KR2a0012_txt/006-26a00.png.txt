京并其衆(典畧曰自此紹貢御希慢私使主簿耿苞密白曰赤德衰盡袁為黃胤宜順天意紹以苞)¶
(密白事示軍府將吏議者咸以苞為妖妄宜誅紹乃殺苞以自解九州春秋曰紹延徵北海鄭玄而不禮趙融)¶
(聞之曰賢人者君子之望也不禮賢是失君子之望也夫有為之君不敢失萬民之歡心况於君子乎失君子)¶
(之望難乎以有為矣英雄記載太祖作董卓歌辭云德行不虧缺變故自難常鄭康成行酒伏地氣絶郭景圖)¶
(命盡於園桑如此之文則玄無病而卒餘書不見故載録之)出長子譚為青州沮授¶
諫紹必為禍始紹不聽曰孤欲令諸兒各據一州也(九州)¶
(春秋載授諫辭曰世稱一兎走衢萬人逐之一人獲之貪者悉止分定故也且年均以賢德均則卜古之制也)¶
(願上惟先代成敗之戒下思逐兎分定之義紹曰孤欲令四兒各據一州以觀其能授出曰禍其始此乎譚始)¶
(至青州為都督未為刺史後太祖拜為刺史其土自河而西蓋不過平原而已遂北排田楷東攻孔融曜兵海)¶