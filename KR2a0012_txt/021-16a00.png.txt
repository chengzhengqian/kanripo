書封陽吉亭侯明帝即位進封閺鄉侯三百户(閺音聞)覬¶
奏曰九章之律自古所傳斷定刑罪其意微妙百里長¶
吏皆宜知律刑法者國家之所貴重而私議之所輕賤¶
獄吏者百姓之所縣命而選用者之所卑下王政之弊¶
未必不由此也請置律博士轉相教授事遂施行時百¶
姓凋匱而役務方殷覬上疏曰夫變情厲性彊所不能¶
人臣言之既不易人主受之又艱難且人之所樂者富¶
貴顯榮也所惡者貧賤死亡也然此四者君上之所制¶
也君愛之則富貴顯榮君惡之則貧賤死亡順指者愛¶