懼必死議欲靣縛首罪猶懼不免沖謂曰待三日中然¶
後自歸沖於是以刀穿單衣如鼠齧者謬為失意貌有¶
愁色太祖問之沖對曰世俗以為鼠齧衣者其主者不¶
吉今單衣見齧是以憂戚太祖曰此妄言耳無所苦也¶
俄而庫吏以齧鞍聞太祖笑曰兒衣在側尚齧況鞍縣¶
柱乎一無所問沖仁愛識逹皆此類也凡應罪戮而為¶
沖㣲所辨理頼以濟宥者前後數十(魏書曰沖每見當刑者輙探覩其寃)¶
(枉之情而微理之及勤勞之吏以過誤觸罪常為太祖陳説宜寛宥之辨察仁愛與性俱生容貌姿羙有殊於)¶
(衆故特見寵異臣松之以容貌姿羙一類之言而分以為三亦叙屬之一病也)太祖數對羣臣¶