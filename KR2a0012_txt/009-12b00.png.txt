官至後將軍仁弟純(英雄記曰純字子和年十四而喪父與同産兄仁别居承父業富於)¶
(財僮僕人客以百數純綱紀督御不失其理鄉里咸以為能好學問敬愛學士學士多歸焉由是為逺近所稱)¶
(年十八為黄門侍郎二十從太祖到襄邑募兵遂常從征戰)初以議郎參司空軍事¶
督虎豹騎從圍南皮袁譚出戰士卒多死太祖欲緩之¶
純曰今千里蹈敵進不能克退必喪威且縣師深入難¶
以持久彼勝而驕我敗而懼以懼敵驕必可克也太祖¶
善其言遂急攻之譚敗純麾下騎斬譚首級北征三部¶