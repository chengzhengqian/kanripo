(曰伏見太史丞許芝上魏國受命之符令書懇切允執謙讓雖舜禹湯文義無以過然古先哲王所以受天命)¶
(而不辭者誠急遵皇天之意副兆民之望弗得已也且易曰觀乎天文以察時變觀乎人文以化成天下又曰)¶
(天垂象見吉凶聖人則之河出圖洛出書聖人效之以為天文因人而變至于河洛之書著於洪範則殷周效)¶
(而用之矣斯言誠帝王之明符天道之大要也是以由徳應錄者代興於前失道數盡者迭廢於後傳譏萇弘)¶
(欲支天之所壊而說蔡墨雷乘乾之說明神器之存亡非人力所能逮也今漢室衰替帝綱墮墜天子之詔歇)¶
(滅無聞皇天將捨舊而命新百姓既去漢而為魏昭然著明是可知也先王撥亂平世將建洪基至于殿下以)¶
(至徳當歴數之運即位以來天應人事粲然大備神靈圖籍兼仍徃古休徵嘉兆跨越前代是芝所取中黄運)¶