(廬是也至明帝時始於漢南宫崇徳殿處起太極昭陽諸殿魏書曰以夏數為得天故即用夏正而服色尚黃)¶
(魏畧曰詔以漢火行也火忌水故洛去水而加隹魏於行次為土土水之牡也水得土而乃流土得水而柔故)¶
(除隹加水變雒為洛)是歲長水校尉戴陵諫不宜數行弋獵帝大¶
怒陵減死罪一等¶
二年春正月郊祀天地明堂甲戌校獵至原陵遣使者¶
以太牢祠漢世祖乙亥朝日于東郊(臣松之以為禮天子以春分朝日秋)¶
(分夕月尋比年正月郊祀有月無日乙亥朝日則有日無月蓋文之脫也案明帝朝日夕月皆如禮文故知此)¶