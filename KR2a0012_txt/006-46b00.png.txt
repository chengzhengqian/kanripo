(後客荆州以説劉琮之功賜爵關内侯文帝時為侍中大和中卒巽在荆州目龎統為半英雄證裴潛終以清)¶
(行顯統遂附劉備見待次於諸葛亮潛位至尚書令並有名德及在魏朝魏諷以才智聞巽謂之必反卒如其)¶
(言巽弟子嘏别有傳漢晉春秋曰王威説劉琮曰曹操得將軍既降劉備已走必解弛無備輕行單進若給威)¶
(竒兵數千徼之於險操可獲也獲操即威震天下坐而虎步中夏雖廣可傳檄而定非徒收一勝之功保守今)¶
(日而已此難遇之機不可失也琮不納搜神記曰建安初荆州童謡曰八九年間始欲衰至十三年無孑遺言)¶
(自中興以來荆州獨全及劉表為牧民又豐樂至建安八年九年當始衰始衰者謂劉表妻死諸將並零落也)¶
(十三年無孑遺者表當又死因以䘮破也是時華容有女子忽啼呼云荆州將有大䘮言語過差縣以為妖言)¶