今今汝年亦二十三矣可不勉與植既以才見異而丁¶
儀丁廙楊脩等為之羽翼太祖狐疑幾為太子者數矣¶
而植任性而行不自彫勵飲酒不節文帝御之以術矯¶
情自飾宫人左右並為之説故遂定為嗣二十二年增¶
植邑五千幷前萬户植嘗乘車行馳道中開司馬門出¶
太祖大怒公車令坐死由是重諸侯科禁而植寵日衰¶
(魏武故事載令曰始者謂子建兒中最可定大事又令曰自臨菑侯植私出開司馬門至金門令吾異目視此)¶