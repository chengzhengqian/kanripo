天下最文帝即王位賜爵關内侯徵為尚書及踐阼進¶
封豐樂亭侯邑百户(魏略曰初畿在郡被書錄寡婦是時他郡或有已自相配嫁依書皆)¶
(録奪啼哭道路畿但取寡者故所送少及趙儼代畿而所送多文帝問畿前君所送何少今何多也畿對曰臣)¶
(前所録皆亡者妻今儼送生人婦也帝及左右顧而失色)守司隸校尉帝征呉以畿¶
為尚書僕射統留事其後帝幸許昌畿復居守受詔作¶
御樓船於陶河試船遇風没帝為之流涕(魏氏春秋曰初畿嘗見童)¶
(子謂之曰司命使我召子畿固請之童子曰今將為君求相代者君其愼勿言言卒忽然不見至此二十年矣)¶