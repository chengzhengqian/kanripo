(交㦸义頸而前初公將討張繡入覲天子時始復此制公自此不復朝見)袁術欲稱帝於淮¶
南使人告吕布布收其使上其書術怒攻布為布所破¶
秋九月術侵陳公東征之術聞公自來棄軍走留其將¶
橋㽔李豐梁綱樂就公到擊破㽔等皆斬之術走渡淮¶
公還許公之自舞陰還也南陽章陵諸縣復叛為繡公¶
遣曹洪擊之不利還屯葉數為繡表所侵冬十一月公¶
自南征至宛(魏書曰臨淯水祠亡將士歔欷流涕衆皆感慟)表將鄧濟據湖陽¶
攻拔之生禽濟湖陽降攻舞陰下之¶
三年春正月公還許初置軍師祭酒三月公圍張繡於¶