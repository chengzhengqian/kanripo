(弱民難以乆存也今國家一舉而滅蜀自征伐之功未有如此之速者也方鄧艾以萬人入江油之危險鍾㑹)¶
(以二十萬衆留劍閣而不得進三軍之士已饑艾雖戰勝克將使劉禪數日不降則二將之軍難以反矣故功)¶
(業如此之難也國家前有夀春之役後有滅蜀之勞百姓貧而倉廪虛故小國之慮在於時立功以自存大國)¶
(之慮在於既勝而力竭成功之後戒懼之時也)艾言司馬文王曰兵有先聲而¶
後實者今因平蜀之勢以乗吳吳人震恐席卷之時也¶
然大舉之後將士疲勞不可便用且徐緩之留隴右兵¶
二萬人蜀兵二萬人煮鹽興冶為軍農要用並作舟船¶
豫順流之事然後發使告以利害吳必歸化可不征而¶
定也今宜厚劉禪以致孫休安士民以来逺人若便送¶