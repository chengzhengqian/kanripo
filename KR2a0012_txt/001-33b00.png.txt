十五年春下令曰自古受命及中興之君曷嘗不得賢¶
人君子與之共治天下者乎及其得賢也曾不出閭巷¶
豈幸相遇哉上之人不求之耳今天下尚未定此特求¶
賢之急時也孟公綽為趙魏老則優不可以為滕薛大¶
夫若必亷士而後可用則齊桓其何以霸世今天下得¶
無有被褐懐玉而釣於渭濵者乎又得無盜嫂受金而¶
未遇無知者乎二三子其佐我明揚仄陋唯才是舉吾¶