假節(魏略曰楙字子林惇中子也文帝少與楙親及即位以為安西將軍持節承夏侯淵處都督闗中楙)¶
(性無武略而好治生至太和二年明帝西征人有白楙者遂召還為尚書楙在西時多畜伎妾公主由此與楙)¶
(不和其後羣弟不遵禮度楙數切責弟懼見治乃共構楙以誹謗公主奏之有詔収楙帝意欲殺之以問長水)¶
(校尉京兆叚黙黙以為此必清河公主與楙不睦出於譖構冀不推實耳且伏波與先帝有定天下之功宜加)¶
(三思帝意解曰吾亦以為然乃發詔推問為公主作表者果其羣弟子臧子江所構也)充薨子廙¶
嗣廙薨子劭嗣(晋陽秋曰泰始二年高安鄉侯夏侯佐卒惇之孫也嗣絶詔曰惇魏之元功勲)¶
(書竹帛昔庭堅不祀猶或悼之況朕受禪於魏而可以忘其功臣哉宜擇惇近屬劭封之)韓浩者河¶