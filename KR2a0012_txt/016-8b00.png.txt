訟班下屬縣舉孝子貞婦順孫復其繇役隨時慰勉之¶
漸課民畜牸牛草馬下逮雞豚犬豕皆有章程百姓勤¶
農家家豐實畿乃曰民富矣不可不敎也於是冬月脩¶
戎講武又開學宫親自執經敎授郡中化之(魏略曰博士樂詳由)¶
(畿而升至今河東特多儒者則畿之由矣)韓遂馬超之叛也弘農馮翊多舉¶
縣邑以應之河東雖與賊接民無異心太祖西征至蒲¶
阪與賊夾渭為軍軍食一仰河東及賊破餘畜二十餘¶