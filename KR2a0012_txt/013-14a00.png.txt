(遽避之有頃門下白曰孫將軍至請見乃前與歆共坐談議良乆夜乃别去義士聞之皆長嘆息而心自服也)¶
(策遂親執子弟之禮禮為上賔是時四方賢士大夫避地江南者甚衆皆出其下人人望風每䇿大㑹坐上莫)¶
(敢先發言歆時起更衣則論議讙譁歆能劇飲至石餘不亂衆人㣲察嘗以其整衣冠為異江南號之曰華獨)¶
(坐虞溥江表傳曰孫䇿在椒丘遣虞翻説歆翻既去歆請功曹劉壹入議壹勸歆住城遣檄迎軍歆曰吾雖劉)¶
(刺史所置上用猶是剖符吏也今從卿計恐死有餘責矣壹曰王景興既漢朝所用且爾時㑹稽人衆盛彊猶)¶
(見原恕明府何慮扵是夜逆作檄明旦出城遣吏齎迎䇿便進軍與歆相見待以上賔接以朋友之禮孫盛曰)¶
(夫大雅之處世也必先審隠顯之期以定出處之分否則括嚢以保其身㤗則行義以逹其道歆既無夷皓韜)¶
(邈之風又失王臣匪躬之操故撓心扵邪儒之説交臂扵陵肆之徒位奪扵一豎節墮扵當時昔許蔡失位不)¶
(得列扵諸侯州公實來魯人以為賤耻方之於歆咎孰大焉)後策死太祖在官渡表¶