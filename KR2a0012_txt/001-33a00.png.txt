(道不通天又大風悉使羸兵負草塡之騎乃得過羸兵為人馬所蹈藉陷泥中死者甚衆軍既得出公大喜諸)¶
(將問之公曰劉備吾儔也但得計少晚向使早救火吾徒無類矣備尋亦放火而無所及孫盛異同評曰案吳)¶
(志劉備先破公軍然後權攻合肥而此記云權先攻合肥後有赤壁之事二者不同吳志為是)¶
十四年春三月軍至譙作輕舟治水軍秋七月自渦入¶
淮出肥水軍合肥辛未令曰自頃已來軍數征行或遇¶
疫氣吏士死亡不歸家室怨曠百姓流離而仁者豈樂¶
之哉不得已也其令死者家無基業不能自存者縣官¶
勿絶廩長吏存䘏撫循以稱吾意置揚州郡縣長吏開¶
芍陂屯田十二月軍還譙¶