數有冦盗觀令邊民十家已上屯居築京候時或有不¶
願者觀乃假遣朝吏使歸助子弟不與期㑹但勑事訖¶
各還於是吏民相率不督自勸旬日之中一時俱成守¶
禦有備冦鈔以息明帝即位下詔書使郡縣條為劇中¶
平者主者欲言郡為中平觀教曰此郡濱近外虜數有¶
冦害云何不為劇邪主者曰若郡為外劇恐於明府有¶
任子觀曰夫君者所以為民也今郡在外劇則於役條¶
當有降差豈可為太守之私而負一郡之民乎遂言為¶
外劇郡後送任子詣鄴時觀但有一子而又幼弱其公¶