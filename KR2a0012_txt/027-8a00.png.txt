覆車滋衆逐末彌甚皆由惑當時之譽昧目前之利故¶
也夫富貴聲名人情所樂而君子或得而不處何也惡¶
不由其道耳患人知進而不知退知欲而不知足故有¶
困辱之累悔吝之咎語曰如不知足則失所欲故知足¶
之足常足矣覧往事之成敗察將来之吉凶未有干名¶
要利欲而不厭而能保身持家永全福祿者也欲使汝¶
曹立身行已遵儒者之教履道家之言故以玄黙冲虛¶
為名欲使汝曹顧名思義不敢違越也古者盤杅有銘¶
几杖有誡俯仰察焉用無過行况在己名可不戒之哉¶