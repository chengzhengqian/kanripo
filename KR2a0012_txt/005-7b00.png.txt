(隨夫人我當何憂后之賢明以禮自持如此)延康元年正月文帝即王位六¶
月南征后留鄴黃初元年十月帝踐阼踐阼之後山陽¶
公奉二女以嬪于魏郭后李隂貴人並愛幸后愈失意¶
有怨言帝大怒二年六月遣使賜死葬于鄴(魏書曰有司奏建長)¶
(秋宮帝璽書迎后詣行在所后上表曰妾聞先代之興所以饗國久長垂祚後嗣無不由后妃焉故必審選其)¶
(人以興内教今踐阼之初誠宜登進賢淑統理六宮妾自省愚陋不任粢盛之事加以寢疾敢守㣲志璽書三)¶
(至而后三讓言甚懇切時盛暑帝欲須秋凉乃更迎后會后疾遂䔍夏六月丁夘崩於鄴帝哀痛咨嗟䇿贈皇)¶