祖問羣下可伐與不咸云山峻髙而谿谷深隘守易攻¶
難又無之不足為損得之不足為益曄曰䇿等小豎因¶
亂赴險遂相依為彊耳非有爵命威信相服也往者偏¶
將資輕而中國未夷故䇿敢據險以守今天下略定後¶
伏先誅夫畏死趨賞愚知所同故廣武君為韓信畫策¶
謂其威名足以先聲後實而服鄰國也豈况明公之徳¶
東征西怨先開賞募大兵臨之令宣之日軍門啓而虜¶
自潰矣太祖笑曰卿言近之遂遣猛將在前大軍在後¶
至則克䇿如曄所度太祖還辟曄為司空倉曹掾(傅子曰太)¶