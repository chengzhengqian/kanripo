尉遷揚武中郎將天子都許拜洪諫議大夫别征劉表¶
破表别將於舞陽隂葉堵陽博望有功遷厲鋒將軍封¶
國明亭侯累從征伐拜都護將軍文帝即位為衛將軍¶
遷驃騎將軍進封野王侯益邑千戸并前二千一百戸¶
位特進後徙封都陽侯始洪家富而性吝嗇文帝少時¶
假求不稱常恨之遂以舍客犯法下獄當死羣臣並救¶
莫能得卞太后謂郭后曰令曹洪今日死吾明日勑帝¶
廢后矣於是涕泣屢請乃得免官削爵土(魏畧曰文帝収洪時曹真)¶
(在左右請之曰今誅洪洪必以真為譖也帝曰我自治之卿何豫也㑹卞太后責怒帝言梁沛之間非子亷無)¶