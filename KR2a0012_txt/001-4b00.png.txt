(密近故計行如轉圜事成如摧朽今諸君徒見曩者之易未覩當今之難諸君自度結衆連黨何若七國合肥)¶
(之貴孰若吳楚而造作非常欲望必克不亦危乎)金城邊章韓遂殺刺史郡守¶
以叛衆十餘萬天下騷動徵太祖為典軍校尉會靈帝¶
崩太子即位太后臨朝大將軍何進與袁紹謀誅宦官¶
太后不聽進乃召董卓欲以脅太后(魏書曰太祖聞而笑之曰閹豎之官)¶
(古今宜有但世主不當假之權寵使至於此旣治其罪當誅元惡一獄吏足矣何必紛紛召外將乎欲盡誅之)¶
(事必宣露吾見其敗也)卓未至而進見殺卓到廢帝為弘農王而¶