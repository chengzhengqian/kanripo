獵馳騁隆以義正諫甚得輔導之節黃初中為堂陽長¶
以選為平原王傅王即尊位是為明帝以隆為給事中¶
博士駙馬都尉帝初踐阼羣臣或以為宜饗㑹隆曰唐¶
虞有遏密之哀高宗有不言之思是以至徳雍熙光于¶
四海以為不宜為㑹帝敬納之遷陳留太守犢民酉牧¶
年七十餘有至行舉為計曹掾帝嘉之特除郎中以顯¶
焉徴隆為散騎常侍賜爵關内侯(魏畧曰太史上漢歴不及天時因更推歩)¶