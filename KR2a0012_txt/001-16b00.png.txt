等公厚納待遂割靑徐二州附于海以委焉分琅邪東¶
海北海為城陽利城昌慮郡初公為兖州以東平畢諶¶
為别駕張邈之叛也邈劫諶母弟妻子公謝遣之曰卿¶
老母在彼可去諶頓首無二心公嘉之為之流涕既出¶
遂亡歸及布破諶生得衆為諶懼公曰夫人孝於其親¶
者豈不亦忠於君乎吾所求也以為魯相(魏書曰袁紹宿與故太尉)¶
(楊彪大長秋梁紹少府孔融有隙欲使公以他過誅之公曰當今天下土崩瓦解豪傑並起輔相君長人懷怏)¶