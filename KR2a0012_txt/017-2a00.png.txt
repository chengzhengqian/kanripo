四方先附者受大賞豨乃許降遼遂單身上三公山入¶
豨家拜妻子豨歡喜隨詣太祖太祖遣豨還責遼曰此¶
非大將法也遼謝曰以明公威信著於四海遼奉聖㫖¶
豨必不敢害故也從討袁譚袁尚於黎陽有功行中堅¶
將軍從攻尚於鄴尚堅守不下太祖還許使遼與樂進¶
抜隂安徙其民河南復從攻鄴鄴破遼别狥趙國常山¶
招降緣山諸賊及黑山孫輕等從攻袁譚譚破别將狥¶
海濱破遼東賊柳毅等還鄴太祖自出迎遼引共載以¶
遼為盪寇將軍復别擊荆州定江夏諸縣還屯臨潁封¶