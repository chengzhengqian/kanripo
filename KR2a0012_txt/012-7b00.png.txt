(曰以今度之想其當然耳十二年融對孫權使有訕謗之言坐棄市二子年八嵗時方奕棊融被收端坐不起)¶
(左右曰而父見執不起何也二子曰安有巢毁而卵不破者乎遂俱見殺融有髙名清才世多哀之太祖懼遠)¶
(近之議也乃令曰太中大夫孔融既伏其罪矣然世人多採其虛名少扵核實見融浮豔好作變異眩其誑詐)¶
(不復察其亂俗也此州人說平原禰衡受傳融論以為父母與人無親譬若缻噐寄盛其中又言若遭餓饉而)¶
(父不肖寧贍活餘人融違天反道敗倫亂理雖肆市朝猶恨其晚更以此事列上宣示諸軍将校掾屬皆使聞)¶
(見世語曰融二子皆齠齓融見收顧謂二子曰何以不辭二子俱曰父尚如此復何所辭以為必俱死也臣松)¶
(之以為世語云融二子不辭知必俱死猶差可安如孫盛之言誠所未譬八歳小兒䏻玄了禍福聰明特達卓)¶