之承破走逃入海島海濵平荆州未服遣屯陽翟後從¶
平荆州留屯襄陽擊關羽蘇非等皆走之南郡諸縣山¶
谷蠻夷詣進降又討劉備臨沮長杜普旌陽長梁太皆¶
大破之後從征孫權假進節太祖還留進與張遼李典¶
屯合肥增邑五百并前凡千二百户以進數有功分五¶
百户封一子列侯進遷右將軍建安二十三年薨諡曰¶
威侯子綝嗣綝果毅有父風官至揚州刺史諸葛誕反¶
掩襲殺綝詔悼惜之追贈衛尉諡曰愍侯子肇嗣¶
于禁字文則泰山鉅平人也黃巾起鮑信招合徒衆禁¶