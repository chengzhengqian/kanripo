(迹若不由已出故當時無赫赫之名吏民乆而後安之)遷尚書嘏常以為秦始罷¶
侯置守設官分職不與古同漢魏因循以至于今然儒¶
生學士咸欲錯綜以三代之禮禮宏致逺不應時務事¶
與制違名實未附故歴代而不至於治者蓋由是也欲¶
大改定官制依古正本今遇帝室多難未能革易時論¶
者議欲自伐吳三征獻䇿各不同詔以訪嘏嘏對曰昔¶
夫差陵齊勝晉威行中國終禍姑蘇齊閔兼土拓境闢¶
地千里身蹈顛覆有始不必善終古之明效也孫權自¶
破闗羽并荆州之後志盈欲滿凶宄以極是以宣文侯¶