育柔上疏曰二虜狡猾潛自講肄謀動干戈未圖束手¶
宜畜養將士繕治甲兵以逸待之而頃興造殿舍上下¶
勞擾若使吳蜀知人虚實通謀并勢復俱送死甚不易¶
也昔漢文惜十家之資不營小臺之娛去病慮匈奴之¶
害不遑治第之事況今所損者非惟百金之費所憂者¶
非徒北狄之患乎可粗成見所營立以充朝宴之儀乞¶
罷作者使得就農二方平定復可徐興昔軒轅以二十¶
五子傳祚彌遠周室以姬國四十歴年滋多陛下聰達¶
窮理盡性而頃皇子連多夭逝熊羆之祥又未感應羣¶