(浩詳知星呼問詳詳疑凌有所挾欲恱其意不言吳當有死喪而言淮南楚分也今吳楚同占當有王者興故)¶
(凌計遂定)三年春吳賊塞涂水凌欲因此發大嚴諸軍表求¶
討賊詔報不聽凌隂謀滋甚遣將軍楊弘以廢立事告¶
兖州刺史黄華華弘連名以白太傅司馬宣王宣王將¶
中軍乗水道討凌先下赦赦凌罪又將尚書廣東使為¶
書喻凌大軍掩至百尺逼凌凌自知勢窮乃乗船單出¶
迎宣王遣掾王彧謝罪還印綬節鉞軍到丘頭凌面縛¶