無婦人分土命爵之制在禮典婦因夫爵秦違古法漢¶
氏因之非先王之令典也帝曰此議是也其勿施行以¶
作著詔下藏之臺閣永為後式至太和四年春明帝乃¶
追諡太后祖父廣曰開陽恭侯父逺曰敬侯祖母周封¶
陽都君及恭侯夫人皆贈印綬其年五月后崩七月合¶
葬高陵初太后弟秉以功封都鄉侯黃初七月進封開¶
陽侯邑千二百户為昭烈將軍(魏畧曰初卞后弟秉當建安時得為别部司馬)¶