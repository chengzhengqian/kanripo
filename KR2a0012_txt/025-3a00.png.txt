洪平下辯使毗與曹休參之令曰昔高祖貪財好色而¶
良平匡其過失今佐治文烈憂不輕矣軍還為丞相長¶
史文帝踐阼遷侍中賜爵關内侯時議改正朔毗以魏¶
氏遵舜禹之統應天順民至於湯武以戰伐定天下乃¶
改正朔孔子曰行夏之時左氏傳曰夏數為得天正何¶
必期於相反帝善而從之帝欲徙冀州士家十萬戸實¶
河南時連蝗民饑羣司以為不可而帝意甚盛毗與朝¶
臣俱求見帝知其欲諫作色以見之皆莫敢言毗曰陛¶
下欲徙士家其計安出帝曰卿謂我徙之非邪毗曰誠¶