(與颺故京師為之語曰以官易富鄧玄茂每所薦逹多如此比故何晏選舉不得人頗由颺之不公忠遂同其)¶
(罪盖由交友非竒才魏略曰丁謐字彦靖父斐字文侯初斐隨太祖太祖以斐鄉里特饒愛之斐性好貨數請)¶
(求犯法輒得原宥為典軍校尉總攝内外每所陳説多見從之建安末從太祖征呉斐隨行自以家牛羸困乃)¶
(私易官牛為人所白被収送獄奪官其後太祖問斐曰文侯印綬所在斐亦知見戯對曰以易餅耳太祖笑顧)¶
(謂左右曰東曹毛椽數白此家欲令我重治我非不知此人不清良有以也我之有斐譬如人家有盗狗而善)¶
(捕鼠盗雖有小損而完我嚢貯遂復斐官聼用如初後數嵗病亡謐少不肯交㳺但博觀書傳為人沈毅頗有)¶
(才略太和中常住鄴借人空屋居其中而諸王亦欲借之不知謐已得直開門入謐望見王交脚卧而不起而)¶