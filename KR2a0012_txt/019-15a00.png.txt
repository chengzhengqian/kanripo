效命庶立毛髪之功以報所受之恩若使陛下出不世¶
之詔效臣錐刀之用使得西屬大將軍當一校之隊若¶
東屬大司馬綂偏舟之任必乘危蹈險騁舟奮驪突刃¶
觸鋒為士卒先雖未能禽權馘亮庶將虜其雄率殲其¶
醜類必效須臾之捷以滅終身之愧使名挂史筆事列¶
朝䇿雖身分蜀境首縣吳闕猶生之年也如微才弗試¶
没世無聞徒榮其軀而豐其體生無益於事死無損於¶
數虚荷上位而沗重祿禽息鳥視終於白首此徒圏牢¶
之養物非臣之所志也流聞東軍失備師徒小衂輟食¶