十三年春正月公還鄴作玄武池以肄舟師(肄以西反三蒼曰肄)¶
(習也)漢罷三公官置丞相御史大夫夏六月以公為丞相¶
(獻帝起居注曰使大常徐璆即授印綬御史大夫不領中丞置長史一人先賢行狀曰璆字孟平廣陵人少履)¶
(淸爽立朝正色歴任城汝南東海三郡所在化行被徵當還為袁術所劫術僭號欲授以上公之位璆終不為)¶
(屈術死後璆得術璽致之漢朝拜衞尉太常公為丞相以位讓璆焉)秋七月公南征劉表¶
八月表卒其子琮代屯襄陽劉備屯樊九月公到新野¶
琮遂降備走夏口公進軍江陵下令荆州吏民與之更¶