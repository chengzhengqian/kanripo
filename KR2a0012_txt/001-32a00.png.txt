始乃論荆州服從之功侯者十五人以劉表大將文聘¶
為江夏太守使綂本兵引用荆州名士韓嵩鄧義等(衞恒)¶
(四體書勢序曰上谷王次仲善隸書始為楷法至靈帝好書世多能者而師宜官為最甚矜其能每書輒削焚)¶
(其札梁鵠乃益為版而飲之酒候其醉而竊其札鵠卒以攻書至選部尚書於是公欲為洛陽令鵠以為北部)¶
(尉鵠後依劉表及荆州平公募求鵠鵠懼自縛詣門署軍假司馬使在祕書以勒書自効公嘗懸著帳中及以)¶
(釘壁玩之謂勝宜官鵠字孟黃安定人魏宫殿題署皆鵠書也皇甫謐逸士傳曰汝南王儁字子文少為范滂)¶
(許章所識與南陽岑晊善公之為布衣特愛儁儁亦稱公有治世之具及袁紹與弟術喪母歸葬汝南儁與公)¶
(會之會者三萬人公於外密語儁曰天下將亂為亂魁者必此二人也欲濟天下為百姓請命不先誅此二子)¶
(亂今作矣儁曰如卿之言濟天下者舍卿復誰相對而笑儁為人外静而内明不應州郡三府之命公車徵不)¶