(及賊賊望見出乃共布列待之出到回從一頭斫賊四五人賊走復合聚圍出出跳越圍斫之又殺十餘人時)¶
(賊分布驅出母前去賊連擊出不勝乃走與前軰合出復追擊之還見其母與比舍嫗同貫相連出遂復奮擊)¶
(賊賊問出曰卿欲何得出責數賊指其母以示之賊乃觧還出母比舍嫗獨不觧遥望出求哀出復斫賊賊謂)¶
(出曰已還卿母何為不止出又指求哀嫗此我嫂也賊復觧還之出得母還遂相扶侍客南陽建安五年闗中)¶
(始開出来北歸而其母不能歩行兄弟欲共輿之出以輿車歴山險危不如負之安稳乃以籠盛其母獨自負)¶
(之到鄉里鄉里士大夫嘉其孝烈欲薦州郡郡辟召出出曰田民不堪冠帶至青龍中母年百餘嵗乃終出時)¶
(年七十餘行喪如禮於今年八九十才若五六十者魚豢曰昔孔子歎顔回以為三月不違仁者蓋觀其心耳)¶