(彈熙日游後園每有外文書入帝不省左右曰出帝亦不索視太后令帝常在式乾殿上講學不欲使行來帝)¶
(徑去太后來問輙詐令黃門答言在耳景熙等畏恐不敢復止更共謟媚帝肆行昏滛敗人倫之敘亂男女之)¶
(節恭孝彌頽凶徳浸盛臣等憂懼恐覆天下危墜社稷雖殺身斃命不足以塞責今帝不可以承天緒臣請依)¶
(漢霍光故事收帝璽綬帝本以齊王踐阼宜歸藩于齊使司徒臣柔持節與有司以太牢告祀宗廟臣謹昧死)¶
(以聞奏可)是日遷居别宮年二十三使者持節送衛營齊王¶
宮於河内重門制度皆如藩國之禮(魏畧曰景王將廢帝遣郭芝入白太)¶
(后太后與帝對坐芝謂帝曰大將軍欲廢陛下立彭城王據帝乃起去太后不悦芝曰太后有子不能敎今大)¶