(三面並荒擾此亦漢氏近世之失而不可式者也當今諸夏已安而巴蜀在畫外雖未得偃武而弢甲放馬而)¶
(戢兵宜因年之大豐遂寄軍政扵農事吏士小大並勤稼穡止則成井里扵廣野動則成校隊扵六軍省其暴)¶
(繇贍其衣食易稱悦以使民民忘其勞悦以犯難民忘其死今之謂矣糧畜扵食勇畜扵勢雖坐曜烈威而衆)¶
(未動畫外之蠻必復稽顙以求改往而效用矣若畏威效用不戰而定則賢扵交兵而後威立接刃而後功成)¶
(逺矣若姦凶不革遂迷不反猶欲以其所虐用之民待大魏投命報養之士然後徐以前歌後舞樂征之衆臨)¶
(彼倒㦸折矢樂服之羣伐腐摧枯未足以為喻)時帝頗出游獵或昬夜還宫朗¶
上疏曰夫帝王之居外則飾周衛内則重禁門將行則¶