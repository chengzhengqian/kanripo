軒轅大星夏四月壬寅行幸許昌宫甲子初進新果于¶
廟五月皇子殷薨追封諡安平哀王秋七月以衛尉董¶
昭為司徒九月行幸摩陂治許昌宫起景福承光殿冬¶
十月殄夷將軍田豫帥衆討吳將周賀於成山殺賀十¶
一月丙寅太白晝見有星孛于翼近太微上將星庚寅¶
陳思王植薨十二月行還許昌宫¶
靑龍元年春正月甲申靑龍見郟之摩陂井中二月丁¶
酉幸摩陂觀龍於是改年改摩陂為龍陂賜男子爵人¶
二級鰥寡孤獨無出今年租賦三月甲子詔公卿舉賢¶