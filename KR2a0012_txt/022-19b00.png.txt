至者帝壯之遷尚書明帝即位封津陽亭侯邑二百戸¶
中領軍桓範薦宣曰臣聞帝王用人度世授才爭奪之¶
時以策略為先分定之後以忠義為首故晉文行舅犯¶
之計而賞雍季之言(吕氏春秋曰昔晉文公將與楚人戰於城濮召咎犯而問曰楚衆我)¶
(寡奈何而可咎犯對曰臣聞繁禮之君不足於文繁戰之君不足於詐君亦詐之而已文公以咎犯言告雍季)¶
(雍季曰竭澤而漁豈不得魚而明年無魚焚藪而田豈不得獸而明年無獸詐偽之道雖今偷可後將無復非)¶
(長術也文公用咎犯之言而敗楚人於城濮反而為賞雍季在上左右諫曰城濮之功咎犯之謀也君用其言)¶