日于東郊夏四月乙亥行五銖錢甲申初營宗廟秋八¶
月夕月于西郊冬十月丙寅治兵于東郊焉耆王遣子¶
入侍十一月立皇后毛氏賜天下男子爵人二級鰥寡¶
孤獨不能自存者賜穀十二月封后父毛嘉為列侯新¶
城太守孟達反詔驃騎將軍司馬宣王討之(三輔決錄曰伯郎涼)¶
(州人名不令休其注曰伯郎姓孟名他扶風人靈帝時中常侍張讓專朝政讓監奴典䕶家事他仕不遂乃盡)¶
(以家財賂監奴與共結親積年家業為之破盡衆奴皆慙問他所欲他曰欲得卿曹拜耳奴被恩久皆許諾時)¶
(賔客求見讓者門下車常數百乘或累日不得通他最後到衆奴伺其至皆迎車而拜徑將他車獨入衆人悉)¶
(驚謂他與讓善爭以珍物遺他他得之盡以賂讓讓大喜他又以蒲桃酒一斛遺讓即拜涼州刺史他生達少)¶