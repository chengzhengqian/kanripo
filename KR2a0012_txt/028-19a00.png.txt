且擾又日饑困誕咨等智力窮大將軍乃自臨圍四面¶
進兵同時鼓譟登城城内無敢動者誕窘急單乗馬將¶
其麾下突小城門出大將軍司馬胡奮部兵逆擊斬誕¶
傳首夷三族誕麾下數百人坐不降見斬皆曰為諸葛¶
公死不恨其得人心如此(干寳晉紀曰數百人拱手為列每斬一人輒降之竟不變)¶
(至盡時人比之田横吴将于詮曰大丈夫受命其主以兵救人既不能克又束手於敵吾弗取也乃免胄冒陳)¶
(而死)唐咨王祚及諸裨將皆面縳降吳兵萬衆器仗軍實¶
山積初圍夀春議者多欲急攻之大將軍以為城固而¶
衆多攻之必力屈若有外寇表裏受敵此危道也今三¶