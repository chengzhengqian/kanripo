實之報則賢不肖之分居然别矣又可修保舉故不以¶
實之令使有司别受其負在朝之臣時受教與曹並選¶
者各任其責上以觀朝臣之節下以塞爭競之源以督¶
羣下以率萬民如是則天下幸甚太祖稱善魏國既建¶
拜尚書僕射(魏書曰時丁儀兄弟方進寵儀與夔不合尚書傅㢲謂夔曰儀不相好已甚子友毛)¶
(玠玠等儀已害之矣子宜少下之夔曰為不義適足害其身焉能害人且懐姦佞之心立扵明朝其得久乎夔)¶
(終不屈志儀後果以㐫偽敗)文帝為太子以涼茂為太傅夔為少傅¶
特命二傅與尚書東曹並選太子諸侯官屬茂卒以夔¶
代茂毎月朔太傅入見太子太子正法服而禮焉他日¶