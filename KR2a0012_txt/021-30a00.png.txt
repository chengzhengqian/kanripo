州閭講道於庠序行具而謂之賢道脩則謂之能鄉老¶
獻賢能于王王拜受之舉其賢者出使長之科其能者¶
入使冶之此先王收才之議也方今九州之民爰及京¶
城未有六鄉之舉其選才之職專任吏部案品狀則實¶
才未必當任薄伐則德行未為敘如此則殿最之課未¶
盡人才述綜王度敷贊國式體深義廣難得而詳也正¶
始初除尚書郎遷黄門侍郎時曹爽秉政何晏為吏部¶
尚書嘏謂爽弟羲曰何平叔外静而内銛巧好利不念¶
務本吾恐必先惑子兄弟仁人將逺而朝政廢矣晏等¶