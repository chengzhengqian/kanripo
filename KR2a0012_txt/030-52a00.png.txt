王而收其精騎其後尚熙又逃于蹋頓蹋頓又驍武邊¶
長老皆比之冐頓恃其阻逺敢受亡命以控百蠻太祖¶
潛師北伐出其不意一戰而定之夷狄懾服威振朔土¶
遂引烏丸之衆服從征討而邊民得用安息後鮮卑大¶
人軻比能復制御羣狄盡收匈奴故地自雲中五原以¶
東扺遼水皆為鮮卑庭數犯塞冦邉幽幷苦之田豫有¶
馬城之圍畢軌有陘北之敗青龍中帝乃聽王雄遣劔¶
客刺之然後種落離散互相侵伐彊者逺遁弱者請服¶
由是邊陲差安漢南少事雖時頗鈔盗不能復相扇動¶