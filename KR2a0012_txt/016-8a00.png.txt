衆離矣㑹白騎攻東垣髙幹入濩澤上黨諸縣殺長吏¶
弘農執郡守固等密調兵未至畿知諸縣附己因出單¶
將數十騎赴張辟拒守吏民多舉城助畿者比數十日¶
得四千餘人固等與幹晟共攻畿不下略諸縣無所得¶
㑹大兵至幹晟敗固等伏誅其餘黨與皆赦之使復其¶
居業是時天下郡縣皆殘破河東最先定少耗減畿治¶
之崇寛惠與民無為民嘗辭訟有相告者畿親見為陳¶
大義遣令歸諦思之若意有所不盡更來詣府鄉邑父¶
老自相責怒曰有君如此奈何不從其教自是少有辭¶