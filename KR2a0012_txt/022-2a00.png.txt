紹與太祖連戰軍未得南而表急攻羡羡病死城陷階¶
遂自匿久之劉表辟為從事祭酒欲妻以妻妹蔡氏階¶
自陳已結婚拒而不受因辭疾告退太祖定荆州聞其¶
為張羡謀也異之辟為丞相掾主簿遷趙郡太守魏國¶
初建為虎賁中郎將侍中時太子未定而臨菑侯植有¶
寵階數陳文帝徳優齒長宜為儲副公規密諫前後懇¶
至(魏書稱階諌曰今太子位冠羣子名昭海内仁聖達節天下莫不聞而大王甫以植而問臣臣誠惑之於)¶
(是太祖知階篤於守正深益重焉)又毛玠徐弈以剛蹇少黨而為西曹¶
掾丁儀所不善儀屢言其短頼階左右以自全保其將¶