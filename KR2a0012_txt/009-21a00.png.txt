入禁闥貴寵莫盛焉南陽何晏鄧颺李勝沛國丁謐東¶
平畢軌咸有聲名進趨於時明帝以其浮華皆抑黜之¶
及爽秉政乃復進叙任為腹心颺等欲令爽立威名於¶
天下勸使伐蜀爽從其言宣王止之不能禁正始五年¶
爽乃西至長安大發卒六七萬人從駱谷入是時闗中¶
及氐羌轉輸不能供牛馬騾驢多死民夷號泣道路入¶
谷行數百里賊因山為固兵不得進爽參軍楊偉為爽¶
陳形勢宜急還不然將敗(世語曰偉字世英馮翊人眀帝治宮室偉諫曰今作宮室)¶
(斬伐生民墓上松栢毁壊碑獸石柱辜及亡人傷孝子心不可以為後世之法則)颺與偉争於¶