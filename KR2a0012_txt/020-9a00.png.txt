陳留恭王峻字子安建安二十一年封郿侯二十二年¶
徙封襄邑黄初二年進爵為公三年為陳留王五年改¶
封襄邑縣太和六年又封陳留甘露四年薨子澳嗣景¶
初正元景元中累増邑并前四千七百户¶
范陽閔王矩早薨無子建安二十二年以樊安公均子¶
敏奉矩後封臨晉侯黄初三年追封諡矩為范陽閔公¶
五年改封敏范陽王七年徙封句陽太和六年追進矩¶
號曰范陽閔王改封敏琅邪王景初正元景元中累増¶
邑并前三千四百户敏薨諡曰原王子焜嗣¶