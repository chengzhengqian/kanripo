喜三部使齎書語城中守將一部得入城二部為賊所¶
得權信之遽燒圍走城用得全明年使於譙太祖問濟¶
曰昔孤與袁本初對官渡徙燕白馬民民不得走賊亦¶
不敢鈔今欲徙淮南民如何濟對曰是時兵弱賊彊不¶
徙必失之自破袁紹北抜柳城南向江漢荆州交臂威¶
震天下民無他志然百姓懐土實不樂徙懼必不安太¶
祖不從而江淮間十餘萬衆皆驚走呉後濟使詣鄴太¶
祖迎見大笑曰本但欲使避賊乃更驅盡之拜濟丹陽¶
太守大軍南征還以溫恢為揚州刺史濟為别駕令曰¶