雖非大臣老者猶宜答拜事兄以敬恤弟以慈兄弟有¶
不良之行當造膝諫之諫之不從流涕喻之喻之不改¶
乃白其母若猶不改當以奏聞并辭國土與其守寵罹¶
禍不若貧賤全身也此亦謂大罪惡耳其微過細故當¶
掩覆之嗟爾小子愼脩乃身奉聖朝以忠貞事太妃以¶
孝敬閨闈之内奉令于太妃閫閾之外受教於沛王無¶
怠乃心以慰予靈其年薨詔沛王林留訖葬使大鴻臚¶
持節典護䘮事宗正弔祭贈賵甚厚凡所著文章二萬¶
餘言才不及陳思王而好與之侔子孚嗣景初正元景¶