軌表輒出軍以外威比能内鎮歩度根帝省表曰歩度¶
根以為比能所誘有自疑心今軌出軍適使二部驚合¶
為一何所威鎮乎促勅軌以出軍者慎勿越塞過句注¶
也比詔書到軌已進軍屯隂館遣將軍蘓尚董弼追鮮¶
卑比能遣子將千餘騎迎歩度根部落與尚弼相遇戰¶
於樓煩二將没歩度根部落皆叛出塞與比能合冦邊¶
遣驍騎將軍秦朗將中軍討之虜乃走漠北秋九月安¶
定保塞匈奴大人胡薄居姿職等叛司馬宣王遣將軍¶
胡遵等追討破降之冬十月歩度根部落大人戴胡阿¶