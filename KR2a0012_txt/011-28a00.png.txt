寧文帝即位徴寧遂将家屬浮海還郡公孫恭送之南¶
郊加贈服物自寧之東也度康恭前後所資遺皆受而¶
藏諸既已西渡盡封還之(傅子曰是時康又已死嫡子不立而立弟恭恭懦弱而康)¶
(孽子淵有雋才寧曰廢嫡立庶下有異心亂之所由起也乃将家屬乗海即受徴寧在遼東積三十七年乃歸)¶
(其後淵果襲奪恭位叛國家而南連吴僣號稱王明帝使相國宣文候征滅之遼東之死者以萬計如寕所籌)¶
(寧之歸也海中遇暴風船皆沒唯寧乗舡自若時夜風晦㝠舡人盡惑莫知所泊望見有火光輒趣之得島島)¶
(無居人又無火燼行人咸異焉以為神光之祐也皇甫謐曰積善之應也)詔以寧為太中大¶
夫固辭不受(傳子曰寧上書天子且以疾辭曰臣聞傅說發夣以感殷宗吕尚啟兆以動周文以)¶
(通神之才悟扵聖主用䏻匡佐帝業克成大勲臣之器朽實非其人雖貪清時釋體蟬蛻内省頑病日薄西山)¶