(自稱于羝根其眼大者自稱李大目張璠漢記云又有左校郭大賢左髭丈八三部也)是後董卓¶
遷天子於長安天下兵數起燕遂以其衆與豪傑相結¶
袁紹與公孫瓉争冀州燕遣将杜長等助瓉與紹戰為¶
紹所敗人衆稍散太祖将定冀州燕遣使求佐王師拜¶
平北将軍率衆詣鄴封安國亭侯邑五百户燕薨子方¶
嗣方薨子融嗣(陸機晉惠帝起居注曰門下通事令史張林飛燕之曽孫林與趙王倫為亂未)¶
(及周年位至尚書令衛将軍封郡公尋為倫所殺)¶
張繡武威祖厲人驃騎将軍濟族子也邊章韓遂為亂¶
涼州金城麴勝襲殺祖厲長劉雋繡為縣吏閒伺殺勝¶