五送喪還歸鄉里内足於財恢曰世方亂安以富為一¶
朝盡㪚振施宗族州里髙之比之郇越舉孝廉為廪丘¶
長鄢陵廣川令彭城魯相所在見稱入為丞相主簿出¶
為揚州刺史太祖曰甚欲使卿在親近顧以為不如此¶
州事大故書云股肱良哉庶事康哉得無當得蔣濟為¶
治中邪時濟見為丹陽太守乃遣濟還州又語張遼樂¶
進等曰揚州刺史曉達軍事動静與共咨議建安二十¶
四年孫權攻合肥是時諸州皆屯戌恢謂兖州刺史裴¶
潛曰此間雖有賊不足憂而畏征南方有變今水生而¶