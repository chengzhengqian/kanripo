走郃之來洪疑不敢受攸謂洪曰郃計不用怒而來君¶
何疑乃受之七年從討袁譚尚於黎陽明年太祖方征¶
劉表譚尚争冀州譚遣辛毗乞降請救太祖将許之以¶
問羣下羣下多以為表强宜先平之譚尚不足憂也攸¶
曰天下方有事而劉表坐保江漢之間其無四方志可¶
知矣袁氏據四州之地帶甲數萬紹以寛厚得衆借使¶
二子和睦以守其成業則天下之難未息也今兄弟遘¶
惡此勢不兩全若有所并則力專力專則難圖也及其¶
亂而取之天下定矣此時不可失也太祖曰善乃許譚¶