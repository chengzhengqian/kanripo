(令荀彧見資歎曰比州承喪亂已久謂其賢智零落今日乃復見孫計君乎表留以為尚書郎辭以家難得還)¶
(河東)文帝即位放資轉為左右丞數月放徙為令黃初初¶
改秘書為中書以放為監資為令各加給事中放賜爵¶
關内侯資為關中侯遂掌機密三年放進爵魏壽亭侯¶
資關内侯明帝即位尤見寵任同加散騎常侍進放爵¶
西鄉侯資樂陽亭侯(資别傳曰諸葛亮出在南鄭時議者以為可因大發兵就討之帝意)¶
(亦然以問資資曰昔武皇帝征南鄭取張魯陽平之役危而後濟又自往拔出夏侯淵軍數言南鄭直為天獄)¶
(中斜谷道為五百里石穴耳言其深險喜出淵軍之辭也又武皇帝聖於用兵察蜀賊栖於山巖視呉虜竄於)¶
(江湖皆撓而避之不責將士之力不争一朝之忿誠所謂見勝而戰知難而退也今若進軍就南鄭討亮道既)¶