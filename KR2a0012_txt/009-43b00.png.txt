(清吏也賜之允之出為鎮北也喜謂其妻曰吾知免矣妻曰禍見於此何免之有允善相印将拜以印不善使)¶
(更刻之如此者三允曰印雖始成而已被辱問送印者果懐之而墜於厠相印書曰相印法本出陳長文長文)¶
(以語韋仲将印工楊利從仲将受法以語許士宗利以法術占吉凶十可中八九仲将問長文從誰得法長文)¶
(曰本出漢世有相印相笏經又有鷹經牛經馬經印工宗養以法語程申伯是故有一十二家相法傳於世允)¶
(妻阮氏賢明而醜允始見愕然交禮畢無復入意妻遣婢覘之云有客姓桓妻曰是必桓範将勸使入也既而)¶
(範果勸之允入湏㬰便起妻捉裾留之允顧謂婦曰婦有四徳卿有其幾婦曰新婦所乏唯容士有百行君有)¶
(其幾許曰皆偹婦曰士有百行以徳為首君好色不好徳何謂皆偹允有慙色知其非凡遂雅相親重生二子)¶