寮師師楷兹度矩(魏畧曰繇為相國以五熟釜鼎範因太子鑄之釜成太子與繇書曰昔有)¶
(黄三鼎周之九寳咸以一體使調一味豈若斯釜五味時芳蓋鼎之烹餁以饗上帝以飬聖賢昭徳祈福莫斯)¶
(之美故非大人莫之能造故非斯器莫宜盛徳今之嘉釡有逾兹美夫周之尸臣宋之考父衛之孔悝晉之魏)¶
(顆彼四臣者並以功徳勒名鍾鼎今執事寅亮大魏以隆聖化堂堂之徳扵斯為盛誠太常之所宜銘彛器之)¶
(所宜勒故作斯銘勒之釜口庶可贊揚洪美垂之不朽臣松之按漢書郊祀志孝宣時美陽得鼎京兆尹張敞)¶
(上議曰按鼎有刻書曰王命尸臣官此栒邑尸主事之臣栒音荀豳地賜爾鸞旂黼黻琱戈尸臣拜首稽首曰)¶
(敢對揚天子丕顯休命此殆周之所以褒賜大臣子孫大臣子孫刻銘其先功藏之于宫廟也考父銘見左氏)¶