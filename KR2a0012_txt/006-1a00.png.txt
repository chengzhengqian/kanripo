欽定四庫全書¶
　魏志卷六¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
董卓　李傕郭氾　 　　袁紹　子譚(尚)¶
¶
¶
袁術　劉表¶
¶
董卓字仲頴隴西臨洮人也(英雄記曰卓父君雅由微官為潁川綸氏尉有三子)¶
(長子擢字孟高早卒次即卓卓弟旻字叔頴)少好俠嘗游羌中盡與諸豪帥¶
相結後歸耕於野而豪帥有來從之者卓與俱還殺耕¶