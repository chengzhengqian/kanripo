祖以峻為典農中郎將數年中所在積粟倉廩皆滿官¶
渡之戰太祖使峻典軍器糧運賊數寇鈔絶糧道乃使¶
千乘為一部十道方行為複陳以營衛之賊不敢近軍¶
國之饒起於棗祇而成於峻(魏武故事載令曰故陳留太守棗祇天性忠能始共)¶
(舉義兵周旋征討後袁紹在冀州亦貪祇欲得之祇深附託於孤使領東阿令吕布之亂兖州皆叛惟范東阿)¶
(完在由祇以兵據城之力也後大軍糧乏得東阿以繼祇之功也及破黄巾定許得賊資業當興立屯田時議)¶
(者皆言當計牛輸穀佃料以定施行後祇白以為僦牛輸穀大收不增榖有水旱災除大不便反覆來說孤猶)¶
(以為當如故大收不可復改易祇猶執之孤不知所從使與荀令君議之時故軍祭酒侯聲云科取官牛為官)¶
(田計如祇議於官便於客不便聲懐此云云以疑令君祇猶自信據計畫選白執分田之術孤乃然之使為屯)¶