(國掾有寵於司馬文王次子安字仲悌與嵇康善與康俱被誅次子粹字季悌河南尹粹子預字景虞御史中)¶
(丞)乃上疏曰帝王之道莫尚乎安民安民之術在於豐¶
財豐財者務本而節用也方今二賊未滅戎車亟駕此¶
自熊虎之士展力之秋也然縉紳之儒橫加榮慕搤腕¶
抗論以孫呉為首州郡牧守咸共忽恤民之術脩將率¶
之事農桑之民競干戈之業不可謂務本帑藏嵗虚而¶
制度嵗廣民力嵗衰而賦役嵗興不可謂節用今大魏¶
奄有十州之地而承喪亂之弊計其户口不如往昔一¶
州之民然而二方僭逆北虜未賓三邊遘難繞天略帀¶