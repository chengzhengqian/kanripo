宜鎮守中土以為四方威勢之援今大軍西征雖有百¶
倍之威扵闗中之費所損非一且盛暑行師詩人所重¶
實非至尊動軔之時也遷黄門侍郎時大興洛陽宫室¶
車駕便幸許昌天下當朝正許昌許昌偪狭扵城南以¶
氊為殿備設魚龍蔓延民罷勞役毓諫以為水旱不時¶
帑藏空虚凡此之類可湏豐年又上宜復闗内開荒地¶
使民肆力扵農事遂施行正始中為散騎侍郎大將軍¶
曹爽盛夏興軍伐蜀蜀拒守軍不得進爽方欲増兵毓¶
與書曰竊以為廟勝之策不臨矢石王者之兵有征無¶