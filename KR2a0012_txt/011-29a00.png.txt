命屢下每輒辭疾拒違不至豈朝廷之政與生殊趣将¶
安樂山林往而不能反乎夫以姬公之聖而耉徳不降¶
則鳴鳥弗聞(尚書君奭曰耉造徳不䧏我則鳴鳥不聞矧曰其有䏻格鄭玄曰耉老也造成也詩)¶
(云小子有造老成徳之人不䧏志與我並在位則鳴鳥之聲不得聞况乃曰有䏻徳格扵天者乎言必無也鳴)¶
(鳥謂鳳也)以秦穆之賢猶思詢乎黄髮况朕寡徳曷䏻不願¶
聞道于子大夫㦲今以寧為光禄勲禮有大倫君臣之¶
道不可廢也望必速至稱朕意焉又詔青州刺史曰寧¶
抱道懐真潛翳海隅比下徴書違命不至盤桓利居髙¶
尚其事雖有素履幽人之貞而失考父茲恭之義使朕¶