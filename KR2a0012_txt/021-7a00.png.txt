元瑜書記翩翩致足樂也仲宣獨自善於辭賦惜其體¶
弱不起其文至於所善古人無以逺過也昔伯牙絶弦¶
於鍾期仲尼覆醢于子路痛知音之難遇傷門人之莫¶
逮也諸子但為未及古人自一時之儁也(典論曰今之文人魯國孔)¶
(融廣陵陳琳山陽王粲北海徐幹陳留阮瑀汝南應瑒東平劉楨斯七子者於學無所遺於辭無所假咸自以)¶
(騁騏驥於千里仰齊足而並馳粲長於辭賦幹時有逸氣然非粲匹也如粲之初征登樓槐賦征思幹之玄猨)¶
(漏巵圎扇橘賦雖張蔡不過也然於他文未能稱是琳瑀之章表書記今之儁也應瑒和而不壯劉楨壯而不)¶
(密孔融體氣髙妙有過人者然不能持論理不勝辭至于雜以嘲戯及其所善楊班之儔也)自頴川¶
邯鄲淳(魏畧曰淳一名竺字子叔博學有才章又善蒼雅蟲篆許氏字指初平時從三輔客荆州荆州)¶