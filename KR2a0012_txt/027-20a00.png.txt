定不可傾動此御兵之要也書奏報聽大將軍司馬文¶
王進屯邱頭分部圍守各有所統基督城東城南二十¶
六軍文王勅軍吏入鎮南部界一不得有所遣城中食¶
盡晝夜攻壘基輙拒擊破之夀春既㧞文王與基書曰¶
初議者云云求移者甚衆時未臨履亦謂宜然將軍深¶
算利害獨秉固志上違詔命下拒衆議終至制敵禽賊¶
雖古人所述不是過也文王欲遣諸將輕兵深入招迎¶
唐咨等子弟因釁有蕩覆吳之勢基諌曰昔諸葛恪乗¶
東闗之勝竭江表之兵以圍新城城既不㧞而衆死者¶