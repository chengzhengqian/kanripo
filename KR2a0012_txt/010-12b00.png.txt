(策謀非但所表二事前後謙沖欲慕魯連先生乎此聖人達節者所不貴也昔介子推有言竊人之財猶謂之)¶
(盜況君宻謀安衆光顯于孤者以百數乎以二事相還而復辭之何取謙亮之多邪太祖欲表彧為三公彧使)¶
(荀攸深譲至于十數太祖乃止)太祖将伐劉表問彧策安出彧曰今華¶
夏已平南土知困矣可顯出宛葉而間行輕進以掩其¶
不意太祖遂行㑹表病死太祖直趨宛葉如彧計表子¶
琮以州逆降十七年董昭等謂太祖宜進爵國公九錫¶
備物以彰殊勲宻以諮彧彧以為太祖本興義兵以匡¶