丸三種崇亂二世袁尚因之逼據塞北束馬縣車一征¶
而滅此又君之功也劉表背誕不供貢職王師首路威¶
風先逝百城八郡交臂屈膝此又君之功也馬超成宜¶
同惡相濟濵據河潼求逞所欲殄之渭南獻馘萬計遂¶
定邊境撫和戎狄此又君之功也鮮卑丁零重譯而至¶
單于白屋請吏率職此又君之功也君有定天下之功¶
重之以明徳班敘海内宣美風俗旁施勤敎恤愼刑獄¶