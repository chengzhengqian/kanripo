四月車騎將軍黃權薨秋七月詔曰易稱損上益下節¶
以制度不傷財不害民方今百姓不足而御府多作金¶
銀雜物將奚以為今出黃金銀物百五十種千八百餘¶
斤銷冶以供軍用八月車駕廵省洛陽界秋稼賜髙年¶
力田各有差¶
二年春二月帝初通論語使太常以太牢祭孔子於辟¶
雍以顔淵配夏五月吳將朱然等圍襄陽之樊城太傅¶