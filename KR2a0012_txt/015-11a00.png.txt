(類自愧不詳因託問以他事民尹昌年垂百嵗聞類出行當經過謂其兒曰扶我迎府君我欲陳恩兒扶昌在)¶
(道左類望見呵其兒曰用是死人使來見我其視人無禮皆此類也舊俗民謗官長者有三不肯謂遷免與死)¶
(也類在弘農吏民患之乃題其門曰劉府君有三不肯類雖聞之猶不能自改其後安東將軍司馬文王西征)¶
(路經弘農弘農人告類荒耄不任宰郡乃召入為五官中郎將)¶
張既字徳容馮翊髙陵人也年十六為郡小吏(魏畧曰既世單)¶
(家富為人有容儀少小工書疏為郡門下小吏而家富自惟門寒念無以自達乃常畜好刀筆及版奏伺諸大)¶
(吏有之者輒給與以是見識焉)後歴右職舉孝廉不行太祖為司空辟¶
未至舉茂才除新豐令治為三輔第一袁尚拒太祖於¶
黎陽遣所置河東太守郭援并州刺史髙幹及匃奴單¶