貳率服朕甚嘉之不幸早薨子基雖已襲爵未足酬其¶
庸勲基兄緒前屯樊城又有功世篤其勞以基為奉義¶
中郎將緒平虜中郎將以寵異焉(王隐晉書曰緒子秉字玄胄有雋才為時)¶
(人所貴官至秦州刺史秉嘗答司馬文王問因以為家誡曰昔侍坐於先帝時有三長吏俱見臨辭出上曰為)¶
(官長當清當慎當勤修此三者何患不治乎並受詔既出上顧謂吾等曰相誡勑正當爾不侍坐衆賢莫不贊)¶
(善上又問必不得已於斯三者何先或對曰清固為本次復問吾對曰清慎之道相須而成必不得已慎乃為)¶
(大夫清者不必慎慎者必自清亦由仁者必有勇勇者不必有仁是以易稱括嚢無咎藉用白茅皆慎之至也)¶
(上曰卿言得之耳可舉近世能慎者誰乎諸人各未知所對吾乃舉故太尉荀景倩尚書董仲連僕射王公仲)¶
(並可謂為慎上曰此諸人者温㳟朝夕執亊有恪亦各其慎也然天下之至慎其惟阮嗣宗乎每與之言言及)¶