(洗耳之風慙為賊權汙損所加既行天誅猶有餘忿又曰臣父康昔殺權使結為讎隙今乃譎欺遣使誘致令)¶
(權傾心虚國竭禄逺命上卿寵授極位震動南土備盡禮數又權待舒綜契闊委曲君臣上下畢歡竭情而令)¶
(四使見殺梟示萬里士衆流離屠戮津渚慙恥逺布痛辱彌天權之怨疾将刻肌骨若天衰其業使至喪隕權)¶
(将内傷憤激而死若期運未訖将播毒螫必恐長虵來為寇害徐州諸屯及城陽諸郡與相接近如有舩衆後)¶
(年向海門得其消息乞速告臣使得備豫又曰臣門户受恩實深實重自臣承攝即事以來連被榮寵殊特無)¶
(量分當隕越竭力致死而臣狂愚意計迷闇不即禽賊以至見疑前章表所陳情趣事勢實但欲罷弊此賊使)¶
(困自絶誠不敢背累世之恩附潛盗之虜也而後愛憎之人縁事加誣偽生節目卒令明聼疑於市虎移恩改)¶