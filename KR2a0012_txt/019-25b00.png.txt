又植以前過事事復減半十一年中而三徙都常汲汲¶
無歡遂發疾薨時年四十一(植常為瑟瑟調歌辭曰吁嗟此轉蓬居世何獨然長)¶
(去本根逝夙夜無休閑東西經七陌南北越九阡卒遇回風起吹我入雲間自謂終天路忽焉下沈淵驚飈接)¶
(我出故歸彼中田當南而更北謂東而反西宕宕當何依忽亡而復存飄颻周八澤連翩歴五山流轉無恒處)¶
(誰知吾若艱願為中林草秋随野火燔糜滅豈不痛願與林葉連孫盛曰異哉魏氏之封建也不度先王之典)¶
(不思藩屏之術違敦穆之風背維城之義漢初之封或權侔人主雖云不度時勢然也魏氏諸侯陋同匹夫雖)¶
(懲七國矯枉過也且魏之代漢非積徳之由風澤既㣲六合未一而彫翦枝幹委權異族勢同廆木危若巢幕)¶