軍敵故雖用敗兵而戰必勝也繡乃服是後太祖拒袁¶
紹於官渡紹遣人招繡并與詡書結援繡欲許之詡顯¶
于繡坐上謂紹使曰歸謝袁本初兄弟不能相容而能¶
容天下國士乎繡驚懼曰何至於此竊謂詡曰若此當¶
何歸詡曰不如從曹公繡曰袁强曹弱又與曹為讐從¶
之如何詡曰此乃所以宜從也夫曹公奉天子以令天¶
下其宜從一也紹强盛我以少衆從之必不以我為重¶
曹公衆弱其得我必喜其宜從二也夫有霸王之志者¶
固将釋私怨以明徳于四海其宜從三也願将軍無疑¶