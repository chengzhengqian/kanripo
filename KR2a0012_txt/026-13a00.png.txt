追尚遂東詣太祖太祖領冀州辟為從事太祖將討袁¶
譚而柳城烏丸欲出騎助譚太祖以招嘗領烏丸遣詣¶
柳城到值峭王嚴以五千騎當遣詣譚又遼東太守公¶
孫康自稱平州牧遣使韓忠齎單于印綬往假峭王峭¶
王大㑹羣長忠亦在坐峭王問招昔袁公言受天子之¶
命假我為單于今曹公復言當更白天子假我真單于¶
遼東復持印綬來如此誰當為正招答曰昔袁公承制¶
得有所拜假中間違錯天子命曹公代之言當白天子¶
更假真單于是也遼東下郡何得擅稱拜假也忠曰我¶