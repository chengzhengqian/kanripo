率奔隨道路不可禁止䕶軍表上欲殺其為首者詔使¶
寵將親兵千人自隨其餘一無所問四年拜寵征東將¶
軍其冬孫權揚聲欲至合肥寵表召兖豫諸軍皆集賊¶
尋退還被詔罷兵寵以為今賊大舉而還非本意也此¶
必欲偽退以罷吾兵而倒還乘虚掩不備也表不罷兵¶
後十餘日權果更來到合肥城不克而還其明年吳將¶
孫布遣人詣揚州求降辭云道遠不能自致乞兵見迎¶
刺史王凌騰布書請兵馬迎之寵以為必詐不與兵而¶
為凌作報書曰知識邪正欲避禍就順去暴歸道甚相¶