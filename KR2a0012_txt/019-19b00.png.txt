使有不蒙施之物有不蒙施之物必有慘毒之懐故柏¶
舟有天只之怨谷風有棄予之歎故伊尹恥其君不為¶
堯舜孟子曰不以舜之所以事堯事其君者不敬其君¶
者也臣之愚蔽固非虞伊至於欲使陛下崇光被時雍¶
之美宣緝熙章明之徳者是臣慺慺之誠竊所獨守實¶
懐鶴立企佇之心敢復陳聞者冀陛下儻發天聰而垂¶
神聼也詔報曰蓋教化所由各有隆弊非皆善始而惡¶