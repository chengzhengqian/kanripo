帝竟不易後達終於叛敗(傅子曰初太祖時魏諷有重名自卿相以下皆傾心交之)¶
(其後孟達去劉備歸文帝論者多稱有樂毅之量曄一見諷達而皆云必反卒如其言)黃初元年¶
以曄為侍中賜爵關内侯詔問羣臣令料劉備當為關¶
羽出報呉不衆議咸云蜀小國耳名將唯羽羽死軍破¶
國内憂懼無緣復出曄獨曰蜀雖狹弱而備之謀欲以¶
威武自彊勢必用衆以示其有餘且關羽與備義為君¶
臣恩猶父子羽死不能為興軍報敵於終始之分不足¶
後備果出兵擊呉呉悉國應之而遣使稱藩朝臣皆賀¶
獨曄曰呉絶在江漢之表無内臣之心久矣陛下雖齊¶