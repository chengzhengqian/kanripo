封贊王七年徙封濮陽太和二年就國尚約儉教勑妃¶
妾紡績織絍習為家人之事五年冬入朝六年改封中¶
山初衮來朝犯京都禁青龍元年有司奏衮詔曰王素¶
敬慎邂逅至此其以議親之典議之有司固執詔削縣¶
二户七百五十(魏書載璽書曰制詔中山王有司奏王乃者來朝犯交通京師之禁朕惟親親)¶
(之恩用寝吏議然法者所與天下共也不可得廢今削王縣二户七百五十夫克己復禮聖人稱仁朝過夕改)¶
(君子與之王其誡諸無貳咎悔也)衮憂懼戒勑官屬愈謹帝嘉其意二¶
年復所削縣三年秋衮得疾病詔遣太醫視疾殿中虎¶
賁齎手詔賜珍膳相屬又遣太妃沛王林並就省疾衮¶