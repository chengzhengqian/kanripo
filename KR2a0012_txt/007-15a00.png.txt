邈即引見洪與語大異之致之於劉兖州公山孔豫州¶
公緒皆與洪親善乃設壇塲方共盟誓諸州郡更相讓¶
莫敢當咸共推洪洪乃升壇操槃㰱血而盟曰漢室不¶
幸皇綱失統賊臣董卓乘釁縱害禍加至尊虐流百姓¶
大懼淪喪社稷剪覆四海兖州刺史岱豫州刺史伷陳¶
留太守邈東郡太守瑁廣陵太守超等糾合義兵並赴¶
國難凡我同盟齊心戮力以致臣節殞首喪元必無二¶
志有渝此盟俾墜其命無克遺育皇天后土祖宗明靈¶
實皆鑒之洪辭氣慷慨涕泣横下聞其言者雖卒伍厮¶