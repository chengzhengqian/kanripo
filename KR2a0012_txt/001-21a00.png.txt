行者皆䝉楯衆大懼時公糧少與荀彧書議欲還許彧¶
以為紹悉衆聚官渡欲與公决勝敗公以至弱當至彊¶
若不能制必為所乘是天下之大機也且紹布衣之雄¶
耳能聚人而不能用夫以公之神武明哲而輔以大順¶
何向而不濟公從之孫䇿聞公與紹相持乃謀襲許未¶
發為刺客所殺汝南降賊劉辟等叛應紹畧許下紹使¶
劉備助辟公使曹仁擊破之備走遂破辟屯袁紹運穀¶
車數千乘至公用荀攸計遣徐晃史渙邀擊大破之盡¶
燒其車公與紹相拒連月雖比戰斬將然衆少糧盡士¶