冀州當得河東馮翊扶風西河幽并之地所奪者衆前¶
日公破袁尚禽審配海内震駭必人人自恐不得保其¶
土地守其兵衆也今使分屬冀州将皆動心且人多說¶
關右諸将以閉關之計今聞此以為必以次見奪一旦¶
生變雖有善守者轉相脅為非則袁尚得寛其死而袁¶
譚懐貳劉表遂保江漢之間天下未易圖也願公急引¶
兵先定河北然後修復舊京南臨荆州責貢之不入則¶
天下咸知公意人人自安天下大定乃議古制此社稷¶
長久之利也太祖遂寝九州議是時荀攸常為謀主彧¶