騎數百匹用田豫計固守要隙虜乃退散彰追之身自¶
搏戰射胡騎應弦而倒者前後相屬戰過半日彰鎧中¶
數箭意氣益厲乘勝逐北至于桑乾(臣松之案桑乾縣屬代郡今北虜居)¶
(之號為索干之都)去代二百餘里長史諸將皆以為新涉遠士¶
馬疲頓又受節度不得過代不可深進違令輕敵彰曰¶
率師而行唯利所在何節度乎胡走未遠追之必破從¶
令縱敵非良將也遂上馬令軍中後出者斬一日一夜¶
與虜相及撃大破之斬首獲生以千數彰乃倍常科大¶
賜將士將士無不悦喜時鮮卑大人軻比能將數萬騎¶