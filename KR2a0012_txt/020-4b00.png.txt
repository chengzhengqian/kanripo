帝以南方下溼又以環太妃彭城人徙封彭城又徙封¶
濟隂五年詔曰先王建國隨時而制漢祖増秦所置郡¶
至光武以天下損耗并省郡縣以今比之益不及焉其¶
改封諸王皆為縣王據改封定陶縣太和六年改封諸¶
王皆以郡為國據復封彭城景初元年據坐私遣人詣¶
中尚方作禁物削縣二千户(列書載璽書曰制詔彭城王有司奏王遣司馬董和)¶
(齎珠玉來到京師中尚方多作禁物交通工官出入近署踰侈非度慢令違制䋲王以法朕用憮然不寜于心)¶