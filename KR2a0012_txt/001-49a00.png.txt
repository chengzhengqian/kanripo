(印紫綬又置闗内外侯十六級銅印龜紐墨綬五大夫十五級銅印環紐亦墨綬皆不食租與舊列侯闗内侯)¶
(凡六等臣松之以為今之虚封蓋自此始)十一月魯自巴中將其餘衆降封¶
魯及五子皆為列侯劉備襲劉璋取益州遂據巴中遣¶
張郃擊之十二月公自南鄭還留夏侯淵屯漢中(是行也侍)¶
(中王粲作五言詩以美其事曰從軍有苦樂但問所從誰所從神且武安得久勞師相公征闗右赫怒振天威)¶
(一舉滅獯虜再舉服羌夷西收邊地賊忽若俯拾遺陳賞越山嶽酒肉踰川坻軍中多饒飫人馬皆溢肥徒行)¶
(兼乘還空出有餘資拓土三千里徃反速如飛歌舞入鄴城所願獲無違)¶
二十一年春二月公還鄴(魏書曰辛未有司以太牢告至䇿勲于廟甲午始春祠令)¶
(曰議者以為祠廟上殿當解履吾受錫命帶劒不解履上殿今有事于廟而解履是尊先公而替王命敬祖父)¶