其弊秘而不露使權得志非計之上又圍中將吏不知¶
有救計糧怖懼儻有他意為難不小露之為便且羽為¶
人彊梁自恃二城守固必不速退太祖曰善即勅救將¶
徐晃以權書射著圍裏及羽屯中圍裏聞之志氣百倍¶
羽果猶豫權軍至得其二城羽乃破敗文帝即王位拜¶
昭將作大匠及踐祚遷大鴻臚進封右鄉侯二年分邑¶
百户賜昭弟訪爵關内侯徙昭為侍中三年征東大將¶
軍曹休臨江在洞浦口自表願將銳卒虎歩江南因敵¶
取資事必克㨗若其無臣不須為念帝恐休便渡江驛¶