而無辜在款之誠乃事君而盡節時人皆哂之　初宋
申錫獲罪宦官益横上外雖包容内不能堪李訓鄭注
既得幸揣知上意訓因進講數以微言動上上見其才
辨意訓可與謀大事且以訓注皆因王守澄以進冀宦
官不之疑遂密以誠告之訓注遂以誅宦官為己任二
人相挾朝夕計議所言於上無不從聲勢烜赫注多在
禁中或時休沐賓客填門賂遺山積外人但知訓注倚
宦官擅作威福不知其與上有密謀也上之立也右領