身來日當至諸高班告身在此晚牙來受之乃以河中
兵環毬場晩牙誼等至唱名引入凡諸將桀黠拒官軍
者悉執送京師加何𢎞敬同平章事丁未詔發劉從諌
尸暴於潞州市三日石雄取其尸置毬場斬剉之戊申
加李德裕太尉趙國公德裕固辭上曰恨無官賞卿耳
卿若不應得朕必不與卿初李德裕以韓全義以來將
帥出征屢敗其弊有三一者詔令下軍前者日有三四
宰相多不預聞二者監軍各以意見指揮軍事將帥不