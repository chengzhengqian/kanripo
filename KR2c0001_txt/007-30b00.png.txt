毛愷攻伊吾屯城詔敦煌太守馬達將兵救之至蒲類
海呼衍王引去
永夀元年秋南匈奴左薁鞬臺耆且渠伯德等反侵美
稷東羌復舉種應之安定屬國都尉敦煌張奐初到職
壁中唯有二百許人聞之即勒兵而出軍吏以為力不
敵叩頭爭止之奐不聽遂進屯長城收集兵士遣將王
衞招誘東羌因據龜兹縣使南匈奴不得交通東羗諸
豪遂相率與奐共擊薁鞮等破之伯德惶恐將其衆降