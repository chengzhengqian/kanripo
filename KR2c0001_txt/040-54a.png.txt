四年春正月戊戌朔趙王鎔詣晉王行帳上夀置酒鎔
願識劉太師面晉王命吏脱劉仁恭及守光械引就席
同宴鎔荅其拜又以衣服鞍馬酒饌贈之己亥晉王與
鎔畋于行唐之西鎔送至境上而别　壬子晉王以練
劉仁恭父子凱歌入于晉陽丙辰獻于太廟自臨斬
劉守光守光呼曰守光死不恨然教守光不降者李小
喜也王召小喜證之小喜瞋目叱守光曰汝内亂禽獸
行亦我教邪王怒其無禮先斬之守光曰守光善騎射