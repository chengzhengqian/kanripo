殺鳳送首封五千户侯諸文武為敦所授用者一無所
問無或猜嫌以取誅滅敦之將士従敦彌年違離家室
朕甚愍之其單丁在軍皆遣歸家終身不調其餘皆與
假三年休訖還臺當與宿衛同例三畨敦見詔甚怒而
而病轉篤不能自將將舉兵冦京師使記室郭璞筮之
璞曰無成敦素疑璞助温嶠庾亮及聞卦凶乃問璞曰
卿更筮吾夀幾何璞曰思向卦明公起事必禍不久若
住武昌夀不可測敦大怒曰卿夀幾何曰命盡今日日