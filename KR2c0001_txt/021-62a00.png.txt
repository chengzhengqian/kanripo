皆帥其衆來降衍遣弟輔國將軍秀鎮京口輔國將軍
恢鎮破墩從弟寧朔將軍景鎮廣陵　巴東獻武公蕭
頴胄以蕭璝與蔡道恭相持不决憂憤成疾十一月壬
午卒夏侯詳祕之使似其書者假為教命宻報蕭衍衍
亦祕之詳徴兵雍州蕭偉遣蕭憺將兵赴之璝等聞建
康已危衆懼而潰璝及魯休烈皆降乃發頴胄喪贈侍
中丞相於是衆望盡歸於衍　崔慧景之逼建康也東
昏侯拜蔣子文神為假黄鉞使持節相國太宰大將軍