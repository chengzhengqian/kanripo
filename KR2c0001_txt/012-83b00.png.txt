謂為之於未亂者也越以為然癸卯越自為丞相領兖
州牧都督兖豫司冀幽幷諸軍事以晞為征東大將軍
開府儀同三司加侍中假節都督青州諸軍事領青州
刺史封東平郡公越晞由是有隙　初陽平劉靈少貧
賤力制犇牛走及犇馬時人雖異之莫能舉也靈撫膺
歎曰天乎何當亂也及公師藩起靈自稱將軍冦掠趙
魏會王彌為茍純所敗靈亦為王讃所敗遂俱遣使降
漢漢拜彌鎮東大將軍青徐二州牧都督縁海諸軍事