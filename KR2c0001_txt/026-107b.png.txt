上殿賛拜不名唐王既克長安以書諭諸郡縣於是東
自商洛南盡巴蜀郡縣長史及盜賊渠帥氐羌酋長争
遣子弟入見請降有司復書日以百數　二月己卯唐
王遣太常卿鄭元璹將兵出商洛徇南陽左領軍府司
馬安陸馬元規徇安陸及荆襄　三月己酉以齊公元
吉為鎮北將軍太原道行軍元帥都督十五郡諸軍事
聴以便宜從事　乙卯徙秦公世民為趙公　戊辰隋
恭帝詔以十郡益唐國仍以唐王為相國總百揆唐國