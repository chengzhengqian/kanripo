屯中山北界令緣邊郡增置步兵列屯塞下教習戰射
三年冬十二月南單于拔死弟休利立為去特若尸逐
就單于
永和五年春二月南匈奴句龍王吾斯車紐等反冦西
河招誘右賢王合兵圍美稷殺朔方代郡長吏　夏五
月度遼將軍馬續與中郎將梁並等發邊兵及羌胡合
二萬餘人掩擊破之吾斯等復更屯聚攻没城邑天子
遣使責讓單于單于本不預謀乃脱㡌避帳詣並謝罪