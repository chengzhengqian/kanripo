悉解猶帶中丞及京畿士開等以北城有武庫欲移儼
於外然後奪其兵權治書侍御史王子宜與儼所親開
府儀同三司髙舍洛中常侍劉辟彊說儼曰殿下被䟽
正由士開間構何可出北宫入民間也儼謂侍中馮子
琮曰士開罪重兒欲殺之何如子琮心欲廢帝而立儼
因勸成之儼令子宜表彈士開罪請禁推子琮雜佗文
書奏之齊主不審省而可之儼誑領軍庫狄伏連曰奉
敕令領軍収士開伏連以告子琮且請覆奏子琮曰琅