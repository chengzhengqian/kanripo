以方徧諸侯無妻子人聞其能使物及不死更饋遺之
常餘金錢衣食人皆以為不治生業而饒給又不知其
何所人愈信爭事之少君善為巧發竒中嘗從武安侯
飲坐中有九十餘老人少君乃言與其大父游射處老
人為兒時從其大父識其處一坐盡驚少君言上曰祠
竈則致物致物而丹沙可化為黄金壽可益蓬萊僊者
可見見之以封禪則不死黄帝是也臣嘗游海上見安
期生食臣棗大如𤓰安期生僊者通蓬萊中合則見人