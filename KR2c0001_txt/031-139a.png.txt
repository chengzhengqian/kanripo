宅侍中奈何不守光弼曰守之則汜水崿嶺龍門皆應
置兵子為兵馬判官能守之乎遂移牒留守韋陟使帥
東京官屬西入闗牒河南尹李若幽使帥吏民出城避
賊空其城光弼帥軍士運油鐵諸物詣河陽為守備光
弼以五百騎殿時思明遊兵已至石橋諸將請曰今自
洛城而北乎當石橋而進乎光弼曰當石橋而進及日
暮光弼秉炬徐行部曲堅重賊引兵躡之不敢逼光弼
夜至河陽有兵二萬糧纔支十日光弼按閲守備部分