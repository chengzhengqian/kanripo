中平元年春角弟子濟南唐周上書告之於是收馬元
義車裂於雒陽詔三公司𨽻案驗宫省直衛及百姓有
事角道者誅殺千餘人下冀州逐捕角等角等知事已
露晨夜馳敕諸方一時俱起皆著黄巾以為標幟故時
人謂之黄巾賊二月角自稱天公將軍角弟寶稱地公
將軍寶弟梁稱人公將軍所在燔燒官府劫略聚邑州
郡失據長吏多逃亡旬月之間天下響應京師震動安
平甘陵人各執其王應賊三月戊申以河南尹何進為