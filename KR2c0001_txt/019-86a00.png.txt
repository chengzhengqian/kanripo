及妃女直趨歴城分兵配䕶軍蕭思話使留守彭城太
尉長史何朂欲席卷犇鬰洲自海道還京師義恭去意
已判唯二議彌日未决安北長史沛郡太守張暢曰若
歴城鬰洲有可至之理下官敢不髙賛今城中乏食百
姓咸有走志但以關扄嚴固欲去莫從耳一旦動足則
各自逃散欲至所在何由可得今軍食雖寡朝夕猶未
窘罄豈有捨萬安之術而就危亡之道若此計必行下
官請以頸血汙公馬蹄武陵王駿謂義恭曰阿父既為