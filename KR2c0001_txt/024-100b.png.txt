内不自安繕甲聚徒撫循所部啟求廣州以卜朝廷之
意司徒頊偽許之而詔書未出皎遣使潜引周兵又自
歸於梁以其子𤣥響為質五月癸巳頊以丹陽尹呉明
徹為湘州刺史　司徒頊遣呉明徹帥舟師三萬趣郢
州丙申遣征南大將軍淳于量帥舟師五萬繼之又遣
冠武將軍楊文通從安成歩道出茶陵巴山太守黄法
慧從宜陽出澧陵共襲華皎并與江州刺史章昭達郢
州刺史程靈洗合謀進討六月壬寅以司空徐度為車