遺五家如一競開第舍極其壯麗一堂之費動踰千萬
既成見他人有勝己者輙毁而改為虢國尤為豪蕩一
旦帥工徒突入韋嗣立宅即撤去舊屋自為新第但授
韋氏以隙地十畆而已中堂既成召工圬墁約錢二百
萬復求賞技虢國以絳羅五百叚賞之嗤而不顧曰請
取螻蟻蜥蜴記其數置堂中茍失一物不敢受直
九載春二月楊貴妃復忤㫖送歸私第户部郎中吉溫
因宦官言於上曰婦人識慮不逺違忤聖心陛下何愛