田子是亦欲反也義真信之使左右劉乞等殺修修既
死人情離駭莫相統壹義真悉召外軍入長安閉門拒
守關中郡縣悉降于夏赫連璝夜襲長安不克夏王勃
勃進據咸陽長安樵采路絶宋公裕聞之使輔國将軍
蒯恩如長安召義真東歸以相國右司馬朱齡石為都
督關中諸軍事右将軍雍州刺史代鎮長安裕謂齡石
曰卿至可敕義真輕装速發既出關然後可徐行若關右
必不可守可與義真俱歸又命中書侍郎朱超石慰勞