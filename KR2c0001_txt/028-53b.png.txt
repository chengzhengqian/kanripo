勣繼之軍至陰山遇突厥千餘帳俘以隨軍頡利見使
者大喜意自安靖使武邑蘇定方帥二百騎為前鋒乗
霧而行去牙帳七里虜乃覺之頡利乗千里馬先走靖
軍至虜衆遂潰唐儉脫身得歸靖斬首萬餘級俘男女
十餘萬獲雜畜數十萬殺隋義成公主擒其子疊羅施
頡利帥萬餘人欲度磧李世勣軍於磧口頡利至不得
度其大酋長皆帥衆降世勣虜五萬餘口而還斥地自
陰山北至大漠露布以聞甲寅以克突厥赦天下　三