為太子勃海文襄王高澄以其弟太原公洋次長意常
忌之洋深自晦匿言不出口常自貶退與澄言無不順
從澄輕之常曰此人亦得富貴相書亦何可解洋為其
夫人趙郡李氏營服玩小佳澄輒奪取之夫人或恚未
與洋笑曰此物猶應可求兄須何容吝惜澄或愧不取
洋即受之亦無飾讓每退朝還第輒閉閤静坐雖對妻
子能竟日不言或時袒跣奔躍夫人問其故洋曰為爾
漫戯其實葢欲習勞也澄獲衡州刺史蘭欽子京以為