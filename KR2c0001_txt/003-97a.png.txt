不足憂也上嘗小不平使常融召太子融言太子有喜
色上嘿然及太子至上察其貌有涕泣處而佯語笑上
怪之更㣲問知其情乃誅融皇后亦善自防閑避嫌疑
雖久無寵尚被禮遇是時方士及諸神巫多聚京師率
皆左道惑衆變幻無所不為女巫徃来宫中教美人度
厄每屋輙埋木人祭祀之因妬忌恚詈更相告訐以為
祝詛上無道上怒所殺後宫延及大臣死者數百人上
心既以為疑嘗晝寝夢木人數千持杖欲擊上上驚寤