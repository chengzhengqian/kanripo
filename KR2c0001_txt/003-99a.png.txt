白皇后發中廐車載射士出武庫兵發長樂宫衛卒長
安擾亂言太子反蘇文迸走得亡歸甘泉説太子無状
上曰太子必懼又忿充等故有此變乃使使召太子使
者不敢進歸報云太子反已成欲斬臣臣逃歸上大怒
丞相屈氂聞變挺身逃亡其印綬使長史乘疾置以聞
上問丞相何為對曰丞相祕之未敢發兵上怒曰事籍
籍如此何謂祕也丞相無周公之風矣周公不誅管蔡
乎乃賜丞相璽書曰捕斬反者自有賞罰以牛車為櫓