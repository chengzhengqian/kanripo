此來以俟大王改過耳若天子命将出師縱大王不自
惜鄉里士民何罪隨大王㓕族乎昌懼致犒軍錢二百
萬執首謀者吳瑶及巫覡數人送於鏐且請待罪天子
鏐引兵還以狀聞　　夏四月朝廷以董昌有貢輸之
勤今日所為類得心疾詔釋其罪縱歸田里　　錢鏐
表董昌逆不可赦請以本道兵討之　楊行宻遣使
詣錢鏐言董昌已改過宜釋之亦遣使詣昌使趣朝貢
　五月詔削董昌官爵委錢鏐討之　　六月庚寅以