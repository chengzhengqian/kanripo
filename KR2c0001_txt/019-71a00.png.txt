王聞之賜慧龍璽書曰劉義隆畏將軍如虎欲相中害
朕自知之風塵之言想不足介意帝復遣刺客吕𤣥伯
刺之曰得慧龍首封二戸男賞絹千匹𤣥伯詐為降人
求屏人有所論慧龍疑之使人探其懐得尺刀𤣥伯叩
頭請死慧龍曰各為其主耳釋之左右諌曰宋人為謀
未已不殺𤣥伯無以制將来慧龍曰死生有命彼亦安
能害我我以劉義為扞蔽又何憂乎遂捨之　夏閏六
月魏主遣散騎侍郎周紹来聘且求昬帝依違答之