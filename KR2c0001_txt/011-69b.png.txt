便當乘勝南上逆之中道不憂不破也若如子計恐士
衆散盡坐待敵到君臣俱降無復一人死難者不亦辱
乎三月悌等濟江圍渾部將城陽都尉張喬於楊荷喬
衆纔七千閉柵請降諸葛靚欲屠之悌曰彊敵在前不
宜先事其小且殺降不祥靚曰此屬以救兵未至力少
不敵故且偽降以緩我非真伏也若捨之而前必為後
患悌不從撫之而進悌與楊州刺史汝南周浚結陳相
對沈瑩帥丹陽鋭卒刀楯五千三衝晉兵不動瑩引退