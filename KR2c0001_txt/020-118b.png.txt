鸞勸其廢立隂為鸞耳目帝不之覺也周奉叔恃勇挾
勢陵轢公卿常翼單刀二十口自隨出入禁闥門衞不
敢訶毎語人曰周郎刀不識君鸞忌之使蕭諶蕭坦之
說帝出奉叔為外援己巳以奉叔為青州刺史曺道剛
為中軍司馬奉叔就帝求千戸侯許之鸞以為不可封
曲江縣男食三百户奉叔大怒於衆中攘刀厲色鸞說
諭之乃受奉叔辭畢將之鎮部伍已出鸞與蕭諶稱敕
召奉叔於省中毆殺之啟云奉叔慢朝廷帝不獲已可