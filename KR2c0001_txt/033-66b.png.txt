緩好修飾邉幅不習軍事聞上在奉天欲迎大駕具服
用貨財獻于行在後營将李楚琳為人剽悍軍中畏之
甞事朱泚為泚所厚行軍司馬齊映與同僚齊抗言扵
鎰曰不去楚琳必為亂首鎰命楚琳出屯隴州楚琳託
事不時發鎰方以迎駕為憂謂楚琳已去矣楚琳夜與
其黨作亂鎰縋城而走賊追及殺之判官王沼等皆死
映自水竇出抗為傭保負荷而逃皆免始上以奉天迫
隘欲幸鳳翔户部尚書蕭復聞之遽請見曰陛下大誤