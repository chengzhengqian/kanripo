辛亥繼岌至徳陽宗弼遣使奉牋稱已遷蜀主於西第
安撫軍城以俟王師又使其子承班以蜀主後宫及珍
玩賂繼岌及郭崇韜求西川節度使繼岌曰此皆我家
物奚以獻為留其物而遣之李紹琛留漢州八日以俟
都統甲寅繼岌至漢州王宗弼迎謁乙卯至成都丙辰
李嚴引蜀主及百官儀衛出降於升遷橋蜀主白衣銜
璧牽羊草繩縈首百官衰絰徒跣輿櫬號哭俟命繼岌
受璧崇韜解縛焚櫬承制釋罪君臣東北向拜謝丁巳