府北抵暮下營掘塹已周行儉遽命移就髙岡諸將皆
言士卒已安堵不可復動行儉不從趣使移是夜風雨暴
至前所營地水深丈餘諸將驚服問其故行儉笑曰自
今但從我命不必問其所由知也奉職既就擒餘黨走
保狼山詔户部尚書崔知悌馳傳詣定㐮宣慰將士且
區處餘冦行儉引軍還　秋七月突厥餘衆圍雲州代
州都督竇懷悊右領軍中郎將程務挺將兵擊破之
開耀元年春正月突厥冦原慶等州乙亥遣右衛將軍