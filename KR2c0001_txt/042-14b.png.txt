復取徳州己酉命歸徳節度使高行周保義節度使王
周留鎮澶州庚戌帝發澶州甲寅至大梁侍衛馬步都
指揮使天平節度使同平章事景延廣既為上下所
惡帝亦憚其不遜難制桑維翰引其不救戚城之罪
辛酉加延廣兼侍中出為西京留守以歸徳節度使兼
侍中高行周為侍衞馬步都指揮使延廣鬱鬱不得志
見契丹彊盛始憂國破身危遂日夜縱酒朝廷因契丹
入冦國用愈竭復遣使者三十六人分道括率民財各