墉長孫子彦棄城走焚城中室屋俱盡歡毁金墉而還
東魏之遷鄴也主客郎中裴讓之留洛陽獨孤信之敗
也讓之弟諏之隨丞相泰入關為大行臺倉曹郎中歡
囚讓之兄弟五人讓之曰昔諸葛亮兄弟事呉蜀各盡
其心况讓之老母在此不忠不孝必不為也明公推誠
待物物亦歸心若用猜忌去霸業逺矣歡皆釋之九月
魏主入長安丞相泰還屯華州　冬十月魏歸高敖曹
竇泰莫多婁貸文之首于東魏　十二月魏是云寶襲