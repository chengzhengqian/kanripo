亦逹者之令圖自古賢人君子莫不與時消息以避禍
患公之兄弟功名蓋世當塗用事有年矣朝臣為足下
家所屈辱者可勝數哉又儲后以所欲不行毎切齒於
執政公雖自結於人主而欲危公者固亦多矣主上一
旦棄群臣公亦何以取庇今皇太子失愛於皇后主上
素有廢黜之心此公所知也今若請立晉王在賢兄之
口耳誠能因此時建大功王必永銘骨髓斯則去累卵
之危成太山之安也約然之因以白素素聞之大喜撫