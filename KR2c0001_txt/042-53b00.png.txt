脯果賜契丹主賀平晉國契丹主與羣臣宴於永福殿
　東方羣盜大起䧟宋亳密三州契丹主謂左右曰我
不知中國之人難制如此亟遣㤗寧節度使安審𤦺武
寧節度使符彦卿等歸鎮仍以契丹兵送之彦卿至埇
橋賊帥李仁恕帥衆數萬急攻徐州彦卿與數十騎至
城下揚鞭欲招諭之仁恕控彦卿馬請從相公入城彦
卿子昭序自城中遣軍校陳守習縋而出呼於賊中曰
相公已䧟虎口聴相公助賊攻城城不可得也賊知不