以分其勢尚結贊與瑊約各以甲士三千人列於壇之
東西常服者四百人從至壇下辛未將盟尚結贊又請
各遣遊騎數十更相覘索瑊皆許之吐蕃伏精騎數萬
於壇西遊騎貫穿唐軍出入無禁唐騎入虜軍悉為所
擒瑊等皆不知入幕易禮服虜伐鼓三聲大譟而至殺
宋奉朝等於幕中瑊自幕後出偶得他馬乘之伏鬛入
其銜馳十餘里銜方及馬口故矢過其背而不傷唐將
卒皆東走虜縱兵追擊或殺或擒之死者數百人擒者