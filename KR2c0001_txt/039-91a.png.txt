世宗顯徳二年夏六月戊午南漢主殺禎州節度使通
王𢎞政於是髙祖之諸子盡矣
三年春三月南漢甘泉宫使林延遇隂險多計䇿南漢
主倚信之誅滅諸弟皆延遇之謀也乙未卒國人相賀
延遇病甚薦内給事龔澄樞自代南漢主即擢澄樞知
承宣院及内侍省澄樞畨禺人也
四年南漢主聞唐屢敗憂形於色遣使入貢于朝為湖
南所閉乃治戰艦修武備既而置酒酣歌曰吾身得免