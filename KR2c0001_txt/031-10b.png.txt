相李適之懼自求散地庚寅以適之為太子少保罷政事其子衛尉少卿霅嘗盛饌召客客畏李林甫竟日無
一人敢往者　以門下侍郎崇𤣥館大學士陳希烈同
平章事希烈宋州人以講老莊得進專用神仙符瑞取
媚於上李林甫以希烈為上所愛且柔佞易制故引以
為相凡政事一決於林甫希烈但給唯諾故事宰相午
後六刻乃出林甫奏今太平無事巳時即還第軍國機
務皆決於私家主書抱成案詣希烈書名而巳　秋七