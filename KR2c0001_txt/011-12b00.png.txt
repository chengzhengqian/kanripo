艾以書誘瞻曰若降者必表為琅邪王瞻怒斬艾使列
陳以待艾艾遣子惠唐亭侯忠等出其右司馬師纂等
出其左忠纂戰不利並引還曰賊未可擊艾怒曰存亡
之分在此一舉何不可之有叱忠纂等將斬之忠纂馳
還更戰大破斬瞻及黄崇瞻子尚歎曰父子荷國重恩
不早斬黄皓使敗國殄民用生何為䇿馬冐陳而死漢
人不意魏兵卒至不為城守調度聞艾已入平土百姓
擾擾皆迸山野不可禁制漢主使羣臣㑹議或以為蜀