南豫州刺史西豐脫侯周敷帥所部擊之至定川與廸
對壘廸紿敷曰吾昔與弟戮力同心豈規相害今願伏
罪還朝因弟披露心腑先乞挺身共盟敷許之方登壇
為廸所殺　陳寳應據建安晉安二郡水陸為柵以拒
章昭達昭達與戰不利因據上流命軍士伐木為筏施
拍其上㑹大雨江漲昭達放筏衝寳應水柵盡壊之又
出兵攻其歩軍方合戰上遣將軍余孝頃自海道適至
并力乘之十一月己丑寳應大敗逃至莆口謂其子曰