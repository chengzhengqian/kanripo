遣人謂敬瑭曰吾欲今日即破賊可乎敬瑭遣人馳告
曰南軍甚厚不可輕請俟明日議戰未晚也使者未至契
丹已與唐騎將髙行周苻彦卿合戰敬瑭乃遣劉知逺
出兵助之張敬逹楊光逺安審𤦺以步兵陳於城西北
山下契丹遣輕騎三千不被甲直犯其陳唐兵見其羸
爭逐之至汾曲契丹涉水而去唐兵循岸而進契丹伏
兵自東北起衝唐兵斷而為二步兵在北者多為契丹
所殺騎兵在南者引歸晉安寨契丹縱兵乗之唐兵大