柱我報讎耳歡曰我昔親聞天柱訃汝在户前立豈得
言不反邪且以君殺臣何報之有今日義絶矣遂戰歡
將中軍高敖曹將左軍歡從父弟岳將右軍歡戰不利
兆等乘之岳以五百騎衝其前别將斛律敦収散卒躡
其後敖曹以千騎自栗園出横撃之兆等大敗賀拔勝
與徐州刺史杜德於陳降歡兆對慕容紹宗撫膺曰不
用公言以至於此欲輕騎西走紹宗反旗鳴角収散卒
成軍而去兆還晉陽仲逺奔東郡爾朱彦伯聞度律等