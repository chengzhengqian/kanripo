比屢失利人情騷動若復出頓江淮恐北狄西冦乗弊
而來則世事去矣莫若薄賦省徭息民養士使朝廷恊
睦遐邇歸心天下皆當肅清豈直陳氏而已不從遣軍
救歴陽庚申黄法[木-企-止+皕/大*毛]擊破之又遣開府儀同三司尉破
胡長孫洪略救秦州趙彦深私問計於祕書監源文宗
曰吳賊侏張遂至於此弟往為秦涇刺史悉江淮間情
事今何術以禦之文宗曰朝廷精兵必不肯多付諸將
數千已下適足為吳人之餌尉破胡人品王之所知敗