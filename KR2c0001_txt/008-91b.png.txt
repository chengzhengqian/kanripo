奉詔辭語不順帝恐傕聞之亟令酈去傕遣虎賁王昌
呼欲殺之昌知酈忠直縱令去還答傕言追之不及
辛巳以車騎將軍李傕為大司馬在三公之右　李傕
郭汜相攻連月死者以萬數六月傕將楊奉謀殺傕事
泄遂將兵叛傕傕衆稍衰庚午鎮東將軍張濟自陜至
欲和傕汜遷乘輿權幸𢎞農帝亦思舊京遣使宣諭十
反汜傕許和欲質其愛子傕妻愛其男和計未定而羌
胡數来闚省門曰天子在此中耶李將軍許我宫人今