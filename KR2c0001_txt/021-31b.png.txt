建康中外戒嚴徐孝嗣以下屯衛宫城蕭坦之帥臺軍
討遥光孝嗣内自疑懼與沈文季戎服共坐南掖門上
欲與之共論世事文季輒引以它辭終不得及蕭坦之
屯湘宫寺左興盛屯東籬門鎮軍司馬曺虎屯青溪大
橋衆軍圍東城三面燒司徒府遥光遣垣厯生從西門
出戰臺軍屢敗殺軍主桑天愛遥光之起兵也問諮議
㕘軍蕭暢暢正色不從戊午暢與撫軍長史沈昭畧潜
自南門出詣臺自歸衆情大沮暢衍之弟昭畧文季之