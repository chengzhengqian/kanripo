弟更無他計但相聚酣宴奏女樂化及醉尤智及曰我
初不知由汝為計强來立我今所向無成士馬日散負
弑君之名天下所不容今者族滅豈不由汝乎持其兩
子而泣智及怒曰事捷之日初不賜尤及其將敗乃欲
歸罪何不殺我以降竇建德數相鬬䦧言無長㓜醒而
復飲以此為恒其衆多亡化及自知必敗嘆曰人生固
當死豈不一日為帝乎於是鴆殺秦王浩即皇帝位於
魏縣國號許改元天壽署置百官　冬十月丙戌皇泰