常侍王子敏報之　三月己未齊以湘東王繹為梁相
國建梁臺總百揆承制　岳陽王詧聞侯景克郢州遣
蔡大寳將兵一萬進據武寜遣使至江陵詐稱赴援衆
議欲答以侯景已破令其退軍湘東王繹曰今語以退
軍是趣之令進也乃使謂大寳曰岳陽累啟連和不相
侵犯卿那忽據武寜今當遣天門太守胡僧祐精甲二
萬鐡馬五千頓湕水待時進軍詧聞之召其軍還僧祐
南陽人也　秋八月侯景廢帝為晉安王下詔迎豫章