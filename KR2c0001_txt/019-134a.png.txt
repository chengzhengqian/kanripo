輿法物習唱警蹕道龍憂懼私與伴侣言之誕殺道龍
又豫章民陳談之上書稱弟詠之在誕左右見誕䟽陛
下年紀姓諱徃巫鄭師憐家祝詛詠之密以啟聞誕誣
詠之乗酒罵詈殺之上乃令有司奏誕罪惡請收付廷
尉治罪乙卯詔貶誕爵為侯遣之國詔書未下先以羽
林禁兵配兖州刺史垣閬使以之鎮為名與給事中戴
明寳襲誕閬至廣陵誕未悟也明寳夜報誕典籖蔣成
使明晨開門為内應成以告府舍人許宗之宗之入告