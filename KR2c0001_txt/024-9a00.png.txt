將刻日將發謀泄綸壓殺之恪狼狽徃謝綸曰羣小所
作非由兄也兇黨已斃兄勿深憂　王僧辯急攻長沙
辛巳克之執河東王譽斬之傳首江陵湘東王繹反其
首而葬之繹以僧辯為左衛將軍加侍中鎭西長史
六月魏人欲令岳陽王詧發哀嗣位詧辭不受丞相泰
使榮權册命詧為梁王始建臺置百官　秋七月辛酉
梁王詧入朝于魏　邵陵王綸大脩鎧仗將討侯景湘
東王繹惡之八月甲午遣左衛將軍王僧辯信州刺史