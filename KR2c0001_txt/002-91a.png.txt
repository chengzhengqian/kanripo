即授璽綬與剖符通使使和集百越無為南邊患
害初秦二世時南海尉任囂病且死召龍川令趙佗語
曰秦為無道天下苦之聞陳勝等作亂天下未知所安
南海僻逺吾恐盜兵侵地至此欲興兵絶新道自備待
諸侯變㑹病甚且番禺負山險阻南海東西數十里頗
有中國人相輔此亦一州之主也可以立國郡中長吏
無足與言者故召公告之即被佗書行南海尉事囂死
佗即移檄告横浦陽山湟谿關曰盗兵且至急絶道聚