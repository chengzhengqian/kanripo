之遂圍深澤其徒執刀兒降建德斬之盡幷其衆易定
等州皆降唯冀州刺史麴稜不下稜壻崔履行䢰之孫
也自言有奇術可使攻者自敗稜信之履行命守城者
皆坐毋得妄鬬曰賊雖登城汝曹勿怖吾將使賊自縛
於是為壇夜設章醮然後自衣衰絰杖行登北樓慟哭
又令婦女升屋四向振裙建德攻之急稜將戰履行固
止之俄而城陷履行哭猶未已建德見稜曰卿忠臣也
厚禮之以為内史令　建德既克冀州兵威益盛帥衆