通合勢攻鄠縣下之神通衆踰一萬自稱關中道行軍
總管以前藥城長令狐德棻為記室德棻熈之子也李
氏又使馬三寶説羣盜李仲文向善志丘師利等皆帥
衆從之仲文宻之從父師利和之子也西京留守屢遣
兵討潘仁等皆為所敗李氏徇盩厔武功始平皆下之
衆至七萬左親衞段綸文振之子也娶淵女亦聚徒於
藍田得萬餘人及淵濟河神通李氏綸各遣使迎淵淵
以神通為光禄大夫子道彦為朝請大夫綸為金紫光