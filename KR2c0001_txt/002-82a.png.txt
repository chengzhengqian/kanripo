生曰天下安注意相天下危注意將將相和調則士豫
附天下雖有變權不分為社稷計在兩君掌握耳臣常
欲謂太尉絳侯絳侯與我戲易吾言君何不交驩太尉
深相結因為陳平畫吕氏數事陳平用其計乃以五百
金為絳侯壽厚具樂飲太尉報亦如之兩人深相結吕
氏謀益衰　太后使使告代王欲徙王趙代王謝之願
守代邊太后乃立兄子吕祿為趙王追尊祿父建成康
侯釋之為趙昭王