居内地上以凉州都督鄭仁泰為清海道行軍大總管帥
右武衛將軍獨孤卿雲辛文陵等分屯凉鄯二州以備吐
蕃六月戊申又以左武衛大將軍蘇定方為安集大使節
度諸軍為吐谷渾之援吐蕃禄東賛屯清海遣使者論仲
琮入見表陳吐谷渾之罪且請和親上不許遣左衛郎將
劉文祥使于吐蕃降璽書責讓之
麟徳二年春二月丁卯吐蕃遣使入見請復與吐谷渾和
親仍求赤水地畜牧上不許