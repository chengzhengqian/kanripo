其五髙祖斵雕為朴崩未踰年而遽窮奢麗其六徭賦
下民以奉俳優角抵其七上書字誤者即治其罪杜獻
書之路其八𤣥象垂誡不能諮諏善道脩布徳政若不
革兹八事臣見周廟不血食矣帝大怒將殺之朝臣恐
懼莫有救者内史中大夫洛陽元巖歎曰臧洪同死人
猶願之况比干乎若樂運不免吾將與之俱斃乃詣閤
請見曰樂運不顧其死欲以求名陛下不如勞而遣之
以廣聖度帝頗感悟明日召運謂曰朕昨夜思卿所奏