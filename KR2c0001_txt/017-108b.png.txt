土紛亂非段王所能濟也男成素得衆心衆皆憤泣爭
奮比至氐池衆逾一萬鎮軍将軍臧莫孩帥所部降之
羌胡多起兵應䝉遜者䝉遜進壁侯塢業先疑右軍将
軍田昻囚之至是召昻謝而赦之使與武衛将軍梁中
庸共討䝉遜别将王豐孫言於業曰西平諸田世有反
者昻貎恭而心險不可信也業曰吾疑之久矣但非昻
無可討䝉遜者昻至侯塢帥騎五百降於䝉遜業軍遂
潰中庸亦詣䝉遜降五月蒙遜至張掖田昻兄子承愛