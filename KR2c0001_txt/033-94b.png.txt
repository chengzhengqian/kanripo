罔敢怠荒然以長于深宫之中暗扵經國之務積習易
溺居安忘危不知稼穡之艱難不恤征戍之勞苦澤靡
下究情未上通事既擁隔人懐疑阻猶昩省已遂用興
戎徴師四方轉餉千里賦車籍馬逺近騷然行齎居送
衆庶勞止或一日屢交鋒刃或連年不解甲胄祀奠乏
主室家靡依死生流離怨氣凝結力役不息田萊多荒
暴令峻扵誅求疲甿空扵杼軸轉死溝壑離去郷閭邑
里丘墟人煙斷絶天譴扵上而朕不寤人怨扵下而朕