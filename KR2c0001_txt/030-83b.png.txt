故委以腹心頊與武懿宗爭趙州之功於太后前頊魁
岸辯口懿宗短小傴僂頊視懿宗聲氣凌厲太后由是
不恱曰頊在朕前猶卑我諸武况異時詎可倚邪它日
頊奏事方援古引今太后怒曰卿所言朕飫聞之無多
言太宗有馬名師子騘肥逸無能調馭者朕為宫女侍
側言於太宗曰妾能制之然須三物一鐵鞭二鐵檛三
匕首鐵鞭擊之不服則以檛檛其首又不服則以匕首
斷其喉太宗壯朕之志今日卿豈足汚朕匕首邪頊惶