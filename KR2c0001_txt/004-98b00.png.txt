駕所發諸官署及所造作遺賜外家羣臣妾皆如竟寕
以前故事皇后上疏自陳以為時世異制長短相補不
出漢制而已纎微之間未必可同若竟寕前與黄龍前
豈相放哉家吏不曉今壹受詔如此且使妾揺手不得
設妾欲作某屏風張於某所曰故事無有或不能得則
必䋲妾以詔書矣此誠不可行唯陛下省察故事以特
牛祠大父母戴侯敬侯皆得蒙恩以太牢祠今當率如
故事唯陛下哀之今吏甫受詔讀記直豫言使后知之