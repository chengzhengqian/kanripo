丙戍劉裕稱受帝宻詔以武陵王遵承制總百官行事
因大赦惟桓𤣥一族不宥　劉敬宣髙雅之謀殺南燕
王僃徳推司馬休之為主雅之邀劉軌同謀軌不從謀
頗泄敬宣等南走南燕人收軌殺之追及雅之又殺之
敬宣休之至淮泗間聞桓𤣥敗遂來歸劉裕以敬宣為
晉陵太守　　夏四月己丑武陵王遵入居東宫内外
畢敬遷除百官稱制書敎稱令書以司馬休之監荆益
梁寧秦雍六州諸軍事領荆州刺史庚寅桓𤣥挾帝至