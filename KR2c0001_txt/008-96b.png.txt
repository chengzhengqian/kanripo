外舉義兵内實相圖未有憂存社稷恤民之意今州郡
粗定兵彊士附西迎大駕即宫鄴都挾天子而令諸侯
畜士馬以討不庭誰能禦之潁川郭圖淳于瓊曰漢室陵遲
為日久矣今欲興之不亦難乎且英雄並起各據州郡連徒
聚衆動有萬計所謂秦失其鹿先得者王今迎天子自近動
輒表聞從之則權輕違之則拒命非計之善者也授曰今迎
朝廷於義為得於時為宜若不早定必有先之者矣紹不從
建安元年春正月董承張楊欲以天子還雒陽楊奉李