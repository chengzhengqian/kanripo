上初即位明公入朝主上豈不知蛟龍不可縱之深淵
邪然卒以河東復授公此乃天意假公以利器也明宗
遺愛在人主上以庶孽代之羣情不附公明宗之愛壻
今主上以反逆見待此非首謝可免但力為自全之計
契丹主素與明宗約為兄弟今部落近在雲應公誠能
推心屈節事之萬一有急朝呼夕至何患無成敬瑭意
遂決先是朝廷疑敬瑭以羽林將軍寳鼎楊彦詢為北
京副留守敬瑭將舉事亦以情告之彦詢曰不知河東