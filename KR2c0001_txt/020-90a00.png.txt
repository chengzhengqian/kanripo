在衆寡公雄武有竒畧一勝也寛容而仁恕二勝也賢
能畢力三勝也民望所歸四勝也奉天子以伐叛逆五
勝也彼志銳而器小一敗也有威而無恩二敗也士卒
解體三敗也搢紳不懷四敗也懸兵數千里而無同惡
相濟五敗也雖豺狼十萬終為我獲道成笑曰君談過
矣南徐州行事劉善明言於道成曰攸之收衆聚騎造
舟治械包藏禍心於今十年性既險躁才非持重而起
逆累旬遲囘不進一則暗於兵機二則人情離怨三則