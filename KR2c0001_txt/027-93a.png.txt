己酉出降得其精兵萬餘人男女五萬口諸將皆賀因
問曰大王一戰而勝遽捨步兵又無攻具輕騎直造城
下衆皆以為不克而卒取之何也世民曰羅㬋所將皆
隴外之人將驍卒悍吾特出其不意而破之斬獲不多
若緩之則皆入城仁杲撫而用之未易克也急之則散
歸隴外折墌虚弱仁果破膽不暇為謀此吾所以克也
衆皆悦服世民所得降卒悉使仁杲兄弟及宗羅㬋翟
長孫等將之與之射獵無所疑間賊畏威銜恩皆願效