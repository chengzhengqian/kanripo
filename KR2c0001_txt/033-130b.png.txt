斬泚黨李希倩敬釭彭偃等八人扵市　王武俊既破
朱滔還恒州表讓幽州盧龍節度使上許之　六月癸
夘李晟遣掌書記吳人于公異作露布上行在曰臣已
肅清宫禁祗謁寝園鐘簴不移廟貌如故上泣下曰天
生李晟以為社稷非為朕也晟在渭橋熒惑守嵗乆之
乃退賔佐皆賀曰熒惑退舍皇家之福也宜速進兵晟
曰天子野次臣下知死敵而已天象髙逺誰得知之既
克長安乃謂之曰郷非相拒也吾聞五星贏縮無常萬