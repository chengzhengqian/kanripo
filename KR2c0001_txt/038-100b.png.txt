洛陽上雖不許全忠常令東都留守佑國節度使張全
義繕修宫室全忠之克邠州也質靜難軍節度使楊崇
本妻子於河中崇本妻美全忠私焉既而歸之崇本怒
使謂李茂貞曰唐室將滅父何忍坐視之乎遂相與連
兵侵逼京畿復姓名為李繼徽己酉全忠引兵屯河中
丁巳上御延喜樓朱全忠遣牙將寇彦卿奉表稱邠岐
兵逼畿甸請上遷都洛陽及下樓裴樞已得全忠移書
促百官東行戊午驅徙士民號哭滿路罵曰賊臣崔𦙍