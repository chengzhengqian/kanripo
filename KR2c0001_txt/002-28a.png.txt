王深入敵國置酒髙㑹士卒逸豫戰心不固楚以彊大
之威而䘮其國都士卒皆有憤激之氣救敗赴亡之急
以決一旦之命此漢之所以敗也且韓信選精兵以守
而趙以内顧之士攻之項羽選精兵以攻而漢以怠惰
之卒應之此同事而異情者也故曰權不可預設變不
可先圖與時遷移應物變化設䇿之機也　漢王謂陳
平曰天下紛紛何時定乎陳平曰項王骨鯁之臣亞父鍾離
昧龍且周殷之屬不過數人耳大王誠能出捐數萬斤