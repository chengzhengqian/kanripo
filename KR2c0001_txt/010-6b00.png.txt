將軍徐晃屯宛以助曹仁以攻羽孫權為牋與魏王操
請以討羽自效及晃擊敗羽羽遂撤圍退然舟船猶據
沔水襄陽隔絶不通吕蒙至尋陽盡伏其精兵中
使白衣搖櫓作商賈人服晝夜兼行羽所置江邊屯候
盡收縛之是故羽不聞知糜芳傅士仁素皆嫌羽輕已
羽之出軍芳仁供給軍資不悉相及羽言還當治之芳
仁咸懼於是蒙令故騎都尉虞翻為書説仁為陳成敗
仁得書即降翻謂蒙曰此譎兵也當將仁行留兵備城