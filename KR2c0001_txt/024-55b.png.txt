軍縞素遣别將矦平帥舟師攻後梁琳屯兵長沙傳檄
州郡為進取之計長沙王韶及上㳺諸將皆推琳為盟
主　二月矦平攻後梁巴武二州故劉棻主帥趙朗殺
宋文徹以邵陵歸于王琳　夏五月庚辰矦平等擒莫
勇魏永壽江陵之䧟也永嘉王莊生七年矣尼法慕匿
之王琳迎莊送之建康　秋八月辛巳王琳自蒸城還
長沙　冬十月以王琳為車騎將軍開府儀同三司
十二月以陳霸先從子曇朗及永嘉王莊為質于齊事/見