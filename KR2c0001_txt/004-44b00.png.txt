從西方入至右谷蠡玉庭獲單于父行及嫂居次名王
犁汙都尉千長騎將以下四萬級馬牛羊驢槖駞七十
餘萬頭烏孫皆自取所虜獲上以五將皆無功獨惠奉
使克獲封惠為長羅侯然匈奴民衆傷而去者及畜産
逺移死亡不可勝數於是匈奴遂衰耗怨烏孫冬匈奴
單于自將數萬騎擊烏孫頗得老弱欲還㑹天大雨雪
一日深丈餘人民畜産凍死還者不能什一扵是丁令
乗弱攻其北烏桓入其東烏孫撃其西凡三國所殺數