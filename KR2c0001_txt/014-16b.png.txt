隗手流涕嗚咽勸令避禍協曰臣當守死不敢有二帝
曰今事逼矣安可不行乃令給協隗人馬使自為計協
老不堪騎乗素無恩紀募従者皆委之行至江乗為人
所殺送首於敦隗奔後趙官至太子太傅而卒帝令公
卿百官詣石頭見敦敦謂戴淵曰前日之戰有餘力乎
淵曰豈敢有餘但力不足耳敦曰吾今此舉天下以為
何如淵曰見形者謂之逆體誠者謂之忠敦笑曰卿可
謂能言又謂周顗曰伯仁卿負我顗曰公戎車犯順下