周瑜還江陵為行裝於道病困與權牋曰脩短命矣誠
不足惜但恨㣲志未展不復奉教命耳方今曹操在北
疆塲未静劉備寄寓有似飬虎天下之事未知終始
此朝士旰食之秋至尊垂慮之日也魯肅忠烈臨事不
茍可以代瑜儻所言可採瑜死不朽矣卒於巴丘權聞
之哀慟曰公瑾有王佐之資今忽短命孤何頼哉自迎
其䘮於蕪湖瑜有一女二男權為長子登娶其女以其
男循為騎都尉妻以女𦙍為興業都尉妻以宗女