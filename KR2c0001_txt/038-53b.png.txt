朔河東將李嗣昭攻澤州拔之乙卯張存敬引兵𤼵晉
州己未至河中遂圍之王珂勢窮將犇京師而人心離
貳會浮梁壊流澌塞河舟行甚難珂挈其族數百人欲
夜登舟親諭守城者皆不應牙將劉訓曰今人情擾擾
若夜出涉河必爭舟紛亂一夫作難事不可知不若且
送欵存敬徐圖向背珂從之壬戌珂植白幡於城隅遣
使以牌印請降於存敬存敬請開城珂曰吾於朱公有
家世事分請公退舍俟朱公至吾自以城授之存敬從