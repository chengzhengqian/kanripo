父悼皇考制度於是四太后各置少府太僕秩皆中二
千石傅太后既尊後尤驕與太皇太后語至謂之嫗時
丁傅以一二年間暴興尤盛為公卿列侯者甚衆然帝
不甚假以權埶不如王氏在成帝世也　丞相博御史
大夫𤣥奏言前高昌侯宏首建尊號之議而為闗内侯
師丹所劾奏免為庻人時天下衰麤委政於丹丹不深
惟襃廣尊號之義而妄稱説抑貶尊號虧損孝道不忠
莫大焉陛下仁聖昭然定尊號宏以忠孝復封高昌侯