士大至元景下車受戮容色恬然并有八子六弟及諸
姪獲顔師古於道殺之并其六子又殺廷尉劉徳願改
元景和文武進位二等遣使誅湘州刺史江夏世子伯
禽自是公卿以下皆被捶曵如奴𨽻矣初帝在東宫多
過失世祖欲廢之而立新安王子鸞侍中袁顗盛稱太
子好學有日進之美世祖乃止帝由是徳之既誅羣公
欲引進顗任以朝政遷為吏部尚書與尚書左丞徐爰
皆以誅義恭等功賜爵縣子徐爰便僻善事人頗渉書