射犬射犬降操還軍敖倉　袁術既稱帝滛侈滋甚媵
御數百無不兼羅紈厭梁肉自下饑困莫之収䘏既而
資實空虚不能自立乃燒宫室犇其部曲陳簡雷薄於灊
山復為簡等所拒遂大窮士卒散走憂懣不知所為乃
遣使歸帝號於從兄紹曰禄去漢室久矣袁氏受命當
王符瑞炳然今君擁有四州人戸百萬謹歸大命君其
興之袁譚自青州迎術欲從下邳北過曹操遣劉備及
將軍清河朱靈邀之術不得過復走壽春六月至江亭坐