築長城自赤城西至五原延袤二千餘里置戍卒以備
柔然　八月柔然冦河西河西王䝉遜命世子政徳擊
之政徳輕騎進戰為柔然所殺
文帝元嘉元年秋八月柔然紇升蓋可汗聞魏太宗殂
將六萬騎入雲中殺掠吏民攻㧞盛樂宫魏世祖自將
輕騎討之三日二夜至雲中紇升蓋引騎圍魏主五十
餘重騎逼馬首相次如堵將士大懼魏主顔色自若衆
情乃安紇升盖以弟子於陟斤為大將魏人射殺之紇