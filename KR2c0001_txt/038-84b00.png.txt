日為債家所譟親吏劉延美所負尤多故汲汲於起復
日遣人詣兩中尉樞宻及李茂貞求之甲戌命韓偓草
貽範起復制偓曰吾腕可斷此制不可草即上疏論貽
範遭憂未數月遽令起復實駭物聽傷國體學士院二
中使怒曰學士勿以死為戲偓以疏授之解衣而寢二
使不得已奏之上即命罷草仍賜敕襃賞之八月乙亥
朔班定無白麻可宣宦官喧言韓侍郎不肯草麻聞者
大駭茂貞入見上曰陛下命相而學士不肯草麻與反