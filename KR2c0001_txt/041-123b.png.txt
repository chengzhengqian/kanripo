知矣此吾所以亟戰而勝不可以勞逸常理論也敬瑭
甚歎伏壬寅敬瑭引兵會契丹圍晉安寨置營於晉安
之南長百餘里厚五十里多設鈴索吠犬人跬步不能
過敬逹等士卒猶五萬人馬萬匹四顧無所之甲辰敬
逹遣使告敗於唐自是聲問不復通唐主大懼遣彰聖
都指揮使苻彦饒將洛陽步騎兵屯河陽詔天雄節度
使兼中書令范延光將魏州兵二萬由青山趣榆次盧
龍節度使東北面招討使兼中書令北平王趙徳鈞將