上言河南節度使刺史上表者但稱姓名未新除官恐
負憂疑十一月始降制以新官命之　癸卯河中節度
使朱友謙入朝　張全義請帝遷都洛陽従之　己巳
賜朱友謙姓名曰李繼麟命繼岌兄事之以康延孝為
鄭州防禦使賜姓名曰李紹琛　廢北都復為成徳軍
　賜宣武節度使袁象先姓名曰李紹安匡國節度使温
韜入朝賜姓名曰李紹冲紹冲多齎金帛賂劉夫人及
權貴伶官旬日復遣還鎮郭崇韜曰國家為唐雪恥温