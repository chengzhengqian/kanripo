秦伐趙取三城趙王新立太后用事求救於齊齊人曰
必以長安君為質太后不可齊師不出大臣彊諌太后
明謂左右曰復言長安君為質者老婦必唾其靣左師
觸龍願見太后太后盛氣而胥之入左師公徐趨而坐
自謝曰老臣病足不得見久矣竊自恕而恐太后體之
有所苦也故願望見太后太后曰老婦恃輦而行曰食
得毋衰乎曰恃粥耳太后不和之色稍解左師公曰老
臣賤息舒祺最少不肖而臣衰竊憐愛之願得補黑衣