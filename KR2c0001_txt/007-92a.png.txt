手詔曰竇氏雖不遵法度而太后常自減損朕奉事十
年深惟大義禮臣子無貶尊上之文恩不忍離義不忍
虧案前世上官太后亦無降黜其勿復議丙申𦵏章德
皇后　九月甲子追尊梁貴人為皇太后謚曰恭懐追
服喪制　冬十月乙酉改𦵏梁太后及其姊大貴人於
西陵擢樊調為羽林左監追封諡皇太后父竦為褒親
愍侯遣使迎其喪𦵏扵恭懐皇后陵傍徴還竦妻子封
子棠為樂平侯棠弟雍為乗氏侯雍弟翟為單父侯位