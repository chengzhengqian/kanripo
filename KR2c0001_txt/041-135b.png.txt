騎度河犇于北軍諸將謂審䖍曰何地不可戰誰肯立
於此乃還庚辰唐主又與四將議復向河陽而將校皆
已飛狀迎帝帝慮唐主西犇遣契丹千騎扼澠池辛巳
唐主與曹太后劉皇后雍王重美及宋審䖍等擕傳國
寳登𤣥武樓自焚皇后積薪欲燒宫室重美諌曰新天
子至必不露居它日重勞民力死而遺怨將安用之乃
止王淑妃謂太后曰事急矣宜且避匿以俟姑夫太后
曰吾子孫婦女一朝至此何忍獨生妹自勉之淑妃乃