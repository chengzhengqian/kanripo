人排牆殺之濟宣帝弟子景王陵之子禧澹之子也剖
越柩焚其尸曰亂天下者此人也吾為天下報之故焚
其骨以告天地何倫等至洧倉遇勒戰敗東海世子毗
及宗室四十八王皆沒於勒何倫犇下邳李惲犇廣宗
裴妃為人所掠賣久之渡江初琅邪王睿之鎮建業裴
妃意也故睿徳之厚加存撫以其子冲繼越後　五月以
太子太傅傅祗為司徒尚書令荀藩為司空加王浚大
司馬侍中大都督督幽冀諸軍事南陽王模為太尉大