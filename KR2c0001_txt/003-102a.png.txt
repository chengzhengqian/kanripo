泉鳩里主人家貧常賣屨以給太子太子有故人在湖
聞其富贍使人呼之而發覺八月辛亥吏圍捕太子太
子自度不得脫即入室距戸自經山陽男子張富昌為
卒足蹋開戸新安令史李壽趨抱解太子主人公遂格
鬭死皇孫二人皆并遇害上既傷太子乃封李夀為邘
侯張富昌為題侯初上為太子立博望苑使通賓客從
其所好故賓客多以異端進者
臣光曰古之明王教養太子為之擇方正敦良之士以