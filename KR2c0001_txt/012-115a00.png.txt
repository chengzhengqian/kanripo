師尹無具瞻之貴朝為伊周夕成桀跖國政迭移於亂
人禁兵外散於四方方岳無鈞石之鎮關門無結草之
固戎羯稱制二帝失尊何哉樹立失權付託非才四維
不張而茍且之政多也夫基廣則難傾根深則難拔理
節則不亂膠結則不遷昔之有天下者所以能長久用
此道也周自后稷愛民十六王而武始君之其積基樹
本如此其固今晉之興也其創基立本固異於前代矣
加以朝寡純徳之人鄉乏不貳之老風俗淫僻恥尚失