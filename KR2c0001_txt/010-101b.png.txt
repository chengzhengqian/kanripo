篾束腰投之石子岡又遣無難督施寛就將軍施績孫
壹軍殺恪弟奮威將軍融於公安及其三子恪外甥都
鄉侯張震常侍朱恩皆夷三族臨淮臧均表乞收葬恪
曰震雷電激不崇一朝大風衝發希有極日然猶繼以
雲雨因以潤物是則天地之威不可經日挾辰帝王之
怒不宜訖情盡意臣以狂愚不知忌諱敢冐破滅之罪
以邀風雨之㑹伏念故太傅諸葛恪罪積惡盈自致夷
滅父子三首梟市積日觀者數萬詈聲成風國之大刑