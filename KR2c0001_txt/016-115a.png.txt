所致豈有它也臣等當以禮責之寳雖從之然猶詔解
㑹兵以屬隆隆固辭乃減㑹兵分給農隆又遣西河公
庫傉官驥帥兵三千助守中山丙辰寳盡徙薊中府庫
北趣龍城魏石河頭引兵追之戊午及寶於夏謙澤寶
不欲戰清河王㑹曰臣撫教士卒惟敵是求今大駕䝉
塵人思效命而虜敢自送衆心忿恨兵法曰歸師勿遏
又曰置之死地而後生今我皆得之何患不克若其捨
去賊必乗人或生餘變寶乃從之㑹整陳與魏兵戰農