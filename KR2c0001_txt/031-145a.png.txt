弼破安太清於懷州城下夏四月壬辰破史思明於河
陽西渚斬首千五百餘級　閏月丁卯加河東節度使
王思禮為司空　己卯史思明入東京　六月平盧兵
馬使田神功奏破史思明之兵於鄭州　冬十一月李
光弼攻懷州百餘日乃拔之生擒安太清　史思明遣
其將田承嗣將兵五千徇淮西王同芝將兵三千人徇
陳許敬江將二千人徇兖鄆薛鄂將五千人徇曹州
十二月兖鄆節度使能元皓擊史思明兵破之