伏思大宋開基造次根條未繁宜廣樹藩戚敦睦以道
人誰無過貴能自新以武皇之愛子陛下之懿弟豈可
以其一𤯝長致淪棄哉書奏以約之為梁州府參軍尋
殺之　夏四月徐羡之等以南兖州刺史檀道濟先朝
舊將威服殿省具有兵衆乃召道濟及江州刺史王𢎞
入朝五月皆至建康以廢立之謀告之甲申謝晦以領
軍府屋敗悉令家人出外聚將士於府内又使中書令龍舟安泰潘盛為内應夜邀檀道濟同宿晦竦動不得