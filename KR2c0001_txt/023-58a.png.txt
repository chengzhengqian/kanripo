夜召大將軍督䕶太原唐邕使部分將士鎮遏四方邕
支配須臾而畢洋由是重之癸巳洋諷東魏主以立太
子大赦澄死問漸露東魏主竊謂左右曰大將軍今死
似是天意威權當復歸帝室矣洋留太尉高岳太保高
隆之開府儀同三司司馬子如侍中楊愔守鄴餘勲貴
皆自隨甲午入謁東魏主於昭陽殿從甲士八千人登
階者二百餘人皆攘袂扣刃若對嚴敵令主者傳奏曰
臣有家事須詣晉陽再拜而出東魏主失色目送之曰