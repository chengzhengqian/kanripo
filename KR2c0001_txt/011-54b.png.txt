祜兄子暨白濬為人志大奢侈不可専任宜有以裁之
祜曰濬有大才將以濟其所欲必可用也更轉為車騎
從事中郎濬在益州明立威信蠻夷多歸附之俄遷大
司農時帝與羊祜隂謀伐吴祜以為伐吴宜藉上流之
勢宻表留王濬復為益州刺史使治水軍尋加龍驤將
軍監益梁諸軍事詔濬罷屯田兵大作舟艦别駕何攀
以為屯田兵不過五六百人作船不能猝辦後者未成
前者已腐宜召諸郡兵合萬餘人造之歳終可成濬欲