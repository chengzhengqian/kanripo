度河信逼洛陽洛州刺史廣陽王湛棄城歸鄴信遂據
金墉城孝武帝之西遷也散騎常侍河東裴寛謂諸弟
曰天子既西吾不可以東附高氏帥家屬逃於大石嶺
獨孤信入洛乃出見之時洛陽荒廢人士流散唯河東
柳蚪在陽城裴諏之在潁川信俱徵之以蚪為行臺郎
中諏之為開府屬東魏潁州長史賀若統執刺史田迄
舉城降魏魏都督梁迥入據其城前通直散騎侍郎鄭
偉起兵陳留攻東魏梁州執其刺史鹿永吉前大司馬