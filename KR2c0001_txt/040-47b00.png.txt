徳政既修四方自服矣守光不悦又使人諷鎮定求尊
己為尚父趙王鎔以告晉王晉王怒欲伐之諸將皆曰
是為惡極矣行當族滅不若陽為推尊以稔之乃與鎔
及義武王處直昭義李嗣昭振武周徳威天徳宋瑶六
節度使共奉冊推守光為尚書令尚父守光不寤以為
六鎮實畏已益驕乃具表其狀曰晉王等推臣臣荷陛
下厚恩未之敢受竊思其宜不若陛下授臣河北都統
則并鎮不足平矣上亦知其狂愚乃以守光為河北道