望當以便宜從事　趙匡賛不俟李恕返命已離長安
丙子入見王景崇等至長安聞蜀兵已入秦州以兵少
發本道及趙匡賛牙兵千餘人同拒之景崇恐匡賛牙
兵亡逸欲文其面㣲露風旨軍校趙思綰首請自文其
面以帥下景崇悅齊藏珍竊言曰思綰凶暴難制不如
殺之景崇不聽思綰魏州人也蜀李廷珪將至長安聞
趙匡賛已入朝欲引歸王景崇邀之敗廷珪於子午谷
張䖍釗至寶鷄諸將議不協按兵未進侯益聞廷珪西