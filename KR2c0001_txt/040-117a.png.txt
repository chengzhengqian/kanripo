攻澤州甲子帝至楊劉勞李周曰微卿善守吾事敗矣
　　八月甲戍自楊劉還興唐　梁主命於滑州决河
東注曹濮及鄆以限唐兵　初梁主遣段凝監大軍於
河上敬翔李振屢請罷之梁主曰凝未有過振曰俟其
有過則社稷危矣至是凝厚賂趙張求為招討使翔振
力争以為不可趙張主之竟代王彦章為北面招討使
於是宿將憤怒士卒亦不服天下兵馬副元帥張元奭
言於梁主曰臣為副元帥雖衰朽猶足為陛下扞禦北