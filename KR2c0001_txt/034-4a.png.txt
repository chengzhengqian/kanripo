上以故稍敬之不得如伾出入無阻叔文入至翰林而
伾入至柿林院見李忠言牛昭容計事大抵叔文依伾
伾依忠言忠言依牛昭容轉相交結每事先下翰林使
叔文可否然後宣于中書韋執誼承而行之外黨則韓
泰栁宗元劉禹錫等主采聴外事謀議唱和日夜汲汲
如狂互相推奬曰伊曰周曰管曰葛僴然自得謂天下
無人榮辱進退生於造次惟其所欲不拘程式士大夫
畏之道路以目素與往還者相次拔擢至日除數人其