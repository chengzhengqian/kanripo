　　郢王簒弑
後梁太祖乾化二年帝長子彬王友裕早卒次假子博
王友文帝特愛之常留守東都兼建昌宫使次郢王友
珪其母亳州營倡也為左右控鶴都指揮使無寵次均
王友貞為東都馬步都指揮使初元貞張皇后嚴整多
智帝敬憚之后殂帝縱意聲色諸子雖在外常徵其婦
入侍帝往往亂之友文婦王氏色美帝尤寵之雖未以
友文為太子帝意常屬之友珪心不平友珪常有過帝