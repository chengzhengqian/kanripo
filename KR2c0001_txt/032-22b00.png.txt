近益加疑阻如臣朔方將士功效最高為先帝中興主
人乃陛下蒙塵故吏曽不别加優奬反信讒嫉之詞子
儀先已被猜臣今又遭詆毁弓藏鳥盡信非虚言陛下
信其矯誣何殊指鹿為馬倘不納愚懇且貴因循臣實
不敢保家陛下豈能安國忠言利行惟陛下圖之臣欲
公然入朝恐將士留沮今托巡晉絳於彼遷延乞陛下
特遣一介至絳州問臣臣即與之同發九月壬戌上遣
裴遵慶詣懷恩諭㫖且察其去就懷恩見遵慶抱其足