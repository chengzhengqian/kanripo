泰州刺史侯莫陳悦欲與之俱東賀拔岳知天光必敗
欲留悦共圖顯壽以應高歡計未有所出宇文泰謂岳
曰今天光尚近悦未必有貳心若以此告之恐其驚懼
然悦雖為主將不能制物若先說其衆必人有留心悦
進失爾朱之期退恐人情變動乗此説悦事無不遂岳
大喜即令泰入悦軍説之悦遂與岳共襲長安泰帥輕
騎為前驅顯壽棄城走追至華隂擒之歡以岳為關西
大行臺岳以泰為行臺左丞領府司馬事無巨細皆委