致復恭之意宜有回慮歸國之理上從之遣右諌議大
夫劉崇望使于河中齎詔諭重榮重榮即聼命遣使表
獻絹十萬匹且請討朱玫以自贖戊戌襄王煴遣使者
至晉陽賜李克用詔言上至半塗六軍變擾蒼黄晏駕
吾為藩鎮所推今已受冊朱玫亦與克用書克用聞其
謀皆出於玫大怒大將盖寓説克用曰鑾輿播遷天下
皆歸咎於我今不誅玫黜李煴無以自湔洗克用從之
燔詔書囚使者移檄隣道稱玫敢欺藩方明言晏駕當