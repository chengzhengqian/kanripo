叛北走天光遣賀拔岳討之明達奔東夏岳聞爾朱榮
死不復窮追還涇州以待天光天光與侯莫陳悦亦下
隴與岳謀引兵向洛魏敬宗使朱瑞慰諭天光天光與
岳謀欲令帝外奔而更立宗室乃頻啟云臣實無異心
惟欲仰奉天顔以申宗門之罪又使其下僚屬啓云天
光宻有異圖願思勝算以防之范陽太守盧文偉誘平
州刺史侯淵出獵閉門拒之淵屯於郡南為榮舉哀勒
兵南向進至中山行臺僕射魏蘭根邀撃之為淵所敗