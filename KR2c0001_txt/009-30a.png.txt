簀牀而歎曰袁術乃至是乎因憤慨結病嘔血死術從
弟𦙍畏曹操不敢居壽春率其部曲奉術柩及妻子犇
廬江太守劉勲於皖城故廣陵太守徐璆得傳國璽
獻之袁紹既克公孫瓉心益驕貢御稀簡主簿耿包宻
白紹宜應天人稱尊號紹以包白事示軍府僚屬皆言
包妖妄宜誅紹不得已殺包以自解紹簡精兵十萬騎
萬匹欲以攻許沮授諌曰近討公孫瓚師出歴年百姓
疲敝倉庫無積未可動也宜務農息民先遣使獻捷天