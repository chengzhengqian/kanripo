孝本皆訓素所厚也故列置要地獨與是數人及舒元
輿謀之它人皆莫之知也壬戌上御紫宸殿百官班定
韓約不報平安奏稱左金吾聽事後石榴夜有甘露臣
遞門奏訖因蹈舞再拜宰相亦率百官稱賀訓元輿勸
上親徃觀之以承天貺上許之百官退班於含元殿日
加辰上乗軟輿出紫宸門升含元殿先命宰相及兩省
官詣左仗視之良久而還訓奏臣與衆人驗之殆非真
甘露未可遽宣布恐天下稱賀上曰豈有是邪顧左右