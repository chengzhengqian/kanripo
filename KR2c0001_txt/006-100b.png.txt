勇對曰昔永平之末始通西域初遣中郎將居敦煌後置
副校尉於車師既為胡虜節度又禁漢人不得有所侵擾
故外夷歸心匈奴畏威今鄯善王尤還漢人外孫若匈
奴得志則尤還必死此等雖同鳥獸亦知避害若出屯
樓蘭足以招附其心愚以為便長樂衛尉鐔顯廷尉綦
毋參司𨽻校尉崔據難曰朝廷前所以棄西域者以其
無益於中國而費難供也令車師已屬匈奴鄯善不得
保信一旦反覆班將能保北虜不為邉害乎勇對曰今