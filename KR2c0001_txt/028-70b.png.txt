欲歸之何力大驚曰主上厚恩如是奈何遽為叛逆其
徒曰夫人都督先已詣彼若之何不徃何力曰沙門孝
於親我忠於君必不汝從其徒執之詣薛延陁置真珠
牙帳前何力箕踞拔佩刀東向大呼曰豈有唐烈士而
受屈虜庭天地日月願知我心因割左耳以誓真珠欲
殺之其妻諫而止上聞契苾叛曰必非何力之意左右
曰戎狄氣類相親何力入薛延陁猶魚趨水耳上曰不
然何力心如鐵石必不叛我㑹有使者自薛延陀來具