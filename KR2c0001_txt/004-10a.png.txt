千石大夫博士㑹議未央宫光曰昌邑王行昬亂恐危
社稷如何羣臣皆驚鄂失色莫敢發言但唯唯而已田
延年前離席按劔曰先帝屬将軍以㓜孤寄将軍以天
下以将軍忠賢能安劉氏也今羣下鼎沸社稷将傾且
漢之傳諡常為孝者以長有天下令宗廟血食也如漢
家絶祀将軍雖死何面目見先帝於地下乎今日之議
不得旋踵群臣後應者臣請劒斬之光謝曰九卿責光
是也天下匈匈不安光當受難於是議者皆叩頭曰萬