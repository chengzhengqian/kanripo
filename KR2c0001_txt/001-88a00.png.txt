禱山川還至趙髙言於胡亥曰先帝欲舉賢立太子久
矣而毅諫以為不可不若誅之乃繫諸代遂從井陘抵
九原㑹暑轀車臭乃詔從官令車載一石鮑魚以亂之
從直道至咸陽發䘮太子胡亥襲位　二世欲誅䝉恬
兄弟二世兄子子嬰諫曰趙王遷殺李牧而用顔聚齊
王建殺其故世忠臣而用后勝卒皆亡國䝉氏秦之大
臣謀士也而陛下欲一旦棄去之誅殺忠臣而立無節
行之人是内使羣臣不相信而外使鬬士之意離也二