都督立𢎞冀為皇太子參決庶政　辛夘上如迎鑾鎮
屢至江口遣水軍擊唐兵破之上聞唐戰艦數百艘泊
東㳍州將趨海口扼蘇杭路遣殿前都虞候慕容廷釗
將步騎右神武統軍宋延渥將水軍循江而下甲午延
釗奏大破唐兵於東㳍州上遣李重進將兵趣廬州唐
主聞上在江上恐遂南度又恥降號稱藩乃遣兵部侍
郎陳覺奉表請傳位於太子𢎞冀使聴命於中國時淮
南惟廬舒蘄黄未下丙申覺至迎鑾見周兵之盛白