卒有罪惟大杖撾背未嘗妄殺衆皆爭為之死自結髮
從軍未嘗敗北深為鄰敵所憚周勲州刺史韋孝寛密
為謡言曰百升飛上天明月照長安又曰髙山不推自
崩槲木不扶自舉令諜人傳之扵鄴鄴中小兒歌之於
路珽因續之曰盲老公背受大斧饒舌老母不得語使
其妻兄鄭道蓋奏之帝以問珽珽與陸令萱皆曰實聞
有之珽因解之曰百升者斛也盲老公謂臣也與國同
憂饒舌老母似謂女侍中陸氏也且斛律累世大將明