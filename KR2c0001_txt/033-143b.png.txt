國聚貨財飾車馬云俟路通入貢由是得復踰旬月
六月辛巳以劉𤣥佐兼汴州刺史　朱滔病死將士奉
前𣵠州刺史劉怦知軍事　時連年旱蝗度支資糧匱
竭言事者多請赦李懐光李晟上言赦懐光有五不可
河中距長安纔三百里同州當其衡多兵則未為示信
少兵則不足隄防忽驚東偏何以制之一也今赦懐光
必以晉絳慈隰還之渾瑊既無所詣康日知又應遷移
土宇不安何以奨勵二也陛下連兵一年討除小醜兵