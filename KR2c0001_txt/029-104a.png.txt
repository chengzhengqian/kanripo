婆悉多于勃論皆有才略禄東賛卒欽陵代之秉政三
弟將兵居外鄰國畏之　閏九月甲寅以左相姜恪為
凉州道行軍大總管以禦吐蕃
三年夏四月吐蕃遣其大臣仲琮入貢上問以吐蕃風
俗對曰吐蕃地薄氣寒風俗朴魯然法令嚴整上下一
心議事常自下而起因人所利而行之斯所以能持久
也上詰以吞滅吐谷渾敗薛仁貴冦逼凉州事對曰臣
受命貢獻而已軍旅之事非所聞也上厚賜而遣之癸