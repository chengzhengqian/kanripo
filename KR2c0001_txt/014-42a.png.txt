而去每逢邏所輙以杖叩船曰何處覔庾冰庾冰正在
此人以為醉不疑之冰僅免峻以侍中蔡謨為吳國内
史温嶠聞建康不守號慟人有候之者悲哭相對庾亮
至潯陽宣太后詔以嶠為驃騎将軍開府儀同三司又加徐州刺史郗鑒司空嶠曰今日當以滅賊為急未有
功而先拜官将何以示天下遂不受嶠素重亮亮雖奔
敗嶠愈推奉之分兵給亮　　三月蘇峻南屯于湖
　夏四月庾亮温嶠將起兵討蘇峻而道路斷絶不知