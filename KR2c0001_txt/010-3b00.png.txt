乃邀羽相見各駐兵馬百歩上但諸將軍單刀俱㑹肅
因責數羽以不返三郡羽曰烏林之後左將軍身在行
間戮力破敵豈得徒勞無一塊土而足下來欲收地邪
肅曰不然始與豫州覲於長阪豫州之衆不當一校計
窮慮極志勢摧弱圖欲逺竄望不及此主上矜愍豫州
之身無有處所不愛土地士民之力使有所庇廕以濟
其患而豫州私獨飾情愆徳墮好今已藉手於西州矣
又欲剪并荆州之土斯蓋凡夫所不忍行而况整領人