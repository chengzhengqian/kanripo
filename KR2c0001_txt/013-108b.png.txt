兵斷其歸路四面攻之琀稚深入無繼皆為難敵所殺
死者數千人
三年春三月楊難敵襲仇池克之執田崧立之於前左
右令崧拜崧瞋目叱之曰氐狗安有天子牧伯而向賊
拜乎難敵字謂之曰子岱吾當與子共定大業子忠於
劉氏豈不能忠於我乎崧厲色大言曰賊氐汝本奴才
何謂大業我寧為趙鬼不為汝臣顧排一人奪其劍前
刺難敵不中難敵殺之