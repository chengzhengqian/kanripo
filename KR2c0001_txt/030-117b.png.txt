并親黨十餘人又使左金吾大将軍成王千里及其子
天水王禧分兵守宫城諸門太子與多祚引兵自肅章
門斬闗而入叩閣索上官婕妤婕妤大言曰觀其意欲
先索婉兒次索皇后次及大家上乃與韋后安樂公主
上官婕妤登𤣥武門樓以避兵鋒使左羽林大将軍劉
景仁帥飛騎百餘人屯於樓下以自衞楊再思蘇瓌李
嶠與兵部尚書宗楚客左衛将軍紀處訥擁兵二千餘
人屯太極殿前閉門自守多祚先至𤣥武樓下欲升樓