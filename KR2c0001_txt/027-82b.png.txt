破之斬首三百餘級獲其驍將殷秋石瓉以歸乃為書
報建德諭以趙魏之地乆為我有足下所侵奪但以淮
安見禮公主得歸故相與坦懷釋怨世充頃與足下修
好已嘗反覆今亡在朝夕更飾辭相誘足下乃以三軍
之衆仰哺他人千金之資坐供外費良非上䇿今前茅
相遇彼遽崩摧郊勞未通能無懷愧故抑止鋒鋭冀聞
擇善若不獲命恐雖悔難追　竇建德迫於武牢不得
進留屯累月戰數不利將士思歸　夏四月丁巳秦王