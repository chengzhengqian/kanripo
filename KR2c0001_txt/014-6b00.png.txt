三年秋八月辛未梁州刺史周訪卒訪善於撫納士衆
皆為致死知王敦有不臣之心私常切齒敦由是終訪
之世未敢為逆敦遣從事中郎郭舒監襄陽軍帝以湘
州刺史甘卓為梁州刺史督沔北諸軍事鎭㐮陽郭舒既
還帝徴為右丞敦留不遣
王敦殺武陵内史向碩帝之始鎭江東也敦與從弟導
同心翼戴帝亦推心任之敦總征討𨗳專機政羣從子
弟布列顯要時人為之語曰王與馬共天下後敦自恃