中分麾下精兵二萬人遣西入闗令自選偏裨以下可
與俱者時朱鮪李軼田立陳僑將兵號三十萬與河南
太守武勃共守洛陽鮑永田邑在并州蕭王以河内險
要富實欲擇諸將守河内者而難其人問於鄧禹禹曰
冦恂文武備足有牧民御衆之才非此子莫可使也乃
拜恂河内太守行大將軍事蕭王謂恂曰昔高祖留蕭
河闗中吾今委公以河内當給足軍糧率厲士馬防遏
他兵勿令北度而已拜馮異為孟津將軍統魏郡河内