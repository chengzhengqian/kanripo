貴臣一無改易王公必無異志世異事殊豈得與覇朝
相比且公不出宫門已數日升遐之事行路皆傳久而
不舉恐有佗變士開乃發喪丙子大赦戊寅尊太上皇
后為皇太后侍中尚書左僕射元文遥以馮子琮胡太
后之妺夫恐其賛太后干預朝政與趙郡王叡和士開
謀出子琮為鄭州刺史
宣帝太建元年春二月齊以司空徐顯秀為太尉并省
尚書令婁定逺為司空初侍中尚書右僕射和士開為