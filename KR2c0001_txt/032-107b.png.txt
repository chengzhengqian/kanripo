既已降彼何須送來復以此降人戮於漢境之上恣行
殘忍用固攜離至乃擲其嬰孩承以槍槊絶忠款之路
快兇虐之情從古已來未有此事雖時更一紀而運屬
千年乞追奬忠魂各加褒贈詔贈悉怛謀右衛將軍
臣光曰論者多疑維州之取捨不能決牛李之是非臣
以為昔荀呉圍鼓鼓人或請以城叛呉弗許曰或以吾
城叛吾所甚惡也人以城來吾獨何好焉吾不可以欲
城而邇姦使鼓人殺叛者而繕守備是時唐新與吐蕃