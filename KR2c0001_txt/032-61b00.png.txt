敗軍之將不當復預議然願一言今日之事惟理瑊罪
不則再見任子儀赦其罪使將兵趣朝那虜既破官軍
欲掠汧隴鹽州刺史李國臣曰虜乘勝必犯郊畿我掎
其後虜必返顧乃引兵趣秦原鳴鼓而西虜聞之至百
城返渾瑊邀之於隘盡復得其所掠馬璘亦出精兵襲
虜輜重於潘原殺數千人虜遂遁去　初元載嘗為西
州刺史知河西隴右山川形勢是時吐蕃數為寇載言
於上曰四鎮北庭既治涇州無險要可守隴山高峻南