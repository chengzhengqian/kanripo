壤分兵守之誠未有害今公遽自引去衆謂公何燧悅
乃單騎造抱真壘相與釋憾結歡㑹洺州刺史田昂請
入朝燧奏以洺州𨽻抱真請𤣥卿為刺史兼充招討之
副李晟軍先隷抱真又請兼𨽻燧以示協和上皆從之
　盧龍節度行軍司馬蔡廷玉惡判官鄭雲逵言扵朱
泚奏貶莫州參軍雲逵妻朱滔之女也滔復奏為掌書
記雲逵深構廷玉扵滔廷玉又與檢校大理少卿朱體
微言扵泚曰滔在幽鎮事多専擅其性非長者不可以兵