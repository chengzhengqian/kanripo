澄令城中曰有能生致王大將軍者封侯若大將軍身
有損傷親近左右皆斬王思政帥衆據土山告之曰吾
力屈計窮惟當以死謝國因仰天大哭西向再拜欲自
刎都督駱訓曰公常語訓等汝齎我頭出降非但得富
貴亦完一城人今高相既有此令公獨不哀士卒之死
乎衆共執之不得引決澄遣通直散騎趙彦深就土山
遺以白羽扇執手申意牽之以下澄不令拜延而禮之
思政初入穎川將士八千人及城陷纔三千人卒無叛