信曰克用志吞河朔師還之日貴道可憂存信戢衆不
嚴侵暴魏人𢎞信怒發兵三萬夜襲之存信軍潰退保
洺州喪士卒什二三委棄資糧兵械萬數史儼李承嗣
之軍隔絶不得還𢎞信自是與河東絶専志於汴全忠
方圖兖鄆畏𢎞信議其後𢎞信每有贈遺全忠必對使
者北向拜授之曰六兄於予倍年以長固非諸鄰之比
𢎞信信之全忠以是得専意東方　　二月朱全忠薦
兵部尚書張濬上欲復相之李克用表請發兵擊全忠