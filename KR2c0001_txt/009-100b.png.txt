吳降于禁鬚髪皓白形容憔顇見帝泣涕頓首帝慰喻
以荀林父孟明視故事拜安逺將軍令北詣鄴謁髙陵
帝使豫於陵屋畫關羽戰克龎悳憤怒禁降服之狀禁
見慙恚發病死　臣光曰于禁將數萬衆敗不能死生
降於敵既而復歸文帝廢之可也殺之可也乃畫陵屋
以辱之斯為不君矣　丁巳遣太常邢貞奉策即拜孫
權為吳王加九錫劉曰不可先帝征伐天下十兼其
八威震海内陛下受禪即真德合天地聲暨四逺權雖