壬戌棟即帝位大赦改元天正太尉郭元建聞之自秦
郡馳還謂景曰主上先帝太子既無愆失何得廢之景
曰王偉勸吾云早除民望吾故從之以安天下元建曰
吾挾天子令諸侯猶懼不濟無故廢之乃所以自危何
安之有景欲迎帝復位以棟為太孫王偉曰廢立大事豈可數改即乃止乙丑景又使使殺南海王大臨於呉
郡南郡王大連於姑孰安陸王大春於㑹稽髙唐王大
壯於京口以太子妃賜郭元建元建曰豈有皇太子妃