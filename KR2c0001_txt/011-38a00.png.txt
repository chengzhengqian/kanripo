長公主司馬師秉政以豐為中書令是時太常夏侯𤣥
有天下重名以曹爽親故不得在勢任居常怏怏張緝
以后父去郡家居亦不得意豐皆與之親善師雖擢用
豐豐私心常在𤣥豐在中書二歳帝數獨召豐與語不
知所說師知其議已請豐相見以詰豐豐不以實告師
怒以刀鐶築殺之送尸付廷尉遂收豐子韜及夏侯𤣥
張緝等皆下廷尉鍾毓案治云豐與黄門監蘇鑠永寧
署令樂敦宂從僕射劉賢等謀曰拜貴人日諸營兵皆