臣光曰或問臣五代帝王唐莊宗周世宗皆稱英武二
主孰賢臣應之曰夫天子所以統治萬國討其不服撫
其微弱行其號令一其法度敦明信義以兼愛兆民者
也莊宗既滅梁海内震動湖南馬氏遣子希範入貢莊
宗曰比聞馬氏之業終為高郁所奪今有兒如此郁豈
能得之哉郁馬氏之良佐也希範兄希聲聞莊宗言卒
矯其父命而殺之此乃市道商賈之所為豈帝王之體
哉葢莊宗善戰者也故能以弱晉勝强梁既得之曽不