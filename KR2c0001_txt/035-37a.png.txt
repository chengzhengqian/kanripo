觀軍容使兼十二衛統軍李訓鄭注為上謀以虚名尊
守澄實奪之權也己巳以御史中丞兼刑部侍郎舒元
輿為刑部侍郎兵部郎中知制誥充翰林侍講學士李
訓為禮部侍郎並同平章事仍命訓三二日一入翰林
講易元輿為中丞凡訓注所惡者則為之彈擊由是得
為相又上懲李宗閔李德裕多朋黨以賈餗及元輿皆
孤寒新進故擢為相庶其無黨耳訓起流人期年致位
宰相天子傾意任之訓或在中書或在翰林天下事皆