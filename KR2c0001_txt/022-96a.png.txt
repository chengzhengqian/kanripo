相殷三州皆稟蘭根節度爾朱氏兵猶在城下帝集羣
臣博議皆恇懼不知所出通直散騎常侍李苗奮衣起
曰今小賊唐突如此朝廷有不測之危正是忠臣烈士
效節之日臣雖不武請以一旅之衆為陛下徑斷河橋
城陽王徽高道穆皆以為善帝許之乙卯苗募人從馬
渚上流乗船夜下去橋數里縱火船焚河橋倐忽而至
爾朱氏兵在南岸者望之爭橋北度俄而橋絶溺死者
甚衆苗將百許人泊於小渚以待南援官軍不至爾朱