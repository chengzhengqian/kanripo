松忽因焦朗華純之衆伺其釁隙隆不足取也不然今
秃髪在南兵彊國富若兼姑臧而據之威埶益盛沮渠
䝉遜李暠不能抗也必将歸之如此則為國家之大敵
矣碩徳乃表紀為武威太守配兵二千屯據晏然秦王
興聞楊桓之賢而徴之利鹿孤不敢留　　閏月秦隴
西公碩徳圍姑臧累月東方之人在城中者多謀外叛
魏益多復誘扇之欲殺凉王隆及安定公超事發坐死
者三百餘家碩徳撫納夷夏分置守宰節食聚粟為持