江陽王繼廢於家病卒前幽州刺史盧同坐义黨除名
太后頗事粧飾數出遊幸元順面諫曰禮婦人夫沒自
稱未亡人首去珠玉衣不文采陛下母臨天下年垂不
惑修飾過甚何以儀刑後世太后慙而還宫召順責之
曰千里相徵豈欲衆中見辱邪順曰陛下不畏天下之
笑而恥臣之一言乎順與穆紹同直順因醉入其寢所
紹擁被而起正色讓順曰身二十年侍巾與卿先君亟
連職事縱卿方進用何宜相排突也遂謝事還家詔諭