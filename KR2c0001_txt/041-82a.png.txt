後唐莊宗同光元年春三月契丹侵幽州晉王問帥於
郭崇韜崇韜薦横海節度使李存審時存審卧病己卯
徙存審為盧龍節度使輿疾赴鎮以蕃漢馬步副總管
李嗣源領横海節度使　　夏閏四月甲午契丹侵幽
州至易定而還
二年春正月甲辰幽州奏契丹入侵至瓦橋以天平軍
節度使李嗣源為北面行營都招討使陜州留後霍彦
威副之宣徽使李紹宏為監軍將兵救幽州　契丹出