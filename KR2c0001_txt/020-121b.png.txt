中出而進之鸞大恱癸巳以太后令追廢帝為鬱林王
又廢何后為王妃迎立新安王昭文丁酉新安王即皇
帝位時年十五以西昌侯鸞為驃騎大將軍録尚書事
揚州刺史宣城郡公大赦改元延興　八月以始安王
遥光為南郡太守不之官遥光鸞之兄子也鸞有異志
遥光賛成之凡大誅賞無不預謀戊申以中書郎蕭遥
欣為兖州刺史遥欣遥光之弟也鸞欲樹置親黨故用
之　鬱林王之廢也鄱陽王鏘初不知謀及宣城公鸞