宣宗大中元年夏五月吐蕃論恐熱乘武宗之喪誘党
項及回鶻餘衆冦河西詔河東節度使王宰將代北諸
軍擊之宰以沙陀朱邪赤心為前鋒自麟州濟河與恐
熱戰於鹽州破走之二年冬十二月鳳翔節度使崔珙奏破吐蕃克清水清
水先隸秦州詔以本州未復權隸鳳翔　吐蕃論恐熱
遣其將莽羅急藏將兵二萬略地西鄙尚婢婢遣其將
拓跋懐光擊之於南谷大破之急藏降