以來河北三鎮毎遣使者至京師李德裕常面諭之曰
河朔兵力雖彊不能自立須藉朝廷官爵威命以安軍
情歸語汝使與其使大將邀宣慰敕使以求官爵何如
自奮忠義立功立事結知明主使恩出朝廷不亦榮乎
且以耳目所及者言之李載義在幽州為國家盡忠平
滄景及為軍中所逐不失作節度使後鎮太原位至宰
相楊志誠遣大將遮敕使馬求官及為軍中所逐朝廷
竟不赦其罪此二人禍福足以觀矣德裕復以其言白