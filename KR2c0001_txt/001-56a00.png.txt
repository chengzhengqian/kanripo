殺之恐為亂乃挾詐而盡坑殺之遺其小者二百四十
人歸趙前後斬首虜四十五萬人趙人大震
五十六年十月武安君分軍為三王齕攻趙武安皮牢
拔之司馬梗北定太原盡有上黨地韓魏恐使蘇代厚
幣說應侯曰武安君即圍邯鄲乎曰然蘇代曰趙亡則
秦王王矣武安君為三公君能為之下乎雖欲無為之
下固不得已矣秦嘗攻韓圍邢丘困上黨上黨之民皆
反為趙天下不樂為秦民之日久矣今亡趙北地入燕