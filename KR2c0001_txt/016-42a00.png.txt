人功未有成而驕汰已甚殆難濟乎　後秦王萇留諸
将攻新平自引兵擊安定擒秦安西将軍勃海公珍嶺
北諸城悉降之　甲寅秦王堅與西燕主沖戰于仇班
渠大破之乙卯戰於雀桑又破之甲子戰于白渠秦兵
大敗西燕兵圍秦王堅殿中将軍鄧邁等力戰却之堅
乃得免壬申沖遣尚書令髙蓋夜襲長安入其南城左
将軍竇衡前禁将軍李辯等擊破之斬首八百級分其
屍而食之乙亥髙盖引兵攻渭北諸壘太子宏與戰於