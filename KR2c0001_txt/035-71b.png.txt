有隙而善於李宗閔鄭注上已賜百官宴於曲江故事
尹於外門下馬揖御史餗恃其貴勢乗馬直入殿中侍
御史楊儉蘇特與之争餗罵曰黄面兒敢爾坐罰俸餗
恥之求出詔以為浙西觀察使尚未行戊戌以餗為中
書侍郎同平章事　庚子制以曏日上初得疾王涯呼
李德裕犇問起居德裕竟不至又在西蜀徵逋懸錢三
十萬緡百姓愁困貶德裕袁州長史　京城訛言鄭注
為上合金丹須小兒心肝民間驚懼上聞而惡之鄭注