降戸訴無弓矢不得射獵晦悉還之降戸得之遂叛張
知運不設備與之戰於青剛嶺為虜所擒欲送突厥至
綏州境將軍郭知運以朔方兵邀擊之大破其衆於黒
山呼延谷虜釋張知運而去上以張知運喪師斬之以
狥毗伽可汗既得思泰等欲南入為寇暾欲谷曰唐主
英武民和年豐未有間隙不可動也我衆新集力尚疲
羸且當息養數年始可觀變而舉毗伽又欲築城并立
寺觀暾欲谷曰不可突厥人徒稀少不及唐家百分之