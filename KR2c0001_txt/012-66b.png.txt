死力者何難發之有王浚豎子東嬴踈屬豈能與殿下
爭衡邪殿下一發鄴宫示弱於人洛陽不可得至雖至
洛陽威權不復在殿下也願殿下撫勉士衆靖以鎮之
淵請為陛下以二部摧東嬴三部梟王浚二豎之首可
指日而懸也穎悅拜淵為北單于參丞相軍事淵至左
國城劉宣等上大單于之號二旬之間有衆五萬都於
離石以聰為鹿蠡王遣左於陸王宏帥精騎五千會穎
將王粹拒東嬴公騰粹已為騰所敗宏無及而歸王浚