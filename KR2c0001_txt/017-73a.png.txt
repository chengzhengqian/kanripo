吾去未逺必不敢向城今我取謙徃至便克沈疑之間
已自還返謙敗則林破膽豈暇得來且宗之獨守何為
不支數日乃馳徃攻謙水陸齊進謙等大陳舟師兼以
歩騎戰於枝江檀道濟先進䧟陳謙等大敗謙單舸奔
茍林道規追斬之還至浦口討林林走道規遣諮議參
軍臨淮劉遵帥衆追之初謙至枝江江陵士民皆與謙
書言城内虚實欲為内應至是檢得之道規悉焚不視
衆於是大安　　九月劉遵斬茍林於巴陵　　冬十