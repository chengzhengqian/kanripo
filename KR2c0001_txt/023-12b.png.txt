必構禍亂隆之與僕射孫騰爭尚魏主妹平原公主公
主歸隆之騰泄其言於椿椿以白帝隆之懼逃還鄉里
歡召隆之詣晉陽㑹騰帶仗入省擅殺御史懼罪亦逃
就歡領軍婁昭辭疾歸晉陽帝以斛斯椿兼領軍改置
都督及河南關西諸刺史華山王鷙在徐州歡使大都
督邸珍奪其管鑰建州刺史韓賢濟州刺史蔡儁皆歡
黨也帝省建州以去賢使御史舉儁罪以汝陽王叔昭
代之歡上言儁勲重不可解奪汝陽懿德當受大藩臣