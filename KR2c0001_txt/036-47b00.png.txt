九年春二月李吉甫奏請復置宥州以備回鶻上從之
先是回鶻屢請昏朝廷以公主出降其費甚廣故未之
許禮部尚書李絳上言以為回鶻凶彊不可無備淮西
窮蹙事要經營今江淮大縣歳所入賦有二十萬緡者
足以備降主之費陛下何愛一縣之賦不以羈縻勁虜
回鶻若得許昏必喜而無猜然後可以修城塹蓄甲兵
邊備既完得專意淮西功必萬全今既未降公主而虚
弱西城磧路無備更修天德以疑虜心萬一北邊有警