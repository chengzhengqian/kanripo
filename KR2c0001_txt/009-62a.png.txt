五官中郎將丕為太子二十四年秋七月詔以魏王操夫人為王后　冬十二
月魏王操表孫權為票騎將軍假節領荆州牧封南昌
侯權遣校尉梁寓入貢又遣朱光等歸上書稱臣於操
稱説天命操以權書示外曰是兒欲踞吾著爐火上邪
侍中陳羣等皆曰漢祚已終非適今日殿下功德巍巍
羣生注望故孫權在逺稱臣此天人之應異氣齊聲殿
下宜正大位復何疑哉操曰若天命在吾吾為周文王