下突出擒詣帳後縳之内車中馳詣京師左右驚亂承
璀斬十餘人諭以詔㫖從史營中士卒聞之皆甲以出
操兵趨譁烏重𦙍當軍門叱之曰天子有詔從者賞敢
違者斬士卒皆歛兵還部伍㑹夜車疾驅未明已出境
重𦙍承洽之子聽晟之子也　丁亥范希朝張茂昭大
破承宗之衆於木刀溝　上嘉烏重𦙍之功欲即授以
昭義節度使李絳以為不可請授重𦙍河陽以河陽節
度使孟元陽鎮昭義㑹吐突承璀奏已牒重𦙍勾當昭