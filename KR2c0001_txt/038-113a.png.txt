涉大駭曰汝滅吾族神色為之不寧者數日　　夏四
月梁王始御金祥殿受百官稱臣下書稱教令自稱曰
寡人辛亥令諸牋表簿籍皆去唐年號但稱月日丙辰
張文蔚等至大梁　壬戌梁王更名晃王兄全昱聞王
將即帝位謂王曰朱三爾可作天子乎甲子張文蔚楊
涉乗輅自上源驛從𠕋寳諸司各備儀衛鹵簿前導百
官從其後至金祥殿前陳之王被衮冕即皇帝位張文
蔚蘇循奉冊升殿進讀楊涉張䇿薛貽矩趙光逢以次