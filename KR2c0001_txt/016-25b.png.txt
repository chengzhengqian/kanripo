於丕曰王師新敗民心未安負罪亡匿之徒思亂者衆
故丁零一唱旬日之中衆已數千此其驗也慕容垂燕
之宿望有興復舊業之心今復資之以兵此為虎傅翼
也丕曰垂在鄴如藉虎寢蛟常恐為肘腋之變今逺之
於外不猶愈乎且翟斌凶悖必不肯為垂下使兩虎相斃吾從而制之此卞荘子之術也乃以羸兵二千及鎧
仗之敝者給垂又遣廣武将軍符飛龍帥氐騎一千為
垂之副密戒飛龍曰垂為三軍之帥卿為謀垂之将行