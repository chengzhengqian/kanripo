朝廷若赦王郎乞聽入城僧辯不許復送江陵陸法和
求救不已上欲召長沙兵恐失陸納乃復遣琳許其入
城琳既入納遂降湘州平上復琳官爵　秋八月以湘
州刺史王琳為衡州刺史
三年夏五月乙巳以王琳為廣州刺史上以琳部衆彊
盛又得衆心故欲逺之琳與主書廣漢李膺厚善私謂
膺曰琳小人也䝉官拔擢至此今天下未定遷琳嶺南
如有不虞安得琳力竊揆官意不過疑琳琳分望有限