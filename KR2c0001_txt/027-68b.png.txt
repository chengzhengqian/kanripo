德匿之官司逐捕蹤跡至建德家建德謂安祖曰文皇
帝時天下殷盛發百萬之衆以伐高麗尚為所敗今水
潦為災百姓困窮加之往嵗西征行者不歸瘡痍未復
主上不恤乃更發兵親撃高麗天下必大亂丈夫不死
當立大功豈可但為亡虜邪乃集無賴少年得數百人
使安祖將之入高雞泊中為羣盜安祖自號將軍時鄃
人張金稱聚衆河曲蓨人高士達聚衆於清河境内為
盜郡縣疑建德與賊通悉収其家屬殺之建德帥麾下