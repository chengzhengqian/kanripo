公也道成與袁粲禇淵劉秉皆上表引咎解職不許丁
酉解嚴大赦　六月庚子以平南將軍蕭道成為中領
軍南兖州刺史留衛建康與袁粲禇淵劉秉更日入直
决事號為四貴　桂陽王休範之反也使道士陳公昭
作天公書題云沈丞相付荆州刺史沈攸之門者攸之
不開視推得公昭送之朝廷及休範反攸之謂僚佐曰
桂陽必聲言我與之同若不顛沛勤王必增朝野之惑
乃與南徐州刺史建平王景素郢州刺史晉熈王爕湘