以鎮闗中孝哲為祿山所寵任尤用事常與嚴莊爭權
祿山使監闗中諸將張通儒等皆受制於孝哲孝哲豪
侈果於殺戮賊黨畏之祿山命搜捕百官宦者宫女等
毎獲數百人輙以兵衞送洛陽王侯將相扈從車駕家
留長安者誅及嬰孩陳希烈以晩節失㤙怨上與張均
張垍等皆䧏於賊祿山以希烈垍為相自餘朝士皆授
以官於是賊勢大熾西脅汧隴南侵江漢北割河東之
半然賊將皆粗猛無逺略既克長安自以為得志日夜