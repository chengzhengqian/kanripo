白居易上奏以為國家征伐當責成將帥近嵗始以中使
為監軍自古及今未有徵天下之兵專令中使統領者
也今神䇿軍既不置行營節度使則承璀乃制将也又
統諸軍招討處置使則承璀乃都統也臣恐四方聞之
必輕朝廷四夷聞之必笑中國陛下忍令後代相傳云
以中官為制将都統自陛下始乎臣又恐劉濟茂昭及
希朝從史乃至諸道将校皆恥受承璀指麾心既不齊
功何由立此是資承宗之計而挫諸将之勢也陛下念