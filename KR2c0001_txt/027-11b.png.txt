穿牆而逸宻呼韋福嗣同去福嗣曰我無罪天子不過
一面責我耳至高陽帝以書草示福嗣収付大理諸應
刑者支體糜碎積善福嗣仍加車裂十二年　李宻之亡也往依郝孝德孝德不禮之又入
王薄薄亦不之奇也宻困乏至削樹皮而食之匿於淮
陽村舍變姓名聚徒教授郡縣疑而捕之宻亡去抵其
妹夫雍丘令丘君明君明不敢舍匿轉寄宻於遊俠王
秀才家秀才以女妻之君明從姪懷義告其事帝令懷