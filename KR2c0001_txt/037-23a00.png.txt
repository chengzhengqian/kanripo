使爽赴鎮羅元杲發兵拒之士卒皆棄甲迎爽元杲逃
犇行在　鄭畋還鳯翔召将佐議拒賊皆曰賊勢方熾
且宜從容以俟兵集乃圖收復畋曰諸君勸畋臣賊乎
因悶絶仆地甃傷其面自午至明旦尚未能言㑹巢使
者以赦書至監軍袁敬宗與将佐序立宣示代畋草表
署名以謝巢監軍與巢使者宴樂奏将佐以下皆哭使
者怪之幕客孫儲曰以相公風痺不能來故悲耳民間
聞者無不泣畋聞之曰吾固知人心尚未厭唐賊授首