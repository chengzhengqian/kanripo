總管張長遜遣髙静以幣出塞為朝廷致賻突厥乃還
　夏六月己酉突厥遣使來告始畢可汗之喪上舉哀
于長樂門廢朝三日詔百官就館弔其使者又遣内史
舍人鄭徳挺弔處羅可汗賻帛三萬叚　秋八月梁師
都與突厥合數千騎冦延州行軍總管叚徳操兵少不
敵閉壁不戰伺師都稍怠九月丙寅遣副總管梁禮將
兵擊之師都與禮戰方酣徳操以輕騎多張旗幟掩擊
其後師都軍潰逐北二百餘里破其魏州虜男女二千