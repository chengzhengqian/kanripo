安危逼請為先鋒入援寔以其老弗許及聞長安不守
肅悲憤而卒寔遣太府司馬韓璞撫戎將軍張閬等帥
歩騎一萬東擊漢命討虜將軍陳安安故太守賈騫隴
西太守呉紹各統郡兵為前驅又遺相國保書曰王室
有事不忘投軀前遣賈騫瞻公舉動中被符命敕騫還軍
俄聞寇逼長安胡崧不進麴允持金五百請救於崧遂
決遣騫等進軍度嶺㑹聞朝廷傾覆為忠不遂憤痛之
深死有餘責今更遣璞等唯公命是從璞等卒不能進