孝伯推誠牢之旋踵而敗臧質少無羙行弟所具悉今
藉西楚之彊力圗濟其私凶謀若果恐非復池中物也
義宣由此疑之五月甲辰義宣至蕪湖臧質進計曰今
以萬人取南州則梁山中絶萬人綴梁山則𤣥謨必不
敢動下官中流鼓棹直趣石頭此上䇿也義宣將從之
劉湛之宻言於義宣曰質求前驅此志難測不如盡銳
攻梁山事克然後長驅此萬安之計也義宣乃止宂從
僕射胡子反等守梁山西壘㑹西南風急質遣其將尹