月蜀主得風疾踰年至是增劇甲子立子東川節度使
同平章事親衛馬步都指揮使仁贊為太子仍監國召
司空同平章事趙季良武信節度使李仁罕保寧節度
使趙廷隠樞密使王䖏回捧聖控鶴都指揮使張公鐸
奉鑾肅衛指揮副使侯𢎞實受遺詔輔政是夕殂祕不
發喪王䖏回夜啟義興門告趙季良䖏回泣不已季良
正色曰今彊將握兵専伺時變冝速立嗣君以絶覬覦
豈可但相泣耶䖏回收淚謝之季良教䖏回見李仁罕