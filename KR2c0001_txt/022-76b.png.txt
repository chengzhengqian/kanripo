門下之事軍國詔令莫不由之紇有機辯强力終日治
事略無休息不以為勞時有急詔令數吏執筆或行或
卧人别占之造次俱成不失事理然無經國大體專好
小數見人矯為恭謹逺近輻湊附之給事黄門侍郎袁
翻李神軌皆領中書舍人為太后所信任時人云神軌
亦得幸於太后衆莫能明也
大通二年春二月魏靈太后再臨朝以來嬖佞用事政
事縱弛威恩不立盜賊蠭起封疆日蹙魏肅宗年寖長