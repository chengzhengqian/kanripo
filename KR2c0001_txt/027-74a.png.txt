人亦各縱遣任其所之又與王世充結好遣使奉表於
隋皇泰主皇泰主封為夏王建德起於羣盜雖建國未
有文物法度裴矩為之定朝儀制律令建德甚悦每從
之諮訪典禮　竇建德陷邢州執總管陳君賔　初宇
文化及以隋大理卿鄭善果為民部尚書從至聊城為
化及督戰中流矢竇建德克聊城王琮獲善果責之曰
公名臣之家隋室大臣奈何為弑君之賊效命苦戰傷
痍至此乎善果大慙欲自殺宋正本馳往救止之建德