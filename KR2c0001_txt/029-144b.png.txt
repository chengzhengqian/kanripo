睿宗景雲二年春正月癸丑突厥可汗黙啜遣使請和
許之　三月以宋王成噐女為金山公主許嫁突厥黙
啜　御史中丞和逢堯攝鴻臚卿使于突厥說黙啜曰
處密堅昆聞可汗結昏於唐皆當歸附可汗何不襲唐
冠帯使諸胡知之豈不美哉黙啜許諾明日樸頭衣紫
衫南面再拜稱臣遣其子楊我支及國相隨逄堯入朝
十一月戊寅至京師逄堯以奉使功遷水部侍郎
𤣥宗先天元年春正月乙未上御安福門宴突厥楊我