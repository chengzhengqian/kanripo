李廣數自請行天子以為老弗許良乆乃許之以為前
將軍太僕公孫賀為左將軍主爵都尉趙食其為右將
軍平陽侯曹㐮為後將軍皆屬大將軍趙信為單于謀
曰漢兵既度幕人馬罷匈奴可坐收虜耳乃悉逺北其
輜重以精兵待幕北大將軍青既出塞捕虜知單于所
居乃自以精兵走之而令前將軍廣并於右將軍軍出
東道東道囬逺而水草少廣自請曰臣部為前將軍今
大將軍乃徙令臣出東道且臣結髪而與匈奴戰今乃