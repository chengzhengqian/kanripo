抜莫州擒燕將畢元福八月乙亥李信拔瀛州　晉
王與趙王鎔㑹于天長　　九月燕主守光引兵夜出
復取順州　　冬十月己巳朔燕主守光帥衆五千夜
出將入檀州庚午周徳威自涿州引兵邀擊大破之守
光以百餘騎逃歸幽州其將卒降者相繼　盧龍巡屬
皆入于晉燕主守光獨守幽州城求援于契丹契丹以
其無信竟不救守光屢請降于晉晉人疑其詐終不許
至是守光登城謂周徳威曰俟晉王至吾則開門泥首