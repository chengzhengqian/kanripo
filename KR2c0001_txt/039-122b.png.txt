輿物亦可乎知詢又以廷望所言詰知誥知誥曰以爾
所為告我者亦廷望也遂斬廷望壬辰吳主加尊號曰
睿聖文明光孝皇帝大赦改元太和　　十二月吳加
徐知誥兼中書令領寧國節度使知誥召知詢飲以金
鍾酌酒賜之曰願弟壽千嵗知詢疑有毒引它器均之
跽獻知誥曰願與兄各享五百嵗知誥變色左右顧不
肯受知詢捧酒不退左右莫知所為伶人申漸髙徑前
為詼諧語掠二酒合飲之懐金鍾趨出知誥宻遣人以