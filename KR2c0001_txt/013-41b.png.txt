破智勇俱竭宜乗鋭氣遂禽之特復進攻㣲殺之生禽
㣲子存以㣲䘮還之特以其將寋碩守徳陽李驤軍毗
橋羅尚遣軍擊之屢為驤所敗驤遂進攻成都燒其門
李流軍成都之北尚遣精勇萬人攻驤驤與流合擊大
破之還者什一二許雄數遣軍攻特不勝特勢益盛建
寧大姓李叡毛詵逐太守杜俊朱提大姓李猛逐太守
雍約以應特衆各數萬南夷校尉李毅討破之斬詵李
猛奉牋降而辭意不遜毅誘而殺之