患此乃亡國之政也煬帝之世内外庶官務相順從當
是之時皆自謂有智禍不及身及天下大亂國家两亡
雖其間萬一有得免者亦為時論所貶終古不磨卿曹
各當徇公忘私勿雷同也上謂侍臣曰吾聞西域賈胡
得美珠剖身以藏之有諸侍臣曰有之上曰人皆知笑
彼之愛珠而不愛其身也吏受賕扺法與帝王徇奢欲
而亡國者何以異於彼胡之可笑邪魏徴曰昔魯哀公
謂孔子曰人有好忘者徙宅而忘其妻孔子曰又有甚