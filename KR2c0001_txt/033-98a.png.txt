負恩誤我逺來飾辭不出即日遣馬寔攻宗城經城楊
榮國攻冠氏皆拔之又縱回紇掠館陶頓幄帟器皿車
牛以去悅閉城自守壬午滔遣裴抗等還分兵置吏守
平恩永濟　朱滔引兵北圍貝州引水環之刺史邢曹
俊嬰城拒守縱范陽及回紇兵大掠諸縣又拔武城通
徳棣二州使給軍食遣馬寔将步騎五千屯冠氏以逼
魏州　上扵行宫廡下貯諸道貢獻之物榜曰瓊林大
盈庫陸贄以為戰守之功賞賚未行而遽私别庫則士