御之至於瑣細機巧此機生則彼機應矣終不能成大
功所謂理絲而棼之者也況今朝廷之權散在四方苟
能先收此權則事無不可為者矣上深以為然曰此事
終以屬卿　　閏六月崔𦙍請上盡誅宦官但以宫人
掌内諸司事宦官屬耳頗聞之韓全誨等涕泣求哀於
上上乃令𦙍有事封疏以聞勿口奏宦官求美女知書
者數人内之宫中隂令詗察其事盡得𦙍宻謀上不之
覺也全誨等大懼每宴聚流涕相訣别日夜謀所以去