還遼西末柸在塗日南嚮而拜者三由是段氏專心附
勒王浚之勢遂衰㳺綸張豺請降於勒勒攻信都殺冀
州刺史王象浚復以邵舉行冀州刺史保信都
愍帝建興元年夏四月石勒使石虎攻鄴鄴潰劉演犇
廪丘劉琨復以劉演為兖州刺史鎭廪丘　石勒攻李
惲於上白斬之王浚復以薄盛為青州刺史　王浚使
棗嵩督諸軍屯易水召段疾陸眷欲與之共擊石勒疾
陸眷不至浚怒以重幣賂拓䟦猗盧幷檄慕容廆等共