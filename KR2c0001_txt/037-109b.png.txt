其将劉建鋒馬殷分兵掠諸縣六月行宻聞儒疾瘧戊
寅縱兵擊之㑹大雨晦冥儒軍大敗安仁義破儒五十
餘寨田頵擒儒於陳斬之傳首京師儒衆多降於行宻
丁酉楊行宻帥衆歸揚州秋七月丙辰至廣陵表田頵
守宣州安仁義守潤州先是揚州富庶甲天下時人稱
揚一益二及經秦畢孫楊兵火之餘江淮之間東西千
里掃地盡矣　八月以楊行宻為淮南節度使同平
章事以田頵知宣州留後安仁義為潤州刺史孫儒