備乃引去壬辰行宻以王茂章為潤州行營招討使擊
仁義不克使徐温将兵㑹之温易其衣服旗幟皆如茂
章兵仁義不知益兵復出戰温奮撃破之行宻夫人朱
延夀之姊也行宻狎侮延夀延夀怨怒隂與田頵通謀
頵遣前進士杜荀鶴至夀州與延夀相結又遣至大梁
告朱全忠全忠大喜遣兵屯宿州以應之荀鶴池州人
也　九月朱延夀謀頗泄楊行宻詐為目疾對延夀
使者多錯亂所見或觸柱仆地謂夫人曰吾不幸失明