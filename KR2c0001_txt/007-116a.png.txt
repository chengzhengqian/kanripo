龜為度遼將軍大將軍冀與陳龜素有隙譛其沮毁國
威挑取功譽不為胡敵所畏坐徴還以种暠為度遼將
軍龜遂乞骸骨歸田里復徴為尚書冀暴虐日甚龜上
䟽言其罪狀請誅之帝不省龜自知必為冀所害不食
七日而死
二年六月梁皇后恃姊兄䕃埶恣極奢靡兼倍前世專
寵妬忌六宫莫得進見及太后崩㤙寵寖衰后既無子
毎宫人孕育鮮得全者帝雖迫畏梁冀不敢譴怒然進