奔髙䴡詔留劉仁軌將兵鎮百濟召孫仁師劉仁願還
百濟兵火之餘比屋彫殘僵尸滿野仁軌始命瘞骸骨
籍户口理村聚署官長通道途立橋梁補堤堰復陂塘
課耕桑賑貧乏養孤老立唐社稷頒正朔及廟諱百濟
大悦闔境各安其業然後修屯田儲糗糧訓士卒以圖
髙麗劉仁願至京師上問之曰卿在海東前後奏事皆
合機宜復有文理卿本武人何能如是仁願曰此皆劉
仁軌所為非臣所及也上悦加仁軌六階正除帶方州