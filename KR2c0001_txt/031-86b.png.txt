固辭曰陛下待以賓友則貴於宰相矣何必屈其志乃
止同羅突厥從安祿山反者屯長安苑中甲戌其酋長
阿史那從禮帥五千騎竊廏馬二千匹逃歸朔方謀邀
結諸胡盜據邊地上遣使宣慰之降者甚衆　賊遣兵
寇扶風薛景仙擊却之　安祿山遣其將高嵩以敇書
繒綵誘河隴將士大震闗使郭英乂擒斬之　同羅突
厥之逃歸也長安大擾官吏竄匿獄囚自出京兆尹崔
光逺以為賊且遁矣遣吏卒守孫孝哲宅孝哲以狀白