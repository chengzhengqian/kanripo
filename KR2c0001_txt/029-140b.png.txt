命磔於天津橋南使百官共射之既乃咼其肉剉其骨
夷其三族疎親有先未相識而同死者褒公段瓚志𤣥
之子也先没於突厥在趙州瓚邀楊齊莊與之俱逃齊
莊畏怯不敢𤼵瓚先歸太后賞之齊莊尋至敕河内王
武懿宗鞫之懿宗以為齊莊意懷猶豫遂與閻知微同
誅既射之如蝟氣碟碟未死乃决其腹割心投於地猶
趌趌然躍不止擢田歸道為夏官侍郎甚見親委二年臘月河南北置武騎團以備突厥　春二月壬辰