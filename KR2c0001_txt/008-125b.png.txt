掠冀州横斷紹後關靖諌曰今將軍將士莫不懷瓦解
之心所以猶能相守者顧戀其居處老小而恃將軍為
主故耳堅守曠日或可使紹自退若舍之而出後無鎮
重易京之危可立待也瓉乃止紹漸相攻逼瓉衆日䠞
四年春二月黑山帥張燕與公孫續率兵十萬三道救
之未至瓉宻使行人齎書告續使引五千鐵騎於北隰
之中起火為應瓉欲自内出戰紹候得其書如期舉火
瓚以為救至遂出戰紹設伏擊之瓚大敗復還自守紹