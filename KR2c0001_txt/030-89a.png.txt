法乞詳覆俊臣等所推大獄伸其枉濫太后乃命監察御史
蘇頲按覆俊臣等舊獄由是雪免者甚衆頲䕫之曽孫也
三年初左臺大夫同鳯閣鸞臺三品魏元忠為洛
州長史洛陽令張昌儀恃諸兄之勢毎牙直上長史
聽事元忠到官叱下之張易之奴暴亂都市元忠杖
死之及為相太后召易之弟岐州刺史昌期欲以為雍
州長史對仗問宰相曰誰堪雍州者元忠對曰今之朝
臣無以易薛季昶太后曰季昶久任京府朕欲别除一