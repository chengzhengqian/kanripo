參國鈞榮寵如此比日所聞鄙穢狼藉若使聖主發悟
欲免得乎异曰外間謗讟知之乆矣心茍無媿何䘏人
言岐謂人曰朱彦和將死矣恃謟以求容肆辯以拒諫
聞難而不懼知惡而不改天奪其鑒其能乆乎景西攻
馬頭遣其將宋子仙東攻木栅執戌主曹璆等上聞之
笑曰是何能為吾折箠笞之敕購斬景者封三千户公
除州刺史甲辰詔以合州刺史鄱陽王範為南道都督
北徐州刺史封山侯正表為北道都督司州刺史栁仲