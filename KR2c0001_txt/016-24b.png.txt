社稷臣見其徃而不返闗東之亂自此始矣堅不聴遣
将軍李蠻閔亮尹國帥衆三千送垂又遣驍騎将軍石
越帥精卒三千戍鄴驃騎将軍張蚝帥羽林五千戍并
州鎮軍将軍毛當帥衆四千戍洛陽權翼宻遣壮士邀
垂於河橋南空倉中垂疑之自凉馬臺結草筏以渡使
典軍程同衣已衣乗已馬與僮僕趣河橋伏兵發同馳
馬獲免十二月秦王堅至長安哭陽平公融而後入諡
曰哀公大赦復死事者家　庚午大赦以謝石為尚書