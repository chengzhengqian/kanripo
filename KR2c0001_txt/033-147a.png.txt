牛名俊斷懐光首出降河中兵猶萬六千人燧斬其將
閻晏等七人餘皆不問燧自辭行至河中平凡二十七
日燧出髙郢李鄘扵獄皆奏置幕下韓逰之攻懐光
也楊懐賔戰甚力上命特原其子朝晟逰遂以朝晟
為都虞候　上使問陸贄河中既平復有何事所宜區處
令悉條奏贄以河中既平慮必有希㫖生事之人以為
王師所向無敵請乘勝討淮西者李希烈必誘諭其所
部及新附諸帥曰奉天息兵之㫖乃因窘急而言朝廷