自晉陽韓建奏自陛下即位以來與近輔交惡皆因諸王
典兵凶徒樂禍致鑾輿不安比者臣奏罷兵權實慮不
測之變今聞延王覃王尚苞隂計願陛下聖㫁不疑制
於未亂則社稷之福上曰何至於是數日不報建乃與
知樞宻劉季述矯制發兵圍十六宅諸王被髮或縁垣
或登屋或升木呼曰宅家救兒建擁通沂睦濟韶彭韓
陳覃延丹十一王至石隄谷盡殺之以謀反聞　貶
禮部尚書孫偓為南州司馬祕書監朱朴先貶䕫州司