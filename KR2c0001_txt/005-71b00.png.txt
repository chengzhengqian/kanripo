劉信而作亂自古大聖猶懼此况臣莽之斗筲羣臣皆
曰不遭此變不彰聖德　冬十月甲子莽依周書作大
誥曰粤其聞日宗室之雋有四百人民獻儀九萬夫予
敬以終於此謀繼嗣圖功遣大夫桓譚班行諭告天下
以當反位孺子之意諸將東至陳留菑與翟義㑹戰
破之斬劉璜首莽大喜復下詔先封車騎都尉孫賢等
五十五人皆為列侯即軍中拜授因大赦天下於是吏
士精鋭遂攻圍義於圉城十二月大破之義與劉信棄