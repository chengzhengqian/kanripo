甚苦切憲疾之㑹𢎞奏憲黨尚書張林雒陽令楊光在
官貪殘書奏吏與光故舊因以告之光報憲憲奏𢎞大
臣漏泄密事帝詰譲𢎞夏四月丙寅收𢎞印綬𢎞自詣
廷尉詔敕出之因乞骸骨歸未許病篤上書陳謝曰竇
憲姦惡貫天逹地海内疑惑賢愚疾惡謂憲何術以迷
主上近日王氏之禍昞然可見陛下處天子之尊保萬
世之祚而信䜛佞之臣不計存亡之機臣雖命在晷刻
死不忘忠願陛下誅四凶之罪以厭人鬼憤結之望帝