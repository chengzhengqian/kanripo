二十七年秋八月乙亥磧西節度使葢嘉運擒突騎施
可汗吐火仙嘉運攻碎葉城吐火仙出戰敗走擒之於
賀邏嶺分遣踈勒鎮守使夫䝉靈詧與抜汗那王阿悉
爛達干潜引兵突入怛邏斯城擒黒姓可汗爾微遂入
曵建城取交河公主悉収散髪之民數萬以與拔汗那
王威震西陲
九月戊午處木昆鼠尼施弓月等諸部先𨽻突騎施者皆帥衆内附仍請徙居安西管内