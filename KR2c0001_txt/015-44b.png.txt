事初成主雄以儉約寛惠得蜀人心及李閎王嘏還自
鄴盛稱鄴中繁庶宫殿壯麗且言趙王虎以刑殺御下
故能控制境内夀慕之徙旁郡民三丁以上者以實成
都大修宫室治器玩人有小過輒殺以立威左僕射蔡興右
僕射李嶷皆坐直諫死民疲於賦役吁嗟滿道思亂者衆矣
康帝建元元年秋八月漢主壽卒諡曰昭文廟號中宗
太子勢即位大赦
二年夏四月漢太史令韓皓上言熒惑守心乃宗廟不