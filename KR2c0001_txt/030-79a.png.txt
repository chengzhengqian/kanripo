傳之子孫大帝以二子託陛下陛下今乃欲移之它族
無乃非天意乎且姑姪之與母子孰親陛下立子則千
秋萬歳後配食太廟承繼無窮立姪則未聞姪為天子
而祔姑於廟者也太后曰此朕家事卿勿預知仁傑曰
王者以四海為家四海之内孰非臣妾何者不為陛下
家事君為元首臣為股肱義同一體況臣備位宰相豈
得不預知乎又勸太后召還廬陵王王方慶王及善亦
勸之太后意稍寤它日又謂仁傑曰朕夢大鸚鵡兩翼