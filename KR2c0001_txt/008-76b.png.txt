用善士故卓相從而諸君到官舉兵相圖此二君賣卓
卓何用相負庚辰收瓊毖斬之楊彪黄琬恐懼詣卓謝
卓亦悔殺瓊毖乃復表彪琬為光祿大夫　卓徵京兆
尹葢勲為議郎時左將軍皇甫嵩將兵三萬屯扶風勲
宻與嵩謀討卓㑹卓亦徵嵩為城門校尉嵩長史梁
衍説嵩曰董卓冦掠京邑廢立從意今徵將軍大則危
禍小則困辱今及卓在雒陽天子来西以將軍之衆迎
接至尊奉令討逆徵兵羣帥袁氏逼其東將軍迫其西