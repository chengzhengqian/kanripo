将利漢迎昌邑王賀乗七乗傳詣長安邸光又白皇后
徙右将軍安世為車騎将軍賀昌邑哀王之子也在國
素狂縱動作無節武帝之䘮賀㳺獵不止嘗㳺方輿不
半日馳三百里中尉琅琊王吉上䟽諌曰大王不好書
術而樂逸㳺馮式撙衘馳騁不止口倦虖叱咤手苦於
箠轡身勞虖車輿朝則冐霧露晝則被塵埃夏則為大
暑之所暴炙冬則為風寒之所匽薄數以耎脆之玊體
犯勤勞之煩毒非所以全壽命之宗也又非所以進仁