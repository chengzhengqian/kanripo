歸勒兵自守　徐衆評曰允於曹公未成君臣母至親
也於義應去衛公子開方仕齊積年不返管仲以為不
懐其親安能愛君是以求忠臣必於孝子之門允宜先
救至親徐庶母為曹公所得劉備遣庶歸北欲為天下
者恕人子之情也曹公亦宜遣允　昱又遣别騎絶倉
亭津陳宫至不得渡昱至東阿東阿令潁川棗祗已率
厲吏民拒城堅守卒完三城以待操操還執昱手曰微
子之力吾無所歸矣表昱為東平相屯范吕布攻鄄城