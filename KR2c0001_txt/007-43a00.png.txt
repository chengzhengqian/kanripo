居三輔休徭役以助其時止煩賦以益其財令男得耕
種女得織絍然後畜精鋭乗懈沮出其不意攻其不備
則邊民之仇報犇北之恥雪矣書奏㑹樊準上䟽薦參
太后即擢參於徙中召拜謁者使西督三輔諸軍屯
十一月辛酉詔鄧騭還師留任尚屯漢陽為諸軍節度
遣使迎拜騭為大將軍　滇零自稱天子於北地招集武
都參狼上郡西河諸雜種羌斷隴道冦鈔三輔南入益
州殺漢中太守董炳梁慬受詔當屯金城聞羌冦三輔