與從子宗鐬假子宗瑶宗弼宗侃宗弁俱西建至鹿頭
闗西川㕘謀李乂謂敬瑄曰王建虎也奈何延之入室
彼安肯為公下乎敬瑄悔亟遣人止之且增修守備建怒
破闗而進敗漢州刺史張頊於綿竹遂拔漢州進軍學
射山又敗西州将句惟立於蠶北又拔徳陽敬瑄遣使
讓之對曰十軍阿父召我來及門而拒之重為顧公所
疑進退無歸矣田令孜登樓慰諭之建與諸将於清逺橋
上髠髮羅拜曰今既無歸且辭阿父作賊矣顧彦朗以