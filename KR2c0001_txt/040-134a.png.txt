失勢謂格曰公有援立大功不足憂也庚午貶格為茂
州刺史玢為榮經尉吏部侍郎許寂户部侍郎潘嶠皆
坐格黨貶官格尋再貶維州司户　　秋七月壬申朔
蜀主以兼中書令王宗弼為鉅鹿王宗瑶為臨淄王宗
綰為臨洮王宗播為臨潁王宗裔宗䕫及兼侍中宗黯
皆為琅邪郡王　甲戌以王宗侃為樂安王丙子以兵
部尚書庾傳素為太子少保兼中書侍郎同平章事蜀
主不親政事内外遷除皆出於王宗弼宗弼納賄多私