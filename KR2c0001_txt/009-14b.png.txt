以臨淮泗若舍布而東多留兵則不足用少留兵則民
皆保城不得樵采布乗虚冦暴民心益危唯鄄城范衛
可全其餘非己之有是無兖州也若徐州不定將軍當
安所歸乎且陶謙雖死徐州未易亡也彼徴徃年之敗
將懼而結親相為表裏今東方皆已収麥必堅壁清野
以待將軍攻之不㧞畧之無獲不出十日則十萬之衆
未戰而自困耳前討徐州威罰實行其子弟念父兄之
恥必人自為守無降心就能破之尚不可有也夫事固