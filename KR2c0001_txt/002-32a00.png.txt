守白馬之津以示諸侯形制之勢則天下知所歸矣王
從之乃復謀取敖倉食其又說王曰方今燕趙已定唯
齊未下諸田宗彊負海岱阻河濟南近於楚人多變詐
足下雖遣數萬師未可以嵗月破也臣請得奉明詔說
齊王使為漢而稱東藩上曰善乃使酈生說齊王曰王
知天下之所歸乎王曰不知也天下何所歸酈生曰歸
漢曰先生何以言之曰漢王先入咸陽項王負約王之
漢中項王遷殺義帝漢王聞之起蜀漢之兵擊三秦出