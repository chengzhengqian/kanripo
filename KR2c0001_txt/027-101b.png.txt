宇文歆首畫此䇿我當斬之綱曰王年少驕逸竇誕曾
無規諫又掩覆之使士民憤怨今日之敗誕之罪也歆
諌王不悛尋皆聞奏乃忠臣也豈可殺哉明日上召綱
入升御座曰我得公遂無濫刑元吉自為不善非二人
所能禁也幷誕赦之衛尉少卿劉政㑹在太原為武周
所虜政㑹宻遣人奉表論武周形勢武周據太原遣宋
金剛攻晉州拔之虜右驍衛大將軍劉𢎞基𢎞基逃歸
金剛進逼絳州陷龍門　冬十月劉武周將宋金剛進