玉泣請魏主乃赦之庚午魏主如新野辛巳以彭城王
勰為使持節都督南征諸軍事中軍大將軍開府儀同
三司三月壬午朔崔慧景蕭衍大敗於鄧城時慧景至
襄陽五郡已沒慧景與衍及軍主劉山陽傅法憲等帥
五千餘人進行鄧城魏數萬騎奄至諸軍登城拒守時
將士蓐食輕行皆有饑懼之色衍欲出戰慧景曰敵不
夜圍人城待日暮自當去既而魏衆轉至慧景於南門
㧞軍去諸軍不相知相繼皆遁魏兵自北門入劉山陽