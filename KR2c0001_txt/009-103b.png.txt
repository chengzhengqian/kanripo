嫌魏東向乎珩曰不嫌曰何以曰信恃舊盟言歸于好
是以不嫌若魏渝盟自有豫備又問聞太子當來寧然
乎珩曰臣在東朝朝不坐宴不與若此之議無所聞也
帝善之
三年　初吳王遣于禁護軍浩周軍司馬東里衮詣帝
自陳誠欵辭甚恭慤帝問周等權可信乎周以為權必臣
服而衮謂其不可必服帝悦周言以為有以知之故立
為吳王復使周至吳周謂吳王曰陛下未信王遣子入