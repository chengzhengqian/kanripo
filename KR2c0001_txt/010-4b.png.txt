江上下應敵所在蒙為國家前據襄陽如此何憂於操
何賴於羽且羽君臣矜其詐力所在反覆不可以腹心
待也今羽所以未便東向者以至尊聖明蒙等尚存也
今不於彊壯時圖之一旦僵仆欲復陳力其可得邪權
曰今欲先取徐州然後取羽何如對曰今操逺在河北
撫集幽冀未暇東顧徐土守兵聞不足言往自可克然
地勢陸通驍騎所騁至尊今日取徐州操後旬必求争
雖以七八萬人守之猶當懐憂不如取羽全據長江形