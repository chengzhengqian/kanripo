吕師造等敗苑玫於上高吉州刺史彭玕帥衆數千人
奔楚楚王殷表玕為彬州刺史為子希範娶其女
四年夏六月楚王殷求為天策上將詔加天策上將軍
殷始開天策府以弟賨為左相存為右相殷遣將侵荆
南軍於油口高季昌擊破之斬首五千級逐北至白田
而還　　冬十二月辰州蠻酋宋鄴破溆州蠻酋潘金
盛恃其所居深險數擾楚邊至是鄴冦湘鄉金盛冦武
岡楚王殷遣昭州刺史吕師周將衡山兵五千討之