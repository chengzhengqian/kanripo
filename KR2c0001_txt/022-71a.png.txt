得志宻與臨淮王彧安豐王延明謀叛梁以事難未平
藉陳慶之兵力故外同内異言多猜忌慶之亦宻為之
備説顥曰今遠來至此未服者尚多彼若知吾虚實連
兵四合將何以禦之宜啟天子更請精兵幷敕諸州有
南人沒此者悉須部送顥欲從之延明曰慶之兵不出
數千已自難制今更増其衆寧肯復為人用乎大權一
去動息由人魏之宗廟於斯墜矣顥乃不用慶之言又
慮慶之宻啟乃表於上曰今河北河南一時克定惟爾