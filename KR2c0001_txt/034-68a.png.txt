更其名曰忠義而用之悉遷婦女於唐州入據其城於
是唐鄧軍氣復振人有欲戰之志賊中降者相繼於道
随其所便而置之聞有父母者給粟帛遣之曰汝曹皆
王人勿棄親戚衆皆感泣官軍與淮西兵夾溵水而軍
諸軍相顧望無敢度溵水者陳許兵馬使王沛先引兵
五千度溵水據要地為城於是河陽宣武河東魏愽等
軍相繼皆度進逼郾城丁亥李光顔敗淮西兵三萬於
郾城走其將張伯良殺士卒什二三己丑李愬遣山河