聚黨數千人殺海曲宰入海中為盗其衆浸多至萬數
荆州饑饉民衆入野澤掘鳬茈而食之更相侵奪新市
人王匡王鳳為平理諍訟遂推為渠帥衆數百人於是
諸亡命者南陽馬武潁川王常成丹等皆往從之共攻
離鄉聚藏於緑林山中數月間至七八千人又有南郡
張霸江夏羊牧等與王匡俱起衆皆萬人莽遣使者即
赦盗賊還言盗賊解輙復合問其故皆曰愁法禁煩苛
不得舉手力作所得不足以給貢稅閉門自守