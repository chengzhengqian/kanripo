以不聼諸君擊班者揣之必有巧故也遜上疏於吳王
曰夷陵要害國之闗限雖為易得亦復易失失之非徒
損一郡之地荆州可憂今日争之當令必諧備干天常
不安窟穴而敢自送臣雖不材憑奉威靈以順討逆破
壞在近無可憂者臣初嫌之水陸俱進今反捨船就歩處
處結營察其布置必無他變伏願至尊髙枕不以為念
也閏月遜將進攻漢軍諸將並曰攻備當在初今乃令
入五六百里相守經七八月其諸要害皆已固守撃之