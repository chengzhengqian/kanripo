平當陸歸耳已而果然　周兵攻楚州踰四旬唐楚州
防禦使張彦卿固守不下乙巳帝自督諸將攻之宿於
城下丁未克之彦卿與都監鄭昭業猶帥衆拒戰矢刃
皆盡彦卿舉繩床以鬭而死所部千餘人至死無一人
降者　荆南節度使高保融遣指揮使魏璘將戰船百
艘東下㑹伐唐至于鄂州　唐以天長為雄州以建武
軍使易文贇為刺史二月甲寅文贇舉城降　戊午帝
發楚州丁夘至揚州命韓令坤發丁夫萬餘築故城之