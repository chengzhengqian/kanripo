宋齊丘多樹朋黨欲以専固朝權躁進之士争附之推
奬以為國之元老樞密使陳覺副使李徵古恃齊丘之
勢尤驕慢及許文稹等敗於紫金山覺與齊丘景逹自
濠州遁歸國人忷懼唐主嘗歎曰吾國家一朝至此因
泣下徵古曰陛下當治兵以扞敵涕泣何為豈飲酒過
量邪將乳母不至邪唐主色變而徵古舉止自若㑹司
天奏天文有變人主宜避位禳災唐主乃曰禍難方殷
吾欲釋去萬機棲心冲寂誰可以托國者徵古曰宋公