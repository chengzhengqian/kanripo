弄威福道路讙譁地動之變殆為此發又冬無宿雪春
節未雨百僚焦心而繕修不止誠致旱之徴也唯陛下
奮乾剛之德棄驕奢之臣以承皇天之戒震前後所言
轉切帝既不平之而樊豐等皆側目憤怨以其名儒未
敢加害㑹河間男子趙騰上書指陳得失帝發怒遂收
考詔獄詰以罔上不道震上䟽救之曰臣聞殷周哲王
小人怨詈則還自敬德今趙騰所坐激訐謗語為罪與
手刃犯法有差乞為虧除全騰之命以誘芻蕘輿人之