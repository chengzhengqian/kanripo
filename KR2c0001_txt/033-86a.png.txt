而去身願陛下慎守而行之有加恐非所以為悔者也
又曰臣聞仲虺賛揚成湯不稱其無過而稱其改過吉
甫歌誦周宣不美其無闕而美其補闕是則聖賢之意
較然著眀唯以改過為能不以無過為貴盖為人之行
己必有過差上智下愚俱所不免智者改過而遷善愚
者耻過而遂非遷善則其徳日新遂非則其惡彌積又
曰諫官不宻自矜信非忠厚其扵聖徳固亦無虧陛下
若納諫不違則傳之適足增美陛下若違諌不納又安