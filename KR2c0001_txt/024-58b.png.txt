史子弟赴鄴琳奉莊即皇帝位改元天啟追諡建安公
淵明曰閔皇帝帝以琳為侍中大將軍中書監餘依齊
朝之命　夏六月己巳詔司空矦瑱領軍將軍徐度帥
舟師為前軍以討王琳　秋七月戊戌上幸石頭送矦
瑱等　甲辰上遣吏部尚書謝哲往諭王琳哲朏之孫
也　八月謝哲返命王琳請還湘州詔追衆軍還癸未
衆軍至自大雷　冬十二月後梁主遣其大將軍王操
將兵略取王琳之長沙武陵南平等郡