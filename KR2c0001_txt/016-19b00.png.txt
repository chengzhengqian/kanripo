輔國将軍謝琰西中郎将桓伊等衆共八萬拒之使龍
驤将軍胡彬以水軍五千援夀陽琰安之子也是時秦
兵既盛都下震恐謝𤣥入問計於謝安安夷然答曰已
别有㫖既而寂然𤣥不敢復言乃令張𤣥重請安遂命
駕出遊山墅親朋畢集與𤣥圍棊賭墅安棊常劣於𤣥
是日𤣥懼便為敵手而又不勝安遂遊陟至夜乃還桓
沖深以根本為憂遣精銳三千入援京師謝安固却之
曰朝廷處分已定兵甲無闕西藩宜留以為防沖對佐