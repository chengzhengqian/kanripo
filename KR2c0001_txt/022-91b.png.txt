貪立孩㓜若皇后不生太子則立陳留耳帝夢手把刀
自割落十指惡之告徽及楊侃徽曰蝮蛇螫手壯士解
腕割指亦是其類乃吉祥也戊子天穆至洛陽帝出迎
之榮與天穆並從入西林園讌射榮奏曰近來侍官皆
不習武陛下宜將五百騎出獵因省辭訟先是奚毅言
榮欲因獵挾天子移都由是帝益疑之辛卯帝召中書
舍人温子昇告以殺榮狀幷問以殺董卓事子昇具通
本末帝曰王允若即赦涼州人必不應至此良乆語子