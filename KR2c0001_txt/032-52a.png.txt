得二十騎而行至咸陽吐蕃帥吐谷渾党項氐羌二十
餘萬衆彌漫數十里已自司竹園度渭循山而東子儀
使判官中書舍人王延昌入奏請益兵程元振遏之竟
不召見癸酉渭北行營兵馬使吕月將將精卒二千破
吐蕃於盩厔之西乙亥吐蕃寇盩厔月將復與力戰兵
盡為虜所擒上方治兵而吐蕃已度便橋倉猝不知所
為丙子出幸陜州官吏藏竄六軍逃散郭子儀聞之遽
自咸陽歸長安比至車駕已去上纔出苑門度滻水射