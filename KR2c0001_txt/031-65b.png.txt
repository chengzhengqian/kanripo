矣可以言子之所為乎萼曰聞朝廷遣程千里將精兵
十萬出崞口討賊賊據險拒之不得前今當引兵先擊
魏郡執祿山所署太守袁知泰納舊太守司馬垂使為
西南主人分兵開崞口出千里之師因討汲鄴以北至
於幽陵郡縣之未下者平原清河帥諸同盟合兵十萬
南臨孟津分兵循河據守要害制其北走之路計官軍
東討者不下二十萬河南義兵西向者亦不減十萬公
但當表朝廷堅壁勿戰不過月餘賊必有内潰相圖之