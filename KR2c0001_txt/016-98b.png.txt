主垂遣太子寶遼西王農趙王麟帥衆八萬向五原伐
魏范陽王徳陳留王紹别将歩騎萬六千為後繼散騎
常侍髙湖諫曰魏與燕世為昏姻彼有内難燕寔存之
其施徳厚矣結好久矣間以求馬不獲而留其弟曲在
於我奈何遽興兵撃之拓跋涉珪沈勇有謀幼厯艱難
兵精馬彊未易輕也皇太子富於春秋志果氣銳今委
之專征必小魏而易之萬一不如所欲傷威毁重願陛
下深圖之言頗激切垂怒免湖官湖秦之子也　秋七