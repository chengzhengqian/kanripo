寅詔軍國機務事無大小文武設官位無貴賤憲章賞
罰咸歸相府惟郊祀天地四時禘祫奏聞置丞相府官
屬以裴寂為長史劉文静為司馬何潘仁使李綱入見
淵留之以為丞相府司録專掌選事又以前考功郎中
竇威為司録參軍使定禮儀威熾之子也淵傾府庫以
賜勲人國用不足右光禄大夫劉世龍獻䇿以為今義
師數萬並在京師樵蘇貴而布帛賤請伐六街及苑中
樹為樵以易布帛可得十數萬匹淵從之己巳以李建