暢音容雅麗孝伯與左右皆嘆息孝伯亦辯且去謂暢
曰長史深自愛相去歩武恨不執手暢曰君為自愛冀
蕩定有期相見無逺君若得還宋朝今為相識之始上
起楊文徳為輔國將軍引兵自漢中西入揺動汧隴
魏主攻彭城不克十二月丙辰朔引兵南下使中書郎
魯秀出廣陵髙凉王那出山陽永昌王仁出横江所過
無不殘滅城邑皆望風犇潰戊午建康纂嚴己未魏兵
至淮上上使輔國將軍臧質將萬人救彭城至盱眙魏