正而用兵非其所長及大梁不守將士棄妻子而從之
者殆二萬人足以見其得衆心矣且劉洽出勉麾下勉
至睢陽悉舉其衆以授之卒平大梁亦勉之功也上乃
命勉復其位議者又言韓滉聞鑾輿在外聚兵修石頭
城隂蓄異志上疑之以問李泌對曰滉公忠清儉自車
駕在外滉貢獻不絶且鎮撫江東十五州盗賊不起皆
滉之力也所以修石頭城者滉見中原板蕩謂陛下將有
永嘉之行為迎扈之備耳此乃人臣忠篤之慮柰何