以殿下親則父子事兼家國所應用物不為節限恩㫖
未踰六旬用物已過七萬驕奢之極孰云過此况宫臣
正士未嘗在側羣邪淫巧昵近深宫在外瞻仰已有此
失居中隱密寧可勝計苦藥利病苦言利行伏惟居安
思危日慎一目太子惡其書令戸奴伺𤣥素早朝密以
大馬箠擊之㡬斃　秋八月丁酉上曰當今國家何事
為急諌議大夫禇遂良曰今四方無虞唯太子諸王宜
有定分最急上曰此言是也時太子承乾失徳魏王泰