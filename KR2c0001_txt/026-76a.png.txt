曰天子死自有法何得加以鋒刄取鴆酒來文舉等不
許使令狐行達頓帝令坐帝自解練巾授行達縊殺之
初帝自知必及於難常以甖貯毒藥自隨謂所幸諸姬
曰若賊至汝曹當先飲之然後我飲及亂顧索藥左右
皆逃散竟不能得蕭后與宫人撤漆牀板為小棺與趙
王杲同殯於西院流珠堂帝每巡幸常以蜀王秀自隨
囚於驍果營化及弑帝欲奉秀立之衆議不可乃殺秀
及其七男又殺齊王暕及其二子幷燕王倓隋氏宗室