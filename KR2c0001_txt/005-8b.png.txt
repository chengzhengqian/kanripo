子祭以天子其尸服以士服子無爵父之義尊父母也
為人後者為之子故為所後服斬衰三年而降其父母
朞明尊本祖而重正統也孝成皇帝聖恩深逺故為共
王立後奉承祭祀令共皇長為一國太祖萬世不毁恩
義已備陛下既繼體先帝持重大宗承宗廟天地社稷
之祀義不可復奉定陶共皇祭入其廟今欲立廟於京
師而使臣下祭之是無主也又親盡當毁空去一國太
祖不墮之祀而就無主當毁不正之禮非所以尊厚共