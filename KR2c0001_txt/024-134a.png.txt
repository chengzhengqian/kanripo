五千餘户而還　九月河南王熾磐擊吐谷渾别統掘
逵於渇渾川大破之擄男女二萬三千冬十月掘逵帥
其餘衆降于熾磐
十三年春二月西秦安東將軍木弈干擊吐谷渾樹洛干破
其弟阿柴於堯杆川俘五千餘口而還樹洛干走保白蘭山
慚憤發疾將卒謂阿柴曰吾子拾䖍㓜弱今以大事付汝樹
洛干卒阿柴立自稱驃騎將軍沙州刺史謚樹洛干曰武王
阿柴稍用兵侵併其旁小種地方數千里遂為彊國