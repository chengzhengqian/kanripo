靈武傳位　辛丑史思明陷藁城　初上皇毎酺宴先
設大常雅樂坐部立部繼以鼓吹胡樂教坊府縣散樂
雜戲又以山車陸船載樂往來又出宫人舞霓裳羽衣
又教舞馬百匹銜杯上壽又引犀象入場或拜或舞安
祿山見而悦之既克長安命搜捕樂工運載樂器舞衣
驅舞馬犀象皆詣洛陽
臣光曰聖人以道徳為麗仁義為樂故雖茅茨土堦惡
衣菲食不恥其陋惟恐奉養之過以勞民費財明皇恃