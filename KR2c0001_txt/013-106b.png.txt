敵怨曰使君初來大荒之後兵民之命仰我氐活氐有
小罪不能貰也及光與楊虎相攻各求救於茂捜茂捜
遣難敵救光難敵求貨於光光不與楊虎厚賂難敵且
曰流民珍貨悉在光所今伐我不如伐光難敵大喜光
與虎戰使張孟萇居前難敵繼後難敵與虎夾擊孟萇
大破之孟萇及其弟援皆死光嬰城自守九月光憤激
成疾僚屬勸光退據魏興光按劍曰吾受國重任不能
討賊今得死如登仙何謂退也聲絶而卒州人推其少