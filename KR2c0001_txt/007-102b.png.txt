於煮餅以進之帝苦煩甚使促召太尉李固固入前問
帝得患所由帝尚能言曰食煮餅今腹中悶得水尚可
活時冀亦在側曰恐吐不可飲水語未絶而崩固伏尸
號哭推舉侍醫冀慮其事泄大惡之將議立嗣固與司
徒胡廣司空趙戒先與冀書曰天下不幸頻年之閒國
祚三絶今當立帝天下重器誠知太后垂心將軍勞慮
詳擇其人務存聖明然愚情眷眷竊獨有懐逺尋先世
廢立舊儀近見國家踐阼前事未甞不詢訪公卿廣求