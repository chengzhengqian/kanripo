為登州刺史以從其便光逺益驕密告契丹取晉
開運元年春正月成徳節度使杜威遣幕僚曹光裔詣
楊光逺為陳禍福光逺遣光裔入奏稱承祚逃歸母病
故爾既䝉恩宥闔族荷恩朝廷信其言遣使與光裔復
往慰諭之　博州刺史周儒以城降契丹又與楊光逺
通使往還　　二月甲辰周儒引契丹將滿達攻鄆州
以應楊光逺辛亥楊光逺將青州兵西會契丹戊午詔
前保義節度使石贇分兵屯鄆州以備之三事並見契/