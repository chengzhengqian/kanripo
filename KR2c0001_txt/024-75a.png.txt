初齊有術士言亾髙者黒衣故髙祖每出不欲見沙門
顯祖在晉陽問左右何物最黑對曰無過於漆帝以上
黨王渙於兄弟第七使庫直都督破六韓伯昇之鄴徴
渙渙至紫陌橋殺伯昇而逃浮河南度至濟州為人所
執送鄴帝之為太原公也與永安王浚偕見世宗帝有
時洟出浚責帝左右曰何不為二兄拭鼻帝心銜之及
即位浚為青州刺史聰明矜恕吏民恱之浚以帝嗜酒
私謂親近曰一兄因酒敗徳朝臣無敢諫者大敵未滅