助堅攻昂越為流矢所中死公孫瓚怒曰余弟死禍起
於紹遂出軍屯磐河上疏數紹罪惡進兵攻紹冀州諸
城多畔紹從瓚紹懼以所佩勃海太守印綬授瓚從弟
範遣之郡而範遂背紹領勃海兵以助瓚瓚乃自署其
將帥嚴綱為冀州刺史田楷為青州刺史單經為兖州
刺史又悉改置郡縣守令
三年春正月袁紹自出拒公孫瓚與瓚戰於界橋南二
十里瓚兵三萬其鋒甚鋭紹令麴義領精兵八百先登