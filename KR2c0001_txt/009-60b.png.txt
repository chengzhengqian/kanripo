死漢室其仁復居管仲之先矣而杜牧乃以為彧之勸
魏武取兖州則比之髙光官渡不令還許則比之楚漢及
事就功畢乃欲邀名於漢代譬之教盗穴牆發匱而不
與同挈得不為盜乎臣以為孔子稱文勝質則史凡為
史者記人之言必有以文之然則比魏武於髙光楚漢
者史氏之文也豈皆彧口所言邪用是貶彧非其罪矣
且使魏武為帝則彧為佐命元功與蕭何同賞矣彧不
利此而利於殺身以邀名豈人情乎