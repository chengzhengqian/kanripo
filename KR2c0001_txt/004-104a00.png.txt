居昭陽宫其中庭彤朱而殿上髹漆切皆銅沓黄金塗
白玉階壁𢃄往往為黄金釭函藍田璧明珠翠羽餙之
自後宮未嘗有焉趙后居别館多通侍郎宮奴多子者
昭儀常謂帝曰妾姊姓剛有如為人構陷則趙氏無種
矣因泣下悽惻帝信之有白后姦状者帝輒殺之由是
后公為滛恣無敢言者然卒無子光禄大夫劉向以為
王教由内及外自近者始扵是採取詩書所載賢妃貞
婦興國顯家及孽嬖亂亡者序次為列女傳凡八篇及