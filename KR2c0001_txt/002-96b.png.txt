帝初定天下昆弟少諸子弱大封同姓齊七十餘城楚
四十餘城吳五十餘城封三庶孽分天下半今吳王前
有太子之郤詐稱病不朝於古法當誅文帝弗忍因賜
几杖徳至厚當改過自新反益驕溢即山鑄錢煮海水
為鹽誘天下亡人謀作亂今削之亦反不削亦反削之其
反亟禍小不削反遲禍大上令公卿列侯宗室雜議莫
敢難獨竇嬰爭之由此與錯有郤及楚王戊來朝錯因
言戊往年為薄太后服私姦服舎請誅之詔赦削東海