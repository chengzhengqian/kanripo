林學士宋申錫言之申錫請漸除其偪上以申錫沈厚
忠謹可倚以事擢為尚書右丞秋七月癸未以申錫同
平章事
五年春二月上與宋申錫謀誅宦官申錫引吏部侍郎
王璠為京兆尹以密旨諭之璠泄其謀鄭注王守澄知
之隂為之備上弟漳王湊賢有人望注令神䇿都虞候
豆盧著誣告申錫謀立漳王戊戌守澄奏之上以為信
然甚怒守澄欲即遣二百騎屠申錫家飛龍使馬存亮