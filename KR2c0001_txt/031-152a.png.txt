帥李光弼自陳留入雍王留陜州辛未懷恩等軍於同
軌史朝義聞官軍將至謀於諸將阿史那承慶曰唐若
獨與漢兵來宜悉衆與戰若與囘紇俱來其鋒不可當
宜退守河陽以避之朝義不從壬申官軍至洛陽北郊
分兵取懷州癸酉拔之乙亥官軍陳於橫水賊衆數萬
立柵自固懷恩陳於西原以當之遣驍騎及囘紇竝南
山出柵東北表裏合擊大破之朝義悉其精兵十萬救
之陳於昭覺寺官軍驟擊之殺傷甚衆而賊陳不動魚