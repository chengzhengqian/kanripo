稍稍平之卒徒築治功費久逺不可勝計臣恐議者不
深慮其始終欲以一切省繇戍十年之外百嵗之内卒
有它變障塞破壞亭隧滅絶當更發屯繕治累世之功
不可卒復九也如罷戍卒省候望單于自以保塞守禦
必深德漢請求無已小失其意則不可測開夷狄之隙
虧中國之固十也非所以永持至安威制百蠻之長䇿
也對奏天子有詔勿議罷邊塞事使車騎將軍嘉口諭單
于曰單于上書願罷北塞吏士屯戍子孫世世保塞單