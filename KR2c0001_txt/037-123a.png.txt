福以杜洪未平固讓不拜宣州長史合肥駱知祥善治
金榖觀察牙推沈文昌為文精敏嘗為頵草檄罵行宻
行宻以知祥為淮南支計官文昌為節度牙推文昌湖
州人也初頵每戰不勝輒欲殺錢傳瓘其母及宣州都
虞候郭師從常保䕶之師從合肥人頵之婦弟也頵敗
傳瓘歸杭州錢鏐以師從為鎮東都虞候
天祐元年春三月以淮南行軍司馬李神福為鄂岳招
討使復将兵擊杜洪朱全忠遣使詣行宻請捨鄂岳復