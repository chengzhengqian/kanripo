求死不獲力不能制臣數日當至闕廷陛下若以臣為
有罪安敢逃刑若實有譛臣者願執付軍前以快衆心
臣敢不撫諭諸軍退歸鄴都庚辰郭威趣滑州辛巳義
成節度使宋延渥迎降延渥洛陽人其妻高祖女永寧
公主也郭威取滑州庫物以勞將士且諭之曰聞侯令
公已督諸軍自南來今遇之交戰則非入朝之義不戰
則為其所屠吾欲全汝曹功名不若奉行前詔吾死不
恨皆曰國家負公公不負國所以萬人争奮如報私讎