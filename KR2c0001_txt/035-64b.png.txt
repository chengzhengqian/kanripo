維州刺史虞藏儉將兵入據其城具奏其狀牛僧孺曰
吐蕃之境四面各萬里失一維州未能損其勢徒棄誠
信有害無益上以為然詔德裕以城歸吐蕃執悉怛謀
歸之吐蕃誅之於境上德裕由是怨僧孺益深事見吐/蕃叛盟
六年冬十一月乙卯以荆南節度使段文昌為西川節
度使西川監軍王踐言入知樞密數為上言縛送悉怛
謀以快虜心絶後來降者非計也上亦悔之尤中書侍
郎同平章事牛僧孺失䇿附李德裕者因言僧孺與德