勿令呉兒復得之思賢自京口濟江遇盗從者弃之草
間至廣陵以告郭元建元建取之以與辛術壬申術送
之至鄴　五月庚午司空南平王恪等復勸進湘東王
猶不受遣侍中豐城侯泰等謁山陵脩復廟社戊寅侯
景首至江陵梟之於市三日煮而漆之以付武庫庚辰
以南平王恪為揚州刺史甲申以王僧辯為司徒鎮衛
將軍封長寧公陳霸先為征虜將軍開府儀同三司封
長城縣侯乙酉誅侯景所署尚書僕射王偉左民尚書