均王乾化三年春三月吳行營招討使李濤帥衆二萬
出千秋嶺攻吳越衣錦軍吳越王鏐以其子湖州刺史
傳瓘為北面應援都指揮使以救之睦州刺史傳璙為
招討收復都指揮使將水軍攻吳東州以分其兵勢
夏四月千秋嶺道險狹錢傳瓘使人伐木以斷吳軍之
後而擊之吳軍大敗擄李濤及士卒三千餘人以歸
　五月吳遣宣州副指揮使花䖍将兵㑹廣徳鎮遏使
渦信屯廣徳将復冦衣錦軍吳越錢傳瓘就攻之