臣聞書曰臣無作威作福其害于而家凶于而國近世
光烈皇后雖友愛天至而抑損隂氏不假以權埶其後
梁竇之家互有非法明帝即位竟多誅之自是雒中無
復權戚書記請託一皆斷絶又諭諸外戚曰苦身待士
不如為國戴盆望天事不兩施今之議者復以馬氏為
言竊聞衛尉廖以布三千匹城門挍尉防以錢三百萬
私贍三輔衣冠知與不知莫不畢給又聞臘日亦遺其
在雒中者錢各五千越騎校尉光臘用羊三百頭米四