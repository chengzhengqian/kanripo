弟臨於寢殿迎𢎞熈即皇帝位更名晟改元應乾以𢎞
昌為太尉兼中書令諸道兵馬都元帥知政事循王𢎞
杲為副元帥參預政事陳道庠及劉思潮等皆受賞賜
甚厚　漢中宗既立國中議論詾詾循王𢎞杲請斬劉
思潮等以謝中外漢主不從思潮等聞之譛𢎞杲謀反
漢主令思潮等伺之𢎞杲方宴客思潮與譚令禋帥衛
兵突入斬𢎞杲於是漢主謀盡誅諸弟以越王𢎞昌賢
而得衆尤忌之雄武節度使齊王𢎞弼自以居大鎮懼