大醉乃斷欽湊首收其甲兵盡縛其黨明日斬之悉散
井陘之衆有頃高邈自幽州還且至藁城杲卿使馮䖍
往擒之南境又白何千年自東京來崔安石與翟萬徳
馳詣醴泉驛迎千年又擒之同日致於郡下千年謂杲
卿曰今太守欲輸力王室既善其始當慎其終此郡應
募烏合難以臨敵宜深溝高壘勿與爭鋒俟朔方軍至
併力齊進傳檄趙魏斷燕薊要膂彼則成擒矣今且宜
聲云李光弼引步騎一萬出井陘因使人説張獻誠云