降於子通子通以法興府掾李伯樂為内史侍郎國子
祭酒杜伏威遣行臺左僕射輔公祏將卒數千攻子通
以將軍闞稜王雄誕為之副公祏渡江攻丹陽克之進
屯溧水子通帥衆數萬拒之公祏簡精甲千人執長刀
為前鋒又使千人踵其後曰有退者即斬之自帥餘衆
復居其後子通為方陳而前公祏前鋒千人殊死戰公
祏復張左右翼以撃之子通敗走公祏逐之反為所敗
還閉壁不出王雄誕曰子通無壁壘又狃於初勝乗其