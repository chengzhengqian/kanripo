帛極力而止小民因之亦入宫盗庫物出而復入通夕
不已其不能入者剽奪扵路諸坊居民各相帥自守姚
令言與亂兵謀曰今衆無主不能持久朱太尉閑居私
第請相與奉之衆許諾乃遣數百騎迎朱泚扵晉昌里
第夜半泚按轡列炬傳呼入宫居含元殿設警嚴自稱
權知六軍戊申旦泚徙居白華殿出牓扵外稱涇原将
士久處邉陲不閑朝禮輙入宫闕致驚乘輿西出廵幸
太尉已權臨六軍應神策等軍士及文武百官凡有禄