李琯適魏遣其司刑員外郎田秀馳見悅曰武俊郷以
宰相處事失宜禍及身又八郎困扵重圍故與滔合
兵救之今天子方在隐憂以徳綏我我曹何得不悔過
而歸之邪捨九葉天子不事而事泚及滔乎且泚未稱
帝之時滔與我曹比肩為王固己輕我曹矣况使之南
平汴洛與泚連衡吾屬皆為虜矣八郎慎勿與之俱南
但閉城拒守武俊請伺其隙連昭義之兵擊而滅之與
八郎再清河朔復為節度使共事天子不亦善乎悅意