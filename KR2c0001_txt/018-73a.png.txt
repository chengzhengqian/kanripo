營亦未必可至也興與勃勃戰秦兵大敗將軍姚榆生
為勃勃所禽左將軍姚文宗等力戰勃勃乃退興還長
安勃勃復攻秦敕竒堡黄石固我羅城皆㧞之徙七千
餘家於大城以其丞相右地代領幽州牧以鎮之
六年春三月夏王勃勃遣尚書胡金纂攻平涼秦王興救
平涼擊金纂殺之勃勃又遣兄子左將軍羅提攻㧞定
陽阬將士四千餘人秦將曹熾曹雲王肆佛等各
千戸内徙興處之湟山及陳倉勃勃寇隴右破白崖堡