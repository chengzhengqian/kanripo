經畧
長城公至徳二年上於光昭殿前起臨春結綺望仙三
閣各髙數十丈連延數十間其牎牖壁帶縣楣欄檻皆
以沉檀為之飾以金玉間以珠翠外施珠簾内有寶牀
寶帳其服玩瑰麗近古所未有毎微風暫至香聞數里
其下積石為山引水為池雜植竒花異卉上自居臨春
閣張貴妃居結綺閣龔孔二貴嬪居望仙閣並複道交
相往來又有王李二美人張薛二淑媛袁昭儀何婕妤