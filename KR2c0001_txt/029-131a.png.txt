中然火東南又有火起虜疑有兵相應遂夜遁
三年春二月丙辰突厥骨篤禄等冦昌平命左鷹揚大
將軍黒齒常之帥諸軍討之　秋七月突厥骨篤禄元
珍冦朔州遣燕然道大緫管黒齒常之擊之以右鷹揚
大將軍李多祚為之副大破突厥於黃花堆追奔四十
餘里突厥皆散走磧北多祚世為靺鞨酋長以軍功得
入宿衛黒齒常之每得賞賜皆分將士有善馬為軍士
所損官屬請笞之常之曰柰何以私馬笞官兵乎卒不