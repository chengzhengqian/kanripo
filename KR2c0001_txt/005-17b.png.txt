黯折淮南之謀今東平王雲等至有圖弑天子逆亂之
謀者是公卿股肱莫能悉心務聰明以銷厭未萌故也
頼宗廟之靈侍中駙馬都尉賢等發覺以聞咸伏厥辜
書不云乎用德章厥善其封賢為高安侯　上使中黄
門發武庫兵前後十輩送董賢及上乳母王阿舍執金
吾毋將隆奏言武庫兵器天下公用國家武備繕治造
作皆度大司馬錢大司農錢自乗輿不以給共養共養
勞賜一出少府蓋不以本蔵給末用不以民力共浮費别