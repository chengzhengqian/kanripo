己酉遣劉延朗監侍衛步軍都指揮使苻彦饒軍赴潞
州為大軍後援諸軍自鳯翔推戴以来驕悍不為用彦
饒恐其為亂不敢束之以法帝至河陽心憚北行召宰
相樞密使議進取方略盧文紀希帝㫖言國家根本大
半在河南敵兵倐來忽往不能久留晉安大寨甚固况
已發三道兵救之河陽天下津要車駕宜留此鎮撫南
北且遣近臣往督戰苟不能解圍進亦未晚張延朗欲
因事令趙延夀得解樞務因曰文紀言是也帝訪於餘