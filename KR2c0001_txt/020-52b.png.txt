吉自升城來以母妻為魏所獲謀於灋夀灋夀雅不欲
南行怨道固迫之時道固遣兼治中方靈賔督清河廣
川二郡事戍磐陽灋夀乃與崇吉謀襲磐陽據之降於
慕容白曜以贖崇吉母妻道固遣兵攻之白曜自瑕丘
遣將軍長孫觀救磐陽道固兵退白曜表冠軍將軍韓
麒麟與灋夀對為冀州刺史以灋夀從弟靈民思順靈
恱伯憐伯玉叔玉思安幼安等八人皆為郡守白曜自
瑕丘引兵攻崔道固於歴城遣平東將軍長孫陵等攻