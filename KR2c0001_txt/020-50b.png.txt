都子伯令亡命梁雍之間聚黨數千人攻陷郡縣秋七
月雍州刺史巴陵王休若遣南陽太守張敬兒等擊斬
之　上復遣中領軍沈攸之等擊彭城攸之以為清泗
方涸糧運不繼固執以為不可使者七返上怒强遣之
八月壬寅以攸之行南兖州刺史將兵北出使行徐州
事蕭道成將千人鎮淮隂魏之入彭城也垣崇祖將部
曲奔朐山據之遣使來降蕭道成以為朐山戍主朐山
濵海孤絶人情未安崇祖浮舟水側欲有急則逃入海