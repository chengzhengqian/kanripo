千載有穢良史景又致書於朱异餉金三百兩异納金
而不通其啓己夘上遣使弔澄景又啟曰臣與髙氏釁
隙已深仰憑威靈期雪讎恥今陛下復與髙氏連和使
臣何地自處乞申後戰宣暢皇威上報之曰朕與公大
義已定豈有成而相納敗而相弃乎今髙氏有使求和
朕亦更思偃武進退之宜國有常制公但清靜自居無
勞慮也景又啟曰臣今蓄糧聚衆秣馬潛戈指日計期
克清趙魏不容軍出無名故願以陛下為主耳今陛下