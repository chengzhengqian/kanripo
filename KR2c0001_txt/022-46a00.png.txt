北别立郡縣安置降戸隨宜賑賚息其亂心魏朝不從
詔黄門侍郎楊置分處之於冀定瀛三州就食深謂纂曰
此輩復為乞活矣　秋八月魏柔𤣥鎮民杜洛周聚衆
反於上谷改元真王攻沒郡縣高歡蔡雋尉景及段榮
安定彭樂皆從之洛周圍魏燕州刺史博陵崔秉九月
丙辰魏以幽州刺史常景兼尚書為行臺與幽州都督
元譚討之景爽之孫也自盧龍塞至軍都關皆置兵守
險譚屯居庸關　初敕勒酋長斛律金事懷朔鎮將楊