廟山陵於此為墟悠悠蒼天此何人哉吴之未下也大
臣皆以為未可輕進獨張華堅執以為必克賈充上表
稱吴地未可悉定方夏江淮下濕疾疫必起宜召諸軍
還以為後圗雖腰斬張華不足以謝天下帝曰此是吾
意華但與吾同耳荀朂復奏宜如充表帝不從杜預聞
充奏乞罷兵馳表固爭使至轘轅而吴已降充慙懼詣
闕請罪帝撫而不問　夏四月甲申詔賜孫皓爵歸命
侯乙酉大赦改元大酺五日遣使者分詣荆揚撫慰吴