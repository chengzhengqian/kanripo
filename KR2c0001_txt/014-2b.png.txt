逖謂宣曰卿信義已著於彼今復為我説雅宣乃單馬
從兩人詣雅曰祖豫州方欲平蕩劉石倚卿為援前殷
乂輕薄非豫州意也雅即詣逖降逖既入譙城石勒遣
石虎圍譙王含復遣桓宣救之虎解去逖表宣為譙國
内史六月己巳晉王傳檄天下稱石虎敢帥犬羊渡河
縱毒今遣瑯琊王裒等九軍鋭卒三萬水陸四道徑造
賊塲授祖逖節度尋復召裒還建康
太興二年　初蓬陂塢主陳川自稱陳留太守祖逖之