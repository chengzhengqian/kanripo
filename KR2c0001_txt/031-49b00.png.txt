簡募數萬人隨便團結以拒之辛未安西節度使封常
清入朝上問以討賊方畧常清大言曰今太平積久故
人望風憚賊然事有逆順勢有竒變臣請走馬詣東京
開府庫募驍勇挑馬箠渡河計日取逆胡之首獻闕下
上悦壬申以常清為范陽平盧節度使常清卽日乘驛
詣東京募兵旬日得六萬人乃斷河陽橋為守禦之備
甲戌安祿山至博陵南何千年等執楊光翽見祿山責
光翽以附楊國忠斬之以徇祿山使其將安忠志將精