遣信報祏曰劉暄自有異謀今作何計祏曰政當静以
鎮之俄有詔召祏入見停中書省初袁文曠以斬王敬
則功當封祏執不與帝使文曠取祏文曠以刀環築其心曰復能奪我封不并弟祀皆死劉暄聞祏等死眠中
大驚投出户外問左右收至未良乆意定還坐大悲曰
不念江行自痛也帝自是無所忌憚益得自恣日夜與
近習於後堂鼓吹戯馬常以五更就寢至晡乃起羣臣
節朔朝見晡後方前或際闇遣出臺閣案奏月數十日