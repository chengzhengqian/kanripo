軍事者扵是懐光左右發怒喧譟宣詔未畢衆殺巢父
及中使談守盈懐光亦不之止復治兵為拒守之備
初肅宗在靈武上為奉節王學文扵李泌代宗之世泌
居蓬萊書院上為太子亦與之逰及上在興元泌為杭
州刺史上急詔徴之與睦州刺史杜亞俱詣行在乙未
以泌為左散騎常侍亞為刑部侍郎命泌日直西省以
候對朝野皆屬目附之上問泌河中宻邇京城朔方兵
素稱精銳如達奚小俊等皆萬人敵朕晝夕憂之柰何