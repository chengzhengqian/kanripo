以戰伐定天下乃改正朔孔子曰行夏之時左氏傳曰
夏數為得天正何必期於相反帝善而從之時羣臣並
頌魏徳多抑損前朝散騎常侍衛臻獨明禪授之義稱
揚漢美帝數目臻曰天下之珍當與山陽共之
魏明帝青龍二年春三月庚寅山陽公卒帝素服發䘮
　秋八月孝獻皇帝葬于禪陵
　
　通鑑紀事本末巻九上