甚思念稱心不已於宫中搆室立其像朝夕奠祭徘徊
流涕又於𫟍中作冡私贈官樹碑上意浸不懌太子亦
知之稱疾不朝謁者動渉數月陰養刺客紇干承基等
及壯士百餘人謀殺魏王泰吏部尚書侯君集之壻賀
蘭楚石為東宫千牛太子知君集怨望數令楚石引君
集入東宫問以自安之術君集以太子暗劣欲乗釁圖
之因勸之反舉手謂太子曰此好手當為殿下用之又
曰魏王為上所愛恐殿下有庶人勇之禍若有勅召宜