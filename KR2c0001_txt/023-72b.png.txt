與臣影響不使差互上報之曰大夫出境尚有所専况
始創奇謀將建大業理須適事而行隨方以應卿誠心
有本何假詞費　六月東魏韓軌等圍潁川聞魏李弼趙
貴等將至己巳引兵還鄴侯景欲因㑹執弼與貴奪其
軍貴疑之不往貴欲誘景入營而執之弼止之羊鴉仁遣
長史鄧鴻將兵至汝水弼引兵還長安王思政入據潁
川景陽稱略地引軍出屯懸瓠景復乞兵於魏丞相㤗
使同軌防主韋灋保及都督賀蘭願徳等將兵助之大