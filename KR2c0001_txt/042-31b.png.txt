廂都指揮使洺州團練使薛懷讓為先鋒都指揮使仍
下敇牓曰専發大軍往平黠寇先収瀛莫安定闗南次
復幽燕盪平塞北又曰有能擒獲敵主者除上鎮節度
使賞錢萬緡絹萬匹銀萬兩時自六月積雨至是未止
軍行及饋運者甚艱苦　杜威李守貞㑹兵於廣晉而
北行威屢使公主入奏請益兵曰今深入敵境必資衆
力由是禁軍皆在其麾下而宿衞空虚十一月丁酉以
李守貞權知幽州行府事己亥杜威等至瀛州城門洞