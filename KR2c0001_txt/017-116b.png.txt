錄尚書事封安定公諡纂曰靈帝纂后楊氏将出宫超
恐其挾珍寶命索之楊氏曰爾兄弟不義手刃相屠我
旦夕死人安用寶為超又問玉璽所在楊氏曰已毁之
矣后有美色超将納之謂其父右僕射桓曰后若自殺
祸及卿宗桓以告楊氏楊氏曰大人賣女與氐以圖富
貴一之謂甚其可再乎遂自殺諡曰穆后桓奔河西王
利鹿孤利鹿孤以為左司馬　　夏五月凉王隆多殺
豪望以立威名内外囂然人不自保魏安人焦朗遣使