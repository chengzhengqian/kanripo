皆欲赴長安討弼㑹興疾瘳見羣臣征虜将軍劉𦍑泣
以告興梁喜尹昭請誅弼且曰茍陛下不忍殺弼亦當
奪其權任興不得已免弼尚書令使以将軍公還第懿
等各罷兵懿洸諶與姚宣皆入朝使裕入白興求見興
曰汝等正欲論弼事耳吾已知之裕曰弼茍有可論陛
下所宜垂聼若懿等言非是便當寘之刑辟奈何逆拒
之於是懿等引見於諮議堂宣流涕極言興曰吾自處
之非汝曹所憂撫軍東曹屬姜虬上疏曰廣平公弼釁