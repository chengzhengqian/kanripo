重晉陽西冦來則拒守過則㫁後猶愈於戍孤城守無
用之地也疏奏不省　初燕人許割虎牢以西賂秦晉
兵既退燕人悔之謂秦人曰行人失辭有國有家者分
災救難理之常也秦王堅大怒遣輔國將軍王猛建威
將軍梁成洛州刺史鄧羌帥歩騎三萬伐燕十二月進
攻洛陽
五年春正月秦王猛遺燕荆州刺史武威王筑書曰國
家今已塞成皋之險杜盟津之路大駕虎旅百萬自軹