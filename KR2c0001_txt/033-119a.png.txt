朔方邠寧振武永平奉天行營兵馬副元帥　庚子詔
數李懐光罪惡叙朔方将士忠順功名猶以懐光舊勲
曲加容貸其副元帥太尉中書令河中尹并朔方等諸
道節度觀察等使宜並罷免授太子太保其所管兵馬
委本軍自舉一人功高望重者便宜統領速具奏聞當
授旌旄以從人欲　夏四月壬寅以邠寧兵馬使韓逰
瓌為邠寧節度使癸夘以奉天行營兵馬使戴休顔為
奉天行營節度使　靈武守将寗景璿為李懐光治第