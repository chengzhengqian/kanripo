遣伶人解縱鷹犬若亦效吾兒所為行自亡矣又曰吾
兒與我雖世舊然屢與我戰爭於今天子則無怨足以
修好若與我大河之北吾不復南侵矣坤曰此非使臣
之所得專也契丹主怒囚之旬餘復召之曰河北恐難
得得鎮定幽州亦可也給紙筆趣令為狀坤不可欲殺
之韓延徽諌乃復囚之　辛巳契丹主按巴堅卒於夫
餘城舒嚕后召諸將及酋長難制者之妻謂曰我今寡
居汝不可不效我又集其夫泣問曰汝思先帝乎對曰