命迎丹楊公潯監國徙溥兄濛為舒州團練使己丑宣
王殂六月戊申溥即吳王位尊母王氏曰太妃
龍徳元年冬十月吳徐温勸吳王祀南郊或曰禮樂未
備且唐祀南郊其費巨萬今未能辦也温曰安有王者
而不祀天乎吾聞祀天貴誠多費何為唐每郊祀啓南
門灌其樞用脂百斛此乃季世奢泰之弊又安足法乎
甲子吳王祀南郊配以太祖　　秋七月乙丑大赦加
徐知誥同平章事領江州觀察使尋以江州為奉化軍