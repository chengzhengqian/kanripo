單于出鴈門各將萬騎三道出塞二千餘里檀石槐命
三部大人各帥衆逆戰育等大敗喪其節傳輜重各將
數十騎犇還死者十七八三將檻車徴下獄贖為庶人
　十二月遼西太守甘陵趙苞到官遣使迎母及妻子
垂當到郡道經桞城值鮮卑萬餘人入塞宼鈔苞母及
妻子遂為所劫質載以擊郡苞率騎二萬與賊對陳賊
出母以示苞苞悲號謂母曰為子無狀欲以微禄奉養
朝夕不圗為母作禍昔為母子今為王臣義不得顧私