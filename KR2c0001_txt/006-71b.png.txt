縣乎吾計之孰矣勿有疑也夫至孝之行安親為上今
數遭變異榖價數倍憂惶晝夜不安坐卧而欲先營外
家之封違慈母之拳拳乎吾素剛急有匈中氣不可不
順也子之未冠由於父母已冠成人則行子之志念帝
人君也吾以未踰三年之故自吾家族故得專之若隂
陽調和邉境清靜然後行子之志吾但當含飴弄孫不
能復闗政矣上乃止太后嘗詔三輔諸馬昬親有属託
郡縣干亂吏治者以法聞太夫人葬起墳㣲髙太后以