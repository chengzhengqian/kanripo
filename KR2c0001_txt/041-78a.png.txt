據險拒之甲午自易州北行庚子踰大房嶺循澗而東
嗣源與養子從珂將三千騎為前鋒距幽州六十里與
契丹遇契丹驚却晉兵翼而隨之契丹行山上晉兵行
澗下每至谷口契丹輙邀之嗣源父子力戰乃得進至
山口契丹以萬餘騎遮其前將士失色嗣源以百餘騎
先進免胄揚鞭北語謂契丹曰汝無故犯我疆埸晉王
命我將百萬衆直抵西樓滅汝種族因躍馬奮檛三入
其陳斬契丹酋長一人後軍齊進契丹兵却晉兵始得