所墮者大也臣毎察校事類皆如此若又縱之懼羣司
將遂越職以至陵夷尚書涿郡孫禮固請罷役帝詔曰
欽納讜言促遣民作監作者復奏留一月有所成訖禮
徑至作所不復重奏稱詔罷民帝竒其意而不責帝雖
不能盡用羣臣直諌之言然皆優容之秋七月洛陽崇
華殿災帝問侍中領太史令泰山髙堂隆曰此何咎也
於禮寧有祈禳之義乎對曰易傳曰上不儉下不節孽
火燒其室又曰君髙其臺天火為災此人君務飾宫室