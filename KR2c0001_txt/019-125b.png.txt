江陵見義宣出拊膺曰吾兄誤我乃與癡人作賊今年
敗矣義宣兼荆江兖豫四州之力威震逺近帝欲奉乗
輿法物迎之竟陵王誕固執不可曰奈何持此座與人
乃止己卯以領軍將軍柳元景為撫軍將軍辛卯以左
衛將軍王𤣥謨為豫州刺史命元景統𤣥謨等諸將以
討義宣癸巳進據梁山洲於兩岸築偃月壘水陸待之
義宣自稱都督中外諸軍事命僚佐悉稱名　丙申以
安北司馬夏侯祖歡為兖州刺史三月己亥内外戒嚴