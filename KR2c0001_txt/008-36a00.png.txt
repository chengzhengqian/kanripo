王章為八厨厨者言能以財救人者也及陳竇用事復
舉㧞膺等陳竇誅膺等復廢宦官疾惡膺等每下詔書
輒申黨人之禁侯覽怨張儉尤甚覽鄉人朱並素佞邪
為儉所棄承覽意指上書告儉與同鄉二十四人别相
署號共為部黨圖危社稷而儉為之魁詔刋章捕儉等
冬十月大長秋曹節因此諷有司奏諸鉤黨者故司空
虞放及李膺杜宻朱㝢荀翌翟超劉儒范滂等請下州
郡考治是時上年十四問節等曰何以為鉤黨對曰鉤