史劉禕之等使之撰列女傳臣軌百僚新成樂書凡千
餘卷朝廷奏議及百官表疏時宻令㕘決以分宰相之
權時人謂之北門學士褘之子翼之子也　初左千牛
將軍長安趙瓌尚髙祖女長樂公主生女為周王顯妃
公主頗為上所厚天后惡之夏四月辛巳妃坐廢幽閑
於内侍省食料給生者防人侯其突煙而已數日煙不
出開視死腐矣瓌自定州刺史貶括州刺史令公主隨
之官仍絶其朝謁太子𢎞仁孝謙謹上甚愛之禮接士