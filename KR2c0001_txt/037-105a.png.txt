鍠兄乾之自池州帥衆救宣州行宻使其将陶雅擊乾
之于九華破之乾之犇江西以雅為池州制置使昭宗龍紀元年夏五月甲辰潤州制置使阮結卒錢鏐
以静江都将成及代之　六月楊行宻圍宣州城中
食盡人相㗖指揮使周進思據城逐趙鍠鍠将犇廣陵
田頵追擒之未幾城中執進思以降行宻入宣州諸将
争取金帛徐温獨據米囷為粥以食餓者温朐山人也
鍠将宿松周本勇冠軍中行宻獲而釋之以為裨将鍠