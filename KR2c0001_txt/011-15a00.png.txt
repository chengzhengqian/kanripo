綬節蓋　魏之伐蜀也吴人或謂襄陽張悌曰司馬氏
得政以來大難屢作百姓未服今又勞力逺征敗於不
暇何以能克悌曰不然曹操雖功蓋中夏民畏其威而
不懐其徳也丕叡承之刑繁役重東西驅馳無有寧歳
司馬懿父子累有大功除其煩苛而布其平惠為之謀
主而救其疾苦民心歸之亦已久矣故淮南三叛而腹
心不擾曹髦之死四方不動任賢使能各盡其心其本
根固矣姦計立矣今蜀閹宦専朝國無政令而玩戎黷