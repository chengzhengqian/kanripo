夷江充三族餘獄不論天下以安爾古人云前事之不
忘後事之師伏願陛下念之太后不聽　夏四月以岑
長倩為御史六月辛未以蘇良嗣為左相同鳯閣鸞臺
三品韋待價為右相己夘韋思謙為納言蘇良嗣遇僧
懐義於朝堂懐義偃蹇不為禮良嗣大怒命左右捽曵
批其頰數十懷義訴於太后太后曰阿師當於北門出
入南牙宰相所往來勿犯也太后託言懷義有巧思故
使入禁營造補闕長社王求禮上表以為太宗時有羅