屬所善進士於徽及榜出文昌紳所屬皆不預焉及第
者鄭朗覃之弟裴譔度之子蘇巢宗閔之壻楊殷士汝
士之弟也文昌言於上曰今歲禮部殊不公所取進士
皆子弟無藝以關節得之上以問諸學士德裕稹紳皆
曰誠如文昌言上乃命中書舍人王起等覆試夏四月
丁丑詔黜朗等十人貶徽江州刺史宗閔劒州刺史汝
士開江令或勸徽奏文昌紳屬書上必寤徽曰苟無愧
心得喪一致奈何奏人私書豈士君子所為邪取而焚