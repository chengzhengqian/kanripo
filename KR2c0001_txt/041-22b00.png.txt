可使者皆曰李嗣源最為勲舊帝心忌嗣源曰吾惜嗣
源欲留宿衛皆曰它人無可者忠武節度使張全義亦
言河朔多事久則患深宜令總管進討若倚紹榮輩未
見成功之期李紹宏亦屢言之帝以内外所薦久乃許
之甲寅命嗣源將親軍討鄴都　董璋將兵二萬屯綿
州會任圜討李紹琛帝遣中使崔延琛至成都遇紹琛
軍紿之曰吾奉詔召孟郎公若緩兵自當得蜀既至成
都勸孟知祥為戰守備知祥浚壕樹柵遣馬步都指揮