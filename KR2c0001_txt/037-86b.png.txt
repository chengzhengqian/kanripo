又宻以囊盛彘血灑於庭宇如格鬭之状及旦笑謂駢
曰幾落奴手駢泣謝曰先生於駢乃更生之惠也厚酬
以金寳有蕭勝者賂用之求鹽城監駢有難色用之曰
用之非為勝也近得上仙書云有寳劍在鹽城井中須
一靈官取之以勝上仙左右之人欲使取劍耳駢乃許
之勝至監數月函一銅匕首以獻用之見稽首曰此北
帝所佩得之則百里之内五兵不能犯駢乃飾以珠玉
常置坐隅用之自謂磻溪真君謂守一乃赤松子殷乃