往入城告諭吏民使各安故業不得相侵城中乃安操
於是斬郭圖等及其妻子袁譚使王脩運糧於樂安聞
譚急將所領兵往赴之至髙宻聞譚死下馬號哭曰無
君焉歸遂詣曹操乞収塟譚尸操許之復使脩還樂安
督軍糧譚所部諸城皆服惟樂安太守管統不下操命
脩取統首脩以統亡國忠臣解其縳使詣操操悦而赦
之辟脩為司空掾郭嘉説操多辟青冀幽并名士以為
掾屬使人心歸附操從之官渡之戰袁紹使陳琳為檄