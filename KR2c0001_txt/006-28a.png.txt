而去囂等至長安更始以囂為右將軍崔義皆即舊號
　南鄭人延岑起兵據漢中漢中王嘉撃降之有衆數
十萬　夏四月更始遣柱功侯李寳益州刺史張忠將
兵萬餘人徇蜀漢公孫述遣其弟恢撃寳忠於綿竹大
破走之述遂自立為蜀王都成都民夷皆附之　冬隗
崔隗義謀叛歸天水隗囂恐并及禍乃告之更始誅崔
義以囂為御史大夫　汝南田戎攻陷夷陵衆數萬人
漢光武建武元年春正月蜀郡功曹李熊説公孫述宜