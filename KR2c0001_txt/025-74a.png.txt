遲惇於上流縱火栰熲豫為土狗以禦之惇布陳二十
餘里麾兵少却欲待孝寛軍半度而擊之孝寛因其却
鳴鼔齊進軍既度熲命焚橋以絶士卒反顧之心惇兵
大敗單騎走孝寛乗勝進追至鄴庚午迥與惇及惇弟
西都公祐悉將其卒十三萬陳於城南迥别統萬人皆
綠巾錦襖號曰黄龍兵迥弟勤帥衆五萬自青州赴迥
以三千騎先至迥素習軍旅老猶被甲臨陳其麾下兵
皆關中人為之力戰孝寛等軍不利而却鄴中士民觀