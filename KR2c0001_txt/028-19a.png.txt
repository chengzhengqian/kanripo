有寵羣臣日有疑議上聞而惡之謂侍臣曰方今羣臣
忠直無踰魏徴我遣傅太子用絶天下之疑九月丁巳
以魏徴為太子太師徴疾小愈詣朝堂表辭上手詔諭
以周幽晉獻廢嫡立庶危國亡家漢髙祖幾廢太子賴
四皓然後安我今賴公即其義也知公疾病可卧護之
徴乃受詔
十七年春正月丙寅上謂羣臣曰聞外間士民以太子
有足疾魏王頴悟多從遊幸遽生異議徼幸之徒已有