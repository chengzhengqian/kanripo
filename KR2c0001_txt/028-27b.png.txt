長陛下萬乘之主豈宜輕動民部尚書樊子盖曰陛下
乘危徼幸一朝狼狽悔之何及不若據堅城以挫其銳
坐徴四方兵使入援陛下親撫循士卒諭以不復征遼
厚為勲格必人人自奮何憂不濟内史侍郎蕭瑀以為
突厥之俗可賀敦預知軍謀且義成公主以帝女嫁外
夷必恃大國之援若使一介告之借使無益庸有何損
又將士之意恐陛下既免突厥之患還事髙麗若發明
詔諭以赦髙麗専討突厥則衆心皆安人自為戰矣瑀