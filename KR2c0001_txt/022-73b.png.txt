沙門間行出汝隂還建康猶以功除右衛將軍封永興
縣侯中軍大都督兼領軍大將軍楊津入宿殿中掃灑
宫庭封閉府庫出迎魏主於北邙流涕謝罪帝慰勞之
庚午帝入居華林園大赦以爾朱兆為車騎大將軍儀
同三司北來軍士及隨駕文武諸立義者加五級河北
執事之官及河南立義者加三級壬申加大丞相榮天
柱大將軍増封通前二萬户北海王顥自轘轅南出至
臨潁從騎分散臨潁縣卒江豐斬之癸酉傳首洛陽臨