二則匈奴盡歸於漢矣其得漢繒絮以馳草棘中衣袴
皆裂敝以示不如旃裘之完善也得漢食物皆去之以示
不如湩酪之便美也於是說教單于左右疏記以計課
其人衆畜牧其遺漢書牘及印封皆令長大倨傲其辭
自稱天地所生日月所置匈奴大單于漢使或訾笑
匈奴俗無禮義者中行說輒窮漢使曰匈奴約束徑易
行君臣簡可久一國之政猶一體也故匈奴雖亂必立
宗種今中國雖云有禮義及親屬益疎則相殺奪以至