出李存審命步兵伐木為鹿角人持一枝止則成寨契
丹騎環寨而過寨中發萬弩射之流矢蔽日契丹人馬
死傷塞路將至幽州契丹列陳待之存審命步兵陳於
其後戒勿動先令羸兵曳柴然草而進煙塵蔽天契丹
莫測其多少因鼓譟合戰存審乃趣後陳起乗之契丹
大敗席卷其衆自北山去委棄車帳鎧仗羊馬滿野晉
兵追之俘斬萬計辛丑嗣源等入幽州周徳威見之握
手流涕契丹以盧文進為幽州留後其後又以為盧龍