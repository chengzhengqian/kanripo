中門柱信手甘蔗應弦而落遂弃軍走南塘遊軍沈子
睦臨賀王正徳之黨也復閉桁度景太子使王質將精
兵三千援信至領軍府遇賊未陳而走正徳帥衆於張
侯橋迎景馬上交揖既入宣陽門望闕而拜歔欷流涕
隨景度淮景軍皆着青袍正徳軍並着絳袍碧裏既與
景合悉反其袍景乗勝至闕下城中恟懼羊侃詐稱得
射書云邵陵王西昌侯援兵已至近路衆乃少安西豐
公大春弃石頭奔京口謝禧元貞弃白下走津主彭文