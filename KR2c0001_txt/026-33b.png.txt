郎將衛文昇出増地道皆㑹於鴨緑水西述等兵自瀘
河懷逺二鎮人馬皆給百日糧又給排甲槍矟幷衣資
戎具火幕人别三石已上重莫能勝致下令軍中遺棄
米粟者斬士卒皆於幕下掘坑埋之纔行及中路糧已
將盡高麗遣大臣乙支文德詣其營詐降實欲觀虚實
于仲文先奉宻㫖若遇高元及文德來者必擒之仲文
將執之尚書右丞劉士龍為慰撫使固止之仲文遂聴
文德還既而悔之遣人紿文德曰更欲有言可復來文