賊艦日進淮水日漲若車駕親臨萬一糧道阻絶其危
不測願陛下且駐驛陳潁俟李重進至臣與之共度賊
艦可禦浮梁可完立具奏聞但若厲兵秣馬春去冬來
足使賊中疲弊取之未晚帝覽奏不悅劉彦貞素驕貴
無才略不習兵所厯藩鎮専為貪暴積財巨億以賂權
要由是魏岑等争譽之以為治民如龔黄用兵如韓彭
故周師至唐主首用之其禆將咸師朗等皆勇而無謀
聞李穀退喜引兵直抵正陽旌旗輜重數百里劉仁贍