成徳軍司天言來月太隂虧不利宿兵于外上召王景
仁等還洛陽十二月己未上聞趙與晉合晉兵已
屯趙州乃命王景仁等將兵擊之庚申景仁等自河陽
渡河㑹羅周翰兵合四萬軍于邢洺　丁丑王景仁等
進軍柏鄉　趙王鎔復告急于晉晉王以蕃漢副緫管
李存審守晉陽自將兵自贊皇東下王處直遣將將兵
五千以從辛巳晉王至趙州與周徳威合獲梁芻蕘者
二百人問之曰初發洛陽梁主有何號令對曰梁主戒