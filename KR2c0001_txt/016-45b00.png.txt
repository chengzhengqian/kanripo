長安秦王堅身自督戰飛矢滿體流血淋漓沖縱兵暴
掠闗中士民流散道路斷絶千里無煙有堡壁三十餘
推平逺将軍趙敖為主相與結盟冒難遣兵糧助堅多
為西燕兵所殺堅謂之曰聞來者率不善逹此誠忠臣
之義然今㓂難殷繁非一人之力所能濟也徒相随入
虎口何益汝曹宜為國自愛畜糧厲兵以俟天時庻幾
善不終否有時而泰也三輔之民為沖所略者遣人宻
告堅請遣兵攻沖欲縱火為内應堅曰甚哀諸卿忠誠