資之超到令引軍屯城北城中震怖備圍城數十日使
從事中郎涿郡簡雍入説劉璋時城中尚有精兵三萬
人榖帛支一年吏民咸欲死戰璋言父子在州二十餘
年無恩徳以加百姓百姓攻戰三年肌膏草野者以璋
故也何心能安遂開城與簡雍同輿出降羣下莫不流
涕備遷璋于公安盡歸其財物佩振威將軍印綬備入
成都置酒大饗士卒取蜀城中金銀分賜將士還其榖
帛備領益州牧以軍師中郎將諸葛亮為軍師將軍益