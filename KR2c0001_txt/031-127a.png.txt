攻之不勝而還　辛卯新主入太廟上享太廟　張鎬
性簡澹不事中要聞史思明請降上言思明凶險因亂
竊位力彊則衆附勢奪則人離彼雖人面心如野獸難
以徳懷願勿假以威權又言滑州防禦使許叔冀狡猾
多詐臨難必變請徵入宿衛時上已寵納思明㑹中使
自范陽及白馬來皆言思明叔冀忠懇可信上以鎬為
不切事機五月罷為荆州防禦使以禮部尚書崔光逺
為河南節度使　贈故常山太守顏杲卿太子太保諡