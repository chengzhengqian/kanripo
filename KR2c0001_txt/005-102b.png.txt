發事覺亡走父守及家屬坐死者六十四人縯使族人
嘉招説新市平林兵與其帥王鳳陳牧西擊長聚進屠
唐子鄉又殺湖陽尉軍中分財物不均衆恚恨欲反攻
諸劉秀歛宗人所得物悉以與之衆乃悦進拔棘陽李
軼鄧晨皆將賔客來㑹　十一月劉縯欲進攻宛至小
長安聚與甄阜梁邱賜戰時天宻霧漢軍大敗秀單馬
走遇女弟伯姬與共騎而奔前行復見姊元趣令上馬
元以手揮曰行矣不能相救無為兩沒也㑹追兵至元