位若四方拒絶立當潰敗柰何委全州之地以資冦手
不如殺紹先發兵固守與魏連和以待其變㑹理素懦
即以城授之紹先既入衆莫敢動㑹理弟通理請先還
建康謂其姊曰事既如此豈可闔家受斃前途亦思立
效但未知天命如何耳紹先悉收廣陵文武部曲鎧仗
金帛遣㑹理單馬還建康湘潭侯退與北兗州刺史定
襄侯祇出奔東魏侯景以蕭弄璋為北兖州刺史州民
發兵拒之景遣直閣將軍羊海將兵助之海以其衆降