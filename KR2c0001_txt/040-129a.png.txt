後梁均王乾化三年　蜀太子元膺豭喙齙齒目視不
正而警敏知書善騎射性狷急猜忍蜀主命杜光庭選
純静有徳者使侍東宫光庭薦儒者許寂徐簡夫太子
未嘗與之交言日與樂工羣小嬉戲無度僚屬莫敢諫
　　秋七月蜀主將以七夕出逰丙午太子召諸王大
臣宴飲集王宗翰内樞宻使潘峭翰林學士承旨高陽
毛文錫不至太子怒曰集王不來必峭與文錫離間也
大昌軍使徐瑶常謙素為太子所親信酒行屢目少保