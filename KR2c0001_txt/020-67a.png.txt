自破賊必矣因索筆下議衆並注同孫千齡隂與休範
通謀獨曰宜依舊遣軍據梁山道成正色曰賊今已近
梁山豈可得至新亭既是兵衝所欲以死報國耳常時
乃可屈曲相從今不得也坐起道成顧謂劉勔曰領軍
已同鄙議不可改易袁粲聞難扶曵入殿即日内外戒
嚴道成將前鋒兵出屯新亭張永屯白下前南兖州刺
史沈懷古戍石頭袁粲禇淵入衛殿省時倉猝不暇授
甲開南北二武庫隨將士意所取蕭道成至新亭治城