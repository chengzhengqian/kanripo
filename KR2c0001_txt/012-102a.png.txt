紀瞻為揚威將軍都督諸軍以討之會大雨三月不止
勒軍中飢疫死者大半聞晉軍將至集將佐議之右長
史刁膺請先送欵於睿求掃平河朔以自贖俟其軍退
徐更圖之勒愀然長嘯中堅將軍䕫安請就髙避水勒
曰將軍何怯邪孔萇等三十餘將請各將兵分道夜攻
夀春斬呉將頭據其城食其粟要以今年破丹陽定江
南勒笑曰是勇將之計也各賜鎧馬一疋顧謂張賔賔曰
將軍攻陷京師囚執天子殺害王公妻略妃主擢將軍