其虚耗利其微弱是非義之所出也今始徵發而大司
農調度不足上下相迫民間之急亦已甚矣羣僚百姓
咸曰不可陛下獨奈何以一人之計棄萬人之命不䘏
其言乎上觀天心下察人志足以知事之得失臣恐中
國不為中國豈徒匈奴而已哉尚書令韓稜騎都尉朱暉議郎京兆樂恢皆上䟽諫太后不聽又詔使者為憲
弟篤景並起邸第勞役百姓侍御史何敞上疏曰臣聞
匈奴之為桀逆久矣平城之圍嫚書之恥此二辱者臣