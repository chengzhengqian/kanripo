圍韶州㑹江漲餽運不繼光稠自䖍州引兵救之其將
譚全播伏精兵萬人於山谷以羸弱挑戰大破隠于城
南隠犇還全播悉以功讓諸將光稠益賢之
天祐元年　初清海節度使徐彦若遺表薦副使劉隠
權留後朝廷以兵部尚書崔逺為清海節度使逺至江
陵聞嶺南多盜且畏隠不受代不敢前朝廷召逺還隠
遣使以重賂結朱全忠乃奏以隠為清海節度使
昭宣帝天祐二年春三月加清海節度使劉隠同平章