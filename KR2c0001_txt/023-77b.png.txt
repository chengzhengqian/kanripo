愴將墜牀僧𦙍扶而就坐乃歎曰吾得無復為晉家乎
郭鳯退保潼州慕容紹宗進圍之十二月甲子朔鳯弃
城走東魏使軍司杜弼作檄移梁朝曰皇家垂統光配
彼天惟彼呉越獨阻聲教元首懷止戈之心上宰薄兵
車之命遂解縶南冠喻以好睦雖嘉謀長算爰自我始
罷戰息民彼獲其利侯景豎子自生猜貳逺託關隴依
憑姦偽逆主定君臣之分偽相結兄弟之親豈曰無恩
終成難養俄而易慮親尋干戈釁暴惡盈側首無託以