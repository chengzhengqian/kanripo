二年冬十二月己卯突厥黙啜冦鳴沙靈武軍大緫管
沙吒忠義與戰軍敗死者六千餘人丁巳突厥進寇原
㑹等州掠隴右牧馬萬餘匹而去免忠義官
景龍元年春正月庚戍制以突厥黙啜冦邊命内外官
各進平突厥之䇿右補闕盧俌上疏以為郤縠恱禮樂
敦詩書為晉元帥杜預射不穿札建平吳之勲是知中
權制謀不取一夫之勇如沙吒忠義驍將之材本不足
以當大任又鳴沙之役主將先逃宜正邦憲賞罰既明