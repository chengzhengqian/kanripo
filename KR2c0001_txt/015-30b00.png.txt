司馬悦希軍于盟津豫州刺史孫興軍于成皋初沈充
之子勁以其父死於逆亂志欲立功以雪舊恥年三十
餘以刑家不得仕吳興太守王胡之為司州刺史上疏
稱勁才行請解禁錮參其府事朝廷許之㑹胡之以病
不行及燕人逼洛陽冠軍將軍陳祐守之衆不過二千
勁自表求配祐効力詔以勁補冠軍長史令自募壯士
得千餘人以行勁屢以少擊燕衆摧破之而洛陽糧盡
援絶祐自度不能守乃以救許昌為名九月留勁以五