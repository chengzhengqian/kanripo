三一出邢洺一出冀貝一自洹水趣魏州郭子儀奏以
崔光逺代華十二月癸卯敇以光逺領魏州刺史　史
思明乘崔光逺初至引兵大下光逺使將軍李處崟拒
之賊勢盛處崟連戰不利還趣城賊追至城下揚言曰
處崟召我來何為不出光逺信之腰斬處崟處崟驍將
衆所恃也既死衆無鬭志光逺脱身走還汴州丁卯思
明陷魏州所殺三萬人
二年春正月己巳朔史思明築壇於魏州城北自稱大