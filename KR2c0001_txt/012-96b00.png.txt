門壬辰始安王曜至西明門丁酉王彌呼延晏克宣陽
門入南宫升太極前殿縱兵大掠悉收宫人珍寳帝出
華林園門欲奔長安漢兵追執之幽於端門曜自西明
門入屯武庫戊戍曜殺太子詮呉孝王晏竟陵王楙右
僕射曺馥尚書閭丘沖河南尹劉黙等士民死者三萬
餘人遂發掘諸陵焚宫廟官府皆盡曜納惠帝羊皇后
遷帝及六璽於平陽石勒引兵出轘轅屯許昌光禄大
夫劉蕃尚書盧志奔并州丁未漢主聦大赦改元嘉平