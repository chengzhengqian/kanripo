書朱鮪聞之使人刺殺軼由是城中乖離多有降者
朱鮪聞王北征而河内孤乃遣其將蘇茂佼彊將兵三
萬餘人度鞏河攻温鮪自將數萬人攻平隂以綴異檄
書至河内寇恂即勒軍馳出並移告屬縣發兵㑹温下
軍吏皆諫曰今洛陽兵度河前後不絶宜待衆軍畢集
乃可出也恂曰温郡之藩蔽失温則郡不自守遂馳赴
之旦日合戰而馮異遣救及諸縣兵適至恂令士卒乗
城鼓譟大呼而言曰劉公兵到蘇茂軍聞之陳動恂因