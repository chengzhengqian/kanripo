以文章為冀所善琦作外戚箴白鵠賦以風冀怒琦曰
昔管仲相齊樂聞譏諫之言蕭何佐漢乃設書過之吏
今將軍累世台輔任齊伊周而德政未聞黎元塗炭不
能結納貞良以救禍敗反欲鉗塞士口杜蔽主聽將使
𤣥黄改色馬鹿易形乎冀無以對因遣琦歸𤦺懼而亡
匿冀捕得殺之冀秉政幾二十年威行内外天子拱手
不得有所親與帝既不平之及陳授死帝愈怒和熹皇
后從兄子郎中鄧香妻宣生女猛香卒宣更適梁紀紀