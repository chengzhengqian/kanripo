陽墜馬其肯行者必先邀職級竟不果遣賊遊騎至平
水東小江城中士民儲舟裹糧夜坐待旦各謀逃潰朝
廷知祗德懦怯議選武將代之夏侯孜曰浙東山海幽
阻可以計取難以力攻西班中無可語者前安南都護
王式雖儒家子在安南威服華夷名聞遠近可任也諸
將皆以為然遂以式為浙東觀察使徵祗德為賓客三
月辛亥朔式入對上問以討賊方畧對曰但得兵賊必
可破有宦者侍側曰發兵所費甚大式曰臣為國家惜