孺子㓜冲豈堪大事今先帝初崩羣情尚擾王且歸第
待事寧後入為天子此萬全計也贊年少性識庸下以
為信然遂從之堅革宣帝苛酷之政更為寛大刪略舊
律作刑書要制奏而行之躬履節儉中外悦之堅夜召
太史中大夫庾季才問曰吾以庸虛受兹顧命天時人
事卿以為何如季才曰天道精微難可意察竊以人事
之符兆已定季才縱言不可公豈復得為箕潁之事
乎堅黙然乆之曰誠如君言獨孤夫人亦謂堅曰大事