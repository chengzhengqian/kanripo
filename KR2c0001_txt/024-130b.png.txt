之庶兄也父渉歸分戸一千七百以𨽻之及廆嗣位二
部馬闘廆遣使讓吐谷渾曰先公分建有别奈何不相
逺異而令馬有闘傷吐谷渾怒曰馬是六畜闘乃其常
何至怒及於人欲逺别甚易恐後㑹為難耳今當去汝
萬里之外遂帥其衆西徙廆悔之遣其長史乙那婁馮
追謝之吐谷渾曰先公嘗稱卜筮之言云吾二子皆當
彊盛祚流後世我孽子也理無並大今因馬而别殆天
意乎遂不復還西傅隂山而居屬永嘉之亂因度隴而