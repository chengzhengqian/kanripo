度江及自儒軍來降者甚衆公宜遣将先䕶送歸淮南
使復生業儒軍聞淮南安堵皆有思歸之心人心既揺
安得不敗行宻悦從之友規廬州人也　二月孫儒
圍宣州初劉建鋒為孫儒守常州将兵從儒撃楊行宻
甘露鎮使陳可言帥部兵千人據常州行宻将張訓引
兵奄至城下可言倉猝出迎訓手刃殺之遂取常州行
宻别将又取潤州　夏五月楊行宻屢敗孫儒兵破
其廣徳營張訓屯安吉斷其糧道儒食盡士卒大疫遣