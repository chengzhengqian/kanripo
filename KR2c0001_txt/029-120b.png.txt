珪為𤓰州刺史帥餘衆築故城板榦裁立吐蕃猝至城
中相顧失色莫有鬭志守珪曰彼衆我寡又瘡痍之餘
不可以矢刃相持當以竒計取勝乃於城上置酒作樂
虜疑其有備不敢攻而退守珪縱兵擊之虜敗走守珪
乃修復城市收合流散皆復舊業朝廷嘉其功以𤓰州
為都督府以守珪都督悉諾邏威名甚盛蕭嵩縱反間
於吐蕃云與中國通謀賛普召而誅之吐蕃由是少衰
　冬十二月戊寅制以吐蕃為邊患令隴右道及諸軍