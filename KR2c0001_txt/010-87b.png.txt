漢武信江充而戾太子寃死臣竊懼太子不堪其憂雖
立思子之宫無所復及矣吴主不聼據與尚書僕射屈
晃率諸將吏泥頭自縳連日詣闕請和吴主登白爵觀
見甚惡之敕據晃等無事怱怱無難督陳正五營督陳
象各上書切諌據晃亦固諌不已吴主大怒族誅正象
牽據晃入殿據晃猶口諌叩頭流血辭氣不撓吴主杖
之各一百左遷據為新都郡丞晃斥歸田里羣司坐諌
誅放者以十數遂廢太子和為庶人徙故鄣賜魯王覇