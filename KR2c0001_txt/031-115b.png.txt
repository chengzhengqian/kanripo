以殺賊城遂陷巡逺俱被執尹子竒謂巡曰聞君毎戰
眥裂齒碎何也巡曰吾志吞逆賊但力不能耳子竒以
刀抉其口視之所餘纔三四子竒義其所為欲活之其
徒曰彼守節者也終不為吾用且得士心存之將為後
患乃並南霽雲雷萬春等三十六人皆斬之巡且死顏
色不亂揚揚如常生致許逺於洛陽巡初守睢陽時卒
僅萬人城中居人亦且數萬巡一見問姓名其後無不
識者前後大小戰幾四百餘殺賊卒十二萬人巡行兵