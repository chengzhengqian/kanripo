入城又遣别將李讜李重𦙍鄧季筠將兵攻李罕之於
澤州又遣張全義朱友裕軍於澤州之北為從周應援
季筠下邑人也全忠奏臣己遣兵守潞州請孫揆赴鎮
張濬亦恐昭義遂為汴人所據分兵二千使揆將之趣
潞州八月乙丑揆發晉州李存孝聞之以三百騎伏於
長子西谷中揆建牙杖節襃衣大蓋擁衆而行存孝突
出擒揆及賜旌節中使韓歸範牙兵五百餘人追擊
餘衆於刀黄嶺盡殺之存孝械揆及歸範繋以素練狥