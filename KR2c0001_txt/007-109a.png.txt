用壽言多斥奪諸梁在位者外以示謙譲而實崇孫氏
孫氏宗親冐名為侍中卿校郡守長吏者十餘人皆貪
饕凶滛各遣私客籍屬縣富人被以它罪閉獄掠拷使
出錢自贖貲物少者至於死徙扶風人士孫奮居富而
性吝冀以馬乗遺之從貸錢五千萬奮以三千萬與之
冀大怒乃告郡縣認奮母為其守藏婢云盗白珠十斛
紫金千斤以叛遂收考奮兄弟死於獄中悉没貲財億
七千餘萬冀又遣客周流四方逺至塞外廣求異物而