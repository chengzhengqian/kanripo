遣之太學生宋城魏元忠上封事言禦吐蕃之策以為
理國之要在文與武今言文者則以辭華為首而不及
經綸言武者則以騎射為先而不知才略是皆何益於
理亂哉故陸機著辨亡之論無救河梁之敗養由基射
穿七札不濟鄢陵之師此已然之明效也古語有之人
無常俗政有理亂兵無彊弱將有巧拙故選將當以智
略為本勇力為末今朝廷用人類取將門子弟及死事
之家彼皆庸人豈足當閫外之任李左車陳湯吕䝉孟