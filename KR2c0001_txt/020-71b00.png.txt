州刺史王僧䖍雍州刺史張興世同舉兵討休範休範
留中兵㕘軍毛恵連等守尋陽燮遣中兵㕘軍馮景祖
襲之癸卯恵連等開門請降殺休範二子諸鎮皆罷兵
三年冬十二月南徐州刺史建平王景素孝友清令服
用儉素又好文學禮接士大夫由是有美譽太宗特愛
之異其禮秩時太祖諸子俱盡諸孫唯景素為長帝凶
狂失徳朝野皆屬意於景素帝外家陳氏深惡之楊運
長阮佃夫等欲専權勢不利立長君亦欲除之其腹心