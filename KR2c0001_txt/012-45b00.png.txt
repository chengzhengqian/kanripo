進據陽翟與齊王冏戰屢破之冏軍頴隂夏四月泓乘
勝逼之冏遣兵逆戰諸軍不動而孫輔徐建軍夜亂徑
歸洛自首曰齊王兵盛不可當泓等已没矣趙王倫大
恐秘之而召其子䖍及許超還會泓破冏露布至倫乃
復遣之泓等悉帥諸軍濟潁攻冏營冏出兵擊其别將
孫髦司馬譚等破之泓等乃退孫秀詐稱已破冏營擒
得冏令百官皆賀成都王穎前鋒至黄橋為孫會士猗
許超所敗殺傷萬餘人士衆震駭欲退保朝歌盧志王