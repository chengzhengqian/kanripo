其署曰新使五威節以承皇天上帝威命也莽將即真
先奉諸符瑞以白太后太后大驚是時以孺子未立璽
藏長樂宫及莽即位請璽太后不肯授莽莽使安陽侯
舜諭指舜素謹敕太后雅愛信之舜既見太后太后知
其為莽求璽怒罵之曰而屬父子宗族䝉漢家力富貴
累世既無以報受人孤寄乘便利時奪取其國不復顧
恩義人如此者狗豬不食其餘天下豈有而兄弟耶且
若自以金匱符命為新皇帝變更正朔服制亦當自更