盆子將百萬衆降陛下何以待之帝曰待汝以不死耳
丙午盆子及丞相徐宣以下三十餘人肉袒降上所得
傳國璽綬積兵甲宜陽城西與熊耳山齊赤眉衆尚十
餘萬人帝令縣厨皆賜食明日大陳兵馬臨雒水令盆
子君臣列而觀之帝謂樊崇等曰得毋悔降乎朕今遣
卿歸營勒兵鳴鼓相攻決其勝負不欲彊相服也徐宣
等叩頭曰臣等出長安東都門君臣計議歸命聖德百
姓可與樂成難與圖始故不告衆耳今日得降猶去虎