據三方士馬殷盛高歡烏合之衆豈能為敵但能同心
戮力往無不捷若骨肉相疑則圖存之不暇安能制人
如下官所見莫若且鎮關中以固根本分遣鋭師與衆
軍合勢進可以克敵退可以自全天光不從閏月壬寅
天光自長安兆自晉陽度律自洛陽仲逺自東郡皆㑹
於鄴衆號二十萬夾洹水而軍節閔帝以長孫稚為大
行臺總督之高歡令吏部尚書封隆之守鄴癸丑出頓
紫陌大都督高敖曹將鄉里部曲王桃湯等三千人以