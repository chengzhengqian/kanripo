中書舍人偃師畢構次當讀表辭色明厲三思既得志
羲改祕書少監出構為潤州刺史易州刺史趙履温桓
彦範之妻兄也彦範之誅二張稱履温預其謀召為司
農少卿履温以二婢遺彦範及彦範罷政事履温復奪
其婢上嘉宋璟忠直累遷黄門侍郎武三思嘗以事屬
璟璟正色拒之曰今太后既復子明辟王當以侯就第
何得尚干朝政獨不見産禄之事乎　以韋安石兼檢
校中書令魏元忠兼檢校侍中又以李湛為右散騎常