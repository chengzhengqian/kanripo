支以金山公主示之既而㑹上傳位昬竟不成
開元元年秋八月丙辰突厥可汗黙啜遣其子楊我支
來成昏丁巳許以蜀王女南和縣主妻之
二年春二月乙未突厥可汗黙啜遣其子同俄特勒及
妹夫火抜頡利發石阿失畢將兵圍北庭都䕶府都䕶
郭䖍瓘擊敗之同俄單騎逼城下䖍瓘伏壯士於道側
突起斬之突厥請悉軍中資糧以贖同俄聞其已死慟
哭而去　閏月突厥石阿失畢既失同俄不敢歸癸未