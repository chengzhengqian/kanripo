上英單騎入梁城縁淮百餘里尸相枕藉生擒五萬人
収其資糧器械山積牛馬驢騾不可勝計義之徳景宗
及叡請二人共㑹設錢二十萬官賭之景宗擲得雉叡
徐擲得盧遽取一子反之曰異事遂作塞景宗與羣帥
争先告㨗叡獨居後世尤以此賢之詔增景宗叡爵邑
義之等受賞各有差　秋八月魏有司奏中山王英經
算失圖齊王蕭寳寅等守橋不固皆處以極法己亥詔
英寳寅免死除名為民楊大眼徙營州為兵以中䕶軍