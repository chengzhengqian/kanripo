克平涼關中侯豆代田得奚斤娥清等獻於魏主魏主
以夏主之后賜代田命斤膝行執酒以奉代田謂斤曰
全汝生者代田也賜代田爵井陘侯加散騎常侍右衛
将軍領内都幢将夏長安臨晉武功守将皆走關中悉
入於魏魏主留巴東公延普鎮安定以鎮西將軍王斤
鎮長安壬申魏主東還以奚斤為宰士使負酒食以從
王斤驕矜不法信用左右調役百姓民不堪命南奔漢
川者數千家魏主案治得實斬斤以徇