有飛騎斬其首獻於隆基安樂公主方照鏡畫眉軍士
斬之斬武延秀於肅章門外斬内将軍賀婁氏於太極
殿西初上官昭容引其從母之子王昱為左拾遺昱説
昭容母鄭氏曰武氏天之所廢不可興也今婕妤附於
三思此滅族之道也願姨思之鄭氏以戒昭容昭容弗
聼及太子重俊起兵誅三思索昭容昭容始懼思昱言
自是心附帝室與安樂公主各樹朋黨及中宗崩昭容
草遺制立温王以相王輔政宗韋改之及隆基入宫昭