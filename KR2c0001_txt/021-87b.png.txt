單騎隨之東西臣屢與為將頗知可否臣既謂難何容
强遣乃召巒還更命鎮東將軍蕭寳寅與英同圍鍾離
侍中盧昶素惡巒與侍中領右衛將軍元暉共譛之使御史
中尉崔亮彈巒在漢中掠人為奴婢巒以漢中所得美女賂
暉暉言於魏主曰巒新有大功不當以赦前小事案之魏主
以為然遂不問　丁酉梁兵圍義陽者夜遁魏郢州刺史婁
恱追擊破之　十一月乙丑大赦詔右衛將軍曹景宗都督
諸軍二十萬救鍾離上敇景宗頓道人洲俟衆軍齊集俱進