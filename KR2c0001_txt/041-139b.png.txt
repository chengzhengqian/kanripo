其貨遣兵邀之於夏津殺之丁卯延光奏稱夏津捕盜
兵誤殺瓊帝不問　　三月范延光聚卒繕兵悉召巡
内刺史集魏州將作亂會帝謀徙都大梁兼樞密使桑
維翰曰大梁北控燕趙南通江淮水陸都會資用富饒
今延光反形已露大梁距魏不過十驛彼若有變大軍
尋至所謂疾雷不及掩耳也丙寅下詔託以洛陽漕運
有闕東巡汴州　庚辰帝發洛陽留前朔方節度使張
從賓為東都巡檢使　　夏四月丙戌帝至汴州丁亥