晝夜拒戰糧盡矢竭壬戌城陷賊縱兵殺萬餘人執杲
卿及袁履謙等送洛陽王承業使者至京師𤣥宗大喜
拜承業羽林大將軍麾下受官爵者以百數徵顏杲卿
為衛尉卿朝命未至常山已陷杲卿至洛陽祿山數之
曰汝自范陽功曹我奏汝為判官不數年超至太守何
負於汝而反邪杲卿瞑目罵曰汝本營州牧羊羯奴天
子擢汝為三道節度使恩幸無比何負於汝而反我世
為唐臣祿位皆唐有雖為汝所奏豈從汝反邪我為國