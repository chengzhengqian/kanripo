敬宗寳厯元年昭義節度使劉悟之去鄆州也以鄆兵
二千自隨為親兵八月庚戌悟暴疾薨子將作監主簿
從諌匿其喪與大將劉武德及親兵謀以悟遺表求知
留後司馬賈直言入責從諌曰爾父提十二州地歸朝
廷其功非細祗以張汶之故自謂不潔淋頭竟至羞愧
爾孺子何敢如此父死不哭何以為人從諌恐悚不能
對乃發喪　冬十一月朝廷得劉悟遺表議者多言
上黨内鎮與河朔異不可許左僕射李絳上疏以為兵