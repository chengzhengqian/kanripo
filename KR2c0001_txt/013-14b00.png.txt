能俛首低眉以事閹豎乎去矣卜公勿復有言二月漢
主聰出臨上秋閣命收陳休卜崇及特進綦毋達大中
大夫公師彧尚書王琰田歆大司農朱諧並誅之皆宦
官所惡也卜幹泣諌曰陛下方側席求賢而一旦戮卿
大夫七人皆國之忠良無乃不可乎藉使休等有罪陛
下不下之有司暴明其狀天下何從知之詔尚在臣所
未敢宣露願陛下熟思之因叩頭流血王沈叱幹曰卜
侍中欲拒詔乎聰拂衣而入免幹為庻人太宰河間王