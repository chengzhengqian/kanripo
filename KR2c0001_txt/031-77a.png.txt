右豈敢自安願陛下審思之將士安則陛下安矣上乃
命高力士引貴妃於佛堂縊殺之輿尸寘驛庭召𤣥禮
等視之𤣥禮等乃免胄釋甲頓首謝罪上慰勞之令曉
諭軍士𤣥禮等皆呼萬嵗再拜而出於是始整部伍為
行計韋諤見素之子也國忠妻裴柔與其幼子晞及虢
國夫人夫人子裴徽皆走至陳倉縣令薛景仙帥吏士
追捕誅之丁酉上將發馬嵬朝臣惟韋見素一人乃以
韋諤為御史中丞充置頓使將士皆曰國忠謀反其將