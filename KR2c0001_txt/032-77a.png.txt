疏論延齡姦佞贄等無罪上大怒欲加城等罪太子為
之營救上意乃解令宰相諭遣之於是金吾將軍張萬
福聞諫官伏閤諫趨往至延英門大言賀曰朝廷有直
臣天下必太平矣遂遍拜城與仲舒等已而連呼太平
萬歳太平萬歳萬福武人年八十餘自此名重天下登
崇敬之子也時朝夕相延齡陽城曰脱以延齡為相城
當取白麻壞之慟哭於廷有李繁者泌之子也城盡疏
延齡過惡欲密論之以繁故人子使之繕寫繁徑以告