與胡松皆伏誅　蕭衍使征虜將軍王茂軍主曺仲宗等
乘水漲以舟師襲加湖鼓譟攻之丁酉加湖潰吳子陽
等走免將士殺溺死者萬計俘其餘衆而還於是郢魯
二城相視奪氣　魯山乏糧軍人於磯頭捕細魚供食
宻治輕船將奔夏口蕭衍遣偏軍斷其走路丁巳孫樂
祖窘迫以城降己未東昏侯以程茂為郢州刺史薛元
嗣為雍州刺史是日茂元嗣以郢城降郢城之初圍也
士民男女近十萬口閉門二百餘日疾疫流腫死者什