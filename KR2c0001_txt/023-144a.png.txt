問璽紱何在克良乆曰趙平原持去僧辯曰王氏百世
卿族一朝而墜僧辯迎太宗梓宫升朝堂帥百官哭踊
如禮己丑僧辯等上表勸進且迎都建業湘東王答曰
淮海長鯨雖云授首襄陽短狐未全革面太平玉燭爾
乃議之庚寅南兖州刺史郭元建秦郡戍主郭正買陽
平戍主魯伯和行南徐州事郭子仲並據城降僧辯之
發江陵也啟湘東王曰平賊之後嗣君萬福未審何以
為禮王曰六門之内自極兵威僧辯曰討賊之謀臣為