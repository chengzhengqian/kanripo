相一人專判又罷諸道監軍使以莊宗由宦官亡國命
諸道盡殺之　魏王繼岌自興平退至武功宦者李從
襲曰禍福未可知退不如進請王亟東行以救内難繼
岌從之還至渭水權西都留守張籛已斷浮梁循水浮
渡是日至渭南腹心吕知柔等皆已竄匿從襲謂繼岌
曰時事已去王宜自圖繼岌徘徊流涕乃自伏於床命
僕夫李環縊殺之任圜代將其衆而東監國命石敬瑭
慰撫之軍士皆無異言先是監國命所親李冲為華州