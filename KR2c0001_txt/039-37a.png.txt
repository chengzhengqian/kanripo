隠帝乾祐二年夏五月吳越内牙都指揮使鈄淊胡進
思之黨也或告其謀叛辭連丞相𢎞億吳越王𢎞俶不
欲窮治貶淊于處州　　秋七月吳越王𢎞俶以丞相
𢎞億判明州　　冬十月壬午加吳越王𢎞俶尚書令
吳越王𢎞俶募民能墾荒田者勿收其稅由是境内無
棄田或請糾民遺丁以増賦仍自掌其事𢎞俶杖之國
門國人皆悦
三年冬十月丁未以吳越王𢎞俶為諸道兵馬元帥