棄南岸柵㫁石頭此先朝舊法不憂賊不破也劭善之
斌厲色曰南中郎二十年少能建如此大事豈復可量
三方同惡勢據上流沈慶之甚練軍事栁元景宗慤屢
甞立功形勢如此實非小敵唯宜及人情未離尚可决
力一戰端坐臺城何由得久今主相咸無戰意豈非天
也劭不聼或勸劭保石頭城劭曰昔人所以固石頭城
者候諸侯勤王耳我若守此誰當見救唯應力戰决之
不然不克日日自出行軍慰勞戰士親督都水治船艦