戒改易其行戰戰兢兢盡禮朝廷如此則無求不得若
棄忘先帝灋教懐輕慢之心臣下寧負大王不敢負先
帝遺詔寧為大王所怨疾豈敢尊主之威而令詔敕
不行於藩臣邪向使魯王早納忠直之言懐驚懼之慮
則享祚無窮豈有滅亡之禍哉夫良藥苦口唯病者能
甘之忠言逆耳唯達者能受之今者恪等慺慺欲為大
王除危殆於萌牙廣徳慶之基原是以不自知言至願
蒙三思王得牋懼遂移南昌