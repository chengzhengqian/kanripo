休在洞浦口自陳願將鋭卒虎步江南因敵取資事必克
㨗若其無臣不須為念帝恐休便渡江驛馬止之侍中
董昭侍側曰竊見陛下有憂色獨以休濟江故乎今者
渡江人情所難就休有此志勢不獨行當須諸將臧霸
等既富且貴無復他望但欲終其天命保守禄祚而已
何肯乗危自投死地以求徼倖茍霸等不進休意自沮
臣恐陛下雖有敕渡之詔猶必沈吟未便從命也頃之
㑹暴風吹吳吕範等船綆纜悉斷直詣休等營下斬首