百騎潜詣漢章漢章大喜悉發鎮兵及驅居民合千餘
人從師鐸至髙郵師鐸詰張神劒以所得委曲神劒
驚曰無有師鐸聲色浸厲神劒奮曰公何見事之暗用
之姦惡天地所不容况近者重賂權貴得嶺南節度復
不行或云謀竊據此土使其得志吾輩豈能握刀頭事
此妖物邪要冎此數賊以謝淮海何必多言漢章喜遽
命取酒割臂血瀝酒共飲之乙巳衆推師鐸為行營使
為文告天地移書淮南境内言誅用之及張守一諸葛