留安撃劉黒闥破之獲其莘州刺史孟柱降將卒六千
人是時山東豪傑多殺長吏以應黒闥上下相猜人益
離怨留安待吏民獨坦然無疑白事者無問親疎皆聴
直入卧内每謂吏民曰吾與爾曹俱為國禦賊固宜同
心協力必欲棄順從逆者但自斬吾首去吏民皆相戒
曰田公推至誠以待人當共竭死力報之必不可負有
花竹林者本黒闥之黨潜有異志留安知之不發其事
引置左右委以管鑰竹林感激遂更歸心卒収其用以