上皆擢用之以客卿為中書舍人客卿有口辯頗知朝
廷典故兼掌金帛局舊制軍人士人並無闗市之稅上
盛脩宫室窮極耳目府庫虛空有所興造恒苦不給客
卿奏請不問士庶並責關市之征而又増重其舊於是
以陽惠朗為太市令暨慧景為尚書金倉都令史二人
家本小吏考校簿領毫釐不差然皆不達大體督責苛
碎聚歛無厭士民嗟怨客卿總督之毎歲所入過於常
格數十倍上大悦益以施文慶為知人尤加親重小大