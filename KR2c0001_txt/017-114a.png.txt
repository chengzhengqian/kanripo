衆潰出走纂縱兵大掠悉以東苑婦女賞軍𢎞之妻子
亦在中纂笑謂羣臣曰今日之戰何如侍中房晷對曰
天禍涼室憂患仍臻先帝始崩隠王廢黜山陵甫訖大
司馬稱兵京師流血昆弟接刄雖𢎞自取夷滅亦由陛
下無棠棣之恩當省已責躬以謝百姓乃更縱兵大掠
困辱士女釁自𢎞起百姓何罪且𢎞妻陛下之弟婦𢎞
女陛下之姪也奈何使無頼小人辱為婢妾天地神眀
豈忍見此遂欷歔流涕纂改容謝之召𢎞妻子寘於東