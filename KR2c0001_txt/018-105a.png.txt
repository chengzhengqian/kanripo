汝疑　九月丙戌河西王牧犍兄子萬年帥所領降魏
姑臧城潰牧犍帥其文武五千人面縳請降魏主釋其
縳而禮之收其城内戸口二十餘萬倉庫珍寳不可勝
計使張掖王秃髪保周龍驤将軍穆罷安逺将軍源賀
分徇諸郡雜胡降者又數十萬初牧犍以其弟無諱為
沙州刺史都督建康以西諸軍事領酒泉太守宜得為
秦州刺史都督丹嶺以西諸軍事領張掖太守安周為
樂都太守從弟唐兒為敦煌太守及姑臧破魏主遣鎮