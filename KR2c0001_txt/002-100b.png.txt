而鼂氏危吾去公歸矣遂飲藥死曰吾不忍見禍逮身
後十餘日吳楚七國俱反以誅錯為名上與錯議出軍
事錯欲令上自將兵而身居守又言徐僮之旁吳所未
下者可以予吳錯素與吳相袁盎不善錯所居坐盎輒
避盎所居坐錯亦避兩人未甞同堂語及錯為御史大
夫使吏按盎受吳王財物抵辠詔赦以為庶人吳楚反
錯謂丞史曰袁盎多受吳王金錢專為蔽匿言不反今
果反欲請治盎宜知其計謀丞史曰事未發治之有絶