髙䴡逋㓂何時可滅且今以一城之地居敵中央茍或
動足即為擒虜縱入新羅亦為羈客脫不如意悔不可
追况福信凶悖殘虐君臣猜離行相屠戮正宜堅守觀
變乘便取之不可動也衆從之時百濟王豐與福信等
以仁願等孤城無援遣使謂之曰大使等何時西還當
遣相從仁願仁軌知其無偹忽出擊之拔其支羅城及
峴城大山沙并等柵殺獲甚衆分兵守之福信等以真
峴城險要加兵守之仁軌伺其稍懈引新羅兵夜傳城