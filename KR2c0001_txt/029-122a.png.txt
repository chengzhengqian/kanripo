是河隴諸軍遊奕拓境千餘里上聞大恱更命石堡城
曰振武軍
十八年夏五月吐蕃遣使致書于境上求和　秋九月
吐蕃兵數敗而懼乃求和親忠王友皇甫惟明因奏事
從容言和親之利上曰賛普嘗遺吾書悖慢此何可捨
對曰賛善當開元年之初年尚㓜穉安能為此書殆邊
將詐為之欲以激怒陛下耳夫邊境有事則將吏得以
因縁盗匿官物妄述功以取勲爵此皆姦臣之利非