炎社稷元臣有功於國悉心奉上天下所知臣敢明其
不反太后曰炎反有端顧卿不知耳對曰若裴炎為反
則臣等亦反也太后曰朕知裴炎反知卿等不反文武
間證炎不反者甚衆太后皆不聽俄并景先元範下獄
丁亥以騫味道檢校内史同鳯閣鸞臺三品李景諶同
鳯閣鸞臺平章事　魏思温説李敬業曰明公匡復為
辭宜帥大衆鼔行而進直指洛陽則天下知公志在勤
王四面響應矣薛仲璋曰金陵有王氣且大江天險足