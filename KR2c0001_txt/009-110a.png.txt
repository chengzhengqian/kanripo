慿阻山水有難㧞之勢故也往年龍舟飄蕩隔在南岸
聖躬蹈危臣下破膽此時宗廟幾至傾覆為百世之戒
今又勞兵襲逺日費千金中國虛耗令黠虜玩威臣竊
以為不可帝怒左遷勛為治書執法勛信之子也　夏
五月戊申帝如譙　秋八月帝以舟師自譙循渦入淮
尚書蔣濟表言水道難通帝不從　冬十月如廣陵故
城臨江觀兵戎卒十餘萬旌旗數百里有渡江之志吳
人嚴兵固守而大寒水氷舟不得入江帝見波濤洶涌歎