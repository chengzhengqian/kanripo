曰願附奏陛下幸寛宵旰賊若無援旦夕當平若引契
丹當縱之令入可一戰破也帝甚悦帝聞契丹許石敬
瑭以仲秋赴援屢督張敬逹急攻晉陽不能下每有營
構多值風雨長圍復為水潦所壞竟不能合晉陽城中
日窘糧儲浸乏　　九月契丹主將五萬騎號三十萬
自揚武谷而南旌旗不絶五十餘里代州刺史張朗忻
州刺史丁審𤦺嬰城自守北騎過城下亦不誘脅審𤦺
洺州人也辛丑契丹主至晉陽陳於汾北之虎北口先