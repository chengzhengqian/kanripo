疑忌使之離叛乎朝廷遣荆州刺史宗岱建平太守孫
阜帥水軍三萬以救羅尚岱以阜為前鋒進逼德陽特
遣李蕩及蜀郡太守李璜就徳陽太守任臧共拒之岱
阜軍勢甚盛諸塢皆有貳心益州兵曹從事蜀郡任叡
言於羅尚曰李特散衆就食驕怠無備此天亡之時也
宜密約諸塢刻期同發内外擊之破之必矣尚使叡夜
縋出城宣㫖於諸塢期以二月十日同擊特叡因詣特
詐降特問城中虚實叡曰糧儲將盡但餘貨帛耳叡求