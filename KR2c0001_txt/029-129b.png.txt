𢎞道元年春二月庚午突厥冦定州刺史霍王元軌擊
却之乙亥復寇媯州三月庚寅阿史那骨篤禄阿史徳
元珍圍單于都護府執司馬張行師殺之遣勝州都督
李崇義將兵分道救之　夏五月乙丑突厥阿史那骨
篤禄等冦蔚州殺刺史李思儉豐州都督崔智辯將兵
邀之於朝那山北兵敗為虜所擒朝議欲廢豐州遷其
百姓於靈夏豊州司馬唐休璟上言以為豊州阻河為
固居賊衝要自秦漢已來列為郡縣土宜耕牧隋季喪