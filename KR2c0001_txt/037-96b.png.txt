敗軍府廓然僕射宜復奉髙公而佐之但總其兵權以
號令誰敢不服用之乃淮南一叛将耳移書所在立可
梟擒如此則外有推奉之名内得兼并之實雖朝廷聞
之亦無虧臣節使髙公聰明必知内愧如其不悛乃机
上肉耳奈何以此功業付之他人豈惟受制於人終恐
自相魚肉前日秦稠先守倉庫其相疑已可見且秦司
空為節度使廬州夀州其肯為之下乎僕見戰攻之端
未有窮已豈惟淮南之人肝腦塗地竊恐僕射功名成敗