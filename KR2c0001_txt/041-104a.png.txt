言重誨至恐人情有變宣徽使孟漢瓊亦言重誨過惡
有詔召還事見安重/誨專政　　二月己丑朔石敬瑭以遂閬
既陷糧運不繼燒營北歸軍前以告孟知祥知祥匿其書謂
趙季良曰北軍漸進奈何季良曰不過綿州必遁知祥
問其故曰我逸彼勞彼懸軍千里糧盡能無遁乎知祥
大笑以書示之　兩川兵追石敬瑭至利州壬辰昭武
節度使李彦琦棄城走甲午兩川兵入利州孟知祥以
趙廷隠為昭武留後廷隠遣使密言於知祥曰董璋多