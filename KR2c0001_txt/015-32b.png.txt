諸軍事徐兖二州刺史鎮京口
四年春三月大司馬温請與徐兖二州刺史郗愔江州
刺史桓冲豫州刺史袁真等伐燕初愔在北府温常云
京口酒可飲兵可用深不欲愔居之而愔暗於事機乃
遺温牋欲共奬王室請督所部出河上愔子超為温參
軍取視寸寸毁裂乃更作愔牋自陳非將帥才不堪軍
旅老病乞閒地自養勸温并領已所統温得牋大喜即
轉愔冠軍將軍㑹稽内史温自領徐兖二州刺史