說孔子曰畏天命畏大人畏聖人之言臣莽敢不承用
臣請共事神祗宗廟奏言太皇太后孝平皇后皆稱假
皇帝其號令天下天下奏言事毋言攝以居攝三年為
始初元年漏刻以百二十為度用應天命臣莽夙夜養
育隆就孺子令與周之成王比德宣明太皇太后威德
於萬方期於富而教之孺子加元服復子明辟如周公
故事奏可衆庻知其奉符命指意羣臣博議别奏以示
即真之漸矣　期門郎張充等六人謀共刼莽立楚王