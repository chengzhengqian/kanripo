對衆良實非宜後軌因内宴上壽捋帝須曰可愛好老
公但恨後嗣弱耳先是帝問右宫伯宇文孝伯曰吾兒
比來何如對曰太子比懼天威更無過失罷酒帝責孝
伯曰公常語我云太子無過今軌有此言公為誑矣孝
伯再拜曰臣聞父子之際人所難言臣知陛下不能割
慈忍愛遂爾結舌帝知其意黙然久之乃曰朕已委公
矣公其勉之王軌驟言於帝曰皇太子非社稷主普六
茹堅貎有反相帝不悦曰必天命有在將若之何楊堅