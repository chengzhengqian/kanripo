天子矣帝從容謂秘書郎虞世南曰我性不喜人諫若
位望通顯而諫以求名者彌所不耐至於卑賤之士雖
少寛假然卒不置之地上汝其知之世南世基之弟也
　九月己卯東海民彭孝才起為盜有衆數萬　冬十
月丁丑賊帥吕明星圍東郡虎賁郎將費青奴擊破之
　劉元進帥其衆將度江㑹楊𤣥感敗朱燮管崇共迎
元進推以為主據呉郡稱天子燮崇俱為尚書僕射署
置百官毗陵東陽㑹稽建安豪傑多執長史以應之帝