及茍曜戰於鄭東質敗犇於洛陽
十六年春三月秦主登自雍攻後秦安東将軍金榮于
范氏堡克之遂渡渭水攻京兆太守韋範于叚氏堡不
克進據曲牢夏四月燕蘭汗破賀染干於牛都　茍曜
有衆一萬宻召秦主登許為内應登自曲牢向繁川軍
于馬頭原五月後秦主萇引兵逆戰登擊破之斬其右
将軍呉忠萇收衆復戰姚碩徳曰陛下慎於輕戰每欲
以計取之今戰失利而更前逼賊何也萇曰登用兵遲