七月漢主聰立晉王粲為皇太子領相國大單于總攝
朝政如故大赦
大興元年夏四月漢中常侍王沈養女有美色漢主聰
立以為左皇后尚書令王鑒中書監崔懿之中書令曹
恂諌曰臣聞王者立后比徳乾坤生承宗廟没配后土
必擇世徳名宗幽閑令淑乃副四海之望稱神祇之心
孝成帝以趙飛鷰為后使繼嗣絶滅社稷為墟此前鑑
也自麟嘉以來中宫之位不以徳舉借使沈之弟女刑