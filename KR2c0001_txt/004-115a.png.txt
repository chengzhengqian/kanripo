下作隄去河二十五里河水東抵齊隄則西泛趙魏趙
魏亦為隄去河二十五里雖非其正水尚有所逰盪時
至而去則填淤肥美民耕田之或久無害稍築宮宅遂
成聚落大水時至漂没則更起隄防以自救稍去其城
郭排水澤而居之湛溺自其宜也今隄防陿者去水數
百歩逺者數里於故大隄之内復有數重民居其間此
皆前世所排也河從河内黎陽至魏郡昭陽東西互有
石隄激水使還百餘里間河再西三東廹阨如此不得