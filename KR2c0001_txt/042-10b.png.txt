遇為馬軍右廂排陳使以陜府節度使王周為步軍左
廂排陳使以左羽林將軍潘環為步軍右廂排陳使
太原奏契丹入鴈門闗恒邢滄皆奏契丹入冦　成徳
節度使杜威遣幕僚曹光裔往說楊光逺光逺遣光裔
入奏朝廷遣使與光裔往復慰諭之事見范/陽之叛　　帝遣
使持書遺契丹契丹已屯鄴都不得通而返壬午以侍
衞馬步都指揮使景延廣為御營使前靜難節度使李
周為東京留守是日高行周以前軍先發時用兵方畧