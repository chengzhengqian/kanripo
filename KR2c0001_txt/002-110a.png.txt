得孰數之於前因陳治安之策試詳擇焉使為治勞智
慮苦身體乏鍾鼔之樂勿為可也樂與今同而加之諸
侯軌道兵革不動匈奴賓服百姓素朴生為明帝没為
明神名譽之美垂於無窮使顧成之廟稱為太宗上配
太祖與漢亡極立經陳紀為萬世法雖有愚幼不肖之
嗣猶得䝉業而安以陛下之明達因使少知治體者得
佐下風致此非難也夫樹國固必相疑之埶下數被其
殃上數爽其憂甚非所以安上而全下也今或親弟謀