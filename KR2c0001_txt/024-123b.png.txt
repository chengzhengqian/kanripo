下三十五年受形禀氣皆知母子誰同薩保如此不孝
子為公侯母為俘𨽻暑不見母暑寒不見母寒衣不知
有無食不知饑飽冺如天地之外無由暫聞分懐寃酷
終此一生死若有知冀奉見於泉下耳不謂齊朝解網
惠以徳音摩敦四姑並許矜放初聞此㫖魂爽飛越號
天叩地不能自勝齊朝霈然之恩既已霑洽有家有國
信義為本伏度來期已應有日一得奉見慈顔永畢生
願生死肉骨豈過今恩負山戴岳未足勝荷齊人留䕶