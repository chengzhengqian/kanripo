脫愔曰吾等至誠體國豈常山拜職有不赴之理長廣
王湛旦伏家僮數十人於録尚書後室仍與席上勲貴
賀拔仁斛律金等數人相知約曰行酒至愔等我各勸
雙盃彼必致辭我一曰執酒二曰執酒三曰何不執爾
軰即執之及宴如之愔大言曰諸王反逆欲殺忠良邪
尊天子削諸侯赤心奉國何罪之有常山王演欲緩之
湛曰不可於是拳杖亂敺愔及天和欽道皆頭面血流
各十人持之燕子獻多力頭又少髪狼狽排衆走出門