寃習等不敢煩霸府之兵願以所部徑前搏取凶豎以
報王氏累世之恩死不恨矣八月庚申晉王以習為成
徳留後又命天平節度使閻寶相州刺史史建瑭將兵
助之自邢洺而北文禮先病腹疽甲子晉兵拔趙州刺
史王鋋降晉王復以為刺史文禮聞之驚懼而卒其子
處瑾袐不發喪與其黨韓正時謀悉力拒晉九月晉兵
渡滹沱圍鎮州决漕渠以灌之獲其深州刺史張友順
壬辰史建瑭中流矢卒晉王欲自分兵攻鎮州北面招