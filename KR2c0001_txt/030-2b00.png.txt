聞之陰令武氏長髮勸上内之後宫欲以間淑妃之寵
武氏巧慧多權數初入宫卑辭屈體以事后后愛之數
稱其美於上未㡬大幸拜為昭儀后及淑妃寵皆衰更
相與共譖之上皆不納昭儀欲追贈其父而無名故託
以褒賞功臣徧贈屈突通等而武士彠預焉　王皇后
蕭淑妃與武昭儀更相譛訴上不信后淑妃之語獨信
昭儀后不能曲事上左右母魏國夫人栁氏及舅中書
令栁奭入見六宫又不為禮武昭儀伺后所不敬者必