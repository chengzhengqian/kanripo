儀同三司五千户郡公招之益宗不從十一月庚寅魏
遣安東將軍楊椿將兵四萬攻宿豫魏主聞邢巒屢㨗
命中山王英趨義陽英以衆少累表請兵弗許英至懸
瓠輒與巒共攻之十二月己未齊茍兒等開門出降斬
白早生及其黨數十人英乃引兵前趨義陽寧朔將軍
張道凝先屯楚王城癸亥棄城走英追擊斬之魏義陽
太守狄道辛祥與婁恱共守義陽將軍胡武城陶平虜
攻之祥夜出襲其營擒平虜斬武城由是州境獲全論