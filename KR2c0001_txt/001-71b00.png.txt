以無敵也今乃棄黔首以資敵國却賔客以業諸侯所
謂藉寇兵而齎盜糧者也王乃召李斯復其官除逐客
之令李斯至驪邑而還王卒用李斯之謀隂遣辯士齎
金玉遊說諸侯諸侯名士可下以財者厚遺結之不肯
者利劍刺之離其君臣之計然後使良将隨其後數年
之中卒兼天下
十一年趙人伐燕取貍陽兵未罷将軍王翦桓齮楊端
和伐趙攻鄴取九城王翦攻閼與轑陽桓齮取鄴安陽