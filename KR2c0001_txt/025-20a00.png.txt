孝珩交結由是中止珽求見自辨且言臣與元海素嫌
必元海譖臣帝弱顔不能諱以實告之珽因言元海與
司農卿尹子華等結為朋黨又以元海所泄密語告令
萱令萱怒出元海為鄭州刺史子華等皆被黜珽自是
専主機衡總知騎兵外兵事内外親戚皆得顯位帝常
令中要人扶侍出入直至永巷毎同御榻論決政事委
任之重羣臣莫比　秋八月庚午齊廢皇后斛律氏為
庶人　初齊胡太后自愧失徳欲求說於齊主乃飾其