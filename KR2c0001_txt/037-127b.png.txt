其弟彦暉為漢州刺史發兵助建急攻成都三日不克
而退還屯漢州敬瑄告難於朝詔遣中使和解之又令李茂貞以書諭建皆不從
文徳元年春三月王建攻彭州陳敬瑄救之乃去建大
掠西川十二州皆被其患　夏五月陳敬瑄方與王
建相攻貢賦中絶建以成都尚彊退無所掠欲罷兵周
庠綦毋諫以為不可庠曰卭州城塹完固食支數年可
據之以為根本建曰吾在軍中久觀用兵者不倚天子之