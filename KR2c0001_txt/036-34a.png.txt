信市我馬不時歸其直昕曰回紇之功唐已報久矣僕
固懐恩之叛回紇助之與吐蕃入冦逼我郊畿及懐恩
死吐蕃走然後回紇懼而請和我唐不忘前功加惠而
縱之不然匹馬不歸矣乃回紇負約豈唐失信邪回紇
慙厚禮而歸之
四年　初僕固懐恩死上憐其有功置其女宫中養以
為女回紇請以為可敦夏五月辛卯冊為崇徽公主嫁
回紇可汗壬辰遣兵部侍郎李涵送之涵奏祠部郎中