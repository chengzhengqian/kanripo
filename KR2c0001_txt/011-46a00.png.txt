禮帝毎拜孚跪而止之孚雖見尊寵不以為榮常有憂
色臨終遺令曰有魏貞士河内司馬孚字叔達不伊不
周不夷不惠立身行道終始若一當衣以時服斂以素
棺詔賜東園温明祕器諸所施行皆依漢東平獻王故
事其家遵孚遺㫖所給器物一不施用
十年邵陵厲公曹芳卒初芳之廢遷金墉也太宰中郎
陳留范粲素服拜送哀動左右遂稱疾不出陽狂不言
寢所乗車足不履地子孫有婚宦大事輒宻諮焉合者