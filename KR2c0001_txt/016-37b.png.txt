沖遂據阿房城　燕翟斌與秦長樂公丕通謀垂殺
斌翟真犇邯鄲事見丁/零叛燕　八月鄴中芻糧俱盡削松
木以飼馬燕王垂謂諸将曰符丕窮冦必無降理不
如退屯新城開丕西歸之路以謝秦王疇昔之恩且為
討翟真之計丙寅夜垂解圍趨新城遣慕容農徇清河
平原徴督租賦農明立約束均適有無軍令嚴整無所
侵暴由是糓帛屬路軍資豐給　秦王永求救於振威
将軍劉庫仁庫仁遣其妻兄公孫希帥騎三千救之大