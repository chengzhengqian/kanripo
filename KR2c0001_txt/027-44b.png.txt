事朝舉彼兵夕至雖克桃林兵豈暇集一稱叛逆誰復
容人為明公計不若且應朝命以明元無異心自然浸
潤不行更欲出就山東徐思其便可也宻怒曰唐使吾
與絳灌同列何以堪之且䜟文之應彼我所共今不殺
我聴使東行足明王者不死縱使唐遂定關中山東終
為我有天與不取乃欲束手投人公吾之心腹何意如
是若不同心當斬而後行閏甫泣曰明公雖云應䜟近
察天人稍已相違今海内分崩人思自擅强者為雄明