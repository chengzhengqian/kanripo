侍郎同平章事　秋七月甲戌詔數王承宗罪惡絶其
朝貢曰冀其翻然改過束身自歸攻討之期更俟後命
　上雖絶王承宗朝貢未有詔討之魏愽節度使田𢎞
正屯兵於其境承宗屢敗之𢎞正忿表請擊之上不許
表十上乃聽至貝州丙午𢎞正軍于貝州　冬十一月
詔發振武兵二千㑹義武軍以討王承宗　十二月王
承宗縱兵四掠幽滄定三鎮皆苦之爭上表請討承宗
上欲許之中書侍郎同平章事張𢎞靖以為兩役並興