遣其將郭子恢攻殺之収殯其尸表言白賊所害又上
表自理稱為楊椿父子所譖寶寅行臺郎中武功蘇湛
卧病在家寶寅令湛從母弟開府屬天水姜儉説湛曰
元略受蕭衍㫖欲見勦除道元之來事不可測吾不能
坐受死亡今須為身計不復作魏臣矣死生榮辱與卿
共之湛聞之舉聲大哭儉遽止之曰何得便爾湛曰我
百口今屠滅云何不哭哭數十聲徐謂儉曰為我白齊
王王本以窮鳥投人賴朝廷假王羽翼榮寵至此屬國