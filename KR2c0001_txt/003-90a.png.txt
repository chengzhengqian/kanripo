神藉五色土益雜封其封禪祠夜若有光晝有白雲出
封中天子從禪還坐明堂羣臣更上壽頌功徳詔曰朕
以眇身承至尊兢兢焉惟徳菲薄不明於禮樂故用事
八神遭天地況施著見景象屑然如有聞震於怪物欲
止不敢遂登封泰山至於梁父然後升壇肅然自新嘉
與士大夫更始其以十月為元封元年行所巡至愽奉
高蛇邱歴城梁父民田租逋賦皆貸除之無出今年筭
賜天下民爵一級又以五載一巡狩用事泰山令諸侯