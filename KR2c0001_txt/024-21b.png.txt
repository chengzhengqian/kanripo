得歐血而去于謹徵太子為質帝使王襃送之謹子以
襃善書給之紙筆襃乃書曰柱國常山公家奴王襃有
頃黄門郎裴政犯門而出帝遂去羽儀文物白馬素衣
出東門抽劍擊闔曰蕭世誠一至此乎魏軍士度塹牽
其轡至白馬寺北奪其所乗駿馬以駑馬代之遣長壯
胡人手扼其背以行逢于謹胡人牽帝使拜梁王詧使
鐡騎擁帝入營囚于烏幔之下甚為詧所詰辱帝性殘
忍且懲高祖寛縱之弊故為政尚嚴及魏師圍城獄中