節度領南海等二十二郡升五溪經畧使為黔中節度
領黔中等諸郡分江南為東西二道東道領餘杭西道
領豫章等諸郡先是四方聞潼闗失守莫知上所之及
是制下始知乘輿所在彚秩之弟也　安祿山使孫孝
哲殺霍國長公主及王妃駙馬等於崇仁坊刳其心以
祭安慶宗凡楊國忠高力士之黨及祿山素所惡者皆
殺之凡八十三人或以鐵棓揭其腦蓋流血滿街己巳
又殺皇孫及郡縣主二十餘人庚午上皇至巴西太守