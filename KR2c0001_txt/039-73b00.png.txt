將之趣福州迎𢎞義延魯先遺𢎞義書諭以禍福𢎞義
復書請戰遣樓船指揮使楊崇保將州師拒之覺以劍
州刺史陳誨為縁江戰棹指揮使表福州孤危旦夕可
克唐主以覺専命甚怒羣臣多言兵已傅城下不可中
止當發兵助之丁丑覺延魯敗楊崇保於候官戊寅乗
勝進攻福州西關𢎞義出擊大破之執唐左神威指揮
使楊匡鄴唐主以永安節度使王崇文為東南面都招
討使以漳泉安撫使諫議大夫魏岑為東面監軍使延