蜀旗幟循南山而下令諸軍聲言蜀兵至矣景崇果遣
兵數千出迎之暉設伏掩擊盡殪之自是景崇不復敢
出蜀主遣山南西道節度使安思謙將兵救鳯翔左僕
射兼門下侍郎同平章事毋昭裔上疏諌曰臣竊見莊
宗皇帝志貪西顧前蜀主意欲北行凡在庭臣皆貢諫
䟽殊無聴納有何所成只此兩朝可為鑒誡不聴又遣
雄武節度使韓保貞引兵出汧陽以分漢兵之勢王景
崇遣前義成節度使酸棗李彦舜等逆蜀兵丙申安思