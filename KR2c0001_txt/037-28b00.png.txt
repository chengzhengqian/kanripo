官軍或以瓦礫撃賊或拾箭以供官軍宗楚等諸将分
其功不報鳳翔鄜夏軍士釋兵入第舍掠金帛妓妾處
存令軍士首繋白為號坊市少年或竊其號以掠人
賊露宿霸上詗知官軍不整且諸軍不相繼引兵還襲
之自諸門分入大戰長安中宗楚𢎞夫死軍士重負不
能走是以甚敗死者什八九處存收餘衆還營丁亥巢
復入長安怒民之助官軍縱兵屠殺流血成川謂之洗
城於是諸軍皆退賊勢愈熾所署同州刺史王溥華州