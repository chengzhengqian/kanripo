之曰先祖為之而已毁之不如勿居而已以其無妨害
於民也襄公作三軍昭公舍之君子大其復古以為不
舍則有害於民也今伊吾之役樓蘭之屯兵久而未還
非天意也帝從之　酒泉太守段彭等兵㑹桞中擊車
師攻交河城斬首三千八百級獲生口三千餘人北匈
奴驚走車師復降㑹闗寵已殁謁者王䝉等欲引兵還
耿恭軍吏范羌時在軍中固請迎恭諸將不敢前乃分
兵二千人與羌從山北迎恭遇大雪丈餘軍僅能至城