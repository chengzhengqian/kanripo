之装縁采飾無不備之是以地益廣兵益彊僣擬益甚
侈心益昌扵是土田名器分劃殆盡而賊夫貪心未及
畔岸遂有淫名越號或帝或王盟詛自立恬淡不畏走
兵四略以飽其志者也是以趙魏燕齊卓起大唱梁蔡
吳蜀躡而和之其餘混傾軒囂欲相效者往往而是運
遭孝武宵旰不忘前英後傑夕思朝議故能大者誅鋤
小者惠來不然周秦之郊幾為犯獵哉大扺生人油然
多欲欲而不得則怒怒則爭亂随之是以教笞扵家刑