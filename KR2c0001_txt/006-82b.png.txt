天雖有𨼆謀神照其情垂象見戒以告人君禁㣲則易
救末者難人莫不忽於㣲細以致其大恩不忍誨義不
忍割去事之徵未然之明鏡也夫天不可以不剛不剛
則三光不明王不可以不彊不彊則宰牧從横宜因大
變改政匡失以塞天意　竇氏父子兄弟並為卿校充
滿朝廷穣侯鄧疊疊弟歩兵校尉磊及母元憲女壻射
聲校尉郭舉舉父長樂少府璜共相交結元舉並出入禁中舉得幸太后遂共圗為殺害帝隂知其謀是時憲