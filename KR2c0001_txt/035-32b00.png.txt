宰相假使如所謀復欲何求申錫殆不至此鄭注恐覆
按詐覺乃勸守澄請止行貶黜癸卯貶漳王湊為巢縣
公宋申錫為開州司馬存亮即日請致仕𤣥亮磁州人
質通五世孫係乂之子元褒江州人也晏敬則等坐死
及流竄者數十百人申錫竟卒於貶所
七年前邠寧行軍司馬鄭注依倚王守澄權勢燻灼上
深惡之九月丙寅侍御史李款閤内奏彈注内通敕使
外連朝士兩地徃來卜射財賄晝伏夜動干竊化權人