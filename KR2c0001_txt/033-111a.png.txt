假官以督渭北諸縣芻粟不旬日皆充羡乃流涕誓衆
决志平賊　田悅用兵數敗士卒死者什六七其下皆
厭苦之上以給事中孔巢父為魏博宣慰使巢父性辯
愽至魏州對其衆為陳逆順禍福悅及将士皆喜兵馬
使田緒承嗣之子也凶險多過失悅不忍殺杖而拘之
悅既歸國内外撤警備三月壬申朔悅與孔巢父宴飲
緒對弟姪有怨言其姪止之緒怒殺姪既而悔之曰僕
射必殺我既夕悅醉歸寝緒與左右宻穿後垣入殺悅