梁自處多甄别流品引拔浮華鄙棄勲舊有求官者崇
韜曰深知公功能然門地寒素不敢相用恐為名流所
嗤由是嬖倖疾之於内勲舊怨之於外崇韜屢請以樞
宻使讓李紹宏上不許又請分樞宻院事歸内諸司以
輕其權而宦官謗之不已崇韜鬱鬱不得志與所親謀
赴本鎮以避之其人曰不可蛟龍失水螻蟻足以制之
先是上欲以劉夫人為皇后而有正妃韓夫人在太后
素惡劉夫人崇韜亦屢諫上以是不果於是所親説崇