告忠貞可汗之喪且求冊命先是回鶻使者入中國禮
容驕慢刺史皆與之鈞禮梅録至豐州刺史李景略欲
以氣加之謂梅録曰聞可汗新没欲申弔禮景略先據
高壟而坐梅録俯僂前哭景略撫之曰可汗棄代助爾
哀慕梅録驕容猛氣索然俱盡自是回鶻使至皆拜景
畧於庭威名聞塞外冬十月辛亥郭鋒始自回鶻還
七年春二月癸卯遣鴻臚少卿庾鋌冊回鶻奉誠可汗
十一年夏四月回鶻奉誠可汗卒無子國人立其相骨