教太子以吏事欽道面奏帝稱二叔威權既重宜速去
之帝不許曰可與令公共詳其事愔等議出二王為刺
史以帝慈仁恐不可所奏乃通啟皇太后具述安危宫
人李昌儀即髙仲宻之妻也李太后以其同姓甚相昵
愛以啟示之昌儀宻啟太皇太后愔等又議不可令二
王俱出乃奏以長廣王湛鎮晉陽以常山王演録尚書
事二王既拜職乙巳於尚書省大㑹百僚愔等將赴之
散騎常侍兼中書侍郎鄭頥止之曰事未可量不宜輕