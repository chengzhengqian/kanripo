厥見始畢可汗請兵且與之約曰若入長安民衆土地
入唐公金玉繒帛歸突厥始畢大喜丙寅遣其大臣級
失特勒先至淵軍告以兵已上道淵以書招李宻宻自
恃兵强欲為盟主己巳使祖君彦復書曰與兄派流雖
異根系本同自惟虚薄為四海英雄共推盟主所望左
提右挈戮力同心執子嬰於咸陽殪商辛於牧野豈不
盛哉且欲使淵以步騎數千自至河内面結盟約淵得
書笑曰宻妄自矜大非折簡可致吾方有事關中若遽