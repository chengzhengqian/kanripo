已後乆不進軍其勢可見必畏我也王若進據洛水彼
自奔敗英曰蕭臨川雖騃其下有良將韋裴之屬未可
輕也宜且觀形勢勿與交鋒張恵紹號令嚴明所至獨
克軍于下邳下邳人多欲降者恵紹諭之曰我若得城
諸卿皆是國人若不能克徒使諸卿失鄉里非朝廷弔
民之意也且今安堵復業勿妄自辛苦降人咸恱己丑
夜洛口暴風雨軍中驚臨川王宏與數騎逃去將士求
宏不得皆散歸棄甲投戈填滿水陸捐棄病者及羸老