匡範貸帖聞曦大怒斵棺斷其尸棄水中以連江人黄
紹頗代為國計使紹頗請令欲仕者自非廕補皆聽輸
錢即授之以資望髙下及州縣戸口多寡定其直自百
緡至千緡從之　　秋七月閩主曦自稱大閩皇領威
武節度使與王延政治兵相攻互有勝負福建之間暴
骨如莽鎮武節度判官晉江潘承祐屢請息兵修好延
政不從閩主使者至延政大陳甲卒以示之對使者語
甚悖慢承祐長跪切諫延政怒顧左右曰判官之肉可