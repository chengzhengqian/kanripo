趙秋及參軍綦毋滕撃越前鋒破之參軍太原趙謙言
於農曰越甲仗雖精人心危駭易破也宜急擊之農曰
彼甲在外我甲在心晝戰則士卒見其外貌而憚之不
如待暮擊之可以必克令軍士嚴備以待毋得妄動越
立柵自固農笑謂諸将曰越兵精士衆不乗其初至之
銳以撃我方更立柵吾知其無能為也向暮農鼓譟出
陳于城西牙門劉木請先攻越柵農笑曰凡人見美食
誰不欲之何得獨請然汝猛銳可嘉當以先鋒惠汝木