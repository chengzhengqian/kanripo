二年春三月己亥朔蜀主宴近臣於怡神亭酒酣君臣
及宫人皆脱冠露髻喧譁自恣知制誥京兆李龜禎諫
曰君臣沉湎不憂國政臣恐啟北敵之謀不聼　　夏
四月帝遣客省使李嚴使於蜀嚴盛稱帝威徳有混一
天下之志且言朱氏篡竊諸侯曽無勤王之舉王宗儔
以其語侵蜀請斬之蜀主不従宣徽北院使宋光葆上
言晉王有憑陵我國家之志宜選將練兵屯戍邊鄙積
糗糧治戰艦以待之蜀主乃以光葆為梓州觀察使充