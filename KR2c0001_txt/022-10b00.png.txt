而不告列推論情狀不同之理不可分明不得同之常
獄在所降減計同仲達處植死刑植親帥城衆附從王
化依律上議乞賜裁處忠矯詔曰凶謀既爾罪不當恕
雖有歸化之誠無容上議亦不須待秋分八月己亥植
與郭祚及都水使者杜陵韋雋皆賜死雋祚之昏家也
忠又欲殺高陽王雍崔光固執不從乃免雍官以王還
第朝野寃憤莫不切齒　庚寅魏以車騎大將軍于忠
為尚書令特進加儀同三司　自郭祚等死詔令生殺