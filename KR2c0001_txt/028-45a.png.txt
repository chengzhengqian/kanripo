今至矣上譲之曰吾與汝可汗面結和親贈遺金帛前
後無筭汝可汗將兵盟約引兵深入於我無愧汝雖戎
狄亦有人心何得全忘大恩自誇彊盛我今先斬汝矣
思力懼而請命蕭瑀封徳彛請禮遣之上曰我今遣還
虜謂我畏之愈肆憑陵乃囚思力於門下省上自出𤣥
武門與髙士亷房𤣥齡等六騎徑詣渭水上與頡利隔
水而語責以負約突厥大驚皆下馬羅拜俄而諸軍繼
至旌甲蔽野頡利見執矢思力不返而上挺身輕出軍