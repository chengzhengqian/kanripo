假黄鉞𤣥以桓偉為荆州刺史桓謙為尚書左僕射桓
修為徐兖二州刺史桓石生為江州刺史卞範之為丹
楊尹初𤣥之舉兵侍中王謐奉詔詣𤣥𤣥親禮之及𤣥
輔政以謐為中書令謐𨗳之孫也新安太守殷仲文覬
之弟也𤣥姊為仲文妻仲文聞𤣥克京師棄郡投𤣥𤣥
以為諮議參軍劉邁徃見𤣥𤣥曰汝不畏死而敢來邪
邁曰射鉤斬祛并邁為三𤣥恱以為參軍癸酉有司奏
㑹稽王道子酣縱不孝當棄市詔徙安成郡斬元顯及