岷山羌酋鍾利俗擁衆二萬歸之舉兵大振更以仁杲
為齊王領東道行軍元帥仁越為晉王兼河州刺史羅
㬋為興王以副仁杲分兵略地取西平澆河二郡未幾
盡有隴西之地衆至十三萬　秋七月薛舉自稱秦帝
立其妻鞠氏為皇后子仁杲為皇太子遣仁　將兵圍
天水克之舉自金城徙都之仁杲多力善騎射軍中號
萬人敵然性貪而好殺嘗獲庾信子立怒其不降磔於
火上稍割以噉軍士及克天水悉召富人倒懸之以醋