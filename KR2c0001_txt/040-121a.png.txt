史李知節禆將趙廷隠劉嗣彬等二百餘人斬首數千
級廷隠開封人嗣彬知俊之族子也彦章嘗謂人曰李
亞子鬬雞小兒何足畏至是帝謂彦章曰爾常謂我小
兒今日服未又問爾名善將何不守兖州中都無壁壘
何以自固彦章對曰天命已去無足言者帝惜彦章之
材欲用之賜藥傳其創屢遣人誘諭之彦章曰余本匹夫䝉梁恩位至上將與皇帝交戰十五年今兵敗力窮
死自其分縦皇帝憐而生我我何面目見天下之人乎