乘勝深入宏性懦怯部分乖方魏詔邢巒引兵度淮與
中山王英合攻梁城宏聞之懼召諸將議旋師吕僧珍
曰知難而退不亦善乎宏曰我亦以為然柳惔曰自我大
衆所臨何城不服何謂難乎裴邃曰是行也固敵是求
何難之避馬仙琕曰王安得亡國之言天子掃境内以
屬王有前死一尺無却生一寸昌義之怒須髮盡磔曰
吕僧珍可斬也豈有百萬之師出未逢敵望風遽退何
面目得見聖主乎朱僧勇胡辛生㧞劍而起曰欲退自