冠軍将軍劉敬宣等南擊盧循以劉毅監太尉留府後
事皆委焉癸巳裕發建康　徐道覆帥衆三萬趣江陵
奄至破冡時魯宗之已還襄陽追召不及人情大震或
傳循已平京邑遣道覆來為刺史江漢士民感劉道規
焚書之恩無復貳志道規使劉遵别為遊軍自拒道覆
於豫章口前驅失利遵自外横擊大破之斬首萬餘級
赴水死者殆盡道覆單舸走還湓口初道規使遵為遊
軍衆咸以為彊敵在前唯患衆少不應分割見力置無