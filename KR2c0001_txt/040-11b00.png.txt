使楊定真救岳州璋等進攻荆南高季昌遣其將倪可
福拒之吴恐楚人救荆南遣撫州刺史劉信帥江撫袁
吉信五州兵屯吉州為璋聲援
均王乾化三年春正月呉陳璋攻荆南不克而還荆南
兵與楚兵㑹於江口以邀之璋知之舟二百艘駢為一
列夜過二鎮兵遽出追之不能及　　秋八月楚寧逺
節度使姚彦章將水軍侵吴鄂州吴以池州團練使吕
師造為水陸行營應援使未至楚兵引去