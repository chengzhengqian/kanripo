中聞欽死勒兵赴之衆不為用遂單走踰城出自歸於
司馬昭軍吏請誅之昭曰欽之罪不容誅其子固應就
戮然鴦虎以窮歸命且城未拔殺之是堅其心也乃赦
鴦虎使將數百騎廵城呼曰文欽之子猶不見殺其餘
何懼又表鴦虎皆為將軍賜爵闗内侯城内皆喜且日
益飢困司馬昭身自臨圍見城上持弓者不發曰可攻
矣乃四靣進軍同時鼓譟登城二月乙酉克之誕窘急
單馬將其麾下突小城欲出司馬胡奮部兵擊斬之夷