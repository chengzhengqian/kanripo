足怨曏來宰相乃可怨耳今回紇可汗殺牟羽其國人
有再復京城之勲夫何罪乎吐蕃幸國之災陷河隴數
千里之地又引兵入京城使先帝䝉塵於陜此乃百代
必報之讎况其贊普至今尚存宰相不為陛下别白言
此乃欲和吐蕃以攻回紇此為可怨耳上曰朕與之為
怨已久又聞吐蕃刼盟今徃與之和得無復拒我為夷
狄之笑乎對曰不然臣曩在彭原今可汗為胡禄都督
與今國相白婆帝皆從葉護而來臣待之頗親厚故聞