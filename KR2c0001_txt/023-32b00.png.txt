兄起兵斷其歸路此千載一時也祥從之糾合鄉里數
日有衆萬餘㑹歡自沙苑敗歸祥珍帥衆邀之斬獲甚
衆賀拔勝李弼至河東祥珍帥猗氏等六縣十餘萬户
歸之丞相泰以珍為平陽太守祥為行臺郎中東魏秦
州刺史薛崇禮守蒲坂别駕薛善崇禮之族弟也言於
崇禮曰高歡有逐君之罪善與兄忝衣冠緒餘世荷國
恩今大軍已臨而猶為高氏固守一旦城陷函首送長
安署為逆賊死有餘愧及今歸欵猶為愈也崇禮猶豫