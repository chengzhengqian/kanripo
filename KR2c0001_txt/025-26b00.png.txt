解嚴繼好使彼懈而無備然後乗間出其不意一舉可
取也周主從之韋孝寛上䟽陳三䇿其一曰臣在邊積
年頗見間隙不因際㑹難以成功是以往歳出軍徒有
勞費功績不立由失機㑹何者長淮之南舊為沃土陳
氏以破亡餘燼猶能一舉平之齊人厯年赴救喪敗而
返内離外叛計盡力窮讎敵有釁不可失也今大軍若
出軹關方軌而進兼與陳氏共為掎角并令廣州義旅
出自三鵶又募山南驍銳㳂河而下復遣北山稽胡絶