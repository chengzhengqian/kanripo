及黄門令罷爽羲訓吏兵以候就第不得逗留以稽車
駕敢有稽留便以軍法從事臣輙力疾將兵屯洛水浮
橋伺察非常爽得懿奏事不通廹窘不知所為留車駕
宿伊水南伐木為鹿角發屯田兵數千人以為衛懿使侍中髙陽許允及尚書陳泰説爽宜早自歸罪又使爽
所信殿中校尉尹大目謂爽唯免官而已以洛水為誓
泰羣之子也初爽以桓範卿里老宿於九卿中特禮之
然不甚親也及懿起兵以太后令召範欲使行中領軍