習兵勢巧便臣已更知可不煩方寸之印尺帛之賜髙
可以滌患下可以納降若謂臣年少官輕不足用者凡
諸敗將非官爵之不髙年齒之不邁臣不勝至誠没死
自陳帝不能用　鞏唐羌冦北地北地太守賈福與趙
沖擊之不利　秋九月諸羌冦武威　冬十月癸丑以
羌冦充斥涼部震恐復徙安定居扶風北地居馮翊
十一月庚子以執金吾張喬行車騎將軍事將兵萬五
千人屯三輔