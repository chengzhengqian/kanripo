二年春正月王敦誣周嵩周筵與李脱謀為不軌収
嵩筵於軍中殺之遣參軍賀鸞就沈充於吳盡殺周
札諸兄子進兵襲㑹稽札拒戰而死　　夏五月王
敦疾甚矯詔拜王應為武衛將軍以自副以王含為
驃騎大將軍開府儀同三司錢鳯謂敦曰脱有不諱
便當以後事付應邪敦曰非常之事非常人所能
且應少年豈堪大事我死之後莫若釋兵散衆歸身
朝廷保全門户上計也退還武昌收兵自守貢獻不廢