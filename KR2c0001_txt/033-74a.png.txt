見其首亦哭之曰忠臣也束蒲為身而𦵏之李日月泚
之驍将也戰死扵奉天城下泚歸其尸扵長安厚葬之
其母竟不哭罵曰奚奴國家何負扵汝而反死已晩矣
及泚敗賊黨皆族誅獨日月之母不坐己巳加渾瑊京
畿渭南北金商節度使　壬申王武俊與馬寔至趙州
城下　初朱泚鎮鳳翔遣其将牛雲光将幽州兵五百
人戍隴州以隴右營田判官韋臯領隴右留後及郝通
奔鳯翔牛雲光詐疾欲俟臯至伏兵執之以應泚事泄