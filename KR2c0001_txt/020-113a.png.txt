日夜在内太孫間日㕘承戊寅上疾亟蹔絶太孫未入
内外惶懼百僚皆已變服中書郎王融欲矯詔立子良
詔草已立蕭衍謂范雲曰道路籍籍皆云將有非常之
舉王元長非濟世才視其敗也雲曰憂國家者唯有王
中書耳衍曰憂國欲為周召欲為䜿刁邪雲不敢答及
太孫來王融戎服絳衫於中書省閤口斷東宫仗不得
進頃之上復蘇問太孫所在因召東宫器甲皆入以朝
事委尚書左僕射西昌侯鸞俄而上殂融處分以子良