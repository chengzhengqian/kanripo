　侍御史來子珣誣尚衣奉御劉行感兄弟謀反皆坐
誅　春一月地官尚書武思文及朝集使二千八百人
表請封中嶽己亥廢唐興寧永康隠陵署官唯量置守
户　左金吾大將軍丘神勣以罪誅　納言史務滋與
來俊臣同鞫劉行感獄俊臣奏務滋與行感親密意欲
寢其反狀太后命俊臣并推之庚子務滋恐懼自殺或告文昌右丞周興與丘神勣通謀太后命來俊臣鞫
之俊臣與興方推事對食謂興曰囚多不承當為何法