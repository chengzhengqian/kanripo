善上命滉與劉𤣥佐諭㫖於晟使與延賞釋怨晟奉詔
滉等引延賞詣晟第謝結為兄弟因晏飲盡歡又宴於
滉𤣥佐之第亦如之滉因使晟表薦延賞為相
三年春正月壬寅以左僕射張延賞同平章事李晟為
其子請昏於延賞延賞不許晟謂人曰武夫性快釋怨
於杯酒間則不復貯胷中矣非如文士難犯外雖和解
内蓄憾如故吾得無懼哉　二月壬戌以檢校左庶子
崔瀚充入吐蕃使　三月丁酉以左庶子李銛充入吐