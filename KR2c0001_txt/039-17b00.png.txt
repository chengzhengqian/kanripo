亂鏐使人索之建徽方食使者直入卧内建徽不顧鏐
以是益親重之　冬十月田頵叛楊行宻行宻求兵於
錢鏐鏐遣方永珍屯潤州從弟鎰屯宣州又遣指揮使
楊習攻睦州田頵之叛事見/楊行宻據淮南　　十一月田頵敗錢傳
瓘歸杭州
天祐元年春三月楊行宻遣錢傳璙及其婦并顧全武
歸錢塘　　夏四月鎮海鎮東節度使越王錢鏐求封
吳越王朝廷不許朱全忠為之言於執政乃更封吳王