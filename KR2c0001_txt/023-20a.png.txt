乎使國家之事一朝至此罪欲何歸乃収雄及開府儀
同三司叱列延慶兼吏部尚書崔孝芬都官尚書劉廞兼度
支尚書天水楊機散騎常侍元士弼皆殺之孝芬子司
徒從事中郎猷間行入關魏主使以本官奏門下事歡
推司徒清河王亶為大司馬承制決事居尚書省宇文
泰使趙貴梁禦帥甲騎二千奉迎帝循河西行謂禦曰
此水東流而朕西上若得復見洛陽親謁陵廟卿等功
也帝及左右皆流涕泰備儀衛迎帝謁見於東陽驛免