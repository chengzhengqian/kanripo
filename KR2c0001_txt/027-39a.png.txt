非獨為國各宜勉之遲明引兵薄宻宻出兵應之未及
成列世充縱兵撃之世充士卒皆江淮剽勇出入如飛
世充先索得一人貌類宻者縛而匿之戰方酣使牽以
過陳前譟曰已獲李宻矣士卒皆呼萬嵗其伏兵發乘
高而下馳壓宻營縱火焚其廬舍宻衆大潰其將張童
仁陳智略皆降宻與萬餘人馳向洛口世充夜圍偃師
鄭頲守偃師其部下翻城納世充初世充家屬在江都
隨宇文化及至滑臺又隨王軌入李宻宻留於偃師欲