天下精兵今見其戰樂可言邪耿純言於秀曰乆守鉅
鹿士卒疲弊不如及大兵精鋭進攻邯鄲若王郎已誅
鉅鹿不戰自服矣秀從之夏四月留將軍鄧滿守鉅鹿
進軍邯鄲連戰破之郎乃使其諫大夫杜威請降威雅
稱郎實成帝遺體秀曰設使成帝復生天下不可得
况詐子輿者乎威請求萬户侯秀曰顧得全身可矣威
怒而去秀急攻之二十餘日五月甲辰郎少傅李立開
門内漢兵遂拔邯鄲郎夜亡走王霸追斬之秀收郎文