真聞之罵曰反賊欲使其子報仇邪復白南漢主允章
與二子共登壇濳有所禱俱斬之自是宦官益横李托
封州人也辛亥南漢主祀圜丘大赦未幾以龔澄樞為
左龍虎觀軍容使内太師軍國之事皆取决焉凡羣臣
有才能及進士狀頭或僧道可與談者皆先下蠶室然
後得進亦有自宫以求進者亦有免死而宫者由是宦
者近二萬人貴顯用事之人大抵皆宦者也謂士人為
門外人不得預事卒以此亡國