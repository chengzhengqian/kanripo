涕命左右扶上馬至宫每閒日輙宴勲臣賞賜豐渥李
晟為之首渾瑊次之諸將相又次之　曹王臯遣其將
伊慎王鍔圍安州李希烈遣其甥劉戒虚將步騎八千
救之臯遣别將李伯潜逆擊之扵應山斬首千餘級生
擒戒虚徇扵城下安州遂降以伊慎為安州刺史又擊
希烈將康叔夜扵厲郷走之　丁亥孔巢父至河中李
懐光素服待罪巢父不之止懐光左右多胡人皆歎曰
太尉無官矣巢父又宣言扵衆曰軍中誰可代太尉領