屢舉進士見不中第故深疾縉紳之士言於金忠曰此
輩常自謂清流宜投之黄河使為濁流全忠笑而從之
振每自汴至洛朝臣必有竄逐者時人謂之鴟梟見朝
士皆頥指氣使旁若無人全忠嘗與僚佐及遊客坐於
大柳之下全忠獨言曰此木宜為車轂衆莫應有遊客
數人起應曰宜為車轂全忠勃然厲聲曰書生輩好順
口玩人皆此類也車轂須用夹榆柳木豈可為之顧左
右曰尚何待左右數十人捽言宜為車轂者悉撲殺之