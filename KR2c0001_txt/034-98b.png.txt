暑與士卒均勞逸及𢎞靖至雍容驕貴肩輿扵萬衆之
中燕人訝之𢎞靖莊黙自尊涉旬乃一出坐決事賔客
將吏罕得聞其言情意不接政事多委之幕僚而所辟
判官韋雍輩多年少輕薄之士嗜酒豪縱出入傳呼甚
盛或夜歸燭火滿街皆燕人所不習也詔以錢百萬緡
賜將士𢎞靖留其二十萬緡充軍府雜用雍輩復裁刻
軍士糧賜繩之以法數以反虜詬責吏卒謂軍士曰今
天下太平汝曺能挽兩石弓不若識一丁字由是軍中