形於辭色由是與謝氏有隙是時朝廷方以秦㓂為憂詔求
文武良将可以鎮禦北方者謝安以兄子𤣥應詔超聞之歎
曰安之明乃能違衆舉親𤣥之才足以不負所舉衆咸以為
不然超曰吾嘗與𤣥共在桓公府見其使才雖履屐間未嘗
不得其任是以知之𤣥募驍勇之士得彭城劉牢之等數人
以牢之為參軍常領精銳為前鋒戰無不捷時號北府兵敵
人畏之
三年春二月秦王堅遣征南大将軍都督征討諸軍事守尚