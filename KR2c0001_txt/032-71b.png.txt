促有者急賣而耗其半直無者求假而費其倍酬望更
詳定徵税期限其五請以税茶錢置義倉以備水旱其
畧曰古稱九年六年之蓄者率土臣庶通為之計耳固
非獨豐公庾不及編甿也近者有司奏請税茶歲約得
五十萬貫元敇令貯户部用救百姓凶饑今以蓄糧適
副前㫖其六論兼幷之家私斂重於公税其畧曰今京
畿之内每田一畆官税五升而私家收租殆有畆至一
石者是二十倍於官税也降及中等租猶半之夫土地