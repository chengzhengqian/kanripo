道明年不及熟矣帝於宫中求得一人似所夢者斬之
又夢所殺者罵曰我已訴上帝矣於是巫覡言竹林堂
有鬼是日晡時帝出華林園建安王休仁山陽王休佑
㑹稽公主並從湘東王彧獨在秘書省不被召並憂懼
帝素惡主衣吳興夀寂之見輒切齒阮佃夫以其謀告
寂之及外監典事東陽朱幼細鎧王南彭城姜産之細
鎧將晉陵王敬則中書舍人戴明寳寂之等聞知之皆
響應幼豫約勒内外使錢藍生宻報休仁休佑時帝欲