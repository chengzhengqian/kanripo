氣若不勝喪者其處私室飲食言笑如平常又毎朝令
進二鎰米而私令外取肥肉脯鮓置竹筩中以蠟閉口
衣襆裹而納之　冬閏十月蜀王秀至長安上見之不
與語明日使使切讓之秀謝罪太子諸王流涕庭謝上
曰頃者秦王糜費財物我以父道訓之今秀蠧害生民
當以君道䋲之於是付執法者開府儀同三司慶整諫
曰庶人勇既廢秦王已薨陛下見子無多何至如是蜀
王性甚耿介今被重責恐不自全上大怒欲斷其舌因