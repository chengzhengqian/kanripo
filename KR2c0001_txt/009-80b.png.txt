不襲曰江東有山川之固而討逆明府恩徳在民討虜
承基大小用命張昭秉衆事襲等為爪牙此地利人和
之時也萬無所憂權遣張紘之部或以紘本受北任嫌
其志趣不止於此權不以介意魯肅將北還周瑜止之
因薦肅於權曰肅才宜佐時當廣求其比以成功業權
即見肅與語恱之賓退獨引肅合榻對飲曰今漢室傾
危孤思有桓文之功君何以佐之肅曰昔髙帝欲尊事
義帝而不獲者以項羽為害也今之曹操猶昔項羽將