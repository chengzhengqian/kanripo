兼侍中𢎞俶曰能全吾兄乃敢承命不然當避賢路進
思許之𢎞俶始視事進思殺水丘昭劵及進侍鹿光鉉
光鉉𢎞倧之舅也進思之妻曰它人猶可殺昭劵君子
也奈何害之
乾祐元年春正月壬戌吳越王𢎞俶遷故王𢎞倧於錦
衣軍私第遣匡武都頭薛温將親兵衛之潜戒之曰若
有非常處分皆非吾意當以死拒之　二月吳越内牙指
揮使何承訓復請誅胡進思及其黨吳越王𢎞俶惡其