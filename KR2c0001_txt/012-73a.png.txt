劉凖各勒所統與劉喬幷力以張方為大都督統精卒
十萬與呂朗共會許昌誅輿兄弟釋宣帝弟子穆王權
之孫也丁丑顒使成都王穎領將軍樓褒等前車騎將
軍石超領北中郎將王闡等據河橋為劉喬繼援進喬
鎮東將軍假節劉𢎞遺喬及司空越書欲使之解怨釋
兵同奬王室皆不聴𢎞又上表曰自頃兵戈紛亂猜禍
蜂生疑隙構於羣王災難延於宗子今夕為忠明旦為
逆翩其反而互為戎首載籍以來骨肉之禍未有如今