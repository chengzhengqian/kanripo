管真竒才吾事集矣即以嗣源為天平節度使梁主聞
鄆州失守大懼斬劉遂嚴燕顒於市罷戴思逺招討使
降授宣化留後遣使詰讓北面諸將段凝王彦章等趣
令進戰敬翔知梁室已危以繩内靴中入見梁主曰先
帝取天下不以臣為不肖所言無不用今敵勢益彊而
陛下棄忽臣言臣身無用不如死引繩將自經梁主止
之問所欲言翔曰事急矣非用王彦章為大將不可救
也梁主従之以彦章代思逺為北面招討使仍以段凝