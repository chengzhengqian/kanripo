西王上柱國奉慈為渤海王孝基叔良神符德良帝之
從父弟博乂奉慈弟子道𤣥從父兄子也　乙酉奉隋
帝為酅國公詔曰近世以來時運遷革前代親族莫不
誅夷興亡之效豈伊人力其隋蔡王智積等子孫並付
所司量才選用　丁酉萬年縣法曹武城孫伏伽上表
以為隋以惡聞其過亡天下陛下龍飛晉陽逺近響應
未朞年而登帝位徒知得之之易不知隋失之之不難
也臣謂宜易其覆轍務盡下情凡人君言動不可不慎