趙王麟將兵撃訥　夏六月甲辰燕趙王麟破賀訥於
赤城禽之降其部落數萬燕主垂命麟歸訥部落徙染
干於中山麟歸言於垂曰臣觀拓跋珪舉動終為國患
不若攝之還朝使其弟監國事垂不從　秋七月魏王
珪遣其弟觚獻見於燕燕主垂衰老子弟用事留觚以
求良馬魏王珪弗與遂與燕絶使長史張衮求好於西
燕觚逃歸燕太子寶追獲之垂待之如初
二十年　魏王珪叛燕侵逼附塞諸部夏五月甲戌燕