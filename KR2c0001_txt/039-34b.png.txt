相府事　　八月制以錢𢎞倧為鎮海鎮東節度使兼
中書令吳越王　十一月吳越王𢎞倧大閲水軍賞賜
倍於舊胡進思固諫𢎞倧怒投筆水中曰吾之財與士
卒共之奚多少之限邪　吳越王𢎞倧性剛嚴憤忠獻
王𢎞佐時容養諸將政非已出及襲位誅杭越侮法吏
三人内牙統軍使胡進思恃迎立功干預政事𢎞倧惡
之欲授以一州進思不可進思有所謀議𢎞倧數面折
之進思還家設宗獻王位被髮慟哭民有殺牛者吏按