犇秦事見劉/裕篡晉　冬十月秦陽城滎陽二城皆降晉兵進
至成臯秦征南将軍陳留公洸鎮洛陽遣使求救於長
安秦王泓遣越騎校尉閻生帥騎三千救之武衛将軍
姚益男将歩卒一萬助守洛陽又遣并州牧姚懿南屯
陜津為之聲援寕朔将軍趙𤣥言於洸曰今晉冦益深
人情駭動衆寡不敵若出戰不㨗則大事去矣宜攝諸
戍之兵固守金墉以待西師之救金墉不下晉必不敢
越我而西是我不戰而坐收其弊也司馬姚禹隂與檀