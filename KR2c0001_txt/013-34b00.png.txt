庸才邪聞者異之
永康元年冬十一月詔徵益州刺史趙廞為大長秋以
成都内史中山耿滕為益州刺史廞賈后之姻親也聞
徵甚懼且以晉室衰亂隂有據蜀之志乃傾倉廩賑流
民以收衆心以李特兄弟材武其黨類皆巴西人與廞
同郡厚遇之以為爪牙特等慿恃廞勢專聚衆為盜蜀
人患之滕數密表流民剛剽蜀人愞弱主不能制客必為
亂階宜使還本土勿留之險地恐秦雍之禍更移於梁