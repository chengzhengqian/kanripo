趙兵雖彊然不足憂但堅守以拒之無能為也虎遣使
四出招誘民夷燕成周内史崔燾居就令游泓武原令
常霸東夷校尉封抽䕶軍宋晃等皆應之凡得三十六
城泓邃之兄子也冀陽流寓之士共殺太守宋燭以降
於趙燭晃之従兄也營丘内史鮮于屈亦遣使降趙武
寧令廣平孫興曉諭吏民共收屈數其罪而殺之閉城
拒守朝鮮令昌黎孫泳帥衆拒趙大姓王清等密謀應
趙泳收斬之同謀數百人惶怖請罪泳皆釋之與同拒