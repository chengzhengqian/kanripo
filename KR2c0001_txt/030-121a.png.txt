云與太子通謀請夷其三族制不許元忠懼表請觧官
爵以散秩還第丙戌上手敕聼觧僕射以特進齊公致
仕仍朝朔望　九月丁夘以吏部侍郎蕭至忠為黃門
侍郎兵部尚書宗楚客為左衞将軍兼太府卿紀處訥
為太府卿並同中書門下三品　宗楚客等引右衞郎
将姚廷筠為御史中丞使劾奏魏元忠以為侯君集社
稷元勲及其謀反太宗就羣臣乞其命而不得竟流涕
斬之其後房遺愛薛萬徹齊王祐等為逆雖復懿親皆