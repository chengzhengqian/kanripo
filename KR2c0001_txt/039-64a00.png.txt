效魏徴曦怒稍解乃釋贊贊竟以憂卒
開運元年春正月唐主遣使遺閩主曦及殷王延政書
責以兄弟尋戈曦復書引周公誅管蔡唐太宗誅建成
元吉延政復書斥唐主奪楊氏國唐主怒遂與殷絶
閩拱宸都指揮使朱文進閤門使連重遇既弑康宗常
懼國人之討相與結昏以自固閩主曦果於誅殺嘗遊
西園因醉殺控鶴指揮使魏從朗從朗朱連之黨也又
嘗酒酣誦白居易詩惟有人心相對間咫尺之情不能