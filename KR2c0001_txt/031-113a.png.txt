填溝塹死者甚衆賊遂大潰餘衆走入城迨夜囂聲不
止僕固懷恩言於廣平王俶曰賊棄城走矣請以二百
騎追之縛取安守忠李歸仁等俶曰將軍戰亦疲矣且
休息俟明旦圖之懷恩曰歸仁守忠賊之驍將驟勝而
敗此天賜我也奈何縱之使復得衆還為我患悔之無
及戰尚神速何明旦也俶固止之使還營懷恩固請往
而復返一夕四五起遲明諜至守忠歸仁與張通儒田
乾真等皆已遁矣癸卯大軍入西京初上欲速得京師