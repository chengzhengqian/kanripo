侯辰乙佛部帥代題皆叛走諸將請追之珪曰侯辰等
累世服役有罪且當忍之方今國家草創人情未一愚
者固宜前却不足追也　秋七月己酉魏王珪還盛樂
代題復以部來降十餘日又奔劉顯珪使其孫倍
斤代領其衆劉顯弟肺泥帥衆降魏　初秦滅代遷代
王什翼犍少子窟咄于長安從慕容永東徙永以窟咄
為新興太守劉顯遣其弟亢埿迎窟咄以兵随之逼魏
南境諸部騷動魏王珪左右于桓等與部人謀執珪以