者皇后及楊彪以下纔數十人其宫女及吏民不得渡
者皆為兵所掠奪衣服俱盡髪亦被截凍死者不可勝
計衛尉士孫瑞為傕所殺傕見河北有火遣騎候之適
見上渡河呼曰汝等將天子去邪董承懼射之以被為
幔既到大陽幸李樂營河内太守張楊使數千人負米
来貢餉乙亥帝御牛車幸安邑河東太守王邑奉獻綿
帛悉賦公卿以下封邑為列侯拜胡才為征東將軍張
楊為安國將軍皆假節開府其壘壁羣帥競求拜職刻