二十二年冬十月法正説劉備曰曹操一舉而降張魯
定漢中不因此勢以圖巴蜀而留夏侯淵張郃屯守身
遽北還此非智不逮而力不足也必將内有憂偪故耳
今䇿淵郃才略不勝國之將帥舉衆往討必可克之克
之之日廣農積榖觀釁伺隙上可以傾覆冦敵奠奬王
室中可以蠶食雍凉廣拓境土下可以固守要害為持
久之計此盖天以與我時不可失也備善其䇿乃率諸
將進兵漢中遣張飛馬超吳蘭等屯下辨魏王操遣都