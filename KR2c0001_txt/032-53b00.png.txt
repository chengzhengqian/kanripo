吐蕃必遁過藍田遇元帥都虞侯臧希讓鳯翔節度使
高昇得兵近千人子儀與延昌謀曰潰兵至商州官吏
必逃匿而人亂使延昌自直徑入商州撫諭之諸將方
縱兵暴掠聞子儀至皆大喜聴命子儀恐吐蕃逼乘輿
畱軍七盤三日乃行比至商州行收兵並武闗防兵合
四千人軍勢稍振子儀乃泣諭將士以共雪國恥取長
安皆感激受約束子儀請太子賓客第五琦為糧料使
給軍食上賜子儀詔恐吐蕃東出潼關徵子儀詣行在