三呉羣盗攻沒諸縣皆由困於征役故也江南士庶引
領顒顒以望殿下之返斾聞更北出不測淺深之謀徃
還之期臣恐返顧之憂更在腹心也若慮西虜更為河
洛之患者宜結好北虜北虜親則河南安河南安則濟
泗静矣㑹得段宏啓知義真得免裕乃止但登城北望
慨然流涕而已降義真為建威将軍司州刺史以段宏
為宋臺黄門郎領太子右衛率裕以天水太守毛徳祖
為河東太守代劉遵考守蒲阪