民以供給之勤耕積粟以豐殖關中逺民聞之必日夜
競還又使司𨽻校尉留治關中以為之主則諸將日削
官民日盛此疆本弱敵之利也彧以白操操從之始遣
謁者僕射監鹽官司𨽻校尉治𢎞農關中由是服從袁
紹使人求助於劉表表許之而竟不至亦不援曹操從
事中郎南陽韓嵩别駕零陵劉先説表曰今兩雄相持
天下之重在於將軍若欲有為起乗其敝可也如其不
然固將擇所宜從豈可擁甲十萬坐觀成敗求援而不