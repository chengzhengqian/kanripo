民始愁怨壬申至閬州州民何康女色美將嫁蜀主取
之賜其夫家帛百匹夫一慟而卒癸未至梓州
龍徳元年春正月甲午蜀主還成都　初蜀主之為太
子高祖為聘兵部尚書高知言女為妃無寵及韋妃入
宫尤見踈薄至是遣還家知言驚仆不食而卒韋妃者
徐耕之孫也有殊色蜀主適徐氏見而悦之太后因納
於後宫蜀主不欲娶於母族託云韋昭度之孫初為婕
好累加元妃蜀主常列錦步障擊毬其中往往逺適而