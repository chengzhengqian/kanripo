吏皆在蜀不可往或請之河隴或請之靈武或請之太
原或請還京師上意在入蜀慮違衆心竟不言所向韋
諤曰還京當有禦賊之備今兵少未易東向不如且至
扶風徐圖去就上詢於衆衆以為然乃從之及行父老
皆遮道請留曰宫闕陛下家居陵寢陛下墳墓今捨此
欲何之上為之按轡久之乃命太子於後宣慰父老父
老因曰至尊既不肯留某等願帥子弟從殿下東破賊
取長安若殿下與至尊皆入蜀使中原百姓誰為之主