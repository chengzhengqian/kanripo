至其帳下得珪衣鞾既而募兵無故自驚互相斫射珪
於營外望見之乃撃鼓收衆左右及中軍將士稍稍來
集多布火炬於營外縱騎衝之募兵大敗還赴寶陳寶
引兵復渡水北戊寅魏整衆而至與燕相持燕軍奪氣
寶引還中山魏兵随而擊之燕兵屢敗寳懼棄大軍帥
騎二萬奔還時大風雪凍死者相枕寶恐為魏軍所及
命士卒皆棄袍仗兵器數十萬寸刃不返燕之朝臣將
卒降魏及為魏所係虜者甚衆先是張衮常為魏王珪