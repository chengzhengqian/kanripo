圓照軍至巴水繹授以信州刺史令屯白帝未許東下
　冬十一月武陵王紀帥諸軍發城都湘東王繹遣使
以書止之曰蜀人勇悍易動難安弟可鎭之吾自當滅
賊又别紙云地擬孫劉各安境界情深魯衛書信恒通
二年江安侯圓正為西陽太守寛和好施歸附者衆有
兵一萬湘東王繹欲圖之署為平南將軍及至弗見使
南平王恪與之飲醉因囚之内省分其部曲使人告其
罪荆益之釁自此起矣　冬十一月益州長史劉孝勝