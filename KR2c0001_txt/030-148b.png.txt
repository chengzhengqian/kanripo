晙及僧慧範等謀廢立又與宫人元氏謀於赤箭粉中
寘毒進於上晉德良之孫也元楷慈數徃來主第相與
結謀王琚言於上曰事迫矣不可不速發左丞張説自
東都遣人遺上佩刀意欲上斷割荆州長史崔日用入
奏亊言於上曰太平謀逆有日陛下徃在東宫猶為臣
子若欲討之湏用謀力今既光臨大寶但下一制書誰
敢不從萬一姦宄得志悔之何及上曰誠如卿言直恐
驚動上皇日用曰天子之孝在於安四海若姦人得志