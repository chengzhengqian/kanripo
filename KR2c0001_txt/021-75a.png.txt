澗賃驢乘之晝伏宵行抵夀陽之東城魏戍主杜元倫
馳告揚州刺史任城王澄以車馬侍衛迎之寳寅時年
十六徒步憔悴見者以為掠至生口澄待以客禮寶寅
請喪君斬衰之服澄遣人曉示情禮賫喪兄齊衰之服
給之澄帥官僚赴弔寶寅居處有禮一同極哀之節夀
陽多其義故皆受慰喭唯不見夏侯一族以夏侯詳從
梁王故也澄深器重之　三月齊和帝下詔禪位於梁
王