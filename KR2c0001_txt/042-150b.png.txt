上請遣人度江取表獻四州之地畫江為境以求息兵
辭指甚哀上曰朕本興師止取江北今爾主能舉國内
附朕復何求覺拜謝而退丁酉覺請遣其屬閤門承旨
劉承遇如金陵上賜唐主書稱皇帝恭問江南國主慰
納之戊戌吳越奏遣上直都指揮使處州刺史卲可遷
秀州刺史路彦銖以戰艦四百艘士卒萬七千人屯通
州南岸唐主復遣劉承遇奉表稱唐國主請獻江北四
州嵗輸貢物數十萬於是江北悉平得州十四縣六十