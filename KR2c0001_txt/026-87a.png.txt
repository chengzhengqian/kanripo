國亂盡忠無益偏禆失律而罪及明公事已迫矣宜早
定計且晉陽士馬精强宫監蓄積巨萬以兹舉事何患
無成代王㓜沖關中豪傑竝起未知所附公若鼓行而
西撫而有之如探囊中之物耳奈何受單使之囚坐取
夷滅乎淵然之宻部勒將發㑹帝繼遣使者馳驛赦淵
及仁恭使復舊任淵謀亦緩淵之為河東討捕使也請
大理司直夏侯端為副端祥之孫也善占候及相人謂
淵曰金玉牀揺動帝座不安參墟得嵗必有真人起於