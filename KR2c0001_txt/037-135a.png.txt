侃威信都指揮使華洪茂州刺史王宗瑶将兵五萬攻
彭州楊晟逆戰而敗宗裕等圍之楊守亮遣其将符昭
救晟徑趨成都營三學山建亟召華洪還洪疾驅而至
後軍尚未集以數百人夜去昭營數里多擊更鼓昭以
為蜀軍大至引兵宵遁　三月左神策勇勝三都都
指揮使楊子實子遷子釗皆守亮之假子也自渠州引
兵救楊晟知守亮必敗壬子帥其衆二萬降於王建
楊晟遺楊守真楊守忠楊守厚書使攻東川以解彭州