將高毗冦義州　東都道士桓法嗣獻孔子閉房記於
王世充言相國當代隋為天子世充大悦以法嗣為諌
議大夫世充又羅取雜鳥書帛繫頸自言符命而縱之
有得鳥來獻者亦拜官爵於是段達以皇泰主命加世
充殊禮世充奉表三讓百官勸進設位於都堂納言蘇
威年老不任朝謁世充以威隋氏重臣欲以眩耀士民
每勸進必冠威名及受殊禮之日扶威置百官之上然
後南面正坐受之　夏四月王世充令長史韋節楊續