昌留後　冬十二月劉守光圍滄州久不下執劉守文
至城下示之猶固守城中食盡民食堇泥軍士食人驢
馬相噉騣尾吕兖選男女羸弱者飼以麴麫而烹之以
給軍食謂之宰殺務
四年春正月乙未劉延祚力盡出降時劉繼威尚㓜守
光使大將張萬進周知裕輔之鎮滄州以延祚及其將
佐歸幽州族吕兖而釋孫鶴　劉守光為其父仁恭請
致仕丙午以仁恭為太師致仕守光尋使人潛殺其兄