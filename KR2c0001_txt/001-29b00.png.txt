以多割得地也臣聞齊王甚憎臣臣之所在必伐之臣
願乞其不肖之身以之梁齊必伐梁齊梁交兵而不能
相去王以其間伐韓入三川挾天子案圖籍此王業也
王許之齊王果伐梁梁王恐張儀曰王勿患也請令齊
罷兵乃使其舍人之楚借使謂齊王曰甚矣王之託儀
於秦也齊王曰何故楚使者曰張儀之去秦也固與秦王
謀矣欲齊梁相攻而令秦取三川也今王果伐梁是王
内罷國而外伐與國以信儀於秦王也齊王乃解兵還