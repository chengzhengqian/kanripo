宻遣兵戍三泉以拒之辛丑西川前鋒将王宗播攻之
不克退保山寨親吏栁修業謂宗播曰公舉族歸人不
為之死戰何以自保宗播令兵衆曰吾與汝曹决戰取
功名不爾死於此遂破金牛黒水西縣襃城四寨軍校
秦承厚攻西縣矢貫左目達於右目鏃不出王建自舐
其創膿潰鏃出王宗播攻馬盤寨繼宻戰敗犇還漢中
西川軍乗勝至城下王宗滌帥衆先登遂克之繼宻請
降遷于成都得兵三萬騎五千宗滌入屯漢中王建曰