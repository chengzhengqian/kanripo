知不免手搏帝耳唾罵之曰汝罪踰桀紂屠戮無
日遂死是日大赦帝嘗直入領軍府時盛熱蕭道
成晝卧裸袒帝立道成於室内畫腹為的自引滿
將射之道成斂板曰老臣無罪左右王天恩曰領
軍腹大是佳射堋一箭便死後無復射不如以骲
箭射之帝乃更以骲箭射正中其齊投弓大笑曰
此手何如帝忌道成威名嘗自磨鋋曰明日殺蕭
道成陳太妃罵之曰蕭道成有功於國若害之誰復為汝