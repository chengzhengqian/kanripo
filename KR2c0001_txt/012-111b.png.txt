督并冀幽三州諸軍事琨辭司空不受　夏六月漢大司馬
曜攻上黨秋八月癸亥敗劉琨之衆於襄垣曜欲進攻陽曲
漢主聰遣使謂之曰長安未平宜以為先曜乃還屯蒲阪
　秋九月漢大司馬曜冦北地詔以麴允為大都督驃
騎將軍以禦之冬十月以索綝為尚書僕射都督宫城
諸軍事曜進拔馮翊太守梁肅奔萬年曜轉冦上郡麴
允去黄白城軍於靈武以兵弱不敢進帝屢徴兵於丞
相保保左右皆曰蝮虵螫手壯士斷腕今胡冦方盛且