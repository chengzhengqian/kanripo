無大小莫不關掌瑀亦孜孜盡力繩違舉過人皆憚之
毁之者衆終不自理上嘗有敕而内史不時宣行上責
其遲瑀對曰大業之世内史宣敕或前後相違有司不
知所從其易在前其難在後臣在省日乆備見其事今
王業經始事繋安危逺方有疑恐失機㑹故臣每受一
敕必勘審使與前敕不違始敢宣行稽緩之愆實由於
此上曰卿用心如是吾復何憂　己卯祔四親廟王追
尊皇高祖嬴州府君曰宣簡公皇曽祖司空曰懿王皇