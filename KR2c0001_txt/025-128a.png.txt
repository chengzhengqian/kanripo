上謂楊素曰裴肅憂我家事此亦至誠也於是徵肅入
朝太子聞之謂左庶子張衡曰使勇自新欲何為也衡
曰觀肅之意欲令如吳太伯漢東海王耳肅至上面諭
以勇不可復收之意而罷遣之肅俠之子也楊素弟約
及從父文思文紀族父忌並為尚書列卿諸子無汗馬
之勞位至柱國刺史廣營資産自京師及諸方都㑹邸
店碾磑便利田宅不可勝數家僮千數後庭妓妾曳綺
羅者以千數第宅華侈制擬宫禁親故吏布列清顯既