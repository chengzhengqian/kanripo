言其狀上為之下泣謂左右曰何力果如何即命兵部
侍郎崔敦禮持節薛延陁以新興公主妻之以求何力
何力由是得還拜右驍衛大將軍
十七年閏六月薛延陁真珠可汗使其姪突利設來納
幣獻馬五萬匹牛橐駝萬頭羊十萬口庚申突利設獻
饌上御相思殿大饗羣臣設十部樂突利設再拜上夀
賜賚甚厚契苾何力上言薛延陁不可與昏上曰吾已
許之矣豈可為天子而食言乎何力對曰臣非欲陛下