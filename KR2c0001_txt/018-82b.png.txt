賦役社稷猶庶幾可保燕王怒殺之辛亥魏主遣撫軍
大将軍永昌王健等伐燕收其禾稼徙民而還
十二年春正月燕王數為魏所攻遣使詣建康稱藩奉
貢癸酉詔封為燕王江南謂之黄龍國　三月癸亥燕
王遣大将湯燭入貢於魏辭以太子王仁有疾故未之
遣　夏六月戊申魏主命驃騎大将軍樂平王丕鎮東
大将軍徒河屈垣等帥騎四萬伐燕　秋七月己卯魏
樂平王丕等至和龍燕王以牛酒犒軍獻甲三千屈垣