五年春二月魏平北将軍尉眷攻夏主於上邽夏主退
屯平涼奚斤進軍安定與丘堆娥清軍合斤馬多疫死
士卒乏糧乃深壘自固遣丘堆督租於民間士卒暴掠
不設儆備夏主襲之堆兵敗以數百騎還城夏主乗勝
日来城下鈔掠不得芻牧諸将患之監軍侍御史安頡
曰受詔滅賊今更為賊所困退守窮城若不為賊殺當
坐法誅進退皆無生理而諸王公晏然曽不為計乎斤
曰今軍士無馬以步擊騎必無勝理當須京師救騎至