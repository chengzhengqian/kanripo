前奮擊李光弼王思禮許叔冀魯炅先與之戰殺傷相
半魯炅中流矢郭子儀承其後未及布陳大風忽起吹
沙拔木天地晝晦咫尺不相辨兩軍大驚官軍潰而南
賊潰而北棄甲仗輜重委積於路子儀以朔方軍斷河
陽橋保東京戰馬萬匹惟存三千甲仗十萬遺棄殆盡
東京士民驚駭散奔山谷留守崔圓河南尹蘇震等官
吏南奔襄鄧諸節度各潰歸本鎮士卒所過剽掠吏不
能止旬日方定惟李光弼王思禮整勒部伍全軍以歸