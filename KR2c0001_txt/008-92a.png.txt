皆何在帝患之使侍中劉艾謂宣義將軍賈詡曰卿前
奉職公忠故仍升榮寵今羌胡滿路宜思方畧詡乃召
羌胡大帥飲食之許以封賞羌胡皆引去傕由此單弱
於是復有言和解之計者傕乃從之各以女為質秋七
月甲子車駕出宣平門當度橋汜兵數百人遮橋曰此
天子非也車不得前傕兵數百人皆持大㦸在乘輿車
前兵欲交侍中劉艾大呼曰是天子也使侍中楊琦高
舉車帷帝曰諸君何敢迫近至尊耶汜兵乃却既度橋