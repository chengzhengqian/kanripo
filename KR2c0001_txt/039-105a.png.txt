將佐共請宣諭使李儼承制授楊渥淮南節度使東南
諸道行營都統兼侍中𢎞農郡王
三年夏四月鎮南節度使鍾傳以養子延規為江州刺
史傳薨軍中立其子匡時為留後延規恨不得立遣使
降淮南　楊渥以昇州刺史秦裴為西南行營都招討
使將兵擊鍾匡時於江西　　秋七月秦裴至洪州軍
于蓼州諸將請阻水立寨裴不從鍾匡時果遣其將劉
楚據之諸將以咎裴裴曰匡時驍將獨楚一人耳若帥衆