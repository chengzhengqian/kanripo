頼先相公按兵不進且為之祈請先帝寛仁赦而不誅
不然田氏豈有種乎况爾生長富貴齒髪尚少不更艱
危乃信左右之言欲效承嗣所為乎為爾之計不若辭
謝将佐使惟誠攝領軍府身自入朝乞留宿衛因言惟
誠且令攝事恩命决扵聖志上必悅爾忠義縱無大位
不失榮祿永無憂矣不然大禍将至悔之何及吾亦知
爾素踈忌我顧以舅甥之情事急不得不言耳惟岳及
左右見其言切益惡之從政乃復歸杜門稱疾惟誠者