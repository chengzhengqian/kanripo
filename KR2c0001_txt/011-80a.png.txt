為涼州刺史騫數歎息以為必敗二人果失羌戎之和
兵敗身沒征討連年僅而能定帝乃悔之
咸寧三年春三月平虜護軍文鴦督涼秦雍州諸軍討
樹機能破之諸胡二十萬口來降
四年春正月司馬督東平馬隆上言涼州刺史楊欣失
羌戎之和必敗　夏六月欣與樹機能之黨若羅㧞能
等戰于武威敗死　冬十二月鮮卑樹機能乆為邉患
僕射李憙請發兵討之朝議皆以為出兵重事虜不足