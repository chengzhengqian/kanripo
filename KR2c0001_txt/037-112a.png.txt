盛飾供帳行宻不悦既行濛於卧内得補綻衣馳使歸
之行宻笑曰吾少貧賤不敢忘本濛甚慙行宻攻濠州
㧞之執刺史張璲　丁亥行宻圍夀州　夏四月楊行
宻圍夀州不克將還庚寅其将朱延夀請試往更攻
一鼓㧞之執刺史江從勗行宻以延夀權知夀州團練使
未幾汴兵數萬攻夀州州兵少吏民忷懼延夀制軍中
每旗二十五騎命黒雲隊長李厚将十旗撃汴兵不勝
延夀将斬之厚稱衆寡不敵願益兵更往不勝則死都