賊恃衆有輕我心逺來疲頓擊之必敗且吾屬為前軍
當清道以待乘輿乃更以賊遺君父乎李世勣以為然
果毅都尉馬文舉曰不遇勍敵何以顯壯士筞馬赴敵
所向皆靡衆心稍安既合戰行軍緫管張君義退走唐
兵不利道宗収散卒登髙而望見髙䴡陣亂與驍騎數
十衝之左右出入李世勣引兵助之髙䴡大敗斬首千
餘級丁丑車駕度遼水撤橋以堅士卒之心軍於馬首
山勞賜江夏王道宗超拜馬文舉中郎将斬張君義上