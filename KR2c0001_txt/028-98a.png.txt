沙鉢羅輕定方兵少直進圍之定方令步兵據南原攅
矟外向日將騎兵陳於北原沙鉢羅先攻步軍三衝不
動定方引騎兵擊之沙鉢羅大敗追犇三十里斬獲數
萬人明日勒兵復進於是胡禄屋等五弩失畢悉衆來
降沙鉢羅獨與處木昆屈律啜數百騎西走時阿史那
步真出南道五咄陸部落聞沙鉢羅敗皆詣步真降定
方乃命蕭嗣業逥紇婆閏將胡兵趨邪羅斯川追沙鉢
羅定方與任雅相將新附之衆繼之㑹大雪平地二尺