莽庸部牧宋遵衆合數萬人述遣使迎成等成等至成
都虜掠暴横述召郡中豪桀謂曰天下同苦新室思劉
氏久矣故聞漢將軍到馳迎道路今百姓無辜而婦子
係獲此冦賊非義兵也乃使人詐稱漢使者假述輔漢
將軍蜀郡太守兼益州牧印綬選精兵西撃成等殺之
并其衆
二年春二月更始徴隗囂及其叔父崔義等囂將行方
望以為更始成敗未可知固止之囂不聴望以書辭謝