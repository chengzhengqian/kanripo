輸之大盈庫然上猶數有宣索仍敇諸道勿令宰相知
泌聞之惆悵而不敢言臣光曰王者以天下為家天下之財皆其有也阜天下
之財以養天下之民已必豫焉或乃更為私藏此匹夫
之鄙志也古人有言曰貧不學儉夫多財者奢欲之所
自來也李泌欲弭徳宗之欲而豐其私財財豐則欲滋
矣財不稱欲能無求乎是猶啓其門而禁其出也雖徳
宗之多僻亦泌所以相之者非其道故也