如始畢之喪　十二月突厥倫特勒在并州大為民患
并州總管劉世譲設䇿擒之上聞之甚喜
四年春三月庚申以靺鞨渠帥突地稽為燕州總管突
厥頡利可汗承父兄之資士馬雄盛有憑陵中國之志
妻隋義成公主公主從弟善經避亂在突厥與王世充
使者王文素共說頡利曰昔啓民為兄弟所逼脫身奔
隋賴文皇帝之力有此土宇子孫享之今唐天子非文
皇帝子孫可汗宜奉楊政道以伐之以報文皇帝之徳