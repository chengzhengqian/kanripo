數千騎收其執馬者薛延陁失馬不知所為唐兵縱擊
斬首二千餘級捕虜五萬餘人大度設脫身走萬徹追
之不及其衆至漠北值大雪人畜凍死者什八九李世
勣還軍定襄突厥思結部居五臺者叛走州兵追之㑹
世勣軍還夾擊悉誅之丙子薛延陁使者辭還上謂之
曰吾約汝與突厥以大漠為界有相侵者我則討之汝
自恃其彊踰漠攻突厥李世勣所將纔數千騎耳汝已
狼狽如此歸語可汗凢舉措利害可善擇其宜