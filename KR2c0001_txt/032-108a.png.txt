修好而納其維州以利言之則維州小而信大以害言
之則維州緩而關中急然則為唐計者宜何先乎悉怛
謀在唐則為向化在吐蕃不免為叛臣其受誅也又何
矜焉且徳裕所言者利也僧孺所言者義也匹夫徇利
而忘義猶恥之況天子乎譬如鄰人有牛逸而入於家
或勸其兄歸之或勸其弟攘之勸歸者曰攘之不義也
且致訟勸攘者曰彼嘗攘吾羊矣何義之拘牛大畜也
鬻之可以富家以是觀之牛李之是非端可見矣