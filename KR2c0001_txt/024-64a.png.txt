績之事匪朝伊夕國家待遇淮南失之同於蒿箭如文
宗計者不過專委王琳招募淮南三四萬人風俗相通
能得死力兼令舊將將兵屯於淮北足以固守且琳之
於頊必不肯北面事之明矣竊謂此計之上者若不推
赤心於琳更遣餘人掣肘復成速禍彌不可為彦深歎
曰弟此䇿誠足制勝千里但口舌爭之十日已不見從
時事至此安可盡言因相顧流涕文宗名彪以字行子
恭之子也文宗子師為左外兵郎中攝祠部嘗白髙阿