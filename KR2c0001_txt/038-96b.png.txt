門下侍郎同平章事陸扆責授沂王傅分司車駕還京
師賜諸道詔書獨鳯翔無之扆曰茂貞罪雖大然朝廷
未與之絶今獨無詔書示人不廣崔𦙍怒奏貶之宫人
宋柔等十一人皆韓全誨所獻及僧道士與宦官親厚
者二十餘人並送京兆杖殺　上謂韓偓曰崔𦙍雖盡
忠然比卿頗用機數對曰凡為天下者萬國皆屬之耳
目安可以機數欺之莫若推誠直致雖日計之不足而
歳計之有餘也　丙子工部侍郎同平章事蘇檢吏部