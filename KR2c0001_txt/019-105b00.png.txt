奮衣起曰天下事尋自當判願少寛慮必不上累文帝
欲廢太子劭賜始興王濬死先與侍中王僧綽謀之使
僧綽尋漢魏以来廢太子諸王典故送尚書僕射徐湛
之及吏部尚書江湛武陵王駿素無寵故屢出外藩不
得留建康南平王鑠建平王宏皆為上所爱鑠妃江湛之
妹隨王誕妃徐湛之之女也湛勸帝立鑠湛之意欲立
誕僧綽曰建立之事仰由聖懐臣謂唯宜速㫁不可稽
緩當㫁不㫁反受其亂願以義割恩略小不忍不爾便