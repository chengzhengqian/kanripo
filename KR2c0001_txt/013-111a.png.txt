毛當鷹揚將軍徐成帥卒三萬出劔門入宼梁益梁州
刺史楊亮帥巴獠萬餘拒之戰於青谷亮兵敗犇固西
城肜遂㧞漢中徐成攻劔門克之楊安進攻梓潼梓潼
太守周虓固守涪城遣步騎數千送母妻自漢水趣江
陵朱肜邀而獲之虓遂降於安十一月安克梓潼荆州
刺史桓豁遣江夏相竺瑤救梁益瑤聞廣漢太守趙長
戰死引兵退益州刺史周仲孫勒兵拒朱肜於緜竹聞
毛當將至成都仲孫帥騎五千犇于南中秦遂取梁益