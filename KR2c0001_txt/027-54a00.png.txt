陳世惲不許又請與太后辭訣亦不許乃布席焚香禮
佛願自今已往不復生帝王家飲藥不能絶以帛縊殺
之謚曰恭皇帝世充以其兄楚王世偉為太保齊王世
惲為太傅領尚書令　秋七月王世充遣其將羅士信
冦糓州士信帥其衆千餘人來降先是士信從李宻撃
世充兵敗為世充所得世充厚禮之與同寢食既而得
邴元真等待之如士信士信恥之士信有駿馬世充兄
子趙王道詢欲之不與世充奪之以賜道詢士信怒故