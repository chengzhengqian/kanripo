監國嗣源乃許之甲午入居興聖宫始受百官班見下
令稱教百官稱之曰殿下莊宗後宫存者猶千餘人宣
徽使選其美小者數百獻於監國監國曰奚用此為對
曰宫中職掌不可闕也監國曰宫中職掌冝諳故事此
輩安知之乃悉用老舊之人補之其少年者皆出歸其
親戚無親戚者任其所適蜀中所送宫人亦凖此　監
國令所在訪求諸王通王存確雅王存紀匿民間或密
告樞密使安重誨與李紹真謀曰今殿下既監國典䘮