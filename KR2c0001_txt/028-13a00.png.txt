蕭瑀陳叔達等欲按其事建成元吉至臨湖殿覺變即
跋馬東歸宫府世民從而呼之元吉張弓射世民再三
不彀世民射建成殺之尉遲敬徳將七十騎繼至左右
射元吉墜馬世民馬逸入林下為木枝所絓墜不能起
元吉遽至奪弓將扼之敬德躍馬叱之元吉步欲趨武
徳殿敬徳追射殺之翊衛車騎將軍馮翊馮立聞建成
死歎曰豈有生受其㤙而死逃其難乎乃與副護軍薛
萬徹屈咥直府左車騎萬年謝叔方帥東宫齊府精兵