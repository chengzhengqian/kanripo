晃錄尚書事時晃纔五嵗　秋七月己未魏主之濡水
庚申遣安東將軍奚斤發幽州民及密雲丁零萬餘人
運攻具出南道㑹和龍魏主至遼西燕王遣其侍御史
崔聘奉牛酒犒師己巳魏主至和龍　燕石城太守李
崇等十郡降於魏魏發其民三萬穿圍塹以守和龍崇
績之子也八月燕王使數萬人出戰魏昌黎公丘等擊
破之死者萬餘人燕尚書髙紹帥萬餘家保羌胡固辛
巳魏主攻紹斬之平東將軍賀多羅攻帶方撫軍大將