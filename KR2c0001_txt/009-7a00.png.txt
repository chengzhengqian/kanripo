斷絶宫請說州中綱紀明府尋徃牧之資之以收天下
此霸王之業也宫因徃説别駕治中曰今天下分裂而
州無主曹東郡命世之才也若迎以牧州必寧生民鮑
信等亦以為然乃與州吏萬潜等至東郡迎操領兖州
刺史操遂進兵擊黄巾於壽張東不利賊衆精悍操兵
寡弱操撫循激勵明設賞罰承間設竒晝夜㑹戰戰輙禽獲賊遂退走鮑信戰死　冬十二月曹操追黄巾至濟
北悉降之得戎卒三十餘萬男女百餘萬口収其精鋭