積榖以待其來崔浩勸魏主行魏主從之　絜恥言之
不用欲敗魏師魏主與諸將期㑹鹿渾谷絜矯詔易其
期帝至鹿渾谷欲擊柔然絜諌止之使待諸將帝留鹿
渾谷六日諸將不至柔然遂逺遁追之不及軍還經漢
中糧盡士卒多死絜隂使人驚魏軍勸帝委軍輕還帝
不從絜以軍出無功請治崔浩之罪帝曰諸將失期遇
賊不擊浩何罪也浩以絜矯詔事白帝帝至五原収絜
囚之帝之北行也絜私謂所親曰若車駕不返吾當立