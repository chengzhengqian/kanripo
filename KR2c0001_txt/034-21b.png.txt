上親兵部郎中蔣乂曰錡大功親皆淮安靖王之後也
淮安有佐命之功陪陵享廟豈可以末孫為惡而累之乎又欲誅其兄弟乂曰錡兄弟故都綂國貞之子也國
貞死王事豈可使之不祀乎宰相以為然辛巳錡從父
弟宋州刺史銛等皆貶官流放十一月甲申朔錡至長
安上御興安門面詰之對曰臣初不反張子良等教臣
耳上曰卿為元帥子良等謀反何不斬之然後入朝錡
無以對乃并其子師回腰斬之有司請毁錡祖考冢廟