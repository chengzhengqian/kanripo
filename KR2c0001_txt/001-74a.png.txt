合兵軍上谷　燕太子丹怨王欲報之以問其傅鞠武
鞠武請西約三晉南連齊楚北媾匈奴以圖秦太子曰
太傅之計曠日彌久令人心惛然恐不能湏也頃之将
軍樊於期得罪亡之燕太子受而舍之鞠武諫曰夫以
秦王之暴而積怒於燕足為寒心又況聞樊将軍之所
在乎是謂委肉當餓虎之蹊也願太子疾遣樊将軍入
匈奴太子曰樊将軍窮困於天下歸身於丹是固丹命
卒之時也願更慮之鞠武曰夫行危以求安造禍以為