望晝夜兼行至長安歴抵諸妹以蜀貨遺之曰此章仇
公所贈也時中女新寡釗遂館於其室中分蜀貨以與
之於是諸楊日夜譽兼瓊且言釗善樗蒲引之見上得隨
供奉官出入禁中改金吾兵曹參軍
五載夏五月乙亥以劒南節度使章仇兼瓊為户部尚
書諸楊引之也
楊貴妃方有寵毎乘馬則高力士執轡授鞭織繡之工
專供貴妃院者七百人中外爭獻器服珍玩嶺南經畧