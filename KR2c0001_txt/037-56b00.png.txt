醫許之　十二月戊寅諸軍㧞鳯州以滿存為鳯州
防禦使　楊復恭𫝊檄闗中稱得朱玫首者以静難
節度使賞之王行瑜戰數敗恐獲罪於朱玫與其下謀
曰今無功歸亦死曷若與汝曹斬玫首定京城迎大駕
取邠寧節鉞乎衆從之甲寅行瑜自鳯州擅引兵歸京
師玫方視事聞之怒召行瑜責之曰汝擅歸欲反邪行
瑜曰吾不反欲誅反者朱玫耳遂擒斬之并殺其黨數
百人諸軍大亂焚掠京城士民無衣凍死者蔽地裴澈