有寵於魏主宦官張景嵩説之云义欲害嬪嬪泣訢於
帝曰义非獨欲殺妾又將不利於陛下帝信之因义出
宿解义侍中明旦又將入宫門者不納　夏四月辛卯
太后復臨朝攝政下詔追削劉騰官爵除义名為民清
河國郎中令韓子熈上書為清河王懌訟寃乞誅元义
等曰昔趙高柄秦令關東鼎沸今元义専魏使四方雲
擾開逆之端起於宋維成禍之末良由劉騰宜梟首洿
宫斬骸沈族以明其罪太后命發劉騰之墓露散其骨