内猶施警蹕况涉履山河而不加三思乎其四以為陛
下耳聴法音目翫墳典口對百辟心虞萬機景昊而食
夜分而寢加以孝思之至隨時而深文章之業日成篇
卷雖叡明所用未足為煩然非所以嗇神養性保無疆
之祚也伏願陛下垂拱司契而天下治矣帝頗納之顯
宗麒麟之子也顯宗又上言以為州郡貢察徒有秀孝
之名而無秀孝之實朝廷但檢其門望不復彈坐如此
則可令别貢門望以敘士人何假冒秀孝之名也夫門