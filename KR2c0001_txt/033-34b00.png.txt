衙官扈岌往見惟岳讓之曰尚書舉兵正為大夫求旌
節耳非為己也今大夫乃信邵真之言遣弟奉表悉以
反逆之罪歸尚書自求雪身尚書何負扵大夫而至此
邪若相為斬邵真則相待如初不然當與大夫絶矣判
官畢華言扵惟岳曰田尚書以大夫之故陷身重圍大
夫一旦負之不義甚矣且魏愽淄青兵彊食富足抗天
下事未可知柰何遽為二三之計乎惟岳素怯不能守
前計乃引邵真對扈岌斬之發成徳兵萬人與孟祐俱