等勿憂也事遂寢　安祿山歸至范陽朝廷毎遣使者
至皆稱疾不出迎盛陳武備然後見之裴士淹至范陽
二十餘日乃得見無復人臣禮楊國忠日夜求祿山反
狀使京兆尹圍其第捕祿山客李超等送御史臺獄潛
殺之祿山子慶宗尚宗女榮義郡主供奉在京師密報
祿山祿山愈懼六月上以其子成婚手詔召祿山觀禮
祿山辭疾不至秋七月祿山表獻馬三千匹毎匹執鞚
夫二人遣蕃將二十二人部送河南尹達奚珣疑有變