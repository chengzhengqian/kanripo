以巡為河南節度副使巡以將士有功遣使詣虢王巨
請空名告身及賜物巨唯與折衝果毅告身三十通不
與賜物巡移書責巨巨竟不應
二載春正月安祿山自起兵以來目漸昏至是不復覩
物又病疽性益躁暴左右使令小不如意動加箠撻或
時殺之既稱帝深居禁中大將希得見其面皆因嚴莊
白事莊雖貴用事亦不免箠撻閹豎李豬兒被撻尤多
左右人不自保祿山嬖妾叚氏生子慶恩欲以代慶緒