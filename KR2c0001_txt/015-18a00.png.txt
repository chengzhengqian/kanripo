遂令天下將有土崩之埶任其事者豈得辭四海之責
哉今軍破於外資竭於内保淮之志非所復及莫若還
保長江督將各復舊鎮自長江以外羈縻而已引咎責
躬更為善治省其賦後與民更始庻可以救倒懸之急
也使君起於布衣任天下之重當董統之任而敗喪至
此恐闔朝羣賢未有與人分其任者若猶以前事為未
工故復求之於分外宇宙雖廣自容何所此愚智所不
解也又與㑹稽王昱牋曰為人臣者誰不願尊其主比