便於時而相承施用或自古為利而於今廢墜或道徳
髙雋久在沈淪或巧言眩俗妖邪害政者悉令詳思以
漸條奏朝晡給御食畢景聽還帝識度沈敏少居臺閣
明習吏事即位尤自勤勵大革顯祖之弊時人服其明
而譏其細羣臣進言帝皆從容受納戊子以長廣王湛
為右丞相平陽王淹為太傅彭城王浟為大司馬　冬
十一月辛巳立世子百年為太子百年時纔五歲
二年齊主之謀誅楊燕也許以長廣王湛為太弟既而