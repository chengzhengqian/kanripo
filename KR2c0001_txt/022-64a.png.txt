雲使早降曰若未能自決當聽諸人今夜共議明晨早
報慶雲等冀得小緩因待夜突出乃報曰請俟明日天
光因使謂曰知須水今相為小退任取澗水飲之賊衆
悦無復走心天光宻使軍士多作木槍各長七尺昏後
繞城布列要路加厚又伏人槍中備其衝突兼令宻縛
長梯於城北其夜慶雲道洛果馳馬突出遇槍馬各傷
倒伏兵起即時擒之軍士緣梯入城餘衆皆出城南遇
槍而止窮窘乞降丙子天光悉収其仗而阬之死者萬