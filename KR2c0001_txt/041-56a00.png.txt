鐵掩心擐之坐調弓矢俄而騎兵大至從榮走歸府僚
佐皆䑕匿牙兵掠嘉善坊潰去從榮與妃劉氏匿牀下
皇城使安從益就斬之并殺其子以其首獻初孫岳頗
得預内廷密謀馮朱患從榮狼伉岳嘗為之極言禍福
之歸康義誠恨之至是乗亂密遣騎士射殺之帝聞從
榮死悲駭幾落御榻絶而復蘇者再由是疾復劇從榮
一子尚幼養宫中諸將請除之帝泣曰此何罪不得已
竟與之癸巳馮道帥羣臣入見帝於雍和殿帝雨泣嗚