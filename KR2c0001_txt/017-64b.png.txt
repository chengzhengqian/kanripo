使老弱乗舟向白石聲言悉衆自白石歩上劉裕留參
軍沈林子徐赤特戍南㟁斷查浦戒令堅守勿動裕及
劉毅諸葛長民北出拒之林子曰妖賊此言未必有寔
宜深為之防裕曰石頭城險且淮栅甚固留卿在後足
以守之林子穆夫之子也庚辰盧循焚查浦進至張侯
橋徐赤特将擊之林子曰賊聲徃白石而屢來挑戰其
情可知吾衆寡不敵不如守險以待大軍赤特不從遂
出戰伏兵發赤特大敗單舸奔淮北林子及将軍劉鍾