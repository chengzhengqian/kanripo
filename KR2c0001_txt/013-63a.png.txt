軍李逵帥衆七千降於趙自河以南氐羌皆附於趙
　冬十月乙丑遣侍御史俞歸至涼州授張重華侍中
大都督督隴右關中諸軍事大將軍涼州刺史西平公
歸至姑臧重華欲稱涼王未肯受詔使所親沈猛私謂
歸曰主公奕世為晉忠臣今曾不如鮮卑何也朝廷封
慕容皝為燕王而主公纔為大將何以表勸忠賢乎明
臺宜移河右共勸州主為涼王人臣出使苟利社稷專
之可也歸曰吾子失言昔三代之王也爵之貴者莫若