號泣訴寃遵慶為言聖恩優厚諷令入朝懷恩許諾副
將范志誠以為不可曰公信其甘言入則為來瑱不復
還矣明日懷恩見遵慶以懼死為辭請令一子入朝志
誠又以為不可遵慶乃還御史大夫王翊使囘紇還懷
恩先與可汗往來恐翊洩其事遂留之
二年春正月丙午遣檢校刑部尚書顏真卿宣慰朔方
行營上之在陜也真卿請奉詔召僕固懷恩上不許至
是上命真卿説諭懷恩入朝對曰陛下在陜臣往以忠