刺史劉道憐各将兵入衛建康藩豫州刺史毅之從弟
也毅聞盧循入宼将拒之而疾作既瘳将行劉裕遺毅
書曰吾徃習擊妖賊曉其變態賊新獲姦利其鋒不可
輕今脩舡垂畢當與弟同舉克平之日上流之任皆以
相委又遣劉藩徃諭止之毅怒謂藩曰徃以一時之功
相推耳汝便謂我真不及劉裕邪投書於地帥舟師二
萬發姑孰循之初入㓂也使徐道覆向尋陽循自将攻
湘中諸郡荆州刺史劉道規遣軍逆戰敗于長沙循進