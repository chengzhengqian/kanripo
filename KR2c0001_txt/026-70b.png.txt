自稱梁王　十一月淵迎代王即位遥尊煬帝為太上
皇進封淵為唐王
唐高祖武德元年隋煬帝至江都荒淫益甚宫中為百
餘房各盛供張實以美人日令一房為主人江都郡丞
趙元楷掌供酒饌帝與蕭后及幸姬歴就宴飲酒巵不
離口從姬十餘人亦常醉然帝見天下危亂意亦擾擾
不自安退朝則幅巾短衣䇿杖步遊徧歴臺館非夜不
止汲汲顧景唯恐不足帝自曉占候卜相好為呉語常