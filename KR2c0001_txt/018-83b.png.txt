等諸國告諭之　三月辛未魏平東将軍娥清安西将
軍古弼将精騎一萬伐燕平州刺史拓拔嬰帥遼西諸
軍㑹之　夏四月魏娥清古弼攻燕白狼城克之髙麗
遣其将葛盧孟光将衆數萬随陽伊至和龍迎燕王髙
麗屯於臨川燕尚書令郭生因民之憚遷開城門納魏
兵魏人疑之不入生遂勒兵攻燕王王引髙麗兵入自
東門與生戰於闕下生中流矢死葛盧孟光入城命軍
士脫弊褐取燕武庫精仗以給之大掠城中五月乙卯