犇歸鐘城鐘城人聞祝阿已潰大恐懼遂空壁亡去費
邑分遣弟敢守巨里弇進兵先脅巨里嚴令軍中趣脩
攻具宣敇諸部後三日當悉力攻巨里城隂緩生口令
得亡歸以弇期告邑邑至日果自將精兵三萬餘人來
救之弇喜謂諸將曰吾所以脩攻具者欲誘致之耳野
兵不撃何以城為即分三千人守巨里自引精兵上岡
阪乘髙合戰大破之臨陳斬邑既而收首級以示城中
城中兒懼費敢悉衆亡歸張歩弇復收其積聚縱兵撃