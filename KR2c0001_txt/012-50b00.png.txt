不去　秋七月復封常山王乂為長沙王　冬十
二月封大司馬冏子冰為樂安王英為濟陽王超為淮
南王
太安元年大司馬冏欲久専大政以帝子孫俱盡大將
軍穎有次立之勢清河王覃遐之子也方八歲乃上表
請立之夏五月癸卯立覃為皇太子以冏為太子太師
東海王越為司空領中書監　齊武閔王冏既得志頗
驕奢擅權大起府第壞公私廬舍以百數制與西宫等