退走㑹理等兵大敗戰及溺死者五千人景積其首於
闕下以示城中景又使于子恱求和上使御史中丞沈
浚至景所景實無去志謂浚曰今天時方熱軍未可動
乞且留京師立效浚發憤責之景不對横刀叱之浚曰
負恩忘義違弃詛盟固天地所不容沈浚五十之年常
恐不得死所何為以死相懼耶因徑去不顧景以其忠
直捨之於是景決石闕前水百道攻城晝夜不息邵陵
世子堅屯太陽門終日蒱飲不恤吏士其書佐董勛熊