章事甲申以門下侍郎同平章事裴樞為左僕射崔逺
為右僕射並罷政事初栁璨及第不四年為宰相性傾
巧輕佻時天子左右皆朱全忠腹心璨曲意事之同列
裴樞崔逺獨孤損皆朝廷宿望意輕之璨以為憾和王
傅張廷範本優人有寵於全忠奏以為太常卿樞曰廷
範勲臣幸有方鎮何藉樂卿恐非元帥之㫖持之不下
全忠聞之謂賔佐曰吾嘗以裴十四器識貞純不入浮
薄之黨觀此議論本態露矣璨因此并逺損譖於全忠