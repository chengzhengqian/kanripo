立怒曰我國亦有喪朝廷不弔祭又詔書乃賜故王遂
置使者於外館禮遇甚薄使者還具以狀聞上以酋龍
不遣使來告喪又名近𤣥宗諱遂不行冊禮酋龍乃自
稱皇帝國號大禮改元建極遣兵陷播州
懿宗咸通元年冬十月安南都䕶李鄠復取播州
十二月戊申安南土蠻引南詔兵合三萬餘人乘虚攻
交趾陷之都護李鄠與監軍犇武州
二年春正月詔發邕管及鄰道兵救安南擊南蠻