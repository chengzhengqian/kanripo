兵糧幾何能敵朝廷乎左右請殺彦珣敬瑭曰惟副使
一人我自保之汝輩勿言也戊戌昭義節度使皇甫立
奏敬瑭反敬瑭表帝養子不應承祀請傳位許王帝手
裂其表抵地以詔答之曰卿於鄂王固非疎逺衛州之
事天下皆知許王之言何人肯信壬寅制削奪敬瑭官
爵乙巳以張敬逹兼太原四面排陳使河陽節度使張
彦琪為馬步軍都指揮使以安國節度使安審𤦺為馬
軍都指揮使以保義節度使相里金為步軍都指揮使