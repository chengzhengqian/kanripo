功當賞婁恱恥功出其下問之於執政賞遂不行八年春正月魏中山王英至義陽將取三闗先策之曰
二闗相須如左右手若克一闗兩闗不待攻而破攻難
不如攻易宜先攻東闗又恐其并力於東乃使長史李
華帥五統向西闗以分其兵勢自督諸軍向東闗先是
馬仙琕使雲騎將軍馬廣屯長薄軍主胡文超屯松峴
丙申英至長薄戊戌長薄潰馬廣遁入武陽英進圍之
上遣冠軍將軍彭甕生驃騎將軍徐元季將兵援武陽