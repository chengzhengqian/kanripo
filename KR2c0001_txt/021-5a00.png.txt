魏主曰卿主若不忘忠義何以不立近親如周公之輔
成王而自取之乎慶逺曰成王有亞聖之徳故周公得
而相之今近親皆非成王之比故不可立且霍光亦舍
武帝近親而立宣帝唯其賢也魏主曰霍光何以不自
立慶逺曰非其類也主上正可比宣帝安得比霍光若
爾武王伐紂不立微子而輔之亦為茍貪天下乎魏主
大笑曰朕來問罪如卿之言便可釋然慶逺曰見可而
進知難而退聖人之師也魏主曰卿欲吾和親為不欲