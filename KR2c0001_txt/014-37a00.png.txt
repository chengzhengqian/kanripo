召北中郎將郭黙為後將軍領屯騎校尉司徒右長史
庾氷為吳國内史皆將兵以備峻氷亮之弟也於是下
優詔徵峻為大司農加散騎常侍位特進以弟逸代領
部曲峻上表曰昔明皇帝親執臣手使臣北討胡冦今
中原未靖臣何敢即安乞補青州界一荒郡以展鷹犬
之用復不許峻嚴裝將赴召猶豫未決參軍任讓謂峻
曰將軍求處荒郡而不見許事勢如此恐無生路不如
勒兵自守阜陵令匡術亦勸峻反峻遂不應命温嶠聞