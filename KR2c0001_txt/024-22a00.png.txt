死囚且數千人有司請釋之以充戰士帝不許悉令棓
殺之事未成而城䧟十二月丙辰徐世譜任約退戍巴
陵于謹逼帝使為書召王僧辯帝不可使者曰王今豈
得自由帝曰我既不自由僧辯亦不由我又從長孫儉
求宫人王氏茍氏及㓜子犀首儉並還之或問何意焚
書帝曰讀書萬卷猶有今日故焚之　辛未帝為魏人
所殺梁王詧遣尚書傅準監刑以土囊隕之詧使以布
帊纒尸斂以蒲席束以白茅葬於津陽門外並殺愍懐