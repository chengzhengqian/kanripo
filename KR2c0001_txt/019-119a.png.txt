後繼劭遣殿中將軍燕欽等拒之相遇於曲阿犇牛塘
欽等大敗劭於是縁淮樹柵以自守又决破崗方山埭
以絶東軍時男子既盡召婦女供役甲戌魯秀等募勇
士攻大航克之王羅漢聞官軍已度節放仗降縁渚幢
隊以次犇散器仗鼓盖充塞路衢是夜劭閉守六門於
門内鑿塹立柵城中沸亂丹陽尹尹𢎞等文武將吏争
踰城出降劭燒輦及衮冕服於宫庭蕭斌宣令所統皆
使觧甲自石頭戴白幡来降詔斬斌於軍門濬勸劭載