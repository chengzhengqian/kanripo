苦河南地熱常思北歸魏主賜之衣冠恂常私著胡服
八月戊戌恂宻謀召牧馬輕騎奔平城尚書陸琇啟帝
帝引見恂數其罪杖之百餘下囚於城西廢為庶人
初魏主南遷洛陽所親任者多中州儒士宗室及代人
往往不樂穆泰與陸叡謀作亂帝召任城王澄於凝閑
堂謂之曰穆泰謀為不軌扇誘宗室脫或必然今遷都
甫爾北人戀舊南北紛擾朕洛陽不立也此國家大事
非卿不能辦卿雖疾彊為我北行審觀其勢儻其微弱