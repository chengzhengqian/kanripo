夫立君以為民也凢在民上豈可不思此乎若欲通好
今以宿豫還彼彼當以漢中見歸紹還魏言之魏主不
從
　　魏伐柔然
晉武帝太元十六年　初柔然部人世服於代其大人
郁乆閭地粟袁卒部落分為二長子匹候䟦繼父居東
邉次子緼紇提别居西邉秦王堅滅代柔然附於劉衛
辰及魏王珪即位攻擊髙車等諸部率皆服從獨柔然