今日之禍前事不逺足以為鑒陛下今立魏王願先措
置晉王始得安全耳上流涕曰我不能爾因起入宫魏
王泰恐上立晉王治謂之曰汝與元昌善元昌今敗得
無憂乎治由是憂形於色上怪屢問其故治乃以狀吿
上憮然始悔立泰之言矣上面責承乾承乾曰臣為太
子復何所求但為泰所圖時與朝臣謀自安之術不逞
之人遂教臣為不軌耳今若泰為太子所謂落其度内
承乾既廢上御兩儀殿羣臣俱出獨留長孫無忌房𤣥