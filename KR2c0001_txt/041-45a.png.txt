郎中史舘修撰吕琦居相近時往見之從珂毎有奏請
皆咨𤦺而後行　安重誨言昭義節度使王建立過魏
州有揺衆之語五月丙寅制以太傅致仕　　秋八月
乙未捧聖軍使李行德十將張儉引告密人邊彦温告
安重誨發兵云欲自討淮南又引占相者問命帝以問
侍衛都指揮使安從進藥彦稠二人曰此姦人欲離間
陛下勳舊耳重誨事陛下三十年幸而冨貴何苦謀反
臣等請以宗族保之帝乃斬彦温召重誨慰撫之君臣