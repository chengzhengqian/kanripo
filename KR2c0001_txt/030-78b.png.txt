相皆順成其事䧟朕為淫刑之主聞卿所言深合朕心
賜元崇錢千緍時人多為魏元忠訟寃者太后復召為
肅政中丞元忠前後坐棄市流竄者四嘗侍宴太后問
曰卿往者數負謗何也對曰臣猶鹿耳羅織之徒欲得
臣肉為羮臣安所避之
聖厯元年武承嗣三思營求為太子數使人説太后曰
自古天子未有以異姓為嗣者太后意末决狄仁傑毎
從容於太后曰文皇帝櫛風沐雨親冐鋒鏑以定天下