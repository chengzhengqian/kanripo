薊宫臣等從王南解京師之圍還迎大駕寶左右皆惡
㑹言於寶曰清河王不得為太子神色甚不平且其才
武過人善收人心陛下若從衆請臣恐解圍之後必有
衛輒之事寶乃謂衆曰道通年少才不及二王豈可當
專征之任且朕方自統六師仗㑹以為羽翼何可離左
右也衆不恱而退左右勸寶殺㑹侍御史仇尼歸聞之
告㑹曰大王所恃者父父已異圖所仗者兵兵已去手
欲於何所自容乎不如誅二王廢太子大王自處東宫