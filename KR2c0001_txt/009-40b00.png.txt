曹公精兵往必破瓊等瓊等破則事去矣請先往救之
郭圖固請攻操營郃曰曹公營固攻之必不㧞若瓊等
見禽吾屬盡為虜矣紹但遣輕騎救瓊而以重兵攻操
營不能下紹騎至烏巢操左右或言賊騎稍近請分兵拒
之操怒曰賊在背後乃白士卒皆殊死戰遂大破之斬瓊等盡燔其糧榖殺士卒千餘人皆取其鼻牛馬割唇舌
以示紹軍紹軍將士皆恟懼郭圖慙其計之失復譖張
郃於紹曰郃快軍敗郃忿懼遂與髙覽焚攻具詣操營