梁州上命瑊戒嚴瑊出部勒未畢上已出城西命戴休
顔守奉天朝臣将士狼狽扈從戴休顔徇扵軍中曰懐
光已反遂乘城拒守朱泚之稱帝也兵部侍郎劉廼卧
病在家泚召之不起使蒋鎮自往說之凡再往知不可
誘脅乃歎曰鎮亦忝列曹不能捨生以至扵此豈可復
以己之腥臊汙漫賢者乎歔欷而返迺聞上幸山南搏
膺大呼自投扵牀不食數日而卒太子少師喬琳從上
至盩厔稱老疾不堪山險削髪為僧匿扵仙逰寺泚聞