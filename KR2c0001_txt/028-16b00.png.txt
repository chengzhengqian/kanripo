十三年太子承乾頗以遊畋廢學右庶子張𤣥素諌不
聽十四年上聞右庶子張𤣥素在東宫數諌爭擢為銀青
光禄大夫行左庶子太子嘗於禁中擊鼓𤣥素叩閤切
諌太子出其鼔對𤣥素毁之太子乆不出見官屬𤣥素
諌曰朝廷選俊賢以輔至徳今動經時月不見宮臣將
何以裨益萬一且宫中唯有婦人不知有能如樊姬者
乎太子不聽