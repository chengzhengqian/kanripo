兵逼宣州錢鏐復遣兵據蘇州儒屢破楊行宻之兵旌
旗輜重亘百餘里行宻求救于錢鏐鏐以兵食助之
景福元年春正月楊行宻謂諸将曰孫儒之衆十倍於
我吾戰數不利欲退保銅官如何劉威李神福曰儒掃
地逺來利在速戰宜屯據險要堅壁清野以老其師時
出輕騎抄其饋餉奪其俘掠彼前不得戰退無資糧可
坐擒也戴友規曰儒與我相持數年勝負略相當今悉
衆致死於我我若望風棄城正墮其計淮南士民從公