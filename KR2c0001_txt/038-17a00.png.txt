柳京兆尹孫揆監刑宗權於檻車中引首謂揆曰尚書
察宗權豈反者耶但輸忠不效耳觀者皆笑揆逖之族
孫也三月加朱全忠兼中書令進爵東平郡王全忠既
克蔡州軍勢益盛加奉國節度使趙徳諲中書令加蔡
州節度使趙犨同平章事充忠武節度使以陳州為治
所　　夏五月李克用大發兵遣李罕之李存孝攻孟
方立六月拔磁洺二州方立遣大將馬溉袁奉韜將兵
數萬拒之戰於琉璃陂方立兵大敗二將皆為所擒克