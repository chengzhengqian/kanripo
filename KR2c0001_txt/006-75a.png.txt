臣光曰人臣之罪莫大於欺罔是以明君疾之孝章謂
竇憲何異指鹿為馬善矣然卒不能罪憲則姦臣安所
懲哉夫人主之於臣下患在不知其姦茍或知之而復
赦之則不若不知之為愈也何以言之彼或為姦而上
不之知猶有所畏既知而不能討彼知其不足畏也則
放縱而無所顧矣是故知善而不能用知惡而不能去
人主之深戒也
元和三年三月太尉鄭𢎞數陳侍中竇憲權埶太盛言