戰者數萬人行軍總管宇文忻曰事急矣吾當以詭道
破之乃先射觀者觀者皆走轉相騰籍聲如雷霆忻乃
傳呼曰賊敗矣衆復振因其擾而乘之迥軍大敗走保
鄴城孝寛縱兵圍之李詢及思安伯代人賀婁子幹先
豋崔𢎞度妺先適迥子為妻及鄴城破迥窘迫升樓𢎞
度直上龍尾追之迥彎弓將射𢎞度𢎞度脱兠鍪謂迥
曰頗相識不今日各圖國事不得顧私以親戚之情謹
遏亂兵不許侵辱事勢如此早為身計何所待也迥擲