疾既至五原珪使人邀中山之路伺其使者盡執之寶
等數月不聞垂起居珪使所執使者臨河告之曰若父
已死何不早歸寶等憂恐士卒駭動珪使陳留公䖍將
五萬騎屯河東東平公儀將十萬騎屯河北略陽公遵
將七萬騎塞燕軍之南遵夀鳩之子也秦王興遣楊佛
嵩將兵救魏燕術士靳安言於太子寶曰天時不利燕
必大敗速去可免寶不聴安退告人曰吾輩皆當棄尸
草野不得歸矣燕魏相持積旬趙王麟將慕輿嵩等以