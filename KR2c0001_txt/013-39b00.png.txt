羅侯貪而無斷日復一日令流民得展姦計李特兄弟
並有雄才吾屬將為所虜矣宜為決計羅侯不足復問
也乃遣廣漢都尉曽元牙門張顯劉並等潜帥步騎三
萬襲特營羅尚聞之亦遣督䕶田佐助元元等至特安
卧不動待其衆半入發伏擊之死者甚衆殺田佐曽元
張顯傳首以示尚冉尚謂將佐曰此虜成去矣而廣漢
不用吾言以張賊勢今若之何於是六郡流民李含等
共推特行鎭北大將軍承制封拜以其弟流行鎭東大