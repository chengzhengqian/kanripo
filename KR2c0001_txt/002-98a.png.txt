許之一言則吳王率楚王略函谷關守滎陽敖倉之粟
距漢兵治次舎須大王大王幸而臨之則天下可并兩
主分割不亦可乎王曰善歸報吳王吳王猶恐其不果
乃身自為使者至膠西面約之膠西羣臣或聞王謀諌
曰諸侯地不能當漢十二為叛逆以憂太后非計也今
一帝尚云不易假令事成兩主分爭患乃益生王不聽
遂發使約齊菑川膠東濟南皆許諾初楚元王好書與
魯申公穆生白生俱受詩於浮丘伯及王楚以三人為