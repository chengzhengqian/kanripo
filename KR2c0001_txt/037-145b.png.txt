營涕泣如䘮親戚建以指揮使王宗賀權興元留後道
襲閬州人也始以舞童事建後浸預謀畫　九月戊
申武定節度使李思敬以洋州降王建　冬十月王建
攻拔興州以軍使王宗浩為興州刺史
三年夏四月王建出兵秦隴乘李茂貞之弱也遣判官
韋荘入貢亦修好於朱全忠全忠遣押牙王殷報聘
建與之宴殷言蜀甲兵誠多但乏馬耳建作色曰當道
江山險阻騎兵無所施然馬亦不乏押牙少留當共閲之