郡王孚封送其書於魏主陽平王敬先起兵於河橋以
討顥不克而死魏以侍中車騎將軍尚書右僕射爾朱
世隆為使持節行臺僕射大將軍相州刺史鎮鄴城魏
主之出也單騎而去侍衛後宫皆按堵如故顥一旦得之
號令已出四方人情想其風政而顥自謂天授遽有驕
怠之志宿昔賓客近習咸見寵待干擾政事日夜縱酒
不恤軍國所從南兵陵暴市里朝野失望高道穆兄子
儒自洛陽出從魏主魏主問洛中事子儒曰顥敗在旦