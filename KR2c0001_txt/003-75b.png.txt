參以二千人徃使參曰以好徃數人足矣以武徃二千
人無足以為也辭不可天子罷參郟壮士故濟北相韓
千秋奮曰以區區之越又有王王太后應獨相吕嘉為
害願得勇士三百人必斬嘉以報於是天子遣千秋與
王太后弟樛樂將二千人徃入越境吕嘉等乃遂反下
令國中曰王年少太后中國人也又與使者亂専欲内
屬盡持先王寳器入獻天子以自媚多從人行至長安
虜賣以為僮僕取自脱一時之利無顧趙氏社稷為萬