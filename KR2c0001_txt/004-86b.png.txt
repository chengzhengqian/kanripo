䇿之得也上於是疑之司𨽻校尉琅邪諸葛豐始以特
立剛直著名於朝數侵犯貴戚在位多言其短後坐春
夏繫治人徙城門校尉豐於是上書告堪猛罪上不直
豐乃制詔御史城門校尉豐前與光禄勲堪光禄大夫
猛在朝之時數稱言堪猛之美豐前為司𨽻校尉不順
四時修灋度專作苛暴以獲虚威朕不忍下吏以為城
門校尉不内省諸已而反怨堪猛以求報舉告按無證
之辭暴揚難驗之罪毁譽恣意不顧前言不信之大也