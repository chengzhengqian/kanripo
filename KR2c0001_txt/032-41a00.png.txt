八年春二月吏部侍郎徐浩薛邕皆元載王縉之黨浩
妾弟侯莫陳怤為美原尉浩屬京兆尹杜濟虚以知驛
奏優又屬邕擬長安尉怤參臺御史大夫李栖筠劾奏
其狀敇禮部侍郎萬年于邵等按之邵奏邕罪在赦前
應原除上怒夏五月乙酉貶浩明州别駕邕歙州刺史
丙戌貶濟杭州刺史邵桂州長史朝廷稍肅
十二年中書侍郎同平章事元載專橫黃門侍郎同平
章事王縉附之二人俱貪載妻王氏及子伯和仲武縉