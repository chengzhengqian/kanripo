憤質責囂曰國家以君知臧否曉廢興故以手書暢意
足下推忠誠既遣伯春委質而反欲用佞惑之言為族
滅之計邪因欲前刺囂囂起入部勒兵將殺歙歙徐杖
節就車而去囂使牛邯將兵圍守之囂將王遵諫曰君
叔雖單車逺使而陛下之外兄也殺之無損於漢而隨
以族滅昔宋執楚使遂有析骸易子之禍小國猶不可
辱况於萬乗之主重以伯春之命哉歙為人有信義言
行不違及往來遊説皆可案覆西州士大夫皆信重之