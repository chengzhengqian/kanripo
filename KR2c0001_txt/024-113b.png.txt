王為畧陽公迎立岐州刺史寜都公毓公卿皆曰此公
之家事敢不唯命是聽乃斬鳯等於門外孫恒亦伏誅
時李植父柱國大將軍逺鎮𢎞農䕶召逺及植還朝逺
疑有變沉吟乆之乃曰大丈夫寜為忠鬼安可作叛臣
邪遂就徴至長安䕶以逺功名素重猶欲全之引與相見
謂之曰公児遂有異謀非止屠戮䕶身乃是傾危宗社
叛臣賊子理宜同疾公可早為之所乃以植付逺逺素
愛植植又口辯自陳初無此謀逺謂為信然詰朝將植