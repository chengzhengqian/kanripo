將傾覆社稷使臣無靣目見太祖於九泉且臣既為天
子之兄位至宰相尚復何求願陛下勿信讒人之言疎
棄骨肉王乃止不召而心猶疑之鳯等益懼密謀滋甚
刻日召羣公入醼因執䕶誅之張光洛又以告䕶䕶乃
召柱國賀蘭祥領軍尉遲綱等謀之祥等勸䕶廢立時
綱總領禁兵䕶遣綱入宫召鳯等議事及至以次執送
䕶第因罷散宿衛兵王方悟獨在内殿令宫人執兵自
守䕶遣賀蘭祥逼王遜位幽於舊第悉召公卿㑹議廢