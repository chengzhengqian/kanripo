貴乎興曰興唐之忠臣固無降理今數刻之人耳願一
言而死思明曰試言之興曰主上待祿山恩如父子羣
臣莫及不知報徳乃興兵指闕塗炭生人大丈夫不能
翦除凶逆乃北面為之臣乎僕有短策足下能聽之乎
足下所以從賊求富貴耳譬如鷰巢於幕豈能久安何
如乘間取賊轉禍為福長享富貴不亦美乎思明怒命
張於木上鋸殺之詈不絶口以至於死賊毎破一城城
中人衣服財賄婦人皆為所掠男子壯者使之負擔羸