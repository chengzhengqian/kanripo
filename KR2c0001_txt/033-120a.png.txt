為魏愽節度使　渾瑊帥諸軍出斜谷崔漢衡勸吐
蕃出兵助之尚結賛曰邠軍不出将襲我後韓逰瓌聞
之遣其将曹子逹将兵三千往會瑊軍吐蕃遣其将
論莽羅依将兵二萬從之李楚琳遣其将石鍠将卒七
百從瑊拔武功庚戌朱泚遣其将韓旻等攻武功鍠以
其衆迎降瑊戰不利收兵登西原會曹子達以吐蕃至
擊旻大破之扵武亭川斬首萬餘級旻僅以身免瑊遂
引兵屯奉天與李晟東西相應以逼長安　朱泚姚令