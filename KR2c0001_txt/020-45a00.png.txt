為魏所擄上聞之召蔡興宗以敗書示之曰我愧卿甚
永降號左將軍攸之免官以貞陽公領職還屯淮隂由
是失淮北四州及豫州淮西之地　裴子野論曰昔齊
桓矜於葵丘而九國叛曹公不禮張松而天下分一失
毫釐其差逺矣太宗之初威令所被不滿百里卒有離
心士無固色而能開誠心布欵實莫不感恩服徳致命
効死故西摧北蕩㝢内褰開既而六軍獻㨗方隅束手
天子欲賈其餘威師出無名長淮以北倐忽為戎惜乎