冦助趙守禦又云分兵就食趙將石公立戍深州白趙
王鎔請拒之鎔遽命開門移公立于外以避之公立出
門指城而泣曰朱氏滅唐社稷三尺童子知其為人而
我王猶恃姻好以長者期之此所謂開門揖盜者也惜
乎此城之人今為虜矣梁人有亡奔真定以其謀告鎔
者鎔大懼又不敢先自絶但遣使詣洛陽訴稱燕兵已
還與定州講和如故深冀民見魏博兵入奔走驚駭乞
召兵還上遣使詣真定慰諭之未幾廷隠等閉門盡殺