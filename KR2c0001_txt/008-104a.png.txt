左車騎將軍領冀州牧封槐里侯嵩能温䘏士卒每軍
行頓止須營幔修立然後就舍軍士皆食爾乃嘗飯故
所嚮有功　張曼成餘黨更以趙𢎞為帥衆復盛至十
餘萬據宛城朱雋與荆州刺史徐璆等合兵圍之自六
月至八月不抜有司奏徵雋司空張温上疏曰昔秦用
白起燕任樂毅曠年歴載乃能克敵雋討潁川已有功效
引師南指方畧已設臨軍易將兵家所忌宜假日月責
其成功帝乃止雋擊𢎞斬之賊帥韓忠復據宛拒雋雋