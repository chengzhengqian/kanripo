齊來因數産曰王不早之國今雖欲行尚可得邪具
以灌嬰與齊楚合從欲誅諸吕告彦且趣産急入宫平
陽侯頗聞其語馳告丞相太尉太尉欲入北軍不得入
襄平侯紀通尚符節乃令持節矯内太尉北軍太尉復
令酈寄與典客劉掲先說吕禄曰帝使太尉守北軍欲
足下之國急歸將印辭去不然禍且起吕禄以為酈況
不欺已遂解印屬典客而以兵授太尉太尉至軍吕禄
已去太尉入軍門行令軍中曰為吕氏右袒為劉氏左