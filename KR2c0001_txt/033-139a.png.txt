更以為罪乎滉性剛嚴不附權貴故多謗毁願陛下察
之臣敢保其無它上曰外議洶洶章奏如麻卿弗聞乎
對曰臣固聞之其子臯為考功員外郎今不敢歸省其
親正以謗語沸騰故也上曰其子猶懼如此卿柰何保
之對曰滉之用心臣知之至熟願上章明其無它乞宣
示中書使朝衆皆知之上曰朕方欲用卿人亦何易可
保慎勿違衆恐併為卿累也泌退遂上章請以百口保
滉它日上謂泌曰卿竟上章已為卿留中雖知卿與滉