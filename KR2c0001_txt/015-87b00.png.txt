禁旅十總外兵寵任極矣今卒困於此此吾之死地也
尚安之乎乃就帳免胄西向稽首伏劒而死秦兵殺軍
司席仂癸已秦兵入清塞天錫遣兵司趙克哲帥衆拒
之秦兵與克哲戰於赤岸大破之俘斬三萬八千級克
哲死天錫出城自戰城内又叛天錫與數千騎犇還姑
臧甲午秦兵至姑臧天錫素車白馬面縛輿櫬降於軍
門茍萇釋縛焚櫬送於長安涼州郡縣悉降於秦九月
秦王堅以梁熈為涼州刺史鎮姑臧徙豪右七千餘户