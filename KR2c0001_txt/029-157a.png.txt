都督趙文翽盡忠萬榮之妹夫也皆居於營州城側文
翽剛愎契丹饑不加賑給視酋長如奴僕故二人怒而
反乙丑遣左鷹揚衞將軍曹仁師金吾衛大將軍張𤣥
遇左威衛大將軍李多祚司農少卿麻仁節等二十八
將討之　秋七月辛亥以春官尚書梁王武三思為榆
闗道安撫大使姚璹副之以備契丹改李盡忠為李盡
滅孫萬榮為孫萬斬盡忠尋自稱無上可汗據營州以
萬榮為前鋒畧地所向皆下旬日兵至數萬進圍檀州