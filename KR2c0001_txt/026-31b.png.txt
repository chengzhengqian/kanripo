日而成諸軍相次繼進大戰于東岸高麗兵大敗死者
萬計諸軍乘勝進圍遼東城即漢之襄平城也車駕度
遼引曷薩那可汗及高昌王伯雅觀戰處以攝憚之因
下詔赦天下命刑部尚書衞文昇尚書右丞劉士龍撫
遼左之民給復十年建置郡縣以相統攝諸將之東下
也帝親戒之曰今者弔民伐罪非為功名諸將或不識
朕㫖欲輕兵掩襲孤軍獨鬭立一身之名以邀勲賞非
大軍行法公等進軍當分為三道有所攻撃必三道相