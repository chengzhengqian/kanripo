以兼山東退可以封函谷奈何欲束手受制於人乎言
未卒岳執孝通手曰君言是也乃遜辭為啟而不就壬辰丞相歡還鄴送爾朱度律天元於洛陽斬之　五
月丙申魏主酖節閔帝於門下外省詔百司㑹喪葬用
殊禮以沛郡王欣為太師趙郡王諶為太保南陽王寶
炬為太尉長孫稚為太傅寶炬愉之子也丞相歡固辭
天柱大將軍戊戌許之己酉清河王亶為司徒侍中河
南高隆之本徐氏養子丞相歡命以為弟恃歡勢驕狎