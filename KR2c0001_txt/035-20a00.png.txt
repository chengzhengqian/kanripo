景王已長請立為太子裴度請速下詔副天下望上無
言既而兩省官亦繼有請立太子者癸巳詔立景王湛
為皇太子上疾浸瘳
三年春正月癸未賜兩軍中尉以下錢二月辛卯賜統
軍軍使等錦綵銀器各有差　初翼城人鄭注眇小目
下視而巧譎傾謟善揣人意以醫遊四方羇貧甚甞以
藥術干徐州牙將牙將悦之薦於節度使李愬愬餌其
藥頗驗遂有寵署為牙推浸預軍政妄作威福軍府患