都兵自送西還長安邳肜曰吏民謳吟思漢乆矣故更
始舉尊號而天下嚮應三輔清宫除道以迎之今卜者
王郎假名因埶驅集烏合之衆遂振燕趙之地無有根
本之固明公奮二郡之兵以討之何患不克今釋此而
歸豈徒空失河北必更驚動三輔墮損威重非計之得
者也若明公無復征伐之意則雖信都之兵猶難㑹也
何者明公既西則邯鄲埶成民不肯捐父母背成主而
千里送公其離散亡逃可必也秀乃止秀以二郡兵弱