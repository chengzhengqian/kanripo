兄弟舅甥書幣而已何表貢之有雲䖍曰驃信既欲為
弟為甥驃信景莊之子景莊豈無兄弟於驃信為諸父
驃信為君則諸父皆稱臣况弟與甥乎且驃信之先由
大唐之命得合六詔為一恩德深厚中間小忿罪在邊
鄙今驃信欲修舊好豈可違祖考之故事乎順祖考孝
也事大國義也息戰争仁也審名分禮也四者皆令德
也可不勉乎驃信待雲䖍甚厚以木夾二授雲䖍其一
上中書門下其一牒嶺南西道然猶未肯奉表稱貢