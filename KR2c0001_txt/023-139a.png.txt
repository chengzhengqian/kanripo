雲麾將軍元頵等據東陽以應江陵遣頵及别將李
占下據建徳江口張彪攻永嘉克之新安民程靈洗起
兵據郡以應神茂於是浙江以東皆附江陵湘東王繹
以靈洗為譙州刺史領新安太守　十一月侯景以趙
伯超為東道行臺據錢塘以田遷為軍司據富春以李
慶緒為中軍都督謝答仁為右廂都督李遵為左廂都
督以討劉神茂　己夘加侯景九錫漢國置丞相以下
官己丑豫章王棟禪位於景景即皇帝位於南郊還登