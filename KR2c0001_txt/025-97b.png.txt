廣遣總管杜彦與韓擒虎合軍步騎二萬屯于新林蘄
州總管王世積以舟師出九江破陳將紀頊於蘄口陳
人大駭降者相繼晉王廣上狀帝大悅宴賜羣臣時建
康甲士尚十餘萬人陳主素怯懦不達軍事惟晝夜啼
泣臺内處分一以委施文慶文慶既知諸將疾已恐其
有功乃奏曰此等怏怏素不伏官迫此事機那可専信
由是諸將凢有啟請率皆不行賀若弼之攻京口也蕭
摩訶請將兵逆戰陳主不許及弼至鍾山摩訶又曰弼