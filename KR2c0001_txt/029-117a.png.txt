為大軍至驚懼自相殺傷死者萬計訥時在武街去
大來谷二十里虜軍塞其中間晙復夜出兵襲之虜
大潰始得與訥軍合同追犇至洮水復戰於長城堡
又敗之前後殺獲數萬人豐安軍使王海賓戰死乙丑
敇罷親征戊辰姚崇盧懐慎等奏頃者吐蕃以河為境
神龍中尚公主遂踰河築城置獨山九曲两軍去積石
三百里又於河上造橋今吐蕃既叛宜毁橋㧞城從之
以王海賔之子忠嗣為朝散大夫尚輦奉御養之宫中