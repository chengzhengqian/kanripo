若去宗廟園陵逺巡邊鄙臣恐車駕濟河無復還期今
華州兵力雖微控帶闗輔亦足自固臣積聚訓厲十五
年矣西距長安不逺願陛下臨之以圖興復上乃從之乙
未宿下邽丙申至華州以府署為行宫建視事於龍興
寺茂貞遂入長安自中和以來所葺宫室市肆燔燒俱
盡乙巳以中書侍郎同平章事崔𦙍同平章事充武安
節度使上以𦙍崔昭緯之黨也故出之　丙午以翰林
學士承㫖尚書左丞陸扆為户部侍郎同平章事扆陜