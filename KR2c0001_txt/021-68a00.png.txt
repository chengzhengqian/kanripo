其端大司馬不應它日又進曰今與古異不可以淳風
期物士大夫攀龍附鳯者皆望有尺寸之功今童兒牧
䜿皆知齊祚已終明公當承其運天文䜟記又復炳然
天心不可違人情不可失茍厯數所在雖欲謙光亦不
可得己大司馬曰吾方思之約曰公初建牙樊沔此時
應思今王業已成何所復思若不早定大業脫有一人
立異即損威徳且人非金玉時事難保豈可以建安之
封遺之子孫若天子還都公卿在位則君臣分定無復