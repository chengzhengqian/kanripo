士十餘人傉檀嘉納之王尚至長安興以為尚書傉檀
燕羣僚於宣徳堂仰視歎曰古人有言作者不居居者
不作信矣武威孟禕曰昔張文王始為此堂於今百年
十有二主矣惟履信思順者可以久處傉檀善之
秋八月秃髪傉檀以興城侯文支鎮姑臧自還樂都雖
受秦爵命然其車服禮儀皆如王者　　冬十一月秃
髪傉檀遷于姑臧
三年秋七月秃髪傉檀復貳於秦遣使邀乞伏熾磐熾