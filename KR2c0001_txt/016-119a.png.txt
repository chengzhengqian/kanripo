采稆死者相枕舉城皆謀迎趙王麟詳遣輔國將軍張
驤帥五千餘人督租於常山麟自下零入驤軍潛襲中
山城門不閉執詳斬之麟遂稱尊號聽人四出采稆
人既飽求與魏戰麟不從稍復窮餓魏王珪軍魯口遣
長孫肥帥騎七千襲中山入其郛麟追至𣲖水為魏所
敗而還八月丙寅朔魏王珪徙軍常山之九門軍中大
疫人畜多死將士皆思歸珪問疫於諸將對曰在者纔
什四五珪曰此固天命將若之何四海之民皆可為國