何為乎若不能事朕今日請避賢路行瑜茂貞流汗不
能言獨韓建粗述入朝之由上與三帥宴三帥奏稱南
北司互有朋黨墮紊朝政韋昭度討西川失䇿李谿作
相不合衆心請誅之上未之許是日行瑜等殺昭度谿
於都亭驛又殺樞宻使康尚弼及宦官數人又言王珂
王珙嫡庶不分請除王珙河中徙王行約於陜王珂於
同州上皆許之始三帥謀廢上立吉王保至是聞李克
用已起兵於河東行瑜茂貞各留兵三千宿衛京師與