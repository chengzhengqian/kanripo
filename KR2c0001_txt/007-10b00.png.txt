十六年春二月遣肜與度遼將軍呉棠將河東西河羌
胡及南單于兵萬一千騎出髙闕塞竇固耿忠率酒泉
敦煌張掖甲卒及盧水羌胡萬二千騎出酒泉塞耿秉
秦彭率武威隴西天水募士及羌胡萬騎出張掖居延
塞騎都尉來苗䕶烏桓校尉文穆將太原鴈門代郡上
谷漁陽右北平定襄郡兵及烏桓鮮卑萬一千騎出平
城塞伐北匈奴竇固耿忠至天山擊呼衍王斬首千餘
級追至蒲類海取伊吾盧地置宜禾都尉留吏士屯田