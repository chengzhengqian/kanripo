四出剽掠滔别遣人入城說緒許以本道節度使緒方
危迫遣随軍候臧詣貝州送欵扵滔滔喜遣臧還報使
亟定盟約時緒部署城内已定李抱真王武俊又遣使
詣緒許以赴援如悅存日之約緒召将佐議之幕僚曽
穆盧南史曰用兵雖尚威武亦本仁義然後有功今幽
陵之兵恣行殺掠白骨蔽野雖先僕射背徳其民何罪
今雖盛彊其亡可跂立而待也况昭義恒冀方相與攻
之柰何以目前之急欲從人為反逆乎不若歸命朝廷