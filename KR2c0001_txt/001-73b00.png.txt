十八年王翦将上地兵下井陘端和将河内兵共伐趙
趙李牧司馬尚禦之秦人多與趙王嬖臣郭開金使毁
牧及尚言其欲反趙王使趙葱及齊将顔聚代之李牧
不受命趙人捕而殺之廢司馬尚
十九年王翦擊趙軍大破之殺趙葱顔聚亡遂克邯鄲
虜趙王遷王如邯鄲故與母家有仇怨者皆殺之還從
太原上郡歸　王翦屯中山以臨燕趙公子嘉帥其宗
數百人犇代自立為代王趙之亡大夫稍稍歸之與燕