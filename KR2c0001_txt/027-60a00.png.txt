入屠之　李宻之敗也楊慶歸洛陽世充以為管州總
管妻以兄女秦王世民逼洛陽楊慶潜遣人請降世民
遣總管李世勣將兵往據其城慶來降拜上柱國郇國
公時世充太子𤣥應鎮虎牢軍于榮汴之間聞之引兵
趣管城李世勣撃却之使郭孝恪為書説榮州刺史魏
陸陸宻請降𤣥應遣大將軍張志就陸徵兵丙辰陸擒
志等四將舉州來降陽城令王雄帥諸堡來降秦王世
民使李世勣引兵應之以雄為嵩州刺史嵩南之路始