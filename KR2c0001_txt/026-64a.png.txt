甲子帝幸江都命越王侗與光禄大夫段達太府卿元
文郁檢校民部尚書韋津右武衞將軍皇甫無逸右司
郎盧楚等總留後事津孝寛之子也帝以詩留别宫人
曰我夢江都好征遼亦偶然奉信郎崔民象以盜賊充
斥於建國門上表諫帝大怒先解其頥然後斬之　戊
辰馮翊孫華舉兵為盜虞世基以盜賊充斥請發兵屯
洛口倉帝曰卿是書生定猶恇怯戊辰車駕至鞏敕有
司移箕山公路二府於倉内仍令築城以備不虞至汜