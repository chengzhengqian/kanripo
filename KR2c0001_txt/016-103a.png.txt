太子寶即位大赦改元永康五月辛亥以范陽王徳為
都督冀兖青徐荆豫六州諸軍事車騎大將軍冀州牧
鎮鄴遼西王農為都督并雍益梁秦凉六州諸軍事并
州牧鎮晉陽又以安定王庫傉官偉為太師夫餘王蔚
為太傅甲寅以趙王麟領尚書左僕射髙陽王隆領右
僕射長樂公盛為司隸校尉宜都王鳳為冀州刺史
初燕主垂先段后生子令寳後段后生子朗鑒愛諸姬
子麟農隆柔熈寶初為太子有羙稱已而荒怠中外失