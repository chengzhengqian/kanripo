臣光曰春秋書楚子䖍誘蔡侯般殺之于申彼列國也
孔子猶深貶之惡其誘討也况為天子而誘匹夫乎王
遂以聚斂之才殿新造之邦用苛虐致亂王弁庸夫乘
釁竊發茍沂帥得人戮之易扵犬豕耳何必以天子詔
書為誘人之餌乎且作亂者五人耳乃使曺華設詐屠
千餘人不亦濫乎然則自今士卒孰不猜其將帥將帥
何以令其士卒上下盻盻如寇讐聚處得間則更相魚
肉惟先發者為雄耳禍亂何時而弭哉惜夫憲宗削平