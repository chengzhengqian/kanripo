當以讓襄陽王範範亦不受範瑋之子也於是衍等相
與奉越喪還葬東海何倫李惲等聞越薨奉裴妃及世
子毗自洛陽東走城中士民爭隨之帝追貶越為縣王
以茍晞為大將軍大都督督青徐兖豫荆揚六州諸軍
事　夏四月石勒帥輕騎追太傅越之喪及於苦縣
寗平城大敗晉兵縱騎圍而射之將士十餘萬人相踐
如山無一人得免者執太尉衍襄陽王範任城王濟武陵
莊王澹西河王喜梁懷王禧齊王超吏部尚書劉望廷