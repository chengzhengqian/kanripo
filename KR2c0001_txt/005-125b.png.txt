而以伯升之死心不自安乃報書曰軼本與蕭王首謀
造漢今軼守洛陽將軍鎮孟津俱據機軸千載一㑹思
成斷金唯深達蕭王願進愚䇿以佐國安民軼自通書
之後不復與異爭鋒故異得天井闗拔上黨兩城又
南下河南城臯已東十三縣降者十餘萬武勃將萬餘
人攻諸畔者異與戰於士鄉下大破斬勃軼閉門不救
異見其信效具以白王王報異曰季文多詐人不能得
其要領令移其書告守尉當警備者衆皆怪王宣露軼