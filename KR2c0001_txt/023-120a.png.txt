成疾太子以幼子大圜屬湘東王繹并翦爪髪以寄之
五月丙辰上卧淨居殿口苦索蜜不得再曰荷荷遂殂
年八十六景祕不發喪遷殯於昭陽殿迎太子於永福
省使如常入朝王偉陳慶皆侍太子太子嗚咽流涕不
敢泄聲殿外文武皆莫之知　辛巳發髙祖喪升梓宫
於太極殿是日太子即皇帝位大赦侯景出屯朝堂分
兵守衛壬午詔北人有在南為奴婢者皆免之所免萬
計景或更加超擢冀收其力髙祖之末建康士民服食