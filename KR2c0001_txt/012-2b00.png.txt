帝之為太子充頗有力故益有寵於帝充為人巧諂與
太尉行太子太傅荀顗侍中中書監荀勗越騎校尉安
平馮紞相為黨友朝野惡之帝問侍中裴楷以方今得
失對曰陛下受命四海承風所以未比徳於堯舜者但
以賈充之徒尚在朝耳宜引天下賢人與宏政道不宜
示人以私侍中樂安任愷河南尹潁川庾純皆與充不
協充欲解其近職乃薦愷忠貞宜在東宫帝以愷為太
子少傅而侍中如故會樹機能亂秦雍帝以為憂愷曰