安帝元興元年春正月戊子魏材官將軍和突攻黜弗
素古延等諸部破之初魏主珪遣北部大人賀狄干獻
馬千匹求昏於秦秦王興聞珪已立慕容后止狄干而
絶其昏沒奕干黜弗素古延皆秦之屬國也而魏攻之
由是秦魏有隙庚寅珪大閲兵馬命并州諸郡積榖於
平陽之乾璧以備秦柔然社崘方睦於秦遣將救黜弗
素古延辛卯和突逆擊大破之社崘帥其部落逺遁漠
北奪髙車之地而居之斛律部帥倍侯利擊社崘大為