為故也府庫既實時寛其民三年一復租賦蜀人服其智
謀而畏其威至今畫像以為土神家家祀之度支副使
劉闢自為留後　劉闢使諸將表求節鉞朝廷不許己
未以袁滋為劔南東西川山南西道安撫大使　冬十
月戊戌以中書侍郎同平章事袁滋同平章事充西川
節度使徵劉闢為給事中　十一月劉闢不受徵阻兵
自守袁滋畏其彊不敢進上怒貶滋為吉州刺史　十
二月己酉以給事中劉闢為西川節度副使知節度事