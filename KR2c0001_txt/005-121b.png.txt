書得吏民與郎交闗謗毁者數千章秀不省㑹諸將燒
之曰令反側子自安秀部分吏卒各𨽻諸軍士皆言願屬
大樹將軍大樹將軍者偏將軍馮異也為人謙退不伐
敕吏士非交戰受敵常行諸營之後毎所止舍諸將並
坐論功異常獨屏樹下故軍中號曰大樹將軍䕶軍宛人朱祜言於秀曰長安政亂公有日角之相此天命也
秀曰召刺姦收䕶軍祜乃不敢復言更始遣使立秀為
蕭王悉令罷兵與諸將有功者詣行在所遣苖曽為幽