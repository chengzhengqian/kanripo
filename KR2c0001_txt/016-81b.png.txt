四年　初代王猗盧愛其少子比延欲以為嗣使長子
六脩出居新平城而黜其母六脩有駿馬日行五百里
猗盧奪之以與比延六脩來朝猗盧使拜比延六脩不
從猗盧乃坐比延於其歩輦使人𨗳從出遊六脩望見
以為猗盧伏謁路左至乃比延六脩慙怒而去猗盧召
之不至大怒帥衆討之為六脩所敗猗盧微服逃民間
有賤婦人識之遂為六脩所弑拓跋普根先守外境聞
難來赴攻六脩滅之普根代立國中大亂新舊猜嫌迭