所禆益宫中謂之國翁昶既嗣位驕縦不與翹議國事
一旦昶方視事翹衣道士服過庭中趨出昶召還拜之
曰軍國事殷乆不接對孤之過也翹頓首曰老臣輔導
無狀致陛下即位以來無一善可稱願乞骸骨昶曰先
帝以孤屬公政令不善公當極言奈何棄孤去厚賜金
帛慰諭令復位昶元妃梁國夫人李氏同平章事敏之
女昶嬖李春鷰待夫人甚薄翹諫曰夫人先帝之甥聘
之以禮奈何新愛而棄之昶不従由是疎之未幾復上