中外大驚　丙寅加韓建兼中書令　九月崔𦙍出
鎮湖南韓建之志也𦙍宻求援於朱全忠且敎之營東
都宫闕表迎車駕全忠與河南尹張全義表請上遷都
洛陽全忠仍請以兵二萬迎車駕且言崔𦙍忠臣不宜
出外韓建懼復奏召𦙍為相遣使諭全忠以且宜安静
全忠乃止乙未復以𦙍為中書侍郎同平章事　以翰
林學士承㫖兵部侍郎崔逺同平章事逺珙弟璵之孫
也丁酉貶中書侍郎同平章事陸扆為硤州刺史崔𦙍