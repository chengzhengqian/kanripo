校精密上賞其彊明曰好度支郎諸楊數徵此言於上
又以屬王鉷鉷因奏充判官楊釗入禁中事/見楊氏之寵
七載度支郎中兼侍御史楊釗善窺上意所愛惡而迎
之以聚斂驟遷嵗中領十五餘使夏六月甲辰遷給事
中兼御史中丞專判度支事恩幸日隆　蘇冕論曰設
官分職各有司存政有恒而易守事歸本而難失經遠
之理捨此奚據洎姦臣廣言利以邀恩多立使以示寵
刻下民以厚斂張虚數以獻狀上心蕩而益奢人望怨