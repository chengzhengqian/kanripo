今忽有是命得非如今年千春節與公主所言乎我不
興亂朝廷發之安能束手死於道路乎今且發表稱疾
以觀其意若其寛我我當事之若加兵於我我則改圖耳
幕僚段希堯極言拒之敬瑭以其朴直不責也節度判
官華隂趙瑩勸敬瑭赴鄆州觀察判官平遥薛融曰融
書生不習軍旅都押牙劉知逺曰明公久將兵得士卒
心今據形勝之地士馬精彊若稱兵傳檄帝業可成奈
何以一紙制書自投虎口乎掌書記洛陽桑維翰曰主