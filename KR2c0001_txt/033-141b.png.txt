者勞問相繼恩遇始深矣
貞元元年春正月癸丑贈顔真卿司徒謚曰文忠　新
州司馬盧杞遇赦移吉州長史謂人曰吾必再入未幾
上果用為饒州刺史給事中袁髙應草制執以白盧翰
劉從一曰盧杞作相致鑾輿播遷海内瘡痍柰何遽遷
大郡願相公執奏翰等不從更命它舍人草制乙夘制
出髙執之不下且奏杞極惡窮凶百辟疾之若讐六軍
思食其肉何可復用上不聴補闕陳京趙需等上疏曰