州南城刺史李彦廣出降遊兵侵掠及涇州之境劉知
俊聞之十二月己丑解靈州圍引兵還帝急召懐貞等
還遣兵迎援於三原青谷懐貞等還至三水知俊遣兵
據險邀之左龍驤軍使夀張王彦璋力戰懐貞等乃得
過懐貞與禆將李徳遇許從實王審權分道而行皆與
援兵不相值至昇平劉知俊伏兵山口懐貞大敗僅以
身免徳遇等軍皆沒岐王以知俊為彰義節度使鎮涇
州