兵萬餘人襲擊孝恪孝恪營於城外龜兹人或告之孝
恪不以為意那利奄至孝恪帥所部千餘人將入城那
利之衆已登城矣城中降胡與之相應兵擊孝恪矢刃
如雨孝恪不能敵將復出死於西門城中大擾倉部郎
中崔義超召募得二百人衞軍資財物與龜兹戰於城
中曹繼叔韓威亦營於城外自城西北隅擊之那利經
宿乃退斬首三千餘級城中始定後旬餘日那利復引
山北龜兹萬餘人趣都城繼叔逆擊大破之斬首八千