内監嚴亶邵陵王記室伏知命自餘王克元羅及侍中
殷不害太常周𢎞正等景從人望加以尊位非腹心之
任也　北兗州刺史蕭邕謀降魏侯景殺之　三月乙夘
徐文盛等克武昌進軍蘆洲　任約告急侯景自帥衆西
上攜太子大器從軍以為質留王偉居守閏月景發建
康自石頭至新林舳艫相接約分兵襲破定州刺史田
祖龍於齊安壬寅景軍至西陽與徐文盛夾江築壘癸
夘文盛擊破之射其右丞庫狄式和墜水死景遁走還