别将李如暹曰李太尉逐天子而景璿為之治第是亦
反也攻而殺之　甲辰加李晟鄜坊京畿渭北商華副元
帥晟家百口及神策軍士家屬皆在長安朱泚善遇之
軍中有言及家者晟泣曰天子何在敢言家乎泚使晟
親近以家書遺晟曰公家無恙晟怒曰爾敢與賊為間
立斬之軍士未授春衣盛夏猶衣裘褐終無叛志乙巳以陜
虢防遏使唐朝臣為河中同絳節度使前河中尹李齊
運為京兆尹供晟軍糧役　庚戌以魏愽兵馬使田緒