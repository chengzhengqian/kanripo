之所羞犬馬之不如儻更全其首領復其官爵是諂諛
之臣無往而不得計也彼顏杲卿張巡之徒世治則擯
斥外方沈抑下僚世亂則委棄孤城齏粉寇手何為善
者之不幸而為惡者之幸朝廷待忠義之薄而保姦邪
之厚邪至於微賤之臣巡徼之隸謀議不預號令不及
朝聞親征之詔夕失警蹕之所乃復責其不能扈從不
亦難哉六等議刑斯亦可矣又何悔焉
　通鑑紀事本末卷三十一中