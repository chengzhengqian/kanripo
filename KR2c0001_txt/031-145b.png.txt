二年春正月癸卯史思明改元應天　或言洛中將士
皆燕人久戍思歸上下離心急擊之可破也陜州觀軍
容使魚朝恩以為信然屢言於上上敇李光弼等進取
東京光弼奏稱賊鋒尚鋭未可輕進朔方節度使僕固
懷恩勇而愎麾下皆蕃漢勁卒恃功多不法郭子儀寬
厚曲容之毎用兵臨敵倚以集事李光弼性嚴一裁之
以法無所假貸懷恩憚光弼而心惡之乃附朝恩言東
都可取由是中使相繼督光弼使出師光弼不得已使