遼西公孫瓚將之軍到薊中烏桓以牢禀逋縣多叛還
本國張純忿不得將乃與同郡故泰山太守張舉及烏
桓大人丘力居等連盟劫畧薊中殺䕶烏桓校尉公綦
稠右北平太守劉政遼東太守陽終等衆至十餘萬屯
肥如舉稱天子純稱彌天將軍安定王移書州郡云舉
當代漢告天子避位敕公卿奉迎
五年春三月太常江夏劉焉建議以為四方兵冦由刺
史威輕既不能禁且用非其人以致離叛宜改置牧伯