騎至𤣥感叱之皆反走至葭蘆戌獨與弟積善徒步走
自度不免謂積善曰我不能受人戮辱汝可殺我積善
抽刀斫殺之因自刺不死為追兵所執與𤣥感首俱送
行在所磔𤣥感尸於東都市三日復臠而焚之𤣥感弟
𤣥奬為義陽太守將赴𤣥感為郡丞周旋玉所殺仁行
為朝請大夫伏誅於長安𤣥感之圍東都也梁郡民韓
相國舉兵應之𤣥感以為河南道元帥旬日間衆十餘
萬攻剽郡縣至襄城聞𤣥感敗衆稍散為吏所獲傳首