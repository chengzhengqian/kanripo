人諸將業業各有懼心桓喻之曰凡両軍相對勝負在
將不在衆寡諸君聞曹仁用兵行師孰與桓邪兵法所
以稱客倍而主人半者謂俱在平原無城隍之守又謂
士卒勇怯齊等故耳今仁既非智勇加其士卒甚怯又
千里步涉人馬罷困桓與諸君共據髙城南臨大江北
背山陵以逸待勞為主制客此百戰百勝之勢雖曹丕
自來尚不足憂况仁等邪桓乃偃旗鼓外示虚弱以誘
致仁仁遣其子泰攻濡須城分遣將軍常雕王雙等