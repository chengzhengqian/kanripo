　　冬十一月錢鏐潜遣衢州羅城使葉讓殺刺史陳
璋事泄十二月璋斬讓而叛降于楊行宻
昭宣帝天祐二年春正月兩浙兵圍陳詢于睦州楊行
宻遣西南招討使陶雅將兵救之軍中夜驚士卒多踰
壘亡去左右及禆將韓球犇告之雅安卧不應須臾自
定亡者皆還錢鏐遣其從弟鎰及指揮使顧全武王球
禦之為雅所敗擄鎰及球以歸　　夏四月淮南將陶
雅㑹衢睦兵攻婺州錢鏐遣其弟鏢將兵救之　　秋