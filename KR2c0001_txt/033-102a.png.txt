若固守宫𫟍或曠日持久未易攻取今去其巢穴敢出
求戰此天以賊賜明公不可失也懐光曰軍適至馬未
秣士未飯豈可遽戰邪晟不得已乃就壁晟每與懐光
同出軍懐光軍士多掠人牛馬晟軍秋豪不犯懐光軍
士惡其異已分所獲與之晟軍終不敢受懐光屯咸陽
累月逗留不進上屢遣中使趣之辭以士卒疲弊且當
休息觀釁諸将數勸之攻長安懐光不從宻與朱泚通
謀事迹頗露李晟屢奏恐其有變為所倂請移軍東渭