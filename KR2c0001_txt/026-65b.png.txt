書侍御史劉子翊將兵討之師乞中流矢死士𢎞代統
其衆與子翊戰於彭蠡湖子翊敗死士𢎞兵大振至十
餘萬人　十二月壬辰士𢎞自稱皇帝國號楚建元太平
遂取九江臨川南康宜春等郡豪傑争殺隋守令以郡
縣應之其地北自九江南及番禺皆為所有　詔以右
驍衛將軍唐公李淵為太原留守以虎賁郎將王威虎
牙郎將高君雅為之副將兵討甄翟兒與翟兒遇於雀
鼠谷淵衆纔數千賊圍淵數匝李世民將精兵救之拔