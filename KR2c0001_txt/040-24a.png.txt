蠻欲與共擊湖南蠻素聞長沙帑藏之富大喜争出兵
赴之遂攻益陽楚王希廣遣指揮使陳璠拒之戰於淹
溪璠敗死　馬希萼又遣羣蠻攻迪田秋八月戊戍破
之殺其鎮將張延嗣楚王希廣遣指揮使黄處超救之
處超敗死潭人震恐復遣牙内指揮使崔洪璉將兵七
千屯玉潭　馬希萼表請别置進奏務於京師九月辛
巳詔以湖南已有進奏務不許亦賜楚王希廣詔
勸以敦睦　馬希萼以朝廷意佑楚王希廣怒遣使稱