儉詔宫女非有職掌者皆出之出三千餘人五坊鷹犬
凖元和故事量留校獵外悉放之有司供宫禁年支物
並凖貞元故事省教坊翰林總監冗食千二百餘員停
諸司新加衣糧御馬坊場及近歳别貯錢糓所占陂田
悉歸之有司先宣索組繡彫縷之物悉罷之敬宗之世
毎月視朝不過一二上始復舊制毎竒日未甞不視朝
對宰相羣臣延訪政事久之方罷待制官舊雖設之未
甞召對至是屢䝉延問其輟朝放朝皆用偶日中外翕