之而進王齕久圍邯鄲不拔諸侯來救戰數不利武安
君聞之曰王不聽吾計今何如矣王聞之怒彊起武安
君武安君稱病篤不肯起　燕武成王薨/子孝王立
五十八年十月免武安君為士伍遷之隂密十二月益
發卒軍汾城旁武安君病未行諸侯攻王齕齕數却使
者日至王乃使人遣武安君不得留咸陽中武安君出
咸陽西門十里至杜郵王與應侯羣臣謀曰白起之遷
意尚怏怏有餘言王乃使使者賜之劔武安君遂自殺