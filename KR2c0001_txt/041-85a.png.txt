受先帝恩豈得不思曰果思之宜往見之遂殺之
八月丁亥契丹舒嚕后使少子安圖少君守東丹與長
子托雲奉契丹主之喪將其衆發夫餘城　戊子幽州
言契丹入邊命齊州防禦使安審通將兵禦之　　九
月契丹舒嚕后愛中子徳光欲立之至西樓命與托雲
俱乗馬立帳前謂諸酋長曰二子吾皆愛之莫知所立
汝曹擇可立者執其轡酋長知其意爭執徳光轡讙躍
曰願事元帥太子后曰衆之所欲吾安敢違遂立之為