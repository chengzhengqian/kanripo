耻載贄馳車懷糧步走交搆豪門競流謗讟云臣私
報諸羌讎以錢貨若臣以私財則家無擔石如物出於
官則文簿易考就臣愚惑信如言者前世尚遺匈奴以
宫姬鎮烏孫以公主今臣但費千萬以懷叛羌則良臣
之才略兵家之所貴將有何罪負義違理乎自永初以
來將出不少覆軍有五動資巨億有旋車完封寫之權
門而名成功立厚加爵封今臣還督本土糾舉諸郡絶
交離親戮辱舊故衆謗隂害固其宜也帝乃徴規還拜