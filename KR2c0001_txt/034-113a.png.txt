其謀乃告裴度云方為稹結客刺度度隐而不發賞詣
左神策告其事五月丁巳詔左僕射韓臯等鞫之　戊
午幽州節度使朱克融進馬萬匹羊十萬口而表云先
請其直充犒賞　三司按于方刺裴度事皆無騐六月
甲子度及元稹皆罷相度為右僕射稹為同州刺史以
兵部尚書李逢吉為門下侍郎同平章事諫官上言
裴度無罪不當免相元稹與于方為邪謀責之大輕上
不得已壬申削稹長春宫使