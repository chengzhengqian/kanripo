明帝太寧元年八月趙主曜自隴上西擊涼州遣其將
劉咸攻韓璞於冀城呼延晏攻寧羌護軍隂鑒於桑壁
曜自將戎卒二十八萬軍於河上列營百餘里金鼓之
聲動地河水為沸張荗臨河諸戍皆望風奔潰曜揚聲
欲百道俱濟直抵姑臧凉州大震叅軍馬岌勸荗親出
拒戰長史汜褘怒請斬之岌曰汜公糟粕書生刺舉小
才不思國家大計明公父子欲為朝廷誅劉曜有年矣
今曜自至逺近之情共觀明公此舉當立信勇之驗以