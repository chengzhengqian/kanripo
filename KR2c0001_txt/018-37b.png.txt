三丈穿塹三重撫納降附采㧞賢俊華夷大恱於是因
齊地糧儲悉停江淮漕運超遣尚書郎張綱乞師於秦
赦桂林王鎮以為錄尚書都督中外諸軍事引見謝之
且問計焉鎮曰百姓之心係於一人今陛下親董六師
犇敗而還羣臣離心士民䘮氣聞秦人自有内患恐不
暇分兵救人散卒還者尚有數萬宜悉出金帛以餌之
更决一戰若天命助我必能破敵如其不然死亦為羙
比於閉門待盡不猶愈乎司徒樂浪王惠曰不然晉兵