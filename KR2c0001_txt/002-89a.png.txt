所以迎立王意薄昭還報曰信矣無可疑者代王乃笑
謂宋昌曰果如公言乃命宋昌參乘張武等六人乘傳
從詣長安至髙陵休止而使宋昌先馳之長安觀變昌
至渭橋丞相以下皆迎昌還報代王馳至渭橋羣臣拜
謁稱臣代王下車荅拜太尉勃進曰願請間宋昌曰所
言公公言之所言私王者無私太尉乃跪上天子璽符
代王謝曰至代邸而議之後九月己酉晦代王至長安
舍代邸羣臣從至邸丞相陳平等皆再拜言曰子𢎞等