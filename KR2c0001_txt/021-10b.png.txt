帥賤莫相統一我選精卒并攻一營彼必不相救若克
一營四營皆走矣乃引兵急攻一營拔之四營俱潰生
擒梁季羣斬三千餘級俘七百餘人乘勝長驅進逼南
鄭懿又遣其將姜脩擊英英掩擊盡獲之將還懿别軍
繼至將士皆已疲不意其至大懼欲走英故緩轡徐行
神色自若登髙望敵東西指麾狀若處分然後整列而
前懿軍疑有伏兵遷延引退英追擊破之遂圍南鄭禁
將士毋得侵暴逺近恱附争供租運懿嬰城自守軍主