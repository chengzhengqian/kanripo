相礙否臧皆凶上有掣肘之譏下無死綏之志又曰傳
聞與指實不同懸筭與臨事有異又曰設使其中或有
肆情干命者陛下能扵此時戮其違詔之罪乎是則違
命者既不果行罰從命者又未必合宜徒費空言秪勞
睿慮匪唯無益其損實多又曰君上之權特異臣下惟
不自用乃能用人　乙亥李抱真王武俊距貝州三十
里而軍朱滔聞兩軍将至急召馬寔寔晝夜兼行赴之
或謂滔曰武俊善野戰不可當其鋒宜徙營稍前逼之