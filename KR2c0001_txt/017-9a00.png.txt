謀之顗曰人臣當各守職分朝廷是非豈藩屏之所制
也晉陽之事不敢預聞仲堪固邀之顗怒曰吾進不敢
同退不敢異績亦極言其不可顗恐績及禍於坐和解
之績曰大丈夫何至以死相脇邪江仲元行年六十但
未獲死所耳仲堪憚其堅正以楊佺期代之朝廷聞之
徴績為御史中丞顗遂稱疾發辭位仲堪徃省之謂顗
曰兄病殊為可憂顗曰我病不過身死汝病乃當滅門
宜自愛勿以我為念郗恢亦不肯從仲堪疑未决㑹