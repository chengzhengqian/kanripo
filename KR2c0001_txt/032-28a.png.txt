永泰元年春三月庚戌吐蕃遣使請和詔元載杜鴻漸
與盟於興唐寺上問郭子儀吐蕃請盟何如對曰吐蕃
利我不虞若不虞而來國不可守矣乃相繼遣河中兵
戍奉天又遣兵巡涇原以覘之　僕固懷恩誘囘紇吐
蕃吐谷渾党項奴刺數十萬衆俱入寇令吐蕃大將尚
結悉贊磨馬重英等自北道趣奉天党項帥任敷鄭庭
郝徳等自東道趣同州吐谷渾奴刺之衆自西道趣盩
厔囘紇繼吐蕃之後懷恩又以朔方兵繼之郭子儀使