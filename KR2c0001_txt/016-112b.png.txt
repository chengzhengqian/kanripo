北地王精使帥禁兵弑寶精以義拒之麟怒殺精出奔
西山依丁零餘衆於是城中人情震駭寶不知麟所之
以清河王㑹軍在近恐麟奪㑹軍先據龍城乃召隆及
驃騎大將軍農謀去中山走保龍城隆曰先帝櫛風沐
雨以成中興之業崩未期年而天下大壊豈得不謂之
孤負邪今外宼方盛而内難復起骨肉乖離百姓疑懼
誠不可以拒敵北遷舊都亦事之宜然龍川地狹民貧
若以中國之意取足其中復朝夕望有大功此必不可