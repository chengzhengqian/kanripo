廢一太子及一王威權愈盛朝臣有違忤者或至誅夷
有附㑹及親戚雖無才用必加進擢朝廷靡然莫不畏
附敢與素抗而不撓者獨栁彧及尚書右丞李綱大理
卿梁毗而已毗見楊素專權恐為國患乃上封事曰臣
聞臣無有作威作福其害于而家凶于而國竊見左僕
射越國公素幸遇愈重權勢日隆搢紳之徒屬其視聽
忤意者嚴霜夏零阿㫖者膏雨冬㴻榮枯由其唇吻廢
興候其指麾所私皆非忠讜所進咸是親戚子弟布列