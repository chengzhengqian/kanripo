綸聞錢塘已敗出奔鄱陽鄱陽内史開建侯蕃以兵拒
之範進擊蕃破之　南郡王大連為東揚州刺史時㑹
稽豐沃勝兵數萬糧仗山積東土人懲侯景殘虐咸樂為
用而大連朝夕酣飲不恤軍士司馬東陽留異凶狡殘
暴為衆所患大連悉以軍事委之十二月庚寅宋子仙
攻㑹稽大連弃城走異奔還鄉里尋以其衆降於子仙
大連欲奔鄱陽異為子仙鄉導追及大連於信安執送
建康大連猶醉不之知帝聞之引帷自蔽掩袂而泣於