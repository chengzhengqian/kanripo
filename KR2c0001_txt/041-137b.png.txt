張誼上言北狄有援立之功宜外敦信好内謹邊備不
可自逸以啟戎心帝深然之
三年秋八月帝上尊號於契丹主及太后戊寅以馮道
為太后册禮使左僕射劉煦為契丹主册禮使備鹵簿
儀仗車輅詣契丹行禮契丹主大悦帝事契丹甚謹奉表
稱臣謂契丹主為父皇帝每契丹使至帝於别殿拜受
詔勑歲輸金帛三十萬之外吉凶慶弔歲時贈遺玩好
珍異相繼於道乃至應天太后元帥太子偉王南北二