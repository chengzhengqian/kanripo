死乃還廣陵與其家訣壬辰復如泗州時民避亂扶老
攜幼塞塗而來見讜皆止之曰人皆南走子獨北行取
死何為讜不應至泗州賊已至城下讜急棹小舟得入
慆即署團練判官城中危懼都押牙李雅有勇略為慆
設守備帥衆鼓譟四出撃賊退屯徐城衆心稍安龎勛
募人為兵人利於剽掠争赴之至父遣其子妻勉其夫
皆斷鉏首而鋭之執以應募鄰道聞勛據徐州各遣兵
戍守要害而官軍尚少賊衆日滋官軍數不利賊遂破