得有是語因拂衣而去毓追斬之出皇甫誕於獄與之
恊計及開府儀同三司宿勤武等閉城拒諒部分未定
有人告諒諒襲擊之毓見諒至紿其衆曰此賊軍也諒
攻城南門稽胡守南城不識諒射之矢下如雨諒移攻
西門守兵識諒即開門納之毓誕皆死綦良攻慈州刺
史上官政不克引兵攻行相州事薛胄又不克遂自滏
口攻黎州塞白馬津余公理自大行下河内帝以右衛
將軍史祥為行軍總管軍於河隂祥謂軍吏曰余公理