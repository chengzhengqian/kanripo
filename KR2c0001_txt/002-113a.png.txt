愚計願舉淮南地以益淮陽而為梁王立後割淮陽北邊
二三列城與東郡以益梁不可者可徙代王而都睢陽
梁起於新郪以北著之河淮陽包陳以南犍之江則大
諸侯之有異心者破膽而不敢謀梁足以扞齊趙淮陽
足以禁吳楚陛下髙枕終無山東之憂矣此二世之利
也當今恬然適遇諸侯之皆少數嵗之後陛下且見之
矣夫秦日夜苦心勞力以除六國之旤今陛下力制天
下頥指如意髙拱以成六國之旤難以言智茍身無事