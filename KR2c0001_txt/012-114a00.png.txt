自勝御史中丞馮翊吉朗歎曰吾智不能謀勇不能死
何忍君臣相隨北面事賊虜乎乃自殺曜焚櫬受壁使
宗敞奉帝還宫丁酉遷帝及公卿以下於其營辛丑送
至平陽壬寅漢主聰臨光極殿帝稽首於前麴允伏地
慟哭扶不能起聰怒囚之允自殺聰以帝為光禄大夫
封懷安侯以大司馬曜為假黄鉞大都督督陜西諸軍
事太宰封秦王大赦改元麟嘉以麴允忠烈贈車騎將
軍諡節愍侯以索綝不忠斬於都市尚書梁允侍中梁