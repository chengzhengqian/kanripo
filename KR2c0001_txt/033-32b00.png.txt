待之募勇士五千餘人為前列悅軍至火止氣衰燧縱
兵擊之悅軍大敗神策昭義河陽軍小却見河東軍㨗
還鬭又破之追奔至三橋已焚悅軍亂赴水溺死不可
勝紀斬首二萬餘級捕虜二千餘人尸相枕藉三十餘里悅收餘兵千餘人走魏州馬燧與李抱真不協頓兵
平邑浮圖遷延不進悅夜至南郭大将李長春閉闗不
内以俟官軍久之天且眀長春乃開門納之悅殺長春
嬰城拒守城中士卒不滿數千死者親戚號哭滿街悅