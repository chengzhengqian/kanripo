止之不許輕出景鬰鬰不樂更成失志曰吾無事為帝
與受擯不殊　十二月丁未謝答仁李慶緒攻建徳擒
元頵李占送建康景截其手足以狥經日乃死
元帝承聖元年春正月湘東王命王僧辯等東擊侯景
二月庚子諸軍發尋陽舳艫數百里陳霸先帥甲士三
萬舟艦二千自南江出湓口㑹僧辯於白茅灣築壇㰱
血共讀盟文流涕慷慨癸夘僧辯使侯瑱襲南陵鵲頭
二戍克之戊申僧辯等軍於大雷丙辰發鵲頭戊午侯