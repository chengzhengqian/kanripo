梁委之絶其食道乃可制也上許之亞夫乗六乗傳將
㑹兵滎陽發至霸上趙涉遮說亞夫曰吳王素富懷輯
死士久矣此知將軍且行必置閒人於殽澠阸陿之間
且兵事尚神密將軍何不從此右去走藍田出武關抵
洛陽間不過差一二日直入武庫擊鳴鼔諸侯聞之以
為將軍從天而下也太尉如其計至洛陽喜曰七國反
吾乗傳至此不自意全今吾據滎陽滎陽以東無足憂
者使吏搜殽澠間果得吳伏兵乃請趙渉為䕶軍大尉