送可汗出塞往來過太原雲京亦閉城不與相聞懷恩
怒具表其狀不報懷恩將朔方兵數萬屯汾州使其子
御史大夫瑒將萬人屯榆次禆將李光逸等屯祁縣李
懷光等屯晉州張維嶽等屯沁州懷光本渤海靺鞨也
姓茹為朔方將以功賜姓中使駱奉仙至太原雲京厚
結之為言懷恩與囘紇連謀反狀已露奉仙還過懷恩
懷恩與飲於母前母數讓奉仙曰汝與吾兒約為兄弟
今又親雲京何兩面也酒酣懷恩起舞奉仙贈以纒頭