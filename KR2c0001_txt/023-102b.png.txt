軍下愛敬寺景陳兵於覆舟山北乙酉綸進軍𤣥武湖
側與景對陳不戰至暮景更約明日㑹戰綸許之安南
侯駿見景軍退以為走即與壯士逐之景旋軍擊之駿
敗走趣綸軍趙伯超望見亦引兵走景乗勝追擊之諸
軍皆潰綸收餘兵近千人入天保寺景追之縱火燒寺
綸犇朱方士卒踐冰雪徃徃墮足景悉收綸輜重生擒西豐
公大春安前司馬莊丘慧主帥霍俊等而還丙戍景陳
所獲綸軍首虜鎧仗及大春等於城下使言曰邵陵王