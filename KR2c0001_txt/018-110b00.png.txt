出汧城以討盛興自雍赴之與諸将㑹於隴口天水太
守王松忽言於嵩曰先帝神略無方徐洛生以英武佐
命再入仇池無功而還非楊氏智勇能全也直地勢險
固耳今以趙琨之衆使君之威凖之先朝實未見成功
使君具悉形便何不表聞嵩不從盛帥衆與琨相持伯
夀畏懦不進琨衆寡不敵為盛所敗興斬伯夀而還
十二年夏六月氐王楊盛攻秦祁山拔之進逼秦州秦
後将軍姚平救之盛引兵退平與上邽守将姚嵩追之