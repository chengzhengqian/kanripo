是悉除舊法令諸軍為騎陳達頭聞之大喜曰天賜我
也下馬仰天而拜帥騎兵十餘萬直前上儀同三司周
羅曰賊陳未整請擊之先帥精騎逆戰素以大兵繼
之突厥大敗達頭被重創而遁殺傷不可勝計其衆號
哭而去　冬十月甲午以突厥突利可汗為意利珍豆
啟民可汗華言意智健也突厥歸啟民者男女萬餘口
上命長孫晟將五萬人於朔州築大利城以處之時安
義公主已卒復使晟持節送宗女義成公主以妻之晟