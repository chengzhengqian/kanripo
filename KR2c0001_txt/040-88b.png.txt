太原往見張承業曰晉陽根本之地若失之則大事去
矣僕雖老病憂兼家國請以庫甲見授為公擊之承業
即與之金全帥其子弟及退將之家得數百人夜出北
門擊梁兵于羊馬城内梁兵大驚引却昭義節度使李
嗣昭聞晉陽有冦遣牙將石君立將五百騎救之君立
朝發上黨夕至晉陽梁兵扼汾橋君立擊破之徑至城
下大呼曰昭義侍中大軍至矣遂入城夜與安金全等
分出諸門擊梁兵梁兵死傷什二三詰朝王檀引兵大