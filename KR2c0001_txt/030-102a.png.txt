侍衛太后驚起問曰亂者誰邪對曰張易之昌宗謀反
臣等奉太子令誅之恐有漏洩故不敢以聞稱兵宫禁
罪當萬死太后見太子曰乃汝邪小子既誅可還東宫
彦範進曰太子安得更歸昔天皇以愛子託陛下今年
齒已長乆居東宫天意人心乆思李氏羣臣不忘太宗
天皇之德故奉太子誅賊臣願陛下傳位太子以順天
人之望李湛義府之子也太后見之謂曰汝亦為誅易
之将軍邪我於汝父子不薄乃有今日湛慙不能對又