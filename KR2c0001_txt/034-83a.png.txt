之功名乎師道由是踈沐等出沐知萊州會林英入奏
事令進奏吏宻申師道云沐潜輸欵扵朝廷文會從而
構之師道殺沐并囚郭昈凡軍中勸師道效順者文會
皆指為髙沐之黨而囚之及淮西平師道憂懼不知所
為李公度及牙將李英曇因其懼而說之使納質獻地
以自贖師道從之遣使奉表請使長子入侍并獻沂宻
海三州上許之春正月遣左常侍李遜詣鄆州宣慰
李師道暗弱軍府大事獨與妻魏氏奴胡惟堪楊自温