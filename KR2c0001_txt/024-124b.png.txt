公䕶新得其母未欲伐齊又恐負突厥約更生邊患不
得已徵二十四軍及左右廂散𨽻秦隴巴蜀之兵并羌
胡内附者凡二十萬人　冬十月甲子周主授䕶斧鉞
於廟庭丁卯親勞軍於沙苑癸酉還宫䕶軍至潼關遣
柱國尉遲迥帥精兵十萬為前鋒趣洛陽大將軍權景
宣帥山南之兵趣懸瓠少師楊檦出軹關　十一月周
晉公䕶進屯𢎞農甲午尉遲迥圍洛陽雍州牧齊公憲
同州刺史達奚武涇州總管王雄軍於邙山　初周楊