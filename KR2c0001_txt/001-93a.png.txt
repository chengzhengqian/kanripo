謂也徹曰范陽令徐公畏死而貪欲先天下降君若以
為秦所置吏誅殺如前十城則邊地之城皆為金城湯
池不可攻也君若齎臣侯印以授范陽令使乘朱輪華
轂驅馳燕趙之郊即燕趙城可毋戰而降矣武信君曰
善以車百乗騎三百侯印迎徐公燕趙聞之不戰而城
下者三十餘城陳王既遣周章以秦政之亂有輕秦之
意不復設備博士孔鮒諫曰臣聞兵法不恃敵之不我
攻恃吾不可攻今王恃敵而不自恃若跌而不振悔之