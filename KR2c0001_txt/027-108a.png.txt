取郡城則無出我右者矣遂殺德基入白銑銑大驚曰
今欲撥亂反正忽自相殺吾不能為若主矣因步出軍
門柳生大懼伏地請罪銑責而赦之陳兵入城景珍言
於銑曰徐德基建義功臣而柳生無故擅殺之此而不
誅何以為政且柳生為盜日乆今雖從義凶悖不移共
處一城勢必為變失今不取後悔無及銑又從之景珍
収柳生斬之其徒皆潰去丙申銑築壇燔燎自稱梁王
改元鳴鳯