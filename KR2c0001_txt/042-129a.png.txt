及池州刺史張全約固止之仁贍曰公軍未至而敵人
先遁是畏公之威聲也安用速戰萬一失利則大事去
矣彦貞不從既行仁贍曰果遇必敗乃益兵乘城為備
李重進度淮逆戰於正陽東大破之斬彦貞生擒咸師
朗等斬首萬餘級伏尸三十里収軍資器械三十餘萬
是時江淮乆安民不習戰彦貞既敗唐人大恐張全約
収餘衆奔夀州劉仁贍表全約為馬步左廂都指揮使
皇甫暉姚鳯退保清流闗滁州刺史王紹顔委城走壬