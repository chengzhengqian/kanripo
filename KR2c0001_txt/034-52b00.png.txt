華陳許大將孟元陽拒却之陳許都知兵馬使安國寧
與上官涗不叶謀翻城應少誠劉昌裔以計斬之召其
麾下人給二縑伏兵要巷見持縑者悉斬之無得脫者
　丙辰詔削奪吳少誠官爵令諸道進兵討之　辛酉
以韓𢎞為宣武節度使先是少誠遣使與宣武節度使
劉全諒約共攻陳許以陳州歸宣武使者數軰猶在館
𢎞悉驅出斬之選卒三千㑹諸軍擊少誠於許下少誠
由是失勢　山南東道節度使于頔安黄節度使伊慎