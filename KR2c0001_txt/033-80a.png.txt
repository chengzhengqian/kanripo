不守矣泚既退從臣皆賀汴滑行營兵馬使賈隠林進
言曰陛下性太急不能容物若此性未改雖朱泚敗亡
憂未艾也上不以為忤甚稱之侍御史万俟著開金商
運路重圍既解諸道貢賦繼至用度始振朱泚至長安
但為城守之計時遣人至城外來周走呼曰奉天破矣
欲以惑衆泚既據府庫之富不愛金帛以悅将士公卿
家屬在城者皆給月俸神策及六軍從車駕及哥舒曜
李晟者泚皆給其家糧加以繕完器械日費甚廣及長安