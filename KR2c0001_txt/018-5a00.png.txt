門拒守中黄門趙洛生走告于熈熈曰䑕盗何能為朕
當還誅之乃置后柩于南苑收髪貫甲馳還赴難夜至
龍城攻北門不克宿於門外乙丑雲即天王位大赦改
元正始熈退入龍騰苑尚方兵楮頭踰城從熈稱營兵
同心效順唯俟軍至熈聞之驚走而出左右莫敢廹熈
從溝下潛遁良久左右怪其不還相與尋之唯得衣冠
不知所適中領軍慕容拔謂中常侍張仲曰大事垂㨗
而帝無故自驚深可怪也然城内企遲至必成功不可