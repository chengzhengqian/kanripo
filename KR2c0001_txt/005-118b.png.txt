以復為破虜將軍俊為安集掾秀舍中兒犯法軍市令
潁川祭遵格殺之秀怒命收遵主簿陳副諫曰明公常
欲衆軍整齊今遵奉法不避是教令所行也乃貰之以
為刺姦將軍謂諸將曰當備祭遵吾舎中兒犯法尚殺
之必不私諸卿也　或説大司馬秀以守柏人不如定
鉅鹿秀乃引兵東北拔廣阿秀披輿地指示鄧禹曰天
下郡國如是今始乃得其一子前言以吾慮天下不
足定何也禹曰方今海内殽亂人思明君猶赤子之慕