原身膏於草野功敗名喪恥及先祖哉丹不聼衍左將
軍奉世曾孫也冬無鹽索盧恢等舉兵反城附賊亷丹
王匡攻拔之斬首萬餘級莽遣中郎將奉璽書勞丹匡
進爵為公封吏士有功者十餘人赤眉别校董憲等衆
數萬人在梁郡王匡欲進擊之亷丹以為新拔城罷勞
當且休士養威匡不聼引兵獨進丹隨之合戰成昌兵
敗匡走丹使吏持其印韍節付匡曰小兒可走吾不可
遂止戰死校尉汝雲王隆等二十餘人别闘聞之皆曰