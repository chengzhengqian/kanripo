之謂近臣曰我寧使周得并州不欲安徳得之左右曰
理然延宗見士卒皆親執手稱名流涕嗚咽衆爭為死
童兒女子亦乗屋攘袂投甎石以禦敵己未周主至晉
陽庚申齊主入鄴周軍圍晉陽四合如黒雲安徳王延
宗命莫多婁敬顯韓骨胡拒城南和阿于子叚暢拒城
東自帥衆拒齊王憲於城北延宗素肥前如偃後如伏
人常笑之至是奮大矟往來督戰勁捷若飛所向無前
和阿于子叚暢以千騎奔周軍周主攻東門際昏遂入