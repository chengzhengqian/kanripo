至是守光將出降小喜止之是夕小喜踰城詣晉軍降
且言城中力竭壬戌晉王督諸軍四面攻城克之擒劉
仁恭及其妻妾守光帥妻子亡去癸亥晉王入幽州
　冬十二月庚午晉王以周徳威為盧龍節度使兼侍
中以李嗣本為振武節度燕主守光將奔滄州就劉守
竒涉寒足腫且迷失道至燕樂之境晝匿阬谷數日不
食令妻祝氏乞食于田父張師造家師造怪婦人異狀
詰知守光處并其三子擒之癸酉晉王方宴將吏擒守