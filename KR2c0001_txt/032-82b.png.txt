人㑹邠寧軍趣鹽州又命馬燧以河東軍擊吐蕃燧至
石州河曲六胡州皆降遷於雲朔之間　工部侍郎張
彧李晟之壻也晟在鳯翔以女嫁幕客崔樞禮重樞過
於彧彧怒遂附於張延賞給事中鄭雲逵嘗為晟行軍
司馬失晟意亦附延賞上亦忌晟功名㑹吐蕃有離間
之言延賞等騰謗於朝無所不至晟聞之晝夜泣目為
之腫悉遣子弟詣長安表請削髮為僧上慰諭不許辛
未入朝見上自陳足疾懇辭才鎮上不許韓滉素與晟