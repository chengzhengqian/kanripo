盡收其部落魏王珪震怖欲走諸部聞䖍死皆有貳心
珪不知所適垂之過參合陂也見積骸如山為之設祭
軍士皆慟哭聲震山谷垂慚憤嘔血由是發疾乗馬輿
而進頓平城西北三十里太子寶等聞之皆引還燕軍
叛者犇告於魏云垂已死輿尸在軍魏王珪欲追之聞
平城已没乃引還隂山垂在平城積十日疾轉篤乃築
燕昌城而還夏四月癸未卒於上谷之沮陽秘不發喪
丙申至中山戊戌發喪諡曰成武皇帝廟號世祖壬寅