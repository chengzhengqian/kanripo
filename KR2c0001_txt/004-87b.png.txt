賈捐之與楊興善捐之數短石顯以故不得官稀
復進見興新以材能得幸捐之謂興曰京兆尹缺
使我得見言君蘭京兆尹可立得興曰君房下筆言語
妙天下使君房為尚書令勝五鹿充宗逺甚捐之曰令
我得代充宗君蘭為京兆京兆郡國首尚書百官本天
下真大治士則不隔矣捐之復短石顯興曰顯方貴上
信用之今欲進第從我計且與合意即得入矣捐之即
與興共為薦顯奏稱譽其美以為宜賜爵關内侯引其