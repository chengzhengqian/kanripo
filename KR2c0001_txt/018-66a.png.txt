以南郡太守到彦之為南蠻校尉張邵為司馬領
南郡相冠軍功曹王曇首為長史北徐州從事王華為
西中郎主簿沈林子為西中郎參軍義隆尚幼府事皆
决於邵曇首𢎞之弟也裕謂義隆曰王曇首沉毅有器
度宰相才也汝毎事諮之以南郡公劉義慶為豫州刺
史義慶道憐之子也裕觧司州領徐冀二州刺史　冬
十月劉義真年少賜與左右無節王修每裁抑之左右
皆怨譛修於義真曰王鎮惡欲反故沈田子殺之修殺