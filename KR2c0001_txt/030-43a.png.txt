珍禽竒獸雜寶列於壇前文物鹵簿之盛唐興以來未
之有也　辛亥明堂成髙二百九十四尺方三百尺凡
三層下層法四時各隨方色中層法十二辰上為圎盖
九龍捧之上層法二十四氣亦為圎盖上施鐵鳯髙一丈
飾以黄金中有巨木十圍上下通貫栭攎㮰藉以為
本下施鐵渠為辟雍之象號曰萬象神宫宴賜羣臣赦
天下縱民入觀改河南為合宫縣又於明堂北起天堂
五級以貯大像至三級則俯視明堂矣僧懷義以功拜左