壯營垂破㑹流等破紳引兵還與沖等戰大破之成
伯帥其黨突出詣尚流等乘勝進抵成都尚復閉城自
守蕩馳馬逐北中矛而死朝廷遣侍中燕國劉沈假節
統羅尚許雄等軍討李流行至長安河間王顒留沈為
軍師遣席薳代之李流以李特李蕩繼死宗岱孫阜將
至甚懼李含勸流降流從之李驤李雄迭諌不納
夏五月流遣其子世及含子胡為質於阜軍胡兄離為
梓潼太守聞之自郡馳還欲諌不及退與雄謀襲阜軍