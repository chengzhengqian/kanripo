同䇿謀共存大計今與袁術結婚必受不義之名將有
累卵之危矣布亦怨術初不已受也女已在塗乃追
還絶婚械送韓𦙍梟首許市陳珪欲使子登詣曹操布
固不肯㑹詔以布為左將軍操復遺布手書深加慰納
布大喜即遣登奉章謝恩并答操書登見操因陳布勇
而無謀輕於去就宜早圖之操曰布狼子野心誠難久
養非卿莫究其情偽即増珪秩中二千石拜登廣陵太
守臨别操執登手曰東方之事便以相付令隂合部衆