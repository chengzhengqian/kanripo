田禄伯吳少將桓將軍說王曰吳多歩兵歩兵利險漢
多車騎車騎利平地願大王所過城不下直去疾西據
洛陽武庫食敖倉粟阻山河之險以令諸侯雖無入關
天下固已定矣大王徐行留下城邑漢軍車騎至馳入
梁楚之郊事敗矣吳王問諸老將老將曰此年少椎鋒
可耳安知大慮於是王不用桓將軍計王專并將兵兵
未度淮諸賔客皆得為將校尉候司馬獨周丘不用周
丘者下邳人亡命吳酤酒無行王薄之不任周丘乃上