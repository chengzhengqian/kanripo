發来閏月丁酉車駕發陝壬寅全忠逆於新安上之在
陝也司天監奏星氣有變期在今秋不利東行故上欲
以十月幸洛至是全忠令醫官許昭逺告醫官使閻祐
之司天監王墀内都知韋周晉國夫人可證等謀害元
帥悉收殺之癸卯上憇於榖水自崔𦙍之死六軍散亡
俱盡所餘擊毬供奉内園小兒共二百餘人從上而朱
全忠猶忌之為設食於幄盡縊殺之豫選一百餘人大
小相類者衣其衣服代之侍衛上初不覺累日乃寤自