曰吾兄不立其子委位於我我死汝當避大邏便及卒
國人將立大邏便以其母賤衆不服菴邏實貴突厥素
重之攝圖最後至謂國人曰若立菴邏者我當帥兄弟
事之若立大邏便我必守境利刃長矛以相待攝圖長
且雄勇國人莫敢拒竟立菴邏為嗣大邏便不得立心
不服菴邏毎遣人詈辱之菴邏不能制因以國讓攝圖
國中相與議曰四可汗子攝圖最賢共迎立之號沙鉢
略可汗居都斤山菴邏降居獨洛水稱第二可汗大邏