夫餘西撃烏孫盡據匈奴故地東西萬四千餘里　秋
七月檀石槐㓂雲中以故烏桓校尉李膺為度遼將軍
膺到邊羗胡皆望風畏服先所掠男女悉詣塞下送還
之　初鮮卑㓂遼東屬國都尉武威叚熲率所領馳赴
之既而恐賊驚去乃使驛騎詐齎璽書詔熲熲於道偽
退潜於還路設伏虜以為信然乃入追熲熲因大縱兵
悉斬獲之
延熹二年春二月鮮卑㓂鴈門　六月鮮卑㓂遼東