題邪生遣之邪咸曰當殺之超曰殺之無益於事當令
龜兹知漢威德遂觧遣之　冬十一月遣奉車都尉竇
固駙馬都尉耿秉騎都尉劉張出敦煌昆侖塞擊西域
秉張皆去符傳以属固合兵萬四千騎擊破白山虜於
蒲類海上遂進擊車師車師前王即後王之子也其廷
相去五百餘里固以後王道逺山谷深士卒寒苦欲攻
前王秉以為先赴後王并力根夲則前王自服固計未
决秉奮身而起曰請行前乃上馬引兵北入衆軍不得