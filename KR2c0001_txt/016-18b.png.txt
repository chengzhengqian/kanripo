容垂姚萇及良家子勸之陽平公融言於堅曰鮮卑𦍑
虜我之仇讎常思風塵之變以逞其志所陳䇿畫何可
從也良家少年皆富饒子弟不閑軍旅茍為謟諛之言
以㑹陛下之意耳今陛下信而用之輕舉大事臣恐功
既不成仍有後患悔無及也堅不聴八月戊午堅遣陽
平公融督張蚝慕容垂等歩騎二十五萬為前鋒以兖
州刺史姚萇為龍驤将軍督益梁州諸軍事堅謂萇曰
昔朕以龍驤建業未嘗輕以授人卿其勉之左将軍竇