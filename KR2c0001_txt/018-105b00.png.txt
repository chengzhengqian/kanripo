南将軍代人奚眷擊張掖鎮北將軍封沓擊樂都宜得
燒倉庫西犇酒泉安周南奔吐谷渾封沓掠數千戸而
還奚眷進攻酒泉無諱宜得收遺民犇晉昌遂就唐兒
於敦煌魏主使弋陽公元絜守酒泉及武威張掖皆置
将守之魏主置酒姑臧謂羣臣曰崔公智略有餘吾不
復以為竒伊馥弓馬之士而所見乃與崔公同此深可
竒也冬十月辛酉魏主東還留樂平王丕及征西将軍
賀多羅鎮涼州徙沮渠牧犍宗族及吏民三萬戸于平