節博昌人也全義徳全忠出已由是盡心附之全忠每
出戰全義主給其糧使無乏李罕之為澤州刺史領河
陽節度使罕之留其子頎事克用身還澤州専以寇鈔
為事自懐孟晉綘數百里間州無刺史縣無令長田無
麥禾邑無煙火者殆將十年河中綘州之間有摩雲山
絶高民保聚其上寇盜莫能近罕之攻拔之時人謂之
李摩雲樂從訓移軍洹水羅𢎞信遣其將程公信撃
從訓斬之與父彦禎皆梟首軍門癸巳遣使以厚幣犒