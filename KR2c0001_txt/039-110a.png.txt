讀獄訟之辭而決之皆中情理先是張顥用事刑戮酷
濫縱親兵剽奪市里温謂嚴可求曰大事已定吾與公
輩當力行善政使人解衣而寢耳乃立法度禁彊暴政
舉大綱軍民安之温以軍旅委可求以財賦委支計官
駱知祥皆稱其職淮南謂之嚴駱　　秋七月壬申淮
南將吏請於李儼承制授楊隆演淮南節度使東面諸
道行營都統同平章事𢎞農王鍾泰章賞薄泰章未嘗
自言後踰年因醉與諸將爭言而及之或告徐温以泰