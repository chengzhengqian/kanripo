兵大破之王茂章閉壘示怯伺汴兵稍懈毁柵而出驅
馳疾戰戰酣退坐召諸將飲酒已而復戰全忠登髙望
見之問降者知為茂章歎曰使吾得此人為將天下不
足平也至晡汴兵乃退茂章度衆寡不敵是夕引軍還
全忠遣曹州刺史楊師厚追之及於輔唐茂章命先鋒
指揮使李䖍裕將五百騎為殿䖍裕殊死戰師厚擒而
殺之師厚潁州人也張訓聞茂章去謂諸將曰汴人將
至何以禦之諸將請焚城大掠而歸訓曰不可封府庫