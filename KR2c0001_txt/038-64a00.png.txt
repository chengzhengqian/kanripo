謂從周曰劉將軍事我不異於汝新婦輩皆安居人各
為其主汝可察之從周歔欷而退攻城為之緩鄩悉簡
婦人及民之老疾不足當敵者出之獨與少壯者同辛
苦分衣食堅守以扞敵號令整肅兵不為暴民皆安堵
久之外援既絶節度副使王彦温踰城出降城上卒多
從之不可遏鄩遣人從容語彦温曰軍士非素遣者勿
多與之俱又遣人狥於城上曰軍士非素遣從副使而
敢擅往者族之士卒皆惶惑不敢出敵人果疑彦温斬