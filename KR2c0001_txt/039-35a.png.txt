之引人所市肉近千斤𢎞倧問進思牛大者肉幾何對
曰不過三百斤𢎞倧曰然則吏妄也命按其罪進思拜
賀其明𢎞倧曰公何能知其詳進思踧踖對曰臣昔未
從軍亦嘗從事於此進思以𢎞倧為知其素業故辱之
益恨怒進思建議遣李孺贇歸福州及孺贇叛𢎞倧責
之進思愈不自安𢎞倧與内牙指揮使何承訓謀逐進
思又謀於内都監使水丘昭劵昭劵以為進思黨盛難
制不如容之𢎞倧猶豫未决承訓恐事洩反以謀告進