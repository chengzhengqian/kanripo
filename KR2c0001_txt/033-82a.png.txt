且自固也少逰發兵三千大閱扵江北滉亦發舟師三
千曜武扵京口以應之鹽鐵使包佶有錢帛八百萬将
輸京師陳少逰以為賊據長安未期收復欲强取之佶
不可少逰欲殺之佶懼匿妻子扵案牘中急濟江少逰
悉收其錢帛佶有守財卒三千少逰亦奪之佶纔與數
十人俱至上元復為韓滉所奪時南方藩鎮各閉境自
守惟曹王臯數遣使間道貢獻李希烈攻逼汴鄭江淮
路絶朝貢皆自宣饒荆襄趣武闗臯治郵驛平道路由