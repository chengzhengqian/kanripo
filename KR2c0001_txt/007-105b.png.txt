功不賞為善失其望姦回不詰為惡肆其凶故陳資斧
而人靡畏班爵位而物無勸茍遂斯道豈伊傷政為亂
而已喪身亡國可不慎哉書奏不省　八月乙未立皇
后梁氏梁冀欲以厚禮迎之杜喬據執舊典不聽冀屬
喬舉汜宫為尚書喬以宫為臧罪不用由是日忤於冀
　九月丁卯京師地震喬以災異䇿免　冬十月以司
徒趙戒為太尉司空袁湯為司徒前太尉胡廣為司空
　宦者唐衡左悺等共譛杜喬於帝曰陛下前當即位