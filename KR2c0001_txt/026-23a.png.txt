軍教之此將軍之惠奴之幸也遂拔所佩刀自芟庭草
其貴人及諸部爭效之於是發榆林北境至其牙東達
於薊長三千里廣百步舉國就役開為御道帝聞晟䇿
益嘉之丁酉啓民及義成公主來朝行宫己亥吐谷渾
高昌並遣使入貢甲辰上御北樓觀漁於河以宴百僚
定襄太守周法尚朝于行宫大府卿元壽言于帝曰漢
武出關旌旗千里今御營之外請分為二十四軍日别
遣一軍發相去三十里旗幟相望鉦鼓相聞首尾相屬