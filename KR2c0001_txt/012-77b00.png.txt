郭象為主簿鴻臚丞阮脩為行參軍謝鯤為掾輔之薦
樂安光逸於越越亦辟之敳等皆尚虚𤣥不以世務嬰
心縱酒放誕敳貨殖無厭象薄行好招權越皆以其名
重於世故辟之　祁𢎞之入關也成都王穎自武關犇
新野會新城元公劉𢎞卒司馬郭勱作亂欲迎穎為主
治中順陽郭舒奉𢎞子璠以討勱斬之詔南中郎將劉
陶收穎穎北渡河犇朝歌收故將士得數百人欲赴公
師藩九月頓丘太守馮嵩執之送鄴范陽王虓不忍殺