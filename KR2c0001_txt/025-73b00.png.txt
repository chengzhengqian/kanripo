謀以為進可以盡節周氏退可以席卷山南梁主疑未
決㑹莊至具道堅語且曰昔袁紹劉表王凌諸葛誕皆
一時雄傑據要地擁彊兵然功業莫就禍不旋踵者良
由魏晉挾天子保京都仗大順以為名故也今尉遲迥
雖曰舊將昏耄已甚司馬消難王謙常人之下者非有
匡合之才周朝將相多為身計競効節於楊氏以臣料
之迥等終當覆滅隨公必移周祚未若保境息民以觀
其變梁主深然之衆議遂止髙熲至軍為橋於沁水尉