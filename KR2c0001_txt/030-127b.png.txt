客以醫術光禄少卿楊玓以善烹調皆出入宫掖得幸
於韋后恐事泄被誅安樂公主欲韋后臨朝自為皇太
女乃相與合謀於餅餤中進毒六月壬午中宗崩於神
龍殿韋后祕不發喪自總庶政癸未召諸宰相入禁中
徴諸府兵五萬人屯京城使駙馬都尉韋捷韋灌衛尉
卿韋璿左千牛中郎韋錡長安令韋播郎将髙嵩等分
領之璿温之族弟播從子嵩其甥也中書舍人韋元徼
巡六街又命左監門大将軍兼内侍薛思簡等将兵五