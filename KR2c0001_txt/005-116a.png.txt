候吏果妄語也遂前比至河河冰亦合乃令王霸䕶度
未畢數騎而冰解至南宫遇大風雨秀引車入道傍空舍
馮異抱薪鄧禹爇火秀對竈燎衣馮異復進麥飯進至
下博城西惶惑不知所之有白衣老父在道旁指曰努
力信都郡為長安城守去此八十里秀即馳赴之是時
郡國皆已降王郎獨信都太守南陽任光和戎太守信都
邳肜不肯從光自以孤城獨守恐不能全聞秀至大喜
吏民皆稱萬嵗邳肜亦自和戎來㑹議者多言可因信