重伏願不令異姓出入太后曰德卿厚意易之昌宗見
太后疾篤恐禍及己引用黨援陰為之備屢有人為飛
書及牓其事於通衢云易之兄弟謀反太后皆不問十
二月辛未許州人楊元嗣告昌宗嘗召術士李𢎞泰占
相𢎞泰言昌宗有天子相勸於定州造佛寺則天下歸
心太后命韋承慶及司刑卿崔神慶御史中丞宋璟鞫
之神慶神基之弟也承慶神慶奏言昌宗欵稱𢎞泰之
語尋已奏聞準法首原𢎞泰妖言請收行法璟與大理