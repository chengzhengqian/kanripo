降兵多蔡人行宻選其尤勇健者五千人厚其廪賜以
皁衣䝉甲號黒雲都每戰使之先登䧟陳四鄰畏之行
宻以用度不足欲以茶鹽易民布帛掌書記舒城髙勗
曰兵火之餘十室九空又漁利以困之将復離叛不若
悉我所有易鄰道所無足以給軍選賢守令勸課農桑
數年之間倉庫自實行宻從之田頵聞之曰賢者之言
其利遠哉行宻馳射武伎非其所長而寛簡有智略善
撫御将士與同甘苦推心待物無所猜忌嘗早出從者斷