漁陽右北平遼東塞外為漢偵察匈奴動静置䕶烏桓
校尉監領之使不得與匈奴交通至是部衆漸彊遂反
先是匈奴三千餘騎入五原殺畧數千人後數萬騎南
旁塞獵行攻塞外亭障畧取吏民去是時漢邉郡烽火
候望精明匈奴為邉㓂者少利希復犯塞漢復得匈奴
降者言烏桓嘗發先單于冡匈奴怒之方發二萬騎撃
烏桓霍光欲發兵邀撃之以問䕶軍都尉趙充國充國
以為烏桓間數犯塞今匈奴擊之於漢便又匈奴希㓂