矢耳今積雨彌時筋膠俱解弓不可用彼如飛鳥之折
翼吾屋居火食刀槊犀利以逸制勞此而不乘將復何
待乃潜師夜出冐雨而進突厥大驚世民又遣說突利
以利害突利恱聽命頡利欲戰突利不可乃遣突利與
其夾畢特勒阿史那思摩來見世民請和親世民許之
思摩頡利之從叔也突利因自託於世民請結為兄弟
世民亦以恩意撫之與盟而去庚寅岐州刺史柴紹破
突厥於杜陽壬申突厥阿史那思摩入見上引升御榻