輸范陽思明擁彊兵據富資益驕橫浸不用慶緒之命
慶緒不能制　庚子郭子儀遣其子旰及兵馬使李韶
光大將軍王祚濟河擊潼闗破之斬首五百級安慶緒
遣兵救潼闗郭旰等大敗死者萬餘人李韶光王祚戰
死僕固懷恩抱馬首浮渡渭水退保河東　上皇思張
九齡之先見為之流涕遣中使至曲江祭之厚恤其家
　尹子竒復引大兵攻睢陽張巡謂將士曰吾受國恩
所守正死耳但念諸君捐軀命膏草野而賞不酬勲以