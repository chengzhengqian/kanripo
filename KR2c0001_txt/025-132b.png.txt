曰竊料大王兵資非京師之敵加以君臣位定逆順勢
殊士馬雖精難以取勝一旦䧟於叛逆絓於刑書雖欲
為布衣不可得也諒怒囚之嵐州刺史喬鍾葵將赴諒
其司馬京兆陶模拒之曰漢王所圖不軌公荷國厚恩
位為方伯當竭誠效命豈得身為厲階乎鍾葵失色曰
司馬反邪臨之以兵辭氣不撓鍾葵義而釋之軍吏曰
若不斬模無以壓衆心乃囚之於是從諒反者凡十九
州王頍說諒曰王所部將吏家屬盡在關西若用此等