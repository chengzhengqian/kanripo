輿疾討賊豈朝廷之力能制其命哉直以處置得宜能
服其心耳陛下建升平之業十已八九何忍還自墮壊
使四方解體乎上以度為朋黨不之省鎛自知不為衆
所與益為巧謟以自固奏減内外官俸以助國用給事
中崔植封還敕書極論之乃止植祐甫之弟子也　上
晚節好神仙詔天下求方士宗正卿李道古先為鄂岳
觀察使以貪暴聞恐終獲罪思所以自媚於上乃因皇
甫鎛薦山人柳泌云能合長生藥甲戌詔泌居興唐觀