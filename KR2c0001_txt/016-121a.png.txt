新得志未可與敵宜且飬兵觀釁寳將從之撫軍將軍
慕輿騰曰百姓可與守成難與圖始今師衆已集宜獨
決聖心乗機進取不宜廣采異同以沮大計寳乃曰吾
計決矣敢諫者斬二月乙亥寶出就頓留盛統後事己
卯燕軍發龍城慕輿騰為前軍司空農為中軍寶為後
軍相去各一頓連營百里壬午寶至乙建長上段速骨
宋赤眉等因衆心之憚征役遂作亂速骨等皆髙陽王
隆舊隊共逼立隆子髙陽王崇為王殺樂浪威王宙中