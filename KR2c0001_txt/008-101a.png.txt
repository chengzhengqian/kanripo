諱不欲聞之但更相告語莫肯公文宜下明詔重募角
等賞以國土有敢囘避與之同罪帝殊不為意方詔陶次
第春秋條例角遂置三十六方方猶將軍也大方萬餘
人小方六七千各立渠帥訛言蒼天已死黄天當立嵗
在甲子天下大吉以白土書京城寺門及州郡官府皆
作甲子字大方馬元義等先收荆揚數萬人期㑹發於
鄴元義數往来京師以中常侍封諝徐奉等為内應約
以三月五日内外俱起