侍郎裴耀卿為副總管　三月信安王禕帥裴耀卿及
幽州節度使趙含章分道擊奚契丹含章與虜遇虜望
風遁去平盧先鋒將烏承玼言於含章曰二虜劇賊也
前日遁去非畏我乃誘我也宜按兵以觀其變含章不
從與虜戰於白山果大敗承玼别引兵出其右擊虜破
之己巳禕等大破奚契丹俘斬甚衆可突干帥麾下逺
遁餘黨潜竄山谷奚酋李詩瑣髙帥五千餘帳來降禕
引兵還賜李詩爵歸義王充歸義州都督徙其部落置