叛犇福州陳取建州之䇿文進惡其反覆黜居福清浦
城人陳繼珣亦叛閩主延政犇福州為曦畫䇿取建州
曦以為著作郎及延政得福州二人皆不自安王繼昌
暗弱嗜酒不恤將士將士多怨仁達潜入福州與繼珣
説黄仁諷曰今唐兵乗勝建州孤危富沙王不能保建
州安能保福州昔王潮兄弟光山布衣耳取福建如反
掌况吾輩乗此機㑹自圖富貴何遽不如彼乎仁諷然
之是夕仁達等引甲士突入府舍殺繼昌及吳成義仁