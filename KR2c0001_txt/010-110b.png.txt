軍丁奉雖不能吏書而計略過人能㫁大事吴主召奉
告之且問以計畫奉曰丞相兄弟支黨甚盛恐人心不
同不可卒制可因臘㑹有陛兵以誅之吴主從之十二
月丁夘建業中謡言明㑹有變綝聞之不恱夜大風發
屋揚沙綝益懼戊辰臘㑹綝稱疾不至吴主强起之使
者十餘輩綝不得已將入衆止焉綝曰國家屢有命不
可辭可豫整兵令府内起火因是可得速還遂入尋而火
起綝求出吴主曰外兵自多不足煩丞相也綝起離席