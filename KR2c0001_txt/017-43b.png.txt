械已盛甲寅𤣥復帥諸軍挾帝東下以符宏領梁州刺
史為前鋒又使散騎常侍徐放先行說劉裕等曰若能
旋軍散甲當與之更始各授位任令不失分劉裕以諸
葛長民都督淮北諸軍事鎮山陽以劉敬宣為江州刺
史　劉毅何無忌劉道規下邳太守平昌孟懐玉帥衆
自尋陽西上五月癸酉與桓𤣥遇於崢嶸洲毅等兵不
滿萬人而𤣥戰士數萬衆憚之欲退還尋陽道規曰不
可彼衆我寡彊弱異埶今若畏懦不進必為所乗雖至