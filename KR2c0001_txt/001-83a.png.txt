二十九年始皇東遊至陽武博浪沙中張良令力士操
鐵椎狙擊始皇誤中副車始皇驚求弗得令天下大索
十日始皇遂登之罘刻石旋之琅邪道上黨入
三十二年始皇之碣石使燕人盧生求羡門刻碣石門
壞城郭決通隄坊始皇巡北邊從上郡入盧生使入海
還因奏録圖書曰亡秦者胡也始皇乃遣将軍䝉恬發
兵三十萬人北伐匈奴
三十三年發諸嘗逋亡人贅壻賈人為兵略取南越陸