選舉殿最以浙西營田副使沈崧領之内牙指揮使富
陽劉仁把及陸仁章乆用事仁章性剛仁把好毁短人
皆為衆所惡一日諸將共詣府門請誅之元瓘使從子
仁俊諭之曰二將事先王乆吾方圖其功汝曹乃欲逞
私憾而殺之可乎吾為汝主汝當禀吾命不然吾當歸
臨安以避賢路衆懼而退乃以仁章為衢州刺史仁把
為湖州刺史中外有上書告訐者元瓘皆置不問由是
將吏輯睦　　秋七月己丑加鎮海鎮東節度使錢元