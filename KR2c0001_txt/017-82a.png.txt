出城大哭舉手謝城曰吾不復見汝矣還而引被覆面
不與人言不食而卒吕光聞之曰二冦相攻此成擒也
不可以憚屢戰之勞而失永逸之機也遂帥歩騎二萬
攻酒泉克之進屯凉興穆引兵東還未至衆潰穆單騎
走騂馬令郭文斬其首送之
十三年　吕光之定凉州也杜進功居多光以為武威
太守貴寵用事羣僚莫及光甥石聦自闗中來光問之
曰中州人言我為政何如聦曰但聞有杜進耳不聞有