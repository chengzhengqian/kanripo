再出我又逼之如此則我有餘力彼勞奔命破之必矣
宻曰公言大善今東都兵有三不可當兵仗精鋭一也
決計深入二也食盡求戰三也我但乗城固守蓄力以
待之彼欲鬬不得求走無路不過十日世充之頭可致
麾下陳智略樊文超單雄信皆曰計世充戰卒甚少屢
經摧破悉已喪膽兵法曰倍則戰况不啻倍哉且江淮
新附之士望因此機展其勲效及其鋒而用之可以得
志於是諸將喧然欲戰者什七八宻惑於衆議而從之