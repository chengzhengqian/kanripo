鬪鋒不可當將軍自戰其地人多顧後衆寡不敵將帥
不侔師以無名而出事以無機而動以此稱兵未知其
利十也為將軍計莫若絶親留氏遣子入質釋甲偃兵
一遵詔㫖方今藩維尚少皇子㓜冲凡預宗枝皆䝉寵
樹况以將軍之地將軍之才將軍之名將軍之勢而克
脩藩服北靣稱臣寜與劉澤同年而語其功業哉寄感
恩懐徳不覺狂言斧鉞之誅其甘如薺寳應覽書大怒
或謂寳應曰虞公病勢漸篤言多錯謬寳應意乃小釋