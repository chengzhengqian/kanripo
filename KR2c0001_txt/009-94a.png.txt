權以魯肅為奮武校尉代瑜領兵令程普領南郡太守
魯肅勸權以荆州借劉備與共拒曹操權從之乃分豫
章為番陽郡分長沙為漢昌郡復以程普領江夏太守
魯肅為漢昌太守屯陸口
十七年　初張紘以秣陵山川形勝勸孫權以為治所
及劉備東過秣陵亦勸權居之權於是作石頭城徙治
秣陵改秣陵為建業　秋九月吕䝉聞曹操欲東兵説
孫權夾濡須水口立塢諸將皆曰上岸擊賊洗足入船