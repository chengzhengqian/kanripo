武寧節度使李愬拔魚臺　丙申田𢎞正奏敗淄青兵
扵東阿殺萬餘人　丙午田𢎞正奏敗平盧兵扵陽糓
　二月李聽襲海州克東海朐山懐仁等縣李愬敗平
盧兵扵沂州拔丞縣李師道聞官軍侵逼發民治鄆州
城塹修守備役及婦人民益懼且怨都知兵馬使劉悟
正臣之孫也師道使之將兵萬餘人屯陽榖以拒官軍
悟務為寛恵使士卒人人自便軍中號曰劉父及田𢎞
正度河悟軍無備戰又數敗或謂師道曰劉悟不修軍