使沮渠男成及王徳攻之光使太原公纂将兵迎之𢎞
引兵棄張掖東走段業徙治張掖将追撃𢎞沮渠䝉遜
諫曰歸師勿遏窮㓂勿追此兵家之戒也業不從大敗
而還頼蒙遜以免業城安西以其将臧莫孩為太守蒙
遜曰莫孩勇而無謀知進不知退此乃為之築冡非築
城也業不從莫孩尋為吕纂所破
三年春二月段業即涼王位改元天璽以沮渠蒙遜為
尚書左丞梁中庸為右丞