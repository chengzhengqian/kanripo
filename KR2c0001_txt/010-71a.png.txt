三年春正月懿至入見帝執其手曰吾以後事屬君君
與曹爽輔少子死乃可忍吾忍死待君得相見無所復
恨矣乃召齊秦二王以示懿别指齊王芳謂懿曰此是
也君諦視之勿誤也又教齊王令前抱懿頸懿頓首流
涕是日立齊王為皇太子帝尋殂　孫盛論曰聞之長
老魏明帝天姿秀出立髪垂地口吃少言而沈毅好㫁
初諸公受遺輔導帝皆以方任處之政自己出優禮大
臣開容善直雖犯顔極諌無所摧戮其君人之量如此