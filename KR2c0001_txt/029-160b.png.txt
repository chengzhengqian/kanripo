懿宗軍至趙州聞契丹將駱務整數千騎將至冀州懿宗
懼欲南遁或曰虜無輜重以抄掠為資若按兵拒守勢
必離散從而擊之可有大功懿宗不從退據相州委棄
軍資噐仗甚衆契丹遂屠趙州甲午孫萬榮為奴所殺
萬榮之破王孝傑也於柳城西北四百里依險築城留
其老弱婦女所獲噐仗資財使妹夫乙寃羽守之引精
兵寇幽州恐突厥黙啜襲其後遣五人至黒沙語黙啜
曰我已破王孝傑百萬之衆唐人破膽請與可汗乗勝