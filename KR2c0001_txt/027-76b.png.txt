未建德還洺州築萬春宫徙都之置淮安王神通於下
博待以客禮　十一月李世勣欲歸唐恐禍及其父謀
於郭孝恪孝恪曰吾新事竇氏動則見疑宜先立效以
取信然後可圖也世勣從之襲王世充獲嘉破之多所
俘獲以獻建德建德由是親之　十二月李世勣復遣
人説竇建德曰曹戴二州户口完實孟海公竊有其地
與鄭人外合内離若以大軍臨之指期可取既得海公
臨徐兖河南可不戰而定也建德以為然欲自將徇河