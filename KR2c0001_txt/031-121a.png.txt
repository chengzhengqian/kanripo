長樂殿謝九廟主慟哭久之即日幸興慶宫遂居之上
累表請避位還東宫上皇不許　戊午上御丹鳯樓赦
天下惟與安祿山同反及李林甫王鉷楊國忠子孫不
在免例立廣平王俶為楚王加郭子儀司徒李光弼司
空自餘蜀郡靈武扈從立功之臣皆進階爵加食邑有
差李憕盧奕顏杲卿袁履謙許逺張巡張介然蔣清龐
堅等皆加追贈官其子孫戰亡之家給復二載郡縣來
載租庸三分蠲一近所改郡名官名一依故事以蜀郡