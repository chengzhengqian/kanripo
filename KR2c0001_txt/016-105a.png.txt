前驅别遣將軍封真等從東道出軍都襲燕幽州　燕
征北大將軍幽平二州牧清河公㑹母賤而年長雄俊
有器藝燕主垂愛之寶之伐魏也垂命㑹攝東宫事總
録禮遇一如太子及垂伐魏命㑹鎮龍城委以東北之
任國官府佐皆選一時才望垂疾篤遺言命寶以㑹為
嗣而寳愛少子濮陽公䇿意不在㑹長樂公盛與㑹同
年恥為之下乃與趙王麟共勸寶立䇿寶從之乙亥立
妃段氏為皇后䇿為皇太子㑹盛皆進爵為王䇿年十