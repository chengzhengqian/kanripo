徳今一朝生進退之意有改悔之心臣為國家惜兹聲
聽所顧甚少所失殊多嫌隙既生必構邉患彼國蓄見
欺之怒此民懷負約之慙恐非所以服逺人訓戎士也
陛下君臨天下十有七載以仁恩結庶類以信義撫戎
夷莫不欣然負之無力何惜不使有始有卒乎夫龍沙
以北部落無筭中國誅之終不能盡當懐之以徳使為
惡者在夷不在華失信者在彼不在此則堯舜禹湯不
及陛下逺矣上不聽是時羣臣多言國家既許其昏受