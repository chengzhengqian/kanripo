徐陵獨曰吳明徹家在淮左悉彼風俗將略人才當今
亦無過者都官尚書河東裴忌曰臣同徐僕射陵應聲
曰非但明徹良將裴忌即良副也壬午分命衆軍以明
徹都督征討諸軍事忌監軍事統衆十萬伐齊明徹出
秦郡都督黄法[木-企-止+皕/大*毛]出歴陽　夏四月齊人於秦郡置秦
州州前江浦通涂水齊人以大木為柵於水中辛亥吳
明徹遣豫章内史程文季將驍勇拔其柵克之文季靈
洗之子也齊人議禦陳師開府儀同三司王紘曰官軍