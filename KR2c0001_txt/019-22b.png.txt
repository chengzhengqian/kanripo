包火張羅捕虎雖留兵守之人情未洽趨尚不同適足
為冦敵之資耳願陛下按兵息民以觀其變秦地終為
國家之有可坐而守也嗣笑曰卿料之審矣浩曰臣嘗
私論近世將相之臣若王猛之治國符堅之管仲也慕
容恪之輔幼主慕容暐之霍光也劉裕之平禍亂司馬
徳宗之曹操也嗣曰屈丏何如浩曰屈丏國破家覆孤
孑一身寄食姚氏受其封殖不思醻恩報義而乗時徼
利盗有一方結怨四鄰撅䜿小人雖能縱暴一時終當