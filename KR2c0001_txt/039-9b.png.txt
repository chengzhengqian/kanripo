也　　十二月加鎮海節度使錢鏐兼侍中
三年春正月辛未安仁義以舟師至湖州欲度江應董
昌錢鏐遣武勇都指揮使顧全武都知兵馬使許再思
守西陵仁義不能度昌遣其将湯臼守石城袁邠守餘
姚　　二月戊辰顧全武許再思敗湯臼於石城上用
楊行宻之請赦董昌復其官爵錢鏐不從　　三月己
酉顧全武等攻餘姚明州刺史黄晟遣兵助之董昌遣
其将徐章救餘姚全武擊擒之　　夏四月淮南兵與