命之勞一二年中必自離叛且齊氏昏暴政出多門鬻
獄賣官惟利是視荒滛酒色忌害忠良闔境嗷然不勝
其弊以此而觀覆亡可待然後乗間電掃事等摧枯其
三曰昔勾踐亡吳尚期十載武王取紂猶煩再舉今若
更存遵養且復相時臣謂宜還崇鄰好申其盟約安民
和衆通商惠工蓄銳養威觀釁而動斯乃長䇿逺馭坐
自兼并也書奏周主引開府儀同三司伊婁謙入内殿
從容謂曰朕欲用兵何者為先對曰齊氏沈溺倡優耽