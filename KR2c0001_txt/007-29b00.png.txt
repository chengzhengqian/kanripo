四州乃徙西河治離石上郡治夏陽朔方治五原　十
二月遣使匈奴中郎將張耽將幽州烏桓諸郡營兵擊
車紐等戰於馬邑斬首三千級獲生口甚衆車紐乞降
而吾斯猶率其部曲與烏桓侵鈔
漢安元年秋八月南匈奴句龍吾斯與薁鞬臺耆等復
反侵掠并部
二年六月丙寅立南匈奴守義王兠樓儲為呼蘭若尸
逐就單于時兠樓儲在京師上親臨軒授璽綬引上殿