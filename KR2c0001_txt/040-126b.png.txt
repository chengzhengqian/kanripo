詔敬翔李振首佐朱温共傾唐祚契丹撒刺阿撥叛兄
棄母負恩背國宜與巖等竝族誅於市自餘文武將吏
一切不問又詔追廢朱温朱友貞為庶人毁其宗廟神
主帝之與梁戰於河上也梁拱宸左廂都指揮使陸思
鐸善射常於笴上自鏤姓名射帝中馬鞍帝拔箭藏之
至是思鐸從衆俱降帝出箭示之思鐸伏地待罪帝慰
而釋之尋授龍武右廂都指揮使以豆盧革尚在魏命
樞宻使郭崇韜權行中書事梁諸藩鎮稍稍入朝或上