至范陽宣慰承恩既宣㫖思明留承恩館於府中帷其
牀伏二人於牀下承恩少子在范陽思明使省其父夜
中承恩密謂其子曰吾受命除此逆胡當以吾為節度
使二人於牀下大呼而出思明乃執承恩索其裝囊得
鐵券及光弼牒牒云承慶事成則付鐵券不然不可付
也又得簿書數百紙皆先從思明反者將士名思明責
之曰我何負於汝而為此承恩謝曰死罪此皆李光弼
之謀也思明乃集將佐吏民西向大哭曰臣以十三萬