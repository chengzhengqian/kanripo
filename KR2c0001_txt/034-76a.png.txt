成功皆衆人所不諭也敢問其故愬曰朗山不利則賊
輕我不為備矣取吳房則其衆犇蔡併力固守故存之
以分其兵風雪隂晦則烽火不接不知吾至孤軍深入
則人皆致死戰自倍矣夫視逺者不顧近慮大者不計
細若矜小勝恤小敗先自撓矣何暇立功乎衆皆服愬
儉於奉已而豐於待士知賢不疑見可能㫁此其所以
成功也裴度以蔡卒為牙兵或諫曰蔡人反仄者尚多
不可不備度笑曰吾為彰義節度使元惡既擒蔡人則