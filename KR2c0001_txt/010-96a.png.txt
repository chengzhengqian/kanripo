慮也昔秦但得闗西耳尚以并吞六國今以魏比古之
秦土地數倍以吴與蜀比古六國不能半也然今所以
能敵之者但以操時兵衆於今適盡而後生者未悉長
大正是賊衰少未盛之時加司馬懿先誅王凌續自隕
斃其子幼弱而専彼大任雖有智計之士未得施用當
今伐之是其厄㑹聖人急於趨時誠謂今日若順衆人之
情懐偷安之計以為長江之險可以傳世不論魏之終
始而以今日遂輕其後此吾所以長歎息者也今聞衆