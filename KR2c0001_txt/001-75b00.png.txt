得将軍之首以獻秦王秦王必喜而見臣臣左手把其
袖右手揕其胷則将軍之仇報而燕見陵之愧除矣樊
於期曰此臣之日夜切齒腐心也遂自刎太子聞之犇
往伏哭然已無奈何遂以函盛其首太子豫求天下之
利匕首使工以藥焠之以試人血濡縷人無不立死者
乃装為遣荆軻以燕勇士秦舞陽為之副使入秦　楚/幽
王薨國人立其弟郝三月/郝庶兄負芻殺之自立　魏景湣王/薨子假立
二十年荆軻至咸陽因王寵臣䝉嘉卑辭以求見王大