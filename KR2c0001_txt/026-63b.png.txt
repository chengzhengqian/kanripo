罪狀除名為民後月餘復有奏威與突厥隂圖不軌者
事下裴藴推之藴處威死威無以自明但摧謝而已帝
憫而釋之曰未忍即殺遂幷其子孫三世皆除名　秋
七月江都新作龍舟成送東都宇文述勸幸江都帝從
之右候衞大將軍酒泉趙才諌曰今百姓疲勞府藏空
竭盜賊蜂起禁令不行願陛下還京師安兆庶帝大怒
以才屬吏旬日意解乃出之朝臣皆不欲行帝意甚堅
無敢諫者建節尉任宗上書極諫即日於朝堂杖殺之