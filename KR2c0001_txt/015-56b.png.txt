天下陛下何得專之帝乃使坦之改詔曰家國事一禀
大司馬如諸葛武侯王丞相故事是日帝崩羣臣疑惑
未敢立嗣或曰當須大司馬處分尚書僕射王彪之正
色曰天子崩太子代立大司馬何容得異若先面諮必
反為所責朝議乃定太子即皇帝位大赦崇德太后令
以帝冲幼加在諒闇令温依周公居攝故事事已施行
王彪之曰此異常大事大司馬必當固讓使萬機停滯
稽廢山陵未敢奉令謹具封還事遂不行温望簡文臨