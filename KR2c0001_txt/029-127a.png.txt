李知十等將兵屯涇慶二州以備突厥　裴行儉軍既
還突厥阿史那伏念復自立為可汗與阿史德温傳連
兵為冦癸巳以行儉為定襄道大緫管以右武衛將軍
曹懷舜幽州都督李文暕為副將討之　三月曹懷舜
與禆將竇義昭將前軍擊突厥或告阿史那伏念與阿
史徳温傳在累沙北左右纔二十騎以下可徑往取也
懷舜等信之留老弱於瓠盧泊帥輕銳倍道進至黒沙
無所見人馬疲頓乃引兵還㑹薛延陁部落欲西詣伏