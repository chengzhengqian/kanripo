屯吳旌鎮朱珍與戰大破之朱全忠又遣别將攻宿州
刺史張友降之　丙申秦宗權别將攻陷許州執忠武
留後王藴復取許州　　十二月蔡將申叢執宗權折
其足而囚之降於全忠全忠表叢為蔡州留後
昭宗龍紀元年春正月汴將龎師古拔宿遷軍于吕梁
時溥逆戰大敗還保彭城　壬子蔡將郭璠殺申叢送
秦宗權於汴告朱全忠云叢謀復立宗權全忠以璠為
淮西留後　　二月朱全忠送秦宗權至京師斬于獨