則沒君得人之情乃固失則危是以古先聖王之居人
上也必以其欲從天下之心而不敢以天下之人從其
欲又曰陛下憤習俗以妨理任削平而在躬以明威照
臨以嚴法制斷流弊自久浚恒太深逺者驚疑而阻命
逃死之亂作近者畏懾而偷容避罪之態生君臣意乖
上下情隔君務致理而下防誅夷臣将納忠而上慮欺
誕故睿誠不布扵羣下物情不逹扵睿聰臣扵往年曽
任御史獲奉朝謁僅欲半年陛下嚴邃髙居未甞降㫖