天子居深宫施號令目公為逆何以避之此非萬全䇿
也道成族弟鎮軍長史順之及次子驃騎從事中郎嶷
皆以為帝好單行道路於此立計易以成功外州起兵
鮮有克㨗徒先人受禍耳道成乃止東中郎司馬行㑹
稽郡事李安民欲奉江夏王躋起兵於東方道成止之
越騎校尉王敬則潜自結於道成夜著青衣扶匐道路
為道成聴察帝之往來道成命敬則隂結帝左右楊玉
夫楊萬年陳奉伯等二十五人於殿中詗伺機便秋七