敵是以出則勝處則饒不窺天下之産自可封殖亦猶
大農之家不待珠璣然後以為富也國家無河北則精
甲銳卒利刃良弓健馬無有也是一支兵去矣河東盟
津滑臺大梁彭城東平盡宿厚兵以塞虜衝不可它使
是二支兵去矣六鎮之師厥數三億低首仰給横拱不
為則沿淮以北循河之南東盡海西叩落赤地盡取才
能應費是三支財去矣咸陽西北戎夷大屯盡剷吳越
荆楚之饒以啖兵戍是四支財去矣天下四支盡解頭