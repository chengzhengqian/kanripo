令本道但供衣糧募戍卒願留及蕃漢子弟以給之又
多開屯田官為收糴寇至則人自為戰時至則家自力
農與夫倏來忽往者豈可同等而論哉又宜擇文武能
臣為隴右朔方河東三元帥分統緣邊諸節度使有非
要者隨所便近而倂之然後減姦濫虚浮之費以豐財
定衣糧等級之制以和衆𢎞委任之道以宣其用懸賞
罰之典以考其成如是則戎狄威懷疆場寧謐矣上雖
不能盡從心甚重之　韋臯遣大將董勔等將兵出西