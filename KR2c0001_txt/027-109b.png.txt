皆不克聞煬帝遇弑帥吏民臨三日或説襲志曰公中
州貴族乆臨鄙郡華夷悦服今隋室無主海内鼎沸以
公威惠號令嶺表尉佗之業可坐致也襲志怒曰吾世
繼忠貞今江都雖覆宗社尚存尉佗狂僣何足慕也欲
斬説者衆乃不敢言堅守二年外無聲援城陷為銑所
虜銑以為工部尚書檢校桂州總管於是東自九江西
抵三峽南盡交趾北距漢川銑皆有之勝兵四十餘萬
二年秋八月蕭銑遣其將楊道生冦峽州刺史許紹撃