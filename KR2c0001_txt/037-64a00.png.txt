杜讓能書辭語不遜上怒欲討之茂貞又上表略曰陛
下貴為萬乘不能庇元舅之一身尊極九州不能戮復
恭之一豎又曰今朝廷但觀彊弱不計是非又曰約衰
殘而行法隨盛壮以加恩體物錙銖看人衡纊又曰軍
情易變戎馬難覊唯慮甸服生靈因兹受禍未審乘輿
播越自此何之上益怒决討茂貞命杜讓能專掌其事
讓能諫曰陛下初臨大寶國步未夷茂貞近在國
門臣愚以為未宜與之構怨萬一不克悔之無及上