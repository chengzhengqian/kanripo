言髙崇文客軍逺鬬無所資若與梓州綴其士心必能
有功夏四月丁酉以崇文為東川節度副使知節度事
　夏五月劉闢城鹿頭闗連八柵屯兵萬餘人以拒髙
崇文六月丁酉崇文擊敗之闢置柵於闗東萬勝堆戊
戌崇文遣驍將范陽髙霞寓攻奪之下瞰闗城凢八戰
皆㨗　庚子髙崇文破劉闢於德陽癸夘又破之於漢
州嚴礪遣其將嚴秦破闢衆萬餘人於綿州石碑谷
秋七月癸丑髙崇文破劉闢之衆萬人於𤣥武甲午詔