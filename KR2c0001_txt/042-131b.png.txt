纓飾馬鎧仗鮮明或曰如此為敵所識太祖皇帝曰吾
固欲其識之耳唐主遣泗州牙將王知朗齎書抵徐州
稱唐皇帝奉書大周皇帝請息兵修好願以兄事帝嵗
輸貨財以助軍費甲戌徐州以聞帝不答戊寅命前武
勝節度使侯章等攻夀州水寨決其濠之西北隅導壕
水入于淝太祖皇帝遣使獻皇甫暉等暉傷甚見上臥而
言曰臣非不忠於所事但士卒勇怯不同耳臣曏日屢與
契丹戰未嘗見兵精如此因盛稱太祖皇帝之勇上釋