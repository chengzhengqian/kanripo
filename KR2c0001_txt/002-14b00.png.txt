虜殷王卬置河内郡初陽武人陳平事魏王咎於臨濟
為太僕說魏王不聽人或讒之平亡去後事項羽賜爵
為卿殷王反楚項羽使平擊降之還拜為都尉賜金二
十鎰居無何漢王攻下殷項王怒將誅定殷將吏平懼
乃封其金與印使使歸項王而挺身間行杕劔亡渡河
歸漢王於脩武因魏無知求見漢王漢王召入賜食遣
罷就舎平曰臣為事來所言不可以過今日於是漢王
與語而說之問曰子之居楚何官曰為都尉是日即拜