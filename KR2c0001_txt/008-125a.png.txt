建安三年冬十二月袁紹連年攻公孫瓚不能克以書
諭之欲相與釋憾連和瓚不答而増修守備謂長史太
原關靖曰當今四方虎争無有能坐吾城下相守經年
者明矣袁本初其若我何紹於是大興兵以攻瓉先是
瓉别將有為敵所圍者瓉不救曰救一人使後將恃救不
肯力戰及紹来攻瓚南界别營自度守則不能自固又
知必不見救或降或潰紹軍徑至其門瓉遣子續請救
於黒山諸師而欲自將突騎出傍西山擁黒山之衆侵