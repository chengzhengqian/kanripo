其力隂懷兩端欲以坐觀成敗吾恐成敗既定奉辭責
罪將軍先為誅首矣於是騰懼幹因曰智者轉禍為福
今曹公與袁氏相持而髙幹郭援合攻河東曹操雖有
萬全之計不能禁河東之不危也將軍誠能引兵討援
内外擊之其勢必舉是將軍一舉斷袁氏之臂觧一方
之急曹公必重徳將軍將軍功名無與比矣騰乃遣子
超將兵萬餘人與繇㑹初諸將以郭援衆盛欲釋平陽
去鍾繇曰袁氏方彊援之來關中隂與之通所以未悉