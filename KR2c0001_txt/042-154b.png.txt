陳覺之自周還矯以帝命謂唐主曰聞江南連嵗拒命
皆宰相嚴續之謀當為我斬之唐主知覺素與續有隙
固未之信鍾謨請覆之於周唐主乃因謨復命上言久
拒王師皆臣愚迷非續之罪帝聞之大驚曰審如此則
續乃忠臣朕為天下主豈教人殺忠臣乎謨還以白唐
主唐主欲誅齊丘等復遣謨入稟於帝帝以異國之臣
無所可否十二月己亥唐主命知樞宻院殷崇義草詔
暴齊丘覺徵古罪惡聴齊丘歸九華山舊隠官爵悉如