慮帝退謂徐龍駒曰我欲與公共計取鸞公既不同我
不能獨辦且復小聴衞尉蕭諶世祖之族子也自世祖
在郢州諶已為腹心及即位常典宿衛機密之事無不
預聞征南諮議蕭坦之諶之族人也甞為東宫直閣為
世宗所知帝以二人祖父舊人甚親信之諶毎請急出
宿帝通夕不寐諶還乃安坦之得出入後宫帝䙝狎宴
逰坦之皆在側帝醉後常裸袒坦之輒扶持諌諭西昌
侯鸞欲有所諌帝在後宫不出唯遣諶坦之徑進乃得