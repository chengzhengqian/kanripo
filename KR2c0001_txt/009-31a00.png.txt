師竊為公懼之圖配曰武王伐紂不為不義况兵加曹
操而云無名且以公今日之彊將士思奮不及時以定
大業所謂天與不取反受其咎此越之所以覇吳之所
以滅也監軍之計在於持牢而非見時知幾之變也紹
納圖言圖等因是譖授曰授監統内外威震三軍若其
寢盛何以制之夫臣與主同者亡此黄石之所忌也且
御衆於外不宜知内紹乃分授所統為三都督使授及
郭圖淳于瓊各典一軍騎都尉清河崔琰諌曰天子在