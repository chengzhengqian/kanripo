之以收燕望親之以盡燕情寵之以傾燕衆信之以結
燕心未為過矣猛何汲汲以殺垂至乃為市井鬻賣之
行有如嫉其寵而䜛之者豈雅德君子所宜為哉
樂安王臧進屯滎陽王猛遣建威將軍梁成洛州刺史鄧
羌撃走之留羌鎮金墉以輔國司馬桓寅為𢎞農太守
代羌戍陜城而還秦王堅以王猛為司徒録尚書事封
平陽郡侯猛固辭曰今燕吳未平戎車方駕而始得一
城即受三事之賞若克殄二冦將何以加之堅曰茍不