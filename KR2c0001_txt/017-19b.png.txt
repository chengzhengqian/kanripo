仲堪急召楊佺期以自救佺期曰江陵無食何以待敵
可來見就共守襄陽仲堪志在全軍保境不欲棄州逆
走乃紿之曰比來收集已有儲矣佺期信之帥歩騎八
千精甲耀日至江陵仲堪唯以飯餉其軍佺期大怒曰
今兹敗矣不見仲堪與其兄廣共擊𤣥𤣥畏其銳退軍
馬頭眀日佺期引兵急撃郭銓幾獲之㑹𤣥兵至佺期
大敗單騎奔襄陽仲堪出奔鄼城𤣥遣将軍馮該追佺
期及廣皆獲而殺之傳首建康佺期弟思平從弟尚保