二年春正月封大將軍光為博陸侯左將軍桀為安陽
侯
三年　初霍光與上官桀相親善光毎休沐出桀嘗代
光入決事光女為桀子安妻生女年甫五嵗安欲因光
内之宫中光以為尚幼不聽葢長公主私近子客河間
丁外人安素與外人善說外人曰安子容貌端正誠因
長主時得入為后以臣父子在朝而有椒房之重成之
在於足下漢家故事常以列侯尚主足下何憂不封侯