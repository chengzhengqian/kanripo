奉君親注銜之奏元裕甞出郊送李宗閔壬寅貶元裕
閬州刺史元裕士亷之六世孫也時注與李訓所惡朝
士皆指目為二李之黨貶逐無虚日班列殆空廷中恟
恟上亦知之訓注恐為人所搖九月癸卯朔勸上下詔
應與德裕宗閔親舊及門生故吏今日以前貶黜之外
餘皆不問人情稍安　冬十一月李訓等謀誅宦官
敗死事見宦/官弑逆
開成元年春三月壬寅以袁州長史李德裕為滁州刺