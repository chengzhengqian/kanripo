軍士所殺揚言契丹大至官軍敗績餘衆已降敵矣劉
詞遇愛能等於塗愛能等止之詞不從引兵而北時北
漢主尚有餘衆萬餘人阻澗而陳薄暮詞至復與諸軍
擊之北漢兵又敗殺王延嗣追至高平僵尸滿山谷委
棄御物及輜重器械雜畜不可勝紀是日帝宿於野次
得步兵之降敵者皆殺之樊愛能等聞周兵大捷與士
卒稍稍復還有逹曙不至者甲午休兵於高平選北漢
降卒數千人為效順指揮命前武勝行軍司馬唐景思