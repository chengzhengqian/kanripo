自而入乎中山王雖為皇太后所養非陛下天屬雖有
微功陛下酬其父子恩榮亦足矣而其志願無極豈將
來有益者乎若不除之臣見宗廟不血食矣勒不聴遐
退告徐光光曰中山王常切齒於吾二人恐非但危國
亦將為家禍也它日光承間言於勒曰今國家無事而
陛下神色若有不怡何也勒曰吳蜀未平吾恐後世不
以吾為受命之王也光曰魏承漢運劉備雖興於蜀漢
豈得為不亡乎孫權在吳猶今之李氏也陛下包括二