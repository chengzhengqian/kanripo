君宜將順其美正救其惡孔奐在陳處腹心之重任
决社稷之大計茍以世祖之言為不誠則當如竇嬰
面辯袁盎廷争防微杜漸以絶顗覦之心以為誠邪
則當請明下詔書宣告中外使世祖有宋宣之美髙
宗無楚靈之惡不然謂太子嫡嗣不可動揺欲保輔
而安全之則當盡忠竭節以死繼之如晉之荀息趙
之肥義奈何於君之存則逆探其情而求合焉及其
既沒則權臣移國而不能救嗣主失位而不能死斯乃