殊死以下猛上疏曰不圖陛下以臣之命而虧天地之徳開
闢以來未之有也臣聞報徳莫如盡言謹以垂沒之命竊獻
遺欵伏惟陛下威烈振乎八荒聲教光乎六合九州百郡十
居其七平燕定蜀有如拾芥夫善作者不必善成善始者不
必善終是以古先哲王知功業之不易戰戰兢兢如臨深谷
伏惟陛下追踪前聖天下幸甚堅覽之悲慟秋七月堅親臨
猛第視疾訪以後事猛曰晉雖僻處江南然正朔相承上下
安和臣沒之後願陛下勿以晉為圖鮮卑西羌我之仇敵終