姓吏民亦陛下子也今奪彼以與此亦無以異於奪兄
之妻妻弟也於父母之恩偏矣又詔書聼得以生口年
紀顔色與妻相當者自代故富者則傾家盡産貧者舉
假貸貰貴買生口以贖其妻縣官以配士為名而實内
之掖庭其醜惡乃出與士得婦者未必喜而失妻者必
有憂或窮或愁皆不得志夫君有天下而不得萬姓之
懽心者鮮不危殆且軍師在外數十萬人一日之費非
徒千金舉天下之賦以奉此役猶將不給況復有宫庭