叡使馮道根與廬江太守裴邃秦郡太守李文釗等乘
鬬艦競發擊魏洲上軍盡殪别以小船載草灌之以膏
從而焚其橋風怒火盛烟塵晦冥敢死之士㧞柵斫橋
水又漂疾倐忽之間橋柵俱盡道根等皆身自摶戰軍
人奮勇呼聲動天地無不一當百魏軍大潰英見橋絶
脫身棄城走大眼亦燒營去諸壘相次土崩悉棄其器
甲争投水死者十餘萬斬首亦如之叡遣報昌義之義
之悲喜不暇荅語但呌曰更生更生諸軍逐北至濊水