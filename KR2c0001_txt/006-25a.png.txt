宫壊䑓望之視歆等鋒交乃自引精兵以横突歩陳於
東城下大破之飛矢中弇股以佩刀截之左右無知者
至暮罷弇明旦復勒兵出是時帝在魯聞弇為歩所攻
自往救之未至陳俊謂弇曰劇虜兵盛可且閉營休士
以須上來弇曰乗輿且到臣子當撃牛釃酒以待百官
反欲以賊虜遺君父邪乃出兵大戰自旦及昏復大破
之殺傷無數溝塹皆滿弇知歩困將退豫置左右翼為
伏以待之人定時歩果引去伏兵起縱撃追至鉅昧水