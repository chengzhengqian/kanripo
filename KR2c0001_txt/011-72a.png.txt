絡驛追止已屠之矣陶濬將討郭馬至武昌聞晉兵大
入引兵東還至建業吴主引見問水軍消息對曰蜀船
皆小今得二萬兵乘大船以戰自足破之於是合衆授
濬節鉞明日當發其夜衆悉逃潰時王渾王濬及琅邪
王伷皆臨近境吴司徒何植建威將軍孫晏悉送印節
詣渾降吴主用光禄勲薛瑩中書令胡冲等計分遣使
者奉書於渾濬伷以請降又遺其羣臣書深自咎責且
曰今大晉平治四海是英俊展節之秋勿以移朝改朔