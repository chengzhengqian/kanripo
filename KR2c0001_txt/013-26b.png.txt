衆悉降於廆廆以其子仁為征虜將軍鎮遼東官府市
里按堵如故髙句麗將如奴子據於河城廆遣將軍張
統掩擊擒之俘其衆千餘家以崔燾髙瞻韓恒石琮歸
於棘城待以客禮恒安平人琮鑒之孫也廆以髙瞻為
將軍瞻稱疾不就廆數臨候之撫其心曰君之疾在此
不在它也今晉室䘮亂孤欲與諸君共清世難翼戴帝
室君中州望族宜同斯願奈何以華夷之異介然疎之
哉夫立功立事惟問志略何如耳華夷何足問乎瞻猶