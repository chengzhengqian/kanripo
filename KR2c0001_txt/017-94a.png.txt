爲屬人石真若留不對烏孤曰卿畏吕光邪石真若留
曰吾本根未固小大非敵若光致死於我何以待之不
如受以驕之俟釁而動蔑不克矣烏孤乃受之
二十年秋七月秃髪烏孤撃乙弗折掘等諸部皆破降
之築廉川堡而都之廣武趙振少好竒略聞烏孤在亷
川棄家從之烏孤喜曰吾得趙生大事濟矣拜左司馬
三河王光封烏孤為廣武郡公
二十一年夏六月三河王吕光遣使拜秃髮烏孤為征