計未決是時天下以楊國忠驕縱召亂莫不切齒又祿
山起兵以誅國忠為名王思禮密説哥舒翰使抗表請
誅國忠翰不應思禮又請以三十騎劫取以來至潼闗
殺之翰曰如此乃翰反非祿山也或説國忠今朝廷重
兵盡在翰手翰若援旗西指於公豈不危哉國忠大懼
乃奏潼闗大軍雖盛而後無繼萬一失利京師可憂請
選監牧小兒三千於苑中訓練上許之使劍南軍將李
福徳等領之又募萬人屯灞上令所親杜乾運將之名