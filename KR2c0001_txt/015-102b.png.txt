闗取鄴都金庸窮戍外無救援城下之師將軍所監豈
三百弊卒所能支也筑懼以洛陽降猛陳師受之燕衛
大將軍樂安王臧城新樂破秦兵於石門執秦將楊猛
王猛之發長安也請慕容令參其軍事以為鄉導將行
造慕容垂飲酒從容謂垂曰今當逺别卿何以贈我使
我覩物思人垂脫佩刀贈之猛至洛陽賂垂所親金熈
使詐為垂使者謂令曰吾父子來此以逃死也金王猛
疾人如讐䜛毁日深秦主雖外相厚善其心難知丈夫