慮以問揚州刺史始安王遥光遥光以為當以次施行
遥光有足疾上常令乘輿自望賢門入毎與上屏人乆
語畢上索香火嗚咽流涕明日必有所誅㑹上疾暴甚
絶而復蘇遥光遂行其策丁未殺河東王鉉臨賀王子
岳西陽王子文永陽王子峻南康王子琳衡陽王子岷
湘東王子建南郡王子夏桂陽王昭粲巴陵王昭秀於
是太祖世祖及世宗諸子皆盡矣鉉等已死乃使公卿
奏其罪狀請誅之下詔不許再奏然後許之南康侍讀