更為他計怡乃止及世隆走勝遂不從帝甚嘉之朱瑞
雖為榮所委而善處朝廷之間帝亦善遇之故瑞從世
隆走而中道逃還榮素厚金紫光禄大夫司馬子如榮
死自宫中突出至榮第棄家隨榮妻子走出城世隆即
欲還北子如曰兵不厭詐今天下恟恟惟强是視當此
之際不可以弱示人若亟北走恐變生肘腋不如分兵
守河橋遣軍向京師出其不意或可成功假使不得所
欲亦足示有餘力使天下畏我之强不敢叛散世隆從