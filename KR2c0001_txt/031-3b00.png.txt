門與之款暱挺之素負氣薄林甫為人竟不之詣林甫
恨之益深挺之先娶妻出之更嫁蔚州刺史王元琰元
琰坐贓罪下三司按鞠挺之為之營解林甫因左右使
於禁中白上上謂宰相曰挺之為罪人請屬所由九齡
曰此乃挺之出妻不宜有情上曰雖離乃復有私於是
上積前事以耀卿九齡為阿黨十一月壬寅以耀卿為
左丞相九齡為右丞相並罷政事以林甫兼中書令仙
客為工部尚書同中書門下三品領朔方節度如故嚴