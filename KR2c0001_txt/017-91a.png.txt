圍枹罕乞伏乾歸從秦主興如平源熾磐克枹罕遣人
告乾歸乾歸逃還苑川　　夏四月乞伏乾歸如枹罕
留世子熾磐鎮之收其衆得二萬徙都度堅山　　秋
七月乞伏乾歸復即秦王位大赦改元更始公卿以下
皆復本位　　冬十月西秦王乾歸立夫人邉氏為王
后世子熾磐為太子仍命熾磐都督中外諸軍録尚書
事以屋引破光為河州刺史鎮枹罕以南安焦遺為太
子太師與參軍國大謀