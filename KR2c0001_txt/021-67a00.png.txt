任寄義不容降君等皆有父母我為忠臣君為孝子不
亦可乎乃悉遣城内兵出降餘壯士數十閉門獨守俄
而兵入圍之數十重仙琕令士皆持滿兵不敢近日暮
仙琕乃投弓曰諸軍但來見取我義不降乃檻送石頭
衍釋之使待袁昂至俱入曰令天下見二義士衍謂仙
琕曰射鉤斬袪昔人所羙卿勿以殺使斷運自嫌仙琕
謝曰小人如失主犬後主飼之則復為用矣衍笑皆厚
遇之丙戌蕭衍入鎮殿中