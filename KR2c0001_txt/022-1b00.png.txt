始賜衣幘引見皆惶懼失措數日之間富貴赫弈
和帝中興元年魏主時年十六不能親決庶務委之左
右於是倖臣茹皓趙郡王仲興上谷冦猛趙郡趙修南
陽趙邕及外戚高肇等始用事魏政寖衰
梁武帝天監元年冬十二月魏陳留公主寡居僕射高
肇秦州刺史張彞皆欲尚之公主許彞而不許肇肇怒
譖彞於魏主彞坐沈廢累年
二年冬十一月魏主納高肇兄偃之女為貴嬪