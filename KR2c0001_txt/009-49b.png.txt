靣何所可據操曰足下意以為何如紹曰吾南據河北
阻燕代兼戎狄之衆南靣以爭天下庶可以濟乎操曰
吾任天下之智力以道御之無所不可　九月詔以操
領冀州牧操讓還兖州初袁尚遣從事安平牽招至上
黨督軍糧未還尚走中山招説髙幹以幷州迎尚并力
觀變幹不從　冬十月髙幹以并州降操復以幹為并
刺史　曹操之圍鄴也袁譚復背之畧取甘陵安平渤
海河間攻袁尚於中山尚敗走故安從袁熈譚悉収其