恐漢兵襲之扵是衛律為單于謀與漢和親漢使至求
蘇武等匈奴詭言武死後漢使復至匈奴常惠私見漢
使教使者謂單于言天子射上林中得鴈足有係帛書
言武等在某澤中使者大喜如惠語以讓單于單于視
左右而驚謝漢使曰武等實在乃歸武及馬宏等馬宏
者前副光禄大夫王忠使西國為匈奴所遮忠戰死馬
宏生得亦不肯降故匈奴歸此二人欲以通善意天漢/元年
蘇武使匈奴事/見武帝伐匈奴