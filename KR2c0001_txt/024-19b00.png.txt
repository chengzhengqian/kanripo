亦有和者帝裂帛為書趣王僧辯曰吾忍死待公可以
至矣壬寅還宫癸卯出長沙寺戊申王襃胡僧祐朱買
臣謝答仁等開門出戰皆敗還己酉帝移居天居寺癸
丑移居長沙寺朱買臣按劍進曰唯斬宗懔黄羅漢可
以謝天下帝曰曩實吾意宗黄何罪二人退入衆中王
琳軍至長沙鎭南府長史裴政請間道先報江陵至百
里洲為魏人所獲梁王詧謂政曰我武皇帝之孫也不
可為爾君乎若從我計貴及子孫如或不然腰領分矣