上於彭原請以江淮租庸市輕貨泝江漢而上至洋川
令漢中王瑀陸運至扶風以助軍上從之尋加琦山南
等五道度支使琦作𣙜鹽法用以饒　房琯上疏請自
將兵復兩京上許之加持節招討西京兼防禦蒲潼兩
闗兵馬節度等使琯請自選參佐以御史中丞鄧景山
為副户部侍郎李揖為行軍司馬給事中劉秩為參謀
旣行又令兵部尚書王思禮副之琯悉以戎務委李揖
劉秩二人皆書生不閑軍旅琯謂人曰賊曳落河雖多