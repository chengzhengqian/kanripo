卓曰今分兵㫁彭澤使敦上下不得相赴其衆自然離
散可一戰擒也將軍起義兵而中止竊為將軍不取且
將軍之下士卒各求其利欲求西還亦恐不可得也卓
不従道融晝夜泣諌卓不聴道融憂憤而卒卓性本寛
和忽更彊塞徑還襄陽意氣騷擾舉動失常識者知其
將死矣王敦以西陽王羕為太宰加王𨗳尚書令王廙
為荆州刺史改易百官及諸軍鎮轉徙黜免者以百數
或朝行暮改惟意所欲敦將還武昌謝鯤言於敦曰公