近習及覘懽愠候慘舒動中主情舉無謬㫖人主謂其
身卑位薄以為權不得重曽不知䑕慿社貴狐藉虎威
外無逼主之嫌内有専用之效勢傾天下未之或悟及
太宗晚運慮經盛衰權倖之徒慴憚宗戚欲使幼主孤
立永竊國權構造同異興樹禍隙帝弟宗王相繼屠勦
寳祚夙傾實由於此矣　辛丑尚書左丞濟陽江謐建
議假蕭道成黄鉞從之　乙巳蕭道成出頓新亭謂驃
騎㕘軍江淹曰天下紛紛君謂何如淹曰成敗在徳不