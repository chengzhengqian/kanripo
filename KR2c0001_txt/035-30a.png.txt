裂王度汨亂朝經張武夫之威上以制君父假天子之
命下以御英豪有藏姦觀釁之心無仗節死難之義豈
先王經文緯武之旨邪又曰臣非不知言發而禍應計
行而身戮盖痛社稷之危哀生人之困豈忍姑息時忌
竊陛下一命之寵哉　甲午賢良方正裴休李郃李甘
杜牧馬植崔璵王式崔慎由等二十二人中第皆除官
考官左散騎常侍馮宿等見劉蕡䇿皆歎服而畏宦官
不敢取詔下物論囂然稱屈諌官御史欲論奏執政抑