副都統鎮海寧國節度使兼侍中徐知詢自以握兵據
上流意輕徐知誥數與知誥爭權内相猜忌知誥患之
内樞宻使王令謀曰公輔政日乆挾天子以令境内誰
敢不從知訽年少恩信未洽扵人無能為也知詢待諸
弟薄諸弟皆怨之徐玠知知詢不可輔反持其短以附
知誥吳越王鏐遺知詢金玉鞍勒器並皆飾以龍鳳知
詢不以為嫌乗用之知詢典客周廷望説知詢曰公誠
能捐寳貨以結朝中勲舊使皆歸心於公則彼誰與處