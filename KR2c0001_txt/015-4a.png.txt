筭也朝議多與謨同乃詔亮不聽移鎮　　秋八月南
昌文成公郄鑒疾篤以府事付長史劉遐上疏乞骸骨
且曰臣所統錯雜率多北人或逼遷徙或是新附百姓
懷土皆有歸本之心臣宣國恩示以好惡處與田宅漸
得少安聞臣疾篤衆情駭動若當北渡必啟㓂心太常
臣謨平簡貞正素望所歸謂可以為都督徐州刺史詔
以蔡謨為太尉軍司加侍中辛酉鑒薨即以謨為征北
將軍都督徐兖青三州諸軍事領徐州刺史假節時左