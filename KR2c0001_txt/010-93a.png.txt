冬十月太傅恪㑹衆於東興更作大堤左右結山俠築
兩城各留千人使將軍全端守西城都尉留略守東城
引軍而還鎮東將軍諸葛誕言於大將軍師曰今因吴
内侵使文舒逼江陵仲恭向武昌以覊吴之上流然後
簡精卒攻其兩城比救至可大獲也是時征南大將軍
王昶征東將軍胡遵鎮南將軍毌丘儉等各獻征吴之
計朝廷以三征計異詔問尚書傅嘏嘏對曰議者或欲
汎舟徑濟横行江表或欲四道並進攻其城壘或欲大