戰皆捷新羅乃遣使入貢且謝罪上赦之復新羅王法
敏官爵金仁問中道而還改封臨海郡公
儀鳯元年春二月甲戌徙安東都䕶府於遼東故城先
有華人任安東官者悉罷之徙熊津都督府於建安故
城其百濟戸口先徙徐兖等州者皆置於建安
二年　初劉仁軌引兵自熊津還扶餘隆畏新羅之逼
不敢留尋亦還朝二月丁巳以工部尚書髙藏為遼東
州都督封朝鮮王遣歸遼東安輯髙麗餘衆髙麗先在