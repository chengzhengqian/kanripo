追之操曰彼各為其主勿追也　秋七月劉備略汝潁
之間自許以南吏民不安曹操患之曹仁曰南方以大
軍方有目前急其勢不能相救劉備以彊兵臨之其背
叛故宜也備新將紹兵未能得其用擊之可破也操乃
使仁將騎擊備破走之盡復収諸叛縣而還備還至紹
軍隂欲離紹乃説紹南連劉表紹遣備將本兵復至汝
南與賊龔都等合衆數千人曹操遣將蔡楊擊之為
備所殺