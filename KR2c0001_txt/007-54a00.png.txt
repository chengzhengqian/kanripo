六年春正月丙子征西將軍馬賢與且凍羌戰於射姑
山賢軍敗賢及二子皆没東西羌遂大合閏月鞏唐羌
冦隴西遂及三輔燒園陵殺掠吏民　三月武都太守
趙沖追擊鞏唐羌斬首四百餘級降二千餘人詔沖督
河西四郡兵為節度安定上計掾皇甫規上疏曰臣比
年以來數陳便宜羌戎未動策其將反馬賢始出知其
必敗誤中之言在可考校臣毎惟賢等擁衆四年未有
成功縣師之費且百億計出於平民回入姦吏故江湖