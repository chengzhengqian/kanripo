尹李育崔兄子囂素有名好經書崔等共推為上將軍
崔為白虎將軍義為左將軍囂遣使聘平陵方望以為
軍師望説囂立髙廟於邑東已已祀髙祖太宗世宗囂
等皆稱臣執事殺馬同盟以興輔劉宗移檄郡國數莽
罪惡勒兵十萬撃殺雍州牧陳慶安定大尹王向分遣
諸將狥隴西武都金城武威張掖酒泉燉煌皆下之
初茂陵公孫述為清水長有能名遷導江卒正治臨卭
漢兵起南陽宗成商人王岑起兵徇漢中以應漢殺王