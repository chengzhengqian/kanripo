總管藍田李𤣥通撃之又詔幽州總管李藝引兵㑹撃
黒闥　丁未劉黒闥陷歴亭執屯衛將軍王行敏使之
拜不可遂殺之　初洛陽既平徐圓朗請降拜兖州總
管封魯郡公劉黒闥作亂隂與圓朗通謀上使葛公盛
彦師安集河南行至任城辛亥圓朗執彦師舉兵反黒
闥以圓朗為大行臺元帥兖鄆陳把伊洛曹戴等八州
豪右皆應之辛酉徐圓朗自稱魯王　淮安王神通將
關内兵至冀州與李藝兵合又發邢洺相魏恒趙等州