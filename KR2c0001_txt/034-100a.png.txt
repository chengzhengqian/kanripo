供其糧賜户部侍郎判度支崔倰性剛褊無逺慮以為
魏鎮各自有兵恐開事例不肯給𢎞正四上表不報不
得已遣魏兵歸倰沔之孫也𢎞正厚扵骨肉兄弟子姪
在兩都者數十人競為侈靡日費約二十萬𢎞正輦魏
鎮之貨以供之相屬扵道河北將士頗不平詔以錢百
萬緡賜成徳軍度支輦運不時至軍士益不悅都知兵馬
使王庭湊本回鶻阿布思種也性果悍隂狡潜謀作亂
每抉其細故以激怒之尚以魏兵故不敢發及魏兵去