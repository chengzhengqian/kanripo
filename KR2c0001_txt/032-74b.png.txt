滂京兆尹李充司農卿李銛以職事相關時證其妄而
陸贄獨以身當之日陳其不可用冬十一月壬申贄上
書極陳延齡奸詐數其罪惡其畧曰延齡以聚斂為長
策以詭妄為嘉謀以掊克斂怨為匪躬以靖譖服讒為
盡節摠典籍之所惡以為智術冒聖哲之所戒以為行
能可謂堯代之共工魯邦之少卯也跡其姦蠧日長月
滋陰秘者固未盡彰敗露者猶難悉數又曰陛下若意
其負謗則誠宜亟為辨明陛下若知其無良又安可曲