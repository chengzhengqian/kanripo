黄歇至聞之畏秦乗勝一舉而滅楚也乃上書曰臣聞
物至則反冬夏是也致至則危累碁是也今大國之地
徧天下有其二垂此從生民以來萬乗之地未嘗有也
先王三世不忘接地於齊以絶從親之要今王使盛橋
守事於韓盛橋以其地入秦是王不用甲不信威而得
百里之地王可謂能矣王又舉甲而攻魏杜大梁之門
舉河内拔燕酸棗虚桃入邢魏之兵雲翔而不敢救王
之功亦多矣王休甲息衆二年而後復之又并蒲衍首