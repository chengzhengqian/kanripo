王者之所有耕稼農夫之所為而兼幷之徒居然受利
又曰望凡所占田約為條限裁減租價務利貧人法貴
必行慎在深刻裕其制以便俗嚴其令以懲違微損有
餘稍優不足損不失富優可賑窮此乃古者安富恤窮
之善經不可捨也
　　裴延齡姦蠧
唐德宗貞元八年秋七月甲寅朔户部尚書判度支班
宏薨陸贄請以前湖南觀察使李㢲權判度支上許之