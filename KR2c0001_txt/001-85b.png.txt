宫侯生盧生相與譏議始皇因亡去始皇聞之大怒曰
盧生等吾尊賜之甚厚今乃誹謗我諸生在咸陽者吾
使人亷問或為妖言以亂黔首於是使御史悉案問諸
生諸生傳相告引乃自除犯禁者四百六十餘人皆阬
之咸陽使天下知之以懲後益發謫徙邊始皇長子扶
蘇諌曰諸生皆誦法孔子今上皆重法繩之臣恐天下
不安始皇怒使扶蘇北監䝉恬軍於上郡三十六年有隕石于東郡或刻其石曰始皇死而地分