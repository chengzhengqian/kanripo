因與嗣復互相詆訐以為黨上曰與一州無傷覃等退
上謂起居郎周敬復舍人魏謩曰宰相諠争如此可乎
對曰誠為不可然覃等盡忠憤激不自覺耳丁酉以衡
州司馬李宗閔為杭州刺史李固言與楊嗣復李珏善
故引居大政以排鄭覃陳夷行毎議政之際是非鋒起
上不能決也
五年春正月文宗崩武宗即位　夏五月己卯門下
侍郎同平章事楊嗣復罷為吏部尚書　秋八月庚午