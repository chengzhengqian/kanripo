滄冀之民多從之從之者夜舉火為號不舉火者諸村
共屠之引兵南至博陵之安國城爾朱兆遣監軍孫白
鷂至冀州託言調發民馬欲俟高乾兄弟送馬而収之
乾等知之與前河内太守封隆之等合謀濳部勒壯士
襲據信都殺自鷂執刺史元嶷乾等欲推其父翼行州
事翼曰和集鄉里我不如封皮乃奉隆之行州事為敬
宗舉哀將士皆縞素升壇誓衆移檄州郡共討爾朱氏
仍受劉靈助節度隆之磨奴之族孫也殷州刺史爾朱