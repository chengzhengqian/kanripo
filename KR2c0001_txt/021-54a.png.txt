之時方盛暑隨即枯萎朝暮相繼又於苑中立市使宫
人宦者共為禆販以潘貴妃為市令東昏侯自為市録
事小有得失妃則與杖乃勅虎賁不得進大荆實中荻
又開渠立埭身自引船或坐而屠肉又好巫覡左右朱
光尚詐云見鬼東昏入樂逰苑人馬忽驚以問光尚對
曰曏見先帝大嗔不許數出東昏大怒㧞刀與光尚尋
之既不見乃縛菰為髙宗形北向斬之懸首苑門崔慧
景之敗也巴陵王昭胄永新侯昭頴出投臺軍各以王