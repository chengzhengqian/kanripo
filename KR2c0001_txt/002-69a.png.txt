將能知其習俗和輯其心者以陛下之明約將之即有
險阻以此當之平地通道則以輕車材官制之兩軍相
為表裏各用其長技衡加之以衆此萬全之術也帝嘉
之賜錯書寵荅焉錯又上言曰臣聞秦起兵而攻胡粤
者非以衛邊地而救民死也貪戾而欲廣大也故功未
立而天下亂且夫起兵而不知其埶戰則為人禽屯則
卒積死夫胡貉之人其性耐寒揚粤之人其性耐暑秦
之戍卒不耐其水土戍者死於邊輸者僨於道秦民見