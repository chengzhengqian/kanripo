其言也善臣寢疾有増無損常恐奄忽忠欵不昭臣之
丹誠願陛下少垂省覽臣觀三代之有天下聖賢相承
厯數百載尺土莫非其有一民莫非其臣然癸辛之徒
縱心極欲皇天震怒宗國為墟紂梟白旗桀放鳴條天
子之尊湯武有之豈伊異人皆明王之胄也黄初之際
天兆其戒異類之鳥育長燕巢口𤓰胷赤此魏室之大
異也宜防鷹揚之臣於蕭牆之内可選諸王使君國典
兵往往碁跱鎮撫皇畿翼亮帝室夫皇天無親惟徳是