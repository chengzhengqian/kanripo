益甚四方貢獻珍竒皆歸内府多造器玩廣宫室崇飾
後庭近朝莫之及作織錦樓以織地衣用織工數百期
年乃成又賞賜優伶無度桑維翰諫曰曏者陛下親禦
外冦戰士重傷者賞不過帛數端今優人一談一笑稱
旨往往賜束帛萬錢錦袍銀帶彼戰士見之能不觖望
曰我曹冐白刃絶筋折骨曽不如一談一笑之功乎如
此則士卒解體陛下誰與衞社稷乎帝不聴馮玉毎善
承迎帝意由是益有寵嘗有疾在家帝謂諸宰相曰自