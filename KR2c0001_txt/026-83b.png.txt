及復保聊城建德縱兵四面急攻王薄開門納之建德
入城生擒化及先謁隋蕭皇后語皆稱臣素服哭煬帝
盡哀収傳國璽及鹵簿儀仗撫存隋之百官然後執逆
黨宇文智及楊士覽元武達許𢎞仁孟景集隋官而斬
之梟首軍門之外以檻車載化及幷二子承基承趾至
襄國斬之　夏四月癸卯王世充稱皇泰主命禪位于
鄭遣其兄世惲幽皇泰主於含涼殿　戊申世充奉皇
泰主為潞國公　乙巳王世充即皇帝位　五月王世