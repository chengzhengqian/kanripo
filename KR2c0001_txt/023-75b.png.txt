淵明軍於寒山去彭城十八里斷流立堰侍中羊侃監
作堰再旬而成東魏徐州刺史太原王則嬰城固守侃
勸淵明乗水攻彭城不從諸將與淵明議軍事淵明不
能對但云臨時制宜　冬十一月東魏大將軍澄使大
都督髙岳救彭城欲以金門郡公潘樂為副陳元康曰
樂緩於機變不如慕容紹宗且先王之命也公但推赤
心於斯人景不足憂也時紹宗在外澄欲召見之恐其
驚叛元康曰紹宗知元康特䝉顧待新使人來餉金元