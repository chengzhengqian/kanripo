嗣業及諸胡兵凢三十五軍水陸分道並進上欲自將
大軍繼之癸巳皇后抗表諫親征髙䴡詔從之
秋七月甲戍蘇定方破髙䴡於浿江屢戰皆㨗遂圍平壤城
九月癸巳朔特進新羅王春秋卒以其子法敏為樂浪
郡王新羅王
髙麗蓋蘇文遣其子男生以精兵數萬守鴨緑水諸軍
不得度契苾何力至值冰大合何力引衆乘氷度水鼓
譟而進髙麗大潰追奔數十里斬首三萬級餘衆悉降