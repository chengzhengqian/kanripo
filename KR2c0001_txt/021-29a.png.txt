面則劉渢劉晏居卿今地但以卿為反覆人耳晏者遥
光城局㕘軍也暄陽驚馳告遥光及祏遥光欲出朓為
東陽郡朓常輕祏祏固請除之遥光乃收脁付廷尉與
孝嗣祏暄等連名啟朓扇動中外妄貶乘輿竊論宫禁
間謗親賢輕議朝宰朓遂死獄中暄以遥光若立已失
元舅之尊不肯同祏議故祏遲疑乆不决遥光大怒遣
左右黄曇慶刺暄於青溪橋曇慶見暄部伍多不敢發
暄覺之遂發祏謀帝命收祏兄弟時祀直内殿疑有異