三年夏六月帝將伐蜀辛卯詔天下括市戰馬　　秋
九月蜀主與太后太妃逰青城山厯丈人觀上清宫遂
至彭州陽平化漢州三學山而還　丁酉帝與宰相議
伐蜀威勝節度使李紹欽素諂事宣徽使李紹宏紹宏
薦紹欽有盖世竒才雖孫呉不如可以大任郭崇韜曰
段凝亡國之將姦諂絶倫不可信也衆舉李嗣源郭崇
韜曰契丹方熾總管不可離河朔魏王地當儲副未立
殊功請依故事以為伐蜀都統成其威名帝曰兒幼豈