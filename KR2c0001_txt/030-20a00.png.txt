一人言曏知别無勲賞不若奉廬陵一人起出詣北門
告之座未散皆捕得繫羽林獄言者斬餘以知反不告
皆絞告者除五品官告密之端自此興矣　壬子以永
平郡王成器為皇太子睿宗之長子也赦天下改元文
明庚申廢皇太孫重照為庶人命劉仁軌専知西京留
守事流韋𤣥貞於欽州太后與劉仁軌書曰昔漢以闗
中之事委蕭何今託公亦猶是矣仁軌上疏辭以衰老
不堪居守因陳吕后禍敗之事以申規戒太后使祕書