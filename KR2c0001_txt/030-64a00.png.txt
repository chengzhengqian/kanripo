月壬辰朔太后享萬象神宫以魏王承嗣為亞獻梁王
三思為終獻太后自制神宫樂用舞者九百人户婢團
兒為太后所寵信有憾於皇嗣乃譛皇嗣妃劉氏德妃
竇氏為厭呪癸巳妃與德妃朝太后於嘉豫殿既退同
時殺之瘞於宫中莫知所在德妃抗之曽孫也皇嗣畏
忤㫖不敢言居太后前容止自如團兒復欲害皇嗣有
言其情於太后乃殺團兒是時告密者皆誘人奴婢告
其主以求功賞德妃父孝諶為潤州刺史有奴忘為妖