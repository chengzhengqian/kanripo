秦丕皆就拜将軍郡守封列侯冠軍将軍鄧景擁衆五
千據彭池與竇衝為首尾以撃後秦丕以景為京兆尹
景𦍑之子也　後秦主萇徙安定五千餘户於長安
秋七月秦平涼太守金熈安定都尉沒奕干與後秦左
将軍姚方城戰於孫兵谷方成兵敗後秦王萇以其弟
征虜将軍緒為司隸校尉鎮長安自将至安定擊熈等
大破之金熈本東胡之種没奕干鮮卑多蘭部帥也
枹罕諸氐以衛平衰老難以成功議廢之而憚其宗彊