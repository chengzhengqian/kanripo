附㑹者太子雖病足不廢步履且禮嫡子死立嫡孫太
子男已五嵗朕終不以孽代宗啓窺窬之源也初太子
承乾喜聲色畋獵所為奢靡畏上知之對宫臣常論忠
孝或至於涕泣退歸宫中則與羣小相䙝狎宫臣有欲
諌者太子先揣知其意輒迎拜斂容危坐引咎自責言
辭辯給宫臣拜荅不暇宫省祕密外人莫知故時論初
皆稱賢太子作八尺銅鑪六隔大鼎募亡奴盗民間馬
牛親臨烹煮與所幸厮役共食之又好效突厥語及其