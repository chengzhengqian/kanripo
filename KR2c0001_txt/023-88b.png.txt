馬譒遂去夏稱侯託為族子上既不用景言與東魏和
親是後景表疏稍稍悖慢又聞徐陵等使魏反謀益甚
元貞知景有異志累啟還朝景謂曰河北事雖不果江
南何慮失之何不小忍貞懼逃歸建康具以事聞上以
貞為始興内史亦不問景臨賀王正徳所至貪暴不灋
屢得罪於上由是憤恨隂養死士儲米積貨幸國家有
變景知之正徳在北與徐思玉相知景遣思玉致牋於
正徳曰今天子年尊姦臣亂國以景觀之計日禍敗大