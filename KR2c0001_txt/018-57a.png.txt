還豈可得乎下官授命不顧今日之事當自為将軍辦
之未知二三君子将何靣以見相公之旗鼓邪鎮惡等
遣使馳告裕求遣糧援裕呼使者開舫北戸指河上魏
軍以示之曰我語令勿進今輕佻深入岸上如此何由
得遣軍鎮惡乃親至𢎞農説諭百姓百姓競送義租軍
食復振魏人以数千騎縁河随裕軍西行軍人於南岸
牽百丈風水迅急有漂渡北岸者輙為魏人所殺略裕
遣軍擊之裁登岸則走退則復来夏四月裕遣白直隊