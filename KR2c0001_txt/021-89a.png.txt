攻取形勢紹見鍾離城堅勸英引還英不從上命豫州
刺史韋叡將兵救鍾離受曺景宗節度叡自合肥取直
道由隂陵大澤行值澗谷輒飛橋以濟師人畏魏兵盛
多勸叡緩行叡曰鍾離今鑿穴而處負户而汲車馳卒
奔猶恐其後而况緩乎魏人已墮吾腹中卿曺勿憂也
旬日至邵陽上豫勅曺景宗曰韋叡卿之鄉望宜善敬
之景宗見叡禮甚謹上聞之曰二將和師必濟矣景宗
與叡進頓邵陽洲叡於景宗營前二十里夜掘長塹樹