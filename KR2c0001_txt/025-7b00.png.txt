世祖所親狎出入卧内無復期度遂得幸於胡后及世
祖殂齊主以士開受顧托深委任之威權益盛與婁定
逺及録尚書事趙彦深侍中尚書左僕射元文遥開府
儀同三司唐邕領軍綦連猛高阿那肱度支尚書胡長
粲俱用事時號八貴太尉趙郡王叡大司馬馮翊王潤
安徳王延宗與婁定逺元文遥皆言於齊主請出士開
為外任㑹胡太后觴朝貴於前殿叡面陳士開罪失云
士開先帝弄臣城狐社鼠受納貨賂穢亂宫掖臣等義