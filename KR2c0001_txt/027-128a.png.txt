兵合五萬餘人與劉黒闥戰於饒陽城南布陳十餘里
黒闥衆少依隄單行而陳以當之㑹風雪神通乗風撃
之既而風返神通大敗士馬軍資失亡三分之二李藝
居西偏撃高雅賢破之逐奔數里聞大軍不利退保藁
城黒闥就撃之藝亦敗薛萬均萬徹皆為所虜截髮驅
之萬均兄弟亡歸藝引兵歸幽州黒闥兵勢大振　庚
寅劉黑闥陷瀛州刺史盧士叡觀州人執刺史雷德備
以城降之　毛州刺史趙元愷性嚴急下不堪命丁卯