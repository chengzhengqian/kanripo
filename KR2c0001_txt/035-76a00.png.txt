茍無實得以辨明若其有實詞理自窮小過則容其悛
改大罪則加之誅譴如此君臣之際無疑間矣上嘉納
之初德裕在淮南敕召監軍楊欽義人皆言必知樞密
德裕待之無加禮欽義心銜之一旦獨延欽義置酒中
堂情禮極厚陳珍玩數牀罷酒皆以贈之欽義大喜過
望行至汴州敕復還淮南欽義盡以所餉歸之德裕曰
此何直卒以與之其後欽義竟知樞密德裕柄用欽義
頗有力焉