不合行宻知之擢儒為廬州刺史頵以儒為二於已族
之儒曰吾死田公亡無日矣頵遂與潤州團練使安仁義同
舉兵仁義悉焚東塘戰艦頵遣二使詐為商人詣夀州
約奉國節度使朱延夀行宻将尚公迺遇之曰非商人
也殺一人得其書以告行宻行宻召李神福於鄂州神
福恐杜洪邀之宣言奉命攻荆南勒兵具舟楫及暮遂
沿江東下始告将士以討田頵己丑安仁義襲常州常
州刺史李遇逆戰極口罵仁義仁義曰彼敢辱我必有