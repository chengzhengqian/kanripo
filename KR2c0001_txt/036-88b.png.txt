八年春二月自安南至邕廣海路多潛石覆舟静海節
度使高駢募工鑿之漕運無滯　西川近邊六姓蠻常
持兩端無冦則稱效順有冦必為前鋒卑籠部獨盡心
於唐與羣蠻為讎朝廷賜姓李除為刺史節度使劉潼
遣將將兵助之討六姓蠻焚其部落斬首五千餘級
　冬十二月加嶺南東道節度使韋宙同平章事
九年夏六月鳳翔少尹李師望上言嶲州控扼南詔為
其要衝成都道逺難以節制請建定邊軍屯重兵於嶲