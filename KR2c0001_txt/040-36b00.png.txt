始盡有嶺南之地　辛未唐邊鎬遣先鋒指揮使李承
戩將兵如衡山趣馬希萼入朝庚辰希萼與將佐士卒
萬餘人自潭州東下　　十二月唐主以鎮南節度使
兼中書令宋齊丘為太傅以馬希萼為江南西道觀察
使守中書令鎮洪州仍賜爵楚王以馬希崇為永泰節
度使兼侍中鎮舒州湖南將吏位高者拜刺史將軍卿
監卑者以次拜官唐主嘉廖偃彭師暠之忠以偃為左
殿直軍使萊州刺史師暠為殿直都虞候賜予甚厚湖