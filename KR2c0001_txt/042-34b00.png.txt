將請以大軍繼之威不許彦筠為契丹所敗浮水抵岸
得免因退走清獨帥麾下陳於水北力戰互有殺傷屢
請救於威威竟不遣一騎助之清謂其衆曰上將握兵
坐觀吾輩困急而不救此有異志吾輩當以死報國耳衆
感其言莫有退者至暮戰不息契丹以新兵繼之清及
士衆盡死由是諸軍皆奪氣清洛州人也甲子契丹遙
以兵環晉營内外斷絶軍中食且盡杜威與李守貞宋
彦筠謀降契丹威潜遣腹心詣契丹牙帳邀求重賞契