求和親而朝廷羈縻未决許也今遣一使徴其大臣從
封泰山彼必欣然承命突厥來則戎狄君長無不皆來
可以偃旗卧鼓髙枕有餘矣說曰善說所不及即奏行
之光庭行儉之子也上遣中書直省袁振攝鴻臚卿諭
㫖於突厥小殺與闕特勒暾谷欲環坐帳中置酒謂振
曰吐蕃狗種奚契丹本突厥奴也皆得尚主突厥前後
求昬獨不許何也且吾亦知入蕃公主皆非天子女今
豈問真偽但屢請不獲愧見諸蕃耳振許為之奏請小