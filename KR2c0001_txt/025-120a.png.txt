常令師姥卜吉凶語臣云至尊忌在十八年此期促矣
上泫然曰誰非父母生乃至於此朕近覽齊書見高歡
縱其兒子不勝忿憤安可效尤邪於是禁勇及諸子部
分收其黨與楊素舞文巧詆鍜鍊以成其獄居數日有
司承素意奏元旻嘗曲事於勇情存附託在仁壽宫勇
使所親裴宏以書與旻題云勿令人見上曰朕在仁壽
宫有纎介事東宫必知疾於驛馬怪之甚乆豈非此徒
邪遣武士執旻於仗右衛大將軍元胄時當下直不去