方段凝晩進功名未能服人衆議詾詾恐貽國家深憂
敬翔曰將帥繫國安危今國勢已爾陛下豈可尚不留
意邪梁主皆不聼戊子凝將全軍五萬營於王村自高
陵津濟河剽掠澶州諸縣至於頓丘梁主又命王彦章
將保鑾騎士及它兵合萬人屯兖鄆之境謀復鄆州以
張漢傑監其軍　庚寅帝引兵屯朝城戊戍康延孝帥
百餘騎來奔帝解所御錦袍玉帶賜之以為南面招討
都指揮使領博州刺史帝屏人問延孝以梁事對曰梁