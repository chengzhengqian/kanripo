沖遣南平太守桓石䖍衛軍參軍桓石民等帥水陸二萬拒
之石民石䖍之弟也十二月甲辰石䖍襲撃振仲大破之振
仲退保管城石䖍進攻之癸亥拔管城獲振仲斬首七千級
俘虜萬人詔封桓沖子謙為宜陽侯以桓石䖍領河東太守七年夏四月秦王堅以陽平公融為司徒融固辭不受堅
方謀伐晉乃以融為征南大将軍開府儀同三司　秋八
月秦王堅以諫議大夫裴元略為巴西梓潼二郡太守使
宻具舟師以僃緩急　九月桓沖使揚威将軍朱綽擊秦