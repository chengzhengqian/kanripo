朂說泰以古之賢王皆招士著書故泰奏請修之於是
大開館舍廣延時俊人物輻凑門庭如市泰月給踰於
太子諌議大夫禇遂良上䟽以為聖人制禮尊嫡卑庶
世子用物不㑹與王者共之庶子雖愛不得踰嫡所以
塞嫌疑之漸除禍亂之源也若當親者疎當尊者卑則
佞巧之姦乘機而動矣昔竇太后寵梁孝王卒以憂死
宣帝寵淮陽憲王亦幾至於敗今魏王新出閤冝示以
禮則訓以謙儉乃為良噐此所謂聖人之教不肅而成