鳯翔上曰朕得克用表尚駐軍河中就使沙陀至此朕自有
以枝梧卿等但各撫本軍勿令揺動右軍指揮使李繼
鵬茂貞假子也本姓名閻珪與駱全瓘謀刼上幸鳯翔
中尉劉景宣與王行實知之欲刼上幸邠州孔緯面
折景宣以為不可輕離宫闕向晚繼鵬連奏請車駕
出幸於是王行約引左軍攻右軍鼓譟震地上聞亂登
承天樓欲諭止之捧日都頭李筠将本軍於樓前侍衛
李繼鵬以鳯翔兵攻筠矢拂御衣著於樓桷左右扶上