王氣比日尤盛乙未上幸隆慶池結綵為樓宴侍臣泛
舟戯象以厭之定州人郎岌上言韋后宗楚客将為逆
亂韋后白上杖殺之五月丁夘許州司兵參軍偃師燕
欽融復上言皇后淫亂干預國政宗族疆盛安樂公主
武延秀宗楚客圖危宗社上召欽融靣詰之欽融頓首
抗言神色不撓上黙然宗楚客矯制令飛騎撲殺之投
於殿庭石上折頸而死楚客大呼稱快上雖不窮問意
頗怏怏不悦由是韋后及其黨始憂懼　散騎常侍馬秦