阻之恐太子立怨已心不自安數譛毁太子吴主寑疾
遣太子禱於長沙桓王廟太子妃叔父張休居近廟邀
太子過所居全公主使人覘視因言太子不在廟中専
就妃家計議又言王夫人見上寝疾有喜色吴主由是
發怒夫人以憂死太子寵益衰魯王之黨楊竺全寄吴
安孫竒等共譛毁太子吴主惑焉陸遜上䟽諌曰太子
正統宜有磐石之固魯王藩臣當使寵秩有差彼此得
所上下獲安書三四上辭情危切又欲詣都口陳嫡庶