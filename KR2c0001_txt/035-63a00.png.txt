月前河陽掌書記李仲言坐陳留武昭之獄流象州
十二月言事者多稱裴度賢不宜棄之藩鎮上數遣使
至興元勞問度密示以還期度因求入朝逢吉之黨大
懼
二年春正月壬辰裴度自興元入朝李逢吉之黨百計
毁之先是民間謡云緋衣小兒坦其腹天上有口被驅
逐又長安城中有横亘六岡如乾象度宅偶居第五岡
張權輿上言度名應圖讖宅占岡原不召而來其旨可