恃河東輕絶當道今張相公圍太原葛僕射入潞府旬
日之間沙陀無穴自藏相公何路求生邪及李存孝至
選精騎五百繞汴寨呼曰我沙陀之求穴者也欲得爾
肉以飽士卒可令肥者出鬬汴將鄧季筠亦驍將也引
兵出戰存孝生擒之是夕李讜李重𦙍收衆遁去存孝
罕之隨而擊之至馬牢山大破之斬獲萬計追至懐州
而還存孝復引兵攻潞州葛從周朱崇節棄潞州而歸
戊申全忠庭責諸將撓敗之罪斬李讜李重𦙍而還李