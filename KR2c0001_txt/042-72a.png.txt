不怒小過不責由是將卒咸歸心於威始李守貞以禁
軍皆嘗在麾下受其恩施又士卒素驕苦漢法之嚴謂
其至則叩城奉迎可坐而待之既而士卒新受賜於郭
威皆忘守貞舊恩己亥至城下揚旗伐鼓踊躍詬譟守
貞視之失色白文珂克西闗城柵於河西常思柵於城
南威柵於城西未幾威以常思無將領才先遣歸鎮諸
將欲急攻城威曰守貞前朝宿將健鬭好施屢立戰功
況城臨大河樓堞完固未易輕也且彼馮城而鬭吾仰