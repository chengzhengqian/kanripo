吾虚實則事危矣王不悦退卧帳中諸將莫敢言徳威
往見張承業曰大王驟勝而輕敵不量力而務速戰今
去賊咫尺所限者一水耳彼若造橋以薄我我衆立盡
矣不若退軍高邑誘賊離營彼出則歸彼歸則出别以
輕騎掠其饋餉不過踰月破之必矣承業入褰帳撫王
曰此豈王安寢時邪周徳威老將知兵其言不可忽也
王蹶然而興曰予方思之時梁兵閉壘不出有降者詰
之曰景仁方多造浮橋王謂徳威曰果如公言是日焚