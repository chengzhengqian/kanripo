以澞状示用之用之曰四十郎嘗以空乏見告未獲遵
命故有此憾因出澞手書數幅呈之駢甚慙遂禁澞出
入後月餘以澞知舒州事羣盜陳儒攻舒州澞求救於
廬州楊行愍力不能救謀於其将李神福神福請不用
寸刄而逐之乃多齎旗幟間道入舒州頃之引舒州兵
建廬州旗幟而出指畫地形若布大陳状賊懼宵遁神
福洺州人也久之羣盜吳逈李本復攻舒州澞不能守
棄城走駢使人就殺之楊行愍遣其将合肥陶雅清流