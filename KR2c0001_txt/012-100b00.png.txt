等戰於黄丘曜衆大敗疋遂襲漢梁州刺史彭蕩仲殺
之麴特等擊破粲於新豐粲還平陽於是疋等兵勢大
振闗西胡晉翕然響應閻鼎欲奉秦王業入闗據長安
以號令四方河隂令傅暢祗之子也亦以書勸之鼎遂
行荀藩劉疇周顗李述等皆山東人不欲西行中塗逃
散鼎遣兵追之不及殺李絙等鼎與業自宛趣武闗遇
盜於上洛士卒敗散收其餘衆進至藍田使人告賈疋
疋遣兵迎之十二月入于雍城使梁綜將兵衛之周顗