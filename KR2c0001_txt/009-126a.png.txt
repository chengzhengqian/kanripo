璋曰左將軍懸軍襲我兵不滿萬士衆未附軍無輜重
野榖是資其計莫若盡驅巴西梓潼民内涪水以西其
倉廩野榖一皆燒除髙壘深溝静以待之彼至請戰勿
許久無所資不過百日必將自走走而擊之此必禽耳
劉備聞而惡之以問法正正曰璋終不能用無憂也璋
果謂其群下曰吾聞拒敵以安民未聞動民以避敵也
不用度計璋遣其將劉璝冷苞張任鄧賢吳懿等拒備
皆敗退保緜竹懿詣軍降璋復遣護軍南陽李嚴江夏費