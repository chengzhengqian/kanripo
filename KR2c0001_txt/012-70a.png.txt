左僕射髙宻王略為鎮南將軍領司𨽻校尉權鎮洛陽
東中郎將模為寜北將軍都督冀州諸軍事鎮鄴百官
各還本職令州郡蠲除苛政愛民務本清通之後當還
東京大赦改元略模皆越之弟也王浚既去鄴越使模
鎮之顒以四方乖離禍難不已故下此詔和解之冀獲
少安越辭太傅不受又詔以太宰顒都督中外諸軍事
張方為中領軍録尚書事領京兆太守
二年夏四月張方廢羊后　游楷等攻皇甫重累年不能克