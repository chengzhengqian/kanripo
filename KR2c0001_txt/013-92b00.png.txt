軍劉幹攻平襄克之隴上諸縣悉降安留其將楊伯支
姜冲兒守隴城自帥精騎突圍出犇陜中曜遣將軍平
先等追之安左揮七尺大刀右運丈八虵矛近則刀矛
俱發輒殪五六人逺則左右馳射而走先亦勇捷如飛
與安摶戰三交遂奪其虵矛㑹日暮雨甚安棄馬與左
右匿於山中趙兵索之不知所在明日安遣其將石容
覘趙兵趙輔威將軍呼晏青人獲之栲問安所在容卒
不肯言青人殺之雨霽青人尋其迹獲安於澗曲斬之