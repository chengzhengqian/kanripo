全議未決從恩引兵先發諸軍繼之擾亂失亡復如發
邢州之時從恩等留步兵五百守安陽橋夜四鼓知相
州事符彦倫謂將佐曰此夕紛紜人無固志五百弊卒
安能守橋即召入棄城為備至曙望之契丹數萬騎已
陳於安陽水北彦倫命城上揚旌鼔譟約束契丹不測
日加辰趙延夀與契丹惕隠帥衆踰水環相州而南詔
右神武統軍張彦澤將兵趨相州延夀等至湯陰聞之
甲寅引還馬全節等擁大軍在黎陽不敢追延夀悉陳