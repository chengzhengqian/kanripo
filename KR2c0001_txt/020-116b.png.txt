珍之朱隆之直閣將軍曹道剛周奉叔宦者徐龍駒等
珍之所論薦事無不允内外要職皆先論價旬月之間
家累千金擅取官物及役作不俟詔㫖有司至相與云
寜拒至尊勅不可違舍人命帝以龍駒為後閣舍人常
居含章殿著黄綸帽被貂裘南面向案代帝畫勅左右
侍直與帝不異帝自山陵之後即與左右微服逰走市
里好於世宗崇安陵隧中擲塗賭跳作諸鄙戯極意賞
賜左右動至百數十萬毎見錢曰昔我思汝一枚不得