寃於帝帝召膺詰以不先請便加誅之意對曰昔仲尼
為魯司冦七日而誅少正卯今臣到官已積一旬私懼
以稽留為愆不意獲速疾之罪誠自知釁責死不旋踵
特乞留五日剋殄元惡退就鼎鑊始生之願也帝無復
言顧謂讓曰此汝弟之罪司𨽻何愆乃遣出自此諸黄
門常侍皆鞠躬屏氣休沐不敢出宫省帝怪問其故並
叩頭泣曰畏李校尉時朝廷日亂綱紀頺弛而膺獨持
風裁以聲名自高士有被其容接者名為登龍門云