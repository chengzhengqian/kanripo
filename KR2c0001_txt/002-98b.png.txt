中大夫穆生不嗜酒元王每置酒常為穆生設醴及子
夷王孫王戊即位常設後乃忘設焉穆生曰可以逝矣
醴酒不設王之意怠不去楚人將鉗我於市遂稱疾卧
申公白生彊起之曰獨不念先王之徳與今王一旦失
小禮何足至此穆生曰易稱知幾其神乎幾者動之微
吉凶之先見者也君子見幾而作不俟終日先王之所
以禮吾三人者為道存也今而忽之是忘道也忘道之
人胡可與久處豈為區區之禮哉遂謝病去申公白生