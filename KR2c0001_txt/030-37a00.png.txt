后以為去宫太逺　二月庚午毁乾元殿於其地作明
堂以僧懷義為之使凡役數萬人　夏四月戊戌殺太
子通事舍人郝象賢象賢處俊之孫也初太后有憾於
處俊㑹奴誣告象賢反太后命周興鞫之致象賢族罪
象賢家人詣朝堂訟寃於監察御史樂安任𤣥殖𤣥殖
奏象賢無反狀𤣥殖坐免官象賢臨刑極口罵太后發
揚宫中隠慝奪市人柴以擊刑者金吾兵共格殺之太
后命支解其尸發其父祖墳毁棺焚尸自是終太后之