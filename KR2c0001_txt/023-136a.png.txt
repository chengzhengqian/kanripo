樓船暗江雲合子仙且戰且走至白楊浦大破之周鐵
虎生擒子仙及丁和送江陵殺之　秋七月乙亥湘東
王繹以長沙王韶監郢州事丁亥侯景還至建康于慶
自鄱陽還豫章侯瑱閉門拒之慶走江州據郭黙城繹
以瑱為兖州刺史景悉殺瑱子弟辛丑王僧辯乗勝下
湓城陳霸先帥所部三萬人將㑹之屯於巴丘西軍乏
食霸先有糧五十萬石分三十萬以資之八月壬寅朔
王僧辯前軍襲于慶慶弃郭黙城走范希榮亦弃尋陽