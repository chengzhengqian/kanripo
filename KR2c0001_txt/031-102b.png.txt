鼓譟乘之俘斬萬計㑹安祿山死慶緒使思明歸守范
陽留蔡希徳等圍太原　安慶緒以尹子竒為汴州刺
史河南節度使甲戌子竒以歸檀及同羅奚兵十三萬
趣睢陽許逺告急於張巡巡自寧陵引兵入睢陽巡有
兵三千人與逺共合六千八百人賊悉衆逼城巡督勵
將士晝夜苦戰或一日至二十合凡十六日擒賊將六
十餘人殺士卒二萬餘衆氣自倍逺謂巡曰逺懦不習
兵公智勇兼濟逺請為公守請公為逺戰自是之後逺