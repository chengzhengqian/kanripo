突厥始畢可汗始畢以馬報之兵勢益振又攻陷定襄
突厥立武周為定楊可汗遺以狼頭纛武周即皇帝位
立妻沮氏為皇后改元天興以衛士楊伏念為尚書左
僕射妹壻同縣苑君璋為内史令武周引兵圍鴈門陳
孝意悉力拒守乗間出撃武周屢破之既而外無救援
遣間使詣江都皆不報孝意誓以必死旦暮向詔敕庫
俯伏流涕悲動左右圍城百餘日食盡校尉張倫殺孝
意以降