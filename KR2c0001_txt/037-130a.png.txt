使引兵還成都琳許州人也陳敬瑄分兵布寨於犀浦
郫導江等縣發城中民户一丁晝則穿重壕採竹木運
磚石夜則登城擊柝巡警無休息韋昭度營於唐橋王
建營於東閶門外建事昭度甚謹辛亥簡州将杜有遷
執刺史貟䖍嵩降於建建以有遷知州事　　夏四月
乙丑陳敬瑄遣蜀州刺史任從海将兵二萬救卭州戰
敗欲以蜀州降王建敬瑄殺之以徐公鉥代為蜀州刺
史丙寅嘉州刺史朱實舉州降于建丙子僰道土豪文