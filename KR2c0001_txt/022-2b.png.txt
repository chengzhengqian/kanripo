辠尤忌諸王以詳位居其上欲去之獨執朝政乃譛之
於帝云詳與皓胄季賢掃静謀為逆亂　夏四月帝夜
召中尉崔亮入禁中使彈奏詳貪淫奢縱及皓等四人
怙權貪横収皓等繋南臺遣虎賁百人圍守詳第又慮
詳驚懼逃逸遣左右郭翼開金墉門馳出諭㫖示以中
尉彈狀詳曰審如中尉所糾何憂也正恐更有大罪横
至耳人與我物我實受之詰朝有司奏處皓等罪皆賜
死帝引高陽王雍等五王入議詳罪詳單車防衛送華