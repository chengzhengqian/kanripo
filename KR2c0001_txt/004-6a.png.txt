王居數日王皆逐去安等王嘗見大白犬頸項下似人
冠方山冠而無尾以問龔遂遂曰此天戒言在側者盡
冠狗也去之則存不去則亡矣後又聞人聲曰熊視而
見大熊左右莫見以問遂遂曰熊山野之獸而来入宫
室王獨見之此天戒大王恐宫室将空危亡象也王仰
天嘆曰不祥何為數来遂叩頭曰臣不敢隠忠數言危
亡之戒大王不説夫國之存亡豈在臣言哉願王内自
揆度大王誦詩三百五篇人事浹王道備王之所行中