群議令上應天心下合衆望傳曰以天下與人易為天
下得人難昔昌邑之立昬亂日滋霍光憂愧發憤悔之
折骨自非愽陸忠勇延年奮發大漢之祀幾將傾矣至
憂至重可不熟慮悠悠萬事唯此為大國之興衰在此
一舉冀得書乃召三公中二千石列侯大議所立固廣
戒及大鴻臚杜喬皆以為清河王蒜明德著聞又屬最
尊親宜立為嗣朝臣莫不歸心而中常侍曹騰甞謁蒜
蒜不為禮宦者由此惡之　初平原王翼既貶歸河間