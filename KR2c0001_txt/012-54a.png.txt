與成都王穎新野王歆范陽王虓共會洛陽請長沙王
乂廢冏還第以穎代冏輔政顒遂舉兵以李含為都督
帥張方等趨洛陽復遣使邀穎頴將應之盧志諫不
聼　十二月丁卯顒表至冏大懼會百官議之曰孤首
唱義兵臣子之節信著神明今二王信讒作難將若之
何尚書令王戎曰公勲業誠大然賞不及勞故人懷貳
心今二王兵盛不可當也若王就第委權崇讓庶可求
安冏從事中郎葛旟怒曰三臺納言不恤王事賞報稽