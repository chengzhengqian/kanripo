餘騎奔晉陽歡抱其首哭曰天子枉害司空敖曹兄仲
宻為光州刺史帝勅青州斷其歸路仲宻亦間行奔晉
陽仲宻名慎以字行　秋七月壬辰魏以廣陵王欣為
大司馬趙郡王諶為太師庚戌以前司徒賀拔允為太
尉初賀拔岳遣行臺郎馮景詣晉陽丞相歡聞岳使至
甚喜曰賀拔公詎憶吾邪與景㰱血約與岳為兄弟景
還言於岳曰歡姦詐有餘不可信也府司馬宇文泰自
請使晉陽以觀歡之為人歡奇其狀貌曰此兒視瞻非