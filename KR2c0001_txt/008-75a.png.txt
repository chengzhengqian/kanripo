烈風以掃枯葉誰敢禦之無事徵兵以驚天下使患役
之民相聚為非棄徳恃衆自虧威重也卓乃悦　董卓
以山東兵盛欲遷都以避之公卿皆不欲而莫敢言卓
表河南尹朱雋為太僕以為己副使者召拜雋辭不肯
受因曰國家西遷必孤天下之望以成山東之釁臣不知
其可也使者曰召君受拜而君拒之不問徙事而君陳
之何也雋曰副相國非臣所堪也遷都非計事所急也
辭所不堪言其所急臣之宜也由是止不為副卓大㑹