敗官亭民舍四萬餘所平陵李尋等奏言議者常欲求
索九河故迹而穿之今因其自决可且勿塞以觀水埶
河欲居之當稍自成川跳出沙土然後順天心而圖之
必有成功而用財力寡於是遂止不塞朝臣數言百姓
可哀上遣使者處業振贍之
綏和二年九月騎都尉平當使領河隄奏九河今皆寘
滅按經義治水有决河深川而無隄防壅塞之文河從
魏郡以東北多溢决水迹難以分明四海之衆不可誣