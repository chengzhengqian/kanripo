鄭陳節度使李抱玉守河陽與懷恩將兵㑹朝恩及神
策節度使衛伯玉攻洛陽戊寅陳於邙山光弼命依險
而陳懷恩陳於平原光弼曰依險則可以進可以退若
平原戰而不利則盡矣思明不可忽也命移於險懷恩
復止之史思明乘其陳未定進兵薄之官軍大敗死者
數千人軍資器械盡棄之光弼懷恩度河走保聞喜朝
恩伯玉奔還陜抱玉亦棄河陽走河陽懷州皆沒於賊
朝廷聞之大懼益兵屯陜　史思明猜忌好殺羣下小