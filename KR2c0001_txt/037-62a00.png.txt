之擒張綰斬之復恭至興元楊守亮楊守忠楊守貞及
綿州刺史楊守厚同舉兵拒朝廷以討李順節為名守
厚亦復恭假子也　十二月天威都將李順節恃恩
驕横出入常以兵自隨兩軍中尉劉景宣西門君遂惡
之白上恐其作亂戊子二人以詔召順節順節入至銀
臺門二人邀順節於仗舍坐語供奉官似先知自後斬
其首從者大譟而出於是天威捧日登封三都大掠永
寧坊至暮乃定百官表賀楊守亮欲自金商襲京師昭