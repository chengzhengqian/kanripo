為柵掘塹三重而守之　上雖外為侯景所制而内甚不
平景欲以宋子仙為司空上曰調和隂陽安用此物景
又請以其黨二人為便殿主帥上不許景不能强心甚
憚之太子入泣諫上曰誰令汝來若社稷有靈猶當克
復如其不然何事流涕景使其軍士入直省中或驅驢
馬帶弓刀出入宫庭上怪而問之直閣將軍周石珍對
曰侯丞相甲士上大怒叱石珍曰是侯景何謂丞相左
右皆懼是後上所求多不遂志飲饍亦為所裁節憂憤