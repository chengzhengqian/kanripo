封田皆殺之太傅越遣淮南内史王曠將軍施融曹超
將兵拒聦等曠濟河欲長驅而前融曰彼乘險間出我
雖有數萬之衆猶是一軍獨受敵也且當阻水為固以
量形勢然後圗之曠怒曰君欲沮衆邪融退曰彼善用
兵曠闇於事勢吾屬今必死矣曠等踰太行與聦遇戰
於長平之間曠兵大敗融超皆死聦遂破屯留長子凡
斬獲萬九千級上黨太守龐淳以壺闗降漢劉琨以都
尉張倚領上黨太守據襄垣　秋八月漢主淵命楚