守北海滕𦙍為太常𦙍吴王壻也
四年春二月吴主病困召諸葛恪孫𢎞滕𦙍及將軍吕
據侍中孫峻入卧内屬以後事夏四月吴主殂孫𢎞素
與諸葛恪不平懼為恪所治祕不發䘮欲矯詔誅恪孫
峻以告恪恪請𢎞咨事於坐中殺之乃發䘮謚吴主曰
大皇帝太子亮即位大赦改元建興閏月以諸葛恪為
太傅滕𦙍為衛將軍吕岱為大司馬　初吴大帝築東
興堤以遏巢湖其後入冦淮南敗以内船遂廢不復治