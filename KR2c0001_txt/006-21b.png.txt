當族其各厲兵馬㑹睢陽龎萌攻破彭城將殺楚郡太
守孫萌郡吏劉平伏太守身上號泣請代其死身被七
創龎萌義而捨之太守已絕復蘇渇求飲平傾創血以
飲之　六月董憲與劉紆蘇茂佼彊去下邳還蘭陵
使茂彊助龎萌圍桃城帝時幸蒙聞之乃畱輜重自將
輕兵晨夜馳赴至亢父或言百官疲倦可且止宿上不
聴復行十里宿在城去桃城六十里旦日諸將請進龎
萌等亦勒兵挑戰帝令諸將不得出休士養鋭以挫其