忠諫曰祿山雖有軍功目不知書豈可為宰相制書若
下恐四夷輕唐上乃止己巳加祿山左僕射賜一子三
品一子四品官　安祿山求兼領閑廏羣牧庚申以祿
山為閑廏隴右羣牧等使祿山又求兼揔監壬戌兼知
揔監事祿山奏以御史中丞吉溫為武部侍郎充閑廏
副使楊國忠由是惡溫祿山密遣親信選健馬堪戰者
數千匹别飼之　二月己丑安祿山奏臣所部將士討
奚契丹九姓同羅等勲效甚多乞不拘常格超資加賞