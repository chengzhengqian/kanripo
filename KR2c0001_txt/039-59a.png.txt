日斬之夷其族沂豐渉之従弟也時年八十餘國人哀
之自是宗族勲舊相繼被誅人不自保諫議大夫黄峻
舁櫬詣朝堂極諫曦曰老物狂發矣貶漳州司戸曦滛
侈無度資用不給謀於國計使南安陳匡範匡範請日
進萬金曦悦加匡範禮部侍郎匡範増筭商賈數倍曦
宴羣臣舉酒屬匡範曰明珠美玉求之可得如匡範人
中之寳不可得也未幾商賈之筭不能足日進貸諸省
務錢以足之恐事覺憂悸而卒曦祭贈甚厚諸省務以