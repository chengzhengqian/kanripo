可追逢吉乃令王守澄言於上曰陛下所以為儲貳臣
備知之皆逢吉之力也如杜元頴李紳輩皆欲立深王
度支員外郎李續之等繼上章言之上時年十六疑未
信㑹逢吉亦有奏言紳謀不利於上請加貶謫上猶再
三覆問然後從之二月癸未貶紳為端州司馬逢吉仍
帥百官表賀既退百官復詣中書賀逢吉方與張又新
語門者弗内良久又新揮汗而出旅揖百官曰端溪之
事又新不敢多讓衆駭愕辟易憚之右拾遺内供奉吳