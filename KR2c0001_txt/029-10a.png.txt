又知諫不從徒死無益上曰卿知煬帝不可諫何為立
其朝既立其朝何為不諫卿仕隋容可云位卑後仕王
世充尊顯矣何得亦不諌對曰臣於世充非不諌但不
從耳上曰世充若賢而納諌不應亡國若暴而拒諌卿
何得免禍淹不能對上曰今日可謂尊任矣可以諌未
對曰願盡死上笑
冬十二月或告右丞魏徴私其親戚上使御史大夫温
彦慱按之無狀彦慱言於上曰徴不存形迹逺避嫌疑