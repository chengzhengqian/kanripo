七年焦朗猶據姑臧沮渠䝉遜攻拔其城執朗而宥之
以其弟挐為秦州刺史鎮姑臧遂伐南涼圍樂都三旬
不克南涼王傉檀以子安周為質乃還　南涼王傉檀
欲復伐沮渠䝉遜邯川䕶軍孟愷諌曰䝉遜新并姑臧
凶勢方盛不可攻也傉檀不從五道俱進至番禾苕藋
掠五千餘戸而還将軍屈右曰今既獲利宜倍道旋師
早度險阨䝉遜善用兵若輕軍猝至大敵外逼徙户内
叛此危道也衛尉伊力延曰彼歩我騎勢不相及今倍