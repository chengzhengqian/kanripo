有取媚於房帷之間哉令則甚慙而不能改時沛國劉
臻平原明克讓魏郡陸爽並以文學為勇所親行本怒
其不能調護毎謂三人曰卿等止解讀書耳夏侯福嘗
於閤内與勇戯福大笑聲聞於外行本聞之待其出數
之曰殿下寛容賜汝顔色汝何物小人敢為䙝慢因付
執法者治之數日勇為福致請乃釋之勇嘗得良馬欲
令行本乗而觀之行本正色曰至尊置臣於庶子欲令
輔導殿下非為殿下作弄臣也勇慙而止及勇敗二人