致大軍耳宜聼使攻城挫其銳氣不當與爭鋒也城不
可抜衆必罷怠罷怠然後撃之可大克也若賊見計必
不攻城勢將自走若便進兵適入其計矣時東方吏士
皆分休寵表請召中軍兵并召所休將士須集擊之散騎
常侍廣平劉邵議以為賊衆新至心専氣鋭寵以少人
自衛其地若便進擊必不能制寵請待兵未有所失也
以為可先遣歩兵五千精騎三千先軍前發揚聲進道
震曜形勢騎到合肥䟽其行隊多其旌鼓曜兵城下引