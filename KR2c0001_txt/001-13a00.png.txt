無盜賊民勇於公戰怯於私鬭鄉邑大治秦民初言令
不便者有來言令便者衛鞅曰此皆亂法之民也盡遷
之於邊其後民莫敢議令
臣光曰夫信者人君之大寳也國保於民民保於信非
信無以使民非民無以守國是故古之王者不欺四海
霸者不欺四鄰善為國者不欺其民善為家者不欺其
親不善者反之欺其鄰國欺其百姓甚者欺其兄弟欺
其父子上不信下下不信上上下離心以至於敗所利