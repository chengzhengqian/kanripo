子叔琮拔澤州刺史李存璋棄城走叔琮進攻潞州昭
義節度使孟遷降之河東屯將李審建王周將步軍一
萬騎二千詣叔琮降叔琮進趣晉陽夏四月乙卯叔琮
出石㑹闗營於洞渦驛張歸厚引兵至遼州丁巳遼州
刺史張鄂降别將白奉國會成徳兵自井陘入己未拔
承天軍與叔琮烽火相應　氏叔琮等引兵抵晉陽城
下數挑戰城中大恐李克用登城備禦不遑飲食時大
雨積旬城多頽壊隨加完補河東將李嗣昭李嗣源鑿