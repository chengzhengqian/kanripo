召朱温来傾覆社稷使我曹流離至此老幼繦屬月餘
不絶壬戌車駕發長安全忠以其將張廷範為御營使
毁長安宫室百司及民間廬舍取其材浮渭沿河而下
長安自是遂丘墟矣全忠發河南北諸鎮丁匠數萬令
張全義治東都宫室江浙湖嶺諸鎮附全忠者皆輸貨
財以助之甲子車駕至華州民夹道呼萬歳上泣謂曰
勿呼萬歳朕不復為汝主矣館於興徳宫謂侍臣曰鄙
語云紇干山頭凍殺雀何不飛去生處樂朕今漂泊不