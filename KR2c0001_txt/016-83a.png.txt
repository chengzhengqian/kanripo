明帝大寧二年代王賀傉始親國政以諸部多未服乃
築城於東木根山徙居之
三年十二月代王賀傉卒弟紇那立
成帝咸和二年代王鬱律之子翳槐居於其舅賀蘭部
紇那遣使求之賀蘭大人藹頭擁䕶不遣紇那與宇文
部共擊藹頭不克
四年賀蘭部及諸大人共立拓跋翳槐為代王代王紇
那奔宇文部翳槐遣其弟什翼犍質於趙以請和