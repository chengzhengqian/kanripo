諸酋長納溪錦奬三州印請降於楚　　二月劉勍引
兵還長沙楚王希範徙溪州於便地表彭士愁為溪州
刺史以劉勍為錦州刺史自是羣蠻服於楚希範自謂
伏波之後以銅五千斤鑄柱高丈二尺入地六尺銘誓
狀於上立之溪州
七年冬十月楚王希範作天策府極棟宇之盛户牖欄
楹皆飾以金玉塗壁用丹砂數十萬斤地衣春夏用角
簟秋冬用木綿與子弟僚屬遊宴其間