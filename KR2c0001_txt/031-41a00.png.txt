賜物常戒之曰胡眼大勿令笑我祿山入新第置酒乞
降墨敇請宰相至第是日上欲於樓下擊毬遽為罷戲
命宰相赴之日遣諸楊與之選勝遊宴侑以梨園教坊
樂上毎食一物稍美或後苑校獵獲鮮禽輙遣中使走
馬賜之絡繹於路甲辰祿山生日上及貴妃賜衣服寶
器酒饌甚厚後三日召祿山入禁中貴妃以錦繡為大
襁褓裹祿山使宫人以綵輿舁之上聞後宫喧笑問其
故左右以貴妃三日洗祿山兒對上自往觀之喜賜貴