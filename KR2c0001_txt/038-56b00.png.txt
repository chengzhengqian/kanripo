進攻李嗣昭周徳威營時汴軍横陳十里而河東軍不
過數萬深入敵境衆心忷懼徳威出戰而敗宻令嗣昭
以後軍先去徳威尋引騎兵亦退叔琮友寧長驅乗之
河東驚潰擒克用子廷鸞兵仗輜重委棄殆盡朱全忠
令叔琮友寧乗勝遂攻河東李克用聞嗣昭等敗遣李
存信以親兵逆之至清源遇汴軍存信走還晉陽汴軍
取慈隰汾三州辛酉汴軍圍晉陽營于晉祠攻其西門
周徳威李嗣昭收餘衆依西山得還城中兵未集叔琮