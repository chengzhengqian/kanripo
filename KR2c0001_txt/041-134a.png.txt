礪與延夀俱入契丹契丹主復以為翰林學士帝將發
上黨契丹主舉酒屬帝曰余逺来徇義今大事已成我
若南向河南之人必大驚駭汝宜自引漢兵南下人必
不甚懼我令太詳衮將五千騎衛送汝至河梁欲與之
度河者多少隨意余且留此俟汝音聞有急則下山救
汝若洛陽既定吾即北返矣與帝執手相泣久之不能
别解白貂裘以衣帝贈帝良馬二十匹戰馬千二百匹
曰世世子孫勿相忘又曰劉知逺趙瑩桑維翰皆創業