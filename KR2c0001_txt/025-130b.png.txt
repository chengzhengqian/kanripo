述等將呼太子上曰勇也述巖出閤為敕書楊素聞之
以白太子矯詔執述巖繫大理獄追東宫兵士帖上臺
宿衛門禁出入並取宇文述郭衍節度令右庶子張衡
入寢殿侍疾盡遣後宫出就别室俄而上崩故中外頗
有異論陳夫人與後宫聞變相顧戰栗失色晡後太子
遣使者齎小金合帖紙於際親署封字以賜夫人夫人
見之惶懼以為鴆毒不敢發使者促之乃發合中有同
心結數枚宫人咸悅相謂曰得免死矣陳氏恚而却坐