抄掠大軍堅壁不戰由是賊勢日衰世民嘗自帥輕騎
覘敵騎皆四散世民獨與一甲士登丘而寢俄而賊兵
四合初不之覺㑹有蛇逐鼠觸甲士之面甲士驚寤遽
白世民俱上馬馳百餘步為賊所及世民以大羽箭射
殪其驍將賊騎乃退　十二月于筠説永安王孝基急
攻吕崇茂獨孤懷恩請先成攻具然後進孝基從之崇
茂求救於宋金剛金剛遣其將吾陽尉遲敬德尋相將
兵奄至夏縣孝基表裏受敵軍遂大敗孝基懷恩筠唐