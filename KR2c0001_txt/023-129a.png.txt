　裴之髙帥子弟部曲千餘人至夏首湘東王繹召之
以為新興永寧二郡太守又以南平王恪為武州刺史
鎮武陵　初邵陵王綸以衡陽王獻為齊州刺史鎮齊
昌任約擊擒之送建康殺之獻暢之孫也　乙亥進侯
景位相國封二十郡為漢王如殊禮　冬十月乙未侯
景自加宇宙大將軍都督六合諸軍事以詔文呈上上
驚曰將軍乃有宇宙之號乎　十一月丁夘徐文盛軍貝
磯任約帥水軍逆戰文盛大破之斬叱羅子通趙威方