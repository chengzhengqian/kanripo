月壬午上乃遣京兆少尹裴武詣真定宣慰承宗受詔
甚恭曰三軍見迫不暇俟朝㫖請獻德棣二州以明懇
欵　九月甲辰朔裴武復命庚戌以承宗為成德軍節
度恒冀深趙州觀察使德州刺史薛昌朝為保信軍節
度德棣二州觀察使昌朝嵩之子王氏之壻也故就用
之田季安得飛報先知之使謂承宗曰昌朝隂與朝廷
通故受節鉞承宗遽遣數百騎馳入德州執昌朝至真
定囚之中使送昌朝節過魏州季安陽為宴勞留使者