客曰何如張釋之主人曰釋之所行者甚易徐公所行
者甚難難易之間優劣見矣張公逢漢文之時天下無
事至如盗髙廟玉環及渭橋驚馬守法而已豈不易㢤
徐公逢革命之秋屬惟新之運唐朝遺老或包藏禍心
使人主有疑如周興來俊臣乃堯年之四凶也崇飾惡
言以誣盛德而徐公守死善道深相明白㡬䧟囹圄數
挂網羅此吾子所開豈不難㢤客曰使為司刑卿乃得
展其才矣主人曰吾子徒見徐公用法平允謂可置司