扞禦蜀虜此蓋權宜之計非萬世之利也今者當之已
受其敝矣夫闗中土沃物豐帝王所居未聞戎狄宜在
此土也非我族類其心必異而因其衰敝遷之畿服士
庶翫習侮其輕弱使其怨恨之氣毒於骨髓至於蕃育
衆盛則坐生其心以貪悍之性挾憤怒之情候隙乘便
輒為横逆而居封域之内無障塞之隔掩不備之人收
散野之積故能為禍滋蔓暴害不測此必然之勢已騐
之事也當今之宜宜及兵威方盛衆事未罷徙馮翊北