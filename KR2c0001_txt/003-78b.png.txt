塞因用歸家懐銀黄垂三組夸鄉里是三過也失期内
顧以道惡為解是四過也問君蜀刀價而陽不知挾偽
干君是五過也受詔不至蘭池明日又不對假令將軍
之吏問之不對令之不從其罪何如推此心在外江海
之間可得信乎今東越深入将軍能率衆以掩過不僕
惶恐對曰願盡死贖罪上乃遣横海将軍韓説出句章
浮海從東方徃樓船将軍楊僕出武林中尉王温舒出
梅嶺以越侯為戈船下瀬将軍出若邪白沙以撃東越