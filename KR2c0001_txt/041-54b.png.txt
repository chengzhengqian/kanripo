敢預議惟相公所使𢎞昭疑義誠不欲衆中言之夜邀
至私第問之其對如初壬辰從榮自河南府常服將步
騎千人陳於天津橋是日黎明從榮遣馬處鈞至馮贇
第語之曰吾今日決入且居興聖宫公輩各有宗族處
事亦宜詳允禍福在須臾耳又遣處鈞詣康義誠義誠
曰王來則奉迎贇馳入右掖門見𢎞昭義誠漢瓊及三
司使孫岳方聚謀於中興殿門外贇具道處鈞之言因
讓義誠曰秦王言禍福在須臾其事可知公勿以兒在