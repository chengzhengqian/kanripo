吾死湜生不亦寃乎㑹有司鞫宫人元氏元氏引湜同
謀進毒乃追賜死於荆州薛稷之子伯陽以尚主免死
流嶺南於道自殺初太平公主與其黨謀廢立竇懐貞
蕭至忠岑羲崔湜皆以為然陸象先獨以為不可公主
曰廢長立少已為不順且又失德若之何不去象先曰
既以功立當以罪廢今實無罪象先終不敢從公主怒
而去上既誅懐貞等召象先謂曰嵗寒知松栢信哉時
窮治公主枝黨當坐者衆象先密為申理所全甚多然