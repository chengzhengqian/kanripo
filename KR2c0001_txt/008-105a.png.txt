當况十萬乎不如徹圍并兵入城忠見圍解勢必自出
自出則意散易破之道也既而解圍忠果出戰雋因擊
大破之斬首萬餘級南陽太守秦頡殺忠餘衆復奉孫
夏為帥還屯宛雋急攻之司馬孫堅率衆先登癸巳拔
宛城孫夏走雋追至西鄂精山復破之斬萬餘級於是黄
巾破散其餘州郡所誅一郡數十人
二年自張角之亂所在盜賊並起博陵張牛角常山褚
飛燕及黄龍左校于氐根白騎劉石左髭丈八平漢大