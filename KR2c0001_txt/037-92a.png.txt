為累師鐸疑未决㑹駢子四十三郎者素惡用之欲使師
鐸帥外鎮将吏共疏用之罪惡聞於其父宻使人紿之
曰用之比來頻啟令公欲因此相圖已有委曲在張
尚書所宜備之師鐸問神劍曰昨夜使司有文書翁胡
不言神劒不寤曰無之師鐸内不自安歸營謀於腹心
皆勸師鐸起兵誅用之師鐸曰用之數年以來人怨鬼
怒安知天不假手於我誅之邪淮寧軍使鄭漢章我鄉
人昔歸順時副将也素切齒於用之聞吾謀必喜乃夜與