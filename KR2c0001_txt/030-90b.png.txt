左史劉知㡬曰無汙青史為子孫累及入太后問之説
未對元忠懼謂説曰張說欲與昌宗共羅織魏元忠邪
說吮之曰元忠為宰相何乃效委巷小人之言昌宗從
旁迫趣説使速言説曰陛下視之在陛下前猶逼臣如
是況在外乎臣今對廣朝不敢不以實對臣實不聞元
忠有是言但昌宗逼臣使誣證之耳易之昌宗遽呼曰
張説與魏元忠同反太后問其狀對曰説嘗謂元忠為
伊周伊尹放太甲周公攝王位非欲反而何説曰易之