太祖棄初寧之誓而登合殿者元凶禍福無門奚其豫
擇友于兄弟不亦安乎　或譛蕭道成在淮隂有貳心
於魏上封銀壺酒使吳喜自持賜道成道成懼欲逃喜
以情告道成且先為之飲道成即飲之喜還朝保證道
成或宻以啟上上以喜多計數素得人情恐其不能事
幼主乃召喜入内殿與共言謔甚欵既出賜以名饌尋
賜死　戊寅以淮隂為北兖州徴蕭道成入朝道成所
親以朝廷方誅大臣勸勿就徴道成曰諸卿殊不見事