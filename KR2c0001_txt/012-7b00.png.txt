桓靈之世不聞此言今朕有直臣固為勝之　尚書張
華以文學才識名重一時論者皆謂華宜為三公中
書監荀朂侍中馮紞以伐吳之謀深疾之㑹帝問華
誰可託後事者華對以明徳至親莫如齊王由是忤
㫖朂因而譛之甲午以華都督幽州諸軍事　齊王攸
徳望日隆荀朂馬紞楊珧皆惡之紞言於帝曰陛下詔
諸侯之國宜從親者始親者莫如齊王今獨留京師可
乎朂曰百僚内外皆歸心齊王陛下萬歲後太子不得