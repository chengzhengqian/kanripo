騎萬餘人度洲於岸挑戰又以鵃䑠千艘載戰士僧辯
麾細船皆令退縮留大艦夾泊兩岸子鑒之衆謂水軍
欲退争出趨之大艦斷其歸路鼓譟大呼合戰中江子
鑒大敗士卒赴水死者數千人子鑒僅以身免收散卒
走還建康據東府僧辯留虎臣將軍莊丘慧達鎮姑孰
引軍而前歴陽戍迎降景聞子鑒敗大懼涕下覆面引
衾而卧良乆方起歎曰誤殺乃公庚辰僧辯督諸軍至
張公洲辛巳乗潮入淮進至禪靈寺前景召石頭津主