㶏水閏月甲申師次于㶏橋儉將吏招李續相次來降
王基復言於師曰兵聞拙速未覩巧之久也方今外有
彊冦内有叛臣若不時决則事之深淺未可測也議者
多言將軍持重將軍持重是也停軍不進非也持重非
不行之謂也進而不可犯耳今保壁壘以積實資虜而
逺運軍糧甚非計也師猶未許基曰將在軍君令有所
不受彼得則利我得亦利是謂爭地南頓是也遂輒進據南頓儉等從項亦欲往争發十餘里聞基先到乃復