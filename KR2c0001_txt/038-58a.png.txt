留數馬及旌旗於髙崗之顛嗣昭等以為有伏兵乃引
去復取慈隰汾三州自是克用不敢與全忠爭者累年
克用以使引咨幕府曰不貯軍食何以聚衆不置兵甲
何以克敵不修城池何以扞禦利害之間請垂議度掌
書記李襲吉獻議略曰國富不在倉儲兵彊不由衆寡
人歸有徳神固害盈聚斂寧有盜臣苛政如有猛虎所
以鹿臺將散周武以興齊庫既焚晏嬰入賀又曰伏以
變灋不若養人改作寧如舊貫韓建蓄財無數首事朱