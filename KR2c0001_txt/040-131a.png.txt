輅類已信王宗傑才敏欲擇一人立之鄭王宗衍最㓜
其母徐賢妃有寵欲立其子使飛龍使唐文扆諷張格
上表請立宗衍格夜以表示功臣王宗侃等詐云受宻
旨衆皆署名蜀主令相者視諸子亦希旨言鄭王相最
貴蜀主以為衆人實欲立宗衍不得已許之曰宗衍㓜
懦能堪其任乎甲午立宗衍為太子
四年春正月丙子蜀主命太子判六軍開崇勲府置僚
屬後更謂之天䇿府　秋八月戊子以内樞宻使潘峭為