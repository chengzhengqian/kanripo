更時邊將恥敗士卒死者皆不申牒貫籍不除王鉷志
在聚斂以有籍無人者皆為避課桉籍戍邊六嵗之外
悉徴其租庸有倂徴三十年者民無所訴上在位久用
度日侈後宫賞賜無節不欲數於左右藏取之鉷探知
上指嵗貢額外錢帛百億萬貯於内庫以供宫中宴賜
曰此皆不出於租庸調無預經費上以鉷為能富國益
厚遇之鉷務為割剥以求媚中外嗟怨丙子以鉷為御
史中丞京畿采訪使楊釗侍宴禁中專掌樗蒲文簿鉤