供五十年煬帝恃其富饒侈心無厭卒亡天下但使倉
庾之積足以備凶年其餘何用哉二月上謂侍臣曰人
言天子至尊無所畏憚朕則不然上畏皇天之監臨下
憚羣臣之瞻仰兢兢業業猶恐不合天意未副人望魏
徴曰此誠致治之要願陛下慎終如始則善矣上謂房
𤣥齡等曰為政莫若至公昔諸葛亮竄廖立李嚴於南
夷亮卒而立嚴皆悲泣有死者非至公能如是乎又髙
頻為隋相公平識治體隋之興亡繫頻之存没朕既慕