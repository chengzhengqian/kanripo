守鄴自將助譚與操相拒連戰譚尚數敗退而固守尚
遣所置河東太守郭援與髙幹匈奴南單于共攻河東
發使與關中諸將馬騰等連兵騰等隂許之曹操使司
𨽻校尉鍾繇圍南單于於平陽未㧞而援至繇使新豐
令馮翊張既説馬騰為言利害騰疑未决傳幹説騰曰
古人有言順道者昌逆德者亡曹公奉天子誅暴亂法
明政治上下用命可謂順道矣袁氏恃其强大背棄王命
驅胡虜以陵中國可謂逆德矣今將軍既事有道不盡