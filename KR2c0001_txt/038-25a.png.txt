東兵乗勝逐北扺晉州西門張濬出戰又敗官軍死者
近三千人靜難鳯翔保大定難之軍先度河西歸濬獨
有禁軍及宣武軍合萬人與韓建閉城拒守自是不敢
復出存孝引兵攻綘州十一月刺史張行恭棄城走存
孝進攻晉州三日與其衆謀曰張濬宰相俘之無益天
子禁兵不宜加害乃退五十里而軍濬建自含口遁去
存孝取晉綘二州大掠慈隰之境先是克用遣韓歸範
歸朝附表訟冤言臣父子三代受恩四朝破龎勛翦黄