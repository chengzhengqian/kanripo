遣陳㽜公䖍将軍庾岳帥騎五萬東渡河屯秀容以救
之晉魏兵皆未至大逸豆歸等部将伐勒等開門納燕
兵燕人執永斬之并斬其公卿大将刁雲大逸豆歸等
三十餘人得永所統八郡七萬餘户及秦乗輿服御妓
樂珍寶甚衆九月垂自長子如鄴　十月秦王崇為梁
王乾歸所逐犇隴西王楊定定留司馬邵彊守秦州帥
衆二萬與崇共攻乾歸乾歸遣凉州牧軻彈秦州牧益
州立義将軍詰歸帥騎三萬拒之益州與定戰敗於平