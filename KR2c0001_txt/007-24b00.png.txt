使者之單于庭與杜崇朱徽及西河太守并力觀其動
靜如無它變可令崇等就安國㑹其左右大臣責其部
衆横暴為邊害者共平罪誅若不從命令為權時方略
事畢之後裁行賞賜亦足以威示百蠻帝從之於是徽
崇遂發兵造其庭安國夜聞漢軍至大驚棄帳而去因
舉兵欲誅師子師子先知乃悉將廬落入曼柏城安國
追到城下門閉不得入朱徽遣吏曉譬和之安國不聽
城既不下乃引兵屯五原崇徽因發諸郡騎追赴之急