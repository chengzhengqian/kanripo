契丹賦䌓役重民不聊生逃入周境者甚衆
二年正月慕容彦超發鄉兵入城引泗水注壕中為戰
守之備又多以旗幟授諸鎮將令募羣盗剽掠鄰境所
在奏其反狀甲子敇沂密二州不復隸泰寧軍以侍衛
步軍都指揮使昭武節度使曹英為都部署討彦超齊
州防禦使史延超為副部署皇城使河内向訓為都監
陳州防禦使藥元福為行營馬步都虞候帝以元福宿
將命英訓無得以軍禮見之二人皆父事之唐主發兵