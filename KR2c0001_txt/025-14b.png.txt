良久乃釋之收庫狄伏連髙舍洛王子宜劉辟彊都督
翟顯貴於後園支解暴之都街帝欲盡殺儼府文武職
吏光曰此皆勳貴子弟誅之恐人心不安趙彦深亦曰
春秋責帥於是罪之各有差太后責問儼儼曰馮子琮
教兒太后怒遣使就内省以弓絃絞殺子琮使内參以
庫車載尸歸其家自是太后常置儼於宫中毎食必自
嘗之　九月齊祖珽說陸令萱出趙彦深為兖州刺史
齊主以珽為侍中陸令萱說帝曰人稱琅邪王聰明雄