二年冬十一月齊三䑓成更名銅爵曰金鳯金虎曰聖
應氷井曰崇光甲午齊主至鄴大赦齊主遊三䑓戯以
槊刺都督尉子輝應手而斃常山王演以帝沈湎憂憤
形於顔色帝覺之謂曰但令汝在我何為不縱樂演唯
涕泣拜伏竟無所言帝亦大悲抵盃於地曰汝似嫌我
如是自今敢進酒者斬之因取所御盃盡壊棄未㡬沈
湎益甚或於諸貴戚家角力批拉不限貴賤唯演至則
内外肅然演又宻撰事條將諫其友王晞以為不可演