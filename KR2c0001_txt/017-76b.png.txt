晉武帝太元七年秋九月車師前部王彌寘鄯善王休
宻䭾入朝于秦請為鄉𨗳以伐西域之不服者因如漢
法置都䕶以統理之秦王堅以驍騎将軍吕光為使持
節都督西域征討諸軍事與淩江将軍姜飛輕車将軍
彭晃将軍杜進康盛等總兵十萬鐡騎五千以伐西域
光略陽羌酉婆樓之子也陽平公融諫曰西域荒逺得
其民不可使得其地不可食漢武征之得不補失今勞
師萬里之外以踵漢氏之過舉臣竊惜之不聴