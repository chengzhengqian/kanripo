曰卿自處置勿驚百姓控鶴指揮使李重吉從珂之子
也時侍側帝曰吾與爾父冒矢石定天下數脱吾於厄
從榮輩得何力今乃為人所教為此悖逆我固知此曹
不足付大事當呼爾父授以兵柄耳汝為我部閉諸門
重吉即帥控鶴兵守宫門孟漢瓊被甲乗馬召馬軍都
指揮使朱洪實使將五百騎討從榮從榮方據胡床坐
橋上遣左右召康義誠端門已閉叩左掖門從門隙中
窺之見朱洪實引騎兵北來走白從榮從榮大驚命取