終禪位於己不爾便當居攝既不副所望甚憤怨與弟
冲書曰遺詔使吾依武侯王公故事耳温疑王坦之謝
安所為心銜之詔謝安徵温入輔温又辭　冬十月彭
城妖人盧悚自稱大道祭酒事之者八百餘家十一月
遣弟子許龍如吳晨到海西公門稱太后密詔奉迎興
復公初欲從之納保母諫而止龍曰大事垂捷焉用兒
女子言乎公曰我得罪於此幸䝉寛宥豈敢妄動且太
后有詔便應官屬來何獨使汝也汝必為亂因叱左右