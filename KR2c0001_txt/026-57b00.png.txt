才益加寵任　是嵗詔為盜者籍沒其家時羣盜所在
皆滿郡縣官因之各專威福生殺任情矣章丘杜伏威
與臨濟輔公祐俱亡命為羣盜
十年春二月議伐高麗　丁酉扶風賊帥唐弼立李𢎞
之為天子有衆十萬自稱唐王　三月壬子帝行幸涿
郡士卒在道亡者相繼　夏四月車駕至北平五月庚
申延安賊帥劉迦論自稱皇王建元大世有衆十萬與
稽胡相表裏為冦詔以左驍衞大將軍屈突通為關内