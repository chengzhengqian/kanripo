公勇而有謀得士卒心立大功者非公而誰然葭萌四
戰之地難以久安閬州地僻人富楊茂實陳田之腹心
不修職貢若表其罪興兵討之可不戰而擒也建從之
召募溪洞酋豪有衆八千沿嘉陵江而下襲閬州逐其
刺史楊茂實而據之自稱防禦使招納亡命軍勢益盛
守亮不能制部将張䖍裕説建曰公乗天子㣲弱專據
方州若唐室復興公無種矣宜遣使奉表天子仗大義
以行師蔑不濟矣部将綦毋諫復説建養士愛民以觀天