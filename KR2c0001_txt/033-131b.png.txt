詔賜渾瑊使訪求奉天所失裹頭内人贄上奏以為今
巨盗始平疲瘵之民瘡痍之卒尚未循拊而首訪婦人
非所以副惟新之望也謀始盡善克終已稀始而不謀終
則何有所賜瑊詔未敢承㫖上遂不降詔竟遣中使求
之乙巳詔吏部侍郎班宏充宣慰使勞問將士撫諭蒸
黎丙午李晟斬文武官受朱泚寵任者崔宣洪經綸等
十餘人又表守節不屈者劉廼蔣沇等己酉以李晟為
司徒中書令駱元光尚可孤各遷官有差以檢校御史