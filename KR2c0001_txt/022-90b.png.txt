主亦勸榮不行榮不從是月榮將四萬五千騎發幷州
時人皆言榮反又云天子必當圖榮九月榮至洛陽帝
即欲殺之以太宰天穆在并州恐為後患故忍未發幷
召天穆有人告榮云帝欲圖之榮即具奏帝曰外人亦
言王欲害我豈可信之於是榮不自疑每入謁帝從人
不過數十又皆挺身不持兵仗帝欲止城陽王徽曰縱
不反亦何可耐况不可保邪先是長星出中台掃大角
恒州人高榮祖頗知天文榮問之對曰除舊布新之象