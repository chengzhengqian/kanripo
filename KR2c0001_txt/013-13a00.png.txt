待言東宫相國單于當在武陵兄弟何肯與人也今禍
期甚廹宜早圗之臣屢言於主上主上篤於友愛以臣
刀鋸之餘終不之信願殿下勿泄密表其狀殿下儻不
信臣言可召大將軍從事中郎王皮衛軍司馬劉惇假
之恩意許其歸首以問之必可知也粲許之猗密謂皮
惇曰二王逆狀主上及相國具知之矣卿同之乎二人
驚曰無之猗曰兹事已決吾憐親舊幷見族耳因欷歔
流涕二人大懼叩頭求哀猗曰吾為卿計卿能用之乎