參軍樂冏封以示晦晦問承天曰若果爾卿令我云何
對曰䝉將軍殊顧常思報徳事變至矣何敢隠情然明
日戒嚴動用軍灋區區所懐懼不得盡晦懼曰卿豈欲
我自裁邪承天曰尚未至此以王者之重舉天下以攻
一州大小既殊逆順又異境外求全上計也其次以腹
心將兵屯義陽將軍自帥大衆戰於夏口若敗即趨義
陽以出北境其次也晦良久曰荆州用武之地兵糧易
給聊且决戰走復何晚乃使承天造立表檄又與衛軍