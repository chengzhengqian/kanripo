文學以便佞得幸出入宫禁就蜀主乞通渠巴集數州
刺史賣之以營居第蜀主許之識者知蜀之將亡八月
戊辰蜀主發成都被金甲冠珠㡌執弓矢而行旌旗兵
甲亘百餘里雒令段融上言不宜逺離都邑當委大臣
征討不従九月次安逺城　　冬十月辛酉蜀主如武
定軍數日復還安逺　　十一月庚戌蜀主發安逺城
十二月庚申至利州閬州團練使林思諤來朝請幸所
治従之癸亥泛江而下龍舟畫舸輝映江渚州縣供辦