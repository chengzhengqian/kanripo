蟻附登城晏伏兵奮擊北漢兵死傷者千餘人承鈞遣
副兵馬使安元寶焚晉州西城元寶來降承鈞乃移軍
攻隰州　癸夘隰州刺史許遷遣步軍都指揮使孫繼
業迎擊北漢兵於長夀村執其將程筠等殺之未幾北
漢兵攻州城數日不克死傷甚衆乃引兵去遷鄆州人
也　丁未契丹主遣其臣舒古濟與朱憲偕來賀即位
　丁巳遣尚書右丞田敏使契丹北漢主遣通事舍人
李𧦬使于契丹乞兵為援　詔加泰寧節度使慕容彦