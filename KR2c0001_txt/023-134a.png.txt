傷大半湘東王繹遣晉州刺史蕭惠正將兵援巴陵惠
正辭不堪舉胡僧祐自代僧祐時坐謀議忤㫖繫獄
即出之拜武猛將軍令赴援戒之曰賊若水戰但以大
艦臨之必克若欲歩戰自可鼓棹直就巴丘不須交鋒
也僧祐至湘浦景遣任約帥銳卒五千據白塉以待之
僧祐由它路西上約謂其畏已急追之及於芊口呼僧
祐曰呉兒何不早降走何所之僧祐不應潜引兵至赤
沙亭㑹信州刺史陸法和至與之合軍法和有異術先