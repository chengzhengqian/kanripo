久之計涼之羣臣請與秦連和隆不許安定公超曰今
資儲内竭上下嗷嗷雖使張陳復生亦無以為䇿陛下
當思權變屈伸何愛尺書單使為卑辭以退敵敵去之
後修徳政以息民若卜世未窮何憂舊業之不復若天
命去矣亦可以保全宗族不然坐守窮困終将何如隆
乃從之九月遣使請降於秦碩徳表隆為鎮西大将軍
涼州刺史建康公隆遣子弟及文武舊臣慕容筑楊頴
等五十餘家入質于長安碩徳軍令嚴整秋毫不犯祭