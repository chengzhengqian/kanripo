三年夏四月淮南兵圍蘇州推洞屋攻城吳越將臨海
孫琰置輪於竿首垂絙投錐以掲之攻者盡露礮至則
張網以拒之淮南人不能克吳越王鏐遣牙内指揮使
錢鏢行軍副使杜建徽等將兵救之蘇州有水通城中
淮南張網綴鈴懸水中魚鼈過皆知之吳越遊奕都虞
候司馬福欲潜行入城故以竿觸網敵聞鈴聲舉網福
因得過凡居水中三日乃得入城由是城中號令與援
兵相應敵以為神吳越王鏐嘗遊府園見園卒陸仁章