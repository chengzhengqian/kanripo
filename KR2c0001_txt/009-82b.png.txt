見制於人也極不過一侯印僕從十餘人車數乗馬數
匹豈與南靣稱孤同哉不如勿遣徐觀其變若曹氏能
率義以正天下將軍事之未晚若圖為暴亂彼自亡之
不暇焉能害人吳夫人曰公瑾議是也公瑾與伯符同
年小一月耳我視之如子也汝其兄事之遂不送質
八年冬十月孫權西伐黄祖破其舟軍惟城未克而山
冦復動權還過豫章使征虜中郎將吕範平鄱陽㑹稽
盪冦中郎將程普討樂安建昌都尉太史慈領海昬以