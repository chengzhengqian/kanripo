未著有輕我心故敢反耳正宜静以制之乃偃旗臥鼔
但循河設火鋪連延數十里畨步卒以守之遣水軍艤
舟於岸冦有潜往來者無不擒之於是守貞如坐網中
矣　　九月蜀兵援王景崇軍于散闗趙暉遣都監李
彦從襲擊破之蜀兵遁去　王景崇盡殺侯益家屬七
十餘人益子前天平行軍司馬仁矩先在外得免庚申
以仁矩為隰州刺史仁矩子延廣尚在襁褓乳母劉氏
以己子易之抱延廣而逃乞食至于大梁歸于益家　李