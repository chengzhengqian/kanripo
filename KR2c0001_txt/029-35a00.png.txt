十一年春正月上作飛山宫庚子特進魏徴上疏以為
煬帝恃其富彊不虞後患窮奢極欲使百姓困窮以至
身死人手社稷為墟陛下撥亂反正冝懲隋之所以失
我之所以得撤其峻宇安於卑宫若因基而増廣襲舊
而加餙此則以亂易亂殃咎必至難得易失可不念哉
上嘗問大理卿劉徳威曰近日刑網稍宻何也對曰此
在主上不在羣臣人主好寛則寛好急則急律文失入
減三等失出減五等今失入無辜失出更獲大罪是以