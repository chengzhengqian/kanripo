堅許之　夏四月雲中䕶軍賀雍遣司馬徐贇帥騎襲
之大獲而還堅怒曰朕方以恩信懐夷狄而汝貪小利
以敗之何也黜雍以白衣領職遣使還其所獲慰撫之
衛辰於是入居塞内貢獻相尋　六月代王什翼犍妃
慕容氏卒秋七月劉衛辰如代㑹𦵏因求婚什翼犍以
女妻之
五年春正月劉衛辰掠秦邊民五十餘口為奴婢以獻
於秦秦王堅責之使歸所掠衛辰由是叛秦專附於代