之及出獄京師市里皆稱萬嵗冀聞之大驚畏固名德
終為己害乃更據奏前事大將軍長史呉祐傷固之枉
與冀争之冀怒不從從事中郎馬融主為冀作章表融
時在坐祐謂融曰李公之罪成於卿手李公若誅卿何
面目視天下人冀怒起入室祐亦徑去固遂死於獄中
臨命與胡廣趙戒書曰固受國厚㤙是以竭其股肱不
顧死亡志欲扶持王室比隆文宣何圗一朝梁氏迷謬
公等曲從以吉為凶成事為敗乎漢家衰微從此始矣