二年冬赤眉樊崇等將兵入頴川分其衆為二部崇與
逢安為一部徐宣謝禄楊音為一部赤眉雖數戰勝而
疲敝厭兵皆日夜愁泣思欲東歸崇等計議慮衆東向
必散不如西攻長安於是崇安自武關宣等從陸渾關
兩道俱入更始使王匡成丹與抗威將軍劉均等分據
河東𢎞農以拒之　蕭王度赤眉必破長安乃拜鄧禹
為前將軍中分麾下精兵二萬人遣西入關
漢光武建武元年春正月赤眉二部俱㑹𢎞農更始遣