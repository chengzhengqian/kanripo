據險自守陸耕海漁急則逃入海島此萬全䇿也甫畏
式猶豫未決夏四月式行至柿口義成軍不整式欲斬
其將久乃釋之自是軍所過若無人至西陵裘甫遣使
請降式曰是必無降心直欲窺吾所為且欲使吾驕怠
耳乃謂使者曰甫面縛以來當免而死乙未式入越州
既交政為鄭祗德置酒曰式主軍政不可以飲監軍但
與衆賓盡醉迨夜繼以燭曰式在此賊安能妨人樂飲
丙申餞祗德于遠郊復樂飲而歸於是始修軍令告饋