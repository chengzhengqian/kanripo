併諸部社崘徳之以為大人步鹿真與社崘之子社㧞
共至叱洛侯家淫其少妻妻告步鹿眞曰叱洛侯欲奉
大檀為主大檀者社崘季父僕渾之子也領别部鎮西
境素得衆心步鹿眞歸而發兵圍叱洛侯叱洛侯自殺
遂引兵襲大檀大檀逆擊破之執步鹿眞及社㧞殺之
自立為可汗號牟汗紇升葢可汗斛律至和龍燕王䟦
賜斛律爵上谷侯館之遼東待以客禮納其女為昭儀
斛律上書請還其國䟦曰今棄國萬里又無内應若以