公與韋公自貶所召歸旬月致位宰相訖不能有所為
今朝夕不濟乃欲以此相汚邪　　十二月李茂勲遣
使請降於朱全忠更名周彛於是茂貞山南州鎮皆入
王建闗中州鎮皆入全忠坐守孤城乃密謀誅宦官以
自贖遺全忠書曰禍亂之興皆由全誨僕迎駕至此以
備它盗公既志匡社稷請公迎扈還宫僕以弊甲彫兵
從公陳力全忠復書曰僕舉兵至此正以乗輿播遷公
能協力固所願也　丁酉上召李茂貞蘇檢李繼誨李