月將作少匠韋蘭兵部員外郎韋芝為其兄堅訟寃且
引太子為言上益怒太子懼表請與妃離昏乞不以親
廢法丙子再貶堅江夏别駕蘭芝皆貶嶺南然上素知
太子孝謹故譴怒不及李林甫因言堅與李適之等為
朋黨後數日堅長流臨封適之貶宜春太守太常少卿
韋斌貶巴陵太守嗣薛王琄貶夷陵别駕雎陽太守裴
寛貶安陸别駕河南尹李齊物貶竟陵太守凡堅親黨
連坐流貶者數十人斌安石之子琄業之子堅之甥也