臣與廣平有隙耳臣請以語廣平廣平亦必未敢當泌
出以告廣平王俶俶曰此先生深知其心欲曲成其美
也乃入固辭曰陛下猶未奉晨昏臣何心敢當儲副願
俟上皇還宫臣之幸也上賞慰之李輔國本飛龍小兒
粗閑書計給事太子宫上委信之輔國外㳟謹寡言而
内狡險見張良娣有寵陰附㑹之與相表裏建寧王倓
數於上前詆訐二人罪惡二人譖之於上曰倓恨不得
為元帥謀害廣平王上怒賜倓死於是廣平王俶及李