大事非常人所及袁紹不達大體恐懼出犇非有它志
今急購之埶必為變袁氏樹恩四世門生故吏徧於天
下若收豪傑以聚徒衆英雄因之而起則山東非公之
有也不如赦之拜一郡守紹喜於免罪必無患矣卓以
為然乃即拜紹勃海太守封邟鄉侯义以袁術為後將軍
曹操為驍騎校尉術畏卓出犇南陽是時豪傑多欲起
兵討卓者袁紹在勃海冀州牧韓馥遣數部從事守之
不得動揺東郡太守橋瑁詐作京師三公移書與州郡