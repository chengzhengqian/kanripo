進十二月庚寅朔𤣥築壇於九井山北壬辰即皇帝位
册文多非薄晉室或諫之𤣥曰揖讓之文正可陳之於
下民耳豈可欺上帝乎大赦改元永始以南康之平固
縣封帝為平固王降何后為零陵縣君琅邪王徳文為
石陽縣公武陵王遵為彭澤侯追尊父温為宣武皇帝
廟號太祖南康公主為宣皇后封子昇為豫章王以㑹
稽内史王愉為尚書僕射愉子相國左長史綏為中書
令綏桓氏之甥也戊戌𤣥入建康宫登御坐而床忽䧟