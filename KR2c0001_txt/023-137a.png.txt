書以為弟姪争立星辰失次皆由朕非正緒召亂致災
宜禪位於豫章王棟使吕季略齎入逼帝書之棟歡之
子也戊午景遣衛尉卿彭雋等帥兵入殿廢帝為晉安
王幽於永福省悉撤内外侍衛使突騎左右守之牆垣
悉布枳棘庚申下詔迎豫章王棟棟時幽拘廩餼甚薄
仰蔬茹為食方與妃張氏鉏葵法駕奄至棟驚不知所
為泣而升輦景殺哀太子大器尋陽王大心西陽王大
鈞建平王大球義安大昕及王侯在建康者二十餘人