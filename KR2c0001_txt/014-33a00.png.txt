名詔曰司徒導以大義滅親猶將百世宥之况彬等皆
公之近親乎悉無所問有詔王敦綱紀除名參佐禁錮
温嶠上疏曰王敦剛愎不仁忍行殺戮朝廷所不能制
骨肉所不能諌處其朝者恒懼危亡故人士結舌道路
以目誠賢人君子道窮數盡遵養時晦之辰也原其私
心豈遑晏處如陸玩劉𦙍郭璞之徒常與臣言備知之
矣必其贊導凶悖自當正以典刑如其枉陷姦黨謂宜
施之寛貸臣以玩等之誠聞於聖聴當受同賊之責茍