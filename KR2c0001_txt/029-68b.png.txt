遣兵萬餘為白巖聲援將軍契苾何力以勁騎八百擊
之何力挺身䧟陳槊中其腰尚輦奉御薛萬偹單騎徃
救之拔何力於萬衆之中而還何力氣益憤束瘡而戰
從騎奮擊遂破髙麗兵追奔數十里斬首千餘級㑹暝
而罷萬偹萬徹之弟也
六月丁酉李世勣攻白巖城西南上臨其西北城主孫
代音潜遣腹心請降臨城投刀鉞為信且曰奴願降城
中有不從者上以唐幟與其使曰必降者宜建之城上