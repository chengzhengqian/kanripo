漢氏以來皆無尺土之資我國家百世相承開基代北
遂撫有方夏今宜以代為號黄門侍郎崔宏曰昔商人
不常厥居故兩稱殷商代雖舊邦其命維新登國之初
已更曰魏夫魏者大名神州之上國也宜稱魏如故珪
從之　秋七月魏王珪遷都平城始營宫室建宗廟立
社稷宗廟嵗五祭用分至及臘　魏王珪命有司正封
畿標道里平權衡審量度遣使循行郡國舉奏守宰不
法者親考察黜陟之　冬十一月辛亥魏王珪命尚書