代復須用兵宻詔田𢎞正察之𢎞正日遣使者詣悟託
言修好實觀其所為悟多力好手搏得鄆州三日則教
軍中壯士手搏與魏愽使者庭觀之自揺肩攘臂離坐
以助其勢𢎞正聞之笑曰是聞除改登即行矣何能為
哉庚午以悟為義成節度使悟聞制下手足失墜明日
遂行𢎞正將數道兵已至城西二里與悟相見扵客亭
即受旌節馳詣滑州辟李公度李存郭昈賈直言以自
随悟素與李文㑹善既得鄆州使召之未至聞將移鎮