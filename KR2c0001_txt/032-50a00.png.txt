守之多貯糧食積檑木及石唐兵前後屢攻之不能克
翰進攻數日不㧞召禆將高秀巖張守瑜欲斬之二人
請三日期可克如期拔之獲吐蕃鐵刃悉諾羅等四百
人唐士卒死者數萬果如王忠嗣之言頃之翰又遣兵
於赤嶺西開屯田以謫卒二千戍龍駒島冬冰合吐蕃
大集戍者盡沒　閏月乙丑以石堡城為神武軍
九載冬十二月關西遊弈使王難得擊吐蕃克玉橋拔
樹敦城以難得為白水軍使