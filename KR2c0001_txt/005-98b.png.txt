擊破莽波水將軍追奔至長門宫王憲北至頻陽所過
迎降諸縣大姓各起兵稱漢將率衆隨憲李松鄧引
軍至華隂而長安旁兵四㑹城下又聞天水隗氏方到
皆爭欲先入城貪立大功鹵掠之利莽赦城中囚徒皆
授兵殺豨飲其血與誓曰有不為新室者社鬼記之始
更始將軍史諶將之度渭橋皆散走諶空還衆兵發掘
莽妻子父祖冢燒其棺柩及九廟明堂辟雍火照城中
　九月戊申朔兵從宣平城門入張邯逢兵見殺王邑