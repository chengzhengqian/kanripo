其日久矣一戰勝敗未必以存亡也其勢非能急於亡
敵國也進乘利退自保故累力待時承敵之斃其勢然也
今楚趙所起其與秦勢不並立安危之機呼吸成變進
則定功退則受禍此同事而異勢者也伐趙之役韓信
軍於泜水之上而趙不能敗彭城之難漢三戰于睢水
之上士卒皆赴入睢水而楚兵大勝何則趙兵出國迎
戰見可而進知難而退懷内顧之心無出死之計韓信
軍孤在水上士卒必死無有二心此信之所以勝也漢