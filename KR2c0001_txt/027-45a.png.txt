公奔亡甫爾誰相聴受且自翟讓受戮之後人皆謂明
公棄恩忘本今日誰肯復以所有之兵束手委公乎彼
必慮公見奪逆相拒抗一朝失勢豈有容足之地哉自
非荷恩殊厚者詎能深言不諱乎願明公熟思之但恐
大福不再茍明公有所措身閏甫亦何辭就戮宻大怒
揮刃欲撃之王伯當等固請乃釋之閏甫奔熊州伯當
亦止宻以為未可宻不從伯當乃曰義士之志不以存
亡易心公必不聴伯當與公同死耳然終恐無益也宻