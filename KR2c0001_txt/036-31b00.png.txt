有禮何得不拜瑀與叔明對曰曏者唐與國為昏皆以
宗室女為公主今天子以可汗有功自以所生女妻可
汗恩禮至重可汗奈何以子婿傲婦翁坐榻上受冊命
邪可汗改容起受册命明日立公主為可敦舉國皆喜
　　八月回紇遣其臣骨啜特勒及帝德將驍騎三千
助討安慶緒上命朔方左武鋒使僕固懐恩領之
二年春三月甲申回紇骨啜特勒帝德等十五人自相
州犇還西京上宴之於紫宸殿賞賜有差庚寅骨啜特