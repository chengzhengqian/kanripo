司空王墮尚書令梁楞左僕射梁安右僕射叚純吏部
尚書辛牢等受遺詔輔政健謂太子生曰六夷酋帥及
大臣執權者若不從汝命宜斬除之
臣光曰顧命大臣所以輔導嗣子為之羽翼也為之羽
翼而教使翦之能無斃乎知其不忠則勿任而已矣任
以大柄又從而猜之鮮有不召亂者也
乙酉健卒謚曰景明皇帝廟號髙祖丙戌太子生即位大赦
改元羣臣奏曰未踰年而改元非禮也生怒窮推議主得右