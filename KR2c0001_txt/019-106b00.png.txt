其謀告潘淑妃淑妃以告濬濬持報劭劭乃宻與腹心
隊主陳叔兒齋帥張超之等謀為逆初帝以宗室彊盛
慮有内難特加東宫兵使與羽林相若至有實甲萬人
劭性黠而剛猛帝深倚之及將作亂毎夜饗將士或親
自行酒僧綽宻以啓聞㑹嚴道育婢將至癸亥夜劭詐
為帝詔云魯秀謀反汝可平明守闕帥衆入因使張超
之等集素所畜飬兵士三千餘人皆被甲召内外幢隊
主副豫加部勒云有所討夜呼前中庶子右軍長史蕭