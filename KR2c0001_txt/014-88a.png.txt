繩倚梯柴積送宣其下使韜所幸宦者郝稚劉霸拔其
髪抽其舌牽之登梯郝稚以繩貫其頷鹿盧絞上劉霸
㫁其手足斫眼潰膓如韜之傷四面縦火煙炎際天虎
従昭儀已下數千人登中臺以觀之火滅取灰分置諸
門交道中殺其妻子九人宣小子纔數嵗虎素愛之抱
之而泣欲赦之其大臣不聴就抱中取而殺之兒挽虎
衣大呌至於絶帶虎因此發病又廢其后杜氏為庶人
誅其四率已下三百人宦者五十人皆車裂節解棄之