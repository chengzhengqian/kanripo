軍資器仗訖還飲宴示之侍者服餙珍玩之物因謂幹曰
丈夫處世遇知己之主外託君臣之義内結骨肉之恩言
行計從禍福共之假使蘇張更生能移其意乎幹但笑
終無所言還白操操稱瑜雅量髙致非言辭所能間也
十五年冬十二月周瑜詣京見權曰今曹操新敗憂在
腹心未能與將軍連兵相事也乞與奮威奮威者孫堅/弟子丹陽太
守瑜/也俱進取蜀而并張魯因留奮威固守其地與馬超
結援瑜還與將軍據襄陽以蹴操北方可圖也權許之