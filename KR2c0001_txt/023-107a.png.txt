韋粲營部分衆軍旦日㑹戰諸將各有據守令粲頓青
塘粲以青塘當石頭中路賊必爭之頗憚之仲禮曰青
塘要地非兄不可若疑兵少當更遣軍相助乃使直閣
將軍劉叔𦙍助之
三年春正月丁巳朔栁仲禮自新亭徙營大桁忽大霧
韋粲軍迷失道比及青塘夜已過半立柵未合侯景望
見之亟帥銳卒攻粲粲使軍主鄭逸逆擊之命劉叔𦙍
以舟師截其後叔𦙍畏懦不敢進逸遂敗景乗勝入粲