服逐犇者入其城拓跋齊固諌不聼夏人覺之諸門悉
閉魏主因與齊等入其宫中得婦人裙繫之槊上魏主
乗之而上僅乃得免㑹日暮夏尚書僕射問至奉夏主
之母出走長孫翰将八千騎追夏主至髙平不及而還
己巳魏主入城獲夏主公卿將校及諸母后妃娣妹宫人
以萬數馬三十餘萬匹牛羊數千萬頭府庫珍寳車旗
器物不可勝計頒賜将士有差初夏世祖豪侈築統萬
城髙十仞基厚三十步上廣十步宫髙五仞其堅可