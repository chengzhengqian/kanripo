此何屈意之有乃遣供奉官李存瓌賜知祥詔曰董璋
狐狼自貽族滅卿丘園親戚皆保安全所宜成家世之
美名守君臣之大節存瓌克寧之子知祥之甥也
秋七月庚寅李存瓌至成都孟知祥拜泣受詔　乙未
孟知祥遣李存瓌還上表謝罪且告福慶公主之喪自
是復稱藩然益驕倨矣　　八月甲子孟知祥令李昊
為武泰趙季良等五留後草表請以知祥為蜀王行墨
制仍自求旌節昊曰比者諸將攻取方鎮即有其地今