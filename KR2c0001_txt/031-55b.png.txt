右節度使哥舒翰病廢在家上藉其威名且素與祿山
不協召見拜兵馬副元帥將兵八萬以討祿山仍敇天
下四面進兵㑹攻洛陽翰以疾固辭上不許以田良丘
為御史中丞充行軍司馬起居郎蕭昕為判官蕃將火
拔歸仁等各將部落以從並仙芝舊卒號二十萬軍于
潼關翰病不能治事悉以軍政委田良丘良丘復不敢
專決使王思禮主騎李承光主步二人爭長無所統壹
翰用法嚴而不恤士卒皆解弛無鬭志　安祿山大同