還入迎之自為鞁乗俱得免燕將王沈等降魏樂浪王
惠中書侍郎韓範貟外郎段宏太史令劉起等師工伎
三百奔鄴中山城中無主百姓惶惑東門不閉魏王珪
欲夜入城冠軍將軍王建志在虜掠乃言恐士卒盜亂
庫物請俟眀旦珪乃止燕開封公詳從寶不及城中立
以為主閉門固守珪盡衆攻之連日不拔使人登巢車
臨城諭之曰慕容寶已棄汝走汝曹百姓空自取死欲
誰為乎皆曰羣小無知恐復如參合之衆故茍延旬月