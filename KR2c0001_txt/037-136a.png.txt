者新津人本書生也世亂為兵度諸将惟北寨王宗侃
最賢乃往説之曰彭州本西川之巡屬也陳田召楊晟
割四州以授之偽署觀察使與之共拒朝命今陳田已
平而晟猶據之州民皆知西川乃其大府而司徒乃其
主也故大軍始至民不入城而入山谷避之以俟招安
今軍至累月未聞招安之命軍士復從而掠之與盜賊
無異奪其貲財驅其畜産分其老弱婦女以為奴婢使
父子兄弟流離愁怨其在山中者暴露於暑雨殘傷於