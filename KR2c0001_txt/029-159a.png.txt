裴𤣥珪在城中欽寂謂曰狂賊天殃滅在朝夕公但勵
兵謹守以全忠節虜殺之　突厥黙啜請為太子為國
討契丹冊授黙啜左衞將軍冬十月辛卯契丹李盡忠
卒孫萬榮代領其衆突厥黙啜乗間襲松漠虜盡忠萬
榮妻子而去萬榮收合餘衆軍勢復振遣别帥駱務整
河阿小為前鋒攻䧟冀州殺刺史陸寶積屠吏民數千
人又攻瀛州河北震動制起彭澤令狄仁傑為魏州刺
史前刺史獨孤思莊畏契丹猝至悉驅百姓入城繕修