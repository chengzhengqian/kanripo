有釁仲虺有言取亂侮亡方今二袁不務逺畧而内相
圖可謂亂矣居者無食行者無糧可謂亡矣朝不謀夕
民命靡繼而不綏之欲待他年他年或登又自知亡而
改脩厥德失所以用兵之要矣今因其請救而撫之利
莫大焉且四方之冦莫大於河北河北平則六軍盛而
天下震矣操曰善乃許譚平　冬十月操至黎陽尚聞
操渡河乃釋平原還鄴尚將吕曠髙翔畔歸曹操譚復
隂刻將軍印以假曠翔操知譚詐乃為子整聘譚女以