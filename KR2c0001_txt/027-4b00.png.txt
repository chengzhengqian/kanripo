足以動其心且經城不拔何以示威公之下計乃上策
也遂引兵向洛陽遣楊𤣥挺將驍勇千人為前鋒先取
河内唐禕據城拒守𤣥挺無所獲禕又使人告東都越
王侗與樊子蓋等勒兵為備修武民相帥守臨清關𤣥
感不得渡乃於汲郡南渡河從之者如市使弟積善將
兵三千自偃師南縁洛水西入𤣥挺自白司馬坂逾邙
山南入𤣥感將三千餘人隨其後相去十里許自稱大
軍其兵皆執單刀柳楯無弓矢甲胄東都遣河南令達