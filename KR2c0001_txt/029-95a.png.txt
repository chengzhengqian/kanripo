餘川中四十餘城皆望風請服侍御史洛陽賈言忠奉
使自遼東還上問以軍事言忠對曰髙麗必平上曰卿
何以知之對曰隋煬帝東征而不克者人心離怨故也
先帝東征而不克者髙麗未有舋也今髙藏微弱權臣
擅命蓋蘇文死男建兄弟内相攻奪男生傾心内附為
我鄉導彼之情偽靡不知之以陛下明聖國家富强將
士盡力以乗髙麗之亂其勢必克不俟再舉矣且髙麗
連年饑饉妖異屢降人心危駭其亡可翹足待也上又