五年秋七月趙王虎以太子宣為大單于建天子旌旗
六年春三月趙王虎以秦公韜為太尉與太子宣迭日
省可尚書奏事專決賞刑不復啟白司徒申鍾諌曰賞
刑者人君之大柄不可以假人所以防微杜漸消逆亂
於未然也太子職在視膳不當預政庶人邃以預政致
敗覆車未逺也且二政分權鮮不階禍愛之不以道適
所以害之也虎不聴中謁者令申扁以慧悟辯給有寵
於虎宣亦眤之使典機密虎既不省事而宣韜皆好酣