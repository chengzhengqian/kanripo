從歡曰高都督所將皆漢兵恐不足集事欲割鮮卑兵
千餘人相雜用之何如敖曹曰敖曹所將練習已乆前
後格鬬不減鮮卑今若雜之情不相洽勝則争功退則
推罪不煩更配也庚申爾朱兆帥輕騎三千夜襲鄴城
叩西門不克而退壬戌歡將戰馬不滿二千步兵不滿
三萬衆寡不敵乃於韓陵為圓陳連繋牛騎以塞歸道
於是將士皆有死志兆望見歡遥責歡以叛已歡曰本
所以戮力者共輔帝室今天子何在兆曰永安枉殺天