受害乃止上遣中使馬元實至太原曉諭亂兵且覘其
彊弱楊弁與之酣飲三日且賂之戊申元實自太原還
上遣詣宰相議之元實於衆中大言相公須早與之節
李德裕曰何故元實曰自牙門至柳子列十五里曵地
光明甲若之何取之德裕曰李相正以太原無兵故發
横水兵赴榆社庫中之甲盡在行營弁何能遽致如此
之衆乎元實曰太原人勁悍皆可為兵弁召募所致耳
德裕曰召募須有貨財李相止以欠軍士絹一匹無從