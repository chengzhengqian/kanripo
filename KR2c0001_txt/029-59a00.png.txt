十五年秋七月上遣職方郎中陳大徳使髙麗八月己
亥自髙麗還大徳初入其境欲知山川風俗所至城邑
以綾綺遺其守者曰吾雅好山水此有勝處吾欲觀之
守者喜導之遊歴無所不至徃徃見中國人自云家在
某郡隋末從軍沒於髙麗髙麗妻以遊女與髙麗錯居
殆将半矣因問親戚存沒大徳紿之曰皆無恙咸涕泣
相告數日後隋人望之而哭者徧於郊野大徳言於上
曰其國聞髙昌亡大懼館候之勤加於常數上曰髙麗