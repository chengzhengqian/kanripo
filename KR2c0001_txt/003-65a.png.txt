也丞相劉屈氂為祖道送至渭橋廣利曰願君侯早請
昌邑王為太子如立為帝君侯長何憂乎屈𣯛許諾昌
王者貳師将軍女弟李夫人子也貳師女為屈𣯛子妻
故共欲立焉㑹内者令郭穰告丞相夫人祝詛上及與
貳師共禱祠欲令昌邑王為帝按驗罪至大逆不道六
月詔載屈𣯛厨車以狥要斬東市妻子梟首華陽街貳
師妻子亦收貳師聞之憂懼其掾胡亞夫亦避罪從軍
説貳師曰夫人室家皆在吏若還不稱意適與獄㑹郅