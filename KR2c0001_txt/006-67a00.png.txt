悟夜起彷徨由是多所降宥任城令汝南袁安遷楚郡
太守到郡不入府先往案楚王英獄事理其無明騐者
條上出之府丞掾史皆叩頭爭以為阿附反虜者與同
罪不可安曰如有不合太守自當坐之不以相及也遂
分别具奏帝感悟即報許得出者四百餘家
章帝建初元年春正月上問司徒鮑昱何以消復旱災
對曰陛下始踐天位雖有失得未能致異臣前為汝南
太守典治楚事繫者千餘人恐未能盡當其罪夫大獄