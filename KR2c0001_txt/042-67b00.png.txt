還因閉壁拒蜀兵䖍釗勢孤引兵夜遁景崇帥鳯翔隴
邠涇鄜坊之兵追敗蜀兵於散闗俘將卒四百人　丁
丑帝殂秘不發喪庚辰下詔稱重威父子因朕小疾謗
議搖衆并其子𢎞璋𢎞璉𢎞璨皆斬之二月辛巳發喪
宣遺制皇子承祐即皇帝位　詔以王景崇兼鳯翔巡
檢使景崇引兵至鳯翔侯益尚未行景崇以禁兵分守
諸門或勸景崇殺益景崇以受先朝宻旨嗣主未之知
或疑於専殺猶豫未決益聞之不告景崇而去景崇悔