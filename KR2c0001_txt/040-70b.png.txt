屠酤傭販之徒耳衣鎧雖鮮十不能當汝一擒獲一夫
足以自富此乃竒貨不可失也徳威自帥精騎千餘撃
其兩端左馳右突出入數四俘獲百餘人且戰且却距
野河而止梁兵亦退徳威言于晉王曰賊勢甚盛宜按
兵以待其衰王曰吾孤軍逺來救人之急三鎮烏合利
于速戰公乃欲按兵持重何也徳威曰鎮定之兵長于
守城短于野戰且吾所恃者騎兵利于平原廣野可以
馳突今壓賊壘門騎無所展其足且衆寡不敵使彼知