斷鎮定糧道或説晉王請先發兵萬人取源徳然後東
兼滄景則海隅之地皆為我有晉王曰不然貝州城堅
兵多未易猝攻徳州𨽻于滄州而無備若得而戍之則
滄貝不得往來二壘既孤然後可取乃遣騎兵五百晝
夜兼行襲徳州刺史不意晉兵至踰城走遂克之以遼
州守捉將馬通為刺史秋七月晉人夜襲澶州陷
之刺史王彦章在劉鄩營晉人獲其妻子待之甚厚遣
間使誘彦章彦章斬其使者晉人盡滅其家晉王以魏