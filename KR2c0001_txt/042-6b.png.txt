陣稍却趙彦之卷旗策馬來降彦之以銀飾鎧胄及鞍
勒官軍殺而分之重榮聞彦之叛大懼退匿於輜重中
官軍從而乘之鎮人大潰斬首萬五千級重榮収餘衆
走保宗城官軍進攻夜分拔之重榮以十餘騎走還鎮
州嬰城自守會天寒鎮人戰及凍死者二萬餘人契丹
聞重榮反乃聽楊彦珣還
七年春正月丁巳鎮州牙將自西郭水碾門導官軍入
城殺守陴民二萬人執安重榮斬之杜重威殺導者自