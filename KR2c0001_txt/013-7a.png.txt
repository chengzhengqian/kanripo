淵封子裕為齊王隆為魯王　漢主淵遣楚王聰等㓂
洛陽軍失利淵召聰等還事見西/晉之亂　　十二月漢主淵
以陳留王歡樂為太傅楚王聰為大司徒江都王延年
為大司空遣都護大將軍曲陽王賢與征北大將軍劉
靈安北將軍趙固平北將軍王桑東屯内黄王彌表左
長史曹嶷行安東將軍東徇青州且迎其家淵許之
四年春正月漢主淵立單徵女為皇后梁王和為皇太
子大赦封子义為北海王以長樂王洋為大司馬