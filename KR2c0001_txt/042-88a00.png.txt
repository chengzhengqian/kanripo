邠復以為不可帝年益壯厭為大臣所制邠𢎞肇嘗議
事於帝前帝曰審圖之勿令人有言邠曰陛下但禁聲
有臣等在帝積不能平左右因乗間譛之於帝云邠等
専恣終當為亂帝信之嘗夜聞作坊鍜聲疑有急兵逹
旦不寐司空同平章事蘇逢吉既與𢎞肇有隙知李業
等怨𢎞肇屢以言激之帝遂與業文進匡賛允明謀誅
邠等議既定入白太后太后曰兹事何可輕發更宜與
宰相議之業時在旁曰先帝嘗言朝廷大事不可謀及