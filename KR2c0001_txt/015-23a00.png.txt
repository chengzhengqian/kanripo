敗失亡以萬數温之屯灞上也順陽太守薛珍勸温徑
進逼長安温弗從珍以徧師獨濟頗有所獲及温退乃
還顯言於衆自矜其勇而咎温之持重温殺之
秋九月桓温還自伐秦帝遣侍中黄門勞温于襄陽
十一年夏四月姚襄所部多勸襄北還襄從之五月襄
攻冠軍將軍髙季於外黄㑹季卒襄進據許昌　　冬
十月以豫州刺史謝尚督并冀幽三州鎮夀春十二年春二月桓温請移都洛陽修復園陵章十餘上