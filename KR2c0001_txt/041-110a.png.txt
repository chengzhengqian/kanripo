不敢受命願從公還乃以都押牙王彦銖為東川監押
癸卯知祥至成都趙廷隠尋亦引兵西還知祥謂李昊
曰吾得東川為患益深昊請其故知祥曰自吾發梓州
得仁罕七狀皆云公冝自領東川不然諸將不服廷隠
言本不敢當東川因仁罕不讓遂有爭心耳君為我曉
廷隠復以閬州為保寧軍益以果蓬渠開四州往鎮之
吾自領東川以絶仁罕之望廷隠猶不平請與仁罕鬬
勝者為東川昊深解之乃受命六月以廷隠為保寧留