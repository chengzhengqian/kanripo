元封三年冬十二月上遣將軍趙破奴擊車師破奴與
輕騎七百餘先至虜樓蘭王遂破車師因舉兵威以困
烏孫大宛之屬春正月甲申封破奴為浞野侯王恢佐
破奴擊樓蘭封恢為浩侯於是酒泉列亭障至玉門矣
六年烏孫使者見漢廣大歸報其國其國乃益重漢匈
奴聞烏孫與漢通怒欲擊之又其旁大宛月氏之屬皆
事漢烏孫於是恐使使願得尚漢公主為昆弟天子與
羣臣議許之烏孫以千匹馬聘漢女漢以江都王建女