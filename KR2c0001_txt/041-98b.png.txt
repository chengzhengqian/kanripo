之憂矣知祥從之遣使約董璋同舉兵璋移檄利閬遂
三鎮數其離間朝廷引兵擊閬州庚午知祥以都指揮
使李仁罕為行營都部署漢州刺史趙廷隠副之簡州
刺史張業為先鋒都揮使將兵三萬攻遂州别將牙内
都指揮使侯𢎞實先登指揮使孟思恭將兵四千會璋
攻閬州　東川兵至閬州諸將皆曰董璋久蓄反謀以
金帛㗖其士卒銳氣不可當宜深溝髙壘以挫之不過
旬日大軍至賊自走矣李仁矩曰蜀兵懦弱安能當我