重誨氣色甚怒謂曰今與卿一鎮自休息以王建立代
卿張延朗亦除外官重誨曰臣披荆棘事陛下數十年
值陛下龍飛承乏機密數年間天下幸無事今一旦棄
之外鎮臣願聞其罪帝不懌而起以語宣徽使朱𢎞昭
𢎞昭曰陛下平日待重誨如左右手奈何以小忿棄之
願垂三思帝尋召重誨慰撫之明日建立辭歸鎮帝曰
卿比奏欲入分朕憂今復去何之㑹門下侍郎兼刑部
尚書同平章事鄭珏請致仕己未以珏為左僕射致仕