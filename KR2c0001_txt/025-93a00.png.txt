下三峽軍至流頭灘將軍戚昕以青龍百餘艘兵數千
人守狼尾灘地勢險峭隋人患之素曰勝負大計在此
一舉若晝日下船彼見我虚實灘流迅激制不由人則
吾失其便不如以夜掩之素親帥黄龍數千艘銜枚而
下遣開府儀同三司王長襲引歩卒自南岸擊昕别柵
大將軍劉仁恩帥甲騎自北岸趣白沙遲明而至擊之
昕敗走悉俘其衆勞而遣之秋毫不犯素帥水軍東下
舟艫被江旌甲曜日素坐平乗大船容貎雄偉陳人望