廣開園圃採土築山十里九阪深林絶澗有若自然竒
禽馴獸飛走其間冀壽共乗輦車游觀第内多從倡伎
酣驅竟路連日繼夜以聘娯恣客到門不得通皆請
謝門者門者累千金又多拓林苑周徧近縣起兎苑於
河南城西經亘數十里移檄所在調發生兎刻其毛以
為識人有犯者罪至死刑甞有西域賈胡不知禁忌誤
殺一兎轉相告言坐死者十餘人又起别第於城西以
納姦亡或取良人悉為奴婢至數千口名曰自賣人冀