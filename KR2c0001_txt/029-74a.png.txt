城有所不攻者也對曰建安在南安市在北吾軍糧皆
在遼東今踰安市而攻建安若賊斷吾糧道将若之何
不如先攻安市安市下則鼓行而取建安耳上曰以公
為將安得不用公筞勿誤吾事世勣遂攻安市安市人
望見上旗蓋輙乗城鼓譟上怒世勣請克城之日男子
皆阬之安市人聞之益堅守攻乆不下髙延夀髙惠真
請於上曰奴既委身大國不敢不獻其誠欲天子早成
大功奴得與妻子相見安市人顧惜其家人自為戰未