臣奪其功必爭進破賊矣上悦丙戌以度為門下侍郎
同平章事兼彰義節度使仍充淮西宣慰招討處置使
又以户部侍郎崔羣為中書侍郎同平章事制下度以
韓𢎞已為都統不欲更為招討請但稱宣慰處置使仍
奏刑部侍郎馬總為宣慰副使右庶子韓愈為彰義行
軍司馬判官書記皆朝廷之選上皆從之度將行言於
上曰臣若滅賊則朝天有期賊在則歸闕無日上為之
流涕八月庚申度赴淮西上御通化門送之右神武將