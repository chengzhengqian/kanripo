孝人人欲為之死庸可冀乎全忠笑攬式袂延之帳中
曰與公戲耳乃遣客將開封劉捍入見鎔鎔以其子節
度副使昭祚及大將子弟為質以文繒二十萬犒軍全
忠引還以女妻昭祚成徳判官張澤言於王鎔曰河東
勍敵也今雖有朱氏之援譬如火𤼵於家安能俟逺水
乎彼幽滄易定猶附河東不若説朱公乗勝兼服之使
河北諸鎮合而為一則可以制河東矣鎔復遣周式往
説全忠全忠喜遣張存敬會魏博兵擊劉仁恭甲寅拔