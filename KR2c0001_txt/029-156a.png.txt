二十二年夏四月己未契丹辱紇主曲據帥衆内附以
其地置𤣥州以曲據為刺史𨽻營州都督府　冬十一
月庚子契丹帥窋哥奚帥可度者並帥所部内屬以契
丹部為松漠府以窋哥為都督又以其别帥達稽等部
為峭落等九州各以其辱紇主為刺史以奚部為饒樂
府以可度者為都督又以其别帥阿㑹等部為弱水等
五州亦各以其辱紇主為刺史辛丑置東夷校尉官於
營州