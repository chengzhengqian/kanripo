之爪士撃㓂之下邑得之則利薄而不足損敵失之則
害重而足以益㓂懼非策之長者也乃止　初陶侃在
武昌議者以江北有邾城宜出兵戍之侃毎不答而言
者不已侃乃渡水獵引將佐語之曰我所以設險而禦
㓂者正以長江耳邾城隔在江北内無所倚外接羣夷
夷中利深晉人貪利夷不堪命必引虜入㓂此乃致禍
之由非禦㓂也且吳時戍此城用三萬兵今縱有兵守
之亦無益於江南若羯虜有可乘之㑹此又非所資也