采而行之則嘉言自至何必賞也實悦從之增瑾位三
等實遣將軍王該帥歩騎五千入援長安且送諸郡貢
計詔拜實都督陜西諸軍事以實弟茂為秦州刺史
元帝建武元年春正月黃門郎史淑侍御史王沖自長
安犇涼州稱愍帝出降前一日使淑等齎詔賜張寔拜
寔大都督涼州牧侍中司空承制行事且曰朕已詔琅
邪王時攝大位君其協贊琅邪共濟多難淑等至姑臧
寔大臨三日辭官不受初寔叔父肅為西海太守聞長