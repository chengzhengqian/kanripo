許奏請節鉞勛乃息兵俟命由是淮南稍得收散卒修守
備時汴路既絕江淮徃來者皆出壽州賊既破戴可師
乘勝圍壽州掠諸道貢獻及商人貨其路復絶勛益自
驕日事遊宴周重諌曰自古驕滿奢逸得而復失成而
復敗多矣况未得未成而為之者乎諸道兵大集於宋
州徐州始懼應募者益少而諸寨求益兵者相繼勛乃
使其黨散入鄉村驅人為兵又見兵已及數萬人資糧
匱竭乃歛富室及商旅財什取其七八坐匿財夷宗者