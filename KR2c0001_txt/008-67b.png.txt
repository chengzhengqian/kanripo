車騎也吏士能為報讎乎皆流涕曰願致死匡遂引兵
與董卓弟奉車都尉旻攻殺苗棄其尸於苑中紹遂閉
北宫門勒兵捕諸宦者無少長皆殺之凡二千餘人或
有無須而誤死者紹因進兵排宫或上端門屋以攻省
内庚午張讓段珪等困迫遂將帝與陳留王數十人步
出糓門夜至小平津六璽不自隨公卿無得從者惟尚
書盧植河南中部掾閔貢夜至河上貢厲聲質責讓等
且曰今不速死吾將殺汝因手劍斬數人讓等惶怖义