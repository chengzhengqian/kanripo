淮軍是夜五鼓濟淮丁亥至濠州城西濠州東北十八
里有灘唐人柵其上環水自固謂周兵必不能涉戊子
帝自攻之命内殿直康保裔帥甲士數百乘橐駝涉水
太祖皇帝帥騎兵繼之遂拔之李重進破濠州南闗城
癸巳帝自攻濠州王審琦抜其水寨唐人屯戰船數百
於城北植巨木於淮水以限周兵帝命水軍攻抜其木
焚戰船七十餘艘斬首二千餘級又攻抜其羊馬城城
中震恐丙申夜唐濠州團練使郭廷謂上表言臣家在