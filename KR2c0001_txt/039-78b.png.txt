之陳請故陛下赦之擅興者不罪則疆場有生事者矣
喪師者獲存則行陳無效死者矣請行顯戮以重軍威
不從中書侍郎同平章事馮延已罷為太子少保貶魏
岑為太子洗馬韓熈載屢言宋齊丘黨與必為禍亂齊
丘奏熈載嗜酒猖狂貶和州司士㕘軍　　秋七月李
達以其弟通知福州留後自詣錢唐見吳越王𢎞倧𢎞
倧承制加達兼侍中更其名曰孺贇既而孺贇悔懼以
金筍二十株及雜寳賂内牙統軍使胡進思求歸福州