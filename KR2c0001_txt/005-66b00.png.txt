輝光謝嚻奏武功長孟通浚井得白石上圓下方有丹
書著石文曰告安漢公莽為皇帝符命之起自此始矣
莽使羣公以白太后太后曰此誣罔天下不可施行太
保舜謂太后事已如此無可奈何沮之力不能制又莽
非敢有他但欲稱攝以重其權鎮服天下耳太后心不
以為可然力不能制乃聼許舜等即共令太后下詔曰
孝平皇帝短命而崩已使有司徴孝宣皇帝𤣥孫二十
三人差度宜者以嗣孝平皇帝之後𤣥孫年在襁褓不