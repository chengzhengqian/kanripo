軍人馬牛車日有所失樵采甚艱晝備之則夜至夜備
之則晝至時天下饑饉轉餉者南自江淮西自并汾舟
車相繼思明多遣壯士竊官軍裝號督趣運者責其稽
緩妄殺戮人運者駭懼舟車所聚則密縱火焚之往復
聚散自相辨識而官軍邏捕不能察也由是諸軍乏食
人思自潰思明乃引大軍直抵城下官軍與之刻日決
戰三月壬申官軍步騎六十萬陳於安陽河北思明自
將精兵五萬敵之諸軍望之以為遊軍未介意思明直