劭所居齋殷氏且死謂獄丞江恪曰汝家骨肉相殘何
以枉殺無罪人恪曰受拜皇后非罪而何殷氏曰此權
時耳當以鸚鵡為后禇湛之之南犇也濬即與禇妃離絶故免於誅嚴道育王鸚鵡並都街鞭死焚尸揚灰於
江殷冲尹𢎞王羅漢及淮南太守沈璞皆伏誅庚辰觧
嚴辛巳帝如東府百官請罪詔釋之甲申尊帝母路淑
媛為皇太后太后丹陽人也乙酉立妃王氏為皇后后
父偃導之𤣥孫也戊子以栁元景為雍州刺史辛卯追