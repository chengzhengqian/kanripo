王曰如約項羽怒曰懷王者吾家所立耳非有功伐何
以得専主約天下初發難時假立諸侯後以伐秦然身
被堅執銳首事暴露於野三年滅秦定天下者皆將相
諸君與籍之力也懷王雖無功固當分其地而王之諸
將皆曰善春正月羽陽尊懷王為義帝曰古之帝者地
方千里必居上游乃徙義帝於江南都郴二月羽分天
下王諸將羽自立為西楚霸王王梁楚地九郡都彭城
羽與范增疑沛公而業已講解又惡負約乃隂謀曰巴