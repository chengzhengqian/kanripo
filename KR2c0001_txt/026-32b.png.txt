耳我今來此正欲觀公等所為斬公輩耳公今畏死莫
肯盡力謂我不能殺公邪諸將咸戰懼失色帝因留止
城西數里御六合城高麗諸城各堅守不下右翊衞大
將軍來䕶兒帥江淮水軍舳艫數百里浮海先進入自
浿水去平壤六十里與高麗相遇進擊大破之䕶兒欲
乘勝趣其城副總管周法尚止之請俟諸軍至俱進䕶
兒不聽簡精甲四萬直造城下高麗伏兵於羅郭内空
寺中出兵與䕶兒戰而偽敗䕶兒逐之入城縱兵俘掠