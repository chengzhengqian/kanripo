從三月辛丑遣李昊詣梓州極論利害璋見昊詬怒不
許昊還言於知祥曰璋不通謀議且有窺西川之志公
宜備之　　夏四月東川節度使董璋會議將謀襲成
都皆曰必克前陵州刺史王暉曰劒南萬里成都為大
時方盛夏師出無名必無成功璋不從孟知祥聞之遣
馬軍都指揮使潘仁嗣將三千人詣漢州詗之璋入境
破白楊林鎮執戍將武𢎞禮聲勢甚盛知祥憂之趙季
良曰璋為人勇而無恩士卒不附城守則難克野戰則