萬臨峭岸置陳軍士無能登者裕自被甲欲登諸將諌
不從怒愈甚太尉主簿謝晦前抱持裕裕抽劒指晦曰
我斬卿晦曰天下可無晦不可無公建武將軍胡藩領
逰兵在江津裕呼藩使登藩有疑色裕命左右錄来欲
斬之藩顧曰正欲擊賊不得奉教乃以刀頭穿岸少容
足指騰之而上隨之者稍多既登岸直前力戰休之兵
不能當稍引却裕兵因而乗之休之兵大潰遂克江陵
休之宗之俱北走軌留石城裕命閬中侯下邳趙倫之