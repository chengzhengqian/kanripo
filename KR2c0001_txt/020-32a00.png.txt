劉順精甲八千而我衆不能居半相持既乆疆弱勢殊
更復推遷則無以自立所頼者彼糧行竭我食有餘耳
若使叔寳未至非唯難可復圖我亦不能持乆今唯有
間道襲其米車出其不意若能制之將不戰走矣勔以為然以疲弱守營簡精兵千人配安國及龍驤將軍黄
回使從間道出順後於横塘抄之安國始行齎二日熟
食食盡叔寳不至將士欲還安國曰卿等旦已一食今
晚米車不容不至若其不至夜去不晚叔寳果至以米