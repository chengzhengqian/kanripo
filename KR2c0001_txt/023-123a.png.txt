司仍詔自今開府儀同不須更加將軍是後開府儀同
至多不可復記矣　鄱陽王範自樅陽遣信告江州刺
史尋陽王大心大心遣信邀之範引兵詣江州大心以
湓城處之　吳興兵力寡弱張嵊書生不閑軍旅或勸嵊
効袁君正以郡迎侯子鑒嵊嘆曰袁氏世濟忠貞不意
君正一旦隳之吾豈不知呉郡既沒呉興勢難乆全但
以身許國有死無貳耳九月癸丑朔子鑒軍至呉興嵊
戰敗還府整服安坐子鑒執送建康侯景嘉其守節欲