李孝逸也將斬之三朗大呼曰我果毅成三朗非李將
軍也官軍今大至矣爾曹破在朝夕我死妻子受榮爾
死妻子籍沒爾終不及我也遂斬之孝逸等諸軍繼至
戰數不利孝逸懼欲引退魏元忠與行軍管記劉知柔
言於孝逸曰風順荻乾此火攻之利固請決戰敬業置
陳既久士卒多疲倦顧望陳不能整孝逸進擊之因風
縱火敬業大敗斬首七千級溺死者不可勝紀敬業等
輕騎走入江都挈妻子犇潤州將入海犇髙麗孝逸進