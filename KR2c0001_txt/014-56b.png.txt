陽東界遼水所統胡晉三萬餘户控弦四五萬騎
成帝咸和八年夏五月甲寅遼東武宣公慕容廆卒六
月世子皝以平北將軍行平州刺史督攝部内　慕容
皝初嗣位用灋嚴峻國人多不自安主簿皇甫真切諌
不聴皝庶兄建威將軍翰母弟征虜將軍仁有勇畧屢
立戰功得士心季弟昭有才藝皆有寵於廆皝忌之翰
歎曰吾受事於先公不敢不盡力幸賴先公之靈所嚮
有功此乃天贊吾國非人力也而人謂吾之所辦以為