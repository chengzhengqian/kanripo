武為峽路應援招討使　蜀宣徽北院使王承休請擇
諸軍驍勇者萬二千人置駕下左右龍武步騎四十軍兵
械給賜皆優異於它軍以承休為龍武軍馬步都指揮
使以禆將安重霸副之舊將無不憤恥重霸雲州人以
狡佞賄賂事承休故承休悦之　　冬十一月蜀主遣
其翰林學士歐陽彬來聘彬衡山人也又遣李彦稠東
還　蜀以唐修好罷威武城戍召闗宏業等二十四軍
還成都戊申又罷武定武興招討劉潛等三十七軍