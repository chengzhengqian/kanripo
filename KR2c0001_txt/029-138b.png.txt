紫袍示之曰降則拜官不降則死叡顧其妻妻曰酬報
國恩正在今日遂俱閉目不言經再宿虜知不可屈乃
殺之虜退唐般若族誅贈叡冬官尚書諡曰節叡熲之
孫也甲戌命太子為河北道元帥以討突厥先是募人
月餘不滿千人及聞太子為帥應募者雲集未㡬數盈
五萬戊寅以狄仁傑為河北道行軍副元帥右丞宋𤣥
爽為長史右臺中丞崔獻為司馬左臺中丞吉頊為監
軍使時太子不行命仁傑知元帥事太后親送之癸未