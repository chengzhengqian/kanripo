順流而下舟楫甚盛時克燕之問未至朝廷急徴劉裕
裕方議留鎮下邳經營司雍㑹得詔書乃以韓範為都
督八郡軍事燕郡太守封融為勃海太守檀韶為琅邪
太守戊申引兵還韶祗之兄也久之劉穆之稱範融謀
反皆殺之　安成忠肅公何無忌自尋陽引兵拒盧循
長史鄧潜之諫曰國家安危在此一舉聞循兵艦大盛
勢居上流宜决南塘守城以待之彼必不敢舍我逺下
蓄力養銳俟其疲老然後擊之此萬全之䇿也今决成