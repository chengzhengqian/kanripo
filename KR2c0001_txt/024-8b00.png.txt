遵談笑用却秦軍曲直有在不復自陳臨湘旦平暮便
即路綸得書投之於案慷慨流涕曰天下之事一至於
斯湘州若敗吾亡無日矣　夏四月邵陵王綸在郢州
以聽事為正陽殿内外齋閣悉加題署其部下陵暴軍
府郢州將佐莫不怨之諮議參軍江仲舉南平王恪之
謀主也説恪圖綸恪驚曰若我殺邵陵寜静一鎭荆益
兄弟必皆内喜海内若平則以大義責我矣且巨逆未
梟骨肉相殘自亡之道也卿且息之仲舉不從部分諸