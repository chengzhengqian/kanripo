更令簡留人皆無願留者素乃引軍馳進出北軍之北
直指其營鳴鼓縱火北軍不知所為自相蹂踐殺傷數
萬諒所署介州刺史梁脩羅屯介休聞素至棄城走諒
聞趙子開敗大懼自將衆且十萬拒素於蒿澤㑹天大
雨諒欲引軍還王頍諫曰楊素懸軍深入士馬疲弊王
以銳卒自將擊之其勢必克今望敵而退示人以怯沮
戰士之心益西軍之氣願王勿還諒不從退守清源王
頍謂其子曰氣候殊不佳兵必敗汝可隨我楊素進擊