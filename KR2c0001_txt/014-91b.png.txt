虚殿下若聲張豺之罪鼓行而討之其誰不開門倒戈
而迎殿下者遵従之五月遵自李城舉兵還趣鄴洛州
刺史劉國帥洛陽之衆往㑹之檄至鄴張豺大懼馳召
上白之軍丙戌遵軍于蕩陰戎卒九萬石閔為前鋒豺
將出拒之耆舊羯士皆曰彭城王來奔喪吾當出迎之
不能為張豺守城也踰城而出豺斬之不能止張離亦
帥龍騰二千斬關迎遵劉氏懼召張豺入對之悲哭曰
先帝梓宫未殯而禍難至此今嗣子冲幼託之將軍將