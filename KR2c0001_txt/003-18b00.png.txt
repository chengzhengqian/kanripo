人有言輕重度漢兵逺不能至而禁其食物以苦漢使
漢使乏絶積怨至相攻擊而樓蘭車師小國當空道攻
刼漢使王恢等尤甚而匈奴竒兵又時遮撃之使者爭言
西域皆有城邑兵弱易擊於是天子遣浮沮將軍公孫
賀將萬五千騎出九原二千餘里至浮沮井而還匈河
將軍趙破奴將萬餘騎出令居數千里至匈河水而還
以斥逐匈奴不使遮漢使皆不見匈奴一人乃分武威
酒泉地置張掖敦煌郡徙民以實之