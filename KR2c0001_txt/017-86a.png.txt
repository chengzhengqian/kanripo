於是秦凉鮮卑羌胡多附乾歸　　冬十一月抱罕𦍑
彭奚念附於乾歸以奚念為北河州刺史
十五年冬十二月越質詰歸據平襄叛金城王乾歸
十六年春正月金城王乾歸撃越質詰歸詰歸降乾歸
以宗女妻之
十八年金城王乾歸立其子熾磐為太子熾磐勇略眀
决過於其父
十九年春正月秦主登遣使拜金城王乾歸為左丞相