龍徳元年趙王鎔養子張文禮既殺趙王遣間使因盧
文進求援於契丹事見後/唐滅梁　契丹主既許盧文進出兵
王郁又説之曰鎮州美女如雲金帛如山天皇王速往
則皆已物也不然晉王所有矣契丹主以為然悉發所
有之衆而南舒嚕后諫曰吾有西樓羊馬之富其樂不
可勝窮也何必勞師逺出以乗危徼利乎吾聞晉王用
兵天下莫敵脱有危敗悔之何及契丹主不聽十二月
辛未攻幽州李紹宏嬰城自守契丹長驅而南圍涿州