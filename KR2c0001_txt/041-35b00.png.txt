都監應接西師冲擅逼華州節度使史彦鎔入朝同州
節度使李存敬過華州冲殺之并屠其家又殺西川行
營部監李從襲彦鎔泣訴於安重誨重誨遣彦鎔還鎮
召冲歸朝自監國入洛内外機事皆決於李紹真紹真
擅收威勝節度使李紹欽太子少保李紹冲下獄欲殺
之安重誨謂紹真曰温段罪惡皆在梁朝今殿下新平
内難冀安萬國豈專為公報仇邪紹真由是稍沮　辛
丑監國教李紹冲紹欽復姓名為温韜段凝並放歸田