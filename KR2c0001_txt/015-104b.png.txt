蹔抑朕心何以顯卿謙光之美已詔有司權聽所守封
爵酬庸其勉從朕命　秦王堅復遣王猛督鎮南將軍
楊安等十將歩騎六萬以伐燕　　夏六月己卯秦王堅
送王猛於灞上曰今委卿以闗東之任當先破壺闗平
上黨長驅取鄴所謂疾雷不及掩耳吾當親督萬衆繼卿
星發舟車糧運水陸俱進卿勿以為後慮也猛曰臣仗
威靈奉成筭盪平殘胡如風掃葉願不煩鑾輿親犯塵
霧但願速勅所司部置鮮卑之所堅大悦　　秋七月