辯析上終不信世民每侍宴宫中對諸妃嬪思太穆皇
后早終不得見上有天下或歔欷流涕上顧之不樂諸
妃嬪因密共譛世民曰海内幸無事陛下春秋髙唯宜
相娛樂而秦王每獨涕泣正是憎疾妾等陛下萬嵗後
妾母子必不為秦王所容無孑遺矣因相與泣且曰皇
太子仁孝陛下以妾母子屬之必能保全上為之愴然
由是無易太子意待世民浸疎而建成元吉日親矣太
子中允王珪洗馬魏徴說太子曰秦王功盖天下中外