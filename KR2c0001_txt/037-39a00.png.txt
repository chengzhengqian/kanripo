吾先人嘗共事相善彼亦有狥國之志所以不至者以
與河東結隙耳誠以朝㫖諭鄭公而召之必來來則賊
不足平矣東面宣慰使王徽亦以為然時王鐸在河中
乃以墨敕召李克用諭鄭從讜十一月克用将沙陀萬
七千自嵐石路趣河中　李詳舊卒共逐黄思鄴推華
隂鎮使王遇為主以華州降王重榮王鐸承制以遇為
刺史　十二月以忻代等州留後李克用為雁門節
度使　李克用将兵四萬至河中遣從父弟克修先将