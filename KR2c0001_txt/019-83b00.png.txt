擊鼓魏謂宋兵大至争渡苞水溺死者殆半詔以栁元
景為𢎞農太守元景使薛安都尹顯祖先引兵就龎法
起等於陜元景於後督租陜城險固諸軍攻之不拔魏
洛州刺史張是連提帥衆二萬度崤救陜安都等與戰
於城南魏人縱突騎諸軍不能敵安都怒脫兠鍪觧鎧
唯著絳納兩當衫馬亦去具装瞋目横矛單騎突陳所
向無前魏人夾射不能中如是數四殺傷不可勝數㑹
日暮别將魯元保引兵自函谷關至魏兵乃退元景遣