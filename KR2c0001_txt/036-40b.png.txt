之屬國家多難未暇報之和則決不可卿勿更言泌曰
害少華等乃牟羽可汗陛下即位舉兵入冦未出其境
今合骨咄録可汗殺之然則今可汗乃有功於陛下宜
受封賞又何怨邪其後張光晟殺突董等九百餘人合
骨咄録竟不敢殺朝廷使者然則合骨咄録固無罪矣
上曰卿以和回紇為是則朕固非邪對曰臣為社稷計
而言若茍合取容何以見肅宗代宗於天上上曰容朕
徐思之自是泌凡十五餘對未甞不論回紇事上終不