押牙汝陽柴再用亦為之請乃益以五旗厚殊死戰再
用助之延夀悉衆乘之汴兵敗走厚蔡州人也行宻又
遣兵襲漣水㧞之
三年夏五月淮南将朱延夀奄至蘄州圍其城大将賈
公鐸方獵不得還伏兵林中命勇士二人衣羊皮夜入
延夀所掠羊羣潜入城約夜半開門舉火為應復衣皮
返命公鐸如期引兵至城南門中火舉力戰突圍而入
延夀驚曰吾常恐其潰圍而出反潰圍而入如此城安