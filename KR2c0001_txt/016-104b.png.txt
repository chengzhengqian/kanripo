平城燕上谷太守開封公詳棄郡走詳皝之曽孫也
燕主寶定士族舊籍分辨清濁校閱户口罷營封䕃之
戸悉屬郡縣由是士民嗟怨始有離心　上谷張恂勸
珪進取中原珪善之燕遼西王農悉將部曲數萬口之
并州并州素乏儲備是嵗早霜民不得供其食又遣諸
部䕶軍分監諸胡由是民夷俱怨潛召魏軍八月已亥
魏王珪大舉伐燕歩騎四十餘萬南出馬邑踰句注旌
旗二千餘里鼓行而進左將軍鴈門李栗將五萬騎為