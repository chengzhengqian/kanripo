數昏後契丹引去營於三十里之外乙亥契丹主帳中
小校竊其馬亡來云契丹主已傳木書収軍北去景延
廣疑其詐閉壁不敢追　契丹主自澶州北分為兩軍
一出滄徳一出深冀而歸所過焚掠方廣千里民物殆
盡留趙延照為貝州留後滿達䧟德州擒刺史尹居
璠　丁亥詔太原恒定兵各還本鎮　辛夘馬全節
攻契丹泰州拔之　敇天下籍鄉兵毎七户共出兵械
資一卒　　夏四月丁未緣河巡檢使梁進以鄉社兵