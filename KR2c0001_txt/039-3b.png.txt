宏遣其将婁賚殺鎮而代之浦陽鎮将蔣瓌召鏐兵共
攻婺州擒賚而還碣閩人也
光啓二年冬十月董昌謂錢鏐曰汝能取越州吾以杭
州授汝鏐曰然不取終為後患遂將兵自諸暨趨平水
鑿山開道五百里出曹娥埭浙東将鮑君福帥衆降之
鏐與浙東軍戰屢破之進屯豐山十一月丙戌錢鏐克
越州劉漢宏犇台州　　十二月台州刺史杜雄誘劉
漢宏執送董昌斬之昌徙鎮越州自稱知浙東軍府事