山仍於梁山連鐵鏁以斷江路築却月城延袤十餘里
又結壘江西以拒官軍孝恭與李靖帥舟師次舒州李
世勣帥步卒一萬渡淮拔壽陽次硤石慧亮等堅壁不
戰孝恭遣奇兵絶其糧道慧亮等軍乏食夜遣兵薄孝
恭營孝恭安卧不動孝恭集諸將議軍事皆曰慧亮等
擁强兵據水陸之險攻之不可猝拔不如直指丹陽掩
其巢穴丹陽既潰慧亮等自降矣孝恭將從其議李靖
曰公祏精兵雖在此水陸二軍然所自將亦為不少今