犄其後宻與化及隔水而語宻數之曰卿本匈奴皂𨽻
破野頭耳父兄子弟竝受隋恩富貴累世舉朝莫二主
上失德不能死諌反行弑逆欲規簒奪不追諸葛瞻之
忠誠乃為霍禹之惡逆天地所不容將欲何之若速來
歸我尚可得全後嗣化及黙然俯視良乆瞋目大言曰
與爾論相殺事何所作書語邪宻謂從者曰化及庸愚
如此忽欲謀符帝王吾當折杖驅之耳化及盛修攻具
以逼倉城世勣於城外掘深溝以固守化及阻塹不得