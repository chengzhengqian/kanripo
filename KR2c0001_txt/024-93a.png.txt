語時無聞者　秋七月齊平秦王歸彦至冀州内不自
安欲待齊主如晉陽乗虗入鄴其郎中令吕思禮告之
詔大司馬段韶司空婁叡討之歸彦於南境置私驛聞
大軍將至即閉城拒守長史宇文仲鸞等不從皆殺之
歸彦自稱大丞相有衆四萬齊主以都官尚書封子繪
冀州人祖父世為本州刺史得人心使乗傳至信都巡
城諭以禍福吏民降者相繼城中動静小大皆知之歸
彦登城大呼云孝昭皇帝初崩六軍百萬悉在臣手投