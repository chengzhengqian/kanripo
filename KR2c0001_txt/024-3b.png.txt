攻之繹厚資遣張纉使赴鎭纉至大堤詧已㧞樊城斬
方貴繹至襄陽詧推遷未去但以城西白馬寺處之詧
猶總軍府之政聞臺城陷遂不受代助防杜岸紿纉曰
觀岳陽勢不容使君不如且徃西山以避禍岸既襄陽
豪族兄弟九人皆以驍勇著名纉乃與岸結盟著婦人
衣乗青布輿逃入西山詧使岸將兵追擒之纉乞為沙
門更名法纉詧許之　夏五月丙辰上殂　辛巳太子
即皇帝位　六月上甲侯韶自建康出犇江陵稱受高