上比者所行人倫道盡率徳改行無可復望今所忌憚
唯在於公百姓喁喁所瞻頼者亦在公一人而已公威
名素著天下所服今舉朝遑遑人懐危怖指麾之日誰
不響應如猶豫不斷欲坐觀成敗豈惟旦暮及禍四海
重責將有所歸僕䝉眷異常故敢盡言願公詳思其計
慶之曰僕誠知今日憂危不復自保但盡忠奉國始終
以之當委任天命耳如老退私門兵力頓闕雖欲為之
事亦無成興宗曰當今懐謀思奮者非欲邀功賞富貴