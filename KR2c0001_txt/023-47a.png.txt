逺謀若捨而不追必成後患歡不從使劉豐生將數千
騎追泰遂東歸泰召王思政於玉壁將使鎮虎牢未至
而泰敗乃使守恒農思政入城令開門解衣而卧慰勉
將士示不足畏後數日劉豐生至城下憚之不敢進引
軍還思政乃修城郭起樓櫓營農田積芻粟由是恒農
始有守禦之備丞相泰求自貶魏主不許是役也魏諸
將皆無功唯耿令貴與太子武衛率王胡仁都督王文
達力戰功多泰欲以雍岐北雍三州授之以州有優劣