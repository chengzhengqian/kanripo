樂平王絜聞尚書右丞張嵩家有圖䜟問曰劉氏應王
繼國家後吾有姓名否嵩曰有姓無名帝聞之命有司
窮治索嵩家得䜟書事連南康公狄鄰絜嵩鄰皆夷三
族死者百餘人　九月丁未魏主如漠南將襲柔然柔
然勅連可汗逺遁乃止勅連尋卒子吐賀眞立號處羅
可汗
二十二年秋八月魏主如隂山之北發諸州兵三分之
二各於其州戒嚴以須後命徙諸種雜民五千餘家於