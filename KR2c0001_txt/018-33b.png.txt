一百二十人於秦秦王興乃還超母妻厚其資禮而遣
之超親帥六宫迎於馬耳闗
四年春正月南燕主超尊其母段氏為皇太后妻呼延
氏為皇后超祀南郊有獸如䑕而赤大如馬来至壇側
須大風晝晦羽儀帷幄皆毁裂超懼以問太史令成
公綏對曰陛下信用姦佞誅戮賢良賦斂繁多事役殷
重之所致也超乃大赦黜公孫五樓等俄而復用之
冬十一月南燕汝水竭河凍皆合而澠水不氷南燕主