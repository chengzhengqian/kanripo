日天亡我也因仰觀石闕歎息乆之以皮囊盛其江東
所生二子挂之鞍後與房世貴等百餘人東走欲就謝
答仁於呉侯子鑒王偉陳慶奔朱方僧辯命裴之横杜
龕屯杜姥宅杜崱入據臺城僧辯不戢軍士剽掠居民
男女裸露自石頭至於東城號泣滿道是夜軍士遺火
焚太極殿及東西堂寶器羽儀輦輅無遺戊子僧辯命
侯瑱等帥精甲五千追景王克元羅等帥臺内舊臣迎
僧辯於道僧辯勞克曰甚苦事夷狄之君克不能對又