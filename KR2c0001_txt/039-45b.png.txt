因縦兵擊之衆潰左右以斛舁延稟而走甲辰追擒之
延鈞見之曰果煩老兄再下延稟慙不能對延鈞囚于
别室遣使者如建州招撫其黨其黨殺使者奉繼昇及
弟繼倫犇吳越仁達延鈞従子也　　五月閩王延鈞
斬王延稟於市復其姓名曰周彦琛遣其弟都教練使
延政如建州撫慰吏民　　六月閩王延鈞好神仙之
術道士陳守元巫者徐彦林興盛韜共誘之作寳皇宫
極土木之盛以守元為宫主　冬十二月閩陳守元等