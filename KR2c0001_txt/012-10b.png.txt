當推至公之心與天下共其利害乃能享國久長是以
秦魏欲獨擅其權而纔得沒身漢周能分其利而親踈
為用此前事之明驗也志以為當如博士等議帝覽之
大怒曰曹志尚不明吾心况四海乎且謂博士不答所
問而答所不問横造異論下有司䇿免鄭黙於是尚書
朱整禇䂮等奏志等侵官離局迷罔朝廷崇飾惡言假
託無諱請收志等付廷尉科罪詔免志官以公還第其
餘皆付廷尉科罪庾純詣廷尉自首旉以議草見示愚