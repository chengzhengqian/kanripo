魏之將亂矣初燕燕郡太守高湖奔魏其子謐為侍御
史坐法徙懷朔鎮世居北邊遂習鮮卑之俗謐孫歡沈
深有大志家貧執役在平城富人婁氏女見而奇之遂
嫁焉始有馬得給鎮為函使至洛陽見張彞之死還家
傾貲以結客或問其故歡曰宿衛相帥焚大臣之第朝
廷懼其亂而不問為政如此事可知矣財物豈可常守
邪歡與懷朔省事雲中司馬子如秀容劉貴中山賈顯
智戸曹史咸陽孫騰外兵史懷朔侯景獄掾善無尉景