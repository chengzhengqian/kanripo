是利主之敗自為功以邀富貴也吾實恥之今宜籍郡
縣户口士馬之數以啓魏公使自獻之乃遣孝恪詣長
安又運糧以餉淮安王神通上聞世勣使者至無表止
有啓與李宻甚怪之孝恪具言世勣意上乃嘆曰徐世
勣不背德不邀功真純臣也賜姓李氏以孝恪為宋州
刺史使與世勣經營虎牢以東所得州郡委之選補
李宻驕貴日乆又自負歸國之功朝廷待之不副本望
鬱鬱不樂嘗遇大朝㑹宻為光禄卿當進食深以為恥