其肥壤使還塉土一也兵出民表冦鈔不犯二也招
懷近路降附日至三也羅落逺設間構不來四也賊退
其守羅落必淺佃作易立五也坐食積榖士不運輸六
也釁隙時聞討襲速決七也凡此七者軍事之急務也
不據則賊擅便資據之則利歸於國不可不察也夫屯
壘相偪形勢已交智勇得陳巧拙得用䇿之而知得失
之計角之而知有餘不足虜之情偽將焉所逃夫以小
敵大則役煩力竭以貧敵富則斂重財匱故曰敵逸能