圍之頵急召蕪湖兵還不得入郭行悰王壇汪建及當
塗廣徳諸戌皆帥其衆降行宻以臺濛已破田頵命王
茂章復引兵攻潤州　十一月乙亥田頵帥死士數
百出戰臺濛陽退以示弱頵兵踰壕而鬬濛急撃之頵
不勝還走城橋䧟墜馬斬之其衆猶戰以頵首示之乃
潰濛遂克宣州初行宻與頵同閭里少相善約為兄弟
及頵首至廣陵行宻視之泣下赦其母殷氏行宻與諸
子皆以子孫禮事之行宻以李神福為寧國節度使神