州小無糧仗不足以濟大事若向冀州高乾邕兄弟必
為明公主人啟州便以賜委冀殷既合滄瀛幽定自然
弭服唯劉誕黠胡或當乖拒然非明公之敵歡急握元
忠手而謝焉歡至山東約勒士卒絲毫之物不聴侵犯
每過麥地歡輒步牽馬逺近聞之皆稱高儀同將兵整
肅益歸心焉歡求糧於相州刺史劉誕誕不與有車營
租米歡掠取之進至信都封隆之高乾等開門納之高
敖曹時在外略地聞之以乾為婦人遺以布裙歡使世