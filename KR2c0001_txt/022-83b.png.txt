不吉當迎天穆立之靈助曰天穆亦不吉唯長樂王有
天命耳榮亦精神恍惚不自支持乆而方寤深自愧悔
曰過誤若是惟當以死謝朝廷賀拔岳請殺高歡以謝
天下左右皆曰歡雖復愚踈言不思難今四方多事須
藉武將請捨之収其後效榮乃止夜四更復迎帝還營
榮望馬首叩頭請死榮所從胡騎殺朝士既多不敢入
洛城即欲向北為遷都之計榮狐疑甚乆武衛將軍汎
禮固諫辛丑榮奉帝入城帝御太極殿下詔大赦改元