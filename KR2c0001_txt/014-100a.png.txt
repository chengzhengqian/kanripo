伐之將以拯民於塗炭而撫有中州也今始得薊而阬
其士卒恐不可以為王師之先聲也乃釋之雋入都于
薊中州士女降者相繼燕兵至范陽范陽太守李産欲
為石氏拒燕衆莫為用乃帥八城令長出降雋復以産
為太守産子績為幽州别駕棄其家従王午在魯口都
恒謂午曰績鄉里在北父已降燕今雖在此恐終難相
保徒為人累不如去之午曰此何言也夫以當今喪亂
而績乃能立義捐家情節之重雖古烈士無以過乃欲