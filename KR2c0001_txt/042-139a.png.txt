庫以授揚州主者命揚州牙將分部按行城中秋毫不
犯揚州民感悅軍還或負糗糒以送之滁州守將亦乘
城去皆引兵趣夀春唐諸將請據險以邀周師宋齊丘
曰如此則怨益深不如縱之以徳於敵則兵易解也乃
命諸將各自守毋得擅出擊周兵於是夀春之圍益急
齊王景逹軍于濠州遙為夀州聲援軍政皆出於陳覺
景逹署紙尾而已擁兵五萬無決戰意將吏畏覺無敢
言者　八月殿前都指揮使義成節度使張永徳屯下