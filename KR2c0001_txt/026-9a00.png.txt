䇿在心凶醜愚暗未知深㫖將大定之日比戰國之時
乘昔世之驕結今時之恨近者盡其巢窟俱犯北邊葢
上天所忿驅就齊斧諸將今行義兼含育有降者納有
違者死使其不敢南望永服威刑何用侍子之朝寧勞
渭橋之拜於是命衛王爽等為行軍元帥分八道出塞
擊之爽督總管李充等四將出朔州道己卯與沙鉢略
可汗遇於白道李充言于爽曰突厥狃於驟勝必輕我
而無備以精兵襲之可破也諸將多以為疑唯長史李