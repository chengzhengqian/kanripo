軍士執之令坤慰撫其民使皆安堵庚寅王逵奏拔鄂
州長山寨執其將陳澤等獻之辛夘太祖皇帝奏唐天
長制置使耿謙降獲芻糧二十餘萬韓令坤攻唐泰州
抜之刺史方訥奔金陵　唐主遣人以蠟丸求救於契
丹壬辰静安軍使何繼筠獲而獻之以給事中高防權
知泰州　　三月甲午朔上行視水寨至淝橋自取
一石馬上持之至寨以供礟從官過橋者人齎一
石太祖皇帝乘皮船入夀春壕中城上發連努射