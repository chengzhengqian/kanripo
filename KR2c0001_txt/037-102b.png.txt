卒於法雲寺　朝廷以淮南久亂閏月以朱全忠兼淮
南節度使東南面招討使　楊行宻欲遣髙霸屯天長
以拒孫儒袁襲曰霸髙氏舊将常挾兩端我勝則來不
勝則叛今處之天長是自絶其歸路也不如殺之己酉
行宻伏甲執霸及丁從實余繞山皆殺之又遣千騎掩
殺其黨於法雲寺死者數千人是日大雪寺外數坊地
皆赤髙暀出走明日獲而殺之吕用之之在天長也紿楊
行宻曰用之有銀五萬鋌埋於所居克城之日願備麾