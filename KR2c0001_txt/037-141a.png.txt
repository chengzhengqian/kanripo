取濵江州縣武泰節度使王建肇棄黔中收餘衆保豐
都存又引兵西取渝涪二州汭以其将趙武為黔州留
後存為萬州刺史趙武數攻豐都王建肇不能守與存
皆降於王建建忌存勇略欲殺之掌書記髙燭曰公方
總攬英雄以圖霸業彼窮來歸我奈何殺之建使戍蜀
州隂使知蜀州王宗綰察之宗綰宻言存忠勇謙厚有
良將才建乃捨之更其姓名曰王宗播　秋八月癸
丑以王建為鳯翔西面行營招討使