卒得以陵偏禆偏禆得以陵将帥則將帥之陵天子自
然之勢也由是禍亂繼起兵革不息民墜塗炭無所控
訴凡二百餘年然後大宋受命太祖始制軍法使以階
級相承小有違犯咸伏斧質是以上下有敘令行禁止
四征不庭無思不服宇内乂安兆民允殖以迄于今皆
由治軍以禮故也豈非詒謀之逺哉
寳應元年冬十一月史朝義之敗扵衛州也鄴郡節度
使薛嵩以相衛洺邢四州降于陳鄭澤潞節度使李抱