永遣其尚書令刁雲車騎将軍慕容鍾帥衆五萬守潞
川友永之弟也十二月垂至鄴　已亥後秦主萇召太
尉姚旻僕射尹緯姚晃将軍姚大目尚書狄伯支入禁
中受遺詔輔政萇謂太子興曰有毁此諸公者慎勿受
之汝撫骨肉以㤙接大臣以禮待物以信遇民以仁四
者不失吾無憂矣姚晃垂涕問取符登之䇿萇曰今大
業垂成興才智足辦奚所復問庚子萇卒興祕不發喪
以其叔父緒鎮安定碩徳鎮隂宻弟崇守長安或謂碩