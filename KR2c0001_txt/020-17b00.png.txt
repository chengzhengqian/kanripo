為道路行事至鵲頭聞尋陽兵起不敢進琬遣數百人
劫迎之令子勛建牙於桑尾傳檄建康稱孤志遵前典
黜幽陟明又謂上矯害明茂簒竊天寳干我昭穆寡我
兄弟藐孤同氣猶有十三聖靈何辜而當乏饗郢州刺
史安陸王子綏承子勛初檄欲攻廢帝聞廢帝已隕即
解甲下標既而聞江雍猶治兵郢府行事茍卞之大懼
即遣諮議領中兵㕘軍鄭景𤣥帥軍馳下并送軍糧荆
州行事孔道存奉刺史臨海王子頊㑹稽將佐奉太守