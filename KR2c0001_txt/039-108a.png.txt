言先王創業艱難嗣王不幸早世隆演次當立諸將宜
無負楊氏善輔導之辭㫖明切顥氣色皆沮以其義正
不敢奪遂奉威王弟隆演稱淮南留後東面諸道行營
都統既罷副都統朱瑾詣可求所居曰瑾年十六七即
横戈躍馬衝犯大敵未嘗畏懾今日對顥不覺流汗公
面折之如無人乃知瑾匹夫之勇不及公逺矣因以兄
事之張顥以徐温為浙西觀察使鎮潤州嚴可求説温曰公捨牙兵而出外藩顥必以弑君之罪歸公温驚曰