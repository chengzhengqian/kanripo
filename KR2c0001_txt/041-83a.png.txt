斥饋運多為所掠　　秋七月契丹恃其彊盛遣使就
帝求幽州以處盧文進時東北諸夷皆役屬契丹惟勃
海未服契丹主謀入侵恐勃海掎其後乃先舉兵擊勃
海之遼東遣其將托諾及盧文進據營平等州以擾燕
地　　九月契丹攻勃海無功而還　丁巳幽州言契
丹入侵　　冬十月易定言契丹入侵　　十二月己
巳命宣武節度使李嗣源將宿衛兵三萬七千人赴汴
州遂如幽州禦契丹