虎臺獨守窮城可坐禽也此天亡之時必不可失熾磐
從之帥歩騎二萬襲樂都虎臺慿城拒守熾磐四靣攻
之南涼撫軍從事中郎尉肅言於虎臺曰外城廣大易
守殿下不若聚國人守内城肅等帥晉人拒戰于外雖
有不㨗猶足自存虎臺曰熾磐小賊旦夕當走卿何過
慮之深虎臺疑晉人有異心悉召豪望有謀勇者閉之
於内孟愷泣曰熾磐乗虚内侮國家危於累卵愷等進
欲報恩退顧妻子人思效死而殿下乃疑之如是邪虎