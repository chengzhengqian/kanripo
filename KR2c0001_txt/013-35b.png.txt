趙模曰今州郡不恊必生大變當速行赴之府是兵要
助順討逆誰敢動者總更縁道停留比至南安魚涪津
已遇廞軍模白總散財募士以拒戰若克州軍則州可
得不克順流而退必無害也總曰趙益州忿耿侯故殺
之與吾無嫌何為如此模曰今州起事必當殺君以立
威雖不戰無益也言至垂涕總不聴衆遂自潰總逃草
中模著總服格戰廞兵殺模見其非是更搜求得總殺
之廞自稱大都督大將軍益州牧署置僚屬改易守令