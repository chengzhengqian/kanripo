殿厚賜勞而遣之　　夏六月南詔酋龍遣善闡節度
使楊緝思助安南節度使段酋遷守交趾以范昵些為
安南都統趙諾眉為扶邪都統監敕使韋仲宰將七千
人至峯州高駢得以益其軍進擊南詔屢破之㨗奏至
海門李維周皆匿之數月無聲問上怪之以問維周維
周奏駢駐軍峯州玩軍不進上怒以右武衛將軍王晏
權代駢鎮安南召駢詣闕欲重貶之是月駢大破南詔
蠻於交趾殺獲甚衆遂圍交趾城　高駢圍交趾十餘