禮然後受禪當次第行之乃先除全忠諸道元帥以示
有漸仍以刑部尚書裴迪為送告使全忠大怒宣徽副
使王殷趙殷衡疾𤣥暉權寵欲得其處因譛之於全忠
曰𤣥暉璨等欲延唐祚故逗留其事以須變𤣥暉聞之
懼自至夀春具言其狀全忠曰汝曹巧述閒事以沮我
借使我不受九錫豈不能作天子邪𤣥暉曰唐祚已盡
天命歸王愚智皆知之𤣥暉與柳璨等非敢有背徳但
以今兹晉燕岐蜀皆吾勍敵王遽受禪彼心未服不可