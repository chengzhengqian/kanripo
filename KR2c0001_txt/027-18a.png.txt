還東都士卒死者什五六越王侗釋長恭等罪慰撫之宻
讓盡収其輜重器甲威聲大振讓於是推宻為主上宻
號為魏公庚子設壇場即位稱元年大赦其文書行下
稱行軍元帥府其魏公府置三司六衛元帥府置長史
以下官屬拜翟讓為上柱國司徒東郡公亦置長史以
下官減元帥府之半以單雄信為左武候大將軍徐世
勣為右武候大將軍各領所部房彦藻為元帥左長史
東郡邴元真為右長史楊德方為左司馬鄭德韜為右