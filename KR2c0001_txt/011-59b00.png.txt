疾求藥於祜祜以成藥與之抗即服之人多諫抗抗曰
豈有酖人羊叔子哉抗告其邊戍曰彼専為徳我専為
暴是不戰而自服也各保分界而巳無求細利吴主聞
二境交和以詰抗抗曰一邑一鄉不可以無信義况大
國乎臣不如此正是彰其徳於祜無傷也吴主用諸將
之謀數侵盜晉邉陸抗上疏曰昔有夏多罪而殷湯用
師紂作虐而周武授鉞苟無其時雖復大聖亦宜飬
威自保不可輕動也今不務力農富國審官任能明黜陟