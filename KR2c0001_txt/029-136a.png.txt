之四鎮繼髙氏絶國使守安東省軍費於逺方并甲兵
於塞上使夷狄無侵侮之患則可矣何必窮其窟穴與
螻蟻校長短哉但當敕邊兵謹守備逺斥候聚資糧待
其自致然後擊之以逸待勞則戰士力倍以主禦客則我
得其便堅壁清野則冦無所得自然賊深入則有顚躓
之慮淺入必無虜獲之益如此數年可使二虜不撃而
服矣事雖不行識者是之
聖厯元年夏六月甲午命淮陽王武延秀入突厥納黙