方壘成十一月引兵攻之不利朝議以為乂頴兄弟可
辭説而釋乃使中書令王衍等往説頴令與乂分陜
而居穎不從乂因致書於穎為陳利害欲與之和解穎
復書請斬皇甫商等首則引兵還鄴乂不可穎進兵逼
京師張方決于金堨水碓皆涸乃發王公奴婢手春給
兵一品已下不從征者男子十三已上皆從役又發奴
助兵公私窮踧米石萬錢詔命所行一城而已驃騎主
簿范陽祖逖言於又曰劉沈忠義果毅雍州兵力足制