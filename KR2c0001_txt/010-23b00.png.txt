反覆一月間也則吾城已固諸軍足辦吾所在深險司
馬公必不自來諸將來吾無患矣及兵到達又告亮曰
吾舉事八日而兵至城下何其神速也二年春正月司
馬懿攻新城旬有六日抜之斬孟達申儀久在魏興擅
承制刻印多所假授懿召而執之歸于洛陽　諸葛亮
將入冦與羣下謀之丞相司馬魏延曰聞夏侯楙主壻
也怯而無謀今假延精兵五千負糧五千直從襃中出
循秦嶺而東當子午而北不過十日可到長安楙聞延