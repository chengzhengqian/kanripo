擊却之擢常之為河源軍經略大使常之以河源衝要
欲加兵戍之而轉輸險逺乃廣置烽戍七十餘所開屯
田五千餘頃嵗收五百餘萬石由是戰守有備焉先是
劒南募兵於茂州西南築安戎城以㫁吐蕃通蠻之路
吐蕃以先羌為鄉導攻䧟其城以兵據之由是西洱諸
蠻皆降于吐蕃吐蕃盡據羊同党項及諸羌之地東接
凉松茂嶲等州南隣天竺西䧟龜茲踈勒等四鎮北抵
突厥地方萬餘里諸胡之盛莫與為比　冬十月丙午