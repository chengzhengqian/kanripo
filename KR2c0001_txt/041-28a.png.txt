軍勢大盛嗣源從子從璋自鎮州引軍而南過邢州邢
人奉為留後　癸酉詔懐逺指揮使白從暉將騎兵扼
河陽橋帝乃出金帛給賜諸軍樞密宣徽使及供奉内
使景進等皆獻金帛以助給賜軍士負物而詬曰吾妻
子已殍死得此何為甲戌李紹榮自衛州至洛陽帝如
鷂店勞之紹榮曰鄴都亂兵已遣其黨翟建白據博州
欲濟河襲鄆汴願陛下幸關東招撫之帝從之　乙亥
帝𤼵洛陽丁丑次汜水戊寅遣李紹榮將騎兵循河而