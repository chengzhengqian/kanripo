竒乃得其狀使霽雲射之喪其左目幾獲之子竒乃收
軍退還　六月癸未田乾真圍安邑㑹陜郡賊將楊務
欽密謀歸國河東太守馬承光以兵應之務欽殺城中
諸將不同己者翻城來降乾真解安邑遁去　秋七月
河南節度使賀蘭進明克高密琅邪殺賊二萬餘人壬
子尹子竒復徵兵數萬攻睢陽先是許逺於城中積糧
至六萬石虢王巨以其半給濮陽濟陰二郡逺固爭之
不能得旣而濟陰得糧遂以城叛而睢陽城至是食盡