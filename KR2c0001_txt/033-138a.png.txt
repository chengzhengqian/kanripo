度使曲環等將兵三萬救陳州十一月癸夘敗翟崇暉
扵州西斬首三萬五千級擒崇暉以獻乘勝進攻汴州
李希烈懼奔歸蔡州李澄引兵趣汴州至城北恇怯不
敢進劉洽兵至城東戊午李希烈守將田懐珍開門納
之明日澄入舍扵浚儀兩軍之士日有忿䦧㑹希烈鄭
州刺史孫液降扵澄澄引兵屯鄭州詔以都統司馬寳
鼎薛珏為汴州刺史李勉至長安素服待罪議者多以
勉失守大梁不應尚為相李泌言扵上曰李勉公忠雅