智謀有餘上自為太子時數聞野王名方倚欲以代鳳
章毎召見上輙辟左右時太后從弟子侍中音獨側聼
具知章言以語鳳鳳聞甚甚憂懼杜欽令鳳稱病出就
第上疏乞骸骨其辭指甚哀太后聞之為垂涕不御食
上少而親倚鳳弗忍廢乃優詔報鳳彊起之於是鳳起
視事上使尚書劾奏章知野王前以王舅出補吏而私
薦之欲令在朝阿附諸侯又知張美人體御至尊而妄
稱引羗胡殺子盪腸非所宜言下章吏廷尉致其大逆