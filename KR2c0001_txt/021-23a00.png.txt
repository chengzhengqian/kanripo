聴事得加棺斂還載卧輿内外莫有知者遣中書舍人張
儒奉詔徴太子宻以凶問告留守于烈烈處分行留舉
止無變太子至魯陽遇梓宫乃發喪
　　蕭衍簒齊
齊明帝永泰元年春正月上有疾以近親寡弱忌髙武
子孫時髙武子孫猶有十王毎朔望入朝上還後宫輒
歎息曰我及司徒諸子皆不長髙武子孫日益長大上
欲盡除髙武之族以微言問陳顯達對曰此等豈足介