叛心但畏死耳今衆議欲與城中合勢擊退諸道之軍
請主上帝河南令公帝河北為軍民之主嗣源泣諭之
不從嗣源曰爾不用吾言任爾所為我自歸京師亂兵
拔白刃環之曰此輩虎狼也不識尊卑令公去欲何之
因擁嗣源及李紹真等入城城中不受外兵皇甫暉逆
擊張破敗斬之外兵皆潰趙在禮帥諸校迎拜嗣源泣
謝曰將士輩負令公敢不惟命是聽嗣源詭説在禮曰
凡舉大事須藉兵力今外兵流散無所歸我為公出收