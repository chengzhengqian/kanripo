益宗言華夷異類不應在百世衣冠之上于忠元昭見
之切齒尚書左僕射郭祚冒進不已自以東宫師傅列
辭尚書望封侯儀同詔以祚為都督雍岐華三州諸軍
事征西將軍雍州刺史祚與植皆惡于忠專横宻勸高
陽王雍使出之忠聞之大怒令有司誣奏其罪尚書奏
羊祉告植姑子皇甫仲達云受植㫖詐稱被詔帥合部
曲欲圖于忠臣等窮治辭不伏引然衆證明昞準律當
死衆證雖不見植皆言仲達為植所使植召仲達責問