左右左右皆惶擾不鬭旁有宦者一人侍不敢去二世
入内謂曰公何不早告我乃至於此宦者曰臣不敢言
故得全使臣早言皆已誅安得至今閻樂前即二世數
曰足下驕恣誅殺無道天下兵畔足下足下其自為計
二世曰丞相可得見否樂曰不可二世曰吾願得一郡
為王弗許又曰願為萬户侯弗許曰願與妻子為黔首
比諸公子閻樂曰臣受命於丞相為天下誅足下足下
雖多言臣不敢報麾其兵進二世自殺閻樂歸報趙髙