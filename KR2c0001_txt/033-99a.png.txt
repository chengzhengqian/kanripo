而謡讟方興軍情稍阻豈不以勇夫恒性嗜利矜功其
患難既與之同憂而好樂不與之同利茍異恬黙能無
怨咨又曰陛下誠能近想重圍之殷憂追戒平日之専
欲凡在二庫貨賄盡令出賜有功每獲珍華先給軍賞
如此則亂必靖賊必平徐駕六龍旋復都邑天子之貴
豈當憂貧是乃散其小儲而成其大儲損其小寳而固
其大寳也上即命去其榜　蕭復甞言扵上曰宦官自
艱難已來多為監軍恃恩縱横此屬但應掌宫掖之事