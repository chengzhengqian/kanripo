亥以尉遲㢠為太師柱國竇熾為太傅李穆為太保齊
公憲為大冡宰衛公直為大司徒陸通為大司馬柱國
辛威為大司冦趙公招為大司空時帝始親覽朝政頗
事威刑雖骨肉無所寛借齊公憲雖遷冡宰實奪之權
又謂憲侍讀裴文舉曰昔魏末不綱太祖輔政及周室
受命晉公復執大權積習生常愚者謂灋應如是豈有
年三十天子而可為人所制乎詩云夙夜匪懈以事一
人一人謂天子耳卿雖陪侍齊公不得遽同為臣欲効