皆非孝惠帝子不當奉宗廟大王髙帝長子宜為嗣願
大王即天子位代王西鄉讓者三南鄉讓者再遂即天
子位羣臣以禮次侍東牟侯興居曰誅吕氏臣無功請
得除宫乃與太僕汝隂侯滕公入宫前謂少帝曰足下
非劉氏子不當立乃顧麾左右執㦸者掊兵罷去有數
人不肯去兵宦者令張釋諭告亦去兵滕公乃召乗輿
車載少帝出少帝曰欲將我安之乎滕公曰出就舍舍
少府乃奉天子法駕迎代王於邸報曰宫謹除代王即