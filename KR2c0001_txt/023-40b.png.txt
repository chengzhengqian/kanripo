遷善之心蜂蠆有毒安可輕也且賊詐言東冦將至今
若以輕騎臨之百姓謂為信然益當驚擾今軍雖疲弊
精鋭尚多以明公之威總大軍以臨之何憂不克泰從
之引兵西入父老見泰至莫不悲喜士女相賀華州刺
史宇文導引兵襲咸陽斬思慶擒伏德南度渭與泰㑹
攻青雀破之太保梁景睿以疾留長安與青雀通謀泰
殺之東魏太師歡自晉陽將七千騎至孟津未濟聞魏
師已遁遂濟河遣别將追魏師至崤不及而還歡攻金