遊瓌遣其將史履程夜襲其營殺數百人吐蕃追之遊
瓌陳於平川潛使人鼓於西山虜驚棄所掠而去　十
一月辛丑吐蕃寇鹽州謂刺史杜彥光曰我欲得城聴
爾率人去彥光悉衆奔鄜州吐蕃入據之　十二月吐
蕃又寇夏州亦令刺史托跋乾暉帥衆去遂據其城又
寇銀州州素無城吏民皆潰吐蕃亦棄之又陷麟州
韓遊瓌奏請發兵攻鹽州吐蕃救之則使河東襲其背
丙寅詔駱元光及陳許兵馬使韓全義將步騎萬二千