四年春正月南單于圍耿种數月梁慬耿䕫擊斬其别
將於屬國故城單于自將迎戰慬等復破之單于遂引
還虎澤　二月南匈奴冦常山　三月何熙軍到五原
曼柏暴疾不能進遣龎雄與梁慬耿种將步騎萬六千
人攻虎澤連營稍前單于見諸軍並進大恐怖顧讓韓
琮曰汝言漢人死盡今是何等人也乃遣使乞降許之
單于脱㡌徒跣對龎雄等拜陳道死罪於是赦之遇待
如初乃還所鈔漢民男女及羌所略轉賣入匈奴中者