二年秋八月夏武烈帝殂廟號世祖太子昌即皇帝位
大赦改元承光
三年夏六月魏主詔問公卿今當用兵赫連蠕蠕二國
何先長孫嵩長孫翰奚斤皆曰赫連土着未能為患不
如先伐蠕蠕太常崔浩曰赫連氏土地不過千里政刑
殘虐人神所棄宜先伐之尚書劉絜武京侯安原請先
伐燕於是魏主自雲中西廵至五原因略於隂山東至
和兠山秋八月還平城　秋九月魏主聞夏世祖殂諸