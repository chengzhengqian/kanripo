以吾老為累盡遣其家僮従軍鬻其環珮以為軍資謨
以庾氷當還舊任即去郡以讓冰蘇峻聞東方兵起遣
其將管商張健𢎞徽守拒之虞潭等與戰互有勝負未
能得前陶侃温嶠軍于茄子浦嶠以南兵習水蘇峻兵
便歩令將士有上岸者死㑹峻送米萬斛饋祖約約遣
司馬桓撫等迎之毛寶帥千人為嶠前鋒告其衆曰兵
灋軍令有所不従豈可視賊可擊不上岸擊之邪乃擅
往襲撫悉獲其米斬獲萬計約由是飢乏嶠表寶為廬