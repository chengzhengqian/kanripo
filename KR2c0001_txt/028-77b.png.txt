衆數萬拒戰道宗擊破之斬首千餘級追犇二百里道
宗與薛萬徹各遣使招諭敕勒諸部其酋長皆喜頓首
請入朝庚午車駕至浮陽廻紇拔野古同羅僕骨多覽
葛思結阿跌契苾跌結渾斛薛等十一姓各遣使入貢
稱薛延陁不事大國暴虐無道不能與奴等為主自取
敗死部落鳥散不知所之奴等各有分地不從薛延陁
去歸命天子願賜哀憐乞置官司養育奴等上大喜辛
未詔廻紇等使者宴樂頒賚拜官賜其酋長璽書遣右