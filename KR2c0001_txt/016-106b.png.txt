齎糧不過旬日宜令都縣聚民千家為一堡深溝髙壘
清野以待之彼至無所掠不過六旬食盡自退尚書封
懿曰今魏兵數十萬天下之勍敵也民雖築堡不足以
自固是聚兵及粮以資之也且動揺民心示之以弱不
如阻闗拒戰計之上也趙王麟曰魏今乗勝氣銳其鋒
不可當宜完守中山待其敝而乗之於是修城積粟為
持久之備命遼西王農出屯安喜軍事動靜悉以委麟
　冬十月魏王珪使冠軍將軍代人于栗磾寕朔將軍