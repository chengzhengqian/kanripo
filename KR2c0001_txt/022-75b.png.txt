廣寧蔡雋特相友善竝以任俠雄於鄉里
普通五年秀容酋長爾朱榮羽健之𤣥孫也榮神機明
決御衆嚴整時四方兵起榮隂有大志散其畜牧資財
招合驍勇結納豪傑於是侯景司馬子如賈顯度及五
原段榮太安竇泰皆往依之顯度顯智之兄也
六年　初鄭羲之兄孫儼為司徒胡國珍行參軍私得
幸於太后人未之知蕭寶寅西討以儼為開府屬太后
再攝政儼請奉使還朝太后留之拜諌議大夫中書舍