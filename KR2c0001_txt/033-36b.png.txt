武俊令曰大夫叛逆将士歸順敢違拒者族衆莫敢動
遂執惟岳收鄭詵畢華王它奴等皆殺之武俊以惟岳
舊使之子欲生送之長安常寧曰彼見天子将復以叛
逆之謀歸咎扵中丞乃縊殺之傳首京師深州刺史楊
榮國惟岳姊夫也降扵朱滔滔使復其位　二月戊午
李惟岳所署定州刺史楊政義降時河北略定惟魏州
未下河南諸軍攻李納扵濮州納勢日蹙朝廷謂天下
不日可平甲子以張孝忠為易定滄三州節度使王武