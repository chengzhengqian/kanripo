對曰臣以事為不可故諌若陛下不從而臣應之則事
遂施行故不敢應上曰且應而復諌庸何傷對曰昔舜
戒羣臣爾無面從退有後言臣心知其非而口應陛下
乃面從也豈稷契事舜之意邪上大笑曰人言魏徴舉
止疎慢我視之更覺娬媚正為此耳徴起拜謝曰陛下
開臣使言故臣得盡其愚若陛下拒而不受臣何敢數
犯顔色乎
戊辰祕書少監虞世南上聖徳論上賜手詔稱卿論太