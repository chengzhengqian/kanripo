安息今行上䇿徙冀州之民當水衝者决黎陽遮害亭
放河使北入海河西薄大山東薄金隄執不能逺泛濫
朞月自定難者将曰若如此敗壊城郭田盧冢墓以萬
數百姓怨恨昔大禹治水山陵當路者毁之故鑿龍門
辟伊闕析底柱破碣石墮㫁天地之性此乃人功所造
何足言也今瀕河十郡治隄嵗費且萬萬及其大决所
殘無數如出數年治河之費以業所徙之民遵古聖之
灋定山川之位使神人各處其所而不相奸且以大漢