外人不知爇諸香晝夜不絶久而厭之更爇皁莢以亂
其氣結繒為山及宫殿樓觀於其上或為風雨所敗則
更以新者易之或樂飲繒山涉旬不下山前穿渠通禁
中或乘船夜歸令宫女秉爉炬千餘居前船却立照之
水面如晝或酣飲禁中鼓吹沸騰以至達旦以是為常二年春二月蜀主好為微行酒肆倡家無所不到惡人
識之乃下令士民皆著大裁㡌　　夏四月蜀軍使王
承綱女將嫁蜀主取之入宫承綱請之蜀主怒流於茂