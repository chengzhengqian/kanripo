言所以破天下從之計大王誠聽臣說一舉而天下之
從不破趙不舉韓不亡荆魏不臣齊燕不親霸王之名
不成四鄰諸侯不朝大王斬臣以徇國以戒為王謀不
忠者也王悅之未任用李斯嫉之曰韓非韓之諸公子
也今欲并諸侯非終為韓不為秦此人情也今王不用
久留而歸之此自遺患也不如以法誅之王以為然下吏治非李斯使人遺非藥令早自殺韓非欲自陳不得
見王後悔使赦之非已死矣