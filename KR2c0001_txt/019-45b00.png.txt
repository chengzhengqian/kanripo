曰大丈夫當横尸戰場奈何狼藉都市庾登之以無任
免官禁錮何承天及南蠻行參軍新興王𤣥謨等皆見
原　三月辛巳帝還建康徴謝靈運為祕書監顔延之
為中書侍郎賞遇甚厚　夏五月乙未以檀道濟為征
南大將軍開府儀同三司江州刺史到彥之為南豫州
刺史
　　彭城王専政
宋髙祖永初元年夏六月立皇子義康為彭城王