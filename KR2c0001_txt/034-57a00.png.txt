虚實及取元濟之䇿告李吉甫請討之時元濟猶匿喪
元卿勸吉甫凢蔡使入奏者所在止之少陽死近四十
日不為輟朝但易環蔡諸鎮將帥益兵為備元濟殺元
卿妻及四男以圬射堋淮西宿將董重質吳少誠之壻
也元濟以為謀主　李吉甫言於上曰淮西非如河北
四無黨援國家常宿數十萬兵以備之勞費不可支也
失今不取後難圖矣上將討之張𢎞靖請先為少陽輟
朝贈官遣使弔贈待其有不順之迹然後加兵上從之