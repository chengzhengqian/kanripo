不勝亡一禆将四尉趙王與樓昌虞卿謀樓昌請發重
使為媾虞卿曰今制媾者在秦秦必欲破王之軍矣雖
往請媾秦将不聽不如發使以重寳附楚魏楚魏受之
則秦疑天下之合從媾乃可成也王不聽使鄭朱媾於
秦秦受之王謂虞卿曰秦内鄭朱矣對曰王必不得媾
而軍破矣何則天下之賀戰勝者皆在秦矣夫鄭朱貴
人也秦王應侯必顯重之以示天下天下見王之媾於
秦必不救王秦知天下之不救王則媾不可得成矣既