瓠魏主遣殿中尚書任城公乞地真逆拒之質等擊斬
乞地真康祖道錫之從兄也夏四月魏主引兵還癸卯
至平城壬子安北將軍武陵王駿降號鎮軍將軍垣謙
之伏誅尹定杜幼文付尚方以陳憲為龍驤將軍汝南
新蔡二郡太守魏主遺帝書曰前盖呉反逆扇動關隴
彼復使人就而誘之丈夫遺以弓矢婦人遺以環釧是
曹孫欲譎誑取賂豈有逺相服從之理為大丈夫何不自来取之而以貨誘我邊民募徃者復除七年是賞姦