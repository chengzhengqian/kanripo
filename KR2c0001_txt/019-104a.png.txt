常謂上為彼人或曰其人謂江夏王義恭為佞人鸚鵡
先與天與私通既適懐逺恐事泄白劭使密殺之陳慶
國懼曰巫蠱事唯我與天與宣傳徃来今天與死我其
危哉乃具以其事白上上大驚即遣收鸚鵡封籍其家
得劭濬書數百紙皆咒詛巫蠱之言又得所埋玉人命
有司窮治其事道育亡命捕之不獲先是濬自揚州刺
史出鎮京口及廬陵王紹以疾觧揚州意謂已必復得
之既而上用南譙王義宣濬殊不樂乃求鎮江陵上許