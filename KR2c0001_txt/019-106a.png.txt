應坦懐如初無煩疑論事機雖密易致宣廣不可使難
生慮表取笑千載帝曰卿可謂能㫁大事然此事至重
不可不慇懃三思且彭城始亡人將謂我無復慈愛之
道僧綽曰臣恐千載之下唯能裁弟不能裁兒帝黙然
江湛同侍坐出閣謂僧綽曰卿向言將不太傷切直僧
綽曰弟亦恨君不直鑠自夀陽入朝既至失㫖帝欲立
宏嫌其非次是以議久不决毎夜與湛之屏人語或連
日累夕常使湛之自秉燭繞壁檢行慮有竊聼者帝以