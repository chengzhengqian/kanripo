皆依舊式為御營營前别立帳化及視事其中仗衛部
伍皆擬乗輿奪江都人舟檝取彭城水路西歸以折衝部
將沈光驍勇使將給使營於禁内行至顯福宫虎賁郎
將麥孟才虎牙郎錢傑與光謀曰吾儕受先帝厚恩今
俛首事讎受其驅帥何面目視息世間哉吾必欲殺之
死無所恨光泣曰是所望於將軍也孟才乃紏合恩舊
帥所將數千人期以晨起將發時襲化及語洩化及夜
與腹心走出營外留人告司馬德戡等使討之光聞營