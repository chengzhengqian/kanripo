四年冬匈奴呴犂湖單于死匈奴立其弟左大都尉且
鞮侯為單于天子欲因伐宛之威遂困朔方乃下詔曰髙
皇帝遺朕平城之憂髙后時單于書絶悖逆昔齊襄公
復九世之讎春秋大之且鞮侯單于初立恐漢襲之乃
曰我兒子安敢望漢天子漢天子我丈人行也因盡歸
漢使之不降者路充國等使使來獻
天漢元年三月上嘉匈奴單于之義遣中郎將蘇武送
匈奴使留在漢者因厚賂單于荅其善意武與副中郎