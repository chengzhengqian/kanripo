上言賊既遁走一夫可擒若超民反覆昧利即當取之
非唯免愆亦可要不義之賞而超民曽無此意正足觀
過知仁且為官保全城府謹守庫藏端坐待縳今戮及
兄弟則與其餘逆黨無異於事為重上乃原之
　　竟陵王之叛
宋武帝孝建二年春二月辛巳以尚書右僕射劉延孫
為南兖州刺史　冬十月壬午以竟陵王誕為司空領
南徐州刺史