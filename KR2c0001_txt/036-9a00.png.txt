而焚之城陷賊囚彦曽於彭城館執尹戡杜璋徐行儉
刳而剉之盡滅其族勛坐聽事盛陳兵衛文武將吏伏
謁莫敢仰視即日城中願附從者萬餘人戊寅勛召溫
庭皓使草表求節鉞庭皓曰此事甚大非頃刻可成請
還家徐草之勛許之明旦勛使趣之庭皓來見勛曰昨
日所以不即拒者欲一見妻子耳今已與妻子别謹來
就死勛熟視笑曰書生敢爾不畏死邪龎勛能取徐州
何患無人草表遂釋之有周重者毎以才略自負勛迎