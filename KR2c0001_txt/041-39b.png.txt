誨私謂圜曰今方乏人協且備員可乎圜曰明公捨李
琪而相崔協是猶棄蘇合之丸取蛣蜣之轉也循與重
誨共事日短琪而譽協癸亥竟以端明殿學士馮道及
崔協並為中書侍郎同平章事協邠之曾孫也　己卯
加樞密使安重誨兼侍中孔循同平章事　任圜性剛
急且恃與帝有舊勇於敢為權倖多疾之舊制館劵出
於戸部夏五月安重誨請從内出與圜爭於上前往復
數四聲色俱厲上退朝宫人問上適與重誨論事為誰