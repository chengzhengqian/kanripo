以宋繇為吏部委之選舉涼之舊臣有才望者咸禮而
用之以其子牧犍為酒泉太守燉煌太守李恂翻之弟
也與翻等棄燉煌奔北山䝉遜以索嗣之子元緒行燉
煌太守䝉遜還姑臧見涼太后尹氏娶其女為牧犍婦
索元緒麤險好殺大失人和郡人宋承張𢎞密信招李
恂冬恂帥數千騎入燉煌元緒東犇涼與承等推恂為
冠軍将軍涼州刺史
二年春正月河西王䝉遜帥衆二萬攻李恂于燉煌三