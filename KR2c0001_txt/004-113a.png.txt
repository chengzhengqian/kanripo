方用度不足可且勿浚後三嵗河果决於舘陶及東郡
金隄泛濫兖豫入平原千乘濟南凡灌四郡三十二縣
水居地十五萬餘頃深者三丈壊敗官亭室廬且四萬
所冬十一月御史大夫尹忠以對方畧疏濶上切責其
不憂職自殺遣大司農非調調均錢榖河决所灌之郡
謁者二人發河南以東船五百艘徙民避水居邱陵九
萬七千餘口
河平元年春杜欽薦犍為王延世於王鳳使塞決河鳳