山陽蓄陂水令滿須魏人至决以灌之魏人過山陽不
敢留因攻盱眙魏主就臧質求酒封溲便與之魏主怒築長圍一夕而合運東山土石以填塹作浮橋於君山
絶水陸道魏主遺質書曰吾今所遣鬬兵盡非我國人
城東北是丁零與胡南是氐𦍑設使丁零死正可減常
山趙郡賊胡死減并州賊氐𦍑死減關中賊卿若殺之
無所不利質復書曰省示具悉姦懐爾自恃四足屢犯
邊境王𤣥謨退於東申坦散於西爾知其所以然邪爾