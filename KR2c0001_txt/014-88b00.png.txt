漳水洿其東宫以養豬牛東宫衛士十餘萬人皆謫戌
涼州先是散騎常侍趙攬言於虎曰宫中將有變宜備
之及宣殺韜虎疑其知而不告亦誅之　　九月趙王
虎議立太子太尉張舉曰燕公斌有武畧彭城公遵有
文徳惟陛下所擇虎曰卿言正起吾意戎昭將軍張豺
曰燕公母賤又嘗有過彭城公母前以太子事廢今立
之臣恐不能無微恨陛下宜審思之初虎之抜上邽也
張豺獲前趙主曜幼女安定公主有殊色納於虎虎嬖