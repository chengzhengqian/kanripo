感槩之氣百城千里一朝得之其彊傑愎勃者則撓削
法制不使縛已斬族忠良不使違己力一勢便罔不為
冦其隂泥巧狡者亦能家算口斂委扵邪倖由卿市公
去郡得都四履所治指為别館或一夫不幸而夀則戛
割生人略帀天下是以天下兵亂不息齊人乾耗靡不
由是矣嗚呼文皇帝十六衛之㫖其誰原而復之乎又
作戰論以為河北視天下猶珠璣也天下視河北猶四
支也河北氣俗渾厚果扵戰耕加以土息健馬便扵馳