戊辰帝攻楚州克其月城庚午郭廷謂見於行宫帝曰
朕南征以來江南諸將敗亡相繼獨卿能斷渦口浮梁
破定逺寨所以報國足矣濠州小城使李璟自守能守
之乎使將濠州兵攻天長帝遣鐵騎左廂都指揮使武
守𤦺將騎數百趣揚州至高郵唐人悉焚揚州官府民
居驅其人南度江後數日周兵至城中餘癃病十餘人
而已癸酉守𤦺以聞帝聞泰州無備遣兵襲之丁丑拔
泰州