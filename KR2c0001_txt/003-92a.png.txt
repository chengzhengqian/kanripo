中數十里虎圏其北治大池漸臺高二十餘丈命曰太
液池中有蓬萊方丈瀛洲壺梁象海中神山龜魚之屬
其南有玉堂璧門大鳥之屬立神明臺井幹樓度五十
丈輦道相屬焉
三年春正月上東巡海上考神僊之屬皆無騐令祠官
禮東泰山夏四月還修封泰山禪石閭
天漢三年春三月上行幸泰山修封祀明堂因受計還
祠常山瘞𤣥玉方士之候祠神人入海求蓬萊者終無