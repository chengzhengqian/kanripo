司劾奏之茂不敢復言蕃乃獨上疏曰今冦賊在外四
支之疾内政不理心腹之患臣寢不能寐食不能飽實
憂左右日親忠言日疎内患漸積外難方深陛下超從
列侯繼承天位小家畜産百萬之資子孫尚恥愧失其
先業况乃産兼天下受之先帝而欲懈怠以自輕忽乎
誠不愛己不當念先帝得之勤苦耶前梁氏五侯毒徧
海内天啓聖意收而戮之天下之議冀當小平明鑒未
逺覆車如昨而近習之權復相扇結小黄門趙津大猾