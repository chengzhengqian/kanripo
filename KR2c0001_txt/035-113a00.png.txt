費則不然兵多賊速破其費省矣若兵少不能勝賊延
引歳月賊勢益張則江淮羣盗將蜂起應之國家用度
盡仰江淮若阻絶不通則上自九廟下及十軍皆無以
供給其費豈可勝計哉上顧宦官曰當與之兵乃詔發
忠武義成淮南等諸道兵授之裘甫分兵掠衢婺州婺
州押牙房郅散將樓曽衢州十將方景深將兵拒險賊
不得入又分兵掠明州明州之民相與謀曰賊若入城
妻子皆為葅醢况貨財能保之乎乃自相帥出財募勇