之絶且應遣使弔祭曉諭清平官等以新王名犯廟諱
故未行冊命待其更名謝恩然後遣使冊命庶全大體
上從之命左司郎中孟穆為弔祭使未發㑹南詔冦嶲
州攻邛峽關穆遂不行
三年春二月南詔復冦安南經畧使王寛數來告急朝
廷以前湖南觀察使蔡襲代之仍發許滑徐汴荆襄潭
鄂等道兵合三萬人授襲以禦之兵勢既盛蠻遂引去
邕管經畧使段文楚坐變更舊制左遷威衛將軍分司