子丙辰克用進軍幽州其大將請降匡籌素暗懦初據
軍府兄匡威聞之謂諸將曰兄失弟得不出吾家亦復
何恨但惜匡籌才短不能保守得及二年幸矣
二年春正月幽州軍民數萬以麾蓋歌鼓迎李克用入
府舍克用命符存審劉仁恭將兵略定巡屬　癸未朱
全忠遣其將朱友恭圍兖州朱瑄自鄆以兵糧救之友
恭設伏敗之於高梧盡奪其餉擒河東將安福順安福
慶　　二月李克用表劉仁恭為盧龍留後留兵戍之