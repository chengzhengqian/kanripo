吾甚以為憂欲乘驛至鄴面諫不知用吾言不或宻以
白帝帝益銜之浚入朝從幸東山帝裸裎為樂浚進諫
曰此非人主所宜帝不恱浚又於屏處石楊愔譏其不
諌帝時不欲大臣與諸王交通愔懼奏之帝大怒曰小
人由來難忍遂罷酒還宫浚尋還州又上書切諫詔徴
浚浚懼禍謝疾不至帝遣馳驛收浚老㓜泣送者數千
人至鄴與上黨王渙皆盛以鐡籠寘於北城地牢飲食
溲穢共在一所