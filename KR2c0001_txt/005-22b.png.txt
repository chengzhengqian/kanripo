力所為孝文皇帝欲起露臺重百金之費克己不作今
賢散公賦以施私惠一家至受千金往古以來貴臣未
嘗有此流聞四方皆同怨之里諺曰千人所指無病而
死臣嘗為之寒心今太皇太后以永信太后遺詔詔丞
相御史益賢户賜三侯國臣嘉竊感山崩地動日食於
三朝皆隂侵陽之戒也前賢已再封晏商再易邑業縁
私横求恩已過厚求索自恣不知厭足甚傷尊尊之義
不可以示天下為害痛矣臣驕侵罔隂陽失節氣感相