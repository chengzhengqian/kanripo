破吐蕃於雅州　韋臯屢破吐蕃轉戰千里凡拔城七
軍鎮五焚堡百五十斬首萬餘級捕虜六千降户三千
遂圍維州及昆明城　冬十月庚子加臯檢校司徒兼
中書令賜爵南康王南詔王異牟尋虜獲尤多上遣中
使慰撫之
十八年春正月吐蕃遣其大相兼東鄙五道節度使論
莽熱將兵十萬解維州之圍西川兵據險設伏以待之
吐蕃至出千人挑戰虜悉衆追之伏發虜衆大敗擒論