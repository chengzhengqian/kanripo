及庭中堂上皆列白刃令諸將悉去衛從然後入顥厲
聲問曰嗣王已薨軍府誰當主之三問莫應顥氣色益
怒幕僚嚴可求前宻啓曰軍府至大四境多虞非公主
之不可然今日則恐太速顥曰何謂速也可求曰劉威
陶雅李遇李簡皆先王之等夷公今自立此曹肯為公
下乎不若立幼主輔之諸將孰敢不從顥黙然乆之可
求因屏左右急書一紙置袖中麾同列詣使宅賀衆莫
測其所為既至可求跪讀之乃太夫人史氏教也大要