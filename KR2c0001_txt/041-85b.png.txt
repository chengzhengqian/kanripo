天皇王托雲愠帥數百騎欲犇唐為邏者所遏舒嚕后
不罪遣歸東丹天皇王尊舒嚕后為太后國事皆决焉
太后復納其姪為天皇王后天皇王性孝謹母病不食
亦不食侍於母前應對或不稱㫖母揚眉視之輙懼而
趨避非復召不敢見也以韓延徽為政事令聽姚坤歸
復命遣其臣阿斯黙古内来告哀　　冬十月庚子幽
州奏契丹盧龍節度使盧文進來犇初文進為契丹守
平州帝即位遣間使說之以易代之後無復嫌怨文進