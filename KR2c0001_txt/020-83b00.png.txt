可以小事難之茍衆心齊壹江山皆城隍也庚午賾奉
燮鎮湓口賾悉以事委山圖山圖斷取行旅殷板以造
樓櫓立水柵旬日皆辦道成聞之喜曰賾真我子也以
賾為西討都督賾啟山圖為軍副時江州刺史邵陵王
友鎮尋陽賾以為尋陽城不足固表移友同鎮湓口留
江州刺史豫章胡諧之守尋陽湘州刺史王藴遭母喪
罷歸至巴陵與沈攸之深相結時攸之未舉兵藴過郢
州欲因蕭賾出弔作難據郢城賾知之不出還至東府