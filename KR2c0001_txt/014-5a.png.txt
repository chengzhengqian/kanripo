又聞王敦與劉刁搆隙將有内難知大功不遂感激發
病九月壬寅卒於雍丘豫州士女若䘮父母譙梁間皆
為立祠王敦乆懷異志聞逖卒益無所憚冬十月壬午
以逖弟約為平西將軍豫州刺史領逖之衆約無綏御
之才不為士卒所附初范陽李産避亂依逖見約志趣
異常謂所親曰吾以北方鼎沸故逺來就此冀全宗族
今觀約所為有不可測之志吾託名姻親當早自為計
無事復䧟身於不義也爾曹不可以目前之利而忘久