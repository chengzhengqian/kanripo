即位宫中恐懼不敢出聲哭丙午昭宣帝即位時年十
三　　冬十月朱全忠聞朱友恭等弑昭宗陽驚號哭
自投於地曰奴輩負我令我受惡名於萬代癸巳至東
都伏梓宫慟哭流涕又見帝自陳非己志請討賊先是
護駕軍士有掠米於市者甲午全忠奏朱友恭氏叔琮
不戢士卒侵擾市肆友恭貶崖州司户復姓名李彦威
叔琮貶白州司户尋皆賜自盡彦威臨刑大呼曰賣我
以塞天下之謗如鬼神何行事如此望有後乎丙申天