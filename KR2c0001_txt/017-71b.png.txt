軍中疾疫死者大半乃引軍還敬宣坐免官削封三分
之一荆州刺史劉道規以督統降號建威将軍九月劉
裕以敬宣失利請遜位詔降為中軍将軍開府如故劉
毅欲以重法繩敬宣裕保䕶之何無忌謂毅曰奈何以
私憾傷至公毅乃止
五年春正月秦王興遣使冊拜譙縱為大都督相國蜀
王加九錫承制封拜悉如王者之儀
六年秋八月譙縱遣侍中譙良等入見於秦請兵以伐