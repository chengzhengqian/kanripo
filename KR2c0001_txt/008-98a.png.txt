十九年帝自都許以来守位而已左右侍衛莫非曹氏
之人者議郎趙彦嘗為帝陳言時䇿魏公操惡而殺之
操後以事入見殿中帝不任其懼因曰君若能相輔則
厚不爾幸垂恩相捨操失色俛仰求出舊儀三公領兵
朝見令虎賁執刃挾之操出顧左右汗流浹背自後不
復朝請董承女為貴人操誅承求貴人殺之帝以貴人
有累為請不能得伏皇后由是懷懼乃與父完書言
曹操殘逼之狀令宻圖之完不敢發至是事乃泄操大