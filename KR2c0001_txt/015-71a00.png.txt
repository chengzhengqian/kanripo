於生以為貳於晉而殺之壬戍生宴羣臣於太極殿以
尚書令辛牢為酒監酒酣生怒曰何不彊人酒而猶有
坐者引弓射牢殺之羣臣懼莫敢不醉偃仆失冠生乃
恱　　春三月秦主生發三輔民治渭橋金紫光禄大
夫程肱諫以為妨農生殺之　　夏四月長安大風發
屋拔木秦宫中驚擾或稱賊至宫門晝閉五日乃止秦
主生推告賊者刳出其心左光禄大夫彊平諫曰天降
災異陛下當愛民事神緩刑崇德以應之乃可弭也生