懸賞招之不旬日十萬可致與朔方甲士三千餘人相
參用之足成王事若捨要害以授人居四通而自安譬
如倒持劒㦸取敗之道也承恩竟疑不決承恩承玼之
族兄也是月史思明蔡希徳將兵萬人南攻九門旬日
九門偽降伏甲於城上思明登城伏兵攻之思明墜城
鹿角傷其左脅夜犇博陵　顏真卿以蠟丸達表於靈
武以真卿為工部尚書兼御史大夫依前河北招討采
訪處置使並致赦書亦以蠟丸達之真卿頒下河北諸