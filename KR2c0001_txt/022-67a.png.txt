之野戰當及其未盡至急攻取其城而據之諸君勿或
狐疑自取屠膾乃鼓之使登城將士即相帥蟻附而入
癸酉拔滎陽執楊昱諸將三百餘人伏顥帳前請曰陛
下渡江三十里無遺鏃之費昨滎陽城下一朝殺傷五
百餘人願乞楊昱以快衆意顥曰我在江東聞梁王言
初舉兵下都袁昻為呉郡不降每稱其忠節楊昱忠臣
奈何殺之此外唯卿等所取於是斬昱所部統帥三十
七人皆刳其心而食之俄而天穆等引兵圍城慶之帥