為氏言其剛銳如鐡皆堪伐人也
十一年春三月夏王勃勃攻秦杏城㧞之執守將姚逵
阬士卒二萬人秦王興如北地遣廣平公弼及輔國將
軍斂曼嵬向新平興還長安　秋九月夏赫連建將兵
擊秦執平涼太守姚周都遂入新平廣平公弼與戰於
龍尾堡禽之
十二年春正月秦王興卒太子泓即皇帝位大赦改元
永和　夏六月夏王勃勃帥騎四萬襲上邽未至嵩與