庚寅齊又遣安州刺史翟子崇楚州刺史劉士榮淮州
刺史柳達摩將兵萬人於胡墅度米三萬石馬千匹入
石頭霸先問計於韋載載曰齊師若分兵先據三呉之
路畧地東境則時事去矣今可急於淮南因侯景故壘
築城以通東道轉輸分兵絶彼之糧運使進無所資則
齊將之首旬日可致霸先從之癸未使侯安都夜襲胡
墅燒齊船千餘艘仁威將軍周鐡虎斷齊運輸擒其北
徐州刺史張領州仍遣韋載於大航築侯景故壘使杜