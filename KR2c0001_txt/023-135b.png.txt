子仙退據金城僧辯四面起土山攻之豫州刺史荀朗
自巢湖出濡須邀景破其後軍景奔歸船前後相失太
子船入樅陽浦船中腹心皆勸太子因此入北太子曰
自國家喪敗志不圖生主上䝉塵寧忍違離左右吾今
若去乃是叛父非避賊也因涕泗鳴咽即命前進甲子
宋子仙等困蹙乞輸郢城身還就景王僧辯偽許之命
給船百艘以安其意子仙謂為信然浮舟將發僧辯命
杜龕帥精勇千人攀堞而上鼓譟奄進水軍主宋遥帥