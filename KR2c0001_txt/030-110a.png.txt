過人廢太后如反掌大王自視勢位與太后孰重彼五
人日夜切齒欲噬大王之肉非盡大王之族不足以快
其志大王不去此五人危如朝露而晏然尚自以為泰
山之安此愔所以為大王寒心也三思大悦與之登樓
問自安之策引為中書舍人與崔湜背為三思謀主三
思與韋后日夜譛暉等云恃功專權将不利於社稷上
信之三思等因為上畫䇿不若封暉等為王罷其政事
外不失尊寵功臣内實奪之權上以為然甲午以侍中