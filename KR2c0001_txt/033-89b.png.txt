圍今太尉三兄受命闗中滔欲與回紇共往助之願八
郎治兵與滔渡河共取大梁悅心不欲行而未忍絶滔
乃許之滔復遣其内史舍人李琯見悅審其可否悅猶
豫不決宻召扈㟧等議之司武侍郎許士則曰朱滔昔
事李懐仙為牙将與兄泚及朱希彩共殺懐仙而立希
彩希彩所以寵信其兄弟至矣滔又與判官李子瑗謀
殺希彩而立泚泚既為帥滔乃勸泚入朝而自為留後
雖勸以忠義實奪之權也平生與之同謀共功如李子