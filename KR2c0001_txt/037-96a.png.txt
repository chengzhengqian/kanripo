鎮兵還取府城此轉禍為福也若一二日事定浸恐艱
難及亦不得在左右矣言之且泣駢猶豫不聼及恐語
泄遂竄匿㑹張雄至東塘及往歸之丙寅師鐸果分兵
守諸門捜捕用之親黨悉誅之師鐸入居使院秦稠以
宣軍千人分守使宅及諸倉庫丙寅駢牒請解所任以
師鐸兼判府事師鐸遣孫約至宣城趣秦彦過江或説
師鐸曰僕射曏者舉兵盖以用之輩姦邪暴横髙令公
坐自聾瞽不能區理故順衆心為一方去害今用之既