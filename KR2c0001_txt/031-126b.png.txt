署北海節度使能元皓舉所部來降以為鴻臚卿充河
北招討使　庚午以安東副大都護王𤣥志為營州刺
史充平盧節度使　安慶緒之北走也其平原太守王
暕清河太守宇文寬皆殺其使者來降慶緒使其將
蔡希徳安太清攻拔之生擒以歸咼於鄴市凡有謀歸
者皆誅及種族乃至部曲州縣官屬連坐死者甚衆又
與其羣臣㰱血盟於鄴南而人心益離慶緖聞李嗣業
在河内夏四月與蔡希徳崔乾祐將步騎二萬涉沁水