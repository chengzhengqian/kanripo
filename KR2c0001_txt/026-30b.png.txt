萬乘但夷狄多詐深須防擬口陳降款毋宜遽受水潦
方降不可淹遲惟願嚴勒諸軍星馳速發水陸俱前出
其不意則平壤孤城勢可拔也若傾其本根餘城自克
如不時定脫遇秋霖深為艱阻兵糧既竭强敵在前靺
鞨出後遲疑不決非上䇿也三月辛卯文振卒帝甚惜
之　癸巳上始御師進至遼水衆軍總㑹臨水為大陳
高麗兵阻水拒守隋兵不得濟左屯衛大將軍麥鐵杖
謂人曰丈夫性命自有所在豈能然艾炙頞𤓰蔕歕鼻