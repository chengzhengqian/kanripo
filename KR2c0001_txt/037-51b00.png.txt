枕建膝而寝既覺始進食解御袍賜建曰以其有淚痕
故也車駕纔入散闗朱玫已圍寳雞石鼻軍潰玫長驅
攻散關不克嗣襄王煴肅宗之𤣥孫也有疾從上不及
留遵塗驛為玫所得與之俱還鳯翔庚戌李克用還太
原　二月王重榮朱玫李昌符復上表請誅田令孜
　朱玫李昌符使山南西道節度使石君涉柵絶險要
燒郵驛上由他道以進山谷﨑嶇邠軍迫其後危殆者
數四僅得逹山南三月壬午石君涉棄鎮逃歸朱玫癸