專恣不軌徙孝哀皇后退就桂宫傅氏丁氏皆免官爵
歸故郡傅晏將妻子徙合浦獨下詔襃揚傅喜曰高武
侯喜資性端慤論議忠直雖與故定陶太后有屬終不
順指從邪介然守節以故斥逐就國傳不云乎歳寒然
後知松栢之後凋也其還喜長安位特進奉朝請喜雖
外見襃賞孤立憂懼後復遣就國以壽終莽又貶傅太
后號為定陶共王母丁太后號曰丁姬
平帝元始五年莽奏言共王母丁姬前不臣妾冡高與