者未之有也人事亂而天命降康者亦未之有也自頃
征討頗頻刑網稍宻物力耗竭人心驚疑如居風濤洶
洶靡定上自朝列下達蒸黎日夕族黨聚謀咸憂必有
變故旋屬涇原叛卒果如衆庶所虞京師之人動逾億
計固非悉知筭術皆曉占書則眀致寇之由未必盡闗
天命臣聞理或生亂亂或資理有以無難而失守有因
多難而興邦今生亂失守之事則既往不可復追矣其
資理興邦之業在陛下克勵而謹修之何憂乎亂人何