武俊田悅李納見赦令皆去王號上表謝罪惟李希烈
自恃兵彊財富遂謀稱帝遣人問儀扵顔真卿真卿曰
老夫甞為禮官所記惟諸侯朝天子禮耳希烈遂即皇
帝位國號大楚改元武成置百官以其黨鄭賁為侍中
孫廣為中書令李緩李元平同平章事以汴州為大梁
府分其境内為四節度希烈遣其将辛景臻謂顔真卿
曰不能屈節當自焚積薪灌油扵其庭真卿趨赴火景
臻遽止之希烈又遣其将楊峯賫赦賜陳少逰及夀州