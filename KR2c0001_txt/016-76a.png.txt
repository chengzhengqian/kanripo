自救我衝其前釗躡其後此天授之機不可失也永不
從　六月燕主垂軍黎陽臨河欲濟翟釗列兵南岸以
拒之辛亥垂徙營就西津去黎陽西四十里為牛皮船
百餘艘偽列兵仗泝流而上釗急引兵趣西津垂潜遣
中壘将軍桂林王鎮等自黎陽津夜濟營於河南比眀
而營成釗聞之亟還攻鎮等營垂命鎮等堅壁勿戰釗
兵徃來疲暍攻營不能拔將引去鎮等引兵出戰驃騎
將軍農自西津濟與鎮等夾撃大破之釗走還滑臺將