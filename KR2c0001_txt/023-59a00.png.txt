以為太嵗在午當有革命因德政以白洋勸之受禪洋
以告婁太妃太妃曰汝父如龍兄如虎猶以天位不可
妄據終身北面汝獨何人欲行舜禹之事乎洋以告之
才之才曰正為不及父兄故宜早升尊位耳洋鑄像卜
之而成乃使開府儀同三司段韶問肆州刺史斛律金
金來見洋固言不可以宋景業首陳符命請殺之洋與
諸貴議於太妃前太妃曰吾兒懦直必無此心高德政
樂禍教之耳洋以人心不壹使高德政如鄴察公卿之