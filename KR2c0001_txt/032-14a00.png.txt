相參垣墉淺露非至尊所宜居大内深嚴奉迎居之與
彼何殊又得杜絶小人熒惑聖聴如此上皇享萬歳之
安陛下有三朝之樂庸何傷乎上不聽興慶宫先有馬
三百匹輔國矯敇取之纔留十匹上皇謂高力士曰吾
兒為輔國所惑不得終孝矣輔國又令六軍將士號哭
叩頭迎請上皇居西内上泣不應輔國懼㑹上不豫秋
七月丁未輔國矯稱上語迎上皇遊西内至睿武門輔
國將射生五百騎露刃遮道奏曰皇帝以興慶宫湫隘