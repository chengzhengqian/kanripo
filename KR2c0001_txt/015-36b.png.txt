為後拒擊之未必得志不如緩之彼幸吾未至必晝夜
疾趨俟其士衆力盡氣衰然後擊之無不克矣乃帥八
千騎徐行躡其後温果兼道而進數日垂告諸將曰温可擊矣乃急追之及温於襄邑范陽王徳先帥勁騎四
千伏於襄邑東澗中與垂夾擊温大破之斬首三萬級
秦茍池邀擊温於譙又破之死者復以萬計孫元遂據
武陽以拒燕燕左衛將軍孟髙討擒之　　冬十月己
巳大司馬温收散卒屯于山陽温深恥䘮敗乃歸罪於