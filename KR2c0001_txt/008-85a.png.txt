謂曰蔡伯喈但以董公親厚尚從坐今既不赦我曹而
欲使解兵今日解兵明日當復為魚肉矣吕布使李肅
至陜以詔命誅牛輔輔等逆與肅戰肅敗走𢎞農布誅
殺之輔恇怯失守㑹營中無故自驚輔欲走為左右所
殺李傕等還輔已死傕等無所依遣使詣長安求赦王
允曰一嵗不可再赦不許傕等益懼不知所為欲各解
散間行歸鄉里討虜校尉武威賈詡曰諸君若棄軍單
行則一亭長能束君矣不如相率而西以攻長安為董