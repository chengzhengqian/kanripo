刺史以上俟馮玉出乃得除其倚任如此玉乘勢弄權
四方賂遺輻輳其門由是朝政益壞　　九月戊申置
威信軍於曹州遣侍衞馬步都指揮使李守貞戌澶州
　乙夘遣彰徳節度使張彦澤戍恒州　初帝疾未平
㑹正旦樞宻使中書令桑維翰遣女僕入宫起居太后
因問皇弟睿近讀書否帝聞之以告馮玉玉因譛維翰
有廢立之志帝疑之李守貞素惡維翰馮玉李彦韜與
守貞合謀排之以中書令行開封尹趙瑩柔而易制共