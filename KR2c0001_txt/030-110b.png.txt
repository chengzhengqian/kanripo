齊公敬暉為平陽王譙公彦範為扶陽王中書令漢
陽公張柬之為漢陽王南陽公袁恕己為南陽王特進
同中書門下三品愽陵公崔𤣥暉為博陵王罷知政事
賜金帛鞍馬令朝朔望仍賜彦範姓韋氏與皇后同籍
尋又以𤣥暐檢校益州長史知都督事又改梁州刺史
三思令百官復修則天之政不附武氏者斥之為五王
所逐者復之大權盡歸三思矣五王之請削武氏諸王
也求人為表衆莫肯為中書舍人岑羲為之語甚激切