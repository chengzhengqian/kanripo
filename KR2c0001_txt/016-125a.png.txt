拜謁已從寶俱進潁隂烈公餘崇密言於寶曰觀加難
形色禍變甚逼宜留三思奈何徑前寳不從行數里加
難先執崇崇大呼罵曰汝家幸縁肺腑䝉國寵榮覆宗
不足以報今乃敢謀篡逆此天地所不容計旦暮即屠
滅但恨我不得手膾汝曹耳加難殺之引寶入龍城外
邸弑之汗諡寳曰靈帝殺獻哀太子䇿及王公卿士百
餘人自稱大都督大将軍大單于昌黎王改元青龍以
提為太尉加難為車騎將軍封河間王熈為遼東公如