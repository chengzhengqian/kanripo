重則衆心易離不若疏敬瑄之罪表請朝廷命大臣
為帥而佐之則功庶可成乃使庠草表請討敬瑄以贖
罪因求卭州顧彦朗亦表請赦建罪移敬瑄他鎮以靖
兩川初黄巢之亂上為夀王從僖宗幸蜀時事出倉猝
諸王多徒行至山谷中夀王疲乏不能前卧磻石上田
令孜自後至趣之行王曰足痛幸軍容給一馬令孜曰此
深山安得馬以鞭抶王使行王顧而不言心銜之及即
位遣人監西川軍令孜不奉詔上方憤藩鎮跋扈欲以