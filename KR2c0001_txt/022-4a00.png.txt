而慢所以致禍或者今亦有自賤而貴關預政事如前
世石顯之比者邪願陛下進賢黜佞則妖弭慶集矣後
數日皓等伏誅帝愈重光高肇説帝使宿衛隊主帥羽
林虎賁守諸王第殆同幽禁彭城王切諫不聽
五年魏主委任高肇疎薄宗室好桑門之法不親政事
六年高貴嬪有寵而妬高肇勢傾中外后暴疾而殂人
皆歸咎高氏宫禁事秘莫能詳也
七年春三月戊子魏皇子昌卒侍御師王顯失於療治