昌為節度使荆南舊統八州乾符以來冦亂相繼諸州
皆為鄰道所據獨餘江陵季昌到官城邑殘毁戸口彫
耗季昌安集流散民皆復業　　六月武貞節度使雷
彦恭㑹楚兵攻江陵事見馬氏/據湖南
二年夏四月淮南遣其將李厚將水軍萬五千趣荆南
髙季昌逆戰敗之於馬頭　　冬十月依政進士梁震
唐末登第至是歸蜀過江陵髙季昌愛其才識留之欲
奏為判官震恥之欲去恐及禍乃曰震素不慕榮宦明