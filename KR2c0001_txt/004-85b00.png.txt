者也自古明聖未有無誅而治者也故舜有四放之罰
而孔子有兩觀之誅然後聖化可得而行也今以陛下
明知誠深思天地之心覽否㤗之卦厯周唐之所進以
為法原秦魯之所消以為戒考祥應之福災異之禍以
揆當世之變放逺佞邪之黨壊散險詖之聚杜閉羣枉
之門廣開衆正之路决㫁狐疑分别猶豫使是非炳然
可知則百異消滅而衆祥並至太平之基萬世之利也
顯見其書愈與許史比而怨更生等是嵗夏寒日青無