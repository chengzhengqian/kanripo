窺見泉素髯間綵驚愕遂擒之及司馬虞豫送於景所
景因便風中江舉帆遂越文盛等軍丁未入江夏文盛
衆懼而潰與長沙王韶等逃歸江陵王珣杜幼安以家
在江夏遂降於景湘東王繹以王僧辯為大都督帥巴
州刺史丹楊淳于量定州刺史杜龕宣州刺史王綝郴
州刺史裴之横東擊景徐文盛以下並受節度戊申僧
辯等軍至巴陵聞郢州已䧟因留戍之繹遺僧辯書曰
賊既乗勝必將西下不勞逺擊但守巴丘以逸待勞無