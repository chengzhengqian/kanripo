以勲為嗣太后曰勲乆羸疾不能起威出諭諸將諸將
請見之太后令左右以臥榻舉之示諸將諸將乃信之
於是郭威與峻議立贇己丑郭威帥百官表請以贇承
大統太后誥所司擇日備灋駕迎贇即皇帝位郭威奏
遣太師馮道及樞宻直學士王度祕書監趙上交詣徐
州奉迎郭威之討三叛也毎見朝廷詔書處分軍事皆
合機宜問使者誰為此詔使者以翰林學士范質對威
曰宰相器也入城訪求得之甚喜時大雪威解所服紫