懷之未易平也白曜曰善皆免之白曜將攻肥城酈範
曰肥城雖小攻之引日勝之不能益軍勢不勝足以剉
軍威彼見無鹽之破死傷塗地不敢不懼若飛書告諭
縱使不降亦當逃散白曜從之肥城果潰獲粟三十萬
斛白曜謂範曰此行得卿三齊不足定也遂取三齊糜
溝二戍一旬中連拔四城威震齊土宋房崇吉守升城
勝兵者不過七百人慕容白曜築長圍以攻之自二月
至於夏四月乃克之白曜忿其不降欲盡阮城中人㕘