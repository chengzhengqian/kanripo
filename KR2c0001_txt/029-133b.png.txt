精兵夜襲虜營而城中無諭其意者癸亥突厥黙啜寇
勝州平狄軍副使安道買擊破之　三月閻知微田歸
道同使突厥冊黙啜為可汗知㣲中道遇黙啜使者輒
與之緋袍銀帯且上言虜使至都宜大為供張歸道上
言突厥背誕積年今方悔過宜待聖恩寛宥今知微擅
與之袍帯使朝廷無以復加宜令反初服以俟朝恩又
小虜使臣不足大為供張太后然之知微見黙啜舞蹈
吮其靴鼻歸道長揖不拜黙啜囚歸道將殺之歸道辭