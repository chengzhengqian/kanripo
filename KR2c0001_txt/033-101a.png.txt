家時賈隠林已卒贈左僕射賞其能直言也　李希烈
将兵五萬圍寧陵引水灌之濮州刺史劉昌以三千人
守滑州刺史李澄宻遣使請降上許以澄為汴滑節度
使澄猶外事希烈希烈疑之遣養子六百人戍白馬召
澄共攻寧陵澄至石柱使其衆陽驚燒營而遁又諷養
子令剽掠澄悉收斬之以白希烈希烈無以罪也劉昌
守寧陵凡四十五日不釋甲韓滉遣其将王栖曜将兵
助劉洽拒希烈栖曜以彊弩數千㳺汴水夜入寧陵城