夜相攻拒二十餘日曹眞遣將軍費耀等救之帝召張
郃于方城使擊亮帝自幸河南城置酒送郃問郃曰遟
將軍到亮得無已得陳倉乎郃知亮深入無榖屈指計
曰比臣到亮已走矣郃晨夜進道未至亮糧盡引去將
軍王雙追之亮撃斬雙詔賜郝昭爵闗内侯
三年春漢諸葛亮遣其將陳戒攻武都隂平二郡雍州
刺史郭淮引兵救之亮自出至建威淮退亮遂抜二郡
以歸漢主復䇿拜亮為丞相　十二月漢丞相亮徙府