𤣥挺身陷陳直出其後復突陳而歸再入再出飛矢集
其身如蝟毛勇氣不衰射人皆應弦而仆世民給以副
馬使從己於是諸軍大戰塵埃漲天世民帥史大奈程
知節秦叔寶宇文歆等巻斾而入出其陳後張唐旗幟
建德將士顧見之大潰追奔三十里斬首三千餘級建
德中槊竄匿於牛口渚車騎將軍白士讓楊武威逐之
建德墮馬士讓援槊欲刺之建德曰勿殺我我夏王也
能富貴汝武威下擒之載以從馬來見世民世民讓之