主不相困今得漢地而單于終非能居之也且漢主亦
有神靈單于察之冐頓與王黄趙利期而黄利兵不來
疑其與漢有謀乃解圍之一角㑹天大霧漢使人往來
匈奴不覺陳平請令彊弩傅兩矢外鄉從解角直出帝
出圍欲驅太僕滕公固徐行至平城漢大軍亦到胡騎
遂解去漢亦罷兵歸令樊噲止定代地上至廣武赦劉
敬曰吾不用公言以困平城吾皆已斬前使十輩矣乃
封敬二千户為關内侯號為建信侯帝南過曲逆曰壯哉