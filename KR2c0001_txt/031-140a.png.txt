須幾何兵對曰請挺身取之光弼壯其志然固問所須
對曰願選五十騎出壘門為後繼兼請大軍助鼓譟以
増氣光弼撫其背而遣之孝徳挾二矛策馬亂流而進
半涉懷恩賀曰克矣光弼曰鋒未交何以知之懷恩曰
觀其攬轡安閑知其萬全龍仙見其獨來甚易之稍近
將動孝徳揺手示之若非來為敵者龍仙不測而止去
之十步乃與之言龍仙慢罵如初孝徳息馬良久因瞋
目謂曰賊識我乎龍仙曰誰也曰我白孝徳也龍仙曰