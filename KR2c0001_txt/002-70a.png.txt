塞下以候備塞之卒卒少則入陛下不救則邊民絶望
而有降敵之心救之少發則不足多發逺縣纔至則胡
又已去聚而不罷為費甚大罷之則胡復入如此連年
則中國貧苦而民不安矣陛下幸憂邊境遣將吏發卒
以治塞甚大惠也然令逺方之卒守塞一嵗而更不知
胡人之能不如選常居者家室田作且以備之以便為
之髙城深塹要害之處通川之道調立城邑母下千家
先為室屋具田器乃募民免罪拜爵復其家予冬夏衣