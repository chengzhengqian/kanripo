後事泄儉得亡走國相收襃融送獄未知所坐融曰保
納舍藏者融也當坐襃曰彼來求我非弟之過吏問其
母母曰家事任長妾當其辜一門争死郡縣疑不能决
乃上讞之詔書竟坐襃及黨禁解儉乃還鄉里後為衛
尉卒年八十四夏馥聞張儉亡命歎曰孽自已作空汙
良善一人逃死禍及萬家何以生為乃自剪鬚變形入
林慮山中隠姓名為冶家傭親突煙炭形貌毁瘁積二
三年人無知者馥弟静載縑泉追求餉之馥不受曰弟