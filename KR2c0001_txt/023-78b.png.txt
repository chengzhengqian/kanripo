輪坐積薪而候燎及鋒刄纔交埃塵且接已亡㦸弃戈
土崩瓦解掬指舟中衿甲鼓下同宗異姓縲紲相望曲
直既殊彊弱不等獲一人而失一國見黄雀而忘深穽
智者所不為仁者所不向誠既往之難逮猶將來之可
追侯景以鄙俚之夫遭風雲之㑹位班三事邑啟萬家
揣身量分乆當止足而周章向背離披不已夫豈徒然
意亦可見彼乃授之以利器誨之以慢藏使其勢得容
姦時堪乗便今見南風不競天亡有徴老賊姦謀將復