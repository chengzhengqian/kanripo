行軍大總管以討西突厥沙鉢羅可汗　西突厥頡苾
達度設數遣使請兵討沙鉢羅可汗　冬十一月甲戍
遣豐州都督元禮臣册拜頡苾達度設為可汗禮臣至
碎葉城沙鉢羅發兵拒之不得前頡苾達度設部落多
為沙鉢羅所併餘衆寡弱不為諸姓所附禮臣竟不冊
拜而歸
顯慶元年秋八月辛丑葱山道行軍總管程知節擊西
突厥與歌邏禄處月二部戰於榆慕谷大破之斬首千