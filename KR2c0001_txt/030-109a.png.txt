中書令　戊寅追贈故邵王重潤為懿德太子　五月
壬午遷周廟七主於西京崇尊廟制武氏三代諱奏事
者皆不得犯　以張柬之等及武攸暨武三思鄭普思
等十六人皆為立功之人賜以鐵劵自非反逆各恕十
死　癸巳敬暉等帥百官上表以為五運迭興事不两
大天授革命之際宗室誅竄殆盡豈得與諸武並封今
天命惟新而諸武封建如舊並居京師開闢以來未有
斯理願陛下為社稷計順遐邇心降其王爵以安内外