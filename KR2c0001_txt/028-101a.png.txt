亡可汗之世諸部離散弓月及阿悉吉皆叛蘇定方之
西討也擒阿悉吉以歸弓月南結吐蕃北招咽麫共攻
踈勒降之上遣鴻臚卿蕭嗣業發兵未至弓月懼與踈
勒皆入朝上赦其罪遣歸國
調露元年　初西突厥十姓可汗阿史那都支及其别
帥李遮匐與吐蕃連和侵逼安西朝議欲發兵討之吏
部侍郎裴行儉曰吐蕃為宼審禮覆没干戈未息豈可
復出師西方今波斯王卒其子泥洹師為質在京師宜