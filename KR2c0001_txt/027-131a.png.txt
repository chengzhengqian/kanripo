拒之不得進世民恐王君廓不能守召諸將謀之李世
勣曰若甬道達城下城必不守行軍總管郯勇公羅士
信請代君廓守之世民乃登城西南高冢以旗招君廓
君廓帥其徒力戰潰圍而出士信帥左右二百人乗之
入城代君廓固守黒闥晝夜急攻㑹大雪救兵不得往
凡八日丁丑城陷黑闥素聞其勇欲生之士信詞色不
屈乃殺之時年二十　辛巳秦王世民拔洺水三月世
民與李藝營於洺水之南分兵屯水北黒闥數挑戰世