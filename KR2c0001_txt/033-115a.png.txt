以臣禮待之且徴其兵懐光慙怒内憂麾下為變外恐
李晟襲之遂燒營東走掠涇陽等十二縣雞犬無遺及
富平大将孟涉段威勇将數千人奔于李晟将士在道
散亡相繼至河中或勸河中守将吕鳴岳焚橋拒之鳴
岳以兵少恐不能支遂納之河中尹李齊運棄城走懐光
遣其将趙貴先築壘于同州刺史李紓懼奔行在幕僚
裴向攝州事詣貴先責以逆順之理貴先感寤遂請降
同州由是獲全向遵慶之子也懐光使其将符嶠襲