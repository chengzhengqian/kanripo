死世民聞禇亮名求訪獲之禮遇甚厚引為王府文學
上遣使謂世民曰薛舉父子多殺我士卒必盡誅其黨
以謝寃魂李宻諌曰薛舉虐殺不辜此其所以亡也陛
下何訾焉懷服之民不可不撫乃命戮其謀首餘皆赦
之　癸亥秦王世民至長安斬薛仁杲於市上賜常達
帛三百段贈劉感平原郡公謚忠壯撲殺仵士政於殿
庭以張貴尤淫暴腰斬之上享勞將士因謂羣臣曰諸
公共相翊戴以成帝業若天下承平可共保富貴使王