寶寅叛逆在前朝寶寅為醜奴太傅豈非陛下時邪賊
臣不翦法欲安施帝乃賜寶寅死於駞牛署斬醜奴於
都市　夏六月万俟醜奴既敗自涇幽以西至靈州賊
黨皆降於魏惟所署行臺万俟道洛帥衆六千逃入山
中不降時高平大旱爾朱天光以馬乏草退屯城東五
十里遣都督長孫邪利帥二百人行原州事以鎮之道
洛濳與城民通謀掩襲邪利并其所部皆殺之天光帥
諸軍赴之道洛出戰而敗帥其衆西入牽屯山據險自