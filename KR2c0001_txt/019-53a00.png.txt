錦嚢盛納衣擲地曰汝家本貧賤此是我母與汝父所
作今日得一飽餐遽欲殺我兒邪上乃赦之　吏部尚
書王球履之叔父也以簡淡有羙名為上所重履性進
利深結義康及湛球屢戒之不從誅湛之夕履徒跣告
球球命左右為取履先温酒與之謂曰常日語汝云何
履怖懼不得答球徐曰阿父在汝亦何憂上以球故履
得免死廢於家義康方用事人争求親暱唯司徒主簿
江湛早能自踈求出為武陵内史檀道濟甞為其子求