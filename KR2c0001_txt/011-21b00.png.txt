辿官爵如故㑹功曹向䧺收葬㑹尸晉公召而責之曰
往者王經之死卿哭於東市而我不問鍾㑹躬為叛逆
又輙收葬若復相容其如王法何雄曰昔先王掩骼埋
胔仁流朽骨當時豈先卜其功罪而後收葬哉今王誅
既加於法已備雄感義收葬教亦無闕法立於上教𢎞
於下以此訓物不亦可乎何必使雄背死違生以立於
世明公讎對枯骨捐之中野豈仁賢之度哉晉公恱與
宴談而遣之　三月劉禪舉家東遷洛陽時擾攘倉卒