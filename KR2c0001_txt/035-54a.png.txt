是宜儼然在疚以哀慕為情速行喪禮早議大政以慰
天下而未及數日屢誅戮先帝近臣驚率土之視聽傷
先帝之神靈人情何瞻國體至重若使此輩無罪固不
可刑若其有罪彼己在天網之内無所逃伏旬日之外
行之何晚不聽辛卯文宗始大歛武宗即位　冬十
一月開府儀同三司左衛上將軍兼内謁者監仇士良
請以開府廕其子為千牛給事中李中敏判云開府階
誠宜廕子謁者監何由有兒士良慙恚