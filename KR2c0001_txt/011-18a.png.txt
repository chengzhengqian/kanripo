邪夫蜀已破亡遺民震恐不足與共圗事中國將士各
自思歸不肯與同也㑹若作惡祗自滅族耳卿不須憂
此慎勿使人聞也及晉公將之長安悌復曰鍾㑹所統
兵五六倍於鄧艾但可敕㑹取艾不須自行晉公曰卿
忘前言邪而云不須行乎雖然所言不可宣也我要自
當以信意待人但人不當負我耳我豈可先人生心哉
近日賈護軍問我頗疑鍾㑹不我答言如今遣卿行寧
可復疑卿邪賈亦無以易我語也我到長安則自了矣