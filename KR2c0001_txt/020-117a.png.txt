今日得用汝未世祖聚錢上庫五億萬齋庫亦出三億
萬金銀布帛不可勝計鬱林王即位未㫷嵗所用埀盡
入主衣庫令何后及寵姬以諸寳器相投擊破碎之用
為笑樂蒸於世祖幸姬霍氏更其姓曰徐朝事大小皆
决於西昌侯鸞鸞數諌争帝多不從心忌鸞欲除之以
尚書右僕射鄱陽王鏘為世祖所厚私謂鏘曰公聞鸞
於法身如何鏘素和謹對曰臣鸞於宗戚最長且受寄
先帝臣等皆年少朝廷所頼唯鸞一人願陛下無以為