曰非劉備不能安此州也謙卒竺率州人迎備備未敢
當曰袁公路近在壽春君可以州與之典農校尉下邳
陳登曰公路驕豪非治亂之主今欲為使君合歩騎十
萬上可以匡主濟民下可以割地守境若使君不見聴
許登亦未敢聽使君也北海相孔融謂備曰袁公路豈
憂國忘家者邪塜中枯骨何足介意今日之事百姓與
能天與不取悔不可追備遂領徐州
建安元年夏六月袁術攻劉備以争徐州備使司馬張