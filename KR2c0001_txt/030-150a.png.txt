逃入山寺三日乃出賜死于家公主諸子及黨與死者
數十人薛崇簡以數諫其母被撻特免死賜名李官爵
如故籍公主家財貨山積珍物侔於御府廐牧羊馬田
園息錢收之數年不盡慧範家産亦數十萬緡改新興
王晉之姓曰厲初上謀誅竇懐貞等召崔湜将託以心
腹湜弟滌謂湜曰主上有問勿有所隠湜不從懐貞等
既誅湜與右丞盧藏用俱坐私侍太平公主湜流竇州
藏用流瀧州新興王晉臨刑歎曰本為此謀者崔湜今