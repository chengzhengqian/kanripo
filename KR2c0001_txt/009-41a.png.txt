降曹洪疑不敢受荀攸曰郃計畫不用怒而來奔君有
何疑乃受之於是紹軍驚擾大潰紹及譚等幅巾乗馬
與八百騎渡河操追之不及盡収其輜重圖書珍寳餘
衆降者操盡阬之前後所殺七萬餘人沮授不及紹渡
為操軍所執乃大呼曰授不降也為所執耳操與之有
舊迎謂曰分野殊異遂用圮絶不圖今日乃相禽也授
曰冀州失䇿自取犇北授知力俱困宜其見禽操曰本
初無謀不相用計今喪亂未定方當與君圖之授曰叔