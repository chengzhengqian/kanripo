有騐而公孫卿猶以大人跡為解天子益怠厭方士之
怪迂語矣然猶羈縻不絶冀遇其真自此之後方士言
神祠者彌衆然其效可睹矣
征和四年春正月上行幸東萊臨大海欲浮海見神山
羣臣諌上弗聼而大風晦冥海水沸湧上留十餘日不
得御樓船乃還　三月上耕於鉅定還幸泰山修封庚
寅祀於明堂癸巳禪石閭見羣臣上乃言曰朕即位以
來所為狂悖使天下愁苦不可追悔自今事有傷害百