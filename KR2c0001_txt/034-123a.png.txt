位授之則是將帥之廢置殺生皆出扵士卒之手天子
雖在上奚為哉國家之有方鎮豈専利其財賦而已乎
如僧孺之言姑息偷安之術耳豈宰相佐天子御天下之道哉
夏四月己丑以李載義為山南西道節度楊志誠為幽
州節度使
七年春二月癸亥加盧龍節度使檢校工部尚書楊志
誠檢校吏部尚書進奏官徐迪詣宰相言軍中不識朝
廷之制唯知尚書改僕射為遷不知工部改吏部為美