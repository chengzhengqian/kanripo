熱海流矢貫方翼臂方翼以佩刀截之左右不知所將
胡兵謀執方翼以應車薄方翼知之悉召㑹議陽出軍
資賜之以次引出斬之㑹大風方翼振金鼓以亂其聲
誅七十餘人其徒莫之覺既而分遣禆將襲車薄咽麫
大破之擒其酋長三百人西突厥遂平閻還旦等竟不
行方翼尋遷夏州都督徴入議邊事上見方翼衣有血
漬問之方翼具對熱海苦戰之狀上視瘡歎息竟以廢
后近屬不得用而歸