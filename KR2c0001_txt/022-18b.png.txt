五年春正月楊集義圍魏關城邢巒使建武將軍傅豎
眼討之集義逆戰撃破之乘勝逐北壬申克武興執楊
紹先送洛陽楊集起楊集義亡走遂滅其國以為武興
鎮又改為東益州　楊集起兄弟相率降魏
　　梁魏爭淮堰
梁武帝天監十二年夏五月壽陽乆雨大水入城廬舍
皆沒魏揚州刺史李崇勒兵泊於城上水増未已乃乘
船附於女牆城不沒者二板將佐勸崇棄壽陽保北山