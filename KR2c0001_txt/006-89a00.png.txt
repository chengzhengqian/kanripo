也㓕此虜則鄯善破膽功成事立矣衆曰當與從事議
之超怒曰吉凶决於今日從事文俗吏聞此必恐而謀
泄死無所名非壯士也衆曰善初夜超遂將吏士往犇
虜營㑹天大風超令十人持鼓藏虜舍後約曰見火然
皆當鳴鼓大呼餘人悉持兵弩夾門而伏超乃順風縱
火前後鼓噪虜衆驚亂超手格殺三人吏兵斬其使及
從士三十餘級餘衆百許人悉燒死明日乃還告郭恂
恂大驚既而色動超知其意舉手曰掾雖不行班超何