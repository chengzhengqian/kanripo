軍三水侯君集及尉遲敬徳等日夜勸世民誅建成元
吉世民猶豫未决問於靈州大都督李靖靖辭問於行
軍總管李世勣世勣辭世民由是重二人㑹突厥郁射
設將數萬騎屯河南入塞圍烏城建成薦元吉代世民
督諸軍北征上從之命元吉督右武衛大將軍李藝天
紀將軍張瑾等救烏城元吉請尉遲敬徳程知節段志
𤣥及秦府右三統軍秦叔寶等與之偕行簡閱秦王帳
下精銳之士以益元吉軍率更丞王晊密告世民曰太