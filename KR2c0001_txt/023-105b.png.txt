餘人至横江粲即送糧伏贍給之并散私金帛以賞其
戰士西豫州刺史裴之髙自張公洲遣船度仲禮丙辰
夜粲仲禮及宣猛將軍李孝欽前司州刺史羊鴉仁南
陵太守陳文徹合軍屯新林王遊苑粲議推仲禮為大
都督報下流衆軍裴之髙自以年位恥居其下議累日
不決粲抗言於衆曰今者同赴國難義在除賊所以推
栁司州者正以乆悍邊疆先為侯景所憚且士馬精銳
無出其前若謂位次栁在粲下語其年齒亦少於粲直