軍攻石頭建威長史滕含擊蘇逸大破之蘇碩帥驍勇
數百渡淮而戰温嶠擊斬之韓晃等懼以其衆就張健
於曲阿門隘不得出更相蹈藉死者萬數西軍獲蘇逸
斬之騰含部將曹據抱帝奔温嶠船羣臣見帝頓首號
泣請罪殺西陽王羕并其二子播充孫崧及彭城王雄
陶侃與任讓有舊為請其死帝曰是殺吾侍中右衛者
不可救也乃殺之司徒導入石頭令取故節陶侃笑曰
蘇武節似不如是導有慙色丁亥大赦張健疑𢎞徽等