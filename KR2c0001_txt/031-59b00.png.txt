陽客尚衡起兵討祿山以郡人王栖曜為衙前揔管攻
拔濟陰殺祿山將邢超然　顏杲卿使其子泉明賈深
翟萬徳獻李欽湊首及何千年高邈於京師張通幽泣
請曰通幽兄陷賊乞與泉明偕行以救宗族杲卿哀而
許之至太原通幽欲自託於王承業乃教之留泉明等
更其表多自為功毁短杲卿别遣使獻之杲卿起兵纔
八日守備未完史思明蔡希徳引兵皆至城下杲卿告
急於承業承業既竊其功利於城陷遂擁兵不救杲卿