别將王叔孫以竟陵皆降於忠於是漢東之地盡入于
魏　二月魏楊忠乗勝至石頭欲進逼江陵湘東王繹
遣舍人庾恪說忠曰詧來伐叔而魏助之何以使天下
歸心忠遂停湕北繹遣舍人王孝祀等送子方畧為質
以求和魏人許之繹與忠盟曰魏以石城為封梁以安
陸為界請同附庸并送質子貿遷有無永敦鄰睦忠乃
還　邵陵王綸欲救河東王譽而兵糧不足乃致書於
湘東王繹曰天時地利不及人和况乎手足肱支豈可