力以死争之則我南邊諸將無以禦之今公卿欲以威
力却敵乃所以速之也張虚聲而召實害此之謂矣故
楚之之徒徃則彼来止則彼息其勢然也且楚之等皆
纎利小才止能招合輕薄無頼而不能成大功徒使國
家兵連禍結而已昔魯軌説姚興取荆州至敗散為蠻
人掠賣為奴終於禍及姚泓此已然之效也魏主未以
為然浩乃復陳天時以為南方舉兵必不利曰今茲害
氣在揚州一也庚午自刑先發者傷二也日食晝晦宿