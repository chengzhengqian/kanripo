使元禮復以叚秀實為節度判官　丙申以郭子儀為
東畿山東河東諸道元帥權知東京留守以河西節度
使來填行陜州刺史充陜虢華州節度使　夏四月庚
子澤潞節度使王思禮破史思明將楊旻於潞城東
九節度之潰於相州也魯炅所部兵剽掠尤甚聞郭子
儀退屯河上李光弼還太原炅慙懼飲藥而死　史思
明自稱大燕皇帝改元順天立其妻辛氏為皇后子朝
義為懷王以周摰為相李歸仁為將改范陽為燕京諸