河開山名嶠皆以字行開山不害之孫也　突厥遣其
柱國康鞘利等送馬千匹詣李淵為互市許發兵送淵
入關多少隨所欲丁酉淵引見康鞘利等受可汗書禮
容盡恭贈遣康鞘利等甚厚擇其馬之善者止市其半
義士請以私錢市其餘淵曰虜饒馬而貪利其來將不
已恐汝不能市也吾所以少取者示貧且不以為急故
也當為汝貰之不足為汝費己巳靈壽賊帥郗士陵帥
衆數千降於淵淵以為鎮東將軍燕郡公仍置鎮東府