歸以告太師泰帝又請據舊圖定疆境辭頗不遜泰曰
古人有言天之所棄誰能興之其蕭繹之謂乎荆州刺
史長孫儉屢陳攻取之䇿泰徵儉入朝問以經畧復命
還鎭密為之備馬伯符密使告帝帝弗之信　夏四月
丙寅上使散騎常侍庾信等聘於魏　癸酉以陳霸先
為司空　五月散騎郎新野庾季才言於上曰去年八
月丙申月犯心中星今月丙戌赤氣干北斗心為天王
丙主楚分臣恐建子之月有大兵入江陵陛下宜留重