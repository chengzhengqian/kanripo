目之任有諫諍之列有備衛之司見危不能竭其誠臨
難不能效其死臣所謂致今日之患羣臣之罪者豈徒
言歟聖㫖又以國家興衰皆有天命臣聞天所視聴皆
因扵人故祖伊責紂之辭曰我生不有命在天武王數
紂之罪曰乃曰吾有命罔懲其侮此又捨人事而推天
命必不可之理也易曰視履考祥又曰吉凶者失得之
象此乃天命由人其義眀矣然則聖哲之意六經會通
皆謂禍福由人不言盛衰有命盖人事理而天命降亂