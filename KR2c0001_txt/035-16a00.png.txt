煉藥　十一月柳泌言於上曰天台山神仙所聚多
靈草臣雖知之力不能致誠得為彼長吏庶幾可求上
信之丁亥以泌權知台州刺史仍賜服金紫諌官争論
奏以為人主喜方士未有使之臨民賦政者上曰煩一
州之力而能為人主致長生臣子亦何愛焉由是羣臣
莫敢言
十四年冬十月柳泌至台州驅吏民采藥歳餘無所得
而懼舉家逃入山中浙東觀察使捕送京師皇甫鎛李