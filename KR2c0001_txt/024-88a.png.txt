之意每夜載入晝則不與語嘗進晞宻室謂曰比王矦
諸貴每見敦迫言我違天不祥恐當或有變起吾欲以
法䋲之何如晞曰朝廷比者疎逺親戚殿下倉猝所行
非復人臣之事芒刺在背上下相疑何由可久殿下雖
欲謙退粃糠神器實恐違上𤣥之意墜先帝之基演曰
卿何敢發此言須置卿於法晞曰天時人事皆無異謀
是以敢冒犯斧鉞抑亦神明所賛耳演曰拯難匡時方
俟聖哲吾何敢私議幸勿多言丞相從事中郎陸杳將