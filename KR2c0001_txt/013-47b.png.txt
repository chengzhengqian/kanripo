懷帝永嘉二年春二月涼州刺史張軌病風口不能言
使其子荗攝州事隴西内史晉昌張越凉州大族欲逐
軌而代之與其兄酒泉太守鎮及西平太守曹祛謀遣
使詣長安告南陽王模稱軌廢疾請以秦州刺史賈龕
代之龕將受之其兄讓龕曰張涼州一時名士威著西
州汝何德以代之龕乃止鎮祛上疏更請刺史未報遂
移檄廢軌以軍司杜耽攝州事使耽表越為刺史軌下
教欲避位歸老宜陽長史王融叅軍孟暢蹋折鎮檄排