大千餘家棄令支奔密雲山將行執慕容翰手泣曰不
用卿言自取敗亡我固甘心令卿失所深以為愧翰北
奔宇文氏遼左右長史劉羣盧諶崔悦等封府庫請降
虎遣將軍郭太麻秋帥輕騎二萬追遼至密雲山獲其
母妻斬首三千級遼單騎走險遣其子乞特真奉表及
獻名馬於趙虎受之虎入令支宫論功封賞各有差徙
叚國民二萬餘户於司雍兖豫四州士大夫之有才行
者皆擢叙之陽裕詣軍門降虎讓之曰卿昔為奴虜走