寡貞婦所至屬縣輙施恩惠賜民錢帛牛酒嵗以為常
太后旁㺯兒病在外舎莽自親候之其欲得太后意如
此太保舜奏言天下聞公不受千金之土辭萬金之幣
莫不鄉化蜀郡男子路建等輟訟慚怍而退雖文王郤
虞苪何以加宜報告天下奏可　羣臣奏言昔周公攝
政七年制度乃定今安漢公輔政四年營作二旬大功
畢成宜升宰衡位在諸侯王上詔曰可仍令議九錫之
法　莽自以北化匃奴東致海外南懐黄支唯西方未