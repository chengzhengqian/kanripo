家上書絶昏强迎以歸復將嫁之令女竊入寑室引刀
自斷其鼻其家驚惋謂之曰人生世間如輕塵棲弱草
耳何至自苦乃爾且夫家夷滅已盡守此欲誰為哉令
女曰吾聞仁者不以盛衰改節義者不以存亡易心曹
氏前盛之時尚欲保終況今衰亡何忍棄之此禽獸之
行吾豈為乎司馬懿聞而賢之聼使乞子字飬為曹氏
後何晏等方用事自以為一時才傑人莫能及晏嘗為
名士品目曰唯深也故能通天下之志夏侯泰初是也