彦所殺殆盡形孤勢弱安能統衆一旦生事恐負大恩
王乃受之徳倫帥將吏拜賀王承制以徳倫為大同節
度使遣之官徳倫至晉陽張承業留之時銀槍効節都
在魏城猶驕横晉王下令自今有朋黨流言及暴掠百
姓者殺無赦以沁州刺史李存進為天雄都巡按使有
訛言揺衆及強取人一錢已上者存進皆梟首磔尸于
市旬日城中肅然無敢諠譁者張彦之以魏博歸晉也
貝州刺史張源徳不從北結滄徳南連劉鄩以拒晉數