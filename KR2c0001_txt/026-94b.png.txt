絶之乃是更生一敵不如卑辭推奬以驕其志使為我
塞成皋之道綴東都之兵我得專意西征俟關中平定
據險養威徐觀蚌鷸之勢以収漁人之功未為晚也乃
使温大雅復書曰吾雖庸劣幸承餘緒出為八使入典
六屯顛而不扶通賢所責所以大㑹義兵和親北狄共
匡天下志在尊隋天生蒸民必有司牧當今為牧非子
而誰老夫年逾知命願不及此欣戴大弟攀鱗附翼唯
弟蚤膺圖籙以寧兆民宗盟之長屬籍見容復封於唐