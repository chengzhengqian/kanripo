北留書辱術術自將步騎五千揚兵淮上布騎皆於
水北大咍笑之而還　秋九月司空曹操東征袁
術術聞操來棄軍走留其將橋㽔等於蘄陽以拒
操操擊破㽔等皆斬之術走渡淮時天旱嵗荒士
民凍餒術由是遂衰操辟陳國何䕫為掾問以袁
術何如對曰天之所助者順人之所助者信術無
信順之實而望天人之助其可得乎操曰為國失
賢則亡君不為術所用亡不亦宜乎操性嚴掾屬公事