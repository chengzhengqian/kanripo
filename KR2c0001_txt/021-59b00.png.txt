精騎一千至江寧景宗始至營壘未立而師行日乆器
甲穿弊居士望而輕之鼓譟前薄之景宗奮擊破之因
乘勝而前徑至皁莢橋於是王茂鄧元起吕僧珍進據
赤鼻邏新亭城主江道林引兵出戰衆軍擒之於陳衍
至新林命王茂進據越城鄧元起據道士墩陳伯之據
籬門吕僧珍據白板橋李居士覘之僧珍衆少帥銳卒
萬人直來薄壘僧珍曰吾衆少不可逆戰可勿遥射須
至塹裏當并力破之俄而皆越塹㧞柵僧珍分人上城