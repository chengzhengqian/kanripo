咸享元年夏四月吐蕃䧟西域十八州又與于闐襲龜
茲撥換城䧟之罷龜兹于闐焉耆踈勒四鎮辛亥以右
衛大將軍薛仁貴為邏娑道行軍大總管左衛員外大
將軍阿史那道真左衛將軍郭待封副之以討吐蕃且
援送吐谷渾還故地　秋八月郭待封先與薛仁貴並
列及征吐蕃耻居其下仁貴所言待封多違之軍至大
非川將趣烏海仁貴曰烏海險逺軍行甚難輜重自隨
難以趨利宜留二萬人為两柵於大非嶺上輜重悉置