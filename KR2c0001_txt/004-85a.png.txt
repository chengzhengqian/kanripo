去故出令則如反汗用賢則如轉石去佞則如抜山如
此望隂陽之調不亦難乎是以羣小窺見間隙緣餙文
字巧言醜詆流言飛文譁於民間故詩云憂心悄悄愠
于羣小小人成羣誠足愠也昔孔子與顏淵子貢更相
稱譽不為朋黨禹稷與臯陶轉相汲引不為比周何則
忠於為國無邪心也今佞邪與賢臣並交㦸之内合黨
共謀違善依惡歙歙訿訿數設危險之言欲以傾移主
上如忽然用之此天地之所以先戒災異之所以重至