動所費七百餘萬緡訖無成功為天下笑今瘡痍未復
人皆憚戰若又以敕命驅之臣恐非直無功或生它變
況魏愽不必用兵事勢明白願陛下勿疑上奮身撫案
曰朕不用兵決矣綘曰陛下雖有是言恐退朝之後復
有熒惑聖聽者上正色厲聲曰朕志已決誰能惑之綘
乃拜賀曰此社稷之福也既而田懷諫幼弱軍政皆決
於家臣蔣士則數以愛憎移易諸將衆皆憤怒朝命久
未至軍中不安田興晨入府士卒數千人大譟環興而