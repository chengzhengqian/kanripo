馮愔叛後威名稍損又乏糧食戰數不利歸附者日益
離散赤眉延岑暴亂三輔郡縣大姓各擁兵衆禹不能
定帝乃遣偏將軍馮異代禹討之車駕送至河南敇異
曰三輔遭王莽更始之亂重以赤眉延岑之醜元元塗
炭無所依訴將軍今奉辭討諸不軌營堡降者遣其渠
帥詣京師散其小民令就農桑壊其營壁無使復聚征
伐非必畧地屠城要在平定安集之耳諸將非不徤鬬
然好虜掠卿本能御吏士念自脩敕無為郡縣所苦異