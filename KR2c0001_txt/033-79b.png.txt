者太子親為裹瘡入夜泚復來攻城矢及御前三步而
墜上大驚李懐光自蒲城引兵趣涇陽並北山而西先
遣兵馬使張韶微服間行詣行在藏表扵蠟丸韶至奉
天值賊方攻城見韶以為賤人驅之使與民俱填塹韶
得間踰塹扺城下呼曰我朔方軍使者也城上人下繩
引之比登身中數十矢得表扵衣中而進之上大喜舁
韶以徇城四隅歡聲如雷癸巳懐光敗泚兵扵灃泉泚
聞之懼引兵遁歸長安衆以為懐光復三日不至則城