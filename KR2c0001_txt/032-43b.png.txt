一有姦人交鬭其間掩吾不備悔之何及希逸固請乃刑白
狗為盟各去守備於是吐蕃畜牧被野時吐蕃西擊勃律勃
律來告急上命吐蕃罷兵吐蕃不奉詔遂破勃律上甚怒㑹
希逸傔人孫誨入奏事自欲求功奏稱吐蕃無備請掩擊必
大獲上命内給事趙惠琮與誨偕往審察事宜惠琮等至則
矯詔令希逸襲之希逸不得已發兵自凉州南入吐蕃境二
千餘里至青海西與吐蕃戰大破之斬首二千餘級乞力徐
脱身走惠琮誨皆受厚賞自是吐蕃復絶朝貢