萬死不顧之計從將軍於白刄之間乎七也厯觀前古
子陽季孟傾覆相尋餘善右渠危亡繼及天命可畏山
川難恃况將軍欲以數郡之地當天下之兵以諸侯之
資拒天子之命彊弱逆順可得侔乎八也且非我族類
其心必異不愛其親豈能及物留將軍身縻國爵子尚
王姬猶且棄天屬而弗顧背明君而孤立危急之日豈
能同憂共患不背將軍者乎至於師老力屈懼誅利賞
必有韓智晉陽之謀張陳井陘之勢九也北軍萬里逺