濟則臣主同休茍厄運必至我當横尸廟門遂其由來
以身許國之志不能竄伏草間茍求存活也我計决矣
卿勿復言昶恚其言不行且以為必敗因請死裕怒曰
卿且申一戰死復何晚昶知裕終不用其言乃抗表自
陳曰臣裕北討衆並不同唯臣贊裕行計致使彊賊乗
間社稷危逼臣之罪也謹引咎以謝天下封表畢仰藥
而死乙丑盧循至淮口中外戒嚴琅邪王徳文都督宫
城諸軍事屯中堂皇劉裕屯石頭諸将各有屯守裕子