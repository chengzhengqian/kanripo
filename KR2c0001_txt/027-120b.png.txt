等伏威浸忌之乃署其養子闞稜為左將軍王雄誕為
右將軍潜奪其兵權公祏知之怏怏不平與其故人左
遊仙陽為學道辟糓以自晦及伏威入朝留公祏守丹
陽令雄誕典兵為之副隂謂雄誕曰吾至長安茍不失
職勿令公祏為變伏威既行左遊仙説公祏謀反而雄
誕握兵公祏不得發乃詐稱得伏威書疑雄誕有二心
雄誕聞之不悦稱疾不視事公祏因奪其兵使其黨西
門君儀諭以反計雄誕始寤而悔之曰今天下方平定