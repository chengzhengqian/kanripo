是則人君之與諫者交相益之道也諫者有爵賞之利
君亦有理安之利諫者得獻替之名君亦得采納之名
然猶諫者有失中而君無不美唯恐讜言之不切天下
之不聞如此則納諫之徳光矣上頗采用其言　李懐
光頓兵不進數上表暴揚盧杞等罪惡衆論諠騰亦咎
杞等上不得已十二月壬戌貶杞為新州司馬白志貞
為恩州司馬趙賛為播州司馬宦官翟文秀上所信任
也懐光又言其罪上亦為殺之　乙丑以翰林學士祠