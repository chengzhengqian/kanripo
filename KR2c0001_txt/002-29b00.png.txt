出西門遁去令韓王信與周苛魏豹樅公守滎陽羽見
紀信問漢王安在曰已出去矣羽燒殺信周苛樅公相
謂曰反國之王難與守城因殺魏豹漢王出滎陽至成
臯入關收兵欲復東轅生說漢王曰漢與楚相距滎陽
數嵗漢常困願君王出武關項王必引兵南走王深壁
勿戰令滎陽成臯間且得休息使韓信等得安輯河北
趙地連燕齊君王乃復走滎陽如此則楚所備者多力
分漢得休息復與之戰破之必矣漢王從其計出軍宛