見在朝廷之人語音不聴仍舊若有故為當加降黜各
宜深戒王公卿士以為然不對曰實如聖㫖帝曰朕甞
與李冲論此冲曰四方之語竟知誰是帝者言之即為
正矣冲之此言其罪當死因顧冲曰卿負社稷當令御
史牽下冲免冠頓首謝又責留守之官曰昨望見婦女
猶服頰領小袖卿等何為不遵前詔皆謝罪帝曰朕言非是卿等當庭争如何入則順㫖退則不從乎六月己
亥下詔不得為北俗之語於朝廷違者免所居官　戊