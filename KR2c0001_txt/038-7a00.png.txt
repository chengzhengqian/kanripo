鎮進克用爵隴西郡王克用奏罷雲蔚防禦使依舊𨽻
河東從之　　冬十二月義昌節度使兼中書令王鐸
過魏州魏博節度使樂彦禎之子從訓伏卒數百人於
漳南高雞泊圍而殺之彦禎奏云為盜所殺朝廷不能
詰
光啟元年春正月秦宗權寇潁亳朱全忠敗之於焦夷
　　三月秦宗權稱帝置百官詔以武寧節度使時溥
為蔡州四面行營兵馬都統以討之　　盧龍節度使