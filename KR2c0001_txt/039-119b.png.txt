熟矣因謂温曰公之忠誠我所知也然翟䖍無禮宫中
及宗室所須多不獲温頓首謝罪請斬之王曰斬則太
過逺徙可也乃徙撫州
三年夏六月吳鎮海節度判官楚州團練使陳彦謙有
疾徐知誥恐其遺言及繼嗣事遺之醫藥金帛相屬於
道彦謙臨終宻留書遺徐温請以所生子為嗣
明宗天成元年春三月吳以左僕射同平章事徐知誥
為侍中右僕射嚴可求兼門下侍郎同平章事