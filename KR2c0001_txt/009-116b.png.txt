六年秋九月操自擊劉備於汝南備奔劉表龔都等皆
散表聞備至自出郊迎以上賔禮待之益其兵使屯新
野備在荆州數年甞於表坐起至厠慨然流涕表怪問
備備曰平常身不離鞍髀肉皆消今不復騎髀裏肉生
日月如流老將至矣而功業不建是以悲耳
十二年　初琅邪諸葛亮寓居襄陽隆中毎自比管仲
樂毅時人莫之許也惟潁川徐庶與崔州平謂為信然
州平烈之子也劉備在荆州訪士於襄陽司馬徽徽曰