民城不可攻野無所掠則明年之計或無所及矣帝方
與張華圍碁預表適至華推枰斂手曰陛下聖武國富
兵彊吴主滛虐誅殺賢能當今討之可不勞而定願勿
以為疑帝乃許之以華為度支尚書量計運漕賈充荀
朂馮紞固争之帝大怒充免冠謝罪僕射山濤退而告
人曰自非聖人外寧必有内憂今釋吴為外懼豈非筭
乎　冬十一月大舉伐吴遣鎮軍將軍琅邪王伷出涂
中安東將軍王渾出江西建威將軍王戎出武昌平南