如所言稹之心也可武遂前執其手崔𤣥度自後斬之
因收稹宗族匡周以下至褓中子盡殺之又殺劉從
諌父子所厚善者張谷陳揚庭李仲京郭台王羽韓茂
章茂實王渥賈庠等凡十二家并其子姪甥壻無遺仲
京訓之兄台行餘之子羽涯之從孫茂章茂實約之子
渥璠之子庠餗之子也甘露之亂仲京等亡歸從諌從
諌撫養之凡軍中有小嫌者誼日有所誅流血成泥乃
函稹首遣使奉表及書降於王宰首過澤州劉公直舉