將漲舟行無礙南軍得時勿昧利以取後悔㑹大雨淮
水暴漲澄引兵還夀陽魏軍還既狼狽失亡四千餘人
中書侍郎齊郡賈思伯為澄軍司居後為殿澄以其儒
者謂之必死及至大喜曰仁者必有勇於軍司見之矣思伯託以失道不伐其功有司奏奪澄開府仍降三階
上以所獲魏將士請易張恵紹於魏魏人歸之　夏五
月魏人圍義陽城中兵不滿五千人食纔支半嵗魏軍
攻之晝夜不息刺史蔡道恭隨方抗禦皆應手摧却相