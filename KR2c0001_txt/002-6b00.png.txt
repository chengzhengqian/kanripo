則置車騎脫身獨騎樊噲夏侯嬰靳彊紀信等四人持
劒盾步走從驪山下道芷陽間行趣霸上留張良使謝
項羽以白璧獻羽玉斗與亞父沛公謂良曰從此道至
吾軍不過二十里耳度我至軍中公乃入沛公已去間
至軍中張良入謝曰沛公不勝桮杓不能辭謹使臣良
奉白璧一𩀱再拜獻將軍足下玉斗一雙再拜奉亞父
足下項羽曰沛公安在良曰聞將軍有意督過之脫身
獨去已至軍矣項羽則受璧置之坐上亞父受玉斗置