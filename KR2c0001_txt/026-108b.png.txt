夏四月焬帝凶問至長安唐王哭之慟曰吾北面事人
失道不能救敢忘哀乎　五月戊午隋恭帝禪位于唐
遜居代邸甲子唐王即皇帝位于太極殿遣刑部尚書
蕭造告天於南郊大赦改元罷郡宣州以太守為刺史
推五運為土德色尚黄　六月甲戌朔以趙公世民為
尚書令黄臺公瑗為刑部侍郎相國府長史裴寂為右
僕射知政事司馬劉文静為納言司録竇威為内史令
李綱為禮部尚書參掌選司掾殷開山為吏部侍郎屬