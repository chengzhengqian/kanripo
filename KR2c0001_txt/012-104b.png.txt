盡得其資儲軍勢復振遂長驅至鄴劉演保三臺以自
固臨深牟穆等復帥其衆降於勒諸將欲攻三臺張賔
曰演雖弱衆猶數千三臺險固攻之未易猝抜捨而去
之彼將自潰方今王彭祖劉越石公之大敵也宜先取
之演不足顧也且天下饑亂明公雖擁大兵遊行羈旅
人無定志非所以保萬全制四方也不若擇便地而據
之廣聚糧儲西禀平陽以圖幽并此霸王之業也邯鄲
襄國形勝之地請擇一而都之勒曰右侯之計是也遂