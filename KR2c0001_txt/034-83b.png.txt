婢蒲氏袁氏及孔目官王再升謀之大將及幕僚莫得
預焉魏氏不欲其子入質與蒲氏袁氏言扵師道曰自
先司徒以來有此十二州柰何無故割而獻之今計境
内之兵不下數十萬不獻三州不過以兵相加若力戰
不勝獻之未晩師道乃大悔欲殺李公度幕僚賈直言
謂其用事奴曰今大禍將至豈非髙沐寃氣所為若又
殺公度軍府其危哉乃囚之遷李英曇扵萊州未至縊
殺之李遜至鄆州師道大陳兵迎之遜盛氣正色為陳