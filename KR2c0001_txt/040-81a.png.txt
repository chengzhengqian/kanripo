生不如死是夕軍亂縦火大掠圍金波亭王彦章斬闗
而走詰旦亂兵入牙城殺賀徳倫之親兵五百人刼徳
倫置樓上有効節軍校張彦者自帥其黨拔白刃止剽
掠夏四月帝遣供奉官扈異撫諭魏軍許張彦以
刺史彦請復相澶衛三州如舊制異還言張彦易與但
遣劉鄩加兵立當傳首帝由是不許但以優詔荅之使
者再返彦裂詔書抵于地㦸手南向詬朝廷謂徳倫曰
天子愚暗聽人穿鼻今我兵甲雖強茍無外援不能獨