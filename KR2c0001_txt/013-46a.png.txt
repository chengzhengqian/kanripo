司空李國為太宰閻式為尚書令楊襃為僕射尊母羅
氏為王太后追尊父特為成都景王雄以李國李離有
智謀凡事必咨而後行然國離事雄彌謹十二月羅尚
移屯巴郡遣兵掠蜀中獲李驤妻昝氏及子夀
光熈元年春三月范長生詣成都成都王雄門迎執板
拜為丞相尊之曰范賢　　夏六月成都王雄即皇帝
位大赦改元曰晏平國號大成追尊父特曰景皇帝廟
號始祖尊王太后曰皇太后以范長生為天地太師復