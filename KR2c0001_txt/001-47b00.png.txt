若欲霸必親中國以為天下樞以威楚趙楚彊則附趙
趙彊則附楚楚趙皆附齊必懼矣齊附則韓魏因可虜
也王曰善乃以范睢為客卿與謀兵事
四十六年秦中更胡傷攻趙閼與不拔
四十七年秦王用范睢之謀使五大夫綰伐魏拔懷
四十八年秦悼太子質於魏而卒
四十九年秦拔魏邢丘范睢日益親用事因乗間說王
曰臣居山東時聞齊之有孟嘗君不聞有王聞秦有太