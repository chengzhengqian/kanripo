蝗江揚尤甚百姓流亡相與入山谷江湖采草根木葉
菱芡而食之所在皆盡死者蔽野富室無食皆鳥面鵠
形衣羅綺懷金玉俯伏牀帷待命聴終千里絶烟人迹
罕見白骨成聚如丘隴焉景性殘酷於石頭立大碓有
犯法者𢷬殺之常戒諸將曰破柵平城當淨殺之使天
下知吾威名故諸將每戰勝專以焚掠為事斬刈人如
草芥以資戯笑由是百姓雖死終不附之又禁人偶語
犯者刑及外族為其將帥者悉稱行臺來降附者悉稱