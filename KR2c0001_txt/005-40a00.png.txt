復成都侯商以特進領城門兵置幕府得舉吏如將軍
魏郡杜鄴時為郎素善車騎將軍音見音前與平阿侯
有隙即説音曰夫戚而不見殊孰能無怨昔秦伯有千
乗之國而不能容其母弟春秋譏焉周召則不然忠以
相輔義以相匡同已之親等已之尊不以聖德獨兼國
寵又不為長專受榮任分職於陜並無弼疑故内無感
恨之隙外無侵侮之羞俱享天祐兩荷高名者蓋以此
也竊見成都侯以特進領城門兵復有詔得舉吏如五