使人張其枷柄向前挽之身加長數尺腰細欲絶眼鼻
出血瑄竟不答又使吉溫捕史敬忠於汝州敬忠與溫
父素善溫之幼也敬忠常抱撫之及捕獲溫不與交言
鎖其頸以布䝉首驅之馬前至戲水温使吏誘之曰楊
慎矜已款服惟湏子一辨若解人意則生不然必死前
至溫湯則求首不獲矣敬忠顧謂溫曰七郎求一紙溫
陽不應去溫湯十餘里敬忠懇請哀切乃於桑下令答三
紙辨皆如溫意溫徐謂曰大人且勿怪因起拜之至㑹