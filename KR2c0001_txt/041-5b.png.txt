言曰臣所以得生全者皆梁教坊使陳俊内園栽接使
儲徳源之力也願就陛下乞二州以報之帝許之郭崇
韜諫曰陛下所與共取天下者皆英豪忠勇之士今大
功始就封賞未及一人而先以伶人為刺史恐失天下
心以是不行踰年伶人屢以為言帝謂崇韜曰吾已許
周匝矣使吾慙見此三人公言雖正然當為我屈意行
之五月壬寅以俊為景州刺史徳源為憲州刺史時親
軍有從帝百戰未得刺史者莫不憤歎　乙巳右諫議