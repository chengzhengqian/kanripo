獨不聞童謡之言乎盖卯年未至故以二軍開飲江之
路耳㝠期使然非復人事寡人受命相滅期之白登師
行未逺爾自送死豈容復令爾生全饗有桑乾哉爾有
幸得為亂兵所殺不幸則生相鎻縳載以一驢直送都
市耳我本不圗全若天地無靈方屈於爾虀之粉之屠
之裂之猶未足以謝本朝爾智識及衆力豈能勝符堅
邪今春雨已降兵方四集爾但安意攻城勿遽走糧食
乏者可見語當出廪相貽得所送劒刀欲令我揮之爾