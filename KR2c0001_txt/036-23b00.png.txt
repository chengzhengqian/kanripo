引兵㑹之　秋七月康承訓克臨渙殺獲萬人遂抜襄城
留武小雎等寨曹翔抜滕縣進擊豐沛賊諸寨戍兵多
相帥逃匿保據山林賊抄掠者過之輙為所殺而五八
村尤甚有陳全裕者為之帥凡叛勛者皆歸之衆至數
千人戰守之具皆備環地數十里賊莫敢近康承訓遣
人招之遂舉衆來降賊黨益離蘄縣土豪李衮殺賊守
將舉城降於承訓沛縣守將李直詣彭城計事禆將朱
玫舉城降於曹翔直自彭城還玫逆擊走之翔發兵戍