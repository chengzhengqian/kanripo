惡饑餓六死也時氣疾疫七死也民有七亡而無一得
欲望國安誠難民有七死而無一生欲望刑措誠難此
非公卿守相貪殘成化之所致邪羣臣幸得居尊官食
重禄豈有肯加惻隱於細民助陛下流教化者邪志但
在營私家稱賔客為姦利而已以茍容曲從為賢以拱
黙尸祿為智謂如臣宣等為愚陛下擢臣巖穴誠冀有
益毫毛豈徒欲使臣美食大官重高門之地哉天下乃
皇天之天下也陛下上為皇天子下為黎庻父母奈何