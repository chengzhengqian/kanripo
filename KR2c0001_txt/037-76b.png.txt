則沙陀太盛朝廷危矣上乃賜克用詔褒其忠款而言
不臣之状行瑜為甚自朕出幸以來茂貞韓建自知其
罪不忘國恩職貢相繼且當休兵息民克用奉詔而止
既而私於詔使曰觀朝廷之意似疑克用有異心也然
不去茂貞闗中無安寧之日又詔免克用入朝将佐或
言今宻邇闕廷豈可不入見天子克用猶豫未决蓋寓
言於克用曰曏者王行瑜輩縱兵狂悖致鑾輿播越百
姓犇散今天子還未安席人心尚危大王若引兵度渭