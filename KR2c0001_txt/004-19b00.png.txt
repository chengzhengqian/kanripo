侯奉兄去病祀即日拜光子禹為右将軍三月庚午光
薨上及皇太后親臨光喪中二千石治冡賜梓宫葬具
皆如乘輿制度謚曰宣成侯發三河卒穿復土置園邑
三百家長丞奉守下詔復其後世疇其爵邑世世無有
所與御史大夫魏相上封事曰國家新失大将軍宜顯
明功臣以填藩國毋空大位以塞争權宜以車騎将軍
安世為大将軍毋令領光禄勲事以其子延夀為光禄
勲上亦欲用之夏四月戊申以安世為大司馬車騎将