唐宏為静街使禁止之駢先為鹽鐵使積年不貢奉貨
財在揚州者填委如山駢作郊天御樓六軍立仗儀服
及大殿元㑹内署行幸供張器用皆刻鏤金玉蟠龍蹙
鳯數十萬事悉為亂兵所掠歸於閭閻張陳寝處其中
庚午獲諸葛殷杖殺之棄尸道旁怨家抉其目斷其舌
衆以瓦石投之須臾成塜吕用之之敗也其黨鄭杞首
歸師鐸師鐸署杞知海陵監事杞至海陵隂記髙霸得
失聞於師鐸霸獲其書杖杞背㫁手足刳目截舌然後