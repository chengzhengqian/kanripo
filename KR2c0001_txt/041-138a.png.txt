王韓延徽趙延夀等諸大臣皆有賂遺小不如意輙来
責讓帝常卑辭謝之晉使者至契丹契丹驕倨多不遜
語使者還以聞朝野咸以為恥而帝事之曾無倦意以
是終帝之世與契丹無隙然所輸金帛不過數縣租賦
往往託以民困不能滿數其後契丹主屢止帝上表稱
臣但令為書稱兒皇帝如家人禮　契丹遣使如洛陽
取趙延夀妻唐燕國長公主以歸　冬十月戊寅契丹
遣使奉寶冊加帝尊號曰武英明義皇帝帝以大梁舟