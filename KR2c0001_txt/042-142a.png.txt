人夫人曰妾於崇諫非不愛也然軍法不可私名節不
可虧若貸之則劉氏為不忠之門妾與公何面目見將
士乎趣命斬之然後成喪將士皆感泣議者以唐援兵
尚彊多請罷兵帝疑之李穀寢疾在第二月丙寅帝
使范質王溥就與之謀穀上疏以為夀春危困破在旦
夕若鑾駕親征則將士争奮援兵震恐城中知亡必可
下矣上悅　甲戌以王朴權東京留守兼判開封府事
以三司使張美為大内都巡檢以侍衛都虞候韓通為