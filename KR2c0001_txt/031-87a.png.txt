祿山光逺乃與長安令蘇震帥府縣官千餘人來犇己
卯至靈武上以光逺為御史大夫兼京兆尹使之渭北
招集吏民以震為中丞震瓌之孫也祿山以田乾真為
京兆尹侍御史吕諲右拾遺楊綰奉天令安平崔器相
繼詣靈武以諲器為御史中丞綰為起居舍人知制誥
上命河西節度副使李嗣業將兵五千赴行在嗣業與
節度使梁宰謀且緩師以觀變綏徳府折衝叚秀實讓
嗣業曰豈有君父告急而臣子晏然不赴者乎特進常