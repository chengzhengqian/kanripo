江陵破孫盛吳王遣諸葛瑾等將兵往解圍夏侯尚撃
却之江陵中外斷絶城中兵多腫病堪戰者裁五千人
真等起土山鑿地道立樓櫓臨城弓矢雨注將士皆失
色然晏如無恐意方厲吏士伺間隙攻破魏兩屯魏兵
圍然凡六月江陵令姚泰領兵備城北門見外兵盛城
中人少榖食且盡惧不濟謀為内應然覺而殺之時江
水淺陿夏侯尚欲乗船將歩騎入渚中安屯作浮橋南
北往來議者多以為城必可㧞董昭上疏曰武皇帝智