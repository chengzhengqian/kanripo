凶人之濟其身非亂世莫由焉魯爽以世亂之情而行
之於平日其取敗也宜哉　南郡王義宣至鵲頭慶之
送爽首示之并與書曰僕荷任一方而釁生所統近聊
帥輕師指徃翦撲軍鋒裁及賊爽授首公情契異常或
欲相見及其可識指送相呈爽累世將家驍猛善戰號
萬人敵義宣與質聞其死皆駭懼栁元景軍于采石王
𤣥謨以臧質衆盛遣使来求益兵上使元景進屯姑孰
太傅義恭與義宣書曰徃時仲堪假兵靈寳尋害其族