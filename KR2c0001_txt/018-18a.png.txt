邯川䕶軍孟愷諌曰今連年饑饉南逼磐熾北逼䝉遜
百姓不安逺征雖克必有後患不如與熾磐結盟通糴
慰撫雜部足食繕兵俟時而動傉檀不從謂太子虎臺
曰䝉遜近去不能猝来日夕所慮唯在熾磐然熾磐兵
少易禦汝謹守樂都吾不過一月必還矣乃帥騎七千
襲乙弗大破之獲馬牛羊四十餘萬河南王熾磐聞之
欲襲樂都羣臣咸以為不可太府主簿焦襲曰傉檀不
顧近患而貪逺利我今伐之絶其西路使不得還救則