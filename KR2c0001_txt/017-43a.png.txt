得之得之則彼氣沮而我氣倍因而薄之破賊必矣道
規曰善遂徃攻而得之因傳呼曰已得何澹之矣澹之
軍中驚擾無忌之衆亦以為然乗勝進攻澹之等大破
之無忌等克湓口進據尋陽遣使奉送宗廟主祏還京
師加劉裕都督江州諸軍事桑落之戰胡藩所乗艦為
官軍所燒藩全鎧入水潜行三十許歩乃得登岸時江
陵路已絶乃還豫章劉裕素聞藩為人忠直引參領諸
軍事　桓𤣥收集荆州兵曽未三旬有衆二萬樓船器