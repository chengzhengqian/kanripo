財貨篡取罪人妻略婦女商賈閉塞如避冦讎又擅發
縁邊諸郡突騎有才力者有司莫敢舉奏袁安劾景擅
發邊兵驚惑吏民二千石不待符信而輒承景檄當伏
顯誅又奏司𨽻校尉河南尹阿附貴戚不舉劾請免官
案罪並寢不報駙馬都尉瓌獨好經書節約自修尚書
何敞上封事曰昔鄭武姜之幸叔叚衛莊公之寵州吁
愛而不教終至凶戾由是觀之愛子若此猶饑而食之
以毒適所以害之也伏見大將軍憲始遭大憂公卿比