德敗走右方兵救之撃斬孝剛建德怒還攻黎陽克之
虜淮安王神通李世勣父葢魏徵及帝妹同安公主唯
李世勣以數百騎走濟河數日以其父故還詣建德降
衛州聞黎陽陷亦降建德以李世勣為左驍衛將軍使
守黎陽常以其父蓋自隨為質以魏徵為起居舍人滑
州刺史王軌奴殺軌攜其首詣建德降建德曰奴殺主
大逆吾何為受之立命斬奴返其首於滑州吏民感悦
即日請降於是其旁州縣及徐圓朗等皆望風歸附己