以為必克勸裕行裕以昶監中軍留府事謝裕安之兄
孫也　己巳劉裕發建康帥舟師自淮入泗五月至下
邳留船艦輜重歩進至瑯邪所過皆築城留兵守之或
謂裕曰燕人若塞大峴之險或堅壁清野大軍深入不
惟無功将不能自歸奈何裕曰吾慮之熟矣鮮卑貪婪
不知逺計進利虜獲退惜禾苖謂我孤軍逺入不能持
久不過進據臨朐退守廣固必不能守險清野敢為諸
君保之南燕主超聞有晉師引羣臣㑹議征虜将軍公