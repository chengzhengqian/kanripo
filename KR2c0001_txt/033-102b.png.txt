橋上猶兾懐光革心收其力用寝晟奏不下懐光欲緩
戰期且激怒諸軍奏言諸軍糧賜薄神策獨厚厚薄不
均難以進戰上以財用方窘若糧賜皆比神策則無以
給之不然又逆懐光意恐諸軍觖望乃遣陸贄詣懐光
營宣慰因召李晟參議其事懐光意欲晟自乞减損使
失士心沮敗其功乃曰将士戰鬬同而糧賜異何以使
之恊力贄未有言數顧晟晟曰公為元帥得専號令晟
將一軍受指蹤而已至扵增减衣食公當裁之懐光黙