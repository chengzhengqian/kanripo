知所出張華白帝遣殿中將軍王宫齎騶虞幡出麾衆
曰楚王矯詔勿聴也衆皆釋杖而走瑋左右無復一人
窘廹不知所為遂執之下廷尉乙丑斬之瑋出懷中青
紙詔流涕以示監刑尚書劉頌曰幸託體先帝而受枉
乃如此乎公孫宏岐盛並夷三族瑋之起兵也隴西王
泰嚴兵將助瑋祭酒丁綏諌曰公為宰相不可輕動且
夜中倉猝宜遣人參審定問泰乃止衛瓘女與國臣書
曰先公名諡未顯每怪一國蔑然無言春秋之失其咎