壯士十人刲其肉自㗖之洪至死罵不絶聲帝置洪二
子於近衛厚給其家　丙戌下制削董璋官爵興兵討
之　丁亥以孟知祥兼西南面供饋使以天雄節度使
石敬瑭為東川行營都招討使以夏魯竒為之副璋使
孟思恭分兵攻集州思恭輕進敗歸璋怒遣還成都知
祥免其官戊子以石敬瑭權知東川事庚寅以右武衛
上將軍王思同為西都留守兼行營馬步都虞候為伐
蜀前鋒　　冬十月癸巳李仁罕圍遂州夏魯竒嬰城