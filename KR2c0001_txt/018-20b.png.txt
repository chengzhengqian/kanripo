藩屏雖知樂都已䧟妻子為禽先歸獲賞後順受誅然
不知主上存亡未敢歸命妻子小事豈足動心若貪一
時之利忘委付之重者大王亦安用之熾磐乃遣虎臺
以手書諭之賢政曰汝為儲副不能盡節靣縳於人棄
父忘君堕萬世之業賢政義士豈效汝乎聞傉檀至左
南乃降熾磐聞傉檀至遣使郊迎待以上賔之禮秋七
月熾磐以傉檀為驃騎大将軍賜爵左南公南涼文武
依才銓叙嵗餘熾磐使人鴆傉檀左右請觧之傉檀曰