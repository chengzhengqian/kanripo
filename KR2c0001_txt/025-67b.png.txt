遂遲留不進孝寛與藝由是得免堅又令候正破六韓
裒詣迥諭㫖密與總管府長史晉昶等書令為之備迥
聞之殺昶及裒集文武士民登城北樓令之曰楊堅藉
后父之勢挾㓜主以作威福不臣之迹暴扵行路吾與
國舅甥任兼將相先帝處吾如此本欲寄以安危今欲
與卿等糾合義勇以匡國庇民何如衆咸從命迥乃自
稱大總管承制置官司時越王招入朝留少子在國迥
奉以號令甲子堅發闗中兵以韋孝寛為行軍元帥郕