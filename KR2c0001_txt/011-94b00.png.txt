日謂弟處曰我負卿卿不負我遂斬敏於建業夷三族
於是㑹稽等郡盡殺敏諸弟時平東將軍周馥代劉準
鎮夀春三月己未朔馥傳敏首至京師詔徴顧榮為侍
中紀瞻為尚書郎太傅越辟周玘為參軍陸玩為掾玩
機之從弟也榮等至徐州聞北方愈亂疑不進越與徐
州刺史裴盾書曰若榮等顧望以軍禮發遣榮等懼逃
歸盾楷之兄子越妃兄也
　通鑑紀事本末卷十一下