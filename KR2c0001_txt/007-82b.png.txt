京樊豐等譖太子乳母王男厨監邴吉等殺之家属徙
比景太子思男吉數為歎息京豐懼有後害乃與閻后
造搆讒逆傾覆太子及東宫官屬帝怒召公卿以下
議廢太子耿寳等承㫖皆以為當廢太僕來厯與太常
桓焉廷尉犍為張皓議曰經說年未滿十五過惡不在
其身且男吉之謀皇太子容有不知宜選忠良保傅輔
以禮義廢置事重此誠聖㤙所宜宿留帝不從焉郁之子也張皓退復上書曰昔賊妄造虚無搆讒臣江充