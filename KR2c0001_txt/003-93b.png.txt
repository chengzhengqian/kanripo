信惑神怪巡遊無度使百姓疲敝起為盜賊其所以異
於秦始皇者無㡬矣然秦以之亡漢以之興者孝武能
尊先王之道知所統守受忠直之言惡人欺蔽好賢不
倦誅賞嚴明晩而改過顧託得人此其所以有亡秦之
失而免亡秦之禍乎
　　巫蠱之禍
漢武帝太始三年皇子弗陵生弗陵母曰河間趙倢伃
居鉤弋宫任身十四月而生上曰聞昔堯十四月而生