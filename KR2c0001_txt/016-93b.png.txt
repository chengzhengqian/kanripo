帝悉收其衆以代人庫狄干為北部大人麟引兵還中
山劉衛辰居朔方兵馬甚盛後秦主萇以衛辰為大將
軍大單于河西王幽州牧西燕主永以衛辰為大將軍
朔州牧　十二月燕主垂以魏王珪為西單于封上谷
王珪不受
十二年劉顯地廣兵彊雄於北方㑹其兄弟乖爭魏長
史張衮言於魏王珪曰顯志在并吞今不乘其内潰而
取之必為後患然吾不能獨克請與燕共攻之珪從之