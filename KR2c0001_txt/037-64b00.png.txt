曰王室日卑號令不出國門此乃志士憤恨之秋藥弗
瞑眩厥疾弗瘳朕不能甘心為孱懦之主愔愔度日坐視
陵夷卿但為朕調兵食朕自委諸王用兵成敗不以責
卿讓能曰陛下必欲行之則中外大臣共宜協力以成
聖志不當獨以任臣上曰卿位居元輔與朕同休戚
無宜避事讓能泣曰臣豈敢避事况陛下所欲行者憲
宗之志也顧時有所未可勢有所不能耳但恐他日臣
徒受晁錯之誅不能弭七國之禍也敢不奉詔以死繼