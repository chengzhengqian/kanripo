稱寳皇之命謂閩王延鈞曰茍能避位受道當為天子
六十年延鈞信之丙子命其節度副使繼鵬權軍府事
延鈞避位受籙道名𤣥錫
三年春三月甲辰閩王延鈞復位　　夏六月閩王延
鈞謂陳守元曰為我問寳皇既為六十年天子後當何
如明日守元入白昨夕奏章得寳皇㫖當為大羅仙主
徐彦等亦曰北廟崇順王嘗見寳皇其言與守元同延
鈞益自負始謀稱帝表朝廷云錢鏐卒請以臣為吳越