十三年　初韋皋在西川開青溪道以通羣蠻使由獨
入貢又選羣蠻子弟聚之成都敎以書數欲以慰悦羈
縻之業成則去復以它子弟繼之如是五十年羣蠻子
弟學於成都者殆以千數軍府頗厭於禀給又蠻使入
貢利於賜與所從傔人浸多杜悰為西川節度使奏請
節減其數詔從之南詔豐祐怒其賀冬使者留表付嶲
州而還又索暫學子弟移牒不遜自是入貢不時頗擾
邊境㑹宣宗崩遣中使告哀時南詔豐祐適卒子酋龍