競加敬事又侵漁百姓取財為恵亦未合布施之道也
疏奏不省道子埶傾内外逺近犇凑帝漸不平然猶外
加優崇侍中王國寳以讒佞有寵於道子扇動朝衆諷
八座啟道子宜進位丞相揚州牧假黄鉞加殊禮䕶軍
将軍南平車𦙍曰此乃成王所以尊周公也今主上當
陽非成王之比相王在位豈得為周公乎乃稱疾不署
疏奏帝大怒而嘉𦙍有守中書侍郎范寗徐邈為帝所
親信數進忠言補正闕失指斥奸黨王國寶寗之甥也