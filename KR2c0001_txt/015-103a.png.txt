逃死而卒不免將為天下笑吾聞東朝比來始更悔寤
主后相尤吾今還東故遣告汝吾已行矣便可速發令
疑之躊躇終日又不可審覆乃將舊騎詐為出獵遂犇
樂安王臧於石門猛表令叛狀垂懼而出走及藍田為
追騎所獲秦王堅引見東堂勞之曰卿家國失和委身
投朕賢子心不忘本猶懐首丘亦各其志不足深咎然
燕之將亡非令所能存惜其徒入虎口耳且父子兄弟
罪不相反卿何為過懼而狼狽如是乎待之如舊燕人