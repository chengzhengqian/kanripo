茍能禁暴除害以保全其生賞善罰惡使不至於亂斯
可謂之君矣是以三代之前海内諸侯何啻萬國有民
人社稷者通謂之君合萬國而君之立法度班號令而
天下莫敢違者乃謂之王王德既衰彊大之國能帥諸
侯以尊天下者則謂之霸故自古天下無道諸侯力争
或曠世無王者固亦多矣秦焚書阬儒漢興學者始推
五德生勝以秦為閏位在木火之間霸而不王於是正
閏之論興矣及漢室顛覆三國鼎峙晉氏失馭五胡雲