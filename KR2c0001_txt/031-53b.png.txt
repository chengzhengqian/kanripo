太守與陳留長史楊朝宗將胡騎千餘東略地郡縣官
多望風降走惟東平太守嗣呉王祗濟南太守李隨起
兵拒之祗禕之弟也郡縣之不從賊者皆倚呉王為名
單父尉賈賁帥吏民南擊睢陽斬張通晤李庭望引兵
欲東徇地聞之不敢進而還　上議親征太子監國楊
國忠使貴妃請命事遂寢事見楊/氏之寵
顏真卿召募勇士旬日至萬餘人諭以舉兵討安祿山
繼以涕泣士皆感憤祿山使其黨叚子光齎李憕盧奕