梁分為五淮南分為三皇子始立者大國不過十餘城
長沙燕代雖有舊名皆亡南北邊矣景遭七國之難抑
損諸侯減黜其官武有衡山淮南之謀作左官之律設
附益之法諸侯惟得衣食租税不與政事至於哀平之
際皆繼體苖裔親屬疎逺生於帷墻之中不為士民所
尊埶與富室無異而本朝短世國統三絶是故王莽知
漢中外殫微本末俱弱無所忌憚生其姦心因母后之
權假伊周之稱顓作威福廟堂之上不降階序而運天