得其所畧民四百七十人還付大昆彌其馬牛羊以給
軍食又捕得抱闐貴人伊孥毒入康居東界令軍不得
為㓂間呼其貴人屠墨見之諭以威信與飲盟遣去徑
引行未至單于城可六十里止營復捕得康居貴人貝
色子男開牟以為導貝色于即屠墨母之弟皆怨單于
由是具知郅支情明日引行未至城三十里止營單于
遣使問漢兵何以来應曰單于上書言居困阸願歸計
彊漢身入朝見天子哀閔單于棄大國屈意康居故使