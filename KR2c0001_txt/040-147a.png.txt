王衍堅閉近闗折吾兵勢倘延旬浹則勝負未可知矣
乃與嚴乘馬浮度江従兵得濟者僅千人溺死者亦千
餘人遂入鹿頭闗丁未進據漢州居三日後軍始至王
宗弼遣使以幣馬牛酒勞軍且以蜀主書遺李嚴曰公
來吾即降或謂嚴曰公首建伐蜀之策蜀人怨公深入
骨髓不可往嚴不従欣然馳入成都撫諭吏民告以大
軍繼至蜀君臣後宫皆慟哭蜀主引嚴見太后以母妻
為託宗弼猶乗城為守備嚴悉命撤去樓櫓己酉魏王繼岌