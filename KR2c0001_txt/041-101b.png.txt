自閬州將兩川兵屯木馬寨先是西川牙内指揮使太
谷龎福誠昭信指揮使謝鍠屯來蘇村聞劒門失守相
謂曰使北軍更得劒州則二蜀勢危矣遽引部兵千餘
人間道趣劒州始至官軍萬餘人自北山大下會日暮
二人謀曰衆寡不敵逮明則吾屬無遺矣福誠夜引兵
數百升北山大譟於官軍營後鍠帥餘衆操短兵自其
前急擊之官軍大驚空營遁去復保劒門十餘日不出
孟知祥聞之喜曰吾始謂𢎞贄等克劒門徑據劒州堅