留不同者各任所之敕城門不復相禁於是趙人百里
内悉入城胡羯去者填門閔知胡之不為已用班令内
外趙人斬一胡首送鳳陽門者文官進位三等武官悉
拜牙門一日之中斬首數萬閔親帥趙人以誅胡羯無
貴賤男女少長皆斬之死者二十餘萬尸諸城外悉為
野犬豺狼所食其屯戌四方者閔皆以書命趙人為將
帥者誅之或髙鼻多須濫死者半
六年春正月趙大將軍閔欲滅去石氏之迹託以䜟文