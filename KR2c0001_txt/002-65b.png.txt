常在匈奴然右賢王事已在赦前單于勿深誅單于若
稱書意明告諸吏使無負約有信敬如單于書後頃之
冐頓死子稽粥立號曰老上單于老上單于初立帝復
遣宗室女翁主為閼氏使宦者燕人中行說傅翁主
說不欲行漢强使之說曰必我也為漢患者中行說
既至因降單于單于甚親幸之初匈奴好漢繒絮食物
中行說曰匈奴人衆不能當漢之一郡然所以强者以
衣食異無仰於漢也今單于變俗好漢物漢物不過什