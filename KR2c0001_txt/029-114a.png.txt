婆至都太后寵待賞賜甚厚以為右衛大將軍使將其
衆守洪源谷
久視元年秋閏七月丁酉吐蕃將麴莽布支冦凉州圍
昌松隴右諸軍大使唐休璟與戰於洪源谷麴莽布支
兵甲鮮華休璟謂諸將曰諸論既死麴莽布支新為將
不習軍事諸貴臣子弟皆從之望之雖如精銳實易與
耳請為諸君破之乃被甲先䧟陳六戰皆㨗吐蕃大奔
斬首二千五百級獲二禆將而還　庚戌以魏元忠為