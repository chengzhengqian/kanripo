皇不血食矣太后亦以為然昭德乾祐之子也　壬辰
殺鸞臺侍郎同平章事樂思晦右衛將軍李安静安静
綱之孫也太后將革命王公百官皆上表勸進安静獨
正色拒之及下制獄來俊臣詰其反狀安静曰以我唐
家老臣須殺即殺若問謀反實無可對俊臣竟殺之
長夀元年春一月丁夘太后引見存撫使所舉人無問
賢愚悉加擢用髙者試鳯閣舎人給事中次試貟外郎
侍御史補闕捨遺校書郎試官自此始時人為之語曰