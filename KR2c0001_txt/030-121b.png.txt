從國法元忠功不逮君集身乂非國戚與李多祚等謀
反男入逆徒是宜赤族汚官但有朋黨飾辭營救以惑
聖德陛下仁恩欲掩其過臣所以犯龍鱗忤聖意者正
以事闗宗社耳上頗然之元忠坐繫大理貶渠州司馬
宗楚客令給事中冉祖雍奏言元忠既犯大逆不應出
佐渠州楊再思李嶠亦賛之上謂再思等曰元忠驅使
日乆朕特矜容制命己行豈宜數改輕重之權應自朕
出卿等頻奏殊非朕意再思等惶懼拜謝監察御史袁