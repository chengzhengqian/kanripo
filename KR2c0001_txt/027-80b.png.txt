之也宜據武牢之險以拒之伺間而動破之必矣記室
薛収曰世充保據東都府庫充實所將之兵皆江淮精
鋭即日之患但乏糧食耳以是之故為我所持求戰不
得守則難乆建德親帥大衆逺來赴援亦當極其精鋭
致死於我若縱之至此兩冦合從轉河北之粟以饋洛
陽則戰争方始偃兵無日混一之期殊未有涯也今宜
分兵守洛陽深溝高壘世充出兵慎勿與戰大王親帥
驍鋭先據成皋厲兵訓士以待其至以逸待勞決可克