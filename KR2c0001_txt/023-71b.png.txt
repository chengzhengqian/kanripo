史湛海珍等將兵三萬趣懸瓠運糧食應接侯景　夏
五月髙澄遣武衛將軍元柱等將數萬衆晝夜兼行以
襲侯景遇景於潁川北柱等大敗景以羊鴉仁等軍猶
未至乃退保潁川　東魏司徒韓軌等圍侯景於潁川
景懼割東荆北兖州魯陽長社四城賂魏以求救尚書
左僕射于謹曰景少習兵姦詐難測不如厚其爵位以
觀其變未可遣兵也荆州刺史王思政以為若不因機
進取後悔無及即以荆州步騎萬餘從魯陽關向陽翟