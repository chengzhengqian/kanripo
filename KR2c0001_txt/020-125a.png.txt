王銶南豫州刺史宜都王鏗　冬十月以宣城公鸞為
大傅領大將軍揚州牧都督中外諸軍事加殊禮進爵
為王宣城王謀繼大統多引朝廷名士與㕘籌策侍中
謝朏心不願乃求出為吳興太守至郡致酒數斛遺其
弟書曰可力飲此勿豫人事
臣光曰臣聞衣人之衣者懷人之憂食人之食者死人
之事二謝兄弟比肩貴近安享榮禄危不預知為臣如
此可謂忠乎　宣城王雖専國政人情猶未服王胛上