冀幽州為東征之計皆三五發卒諸州軍造甲者五十
餘萬人船夫十七萬人為水所沒虎狼所食者三分居
一加之公侯牧宰競營私利百姓失業愁困具丘人李𢎞
因衆心之怨自言姓名應䜟連結黨與署置百寮事發
誅之連坐者數千家虎畋獵無度晨出夜歸又多微行
躬察作役侍中京兆韋謏諌曰陛下忽天下之重輕行
斤斧之間猝有狂夫之變雖智勇將安所施又興役無
時廢民耘獲吁嗟盈路殆非仁聖之所忍為也虎賜謏