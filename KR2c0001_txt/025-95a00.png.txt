而迫羣官之請乃令付外詳議總又抑憲等由是議久
不決帝從容謂侍臣曰王氣在此齊兵三來周師再來
無不摧敗彼何為者邪都官尚書孔範曰長江天塹古
以為限隔南北今日隋軍豈能飛度邪邊將欲作功勞
妄言事急臣毎患官卑虜若度江臣定作太尉公矣或
妄言北軍馬死範曰此是我馬何為而死帝笑以為然
故不為深備奏伎縱酒賦詩不輟
隋文帝開皇九年春正月乙丑朔陳主朝㑹羣臣大霧