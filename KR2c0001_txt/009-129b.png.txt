士衆約若事定府庫百物孤無預焉及㧞成都士衆皆
捨干戈赴諸藏競取寳物軍用不足備甚憂之劉巴曰
此易耳但當鑄直百錢平諸物價令吏為官市備從之
數月之間府庫充實時議者欲以成都名田宅分賜諸
將趙雲曰霍去病以匈奴未滅無用家為今國賊非但
匈奴未可求安也須天下都定各反桑梓歸耕本土乃
其宜耳益州人民初罹兵革田宅皆可歸還令安居復
業然後可役調得其歡心不宜奪之以私所愛也備從