月蘇定方擊西突厥沙鉢羅可汗至金山北先擊處木
昆部大破之其俟斤嬾獨禄等帥萬餘帳來降定方撫
之發其千騎與俱右領軍郎將薛仁貴上言泥孰部素
不伏賀魯為賀魯所破虜其妻子今唐兵有破賀魯諸
部得泥孰妻子者宜歸之仍加賜賚使彼明知賀魯為
賊而大唐為之父母則人致其死不遺力矣上從之泥
孰喜請從軍共擊賀魯定方至曵咥河西沙鉢羅帥十
姓兵且十萬來拒戰定方將唐兵及逥紇萬餘人擊之