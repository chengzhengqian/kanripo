世弗聽遂殺蒙毅及内史恬恬曰自吾先人及至子孫
積功信於秦三世矣今臣将兵三十餘萬身雖囚繫其
勢足以倍畔然自知必死而守義者不敢辱先人之教
以不忘先帝也乃吞藥自殺
二世元年春二世東行郡縣李斯從到碣石竝海南至
㑹稽而盡刻始皇所立刻石旁著大臣從者名以章先
帝成功盛德而還夏四月二世至咸陽謂趙髙曰夫人
生居世間也譬猶騁六驥過決隙也吾既已臨天下矣