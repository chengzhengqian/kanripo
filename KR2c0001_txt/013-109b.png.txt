穆帝永和三年冬十月武都氐王楊初遣使來稱藩詔
以初為使持節征南將軍雍州刺史仇池公
十一年春正月故仇池公楊毅弟宋奴使其姑子梁式
王刺殺楊初初子國誅式王及宋奴自立為仇池公桓
温表國為鎭北將軍秦州刺史
十二年仇池公楊國從父俊殺國自立以俊為仇池公
國子安犇秦
升平四年春正月仇池公楊俊卒子世立