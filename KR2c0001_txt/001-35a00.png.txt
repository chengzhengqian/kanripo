悔使追之孟嘗君至關關法雞鳴而出客時尚早追者
将至客有善為雞鳴者野雞聞之皆鳴孟嘗君乃得脫
歸　楚人告于秦曰頼社稷神靈國有王矣秦王怒發
兵出武關擊楚斬首五萬取十六城
十八年楚懷王亡歸秦人覺之遮楚道懷王從間道走
趙趙主父在代趙人不敢受懷王将走魏秦人追及之
以歸十九年楚懷王發病薨於秦秦人歸其䘮楚人皆憐之