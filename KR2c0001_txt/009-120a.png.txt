曰宜速行保江陵今雖擁大衆被甲者少若曹公兵至
何以拒之備曰夫濟大事必以人為本今人歸吾吾何
忍棄去　習鑿齒論曰劉𤣥徳雖顛沛險難而信義愈明勢
偪事危而言不失道追景升之顧則情感三軍戀赴義
之士則甘與同敗終濟大業不亦宜乎　操以江陵有
軍實恐劉備據之乃釋輜重輕軍到襄陽聞備已過操將
精騎五千急追之一日一夜行三百餘里及於當陽之
長坂備棄妻子與諸葛亮張飛趙雲等數十騎走操