草野茍求生耳以夏王之英武平定河朔士馬精强一
朝為擒易如反掌豈非天命有所屬非人力所能争邪
今喪敗如此守亦無成逃亦不免等為亡國豈可復遺
毒於民不若悉心請命於唐必欲得繒帛者當盡散府
庫之物勿復殘民也於是運府庫之帛數十萬段置萬
春宫東街以散將卒凡三晝夜乃畢仍布兵守坊巷得
物者即出無得更入人家士卒散盡然後與右僕射裴
矩行臺曹旦帥其百官奉建德妻曹氏及傳國八璽幷