一所以能與我為敵者正以隨逐水草居處無常射獵
為業人皆習武疆則進兵抄掠弱則竄伏山林唐兵雖
多無所施用若築城而居變更舊俗一朝失利必為所
滅釋老之法教人仁弱非用武事勝之術不可崇也毗
伽乃止
六年春正月辛丑突厥毗伽可汗來請和許之
八年夏六月突厥降戸僕固都督勺磨及跌部落散
居受降城側朔方大使王晙言其隂引突厥謀䧟軍城