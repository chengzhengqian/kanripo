頭歸王建乃沐浴以俟刃可知斬湘及二子降於建士
民皆泣甲戌建持永平旌節入卭州以節度判官張琳
知留後繕完城隍撫安夷獠經營蜀雅冬十月癸未朔
建引兵還成都蜀州将李行周逐李公鉥舉城降建
二年春二月韋昭度将諸道兵十餘萬討陳敬瑄三年
不能克饋運不繼朝議欲息兵三月乙亥制復敬瑄官
爵令顧彦朗王建各帥衆歸鎮　夏四月成都城中乏
食棄兒滿路民有潛入行營販米入城者邏者得之以