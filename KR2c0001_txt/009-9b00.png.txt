盟主有驕色邈正議責紹紹怒使操殺之操不聽曰孟
卓親友也是非當容之今天下未定奈何自相危也操
之前攻陶謙志在必死敕家曰我若不還徃依孟卓後
還見邈垂泣相對陳留髙柔謂鄉人曰曹將軍雖據兖
州本有四方之圖未得安坐守也而張府君恃陳留之
資將乗間為變欲與諸君避之何如衆人皆以曹張相
親柔又少年不然其言柔從兄幹自河北呼柔柔舉宗
從之吕布之捨袁紹從張楊也過邈臨别把手共誓紹