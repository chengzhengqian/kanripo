十僕易之全武夜半賂閽者逃去綰等果召田頵頵引
兵赴之先遣親吏何饒謂鏐曰請大王東如越州空府
庫以相待無為殺士卒鏐報曰軍中叛亂何方無之公
為節帥乃助賊為逆戰則亟戰又何大言頵築壘絶徃
來之道鏐患之募能奪其地者賞以州衢州制置使陳
章將卒三百出城奮擊遂奪其地鏐即以為衢州刺史
顧全武至廣陵説楊行宻曰使田頵得志必為王患王
召頵還錢王請以其子傳璙為質且求昏行宻許之以