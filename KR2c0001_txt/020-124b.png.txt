曰僕受朝廷意寄翼輔外藩殿下未有愆失君以一介
之使來何容即以相付邪若朝廷必須殿下當自啟聞
更聴後㫖昭秀由是得還建康昌㝢尚之之弟子也鸞
以吳興太守孔琇之行郢州事欲使之殺晉熈王銶琇
之辭不許遂不食而死琇之靖之孫也裴叔業自尋陽
仍進向湘州欲殺湘州刺史南平王銳防閤周伯玉大
言於衆曰此非天子意今斬叔業舉兵匡社稷誰敢不
從銳典籖叱左右斬之乙酉殺銳又殺郢州刺史晉熈