衛将軍商宻擿永令發去上使侍御史収永敕過交道
瘕者勿追御史不及永還上意亦觧自悔　上嘗與張
放及趙李諸侍中共宴飲禁中皆引滿舉白談笑大噱
時乘輿幄坐張畫屏風畫紂醉踞妲己作長夜之樂侍
中光禄大夫班伯久疾新起上顧指畫而問伯曰紂為
無道至於是虖對曰書云乃用婦人之言何有踞肆於
朝所謂衆惡歸之不如是之甚者也上曰茍不若此此
圖何戒對曰沈湎於酒微子所以告去也式號式謼大