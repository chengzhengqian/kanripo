王元吉多過失皆無寵於上世民功名日盛上常有意
以代建成建成内不自安乃與元吉恊謀共傾世民各
引樹黨友上晚年多内寵小王且二十人其母競交結
諸長子以自固建成與元吉曲意事諸妃嬪謟䛕賂遺
無所不至以求媚於上或言蒸於張婕妤尹徳妃宫禁
深秘莫能明也是時東宫諸王公妃主之家及後宫親
戚横長安中奪人田宅恣為非法有司不敢詰世民居
承乾殿元吉居武徳殿後院與上臺東宫晝夜通行無