水謂光曰爾求勲而來我懼死而去我汝之父友何為
射我汝豈自解不度水南慕容紹宗教汝也光無以應
景使其徒田遷射光馬洞胷光易馬隠樹又中之退入
於軍景擒恃顯既而捨之光走入譙城紹宗曰今定何
如而尤我也光金之子也開府儀同三司叚韶夾渦而
軍潛於上風縱火景帥騎入水出而却走草濕火不復
然　侯景與東魏慕容紹宗相持數月景食盡司馬世
雲降於紹宗