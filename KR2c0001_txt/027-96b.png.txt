稱王稱帝者奚啻一人唐帝關中涼帝河右固不相防
且已為天子奈何復自貶黜必欲以小事大請依蕭詧
事魏故事軌從之戊戌軌遣其尚書左丞鄧曉入見奉
書稱皇從弟大涼皇帝臣軌而不受官爵帝怒拘曉不
遣始議興師討之上遣使與吐谷渾可汗伏允連和使
擊李軌　李軌將安修仁兄興貴仕長安表請説軌諭
以禍福上曰軌阻兵恃險連結吐谷渾突厥吾興兵撃
之尚恐不克豈口舌所能下乎興貴曰臣家在涼州奕