許孟容見上言自古未有宰相横尸路隅而盜不獲者
此朝廷之辱也因涕泣又詣中書揮涕言請奏起裴中
丞為相大索賊黨窮其姦源戊申詔中外所在搜捕獲
賊者賞錢萬緡官五品敢庇匿者舉族誅之於是京城
大索公卿家有複壁重橑者皆索之成徳軍進奏院有恒
州卒張晏等數人行止無狀衆多疑之庚戌神䇿將軍
王士則等告王承宗遣晏等殺元衡吏捕得晏等八人
命京兆尹裴武監察御史陳中師鞫之癸亥詔以王承