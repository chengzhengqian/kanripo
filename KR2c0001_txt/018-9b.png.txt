也暠乃遣邈繇與其二子歆譲逆撃之嗣敗走還張掖
暠素與嗣善尤恨之表業請誅嗣沮渠男成亦惡嗣勸
業除之業乃殺嗣遣使謝暠進暠都督凉興巴西諸軍
事鎮西将軍　冬十一月北凉晉昌太守唐瑶叛移檄
六郡推李暠為冠軍大将軍沙州刺史凉公領墩煌太
守暠赦其境内改元庚子以瑶為征虜将軍郭謙為軍
諮祭酒索仙為左長史張邈為右長史尹建興為左司
馬張體順為右司馬遣從事中郎宋繇東伐凉興并擊