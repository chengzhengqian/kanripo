章遂分屯葵園峽反斷慎運道慎懼棄車重而退温又使
董卓將兵三萬討先零羌羌胡圍卓於望垣北糧食乏
絶乃於所度水中偽立以捕魚而濳從下過軍比
賊追之決水已深不得度遂還屯扶風張温以詔書召
卓卓良久乃詣温温責讓卓卓應對不順孫堅前耳語
謂温曰卓不怖罪而鴟張大語宜以召不時至陳軍法
斬之温曰卓素著威名於河隴之間今日殺之西行無
依堅曰明公親率王師威震天下何頼於卓觀卓所言