有恩於民夷而尚兄弟生存今四州之民徒以威附德
施未加舍而南征尚因烏桓之資招其死主之臣胡人
一動民夷俱應以生蹋頓之心成覬覦之計恐青冀非
已之有也表坐談客耳自知才不足以御備重任之則
恐不能制輕任之則備不為用雖虚國逺征公無憂矣
操從之行至易郭嘉曰兵貴神速今千里襲人輜重多
難以趨利且彼聞之必為備不如留輜重輕兵兼道以
出掩其不意初袁紹數遣使召田疇於無終又即授將