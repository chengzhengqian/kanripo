禮等將精兵五萬居前龎忠等將餘兵十萬繼之翰以
兵三萬登河北阜望之鳴鼓以助其勢乾祐所出兵不
過萬人什什伍伍散如列星或疎或宻或前或却官軍
望而笑之乾祐嚴精兵陳於其後兵既交賊偃旗如欲
遁者官軍懈不為備須臾伏兵發賊乘高下木石擊殺
士卒甚衆道隘士卒如束槍槊不得用翰以氊車駕馬
為前驅欲以衝賊日過中東風暴急乾祐以草車數十
乘塞氊車之前縱火焚之煙焰所被官軍不能開目妄