六人以為女尚書使典省外奏事處當畫可廷尉髙柔
上䟽曰昔漢文惜十家之資不營小臺之娛去病慮匈
奴之害不遑治第之事況今所損者非惟百金之費所
憂者非徒北狄之患乎可粗成見所營立以充朝宴之
儀訖罷作者使得就農二方平定復可徐興周禮天子
后妃以下百二十人嬪嬙之儀既已盛矣竊聞後庭之
數或復過之聖嗣不昌殆皆由此臣愚以為可妙簡淑
媛以備内官之數其餘盡遣還家且以育精養神専静