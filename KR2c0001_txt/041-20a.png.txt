在魏城聞之以帝不委已殺令徳而委璋大驚俄而璋
過紹琛軍不謁紹琛怒乗酒謂諸將曰國家南取大梁
西定巴蜀皆郭公之謀而吾之戰功也至於去逆効順
與國家犄角以破梁則朱公也今朱郭皆無罪族滅歸
朝之後行及我矣寃哉天乎奈何紹琛所將多河中兵
河中將焦武等號哭於軍門曰西平王何罪闔門屠膾
我輩歸則與史武等同誅決不復東矣是日魏王繼岌
至泥溪紹琛至劔州遣人白繼岌云河中將士號哭不