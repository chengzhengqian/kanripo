頼丹為校尉將軍田輪臺龜兹貴人姑翼謂其王曰頼
丹本臣屬吾國今佩漢印綬來迫吾國而田必為害王
即殺頼丹而上書謝漢樓蘭王死匈奴先聞之遣其質
子安歸歸得立為王漢遣使詔新王令入朝王辭不至
樓蘭國最在東垂近漢當白龍堆乏水草常主發導負
水擔糧送迎漢使又數為吏卒所㓂懲艾不便與漢通
後復為匈奴反間數遮殺漢使其弟尉屠耆降漢具言
狀駿馬監北地傅介子使大宛詔因令責樓蘭龜兹介