殺之尉遲運至秦州亦以憂死　辛巳周宣帝傳位於
太子闡大赦改元大象自稱天元皇帝所居稱天臺冕
二十四旒車服旂皷皆倍於前王之數皇帝稱正陽宫
置納言御正諸位等官皆準天臺尊皇太后為天元皇
太后天元既傳位驕侈彌甚務自尊大無所顧憚國之
儀典率情變更毎對臣下自稱為天用樽彞珪瓚以飲
食令羣臣朝天臺者致齋三日清身一日既自比上帝
不欲羣臣同己常自帶綬及冠通天冠加金附蟬顧見