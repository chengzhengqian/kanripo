五年春二月帝有滅吴之志壬寅以尚書左僕射羊祜
都督荆州諸軍事鎮襄陽征東大將軍衛瓘都督青州
諸軍事鎮臨淄鎮東大將軍東莞王伷都督徐州諸軍
事鎮下邳祜綏懐逺近甚得江漢之心與吴人開布大
信降者欲去皆聼之減戍邏之卒以墾田八百餘頃其
始至也軍無百日之糧及其季年乃有十年之積祜在
軍常輕裘緩帶身不被甲鈴閣之下侍衛不過十數人
　初汝南何定嘗為吴大帝給使及吴主即位自表先