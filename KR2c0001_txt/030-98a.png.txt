刑况事已再發陛下皆釋不問使昌宗益自負得計天
下亦以為天命不死此乃陛下養成其亂也茍逆臣不
誅社稷亡矣請付鸞臺鳯閣三司考竟其罪䟽奏不報
崔𤣥暐亦屢以為言太后令法司議其罪𤣥暐弟司刑
少卿昇處以大辟宋璟復奏收昌宗下獄太后曰昌宗
已自奏聞對曰昌宗為飛書所逼窮而自陳勢非得已且
謀反大逆無容首免若昌宗不伏大刑安用國法太后
温言解之璟聲色逾厲曰昌宗分外承恩臣知言出禍