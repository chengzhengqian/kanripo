之舉城中出者或被刦剥楊公則親帥麾下陳於東掖
門衛送公卿士民故出者多由公則營焉衍使張𢎞策
先入清宫封府庫及圖籍于時城内珍寳委積𢎞策禁
勒部曲秋毫無犯収潘妃及嬖臣茹法珍梅蟲兒王垣
之等四十一人皆屬吏　初海陵王之廢也王太后出
居鄱陽王故第號宣徳宫己巳蕭衍以宣徳大后令追
廢涪陵王為東昏侯禇后及太子誦並為庶人以衍為
中書監大司馬録尚書事驃騎大將軍揚州刺史封建