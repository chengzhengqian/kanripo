於寡婦渡斬獲甚衆夏兵乃退壬戌太尉裕至彭城觧
嚴琅邪王徳文先歸建康裕聞王鎮惡死表言沈田子
忽發狂易奄害忠勲追贈左将軍青州刺史以彭城内
史劉遵考為并州刺史領河東太守鎮蒲阪徴荆州刺
史劉道憐為徐兖二州刺史裕欲以世子義符鎮荆州
以徐州刺史劉義隆為司州刺史鎮洛陽中軍諮議張
邵諌曰儲貳之重四海所繫不宜處外乃更以義隆為
都督荆益寕雍梁秦六州諸軍事西中郎将荆州刺史