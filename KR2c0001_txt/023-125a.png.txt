合勇士得百餘人癸酉襲廣陵斬南兖州刺史董紹先
據城馳檄逺近推前太子舍人蕭勔為刺史乙亥景遣
郭元建帥衆奄至皓嬰城固守　二月侯景遣任約于
慶等帥衆二萬攻諸藩　侯景遣侯子鑒帥舟師八千
自帥徒兵一萬攻廣陵三日克之執祖皓縛而射之箭
徧體然後車裂以徇城中無少長皆埋之於地馳馬射
而殺之以子鑒為南兖州刺史鎮廣陵景還建康　宣
城内史楊白華進據安呉侯景遣于子恱等帥衆攻之