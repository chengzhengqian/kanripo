帥卒二千赴之衆素憚纂皆不戰而潰纂入自青角門
升謙光殿紹登紫閤自殺吕超奔廣武纂憚𢎞兵彊以
位讓𢎞𢎞曰𢎞以紹弟也而承大統衆心不服是以違
先帝遺命而廢之慚負黄泉今復以弟而立豈𢎞之本
志乎纂乃使𢎞出告衆曰先帝臨終受詔如此羣臣皆
曰茍社稷有主誰敢違者纂遂即天王位大赦改元咸
寧諡光曰懿武皇帝廟號太祖諡紹曰隠王以𢎞為大
都督督中外諸軍事大司馬車騎大将軍司𨽻校尉錄