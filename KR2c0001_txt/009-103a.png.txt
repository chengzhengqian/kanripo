者八九十人如臣之比車載斗量不可勝數帝遣使求
雀頭香大貝明珠象牙犀角玳瑁孔雀翡翠闘鴨長鳴
雞於吳吳羣臣曰荆揚二州貢有常典魏所求珍玩之
物非禮也宜勿與吳王曰方有事於西北江表元元恃
主為命彼所求者於我瓦石耳孤何惜焉且彼在諒闇
之中而所求若此寧可與言禮哉皆具以與之　十二
月帝欲封吳王子登為萬戶侯吳王以登年㓜上書辭
不受復遣西曹掾吳郡沈珩入謝并獻方物帝問曰吳