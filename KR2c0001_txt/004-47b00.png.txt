兵驕者滅此五等非但人事乃天道也間者匈奴嘗有
善意所得漢民輙奉歸之未有犯于邉境雖争屯田車
師不足致意中今聞諸将軍欲興兵入其地臣愚不知
此兵何名者也今邉郡困乏父子共犬羊之裘食草莱
之實常恐不能復存難以動兵軍旅之後必有凶年言
民以其愁苦之氣傷隂陽之和也出兵雖勝猶有後憂
恐災害之變因此以生今郡國守相多不實選風俗尤
薄水旱不時按今年計子弟殺父兄妻殺夫者凡二百