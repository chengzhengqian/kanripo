一素惷弱㑹聞之心愠懟九月章武王宙奉燕主垂及
成哀段后之喪𦵏於龍城宣平陵寶詔宙悉徙髙陽王
隆參佐部曲家屬還中山㑹遣詔多留部曲不遣宙年
長屬尊㑹毎事陵侮之見者皆知其有異志　戊午魏
軍至陽曲乗西山臨晉陽遣騎環城大譟而去燕遼西
王農出戰大敗犇還晉陽司馬慕輿嵩閉門拒之農將
妻子帥數千騎東走魏中領將軍長孫肥追之及於潞
川獲農妻子燕軍盡沒農被創獨與三騎逃歸中山魏