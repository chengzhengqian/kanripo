魏王操表孫權為票騎將軍假節領荆州牧封南昌侯
魏文帝黄初元年文帝即位秋七月孫權遣使奉獻
二年夏四月孫權自公安徙都鄂更名鄂曰武昌　秋
八月孫權遣使稱臣卑辭奉章并送于禁等還朝臣皆
賀劉曄獨曰權無故求降必内有急權前襲殺關羽劉
備必大興師伐之外有彊冦衆心不安又恐中國往承
其釁故委地求降一以却中國之兵二假中國之援以
彊其衆而疑敵人耳天下三分中國十有其八吳蜀各