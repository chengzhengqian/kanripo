𦍑酋梁飢所敗西奔僊海襲乙弗鮮卑而據其地烏孤
謂羣臣曰楊軌王乞基歸誠于我卿等不速救使為𦍑
人所覆孤甚愧之平西将軍渾屯曰梁飢無經逺大略
可一戰禽也飢進攻西平西平人田𤣥明執太守郭倖
而代之以拒飢遣子為質于烏孤烏孤欲救之羣臣憚
飢兵彊多以為疑左司馬趙振曰楊軌新敗吕氏方彊
洪池以北未可兾也嶺南五郡庻幾可取大王若無開
拓之志振不敢言若欲經營四方此機不可失也使𦍑