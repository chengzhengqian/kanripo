大饑頡利恐唐乘其弊引兵入朔州揚言㑹獵實設備
焉鴻臚卿鄭元璹使突厥還言於上曰戎狄興衰専以
羊馬為候今突厥民饑畜痩此將亡之兆也不過三年
上然之羣臣多勸上乘間擊突厥上曰新與人盟而背
之不信利人之災不仁乗人之危以取勝不武縱使其
種落盡叛六畜無餘朕終不擊必待有罪然後討之
二年初突厥突利可汗建牙直幽州之北主東偏奚霫
等數十部多叛突厥來降頡利可汗以其失衆責之及