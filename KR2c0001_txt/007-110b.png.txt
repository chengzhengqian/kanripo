内以自明外觧人惑使挾姦之吏無所依託司察之臣
得盡耳目憲度既張逺邇清一則將軍身尊事顕德燿
無窮矣冀不納冀雖專朝縱横而猶交結左右宦官任
其子弟賔客以為州郡要職欲以自固恩寵穆又奏記
極諫冀終不悟報書云如此僕亦無一可邪然素重穆
亦不甚罪也冀遣書詣樂安太守陳蕃有所請託不得
通使者詐稱他客求謁蕃蕃怒笞殺之坐左轉脩武令
時皇子有疾下郡縣市珍藥而冀遣客齎書詣京兆并