節度使鎮邢州　　九月晉王還晉陽　晉人以兵逼
滄州順化節度使戴思逺棄城奔東都滄州將毛璋據
城降晉晉王命李嗣源將兵鎮撫之嗣源遣璋詣晉陽
晉王徙李存審為横海節度使鎮滄州以嗣源為安國
節度使嗣源以安重誨為中門使委以心腹重誨亦為
嗣源盡力重誨應州人也　晉人圍貝州踰年張源
徳聞河北諸州皆為晉有欲降謀于其衆衆以窮而後
降恐不免死不從共殺源徳嬰城固守城中食盡噉人