　夏六月甲子上召秦王世民謀之世民曰文幹豎子
敢為狂逆計府僚已應擒戮若不爾正應遣一將討之
耳上曰不然文幹事連建成恐應之者衆汝宜自行還
立汝為太子吾不能效隋文帝自誅其子當封建成為
蜀王蜀兵脆弱它日茍能事汝汝宜全之不能事汝汝
取之易耳上以仁智宫在山中恐盗兵猝發夜帥宿衞
南出山外行數十里東宫官屬將卒繼至者皆令三十
人為隊分兵圍守之明日復還仁智宫世民既行元吉