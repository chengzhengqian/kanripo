公也使侍中宗敞送降牋於曜索綝潛留敞使其子說
曜曰今城中食猶足支一年未易克也若許綝以車騎
儀同萬户郡公者請以城降曜斬而送之曰帝王之師
以義行也孤將兵十五年未嘗以詭計敗人必窮兵極
勢然後取之今索綝所言如此天下之惡一也輙相為
戮之若兵食審未盡者便可勉强固守如其糧竭兵㣲
亦宜早寤天命甲午宗敞至曜營乙未帝乘羊車肉袒
䘖壁輿襯出東門降羣臣號泣攀車執帝手帝亦悲不