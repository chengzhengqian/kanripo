今而自尊則中外離心安能以一隅之地拒天下之彊
敵乎祚大怒斬之於闗下
十一年秋七月涼王祚滛虐無道上下怨憤祚惡河州
刺史張瓘之彊遣張掖太守索孚代瓘守枹罕使瓘討
叛胡又遣其將易揣張玲帥歩騎萬三千以襲瓘張掖
人王鸞知術數言於祚曰此軍出必不還涼國將危并
陳祚三不道祚大怒以鸞為妖言斬以徇鸞臨刑曰我
死軍敗於外王死於内必矣祚族滅之瓘聞之斬孚起