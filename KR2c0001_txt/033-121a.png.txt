人之防慮而欲勝億兆之姦欺役智彌精失道彌逺項
籍納秦降卒二十萬慮其懐詐復叛一舉而盡阬之其
扵防虞亦已甚矣漢高豁達大度天下之士至者納用
不疑其扵備慮可謂疎矣然而項氏以滅劉氏以昌蓄
疑之與推誠其效固不同也秦皇嚴肅雄猜而荆軻奮
其隂計光武寛容慱厚而馬援輸其欵誠豈不以虚懐
待人人亦思附任數御物物終不親情思附則感而悅
之雖寇讐化為心膂矣意不親則懼而阻之雖骨肉結