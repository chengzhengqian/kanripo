察則己為葅醢矣今陛下升而用之皆為良輔何乃前
非而後是㢤誠由枉䧟與甄明耳臣恐曏之負寃得罪
者甚衆亦皆如是伏望陛下𢎞天地之仁廣雷雨之施
自垂拱以來罪無輕重一皆昭洗死者追復官爵生者
聽還鄉里如此則天下皆知昔之枉濫非陛下之意皆
獄吏之辜幽明歡欣感通和氣太后不能從
久視元年春正月戊寅内史武三思罷為特進太子少
保天官侍郎平章事吉頊貶安固尉太后以頊有幹略