東李嗣源親黨從帝者多亡去或勸李繼璟冝早自脱
繼璟終無行意帝屢遣繼璟詣嗣源繼璟固辭願死於
帝前以明赤誠帝聞嗣源在黎陽彊遣繼璟渡河召之
道遇李紹榮紹榮殺之　庚辰帝發汜水辛巳李嗣源
至白臯遇山東上供絹數船取以賞軍安重誨從者爭
舟行營馬步使陶玘斬以徇由是軍中肅然玘許州人
也嗣源濟河至滑州遣人招苻習習與嗣源會於胙城
安審通亦引兵来會知汴州孔循遣使奉表西迎帝亦