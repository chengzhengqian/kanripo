請給百舸為前驅丙申至姑孰以鎮惡為振武將軍與
龍驤將軍蒯恩將百舸前發裕戒之曰若賊可擊擊之
不可者燒其船艦留屯水際以待我於是鎮惡晝夜兼
行揚聲言劉兖州至冬十月己未鎮惡至豫章口去江
陵城二十里捨船歩上蒯恩軍居前鎮惡次之舸留一
二人對舸岸上立六七旗旗下置鼓語所留人計我將
至城便鼓嚴令若後有大軍状又分遣人燒江津船艦
鎮惡徑前襲城語前軍士有問者但云劉兖州至津戍