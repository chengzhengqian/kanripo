揮使從嗣單騎造楚壁請與希範挑戰決勝副指揮使
廖匡齊出與之鬬拉殺之季興懼明日請和徳勲還匡
齊贛人也　　秋九月辛巳荆南敗楚兵于白田執楚
岳州刺史李廷規歸于吳　己亥以武寧節度使房知
温兼荆南行營招討使知荆南行府事分遣中使發諸道
兵赴襄陽以討髙季興　　冬十二月荆南節度使髙
季興寢疾命其子行軍司馬忠義節度使同平章事從
誨權知軍府事丙辰季興卒吳主以從誨為荆南節度