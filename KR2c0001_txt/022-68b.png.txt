侯暄守睢陽為後援魏行臺崔孝芬大都督刁宣馳往
圍暄晝夜急攻戊寅暄突走擒斬之上黨王天穆等帥
衆四萬攻拔大梁分遣費穆將兵二萬攻虎牢顥使陳
慶之撃之天穆畏顥將北渡河謂行臺郎中濟隂温子
昇曰卿欲向洛為隨我北渡子昇曰主上以虎牢失守
致此狼狽元顥新入人情未安今往撃之無不克者大
王平定京邑奉迎大駕此桓文之舉也捨此北渡竊為
大王惜之天穆善之而不能用遂引兵渡河費穆攻虎