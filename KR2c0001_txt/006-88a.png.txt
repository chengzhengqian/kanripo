四年冬十月于窴王廣德將諸國兵三萬人攻莎車誘
莎車王賢殺之并其國匈奴發諸國兵圍于窴廣德請
降匈奴立賢質子不居徴為莎車王廣德又攻殺之更
立其弟齊黎為莎車王
十六年奉車都尉竇固之伐北匈奴也使假司馬班超
與從事郭恂俱使西域超行到鄯善鄯善王廣奉超禮
敬甚備後忽更踈懈超謂其官屬曰寧覺廣禮意薄乎
官属曰胡人不能常乆無它故也超曰此必有北虜使