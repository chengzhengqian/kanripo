敕曰僕射國之宰輔不可躬親細務但三五日一向省
評論大事外示優崇實奪之權也素由是終仁壽之末
不復通判省事出楊約為伊州刺史素既被踈吏部尚
書柳述益用事攝兵部尚書參掌機宻素由是惡之
四年春正月甲子帝幸仁壽宫乙丑詔賞賜支度事無
巨細並付皇太子夏四月乙卯上不豫六月庚申赦天
下秋七月甲辰上疾甚卧與百僚辭訣並握手歔欷丁
未崩于大寶殿　初文獻皇后既崩宣華夫人陳氏容