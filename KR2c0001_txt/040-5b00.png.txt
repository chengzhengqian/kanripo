然挾天子以令諸侯明公素奉王室不可輕絶也殷従
之
天祐元年　初馬殷弟賨性沉勇事孫儒為百勝指揮
使儒死事楊行宻屢有功遷黑雲指揮使行宻嘗從容
問其兄弟乃知為殷之弟大驚曰吾常怪汝器度偉
果非常人當遣汝歸賨泣辭曰賨淮西殘兵大王不殺
而寵任之湖南地近常得兄聲問賨事大王久不願歸
也行宻固遣之是嵗賨歸長沙行宻親餞之郊賨至長