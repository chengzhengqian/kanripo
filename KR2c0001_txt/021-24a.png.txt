濟陽江泌哭子琳淚盡繼之以血親視殯𦵏畢乃去
大司馬㑹稽太守王敬則自以髙武舊將心不自安上
雖外禮甚厚而内相疑備數訪問敬則飲食體幹堪宜
聞具衰老且以居内地故得少寛上疾屢危乃以光禄
大夫張瓌為平東將軍吳郡太守置兵佐以宻防敬則
中外傳言當有異處分敬則聞之竊曰東今有誰只是
欲平我耳東亦何易可平吾終不受金甖金甖謂鴆也
丁卯敬則舉兵反　前吳郡太守南康侯子恪嶷之子