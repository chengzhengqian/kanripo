公少年未經事豈可以數營士卒委之虎口乎乃還權
景宣亦棄豫州走丁卯齊主至洛陽己巳以叚韶為太
宰斛律光為太尉蘭陵王長恭為尚書令壬申齊主如
虎牢遂自滑臺如黎陽丙子至鄴楊忠引兵出沃野應
接突厥軍糧不給諸軍憂之計無所出忠乃招誘稽胡
酋長咸在坐詐使河州刺史王傑勒兵鳴鼓而至曰大
冡宰已平洛陽欲與突厥共討稽胡之不服者坐者皆
懼忠慰諭而遣之於是諸胡相帥饋輸軍糧塡積屬周