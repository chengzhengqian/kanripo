豈可復留以為後患乎延夀曰曏留晉兵於河南不質
其妻子故有此憂今若悉徙其家於恒定雲朔之間毎
嵗分畨使戍南邊何憂其為變哉此上策也契丹主悅
曰善惟大王所以處之由是陳橋兵始得免分遣還營
　癸夘晉主與李太后安太妃馮后及弟睿子延煦延
寶俱北遷後宫左右從者百餘人契丹遣三百騎援送
之又遣晉中書令趙瑩樞宻使馮玉馬軍都指揮使李
彦韜與之俱晉主在塗供饋不繼或時與太后俱絶食