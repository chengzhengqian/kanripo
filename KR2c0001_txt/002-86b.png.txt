虚侯已殺産帝命謁者持節勞朱虚侯朱虚侯欲奪其
節謁者不肯朱虚侯則從與載因節信馳走斬長樂衛
尉吕更始還馳入北軍報太尉太尉起拜賀朱虚侯曰
所患獨吕産今已誅天下定矣遂遣人分部悉捕諸吕
男女無少長皆斬之辛酉捕斬吕禄而笞殺吕嬃使人
誅燕王吕通而廢魯王張偃戊辰徙濟川王王梁遣朱
虚侯以誅諸吕事告齊王令罷兵灌嬰在滎陽聞魏勃
本教齊王舉兵使使召魏勃至責問之勃曰失火之