鳯翔将卒皆朱泚故部曲其中必有與之同惡者臣尚
憂張鎰不能久豈得以鑾輿蹈不測之淵乎上曰吾行
計已決試為卿留一日眀日聞鳳翔亂乃止齊映齊抗
皆詣奉天以映為御史中丞抗為侍御史楚琳自為節
度使降于朱泚隴州刺史郝通奔于楚琳　朱泚自白
華殿入宣政殿自稱大秦皇帝改元應天癸丑泚以姚
令言為侍中闗内元帥李忠臣為司空兼侍中源休為
中書侍郎同平章事判度支蒋鎮為吏部侍郎樊系為