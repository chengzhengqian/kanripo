弼遣步騎各二千匿旗鼓竝水潛行至逢壁賊方飯縱
兵掩擊殺之無遺思明聞之失勢退入九門時常山九
縣七附官軍惟九門藁城為賊所據光弼遣禆將張奉
璋以兵五百戍石邑餘皆三百人戍之　上以呉王祗
為靈昌太守河南都知兵馬使賈賁前至雍丘有衆二
千先是譙郡太守楊萬石以郡降安祿山逼真源令河
東張巡使為長史西迎賊巡至真源帥吏民哭於𤣥元
皇帝廟起兵討賊吏民樂從者數千人巡選精兵千人