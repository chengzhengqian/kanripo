㛰於湛湛固辭道濟因義康以請之湛拒之愈堅故不
染於二公之難上聞而嘉之湛夷之子也彭城王義康
停省十餘日見上奉辭便下渚上唯對之慟哭餘無所
言上遣沙門慧琳視之義康曰弟子有還理不慧琳曰
恨公不讀數百卷書初呉興太守謝述裕之弟也累佐
義康數有規益早卒義康將南歎曰昔謝述唯勸吾退
劉班唯勸吾進今班存而述死其敗也宜哉上亦曰謝
述若存義康必不至此以征虜司馬蕭斌為義康諮議