侯淵明為司徒封建安公告齊云僧辯隂圖篡逆故誅
之仍請稱臣於齊永為藩國齊遣行臺司馬恭與梁人
盟于厯陽　壬子加陳霸先尚書令都督中外諸軍事
車騎將軍揚南徐二州刺史　杜龕恃王僧辯之勢素
不禮於陳霸先在呉興毎以灋繩其宗族霸先深怨之
及將圖僧辯密使兄子蒨還長城立柵以備龕僧辯死
龕據呉興拒霸先義興太守韋載以郡應之呉郡太守
王僧智僧辯之弟也亦據城拒守陳蒨至長城收兵纔