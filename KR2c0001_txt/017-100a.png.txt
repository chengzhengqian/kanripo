事授弟傉檀初秃髪思復鞬愛重傉檀謂諸子曰傉檀
器識非汝曹所及也故諸兄不以傳子而傳於弟利鹿
孤在位垂拱而已軍國大事皆委於傉檀利鹿孤卒傉
檀襲位更稱涼王改元𢎞昌遷于樂都諡利鹿孤曰康
王　　是歲秦王興遣使以秃髪傉檀為車騎将軍廣
武公二年春二月南涼王傉檀畏秦之彊乃去年號罷尚書
丞郎官遣參軍關尚使于秦秦主興曰車騎獻款稱藩