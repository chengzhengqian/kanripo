山二郡猗盧請并州從事鴈門莫含於劉琨琨遣之含
不欲行琨曰以并州單弱吾之不材而能自存於胡羯
之間者代王之力也吾傾身竭貲以長子為質而奉之
者庻幾為朝廷雪大恥也若欲為忠臣奈何惜其事之
小誠而忘徇國之大節乎徃事代王為之腹心乃一州
之所頼也含遂行猗盧甚重之常與參大計猗盧用法
嚴國人犯法者或舉部就誅老幼相携而行人問何之
曰徃就死無一人敢逃匿者