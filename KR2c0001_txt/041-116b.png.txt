文遇對曰以天子之尊屈身奉夷狄不亦辱乎又敵若
循故事求尚公主何以拒之因誦戎昱昭君詩曰安危
託婦人帝意遂變一日急召崧𤦺至後樓盛怒責之曰
卿輩皆知古今欲佐人主致太平今乃為謀如是朕一
女尚乳臭卿欲棄之沙漠邪且欲以養士之財輸之敵
庭其意安在二人懼汗流浹背曰臣等志在竭愚以報
國非為敵計也願陛下察之拜謝無數帝詬責不已吕
𤦺氣竭拜少止帝曰吕琦強項肯視朕為人主耶𤦺曰