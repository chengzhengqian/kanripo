督伍延書曰北來諸軍乃飛渡江也㫖等伏兵樂鄉城
外歆遣軍出拒王濬大敗而還㫖等發伏兵隨歆軍而
入歆不覺直至帳下虜歆而還乙丑王濬擊殺吴水軍
都督陸景杜預進攻江陵甲戌克之斬伍延於是沅湘
以南接于交廣州郡皆望風送印綬預仗節稱詔而綏
撫之凡所斬獲吴都督監軍十四牙門郡守百二十餘
人胡奮克江安乙亥詔王濬唐彬既定巴丘與胡奮王
戎共平夏口武昌順流長騖直造秣陵杜預當鎮静零