還保項　吴丞相峻率驃騎將軍吕據左將軍㑹稽留
贊襲夀春司馬師命諸軍皆深壁髙壘以待東軍之集
諸將請進軍攻項師曰諸軍得其一未知其二淮南將
士本無反志儉欽說誘與之舉事謂逺近必應而事起
之日淮北不從史招李續前後瓦解内乖外叛自知必
敗困獸思鬭速戰更合其志雖云必克傷人亦多且儉
等欺誑將士詭變萬端小與持乆詐情自露此不戰而
克之術也乃遣諸葛誕督豫州諸軍自安風向夀春征