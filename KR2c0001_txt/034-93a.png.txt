鞫之皆欵服京兆尹崔元略以元衡物色詢之則多異
同元略問其故對曰恒鄆同謀遣客刺元衡而士元等
後期聞恒人事成遂竊以為己功逺報受賞耳今自度
為罪均終不免死故承之上亦不欲復辨正悉殺之
戊寅宣武節度使韓𢎞始入朝上待之甚厚𢎞獻馬三
千絹五千雜繒三萬金銀器千而汴之庫廐尚有錢百
餘萬緡絹百餘萬匹馬七千匹糧三百萬斛　沂海兖
宻觀察使王遂本錢榖吏性狷急無逺識時軍府草創