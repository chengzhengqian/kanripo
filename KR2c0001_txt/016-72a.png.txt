斌兄弟恃功而驕必為國患垂曰驕則速敗焉能為患
彼有大功當聴其自斃耳禮遇彌重斌諷丁零及其黨
請斌為尚書令垂曰翟王之功宜居上輔但臺既末建
此官不可遽置耳斌怒宻與前秦長樂公丕通謀使丁
零決隄潰水事覺垂殺斌及其弟檀敏餘皆赦之斌兄
子真夜將營衆北奔邯鄲引兵還向鄴圍欲與丕内外
相應太子寶與冠軍大將軍隆擊破之真還走邯鄲太
原王楷陳留王紹言於垂曰丁零非有大志但寵過為