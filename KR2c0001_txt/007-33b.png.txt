等進擊大破之斬首虜數千人於是開倉廩以賑飢乏
隴右遂安而涼州流通焉
十一年夏先零羌冦臨洮來歙薦馬援為隴西太守擊
先零大破之　冬十月先零諸種羌數萬人屯聚冦鈔
拒浩亹隘馬援深入討擊大破之徙降羌置天水隴西
扶風是時朝臣以金城破羗之西塗逺多冦議欲棄之
馬援上言破羌以西城多完牢易可依固其田土肥壤
灌溉流通如令羌有隍中則為害不休不可棄也帝從