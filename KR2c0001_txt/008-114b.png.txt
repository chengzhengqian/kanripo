曰解韓遂請與操相見操與遂有舊於是交馬語移時
不及軍事但説京都舊故拊手歡笑時秦胡觀者前後
重沓操笑謂之曰爾欲觀曹公邪亦猶人也非有四目
兩口但多智耳既罷超等問遂公何言遂曰無所言也
超等疑之他日操又與遂書多所㸃竄如遂改定者超
等愈疑遂操乃與克日㑹戰先以輕兵挑之戰良久乃
縱虎騎夾擊大破之斬成宜李堪等遂超犇涼州
十七年秋七月馬超等餘衆屯藍田夏侯淵擊平之