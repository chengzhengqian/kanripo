執金吾袁滂為副以討北宫伯玉拜中郎將董卓為破
虜將軍與盪冦將軍周慎並統於温　九月張温將諸
郡兵步騎十餘萬屯美陽邊章韓遂亦進兵美陽温與
戰輒不利十一月董卓與右扶風鮑鴻等并兵攻章遂
大破之章遂走榆中温遣周慎將三萬人追之參軍事
孫堅説慎曰賊城中無榖當外轉糧食堅願得萬人斷
其運道將軍以大兵繼後賊必困乏而不敢戰走入羌
中并力討之則凉州可定也慎不從引軍圍榆中城而