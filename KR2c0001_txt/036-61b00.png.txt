鶻降將懼邊將猜忌乞并弟思貞等及愛𢎞順皆歸闕
庭上從之　烏介可汗走保黒車子族其潰兵多詣幽
州降　　二月辛未黠戛斯遣使者注吾合索獻名馬
二詔太僕卿趙蕃飲勞之甲戌上引對班在勃海使之
上上欲令趙蕃就黠戛斯求安西北庭李德裕等上言
安西去京師七千餘里北庭五千餘里借使得之當復
置都護以唐兵萬人戍之不知此兵於何處追發饋運
從何道得通此乃用實費以易虚名非計也上乃止