可汗不能禦帥部落入長城保朔州遣使告急十一月
癸酉上命營州都督張儉帥所部精兵及奚霫契丹壓
其東境以兵部尚書李世勣為朔州道行軍總管將兵
六萬騎千二百屯朔方右衛大將軍李大亮為靈州道
行軍總管將兵四萬騎五千屯靈武右屯衛大將軍張
士貴將兵一萬七千為慶州道行軍總管出雲中涼州
都督李襲譽為涼州道行軍總管出其西諸將辭行上
戒之曰薛延陁負其彊盛踰漠而南行數千里馬已疲