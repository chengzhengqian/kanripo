夜攻之三十餘日陳人登城寛猶帥衆執短兵拒戰又
二日乃擒之
二年春正月己亥安城王頊進位太傅領司徒加殊禮　冬
十一月始興王伯茂以安成王頊專政意甚不平屢肆惡言
甲寅以太皇太后令誣帝云與劉師知華皎等通謀且曰文
皇知子之鑒事等帝堯傳弟之懐又符太伯今可還申曩志
崇立賢君遂廢帝為臨海王以安成王入纂又下令黜伯茂
為温麻侯寘諸别館安成王使盗邀之於道殺之車中