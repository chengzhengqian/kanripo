誅之漢兵臨境乃遂反發兵距漢道號将軍騶力等為
吞漢将軍入白沙武林梅嶺殺漢三校尉是時漢使大
農張成故山州侯齒将屯弗敢撃却就便處皆坐畏懦
誅餘善自稱武帝上欲復使楊僕将為其伐前勞以書
敕責之曰將軍之功獨有先破石門尋陿非有斬將搴
旗之實也烏足以驕人哉前破番禺捕降者以為虜掘
死人以為獲是一過也使建徳吕嘉得以東越為援是
二過也士卒暴露連嵗将軍不念其勤勞而請乘傳行