奔還宫城大駭閉門設守顯達執馬矟從步兵數百於
西州前與臺軍戰再合顯達大勝手殺數人矟折臺軍
繼至顯達不能抗退走至西州後騎官趙潭注刺顯達
墜馬斬之諸子皆伏誅　帝既誅顯達益自驕恣漸出
逰走又不欲人見之毎出先驅斥所過人家唯置空宅
尉司擊皷蹋圍皷聲所聞便應奔走不暇衣履犯禁者
應手格殺一月凡二十餘出出輒不言定所東西南北
無處不驅常以三四更中皷聲四出火光照天幡㦸横