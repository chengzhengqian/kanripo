上言妖賊犬羊萬計絳頭毛面挑刀走㦸其鋒不可當
請臺敕諸軍三道救助朝廷以屯騎校尉劉喬為豫州
刺史寧朔將軍沛國劉𢎞為荆州刺史又詔河間王顒
遣雍州刺史劉沈將州兵萬人并征西府五千人出藍
田闗以討昌顒不奉詔沈自領州兵至藍田顒又逼奪
其衆於是劉喬屯汝南劉𢎞及前將軍趙驤平南將軍
羊伊屯宛昌遣其將黄林帥二萬人向豫州劉喬擊却
之昌至樊城歆出拒之衆潰為昌所殺詔以劉𢎞代歆