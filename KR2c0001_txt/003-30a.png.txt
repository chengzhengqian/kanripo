瘦㑹兵圍和意昌及公主於赤谷城數月都䕶鄭吉發
諸國兵救之乃解去漢遣中郎將張遵持醫藥治狂王
賜金帛因収和意昌係𤨏從尉犂檻車至長安斬之初
肥王翁歸靡胡婦子烏就屠狂王傷時驚與諸翎侯俱
去居北山中揚言毋家匈奴兵來故衆歸之後遂襲殺
狂王自立為昆彌是嵗漢遣破羌將軍辛武賢將兵萬
五千人至燉煌通渠積榖欲以討之初楚主侍者馮嫽
能史書習事嘗持漢節為公主使城郭諸國敬信之號