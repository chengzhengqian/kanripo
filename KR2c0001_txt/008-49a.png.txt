呵叱曰衛尉扞詔邪至於再三乃受拜於是曹節朱瑀等
權埶復盛節領尚書令郎中梁人審忠上書曰陛下即
位之初未能萬㡬皇太后念在撫育權時攝政故中常
侍蘇康管霸應時誅殄太傅陳蕃大將軍竇武考其黨
與志清朝政華容侯朱瑀知事覺露禍及其身遂興造
逆謀作亂王室撞蹋省闥執奪璽綬迫脅陛下聚㑹羣
臣離間骨肉母子之恩遂誅蕃武及尹勲等因共割裂
城社自相封賞父子兄弟被䝉尊榮素所親厚布在州