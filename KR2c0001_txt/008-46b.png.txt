怨奉公議害大臣大不敬棄市事奏中常侍河南吕彊
愍邕無罪力為伸請帝亦更思其章有詔减死一等與家
屬髠鉗徙朔方不得以赦令除陽球使客追路刺邕客
感其議皆莫為用球又賂其部主使加毒害所賂者反
以其情戒邕由是得免　宋皇后無寵後宫幸姬衆共
譖毁渤海王悝妃宋氏即后之姑也中常侍王甫恐后
怨之因譖后挾左道祝詛帝信之遂䇿收璽綬后自致
暴室以憂死父不其鄉侯酆及兄弟並被誅　丙子晦