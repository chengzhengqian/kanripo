伐罪弔人之意也臣竊觀當今天下百姓思安久矣故
揚州構逆殆有五旬而海内晏然纎塵不動陛下不務
𤣥黙以救疲人而反任威刑以失其望臣愚暗昩竊有
大惑伏見諸方告密囚累百千輩及其窮竟百無一實
陛下仁恕又屈法容之遂使姦惡之黨抉意相讎睚眦
之嫌即稱有密一人被訟百人滿獄使者推捕冠盖如
市或謂陛下愛一人而害百人天下喁喁莫知寧所臣
聞隋之末代天下猶平楊𤣥感作亂不踰月而敗天