秦軍為前行　初中丞相趙髙欲専秦權恐羣臣不聽
乃先設驗持鹿獻於二世曰馬也二世笑曰丞相誤邪
謂鹿為馬問左右左右或黙或言馬以阿順趙髙或言
鹿者髙因隂中諸言鹿者以法後羣臣皆畏髙莫敢言
其過髙前數謂關東盜無能為也及項羽虜王離等而
章邯等軍數敗上書請益助自關以東大抵盡畔秦吏
應諸侯諸侯咸率其衆西鄉八月沛公将數萬人攻武
關屠之髙恐二世怒誅及其身乃謝病不朝見使使責