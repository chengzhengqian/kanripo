興元元年春正月吐蕃尚結贊請出兵助唐收京城庚
子遣祕書監崔漢衡使吐蕃發其兵　夏四月吐蕃遣
其將論莽羅依將兵二萬從曹子達擊破韓旻於武川
亭　五月吐蕃既破韓旻大掠而去上甚憂之以問陸
贄贄具言吐蕃形勢事兩事並見/藩鎮連兵　初上發吐蕃以討
朱泚許成功以伊西北庭之地與之及泚誅吐蕃來求
地上欲召兩鎮節度使郭昕李元忠還朝以其地與之
李泌曰安西北庭人性驍悍控制西域五十七國及十