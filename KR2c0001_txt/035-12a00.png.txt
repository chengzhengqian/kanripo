頴侵擾我故興兵報之耳與釗修好而退蠻留成都西
郭十日其始慰撫蜀人市肆安堵將行乃大掠子女百
工數萬人及珍貨而去蜀人恐懼徃徃赴江流尸塞江
而下嵯巔自為軍殿及大度水嵯巔謂蜀人曰此南吾
境也聽汝哭别鄉國衆皆慟哭赴水死者以千計自是
南詔工巧埒於蜀中嵯巔遣使上表稱蠻比修職貢豈
敢犯邊正以杜元頴不恤軍士怨苦元頴競為鄉導祈
我此行以誅虐帥誅之不遂無以慰蜀士之心願陛下