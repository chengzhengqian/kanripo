父母弟懸命袁氏若䝉公靈速死為福操嘆曰孤早相
得天下不足慮也遂赦而厚遇焉授尋謀歸袁氏操乃
殺之操収紹書中得許下及軍中人書皆焚之曰當紹
之彊孤猶不能自保况衆人乎冀州城邑多降於操袁
紹走至黎陽北岸入其將軍蔣義渠營把其手曰孤以
首領相付矣義渠避帳而處之使宣號令衆聞紹在稍
復歸之或謂田豐曰君必見重矣豐曰公貎寛而内忌
不亮吾忠而吾數以至言迕之若勝而喜猶能赦我今