制以太子太師致仕是日其子崇贊崇緒逃犇河中壬
辰以保義節度使李從璋為䕶國節度使甲午遣步軍
指揮使藥彦稠將兵趣河中安崇贊等至河中重誨驚
曰汝安得來既而曰吾知之矣此非渠意為人所使耳
若以死徇國夫復何言乃執二子表送詣闕明日有中
使至見重誨慟哭久之重誨問其故中使曰人言令公
有異志朝廷已遣藥彦稠將兵至矣重誨曰吾受國恩
死不足報敢有異志更煩國家發兵貽主上之憂罪益