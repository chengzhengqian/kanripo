部員外郎陸贄為考功郎中金部員外郎吳通微為職
方郎中贄上奏辭以初到奉天扈從将吏例加兩階今
翰林獨遷官夫行罰先貴近而後卑逺則令不犯行賞
先卑逺而後貴近則功不遺望先録大勞次徧羣品則
臣亦不敢獨辭上不許　上在奉天使人說田悅王武
俊李納赦其罪厚賂以官爵悅等皆宻歸欵而猶未敢
絶朱滔各稱王如故滔使其虎牙将軍王郅說悅曰日
者八郎有急滔與趙王不敢愛其死竭力赴救幸而解