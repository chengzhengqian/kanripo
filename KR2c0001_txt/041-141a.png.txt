楊光逺北征白知逺乞留人問其故威曰楊公有姦詐
之才無英雄之氣得我何用能用我者其劉公乎詔張
從賓發河南兵數千人擊范延光延光使人誘從賓從
賓遂與之同反殺皇子河陽節度使重信使上將軍張
繼祚知河陽留後繼祚全義之子也從賓又引兵入洛
陽殺皇子權東都留守重乂以東都副留守都巡檢使
張延播知河南府事從賔取内庫錢帛以賞部兵留守
判官李遐不與兵衆殺之從賓引兵東扼汜水關將逼