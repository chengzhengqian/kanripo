浙將秦昶帥衆三千降之　　十二月李神福知錢鏐
定不死而臨安堅久攻不拔欲歸恐為鏐所邀乃遣人
守衛鏐祖考丘壠禁樵采又使顧全武通家信鏐遣使
謝之神福於要路多張旗幟為虚寨鏐以為淮南兵大
至遂請和神福受其犒賂而還
二年夏四月楊行宻遣顧全武歸杭州以易秦裴錢鏐
大喜遣還　　五月鎮海鎮東節度使彭城王錢鏐進
爵越王　初孫儒死其士卒多犇浙西錢鏐愛其驍悍