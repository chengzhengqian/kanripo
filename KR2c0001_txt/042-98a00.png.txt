澶州辛亥遣蘇禹珪如宋州迎嗣君　壬子郭威度河
館于澶州癸丑旦將發將士數千人忽大譟威令閉門
將士踰垣登屋而入曰天子須侍中自為之將士已與
劉氏為仇不可立也或裂黄旗以被威體共扶抱之呼
萬嵗震地因擁威南行威乃上太后牋請奉漢宗廟事
太后為母丙辰至韋城下書撫諭大梁士民以昨離河
上在道秋毫不犯勿有憂疑戊午威至七里店竇貞固
帥百官出迎拜謁因勸進威營於臯門村　武寧節度