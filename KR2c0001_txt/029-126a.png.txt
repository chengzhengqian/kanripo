奉職可汗泥熟匐為其下所殺以其首來降初行儉行
至朔州謂其下曰用兵之道撫士貴誠制敵尚詐前日
蕭嗣業糧運為突厥所掠士卒凍餒故敗今突厥必復
為此謀宜有以詐之乃詐為糧車三百乗毎車伏壯士
五人各持陌刀勁弩以羸兵數百為之援且伏精兵於
險要以待之虜果至羸兵棄車散走虜驅車就水草解
鞍牧馬欲取糧壯士自車中躍出擊之虜驚走復為伏
兵所邀殺獲殆盡自是糧運行者虜莫敢近軍至單于