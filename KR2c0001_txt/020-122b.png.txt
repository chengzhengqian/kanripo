日暮不成行典籖知其謀告之九月癸酉鸞遣兵二千
人圍鏘第殺鏘遂殺子隆及謝粲等於時太祖諸子子
隆最壯大有才能故鸞尤忌之江州刺史晉安王子懋
聞鄱陽隨王死欲起兵謂防閤吳郡陸超之曰事成則
宗廟獲安不成猶為義鬼防閤丹陽董僧謂曰此州雖
小宋孝武甞用之若舉兵向闕以請鬱林之罪誰能禦
之子懋母阮氏在建康宻遣書迎之阮氏報其同母兄
于瑶之為計瑶之馳告宣威公鸞乙亥假鸞黄鉞内外