契丹　契丹主謂帝曰桑維翰盡忠於汝冝以為相丙
寅以趙瑩為門下侍郎桑維翰為中書侍郎並同平章
事維翰仍權知樞密使事以楊光逺為侍衛馬步軍都
指揮使以劉知逺為保義節度使侍衛馬步軍都虞候
　帝與契丹主將引兵而南欲留一子守河東咨於契
丹主契丹主令帝盡出諸子自擇之帝兄子重貴父敬
儒早卒帝養以為子貌類帝而短小契丹主指之曰此
大目者可也乃以重貴為北京留守太原尹河東節度