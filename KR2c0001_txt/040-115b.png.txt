人夜發倍道趣博州至馬家口度河築城晝夜不息帝
在楊劉與梁人晝夜苦戰崇韜築新城凡六日王彦章
聞之將兵數萬人馳至戊子急攻新城連巨艦十餘艘
於中流以絶援路時版築僅畢城猶卑下沙土䟽惡未
有樓櫓及守備崇韜慰諭士卒以身先之四面拒戰遣
使告急於帝帝自楊劉引大軍救之陳於新城西岸城
中望之增氣大呼叱梁軍梁人㫁紲歛艦帝檥舟将度
彦章解圍退保鄒家口鄆州奏報始通李嗣源宻表請