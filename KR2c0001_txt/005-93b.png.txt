饉易動旬日之間更十餘萬人此盗賊所以多之故也
今洛陽以東米石二千竊見詔書欲遣太師更始將軍
二人爪牙重臣多從人衆道上空竭少則無以威示逺
方宜急選牧尹以下明其賞罰收合離鄉小國無城郭
者徙其老弱置大城中積藏榖食并力固守賊來攻城
則不能下所過無食埶不得羣聚如此招之必降擊之
則滅今空復多出將帥郡縣苦之反甚於賊宜盡徴還
乘傳諸使者以休息郡縣委任臣况以二州盗賊必平