飛守下邳自將拒術於盱眙淮隂相持經月更有勝負
下邳相曹豹陶謙故將也與張飛相失飛殺之城中乗
亂袁術與吕布書勸令襲下邳許助以軍糧布大喜引
軍水陸東下備中郎將丹陽許耽開門迎之張飛敗走
布虜備妻子及將吏家口備聞之引還比至下邳兵潰
備収餘兵東取廣陵與袁術戰又敗屯於海西饑餓困
踧吏士相食從事東海糜竺以家財助軍備請降於布
布亦忿袁術運糧不繼乃召備復以為豫州刺吏與并