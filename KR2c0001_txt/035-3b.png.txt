詔閤邏鳯誘之深入至太和城閉壁不戰宓糧盡士卒
罹瘴疫及饑死十七八乃引還蠻追擊之宓被擒全軍
皆没楊國忠隠其敗更以㨗聞益發中國兵討之前後
死者幾二十萬人無敢言者上甞謂高力士曰朕今老
矣朝事付之宰相邊事付之諸將夫復何憂力士對曰
臣聞雲南數喪師又邊將擁兵太盛陛下將何以制之臣恐
一旦禍發不可復救何謂無憂也上曰卿勿言朕徐思之
肅宗至徳元載南詔乗亂陷越嶲㑹同軍據清溪闗尋