外恐璠覺之私謂右統軍使胡進思曰今欲除公及璠
各為本州使璠不疑可乎進思許之乃以璠為明州刺
史進思為湖州刺史璠怒曰出我於外是棄我也進思
曰老兵得大州幸矣不行何為璠乃受命既而復以它
故留進思内外馬步都統軍使錢仁俊母杜昭達之姑
也昭恱因譖璠昭達謀奉仁俊作亂下獄鍛鍊成之璠
昭達既誅奪仁俊官幽于東府於是昭恱治闞杜之黨
凡權位與已侔意所忌者誅放百餘人國人畏之側目