部落茍豐於我足矣諸設慙服及薛延陀叛攻破欲谷
設社爾兵亦敗將其餘衆走保西陲頡利可汗既亡西
突厥亦亂咄陸可汗兄弟爭國社爾詐往降之引兵襲
破西突厥取其地㡬半有衆十餘萬自稱荅布可汗社
爾乃謂諸部曰首為亂破我國者薛延陀也我當為先
可汗報仇擊滅之諸部皆諌曰新得西方宜且留鎮撫
今遽捨之逺去西突厥必來取其故地社爾不從擊薛
延陀於磧北連兵百餘日㑹咥利失可汗立社爾之衆