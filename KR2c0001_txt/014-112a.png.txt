城自守送冉操詣燕軍燕人掠其禾稼而還　庚午魏
長水校尉馬願等開鄴城納燕兵戴施蔣幹懸縋而下
犇于倉垣慕容評送魏后董氏太子智太尉申鍾司空
條攸等及乘輿服御于薊尚書令王簡左僕射張乾右
僕射郎肅皆自殺燕王雋詐云董氏得傳國壐獻之賜
號奉壐君賜冉智爵海賔侯以申鍾為大將軍右長史
命慕容評鎮鄴　謝尚自枋頭迎傳國壐至建康百僚
畢賀　　冬十月故趙將擁兵據州郡者各遣使降燕