騎三千人馳入臨渝闗道逢太子上之發定州也指所
御褐袍謂太子曰俟見汝乃易此袍耳在遼左雖盛暑
流汗弗之易及秋穿敗左右請易之上曰軍士衣多弊
吾獨御新衣可乎至是太子進新衣乃易之諸軍所虜
髙麗民萬四千口先集幽州將以賞軍士上愍其父子
夫婦離散命有司平其直悉以錢布贖為民歡呼之聲
三日不息十一月辛未車駕至幽州髙麗民迎於城東
拜舞號呼宛轉於地塵埃彌望丙戍車駕至定州壬辰