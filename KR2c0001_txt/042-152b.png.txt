之黨相與言有謂周為大朝者夢錫大笑曰諸分常欲
致君堯舜何意今日自為小朝邪衆黙然自唐主内附
帝止因使者賜書未嘗遣使至其國己酉始命太府卿
馮延魯衛尉少卿鍾謨使于唐賜以御衣玉帶等及犒
軍帛十萬并今年欽天厯劉承遇之還金陵也唐主使
陳覺白帝以江南無鹵田願得海陵鹽監南屬以贍軍
帝曰海陵在江北難以交居當别有處分至是詔嵗支
鹽三十萬斛以給江南所俘獲江南士卒稍稍歸之