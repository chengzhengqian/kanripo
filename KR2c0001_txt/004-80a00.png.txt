業親日昃之兼聽則下走其庶㡬願竭區區奉萬分之
一望之始見朋接待以意後知其傾邪絶不與通朋楚
士怨恨更求入許史推所言許史事曰皆周堪劉更生
教我我關東人何以知此扵是侍中許章白見朋朋出
揚言曰我見言前将軍小過五大罪一待詔華龍行汙
穢欲入堪等堪等不納亦與朋相結恭顯令二人告望
之等謀欲罷車騎将軍䟽退許史狀侯望之出休日令
朋龍上之事下𢎞恭問状望之對曰外戚在位多奢滛