橋梁復夜引兵出門諸將請所之愬曰入蔡州取吳元
濟諸將皆失色監軍哭曰果落李祐姦計時大風雪旌
旗裂人馬凍死者相望天隂黒自張柴村以東道路皆
官軍所未甞行人人自以為必死然畏愬莫敢違夜半
雪愈甚行七十里至州城近城有鵝鴨池愬令驚之以
混軍聲自吳少誠拒命官軍不至蔡州城下三十餘年
故蔡人不為備壬申四鼓愬至城下無一人知者李祐
李忠義钁其城為坎以先登壯士從之守門卒方熟寐