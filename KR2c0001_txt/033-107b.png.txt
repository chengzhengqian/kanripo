始嚴門禁從臣皆宻装以待　乙丑加李晟河中同絳
節度使上猶以為薄丙寅又加同平章事上将幸梁州
山南節度使鹽亭嚴震聞之遣使詣奉天奉迎又遣大
将張用誠将兵五千至盩厔以來迎衛用誠為懐光所誘
隂與之通謀上聞而患之㑹震繼遣牙将馬勛奉表上
語之故勛請亟詣梁州取嚴震符召用誠還府若不受
召臣請殺之上喜曰卿何時復至此勛刻日時而去既得
震符請壮士五人與之俱出駱谷用誠不知事泄以數