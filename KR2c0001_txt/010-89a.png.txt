善不得不舉親戚有惡不得不誅所以承天理物先國
後身蓋聖人立制百代不易之道也昔漢初興多王子
弟至於太彊輙為不軌上則㡬危社稷下則骨肉相殘
其後懲戒以為大諱自光武以來諸王有制惟得自娱
於宫内不得臨民干與政事其與交通皆有重禁遂以
全安各保福祚此則前世得失之騐也大行皇帝覽古
戒今防牙遏萌慮於千載是以寝疾之日分遣諸王各
早就國詔䇿勤渠科禁嚴峻其所戒敕無所不至誠欲