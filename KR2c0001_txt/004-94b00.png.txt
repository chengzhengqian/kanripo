後用之事必核其真然後脩之故衆正積於上萬事實
於下先王之道如斯而已矣
竟寕元年　初石顯見馮奉世父子為公卿著名女又
為昭儀在内顯心欲附之薦言昭儀兄謁者逡脩敕宜
侍幄帷天子召見欲以為侍中逡請間言事上聞逡言
顯顓權大怒罷逡歸郎官及御史夫夫缺在位多舉逡
兄大鴻臚野王上使尚書選第中二千石而野王行能
第一上以問顯顯曰九卿無出野王者然野王親昭儀