戮力而攻秦將軍戰河北臣戰河南不自意能先入關
破秦得復見將軍於此今者有小人之言令將軍與臣
有隙項羽曰此沛公左司馬曹無傷言之不然籍何以
至此項羽因留沛公與飲范増數目項羽舉所佩玉玦
以示之者三項羽黙然不應范増起出召項莊謂曰君
王為人不忍若入前為夀夀畢請以劒舞因擊沛公於
坐殺之不者若屬皆且為所虜莊則入為壽夀畢曰軍
中無以為樂請以劒舞項羽曰諾項荘抜劒起舞項伯