官昌期何如諸相皆曰陛下得人矣元忠獨曰昌期不
堪太后問其故元忠曰昌期少年不閑吏事曏在岐州
户口逃亡且盡雍州帝京事務繁劇不若季昶疆幹習
事太后黙然而止元忠又嘗面奏臣自先帝以來䝉被
恩渥今承乏宰相不能盡忠死節使小人在側臣之罪也太后不恱由是諸張深怨之司禮丞髙戩太平公主
之所愛也㑹太后不豫張昌宗恐太后一日晏駕為元
忠所誅乃譛元忠與戩私議云太后老矣不若挾太子