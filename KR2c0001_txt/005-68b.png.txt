為太阿右拂甄邯為太保後承又置四少秩皆二千石
　四月安衆侯劉崇與相張紹謀曰安漢公莽必危劉
氏天下非之莫敢先舉此乃宗室之恥也吾帥宗族為
先海内必和紹等從者百餘人遂進攻宛不得入而敗
紹從弟竦與崇族父嘉詣闕自歸莽赦弗罪竦因為嘉
作奏稱莽德羙罪狀劉崇願為宗室倡始父子兄弟負
籠荷鍤馳之南陽豬崇宫室今如古制及崇社宜如亳
社以賜諸侯用永監戒於是莽大説封嘉為率禮侯嘉