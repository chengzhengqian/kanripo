臨問羣臣跼蹐趨退亦不列事奏陳軒墀之間且未相
諭宇宙之廣何由自通雖復例對使臣别延宰輔既殊
師錫且異公言未行者則戒以樞宻勿論己行者又謂
之遂事不諫漸生拘礙動涉猜嫌由是人各隠情以言
為諱至扵變亂将起億兆同憂獨陛下恬然不知方謂
太平可致陛下以今日之所覩驗往時之所聞孰真孰
虚何得何失則事之通塞備詳之矣人之情偽盡知之
矣上乃遣中使諭之曰朕本性甚好推誠亦能納諫将