縣官之利不宜禁護訓曰張紆失信衆羌大動涼州吏
民命縣絲髪原諸胡所以難得意者皆恩信不厚耳今
因其迫急以德懷之庶能有用遂令開城及所居園門
悉驅羣胡妻子内之嚴兵守衛羌掠無所得又不敢逼
諸胡因即解去由是湟中諸胡皆言漢家嘗欲鬭我曹
今鄧使君待我以恩信開門内我妻子乃是得父母也
咸歡喜叩頭曰唯使君所命訓遂撫養教諭小大莫不
感悦於是賞賂諸羌種使相招誘迷唐叔父號吾將其