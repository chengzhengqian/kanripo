為别部司馬分統部曲備與二人寢則同牀恩若兄弟
而稠人廣坐侍立終日随備周旋不避艱險常山趙雲
為本郡將吏兵詣公孫瓚瓚曰聞貴州人皆願袁氏君
何獨迷而能反乎雲曰天下訩訩未知孰是民有倒懸
之厄鄙州論議從仁政所在不為忽袁公私明將軍也
劉備見而竒之深加接納雲遂從備至平原為備主騎
兵
興平元年十二月徐州牧陶謙疾篤謂别駕東海糜竺