黒山使平陽王長孫翰自西道向大娥山同㑹柔然之
庭　五月丁未魏主至漠南舍輜重帥輕騎兼馬襲擊
柔然至栗水柔然紇升蓋可汗先不設備民畜滿野驚
怖散走莫相収攝紇升蓋燒廬舍絶迹西走莫知所之
其弟匹黎先主東部聞有魏冦帥衆欲就其兄遇長孫
翰翰邀擊大破之殺其大人數百　六月柔然紇升蓋
可汗既走部落四散竄伏山谷雜畜布野無人収視魏
主循栗水西行至莬園水分軍捜討東西五千里南北