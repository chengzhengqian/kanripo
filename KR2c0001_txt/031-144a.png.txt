府儀同三司㻛戰小却光弼又命取其首懷恩父子顧
見使者提刀馳來更前決戰光弼連颭其旗諸將齊進
致死呼聲動天地賊衆大潰斬首千餘級捕虜五百人
溺死者千餘人周摰以數騎遁去擒其大將徐璜玉李
泰授其河南節度使安太清走保懷州思明不知摰敗
尚攻南城光弼驅俘囚臨河示之乃遁丁巳以李日越
為右金吾大將軍　十一月甲子以殿中監董秦為陜
西神策兩軍兵馬使賜姓名李忠臣　發安西北庭兵