下布徳施惠天下攝然人安其生自以沒身不見兵革
今聞有司舉兵将以誅越臣安竊為陛下重之越方外
之地翦髪文身之民也不可以冠𢃄之國法度理也自
三代之盛胡越不與受正朔非彊弗能服威弗能制也
以為不居之地不牧之民不足以煩中國也自漢初定
已来七十二年越人相攻擊者不可勝數然天子未嘗
舉兵而入其地也臣聞越非有城郭邑里也處谿谷之
間篁竹之中習於水鬭便於用舟地深昧而多水險中