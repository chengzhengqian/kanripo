姬之故廢太子立奚齊晉國亂者數十年為天下笑秦
以不蚤定扶蘇令趙髙得以詐立胡亥自取滅祀此陛
下所親見今太子仁孝天下皆聞之吕后與陛下攻苦
食啖其可背哉陛下必欲廢適而立少臣願先伏誅以
頸血汙地帝曰公罷矣吾直戱耳叔孫通曰太子天下
本本一揺天下振動奈何以天下為戱乎時大臣固爭
者多上知羣臣心皆不附趙王乃止不立初上擊布時
為流矢所中行道疾甚吕后問曰陛下百嵗後蕭相國