亮上疏言蜀甚弱而胡尚彊欲帥大衆十萬移鎮石城
遣諸軍羅布江沔為伐趙之規帝下其議丞相導請許
之太尉鑒議以為資用未備不可大舉太常蔡謨議以
為時有否泰道有屈伸茍不計彊弱而輕動則亡不終
日何功之有為今之計莫若養威以俟時時之可否繫
胡之彊弱胡之彊弱繋石虎之能否自石勒舉事虎常
為爪牙百戰百勝遂定中原所據之地同於魏世勒死
之後虎挾嗣君誅將相内難旣平翦削外㓂一舉而㧞