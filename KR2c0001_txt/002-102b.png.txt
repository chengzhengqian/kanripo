鄧公曰夫鼂錯患諸侯彊大不可制故請削之以尊京
師萬世之利也計畫始行卒受大戮内杜忠臣之口外
為諸侯報仇臣竊為陛下不取也於是帝喟然長息曰
公言善吾亦恨之袁盎劉通至吳吳楚兵已攻梁壁矣
宗正以親故先入見諭吳王令拜受詔吳王聞袁盎來
知其欲說笑而應曰我已為東帝尚誰拜不肯見盎而
留軍中欲劫使將盎不肯使人圍守且殺之盎得間脫
亡歸報太尉亞夫言於上曰楚兵剽輕難與爭鋒願以