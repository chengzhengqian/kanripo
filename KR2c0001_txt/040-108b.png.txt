齊儉謝罪請服晉王不許盡鋭攻之旬日不克處瑾使
韓正時將千騎突圍出趣定州欲求救於王處直晉兵
追至行唐斬之
二年晉王之北攻鎮州也李存審謂李嗣源曰梁人聞
我在南兵少不攻徳勝必襲魏州吾二人聚於此何為
不若分軍備之遂分軍屯澶州戴思逺果悉楊村之衆
趣魏州嗣源引兵先之軍於狄公祠下遣人告魏州使
為之備思逺至魏店嗣源遣其將石萬全將騎兵挑戰