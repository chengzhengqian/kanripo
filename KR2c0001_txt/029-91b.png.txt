何望成功自非有所更張厚加慰勞明賞重罰以起士
心若止如今日已前處置恐師衆疲老立效無日逆耳
之事或無人為陛下盡言故臣披露肝膽昧死奏陳上
深納其言遣右威衛將軍劉仁願將兵度海以代舊鎮
之兵仍敕仁軌俱還仁軌謂仁願曰國家懸軍海外欲
以經畧髙麗其事非易今收穫未畢而軍吏與士卒一
時代去軍將又歸夷人新服衆心未安必將生變不如且
留舊兵漸令收穫辦具資糧節級遣還軍將且留鎮撫