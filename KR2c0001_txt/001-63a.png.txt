客在市屠中願枉車騎過之公子引車入市侯生下見
其客朱亥睥睨故久立與其客語微察公子公子色愈
和乃謝客就車至公子家公子引侯生坐上坐徧贊賓
客賔客皆驚及秦圍趙趙平原君之夫人公子無忌之
姊也平原君使者冠蓋相屬於魏讓公子曰勝所以自
附於婚姻者以公子之髙義能急人之困也今邯鄲旦
暮降秦而魏救不至縱公子輕勝棄之獨不憐公子姊
邪公子患之數請魏王敕晉鄙令救趙及賔客辯士遊