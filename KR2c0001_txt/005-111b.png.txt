有忠良明智深慮逺圖欲尊主安民者也厯觀往古聖人
之興二科而已天時與人事也今以天時觀之更始既
立而災變方興以人事觀之帝王大業非凡夫所任分
崩離析形埶可見明公雖建藩輔之功猶恐無所成立
也况明公素有盛德大功為天下所嚮服軍政齊肅賞
罰明信為今之計莫如延攬英雄務悦民心立高祖之
業救萬民之命以公而慮天下不足定也秀大悦因令
禹常宿止於中與定計議毎任使諸將多訪於禹皆當