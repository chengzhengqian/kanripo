三年春正月王琳召桂州刺史淳于量量雖與琳合而潜通
於陳二月辛酉以量為開府儀同三司　三月梁永嘉王莊
至郢州遣使入貢于齊王琳遣其將雷文策襲後梁監利
太守蔡大有殺之　夏六月丁酉上不豫丙午殂　冬
十月王琳聞髙祖殂乃以少府卿吳郡孫瑒為郢州刺
史總留任奉梁永嘉王莊出屯濡須口齊揚州道行䑓
慕容儼帥衆臨江為之聲援十一月乙卯琳冦大雷詔
矦瑱矦安都及儀同徐度將兵禦之安州刺史吳明徹