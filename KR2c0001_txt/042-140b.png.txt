飲以醇酒問以唐事晟但言唐主畏陛下神武事陛下
無二心及得唐蠟書帝大怒召晟責以所對不實晟正
色抗辭請死而已問以唐虚實黙然不對十一月乙巳
帝命都承旨曹翰送晟於右軍巡院更以帝意問之翰
與之飲酒數行從容問之晟終不言翰乃謂曰有敇賜
相公死晟神色怡然索靴笏整衣冠南向拜曰臣謹以
死報國乃就刑并從者百餘人皆殺之貶鍾謨耀州司
馬既而帝憐晟忠節悔殺之召謨拜衞尉少卿　十二