皆有官爵非愛民重器承天順道者也書奏不省
永和元年十二月以前司空王龔為太尉龔疾宦官專
權上書極言其狀諸黄門使客誣奏龔罪上命龔亟自
實李固奏記於梁商曰王公以堅貞之操横為讒佞所
誣衆人聞知莫不歎慄夫三公尊重無詰理訴寃之義
纎微感㮣輒引分决是以舊典不有大罪不至重問王
公卒有它變則朝廷獲害賢之名羣臣無救䕶之節矣
語曰善人在患饑不及餐斯其時也商即言之於帝事