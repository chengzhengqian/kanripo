振㽜屯中山　秦幽州刺史王永平州刺史符沖帥二
州之衆以擊燕燕王垂遣寧朔将軍規親擊永永遣昌
黎太守宋敞逆戰於范陽敞兵敗規進據薊南　秦平
原公暉帥洛陽陜城之衆七萬歸於長安　秦王堅聞
慕容沖去長安城近乃引兵歸遣撫軍大将軍髙陽公
方戍驪山拜平原公暉為都督中外諸軍事配兵五萬
以拒沖沖與暉戰於鄭西大破之堅又遣前将軍姜宇
與少子河間公琳帥衆三萬拒沖於灞上琳宇皆敗死