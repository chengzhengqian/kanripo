楷收集流民數萬户政據河西楷據湖峽之間遣使請
命於秦登因而授之　十二月後秦主萇使其東門将
軍任甕詐遣使招秦主登許開門納之登将從之征東
将軍雷惡地将兵在外聞之馳騎見登曰姚萇多詐不
可信也登乃止萇聞惡地詣登謂諸将曰此𦍑見登事
不成矣登以惡地勇略過人隂憚之惡地懼降於後秦
萇以惡地為鎮軍将軍
十五年春正月西燕王永引兵向洛陽朱序自河隂北