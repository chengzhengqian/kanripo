毛仲取閑廐馬及兵三百餘人與同謀十餘人自武德
殿入䖍化門召元楷慈先斬之擒膺福猷於内客省以
出執至忠羲於朝堂皆斬之懐貞逃入溝中自縊死戮
其尸改姓曰毒上皇聞變登承天門樓郭元振奏皇帝
前奉誥誅竇懐貞等無它也上尋至樓上上皇乃下誥
罪状懐貞等因赦天下惟逆人親黨不赦薛稷賜死於
萬年嶽乙丑上皇誥自今軍國政刑一皆取皇帝處分
朕方無為養志以遂素心是曰徙居百福殿太平公主