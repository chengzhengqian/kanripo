則宜長驅深入直據京都所謂疾雷不及掩耳若但欲
割據舊齊之地宜任東人諒不能決乃兼用二䇿唱言
楊素反將誅之總管府兵曹聞喜裴文安說諒曰井陘
以西在王掌握之内山東士馬亦為我有宜悉發之分
遣羸兵屯守要害仍令隨方略地帥其精銳直入蒲津
文安請為前鋒王以大軍繼後風行雷擊頓於覇上咸
陽以東可指麾而定京師震擾兵不暇集上下相疑羣
情離駭我陳兵號令誰敢不從旬日之間事可定矣諒