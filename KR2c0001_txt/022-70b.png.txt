夕不足憂也爾朱榮聞魏主北出即時馳傳見魏主於
長子行且部分魏主即日南還榮為前驅旬日之間兵
衆大集資糧器仗相繼而至六月壬午魏大赦榮既南
下幷肆不安乃以爾朱天光為幷肆等九州行臺仍行
幷州事天光至晉陽部分約勒所部皆安己丑費穆至
洛陽顥引入責以河隂之事而殺之顥使都督宗正珍
孫與河内太守元襲據河内爾朱榮攻之上黨王天穆
引兵㑹之壬寅拔其城斬珍孫及襲　魏北海王顥既