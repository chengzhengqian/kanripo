并誅其黨豫章太守樂安任薈之臨川内史劉懐之鄱
陽太守杜仲儒仲儒驥之兄弟也功臣栁元景等封賞
各有差丞相義宣走至江夏聞巴陵有軍回向江陵衆
散且盡與左右十許人徒歩脚痛不能前僦民露車自
載縁道求食至江陵郭外遣人報竺超民超民具羽儀
兵衆迎之時荆州帶甲尚萬餘人左右翟靈寳誡義宣
使撫慰將佐以臧質違指授之宜用致失利今治兵繕
甲更為後圖昔漢髙百敗終成大業而義宣忘靈寳之