今晉雖微弱未有大惡謝安桓沖皆江表偉人君臣輯
睦内外同心以臣觀之未可圖也堅默然良久曰諸君
各言其志太子左衛率石越曰今嵗鎮守斗福徳在呉
伐之必有天殃且彼據長江之險民為之用殆未可伐
也堅曰昔武王代紂逆嵗違卜天道幽逺未易可知夫
差孫皓皆保據江湖不免於亡今以吾之衆投鞭於江
足斷其流又何險之足恃乎對曰三國之君皆淫虐無
道故敵國取之易於拾遺今晉雖無徳未有大罪願陛