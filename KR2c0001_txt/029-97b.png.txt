三年冬十二月髙侃與髙麗餘衆戰于白水山破之新
羅遣兵救髙麗侃擊破之
四年夏閏五月燕山道總管右領軍大將軍李謹行大
破髙麗叛者於瓠蘆河之西俘獲數千餘人衆皆奔新
羅時謹行妻劉氏留代奴城髙麗引靺鞨攻之劉氏擐
甲帥衆守城久之虜退上嘉其功封燕國夫人謹行靺
鞨人突地稽之子也武力絶人為衆夷所憚
上元元年春正月壬午以左庶子同中書門下三品劉