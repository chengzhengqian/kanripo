周文育擊之戊戌安都潜師夜燒其舡艦文育帥水軍
安都帥步騎進攻之蕭孜出降孝頃逃歸新吳文育等
引兵還丞相霸先以歐陽頠聲著南土復以頠為衡州
刺史使討嶺南未至其子紇已克始興頠至嶺南諸郡
皆降遂克廣州嶺南悉平　五月戊辰余孝頃遣使詣
丞相府乞降
二年王琳之引兵東下也衡州刺史周迪欲自據南川
乃總召所部八郡守宰結盟齊言入赴上恐其為變厚