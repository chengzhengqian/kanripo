　二世益遣長史司馬欣董翳佐章邯擊盜章邯已破
伍逢擊陳柱國房君殺之又進擊陳西張賀軍陳王出
監戰張賀死臘月陳王之汝隂還至下城父其御荘賈
殺陳王以降　趙張耳陳餘収其散兵得數萬人擊李
良良敗走歸章邯客有說耳餘曰兩君羇旅而欲附趙
難可獨立立趙後輔以誼可就功乃求得趙歇春正月
耳餘立歇為趙王居信都　東陽寗君秦嘉聞陳王軍
敗廼立景駒為楚王　黥布者六人也姓英氏坐法黥