其仗節死義乎上曰朕亦悔此問卿疏深㑹我心遂良
亮之子也孫伏伽與𤣥素在隋皆為令史伏伽或於廣
坐自陳徃事一無所隠　言事者多請上親覽表奏以
防壅蔽上以問魏徴對曰斯人不知大體必使陛下一
一親之豈惟朝堂州縣之事亦當親之矣
十五年秋七月丙子上指殿屋謂侍臣曰治天下如建
此屋營構既成勿數改移茍易一榱正一瓦踐履動搖
必有所損若慕竒功變法度不恒其徳勞擾實多