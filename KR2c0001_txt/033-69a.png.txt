使引寧就幕下云宣宻㫖二力士自後縊殺之中外皆
稱其寃上聞之乃赦其家　朱泚遣使遺朱滔書稱三
秦之地指日克平大河之北委卿除殄當與卿會于洛
陽滔得書西向舞蹈宣示軍府移牒諸道以自誇大
上遣中使吿難扵魏縣行營諸将相與慟哭李懐光帥
衆赴長安馬燧李芁各引兵歸鎮李抱真退屯臨洺
朱泚自将逼奉天軍勢甚盛以姚令言為元帥張光晟
副之以李忠臣為京兆尹皇城留守仇敬忠為同華等