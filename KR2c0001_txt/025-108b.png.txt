言之乃止以秦王後為揚州總管四十四州諸軍事鎮
廣陵晉王廣還并州晉王廣之戮陳五佞也未知都官
尚書孔範散騎常侍王瑳王儀御史中丞沈瓘之罪故
得免及至長安事並露乙未帝暴其過惡投之邊裔以
謝吳越之人瑳刻薄貪鄙忌害才能儀傾巧側媚獻二
女以求親昵瓘險慘苛酷發言邪謟故同罪焉帝給賜
陳叔寶甚厚數得引見班同三品毎預宴恐致傷心為
不奏呉音後監守者奏言叔寶云既無秩位毎預朝集