露堂超執刀侍側目纂請收之紹弗許超光弟寶之子
也𢎞密遣尚書姜紀謂纂曰主上闇弱未堪多難兄威
恩素著宜為社稷計不可狥小節也纂於是夜帥壮士
數百踰北城攻廣夏門𢎞帥東苑之衆斧洪範門左衛
将軍齊從守融眀觀逆問之曰誰也衆曰太原公從曰
國有大故主上新立太原公行不由道夜入禁城将為
亂邪因抽劍直前斫纂中額纂左右禽之纂曰義士也
勿殺紹遣虎賁中郎将吕開帥禁兵拒戰於端門吕超