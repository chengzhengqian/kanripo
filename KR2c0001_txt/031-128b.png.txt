者皆釋之已貶降者續處分　初史思明以列將事平
盧軍使烏知義知義善待之知義子承恩為信都太守
以郡降思明思明思舊恩而全之及安慶緒敗承恩説
思明降唐李光弼以思明終當叛亂而承恩為思明所
親信陰使圖之又勸上以承恩為范陽節度副使賜阿
史那承慶鐵券令共圖思明上從之承恩多以私財募
部曲又數衣婦人服詣諸將營説誘之諸將以白思明
思明疑未察㑹承恩入京師上使内侍李思敬與之俱