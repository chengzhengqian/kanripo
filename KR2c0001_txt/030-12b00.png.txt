捕準灋上又泣曰舅若果爾朕決不忍殺之若殺之天
下將謂朕何後世將謂朕何敬宗對曰薄昭漢文帝之
舅也文帝從代來昭亦有功所坐止於殺人文帝遣百
官素服哭而殺之至今天下以文帝為明主今無忌忘
兩朝之大恩謀移社稷其罪與薄昭不可同年而語也
幸而姦狀自發逆徒引服陛下何疑猶不早決古人有
言當斷不斷反受其亂安危之機間不容髮無忌今之
姦雄王莽司馬懿之流也陛下少更遷延臣恐變生肘