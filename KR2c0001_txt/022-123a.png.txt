已出境遂攻元樹於譙丞相歡徵賀拔岳為冀州刺史
岳畏歡欲單馬入朝行臺右丞薛孝通説岳曰高王以
數千鮮卑破爾朱百萬之衆誠亦難敵然諸將或素居
其上或與之等夷雖屈首從之勢非獲已今或在京師
或據州鎮高王除之則失人望留之則為腹心之疾且
兆萬人雖復敗走猶在幷州高王方内撫羣雄外抗勍
敵安能去其巢穴與公爭關中之地乎今關中豪俊皆
屬心於公願效其智力公以華山為城黄河為塹進可