知東羌雖衆而輭弱易制所以比陳愚慮思為永寧之
算而中郎將張奐説虜彊難破宜用招降聖朝明鑑信
納瞽言故臣謀得行奐計不用事勢相反遂懷猜恨信
叛羌之訴飾潤辭意云臣兵累見折衂又言羌一氣所
生不可誅盡山谷廣大不可空靜血流汗野傷和致災
臣伏念周秦之際戎狄為害中興以來羌冦最盛誅之
不盡雖降復叛今先零雜種累以反覆攻没縣邑剽掠
人物發冡露尸禍及生死上天震怒假手行誅昔邢為