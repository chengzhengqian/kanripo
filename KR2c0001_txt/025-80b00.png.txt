務多關渉省閤執事承意順㫖即諷上進用之㣲致違
忤必抵以大罪重者至殊死伯固憚之乃謟求其意叔
陵好發古冢伯固好射雉常相從郊野大相欵狎因密
圖不軌伯固為侍中毎得密語必告叔陵
十四年春正月己酉上不豫太子與始興王叔陵長沙
王叔堅並入侍疾叔陵隂有異志命典藥吏曰切藥刀
甚鈍可礪之甲寅上殂倉猝之際叔陵命左右於外取
劔左右弗悟取朝服木劔以進叔陵怒叔堅在側聞之