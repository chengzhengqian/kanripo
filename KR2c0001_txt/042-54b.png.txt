餘留大梁復以汴州為宣武軍以蕭翰為節度使翰舒
嚕太后之兄子其妺復為契丹主后翰始以蕭為姓自
是契丹后族皆稱蕭氏　壬寅契丹主發大梁晉文武
諸司從者數千人諸軍吏卒又數千人宫女宦官數百
人盡載府庫之寶以行所留樂器儀仗而已夕宿赤岡
契丹主見村落皆空命有司發牓數百通所在招撫百
姓然竟不禁胡騎剽掠丙午契丹自白馬渡河謂宣徽
使高勲曰吾在上國以射獵為樂至此令人悒悒今得