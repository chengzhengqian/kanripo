聴敦家收葬於義為𢎞帝許之司徒𨗳等皆以討敦功
受封賞周撫與鄧岳俱亡周光欲資給其兄而取岳撫
怒曰我與伯山同亡何不先斬我㑹岳至撫出門遙謂
之曰何不速去今骨肉尚欲相危况他人乎岳迴舟而
走與撫共入西陽蠻中明年詔原敦黨撫岳出首得免
死禁錮故吳内史張茂妻陸氏傾家産帥茂部曲為先
登以討沈充報其夫仇充敗陸氏詣闕上書為茂謝不
克之責詔贈茂太僕有司奏王彬等敦之親族皆當除