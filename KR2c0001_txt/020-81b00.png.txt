琰雍州刺史張敬兒素與攸之司馬劉攘兵善疑攸之
將起兵宻以問攘兵攘兵無所言寄敬兒馬橙一隻敬
兒乃為之備攸之有素書十數行常韜在裲襠角云是
明帝與已約誓攸之將舉兵其妾崔氏諌曰官年已老
那不為百口計攸之指裲襠角示之且稱太后使至賜
攸之燭割之得太后手令云社稷之事一以委公於是
勒兵移檄遣使邀張敬兒及豫州刺史劉懷珍梁州刺
史梓潼范栢年司州刺史姚道和湘州行事庾佩玉巴