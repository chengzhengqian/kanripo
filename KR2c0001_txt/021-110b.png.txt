不能攻城若其可攻尋已亡矣雖欲遣師勢無所及魏
主以議示使者使者亦以為然乃詔之曰朕應急勅諸
軍以拯汝難但去汝遐阻必不能救當時之急汝宜知
之朕今練甲養士一二嵗間當躬帥猛將為汝除患汝
其謹修警候以待大舉
七年冬十月詔太尉源賀都督三道諸軍屯于漠南先
是魏毎嵗秋冬發軍三道並出以備柔然春中乃還賀
以為往來疲勞不可支乆請募諸州鎮武健者三萬餘