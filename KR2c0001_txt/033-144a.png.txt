力未窮遽赦其反逆之罪今西有吐蕃北有回紇南有
淮西皆觀我彊弱不謂陛下施徳澤愛黎元乃謂兵屈
扵人而自罷耳必競起窺覦之心三也懐光既赦則朔
方将士皆應敘勲行賞今府庫方虗賞不滿望是愈激
之使叛四也既解河中罷諸道兵賞典不舉怨言必起
五也今河中斗米五百芻藁且盡牆壁之間餓殍甚衆
且其軍中大將殺戮略盡陛下但敇諸道圍守旬時彼
必有内潰之變何必養腹心之疾為它日之悔哉又請