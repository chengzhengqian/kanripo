丞相堅將不利於帝室謀舉兵討之韋孝寛至朝歌迥
遣其大都督賀蘭貴齎書候韋孝寛孝寛留貴與語以審之疑其有變遂稱疾徐行又使人至相州求醫藥密
以伺之孝寛兄子藝為魏郡守迥遣藝迎孝寛孝寛問
迥所為藝黨於迥不以實對孝寛怒將斬之藝懼悉以
迥謀語孝寛孝寛攜藝西走每至亭驛盡驅傳馬而去
謂驛司曰蜀公將至宜速具酒食迥尋遣儀同大將軍
梁子康將數百騎追孝寛追者至驛輒逢盛饌又無馬