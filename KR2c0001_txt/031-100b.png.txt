為後慶緒常懼死不知所出莊謂慶緒曰事有不得已
者時不可失慶緒曰兄有所為敢不敬從又謂豬兒曰
汝前後受撻寧有數乎不行大事死無日矣豬兒亦許
諾莊與慶緒夜持兵立帳外豬兒執刀直入帳中斫祿
山腹左右懼不敢動祿山捫枕旁刀不獲撼帳竿曰必
家賊也腸已流出數斗遂死掘牀下深數尺以氊裹其
尸埋之誡宫中不得泄乙夘旦莊宣言於外云祿山疾
亟立晉王慶緒為太子尋即帝位尊祿山為太上皇然