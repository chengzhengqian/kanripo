乃與紹和親各引兵去　冬十月劉虞與公孫瓚積不
相能瓚數與袁紹相攻虞禁之不可而稍節其禀假瓚
怒屢違節度又復侵犯百姓虞不能制乃遣驛使奉章
陳其暴掠之罪瓚亦上虞禀糧不周二奏交馳互相非
毁朝廷依違而已瓚乃築小城於薊城東南以居之虞
數請㑹瓚輒稱病不應虞恐其終為亂乃率所部兵合
十萬人以討之時瓚部曲放散在外倉卒掘東城欲走
虞兵無部伍不習戰又愛民廬舍敕不聽焚燒戒軍士