百官之禄撒軍人常廩併省州郡縣鎮戍之職以節費
用焉　十二月齊主如北城因視永安簡平王浚上黨
剛肅王涣於地牢帝臨穴謳歌令浚等和之浚等惶怖
且悲不覺聲顫帝愴然為之下泣將赦之長廣王湛素
與浚不睦進曰猛虎安可出穴帝黙然浚等聞之呼湛
小字曰步落稽皇天見汝帝亦以浚與渙皆有雄略恐
為後害乃自刺渙又使壯士劉桃枝就籠亂刺槊每下
浚渙輙以手拉折之號哭呼天於是薪火亂投燒殺之