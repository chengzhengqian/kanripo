世得人死力然所至殘暴非弔民之材且陛下昔登北
顧亭以望謂江右有反氣骨肉為戎首今日之事尤宜
詳擇上黙然曰㑹理何如對曰陛下得之矣㑹理懦而
無謀所乗輿施版屋冠以牛皮上聞不恱貞陽侯淵
明時鎮夀陽屢請行上許之㑹理自以皇孫復為都督
自淵明以下殆不對接淵明與諸將宻告朱异追㑹理
還遂以淵明為都督　或告東魏大將軍澄云侯景有
北歸之志㑹景將蔡道遵北歸言景頗知悔過景母及