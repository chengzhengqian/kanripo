帥其衆奔泚至汧陽遇泚遣中使蘇玉齎詔書加臯中
丞玉說雲光曰韋臯書生也君不如與我俱之隴州臯
幸而受命乃吾人也不受命君以兵誅之如取孤㹠耳
雲光從之臯從城上問雲光曰郷者不告而行今而復
來何也雲光曰郷者未知公心今公有新命故復來願
託腹心臯乃先納蘇玉受其詔書謂雲光曰大使茍無
異心請悉納甲兵使城中無疑衆乃可入雲光以臯書
生易之乃悉以甲兵輸之而入眀日臯宴玉雲光及其