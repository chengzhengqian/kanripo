冠因驛拜章上還所假左將軍宜城亭侯印綬立子禪
為王太子㧞牙門將軍義陽魏延為鎮逺將軍領漢中
太守以鎮漢川備還治成都以許靖為太傅法正為尚
書令關羽為前將軍張飛為右將軍馬超為左將軍黄
忠為後將軍餘皆進位有差遣益州前部司馬犍為費
詩即授關羽印綬羽聞黄忠位與已並怒曰大丈夫終
不與老兵同列不肯受拜詩謂羽曰夫立王業者所用
非一昔蕭曹與髙祖少小親舊而陳韓亡命後至論其