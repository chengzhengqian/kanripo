簡閲一切料出以補疆場受敵常處使臣所部足滿八
萬省息衆務并力備禦庶㡬無虞若其不然深可憂也
臣死之後乞以西方為屬及卒吴使其子晏景𤣥機雲
分將其兵
咸寧二年秋七月吴人或言於吴主曰臨平湖自漢末
薉塞長老言此湖塞天下亂此湖開天下平近無故忽
更開通此天下當太平青蓋入洛之祥也吴主以問奉
禁都尉厯陽陳訓對曰臣止能望氣不能達湖之開塞