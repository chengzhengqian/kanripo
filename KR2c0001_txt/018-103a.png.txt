耳聞不如目見吾甞目見何可共辯崔浩曰汝受人金
錢欲為之遊説謂我目不見便可欺邪帝隱聼聞之乃
出見斤等辭色嚴厲羣臣不敢復言唯唯而已羣臣既
出振威将軍代人伊馥言於帝曰涼州若果無水草彼
何以為國衆議皆不可用宜從浩言帝善之夏五月丁
丑魏主治兵於西郊六月甲辰發平城使侍中宜都王
穆夀輔太子晃監國決留臺事内外聽焉又使大将軍
長樂王嵇敬輔國大将軍建寕王崇将二萬人屯漢南