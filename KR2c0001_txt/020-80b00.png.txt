南徐州刺史　八月癸亥詔袁粲鎮石頭粲性冲静每
有朝命常固辭逼切不得已乃就職至是知蕭道成有
不臣之志隂欲圖之即時順命　蕭道成固讓司空庚
辰以為驃騎大將軍開府儀同三司九月戊申封楊玉
夫等二十五人為侯伯子男　初沈攸之與蕭道成於
大明景和之間同直殿省深相親善道成女為攸之子
中書侍郎文和婦攸之在荆州直閣將軍髙道慶家在
華容假還過江陵與攸之争戯槊馳還建康言攸之反