驥遣其府司馬夏侯祖歡等將兵救歴城魏人遂冦兖
青冀三州至清東而還殺掠甚衆北邊騷動帝以魏冦
為憂咨訪羣臣御史中丞何承天上表以為凡備匈奴
之䇿不過二科武夫盡征伐之謀儒生講和親之約今
若欲追踪衛霍自非大田淮泗内實青徐使民有贏儲
野有積榖然後發精卒十萬一舉蕩夷則不足為也若
但欲遣軍追討報其侵暴則彼必輕騎犇走不肯㑹戰
徒興巨費不損於彼報復之役將遂無已斯䇿之最末