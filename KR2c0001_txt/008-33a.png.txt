刑既不隠其謀矣又敢逃其刑乎遂被誅曹節遷長樂
衛尉封育陽侯王甫遷中常侍黄門令如故朱瑀共普
張亮等六人皆為列侯十一人為關内侯於是羣小得
志士大夫皆䘮氣蕃友人陳留朱震收𦵏蕃尸匿其子
逸事覺繫獄合門桎梏震受考掠誓死不言逸由是得
免武府掾桂陽胡騰殯斂武尸行䘮坐以禁錮武孫輔
年二嵗騰詐以為己子與令史南陽張敞共匿之於零
陵界中亦得免張奐遷大司農以功封侯奐深病為曹