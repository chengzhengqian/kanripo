四年夏四月有司連據舊典請封諸舅帝以天下豐稔
方垂無事癸卯遂封衛尉廖為順陽侯車騎將軍防為
頴陽侯執金吾光為許侯太后聞之曰吾少壯時但慕
竹帛志不顧命今雖已老猶戒之在得故日夜愓厲思
自降損冀乘此道不負先帝所以化導兄弟共同斯志
欲令瞑目之日無所復恨何意老志復不從哉萬年之
日長恨矣廖等並辭譲願就闗内侯帝不許廖等不得
已受封爵而上書辭位帝許之五月丙辰防廖光皆以