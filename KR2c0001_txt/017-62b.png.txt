其必敗已而果然至是又謂裕必不能抗循衆頗信之
惟龍驤将軍東海虞邱進廷折昶等以為不然中兵參
軍王仲徳言於裕曰眀公命世作輔新建大功威震六
合妖賊乗虗入㓂既聞凱還自當奔潰若先自遁逃則
勢同匹夫號令何以威物此謀若立請從此辭裕甚恱
昶固請不已裕曰今重鎮外傾彊㓂内逼人情危駭莫
有固志若一旦遷動便自土崩瓦解江北豈可得至設
令得至不過延日月耳今兵士雖少自足一戰若其克