仁基苦争不得撃地嘆曰公後必悔之魏徵言於長史
鄭頲曰魏公雖驟勝而驍將鋭卒多死戰士心怠此二
者難以應敵且世充乏食志在死戰難與争鋒未若深
溝高壘以拒之不過旬月世充糧盡必自退追而撃之
蔑不勝矣頲曰此老生之常談耳徵曰此乃奇䇿何謂
常談拂衣而起程知節將内馬軍與宻同營在北邙山
上單雄信將外馬軍營於偃師城北世充遣數百騎度
通濟渠攻雄信營宻遣裴行儼與知節助之行儼先馳