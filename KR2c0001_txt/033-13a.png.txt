正己奏克鄆濮二州壬申李僧恵敗靈曜兵扵雍丘冬
十月李忠臣馬燧進擊靈曜忠臣行汴南燧行汴北屢
破靈曜兵壬寅與陳少逰前軍合與靈曜大戰扵汴州
城西靈曜敗入城固守癸夘忠臣等圍之田承嗣遣田
悅将兵救靈曜敗永平淄青兵于匡城乘勝進軍汴州乙
巳營扵城北數里丙午忠臣遣禆将李重倩将輕騎數
百夜入其營縱横貫穿斬數十人而還營中大駭忠臣
燧因以大軍乘之鼓譟而入悅衆不戰而潰悅脫身北