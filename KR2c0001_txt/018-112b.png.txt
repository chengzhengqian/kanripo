史武都王
九年夏六月加北秦州刺史楊難當征西將軍難當以
兄子保宗為鎮南將軍鎮宕昌以其子順為秦州刺史
守上邽保宗謀襲難當事泄難當囚之
十年夏四月帝聞梁南秦三州刺史甄灋䕶刑政不治
失氐羌之和乃自徒中起蕭思話為梁南秦二州刺史
灋䕶灋崇之兄也　秋九月戊午魏主遣兼大鴻臚崔
頤持節拜氐王楊難當為征南大將軍開府儀同三司