於渭北破之獲馬二千匹簡其壯健以充軍士又税民
馬合萬餘匹以軍士尚少淹留未進榮怒遣騎兵參軍
劉貴乗驛至軍中責天光杖之一百以軍士二千人助
之三月醜奴自將其衆圍岐州遣其大行臺尉遲菩薩
僕射万俟仵自武功南渡渭攻圍趣柵天光使賀拔岳
將千騎救之菩薩等已拔柵而還岳故殺掠其吏民以
挑之菩薩帥步騎二萬至渭北岳以輕騎數十自渭南
與菩薩隔水而語稱揚國威菩薩令省事傳語岳怒曰