恨而猶詐稱大都䕶移書諸國諸國悉服屬焉
二十一年莎車王賢浸以驕横欲兼并西域數攻諸國
重求賦稅諸國愁懼車師前王鄯善焉耆等十八國俱
遣子入侍獻其珍寳及得見皆流涕稽首願得都䕶帝
以中國初定北邊未服皆還其侍子厚賞賜之諸國聞
都䕶不出而侍子皆還大憂恐乃與敦煌太守檄願留
侍子以示莎車言侍子見留都䕶尋出冀且息其兵裴
遵以狀聞帝許之