營於南山下原上築漢城於沔陽築樂城於成固
四年秋七月大司馬曹眞以漢人數入冦請由斜谷伐
之諸將數道並進可以大克帝從之詔大將軍司馬懿
泝漢水由西城入與眞㑹漢中諸將或由子午谷或由
武威入司空陳羣諌曰太祖昔到陽平攻張魯多收豆
麥以益軍糧魯未下而食猶乏今既無所因且斜谷阻
險難以進退轉運必見鈔截多留兵守要則損戰士不
可不熟慮也帝從羣議真復表從子午道羣又陳其不