見沛公沛公奉巵酒為夀約為婚姻曰吾入關秋毫不
敢有所近籍吏民封府庫而待將軍所以遣將守關者
備他盜之出入與非常也日夜望將軍至豈敢反乎願
伯具言臣之不敢倍徳也項伯許諾謂沛公曰且日不
可不蚤自來謝沛公曰諾於是項伯復夜去至軍中具
以沛公言報項羽因言曰沛公不先破關中公豈敢入
乎今人有大功而擊之不義也不如因善遇之項羽許
諾沛公旦日從百餘騎來見項羽鴻門謝曰臣與將軍