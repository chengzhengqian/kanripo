詔書未到九月述果使其大司徒謝豐執金吾袁吉將
衆十許萬分為二十餘營出攻漢使别將將萬餘人劫
劉尚令不得相救漢與大戰一日兵敗走入壁豐因圍
之漢乃召諸將厲之曰吾與諸君踰越險阻轉戰千里
遂深入敵地至其城下而今與劉尚二處受圍勢既不
接其禍難量欲潛師就尚於江南并兵禦之若能同心
一力人自為戰大功可立如其不然敗必無餘成敗之
機在此一舉諸將皆曰諾於是饗士秣馬閉營三日不