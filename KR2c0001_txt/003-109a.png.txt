相部中二千石逐捕孫縱之及桀安𢎞羊外人等并宗
族悉誅之蓋主自殺燕王旦聞之召相平曰事敗遂發
兵乎平曰左將軍已死百姓皆知之不可發也王憂懣
置酒與羣臣妃妾别㑹天子以璽書讓旦旦以綬自絞
死后夫人隨旦自殺者二十餘人天子加恩赦王太子
建為庶人賜旦諡曰刺王皇后以年少不與謀亦霍光
外孫故得不廢
　