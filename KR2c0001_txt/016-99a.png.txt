月魏張衮聞燕軍将至言於魏王珪曰燕狃於滑臺長
子之捷竭國之資力以來有輕我之心宜羸形以驕之
乃可克也珪從之悉徙部落畜産西渡河千餘里以避
之燕軍至五原降魏别部三萬餘家收穄田百餘萬斛
置黒城進軍臨河造船為濟具珪遣右司馬許謙乞師
於秦　八月魏王珪治兵河南九月進軍臨河燕太子
寶列兵將濟暴風起漂其船數十艘泊南㟁魏獲其甲
士三百餘人皆釋而遣之寶之發中山也燕主垂已有