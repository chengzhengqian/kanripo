尤秩宗將軍陳茂引兵欲據宛劉縯與戰於淯陽大破
之遂圍宛先是青徐賊衆雖數十萬人訖無文書號
令旌旗部曲及漢兵起皆稱將軍攻城畧地移書稱説
莽聞之始懼舂陵戴侯曾孫𤣥在平陵兵中號更始將
軍時漢兵已十餘萬諸將議以兵多而無所統一欲立
劉氏以從人望南陽豪傑及王常等皆欲立劉縯而新
市平陵將帥樂放縱憚縯威明貪𤣥懦弱先共定䇿立
之然後召縯示其議縯曰諸將軍幸欲尊立宗室甚厚