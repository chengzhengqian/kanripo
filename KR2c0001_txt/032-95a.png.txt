遵養茍度歳時欲賞一有功翻慮無功者反仄欲罰一
有罪復慮同惡者憂虞罪以隱忍而不彰功以嫌疑而
不賞姑息之道乃至於斯故使忘身效節者獲誚於等
夷率衆先登者取怨於士卒僨軍蹙國者不懷於愧畏
緩救失期者自以為智能此義士所以痛心勇夫所以
解體可謂課責虧度矣虜每入寇將帥遞相推倚無敢
誰何虚張賊勢上聞則曰兵少不敵朝廷莫之省察唯
務徵發益師無禆備禦之功重増供億之弊閭井日耗