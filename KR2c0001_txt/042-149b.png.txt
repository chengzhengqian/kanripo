東南隅為小城以治之　乙亥黄州刺史司超奏與控
鶴右廂都指揮使王審琦攻唐舒州擒其刺史施仁望
　　三月壬午朔帝如泰州唐太弟景遂前後凡十表
辭位且言今國危不能扶請出就藩鎮燕王𢎞冀嫡長
有軍功宜為嗣謹奉上太弟寳冊齊王景逹亦以敗軍
辭元帥唐主立景遂為晉王加天策上將軍江南西道
兵馬元帥洪州大都督太尉尚書令以景逹為浙西道
元帥潤州大都督景逹以浙西方用兵固辭改撫州大