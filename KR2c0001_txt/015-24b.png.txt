襄者五千餘人襄勇而愛人雖戰屢敗民知襄所在輒
扶老携幼奔馳而赴之温軍中傳言襄病創已死許洛
士女為温所得者無不北望而泣襄西走温追之不及
𢎞農楊亮自襄所來奔温問襄之為人亮曰襄神明器
宇孫䇿之儔而雄武過之周成帥衆出降温屯故太極
殿前既而徙屯金墉城己丑謁諸陵有毁壊者修復之
各置陵令表鎮西將軍謝尚都督司州諸軍事鎮洛陽
以尚未至留潁川太守毛穆之督䕶陳午河南太守戴