臣光曰文帝之於義康友愛之情其始非不隆也終於
失兄弟之懽虧君臣之義迹其亂階正由劉湛權利之
心無有厭已詩云貪人敗類其是之謂乎　徴南兖州
刺史江夏王義恭為司徒錄尚書事戊寅以臨川王義
慶為南兖州刺史　冬十一月殷景仁既拜揚州羸疾
遂篤上為之敕西州道上不得有車聲癸丑卒十二月
癸亥以光祿大夫王球為僕射戊辰以始興王濬為揚
州刺史時濬尚幼州事悉委後軍長史范煜主簿沈璞