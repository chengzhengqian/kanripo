宣武都指揮使朱珍與排陳斬斫使李唐賓勇略功名
略相當全忠每戰使二人偕往無不捷然二人素不相
下珍使迎其妻於大梁不白全忠全忠怒追還其妻殺
守門者使親吏蔣𤣥暉召珍以漢賓代總其衆館驛巡
官馮翊敬翔諫曰朱珍未易輕取恐其猜懼生變全忠
悔使人追止之珍果自疑丙子夜珍置酒召諸將唐賓
疑其有異圖斬關犇大梁珍亦棄軍單騎繼至全忠兩
惜其才皆不罪遣還濮州因引兵歸全忠多權數將佐