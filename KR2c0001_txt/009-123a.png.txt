然之遣法正將四千人迎備主簿巴西黄權諌曰劉左
將軍有驍名今請到欲以部曲遇之則不滿其心欲以賔
客禮待則一國不容二君若客有泰山之安則主有累
卵之危不若閉境以待時清璋不聼出權為廣漢長從
事廣漢王累自倒縣於州門以諌璋一無所納法正至
荆州隂獻䇿於劉備曰以明將軍之英才乗劉牧之懦
弱張松州之股肱響應於内以取益州猶反掌也備疑
未决龎統言於備曰荆州荒殘人物殫盡東有孫車騎