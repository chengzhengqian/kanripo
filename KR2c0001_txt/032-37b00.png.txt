使内侍監魚朝恩專典禁兵寵任無比上常與議軍國
事勢傾朝野朝恩好於廣坐恣談時政陵侮宰相元載
雖彊辯亦拱黙不敢應神策都虞侯劉希暹都知兵馬
使王駕鶴皆有寵於朝恩希暹説朝恩於北軍置獄使
坊市惡少年羅告富室誣以罪惡捕繋地牢訊掠取服
籍沒其家貲入軍並分賞告捕者地在禁密人莫敢言
朝恩每奏事以必允為期朝廷政事有不豫者輒怒曰
天下事有不由我者邪上聞之由是不懌朝恩養子令