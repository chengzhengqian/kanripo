誅其放縱者紹以為中官親近至尊出納號令今不悉
廢後必為患而太后母舞陽君及何苗數受諸宦官賂
遺知進欲誅之數白太后為其障蔽又言大將軍専殺左
右擅權以弱社稷太后疑以為然進新貴素敬憚中官
雖外慕大名而内不能斷故事久不决紹等又為畫䇿
多召四方猛將及諸豪傑使並引兵向京城以脅太后
進然之主簿廣陵陳琳諫曰諺稱掩目捕雀夫微物尚
不可欺以得志况國之大事其可以詐立乎今將軍總