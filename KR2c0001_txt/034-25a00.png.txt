拜請為留後興驚仆於地衆不散久之興度不免乃謂
衆曰汝肯聽吾言乎皆曰惟命興曰勿犯副大使守朝
廷灋令申版籍請官吏然後可皆曰諾興乃殺蔣士則
等十餘人遷懷諫於外　冬十月乙未魏愽監軍以狀
聞上亟召宰相謂李綘曰卿揣魏愽若符契李吉甫請
遣中使宣慰以觀其變李綘曰不可今田興奉其土地
兵衆坐待詔命不乘此際推心撫納結以大恩必待敕
使至彼持將士表來為請節鉞然後與之則是恩出於