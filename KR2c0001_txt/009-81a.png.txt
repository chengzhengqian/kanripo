軍何由得為桓文乎肅竊料之漢室不可復興曹操不
可卒除為將軍計惟有保守江東以觀天下之釁耳若
因北方多務勦除黄祖進伐劉表竟長江所極據而有
之此王業也權曰今盡力一方冀輔漢耳此言非所及
也張昭毁肅年少麤踈權益貴重之賞賜儲偫富擬其
舊權料諸小將兵少而用薄者并合之别部司馬汝南
吕䝉軍容鮮整士卒練習權大悦増其兵寵任之功曹
駱統勸權尊賢接士勤求損益饗賜之日人人别進問