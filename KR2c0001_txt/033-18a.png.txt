劉文喜又不受詔欲自邀旌節夏四月乙未朔據涇州
叛遣其子質扵吐蕃以求援上命朱泚李懐光討之又
命神策軍使張巨濟將禁兵二千助之　五月朱泚等
圍劉文喜扵涇州杜其出入而閉壁不與戰久之不拔
天方旱徴發餽運内外騷然朝臣上書請赦文喜以蘇
疲人者不可勝紀上皆不聼曰微孽不除何以令天下
文喜使其將劉海賔入奏海賔言扵上曰臣乃陛下藩
邸部曲豈肯附叛人必為陛下梟其首以獻但文喜今