非可復若私府有所取也其萌芽所以約制妾者恐失
人理唯陛下深察焉上於是采谷永劉向所言災異咎
驗皆在後宮之意以報之且曰吏拘於灋又安足過盖
矯枉者過直古今同之且財幣之省特牛之祠其扵皇
后所以扶助德美為華寵也咎根不除災變相襲祖宗
且不血食何戴侯也傳不云乎以約失之者鮮審皇后欲從其奢與服亦當灋孝武皇帝也如此則甘泉建章可
復興矣孝文皇帝朕之師也皇太后皇后成灋也假使