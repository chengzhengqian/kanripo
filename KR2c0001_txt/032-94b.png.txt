備邊六失以為措置乖方課責虧度財匱於兵衆力分
於將多怨生於不均機失於遙制關東戍卒不習土風
身苦邊荒心畏戎虜國家資奉若驕子姑息如倩人屈
指計歸張頥待哺或利王師之敗乘擾攘而東潰或拔
棄城鎮搖逺近之心豈惟無益實亦有損復有犯刑謫
徙者既是無良之類且加懷土之情思亂幸災又甚戍
卒可謂措置乖方矣自頃權移於下柄失於朝將之號
令既鮮克行之於軍國之典常又不能施之於將務相