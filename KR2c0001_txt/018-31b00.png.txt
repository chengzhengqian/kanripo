擅朝權譛北地王鍾於南燕王超請誅之南燕王備徳
之卒也慕容法不犇䘮超遣使譲之法懼遂與鍾及段
宏謀反超聞之徴鍾鍾稱疾不至超收其黨慕容統等
殺之征南司馬卜珍告左僕射封嵩数與法徃来疑有
奸超收嵩下廷尉太后懼泣告超曰嵩数遣黄門令牟
常說吾云帝非太后所生恐依永康故事我婦人識淺
恐帝見殺即以語法法為謀見誤知復何言超乃車裂
嵩西中郎将封融犇魏超遣慕容鎮攻青州慕容昱攻