再思同歸宣州鏐奪傳球内牙兵印越州客軍指揮使
張洪以徐綰之黨自疑帥步兵三百犇衢州刺史陳璋
納之温州將丁章逐刺史朱敖敖犇福州章據温州田
頵遣使招之道出衢州陳璋聽其徃還錢鏐由是恨璋
三年秋七月睦州刺史陳詢叛錢鏐舉兵攻蘭溪鏐遣
指揮使方永珍擊之武安都指揮使杜建徽與詢連姻
鏐疑之建徽不言㑹詢親吏來犇得建徽與詢書皆勸
戒之辭鏐乃悦建徽從兄建思譛建徽私蓄兵仗謀作