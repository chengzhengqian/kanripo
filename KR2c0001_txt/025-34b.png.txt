分居一昔攻玉壁援軍來即退今日將士豈勝神武時
邪不如勿戰却守髙梁橋安吐根曰一撮許賊馬上刺
取擲著汾水中耳齊主意未決諸内參曰彼亦天子我
亦天子彼尚能逺來我何為守塹示弱齊主曰此言是
也於是填塹南引周主大喜勒諸軍擊之兵纔合齊主與馮淑妃並騎觀戰東偏小却淑妃怖曰軍敗矣録尚
書事城陽王穆提婆曰大家去大家去齊主即以淑妃
奔髙梁橋開府儀同三司奚長諫曰半進半退戰之常