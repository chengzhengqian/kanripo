父母之讎誠怪陛下復忍孽臣之類不悉殄滅昔秦信
趙高以危其國吳使刑人身冓其禍今以不忍之恩赦
夷族之罪姦謀一成悔亦何及臣為郎十五年皆耳目
聞見瑀之所為誠皇天所不復赦願陛下留漏刻之聽
裁省臣表埽滅醜類以答天怒與瑀考驗有不如言願
受湯鑊之誅妻子并徙以絶妄言之路章寢不報中常
侍呂彊清忠奉公帝以衆例封為都鄉侯彊固辭不受
因上疏陳事曰臣聞高祖重約非功臣不侯所以重天