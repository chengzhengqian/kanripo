得罪亡犇夏者言魏軍糧盡士卒食菜輜重在後步兵
未至宜急擊之夏主從之甲辰將步騎三萬出城長孫
翰等皆言夏兵步陳難陷宜避其鋒魏主曰吾逺来求
賊唯恐不出今既出矣乃避而不擊彼奮我弱非計也
遂收衆偽遁引而疲之夏兵為兩翼鼓譟追之行五六
里㑹有風雨從東南来揚沙冥晦宦者趙倪頗曉方術
言於魏主曰今風雨從賊上来我向之彼背之天不助
人且将士飢溺願陛下攝騎避之更待後日崔浩叱之