方有事而劉表坐保江漢之間其無四方之志可知矣
袁氏據四州之地帶甲數十萬紹以寛厚得衆心使二
子和睦以守其成業則天下之難未息也今兄弟遘惡
其勢不両全若有所并則力專力專則難圖也及其亂
而取之天下定矣此時不可失也操從之後數日操更
欲先平荆州使譚尚自相敝辛毗望操色知有變以語
郭嘉嘉白操操謂毗曰譚必可信尚必可克否毗對曰
明公無問信與詐也直當論其勢耳袁氏本兄弟相伐