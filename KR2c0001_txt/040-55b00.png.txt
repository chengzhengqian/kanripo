三年　初田承嗣鎮魏博選募六州饒勇之士五千人
為牙軍厚其給賜以自衛為腹心自是父子相繼親黨
膠固歲久益驕横小不如意輒族舊帥而易之自史憲
誠以來皆立于其手天雄節度使羅紹威心惡之力不
能制朱全忠之圍鳳翔也紹威遣軍將楊利言宻以情
告全忠欲借其兵以誅之全忠以事方急未暇如其請
隂許之及李公佺作亂紹威益懼復遣牙將臧延範趣
全忠全忠乃發河南諸鎮兵七萬遣其將李思安將之