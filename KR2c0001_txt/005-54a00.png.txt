㓜少冝置師傅徙光為帝太傅位四輔給事中領宿衛
供養行内署門户省服御食物平帝元始元年春正月王莽風益州令塞外蠻夷自稱
越裳氏重譯獻白雉一黑雉二莽白太后下詔以白雉
薦宗廟於是羣臣盛陳莽功德致周成白雉之瑞周公
及身在而託號於周莽宜賜號曰安漢公益户疇爵邑
太后詔尚書具其事莽上書言臣與孔光王舜甄豐甄
邯共定䇿今願獨條光等功賞寢置臣莽勿隨軰列甄