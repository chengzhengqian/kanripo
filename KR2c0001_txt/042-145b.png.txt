丙辰帝北還夏四月己巳至大梁　甲申分江南降卒
為六軍三十指揮號懷徳軍　五月丁酉以太祖皇帝
領義成節度使　唐郭廷謂將水軍斷渦口浮梁又襲
敗武寧節度使武行徳于定逺行徳僅以身免唐主以
廷謂為滁州團練使充上淮水陸應援使　秋七月丁
亥上治定逺軍及夀春城南之敗以武寧節度使兼中
書令武行徳為左衛上將軍河陽節度使李繼勲為右
衛大將軍　冬十月壬申帝發大梁十一月丙戌至鎮