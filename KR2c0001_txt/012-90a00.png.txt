左長史曺嶷行安東將軍東徇青州
四年春正月漢征東大將軍石勒濟河拔白馬王彌以
三萬衆會之共冦徐豫兖州二月勒襲鄄城殺兖州刺
史袁孚遂拔倉垣殺王堪復北濟河攻冀州諸郡民從
之者九萬餘口　秋七月漢楚王聰始安王曜石勒
及安北大將軍趙國圍河内太守裴整于懷詔征虜將
軍宋抽救懷勒與平北大將軍王桑逆擊抽殺之河内
人執整以降漢主淵以整為尚書左丞河内督將郭黙