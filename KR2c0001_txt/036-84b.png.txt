邕州蠻冦益熾詔發許滑青汴兖鄆宣潤八道兵以授
之承訓不設斥候南詔帥羣蠻近六萬冦邕州將入境
承訓乃遣六道兵凡萬人拒之以獠為導紿之敵至不
設備五道兵八千人皆没惟天平軍後一日至得免承
訓聞之惶怖不知所為節度副使李行素帥衆治壕柵
甫畢蠻軍已合圍留四日治攻具將就諸將請夜分道
斫蠻營承訓不許有天水小校再三力爭乃許之小校
將勇士三百夜縋而出散燒蠻營斬五百餘級蠻大驚