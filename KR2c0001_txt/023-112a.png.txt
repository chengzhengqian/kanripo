盱眙太守確累啟固辭不入上不許確先遣威方入城
因欲南奔邵陵王綸泣謂確曰圍城既乆聖上憂危臣
子之情切於湯火故欲且盟而遣之更申後計成命已
決何得拒違時臺使周石珍東宫主書左法生在綸所
確謂之曰侯景雖云欲去而不解長圍意可見也今召
僕入城何益於事石珍曰敕㫖如此郎那得辭確意尚
堅綸大怒謂趙伯超曰譙州為我斬之持其首去伯超
揮刃眄確曰伯超識君侯刀不識也確乃流涕入城上