王聦等進攻洛陽詔平北將軍曹武等拒之皆為聦所
敗聦長驅至宜陽自恃驟勝怠不設備九月𢎞農太守
垣延詐降夜襲聦軍聦大敗而還　冬十月漢主淵
復遣楚王聰王彌始安王曜汝隂王景帥精騎五萬冦
洛陽大司空鴈門剛穆公呼延翼帥步卒繼之丙辰聰
等至宜陽朝廷以漢兵新敗不意其復至大懼辛酉聰
屯西明門北宫純等夜帥勇士千餘人出攻漢壁斬其
征虜將軍呼延顥壬戍聦南屯洛水乙丑呼延翼為其