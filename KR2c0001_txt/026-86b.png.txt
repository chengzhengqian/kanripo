身益危矣唯昨日之言可以救禍此萬全之䇿也願大
人勿疑淵乃嘆曰吾一夕思汝言亦大有理今日破家
亡軀亦由汝化家為國亦由汝矣先是裴寂私以晉陽
宫人侍淵淵從寂飲酒酣寂從容言曰二郎隂養士馬
欲舉大事正為寂以宫人侍公恐事覺幷誅為此急計
耳衆情已協公意如何淵曰吾兒誠有此謀事已如此
當復奈何正須從之耳帝以淵與王仁恭不能禦冦遣
使者執詣江都淵大懼世民與寂等復説淵曰今主昏