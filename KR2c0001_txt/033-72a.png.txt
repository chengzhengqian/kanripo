畏乎厄運勤勵不息足致升平豈止盪滌祅氛旋復宫
闕而已　田悅說王武俊使與馬寔共擊李抱真扵臨
洺抱真復遣賈林說武俊曰臨洺兵精而有備未易輕
也今戰勝得地則利歸魏愽不勝則恒冀大傷易定滄
趙皆大夫之故地也不如先取之武俊乃辭悅與馬寔
北歸壬戌悅送武俊扵館陶執手泣别下至将士贈遺
甚厚先是武俊召回紇兵使絶李懐光等糧道懐光等
已西去而回紇達干將回紇千人雜虜二千人適至幽