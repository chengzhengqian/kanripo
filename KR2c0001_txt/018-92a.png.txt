合擊之頡曰今猛冦逰逸於外吾兵疲食盡不一决戰
則死在旦夕救騎何可待乎等於就死死戰不亦可乎
斤又以馬少為辭頡曰今斂諸将所乗馬可得二百匹
頡請募敢死之士出擊之就不能破敵亦可以折其銳
且赫連昌狷而無謀好勇而輕毎自出挑戰衆皆識之
若伏兵掩擊昌可禽也斤猶難之頡乃隂與尉眷等謀
選騎待之既而夏主来攻城頡出應之夏主自出陳前
摶戰軍士識其貌争赴之㑹天大風揚塵晝昬夏主敗