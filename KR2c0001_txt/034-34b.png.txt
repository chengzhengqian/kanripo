承璀勤勞貴之可也憐其忠赤富之可也至於軍國權
柄動闗理亂朝廷制度出自祖宗陛下寧忍徇下之情
而自隳法制從人之欲而自損聖明何不思於一時之
間而取笑於萬代之後乎時諫官御史論承璀職名太
重者相屬上皆不聽戊子上御延英殿度支使李元素
鹽鐵使李鄘京兆尹許孟容御史中丞李夷簡諫議大
夫孟簡給事中吕元膺穆質右補闕獨孤郁等極言其
不可上不得已明日削承璀四道兵馬使改處置為宣