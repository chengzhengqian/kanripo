陽義武昭義保義戎昭武定泰寧平盧忠武匡國鎮國
武寧忠義荆南等二十一道為魏國進封魏王仍加九
錫全忠怒其稽緩讓不受十二月戊子命樞密使蔣𤣥
暉齎手詔詣全忠諭指癸巳𤣥暉自大梁還言全忠怒
不解甲午柳璨奏稱人望歸梁王陛下釋重負今其時
也即日遣璨詣大梁達傳禪之意全忠拒之初璨陷害
朝士過多全忠亦惡之璨與蔣𤣥暉張廷範朝夕宴聚
深相結為全忠謀禪代事何太后泣遣宫人阿秋阿䖍