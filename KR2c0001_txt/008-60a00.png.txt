曰上甚聰明但蔽於左右耳與紹謀共誅嬖倖蹇碩懼
出勲為京兆尹
六年夏四月蹇碩忌大將軍進與諸常侍共説帝遣進
西擊韓遂帝從之進陰知其謀奏遣袁紹收徐兖二州
兵須紹還而西以稽行期　初帝數失皇子何皇后生
子辯養於道人史子眇家號曰史侯王美人生子協董
太后自養之號曰董侯羣臣請立太子帝以辯輕佻無
威儀欲立協猶豫未决會疾篤屬協於蹇碩丙辰帝崩