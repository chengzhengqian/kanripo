否事有便利不預咨謀要待畫日將行方乃别生駮異
揚露専擅顯示於人歸美引愆義不如此又曰臣觀其
膽乃大於身鼻息所衝上拂雲漢又曰蟻穴壞堤針芒
寫氣權重一去收之極難長上果毅鄧注又著石論數
千言述昭德専權之狀鳯閣舍人逢𢎞敏取奏之太后
由是惡昭德壬寅貶昭德為南賓尉尋又免死流竄
天冊萬歳元年春正月辛巳朔太后加號慈氏越古金
輪聖神皇帝赦天下改元證聖　周允元與司刑少卿