江南今若遽降恐為唐所種族請先遣使詣金陵稟命
然後出降帝許之辛丑帝聞唐有戰船數百艘在渙水
東欲救濠州自將兵夜發水陸擊之癸夘大破唐兵於
洞口斬首五千餘級降卒二千餘人因鼔行而東所至
皆下乙巳至泗州城下太祖皇帝先攻其南因焚城門
破水寨及月城帝居於月城樓督將士攻城　　十二月
乙夘唐泗州守將范再遇舉城降以再遇為宿州團練
使上自至泗州城下禁軍中芻蕘者毋得犯民田民皆