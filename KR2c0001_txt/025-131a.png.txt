不肯致謝諸宫人共逼之乃拜使者其夜太子蒸焉乙
卯發喪太子即皇帝位㑹伊州刺史楊約來朝太子遣
約入長安易留守者矯稱髙祖之詔賜故太子勇死縊
殺之然後陳兵集衆發髙祖㓙問煬帝聞之曰令兄之
弟果堪大任追封勇為房陵王不為置嗣漢王諒有
寵於髙祖為幷州總管自山以東至於滄海南距黄河
五十二州皆𨽻焉特許以便宜從事不拘律令諒自以
所居天下精兵處見太子勇以讒廢居常怏怏及蜀王