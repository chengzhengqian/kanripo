在張掖乃乗虚冦金城賢還軍追之出塞斬首數千級
而還燒當燒何種聞賢軍還復冦張掖殺長吏　初當
煎種饑五同種大豪盧忽忍良等千餘户别留允街而
首施兩端
建光元年春䕶羌校尉馬賢召盧忽斬之因放兵擊其
種人獲首虜二千餘忍良等皆亡出塞　秋七月燒當
羌忍良等以麻奴兄弟本燒當世嫡而校尉馬賢撫恤
不至常有怨心遂相結共脅將諸種冦湟中攻金城諸