荆州刺史都貴于襄陽焚踐沔北屯田掠六百餘户而
還　冬十月秦王堅㑹羣臣於太極殿議曰自吾承業
垂三十載四方略定唯東南一隅未霑王化今略計吾
士卒可得九十七萬吾欲自将以討之何如秘書監朱
肜曰陛下㳟行天罰必有征無戰晉主不銜壁軍門則
走死江海陛下返中國士民使復其桑梓然後囘輿東
廵告成岱宗此千載一時也堅喜曰是吾志也尚書左
僕射權翼曰昔紂為無道三仁在朝武王猶為之旋師