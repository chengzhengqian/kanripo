貴等諸將多不自安侯龍恩為䕶所親其從弟開府儀
同三司植謂龍恩曰主上春秋既富安危繫於數公若
多所誅戮以自立威權豈唯社稷有累卵之危恐吾宗
亦縁此而敗兄安得知而不言龍恩不能從植又承間
言於䕶曰公以骨肉之親當社稷之寄願推誠王室擬
迹伊周則率土幸甚䕶曰我誓以身報國卿豈謂吾有
佗志邪又聞其先與龍恩言隂忌之植以憂卒及䕶敗
龍恩兄弟皆死高祖以植為忠特免其子孫大司馬兼