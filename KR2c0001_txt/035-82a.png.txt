機尚速威斷貴定人情未一乃可伐謀劉悟死已數月
朝廷尚未處分中外人意共惜事機今昭義兵衆必不
盡與從諌同謀縱使其半叶同尚有其半效順從諌未
甞久典兵馬威惠未加於人又此道素貧非時必無優
賞今朝廷但速除近澤潞一將充昭義節度使令兼程
赴鎮從諌未及布置新使已至潞州所謂先人奪人之
心也新使既至軍心自有所繫從諌無位何名主張設
使謀撓朝命其將士必不肯從今朝廷久無處分彼軍不