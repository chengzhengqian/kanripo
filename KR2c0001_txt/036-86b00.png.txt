七年春三月戊寅以河東節度使劉潼為西川節度使
初南詔圍嶲州東蠻浪稽部竭力助之遂屠其城卑籠
部怨南詔殺其父兄導忠武戍兵襲浪稽滅之南詔由
是怨唐南詔遣清平官董成等詣成都節度使李福盛
儀衛以見之故事南詔使見節度使拜伏於庭成等曰
驃信已應天順人我見節度使當抗禮傳言徃返自旦
至日中不決將士皆憤怒福乃命捽而毆之因械繫於
獄劉潼至鎮釋之奏遣還國詔召成等至京師見於别