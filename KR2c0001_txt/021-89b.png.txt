鹿角截洲為城去魏城百餘步南梁太守馮道根能走
馬步地計馬足以賦功比曉而營立魏中山王英大驚
以杖擊地曰是何神也景宗等器甲精新軍容甚盛魏
人望之奪氣景宗慮城中危懼募軍士言文達等潜行
水底齎敕入城城中始知有外援勇氣百倍楊大眼勇
冠軍中將萬餘騎來戰所向皆靡叡結車為陳大眼聚
騎圍之叡以强弩二千一時俱發洞甲穿中殺傷甚衆
矢貫大眼右臂大眼退走明旦英自帥衆來戰叡乘素