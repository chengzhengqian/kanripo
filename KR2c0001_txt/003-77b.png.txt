將軍兵及馳義侯所發夜郎兵未下南越已平矣遂以
其地為南海蒼梧鬰林合浦交趾九眞日南珠厓儋耳
九郡師還上益封伏波封樓船為將梁侯蘇𢎞為海常
侯都稽為臨蔡侯及越降將蒼梧王趙光等四人皆為
侯　初東越王餘善上書請以卒八千人從樓船擊吕
嘉兵至揭陽以海風波為解不行持两端隂使南越及
漢破番禺不至楊僕上書願便引兵擊東越上以士卒
勞倦不許令諸校屯豫章梅嶺以待命餘善聞樓船請