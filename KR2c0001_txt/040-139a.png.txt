主以右定逺軍使王宗鍔為招討馬歩使帥二十一軍
屯洋州乙亥以長直馬軍使林思諤為昭武節度使戍
利州以備唐　帝復遣使者李彦稠入蜀九月己亥至
成都　蜀前山南節度使兼中書令王宗儔以蜀主失
徳與王宗弼謀廢立宗弼猶豫未决庚戍宗儔憂憤而
卒宗弼謂樞宻使宋光嗣景潤澄等曰宗儔教我殺爾
曹今日無患矣光嗣輩俯伏泣謝宗弼子承班聞之謂
人曰吾家難乎免矣　乙卯蜀主以前鎮江節度使張