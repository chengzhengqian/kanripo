公孫蘭帥歩騎二萬潜自晉陽開韓信故道己酉珪自
井陘趨中山李先降魏珪以為征東左長史　魏王珪
進攻常山拔之獲太守茍延自常山以東守宰或走或
降諸郡縣皆附於魏惟中山鄴信都三城為燕守十一
月珪命東平公儀將二萬騎攻鄴冠軍將軍王建左將
軍李栗攻信都戊午珪進軍中山己未攻之燕髙陽王
隆守南郭帥衆力戰自旦至晡殺傷數千人魏兵乃退
珪謂諸將曰中山城固寶必不肯出戰急攻則傷士久