退不獲雖有舟楫將安用之今棄舟艦使塞江而下援
兵見之必謂江陵已破未敢輕進往來覘伺動淹旬月
吾取之必矣銑援兵見舟艦果疑不進其交州總管丘
和長史高士亷司馬杜之松等將朝江陵聞銑敗悉詣
孝恭降孝恭勒兵圍江陵銑内外阻絶問䇿於中書侍
郎岑文本文本勸銑降銑乃謂羣下曰天不祚梁不可
復支矣若必待力屈則百姓蒙患奈何以我一人之故
陷百姓於塗炭乎乙巳銑以太牢告於太廟下令開門