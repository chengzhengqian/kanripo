南拱手自服帝欲自石㑹趨上黨郭威曰敵主雖死敵
衆猶盛各據堅城我出河北兵少路迂傍無應援若羣
敵合勢共擊我軍進則遮前退則邀後糧餉路絶此危
道也上黨山路險澁粟少民殘無以供億亦不可由近
者陜晉二鎮相繼欵附引兵從之萬無一失不出兩旬
洛汴定矣帝曰卿言是也蘇逢吉等曰史𢎞肇大軍已
屯上黨羣敵繼遁不若出天井抵孟津為便司天奏太
嵗在午不利南行宜由晉絳抵陜帝從之辛夘詔以十