貶巴州刺史中書令蕭至忠貶許州刺史兵部尚書同
中書門下三品韋嗣立貶宋州刺史中書侍郎同平章
事趙彦昭貶絳州刺史吏部侍郎同平章事崔湜貶華
州刺史劉幽求言於宋王成器平王隆基曰相王疇昔
已居宸極羣望所屬今人心未安家國事重相王豈得
尚守小節不早即位以鎮天下乎隆基曰王性恬淡不
以代事嬰懐雖有天下猶讓於人况親兄之子安肯代
之乎幽求曰衆心不可違王雖欲髙居獨善其如社稷