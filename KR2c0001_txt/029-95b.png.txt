問遼東諸將孰賢對曰薛仁貴勇冠三軍龎同善雖不
善鬬而持軍嚴整髙侃勤儉自處忠果有謀契苾何力
沈毅能㫁雖頗忌刻而有統御之才然夙夜小心忘身
憂國皆莫及李勣也上深然其言泉男建復遣兵五萬
人救扶餘城與李勣等遇於薛賀水合戰大破之斬獲
三萬餘人進攻大行城抜之　秋九月癸巳李勣抜平
壌勣既克大行城諸軍出它道者皆與勣㑹進至鴨緑
柵髙麗發兵拒戰勣等奮擊大破之追奔二百餘里抜辱