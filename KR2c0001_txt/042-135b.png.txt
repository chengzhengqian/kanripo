徳及甲兵之彊勸唐主割江北之地唐主不悅宋齊丘
以割地為無益徳明輕佻言多過實國人亦不之信樞
密使陳覺副使李徵古素惡徳明及孫晟使王崇質異
其言因譛徳明於唐主曰徳明賣國求利唐主大怒斬
徳明於市　唐主命諸道兵馬元帥齊王景逹將兵拒
周以陳覺為監軍使前武安節度使邉鎬為應援都軍
使中書舍人韓熈載上書曰信莫信於親王重莫重於
元帥安用監軍使為唐主不從遣鴻臚卿潘承祐詣泉