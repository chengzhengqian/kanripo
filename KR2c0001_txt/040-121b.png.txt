豈有朝為梁將暮為唐臣此我所不為也帝復遣李嗣
源自往諭之彦章卧謂嗣源曰汝非邈佶烈乎彦章素
輕嗣源故以小名呼之於是諸將稱賀帝舉酒屬李嗣
源曰今日之功公與崇韜之力也曏従紹宏輩語大事
去矣帝又謂諸將曰曏所患惟王彦章今已就擒是天意
滅梁也段凝猶在河上進退之計宜何向而可諸將以
為傳者雖云大梁無備未知虚實今東方諸鎮兵皆在
段凝麾下所餘空城耳以陛下天威臨之無不下者若