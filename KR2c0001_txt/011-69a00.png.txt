相悌督丹陽太守沈瑩護軍孫震副軍師諸葛靚帥衆
三萬渡江逆戰至牛渚沈瑩曰晉治水軍於蜀乆矣上
流諸軍素無戒備名將皆死幼小當任恐不能禦也晉
之水軍必至於此宜蓄衆力以待其來與之一戰若幸
而勝之江西自清今渡江與晉大軍戰不幸而敗則大
事去矣悌曰吴之將亡賢愚所知非今日也吾恐蜀兵
至此衆心駭懼不可復整及今渡江猶可决戰若其敗
喪同死社稷無所復恨若其克㨗北敵犇走兵勢萬倍