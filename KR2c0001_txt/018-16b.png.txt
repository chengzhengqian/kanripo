夷夏萬餘戸降于䝉遜傉檀懼遣司𨽻校尉敬歸及子
佗為質於䝉遜以請和䝉遜許之歸至胡阬逃還佗為
追兵所執䝉遜徙其衆八千餘戸而去右衛将軍折掘
竒鎮據石驢山以叛傉檀畏䝉遜之逼且懼嶺南為竒
鎮所據乃遷于樂都留大司農成公緒守姑臧傉檀纔
出城魏安人侯諶等閉門作亂收合三千餘家據南城
推焦朗為大都督龍大将軍諶自稱涼州刺史降于
䝉遜