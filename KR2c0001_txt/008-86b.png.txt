董卓忠於陛下而無故為吕布所殺臣等為卓報讎非
敢為逆也請事畢詣廷尉受罪傕等圍門樓共表請司
徒王允出問太師何罪允窮蹙乃下見之己未赦天下
以李傕為揚武將軍郭汜為揚烈將軍樊稠等皆為中
郎傕等收司𨽻校尉黄琬下獄殺之初王允以同郡宋
翼為左馮翊王宏為右扶風傕等欲殺允恐二郡為患
乃先徵翼宏宏遣使謂翼曰郭汜李傕以我二人在外
故未危王公今日就徵明日俱族計將安出翼曰雖禍