烏珠留若鞮單于烏珠留單于立以弟樂為左賢王興
為右賢王漢遣中郎將夏侯藩副校尉韓容使匈奴或
説王根曰匈奴有斗入漢地直張掖郡生奇材木箭竿
鷲羽如得之於邉甚饒國家有廣地之實將軍顯功垂
於無窮根為上言其利上直欲從單于求之為有不得
傷命損威根即但以上指曉藩令從藩所説而求之藩
至匈奴以語次説單于曰竊見匈奴斗入漢地直張掖
郡漢二都尉居塞上士卒數百人寒苦候望久勞單于