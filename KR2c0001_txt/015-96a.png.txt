方承運俱受明命而桓温猖狂闚我王略燕危秦孤勢
不獨立是以秦主同恤時患要結好援東朝君臣引領
西望愧其不競以為隣憂西使之辱敬待有加今彊冦
既退交聘方始謂宜崇禮篤義以固二國之歡若忽慢
使臣是卑燕也豈修好之義乎夫天子以四海為家故
行曰乘輿止曰行在今海縣瓜裂天光分矅安得以乘
輿行在為言哉禮不期而見曰遇蓋因事權行其禮簡
略豈平居容與之所為哉客使單行誠埶屈於主人然