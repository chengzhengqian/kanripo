海内豈文徳之足比上曰戡亂以武守成以文文武之
用各隨其時卿謂文不及武斯言過矣徳彛頓首謝
上以兵部郎中戴胄忠清公直擢為大理少卿上以選
人多詐冐資䕃敕令自首不首者死未幾有詐冒事覺
者上欲殺之胄奏據法應流上怒曰卿欲守法而使朕
失信乎對曰敕者出於一時之喜怒法者國家所以布
大信於天下也陛下忿選人之多詐故欲殺之而既知
其不可復斷之以法此乃忍小忿而存大信也上曰卿