殄滅無復遺類詞淚俱發皇泰主以為誠引令升殿與
語乆之因與俱入見皇太后世充被髪為誓不敢有二
心乃以世充為左僕射總督内外諸軍事比及日中捕
獲趙長文郭文懿殺之然後巡城告諭以誅元盧之意
世充自含嘉城移居尚書省漸結黨援恣行威福用兄
世惲為内史令入居禁中子弟咸典兵馬分政事為十
頭悉以其黨主之勢震内外莫不趨赴皇泰主拱手而
已　李宻將入朝至温聞元文都等死乃還金墉東都