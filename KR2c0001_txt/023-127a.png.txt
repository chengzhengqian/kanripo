善請發兵救之範遣侯瑱帥精甲五千助鐵由是二鎮
互相猜忌無復討賊之志大心使徐嗣徽帥衆二千築壘
稽亭以備範市糴不通範數萬之衆無所得食多餓死
範憤恚疽發於背五月乙夘卒其衆祕不發喪奉範弟
安南侯恬為主有衆數千人　丙辰侯景以元思䖍為
東道大行臺鎮錢塘丁巳以侯子鑒為南兖州刺史
六月侯景以羊鴉仁為五兵尚書庚子鴉仁出奔江西
將赴江陵至東莞盗疑其懷金邀殺之　湘東王繹以