何成器隆基入見相王極言其事相王乃許之甲辰少
帝在太極殿東隅西向相王立於梓宫旁太平公主曰
皇帝欲以此位讓叔父可乎幽求跪曰國家多難皇帝
仁孝追蹤堯舜誠合至公相王代之任重慈愛尤厚矣
乃以少帝制傳位相王時少帝猶在御座太平公主進
曰天下之心以歸相王此非兒座遂提下之睿宗即位
御承天門赦天下復以少帝為温王以鍾紹京為中書
令　上将立太子以宋王成器嫡長而平王隆基有大