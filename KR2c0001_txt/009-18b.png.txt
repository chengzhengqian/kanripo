名可立袁公徒欲効周公之下士而不知用人之機多
端寡要好謀無决欲與共濟天下大難定覇王之業難
矣吾將更舉以求主子盍去乎二人曰袁氏有恩德於
天下人多歸之且今最疆去將何之嘉知其不寤不復
言遂去之操召見與論天下事喜曰使孤成大業者必
此人也嘉出亦喜曰真吾主也操表嘉為司空祭酒操
以山陽滿寵為許令操從弟洪有賔客在許界數犯灋
寵収治之洪書報寵寵不聽洪以白操操召許主者寵