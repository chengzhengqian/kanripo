舟而去　乙丑周徳威自臨清攻貝州拔夏津高唐攻
博州拔東武朝城攻澶州刺史張可臻棄城走帝斬之
徳威進攻黎陽拔臨河淇門逼衛州掠新鄉共城庚午
帝帥親軍屯白司馬阪以備之　楊師厚自磁相引兵
救邢魏壬申晉解圍去師厚追之逾漳水而還邢州圍
亦解師厚留屯魏州趙王鎔自來謁晉王于趙州大犒
將士自是遣其養子徳明將三十七都常從晉王征討
徳明本姓張名文禮燕人也壬午晉王發趙州歸晉陽