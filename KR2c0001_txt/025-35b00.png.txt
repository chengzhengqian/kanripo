内參詣晉陽取皇后服御褘翟等至是遇於中塗齊主
為按轡命淑妃著之然後去辛亥周主入平陽梁士彦
見周主持周主須而泣曰臣幾不見陛下周主亦為之
流涕周主以將士疲弊欲引還士彦叩馬諫曰今齊師
遁散衆心皆動因其懼而攻之其勢必舉周主從之執
其手曰余得晉州為平齊之基若不固守則大事不成
朕無前憂惟慮後變汝善為我守之遂帥諸將追齊師
諸將固請西還周主曰縱敵患生卿等若疑朕將獨往