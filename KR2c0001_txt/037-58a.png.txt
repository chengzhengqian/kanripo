疎乃以宫室未完固請駐蹕府舍從之　夏六月戊
申天威都頭楊守立與鳯翔節度使李昌符爭道麾下
相敺帝命中使諭之不止是夕宿衛皆嚴兵為備己酉
昌符擁兵燒行宫庚戌復攻大安門守立與昌符戰於
通衢昌符兵敗帥麾下走保隴州杜讓能聞難挺身步
入侍上韋昭度質其家於軍中誓誅反賊故軍士力戰
而勝之守立復恭之假子也壬子以扈駕都將武定節
度使李茂貞為隴州招討使以討昌符　秋八月壬