廟在京師者勿罷祠薦如故諸劉勿解其復各終厥身
州牧數存問勿令有侵寃　莽以劉之為字卯金刀也
詔正月剛卯金刀之利皆不得行乃罷錯刀契刀及五
銖錢　秋遣五威將王竒等十二人班符命四十二篇
於天下德祥五事符命二十五福應十二五威將奉符
命齎印綬王侯以下及吏官名更者外及匃奴西域徼
外蠻夷皆即授新室印綬因收故漢印綬大赦天下改
漢印文去璽曰章