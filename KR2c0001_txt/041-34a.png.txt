諸王宜早為之所以壹人心殿下性慈不可以聞乃密
遣人就田舍殺之後月餘監國乃聞之切責重誨傷惜
久之劉皇后與申王存渥犇晉陽在道與存渥私通存
渥至晉陽李彦超不納走至風谷為其下所殺明日永
王存霸亦至晉陽從兵逃散俱盡存霸削髮僧服謁李
彦超願為山僧幸垂庇䕶軍士爭欲殺之彦超曰六相
公來當奏取進止軍士不聽殺之於府門之碑下劉皇
后為尼於晉陽監國使人就殺之薛王存禮及莊宗幼