至龍城㑹遣騎追至石城不及乙亥㑹遣仇尼歸攻龍
城寶夜遣兵襲撃破之㑹遣使請誅左右佞臣并求為
太子寳不許㑹盡收乗輿器服以後宫分給將帥署置
百官自稱皇太子録尚書事引兵向龍城以討慕輿騰
為名丙子頓兵城下寶臨西門㑹乗馬遥與寶語寳責
讓之㑹命軍士向寶大噪以耀威城中將士皆憤怒向
暮出戰大破之㑹兵死傷大半走還營侍御郎髙雲夜
帥敢軍士百餘人襲㑹軍㑹衆皆潰㑹將十餘騎奔中