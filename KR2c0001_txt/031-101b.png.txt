自困也乃帥士卒及民於城外鑿壕以自固作塹數十
萬衆莫知所用及賊攻城於外光弼用之増壘於内壞
輒補之思明使人取攻具於山東以胡兵三千衞送之
至廣陽别將慕容溢張奉璋邀擊盡殺之思明圍太原
月餘不下乃選驍鋭為遊兵戒之曰我攻其北則汝潛
趣其南攻東則趣西有隙則乗之而光弼軍令嚴整雖
冦所不至警邏未嘗少懈賊不得入光弼購募軍中茍
有小技皆取之隨能使之人盡其用得安邊軍錢工三