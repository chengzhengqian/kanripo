有赤誌驃騎諮議㕘軍考城江祏勸王出以示人王以
示晉夀太守王洪範曰人言此是日月相卿幸勿泄洪
範曰公日月在軀如何可隠當轉言之王母祏之姑也
　戊戍殺桂陽王鑠衡陽王鈞江夏王鋒建安王子貞
巴陵王子倫鑠與鄱陽王鏘齊名鏘好文章鑠好名理
時人稱為鄱桂鏘死鑠不自安至東府見宣城王還謂左右曰向録公見接殷勤流連不能已而面有慙色此
必欲殺我是夕遇害宣城王毎殺諸王常夜遣兵圍其