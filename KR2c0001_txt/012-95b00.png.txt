都督張軌為車騎大將軍琅邪王睿為鎮東大將軍兼
督揚江湘交廣五州諸軍事　茍晞表請遷都倉垣使從
事中郎劉會將船數十艘宿衛五百人穀千斛迎帝帝
將從之公卿猶豫左右戀資財遂不果行既而洛陽饑
困人相食百官流亡者什八九帝召公卿議將行而衛
從不備帝撫手嘆曰如何曽無車輿乃使傅祗出詣河
隂治舟楫朝士數十人導從帝步出西掖門至銅駞街
為盜所掠不得進而還度支校尉東郡魏浚帥流民數