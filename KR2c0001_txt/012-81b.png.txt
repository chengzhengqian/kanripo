睿乃使導躬造循榮二人皆應命而至以循為呉國内
史榮為軍司加散騎常侍凢軍府政事皆與之謀議又
以紀瞻為軍祭酒卞壼為從事中郎周玘為倉曹屬琅
邪劉超為舍人張闓及魯國孔衍為參軍壼粹之子闓
昭之曽孫也王導說睿謙以接士儉以足用以清靜為
政撫綏新舊故江東歸心焉睿初至頗以酒廢事導以
為言睿命酌引觴覆之於此遂絶　茍晞追擊汲桑破
其八壘死者萬餘人桑與石勒收餘衆將犇漢冀州刺