討賊恨不斬汝何謂反也臊羯狗何不速殺我祿山大
怒並袁履謙等縛於中橋之柱而咼之杲卿履謙比死
罵不虚口顏氏一門死於刀鋸者三十餘人史思明李
立節蔡希徳既克常山引兵擊諸郡之不從者所過殘
滅於是鄴廣平鉅鹿趙上谷博陵文安魏信都等郡復
為賊守饒陽太守盧全誠獨不從思明等圍之河間司
法李奐將七千人景城長史李暐遣其子祀將八千人
救之皆為思明所敗　上命郭子儀罷圍雲中還朔方