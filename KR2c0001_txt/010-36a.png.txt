達懿聞之笑曰吾能料生不能料死故也懿案行亮之
營壘處所歎曰天下竒才也追至赤岸不及而還初漢
前軍師魏延勇猛過人善飬士卒毎隨亮出輙欲請兵
萬人與亮異道㑹于潼闗如韓信故事亮制而不許延
常謂亮為怯歎恨已才用之不盡楊儀為人幹敏亮毎
出軍儀常規畫分部籌度糧榖不稽思慮斯須便了軍
戎節度取辦於儀延性矜髙當時皆避下之唯儀不假
借延延以為至忿有如水火亮深惜二人之才不忍有