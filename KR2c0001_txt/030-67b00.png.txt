之　武三思帥四夷酋長請鑄銅鐵為天樞立於端門
之外銘紀功德黜唐頌周以姚璹為督作使諸胡聚錢
百萬億買銅鐵不能足賦民間農器以足之　九月殿
中丞來俊臣坐𧷢貶同州㕘軍王𢎞義流瓊州詐稱為
追還至漢北侍御史胡元禮遇之按騐得其姦狀撲殺
之内史李昭德於太后委遇頗用權使氣人多疾之前
魯王府功曹㕘軍丘愔上疏攻之其略曰陛下天授以
前萬機獨斷自長夀以來委任昭德㕘奉機密獻可替