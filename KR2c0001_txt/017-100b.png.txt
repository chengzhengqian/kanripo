而擅興兵造大城豈為臣之道乎尚曰王公設險以守
其國先王之制也車騎僻在遐藩宻邇勍㓂葢為國家
重門之防不圖陛下忽以為嫌興善之傉檀求領涼州
興不許
義熈二年夏六月秃髪傉檀伐沮渠蒙遜蒙遜嬰城固
守傉檀至赤泉而還獻馬三千匹羊三萬口于秦秦王
興以為忠以傉檀為都督河右諸軍事車騎大将軍涼
州刺史鎮姑臧徴王尚還長安涼州人申屠英等遣主