議選北都留守樞宻承㫖段徊等惡鄴都留守張憲不
欲其在朝廷皆曰北都非張憲不可憲雖有宰相器今
國家新得中原宰相在天子目前事有得失可以改更
比之北都獨繫一方安危不為重也乃徙憲為太原尹
知北都留守事以戸部尚書王正言為興唐尹知鄴都
留守事正言昏耄帝以武徳使史彦瓊為鄴都監軍彦
瓊本伶人也有寵於帝魏博等六州軍旅金糓之政皆
決於彦瓊威福自恣陵忽將佐自正言以下皆謟事之