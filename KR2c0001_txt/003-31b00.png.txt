成帝建始四年西域都䕶叚㑹宗為烏孫兵所圍驛騎
上書願發城郭燉煌兵以自救丞相啇大將軍鳯及百
寮議數日不決鳯言陳湯多籌策習外國事可問上召
湯見宣室湯擊郅支時中寒病两臂不屈申湯入見有
詔毋拜示以㑹宗奏湯對曰臣以為此必無可憂也上
曰何以言之湯曰夫胡兵五而當漢兵一何者兵刃朴
鈍弓弩不利今聞頗得漢巧然猶三而當一又兵法曰
客倍而主人半然後敵今圍㑹宗者人衆不足以勝㑹