諸將咸請戰世民曰我軍新敗士氣沮喪賊恃勝而驕
有輕我心宜閉壘以待之彼驕我奮可一戰而克也乃
令軍中曰敢言戰者斬相持六十餘日仁杲糧盡其將
梁胡郎等帥所部來降世民知仁杲將士離心命行軍
總管梁實營於淺水源以誘之羅㬋大喜盡鋭攻之梁
實守險不出營中無水人馬不飲者數日羅㬋攻之甚
急世民度賊已疲謂諸將曰可以戰矣遲明使右武候
大將軍龎玉陳於淺水原南羅㬋幷兵擊之玉戰幾不