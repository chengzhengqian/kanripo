以身餌賊軍無孑遺矣乃肉執長刀立於陳前大呼
奮擊當其刀者人馬俱碎殺數十人陳乃稍定於是嗣
業帥前軍各執長刀如牆而進身先士卒所向摧靡都
知兵馬使王難得救其禆將賊射之中眉皮垂鄣目難
得自拔箭掣去其皮血流被面前戰不已賊伏精騎於
陳東欲襲官軍之後偵者知之朔方左廂兵馬使僕固
懷恩引囘紇救擊之翦滅殆盡賊由是氣索李嗣業又
與囘紇出賊陳後與大軍夾擊自午及酉斬首六萬級