器用爭尚豪華糧無半年之儲常資四方委輸自景作
亂道路斷絶數月之間人至相食猶不免餓死存者百
無一二貴戚豪族皆自出採稆填委溝壑不可勝紀癸
未景遣儀同三司來亮入宛陵宣城太守楊白華誘而
斬之甲申景遣其將李賢明攻之不克景又遣中軍侯
子鑒入呉郡以廂公蘇單于為呉郡太守遣儀同宋子
仙等將兵東屯錢塘新城戌主戴僧逷據縣拒之御史
中丞沈浚避難東歸至呉郡太守張嵊與之合謀舉兵