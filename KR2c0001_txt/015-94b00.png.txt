總京師虎旅為二軍後繼傳檄三輔示以禍福明立購
賞彼必望風嚮應混壹之期於此乎在矣時燕人多請
救陜因圖闗中者太傳評曰秦大國也今雖有難未易
可圖朝廷雖明未如先帝吾等智略又非太宰之比但
能閉闗保境足矣平秦非吾事也魏公庾遣吳王垂及
皇甫真牋曰苻堅王猛皆人傑也謀為燕患乆矣今不
乗機取之恐異日燕之君臣將有甬東之悔矣垂謂真
曰方今為人患者必在於秦主上富於春秋觀太傳識