已定諸侯皆欲立周市為魏王市曰天下昏亂忠臣乃
見今天下共畔秦其義必立魏王後乃可諸侯固請立
市市終辭不受迎魏咎於陳五反陳王乃遣之立咎為
魏王市為魏相
二年冬十月泗川監平将兵圍沛公于豐沛公出與戰
破之令雍齒守豐十一月沛公引兵之薛泗川守壮兵
敗於薛走至戚沛公左司馬得殺之　周章出關止屯
曹陽二月餘章邯追敗之復走澠池十餘日章邯擊大