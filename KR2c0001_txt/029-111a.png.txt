禮皆沒於吐蕃賛普見孝傑泣曰貌類吾父厚禮之後
竟得歸累遷右鷹揚衛將軍孝傑久在吐蕃知其虚實
㑹西州都督唐休璟請復取龜兹于疎勒碎葉四鎮
敇以孝傑為武威軍總管與左武衛大將軍阿史那忠
節將兵擊吐蕃冬十月丙戌大破吐蕃復取四鎮置安
西都䕶於龜茲發兵戍之
延載元年春二月武威道總管王孝傑破吐蕃㪍論賛
刃突厥可汗俀子等於冷泉及大嶺各三萬餘人碎葉