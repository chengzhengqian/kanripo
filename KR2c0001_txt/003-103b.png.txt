丞相御史中二千石至者並莫敢發言京兆尹不疑後
到叱從吏收縛或曰是非未可知且安之不疑曰諸君
何患於衛太子昔蒯瞶違命出奔輒距而不納春秋是
之衛太子得罪先帝亡不即死今來自詣此罪人也遂
送詔獄天子與大將軍霍光聞而嘉之曰公卿大臣當
用有經術明於大誼者繇是不疑名聲重於朝廷在位
者皆自以不及也廷尉驗治何人竟得姦詐本夏陽人
姓成名方遂居湖以卜筮為事有故太子舍人嘗從方