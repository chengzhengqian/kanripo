河津既得以應接東平又可以分賊兵勢但慮彦章詗
知徑來薄我城不能就願陛下募敢死之士日令挑戰
以綴之茍彦章旬日不東則城成矣時李嗣源守鄆州
河北聲問不通人心漸離不保朝夕㑹梁右先鋒指揮
使康延孝宻請降於嗣源延孝者太原胡人有罪亡奔
梁時𨽻段凝麾下嗣源遣押牙臨漳范延光送延孝蠟
書詣帝延光因言於帝曰楊劉控扼已固梁人必不能
取請築壘馬家口以通鄆州之路帝従之遣崇韜將萬