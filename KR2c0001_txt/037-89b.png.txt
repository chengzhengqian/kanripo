二将将驍雄卒三千襲賊於慎縣用之宻以語行愍云
公楚歸禮欲襲廬州行愍發兵掩之二将不為備舉軍
盡殪以二将謀亂告駢駢不知用之謀厚賞行愍
四年春三月髙駢從子左驍衛大将軍澞疏吕用之罪
状二十餘幅宻以呈駢且泣曰用之内則假神仙之説
蠱惑尊聽外則盜節制之權殘賊百姓将佐懼死莫之
敢言嵗月浸深羽翼将成茍不除之恐髙氏奕代勲庸
一朝掃地矣因嗚咽不自勝駢曰汝醉邪命扶出明日