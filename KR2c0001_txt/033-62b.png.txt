食者悉詣行在不能往者即詣本司若出三日檢勘彼
此無名者皆斬扵是百官出見泚或勸迎乘輿泚不悅
百官稍稍遁去源休以使回紇還賞薄怨朝廷入見泚
屏人宻語移時為泚陳成敗引符命勸之僣逆泚喜然
猶未决宿衛諸軍舉白幡降者列扵闕前甚衆泚夜扵
𫟍門出兵旦自通化門入絡驛不絶張弓露刃欲以威
衆上思桑道茂之言自咸陽幸奉天縣僚聞車駕猝至
欲逃匿山谷主簿蘇弁止之幷良嗣之兄孫也文武之