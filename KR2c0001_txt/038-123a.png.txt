分兵圍坊州　　　劉知俊克延州李延實降岐王所
署保大節度使李彦博坊州刺史李彦昱皆棄城犇鳯
翔鄜州都將嚴𢎞倚舉城降己未以高萬興為保塞節
度使以綘州刺史牛存節為保大節度使　　五月丁
卯帝命劉知俊乗勝取邠州知俊難之辭以闕食乃召
還　帝將伐河東急徵知俊入朝欲以為河東西面行
營都統且以知俊有丹延之功厚賜之知俊弟右保勝
指揮使知浣從帝在洛陽密使人語知俊云入必死又