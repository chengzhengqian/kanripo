管以討契丹右拾遺陳子昻為攸宜府參謀上疏曰㤙
制免天下罪人及募諸色奴充兵討擊契丹此乃㨗急
之計非天子之兵且比來刑獄乆清罪人全少奴多怯
弱不慣征行縱其募集未足可用况當今天下忠臣勇
士萬分未用其一契丹小孽假命待誅何勞免罪贖奴
損國大體臣恐此䇿不可威示天下　凉州都督許欽
明之兄欽寂為龍山軍討擊使與契丹戰於崇州軍敗
被擒虜將圍安東令欽寂說其屬城未下者安東都䕶