空功臣不可使上有殺元舅及功臣之名遂良起於草
茅無汗馬之勞致位至此且受顧託不以死爭之何以
下見先帝勣稱疾不入無忌等至内殿上顧謂無忌曰
皇后無子武昭儀有子今欲立昭儀為后何如遂良對
曰皇后名家先帝為陛下所娶先帝臨崩執陛下手謂
臣曰朕佳兒佳婦今以付卿此陛下所聞言猶在耳皇
后未聞有過豈可輕廢臣不敢曲從陛下上違先帝之
命上不恱而罷明日又言之遂良曰陛下必欲易皇后