蔡唐將林仁肇等以水陸軍援夀春永徳與之戰仁肇
以船實薪芻因風縱火欲焚下蔡浮梁俄而風囘唐兵
敗退永徳為鐵綆千餘尺距浮梁十餘步横絶淮流繫
以巨木由是唐兵不能近　冬十月癸酉李重進奏唐
人寇盛唐鐵騎都指揮使王彦昇等擊之斬首三千餘
級彦昇蜀人也　壬午張永徳奏敗唐兵於下蔡是時
唐復以水軍攻永徳永徳夜令善游者沒其船下縻以
鐵鎻縱兵擊之船不得進退溺死者甚衆永徳解金帶