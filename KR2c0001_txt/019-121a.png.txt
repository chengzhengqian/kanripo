贈袁淑為太尉謚忠憲公徐湛之為司空謚忠烈公江
湛為開府儀同三司謚忠簡公王僧綽為金紫光祿大
夫謚簡侯壬辰以太尉義恭為揚南徐二州刺史進位
太傅領大司馬初劭以尚書令何尚之為司空領尚書
令子征北長史偃為侍中父子並居權要及劭敗尚之
左右皆散自洗黄閤殷冲等既誅人為之寒心帝以尚
之偃素有令譽且居劭朝用智將迎時有全脫故特免
之復以尚之為尚書令偃為大司馬長史任遇無改甲