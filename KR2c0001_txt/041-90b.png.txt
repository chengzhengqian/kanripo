以為懐化節度使瑞慎等州觀察使其部曲及先所俘
契丹特哩衮等皆賜姓名特哩衮姓狄名懐惠　　秋九
月己亥更賜東丹慕華姓名曰李贊華
三年　初契丹錫里䇿稜與特哩衮皆為趙徳鈞所擒契
丹屢遣使請之上謀於羣臣徳鈞等皆曰契丹所以數
年不犯邊數求和者以此輩在南故也縱之則邊患復
生上以問冀州刺史楊檀對曰䇿稜契丹之驍將曏助
王都謀危社稷幸而擒之陛下免其死為賜已多契丹