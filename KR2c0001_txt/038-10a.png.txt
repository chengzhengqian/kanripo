而已宜出其不意先撃之乃自引兵攻秦賢寨士卒踴
躍爭先賢不為備連拔四寨斬萬餘級蔡人大驚以為
神全忠又使牙將新野郭言募兵於河陽陝虢得萬餘
人而還　蔡將盧塘屯于萬勝夾汴水而軍以絶汴州
運路朱全忠乗霧襲之掩殺殆盡於是蔡兵皆徙就張
晊屯於赤岡全忠復就擊之殺二萬餘人蔡人大懼或
軍中自相驚全忠乃還大梁養兵休士　　五月丙子
朱全忠出擊張晊大破之秦宗權聞之自鄭州引精兵