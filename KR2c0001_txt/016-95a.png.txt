破直力鞮於鐡岐山南直力鞮單騎走乗勝追之戊子
自五原金津南濟河徑入衛辰國衛辰部落駭亂辛卯
珪直抵其所居恱跋城衛辰父子出走壬辰分遣諸將
輕騎追之將軍伊謂禽直力鞮於木根山衛辰為其部
下所殺十二月珪軍於鹽池誅衛辰宗黨五千餘人皆
投尸於河自河以南諸部悉降獲馬三十餘萬匹牛羊
四百餘萬頭國用由是遂饒衛辰少子勃勃亡犇薛于
部珪使人求之於薛于部帥大悉伏出勃勃以示使者