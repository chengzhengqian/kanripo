何令天柱受禍按劍瞋目聲色甚厲世隆遜辭拜謝然
後得已由是深恨之爾朱仲逺亦自滑臺至洛戊申魏
長廣王大赦爾朱榮之死也敬宗詔河西賊帥紇豆陵
步蕃使襲秀容及兆入洛步蕃南下兵勢甚盛故兆不
暇乆留亟還晉陽以禦之使爾朱世隆度律彦伯等留
鎮洛陽甲寅兆遷敬宗於晉陽兆自於河梁監閲財資
高歡聞敬宗向晉陽帥騎東巡以邀之不及因與兆書
為陳禍福不宜害天子受惡名兆怒不納爾朱天光輕