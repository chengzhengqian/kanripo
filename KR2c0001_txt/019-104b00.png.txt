之濬入朝遣還京口為行留處分至京口數日而巫蠱
事發上惋嘆彌日謂潘淑妃曰太子圖富貴更是一理
虎頭復如此非復思慮所及汝母子豈可一日無我邪
遣中使切責劭濬劭濬惶懼無辭唯陳謝而已上雖怒
甚猶未忍罪也
二十年春正月壬午以征北將軍始興王濬為荆州刺
史帝怒未觧故濬久留京口既除荆州乃聼入朝　嚴
道育之亡命也上分遣使者摉捕甚急道育變服為尼