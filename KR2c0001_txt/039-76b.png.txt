堅曰浙兵至此已乆不能進退求一戰而死不可得若
聽其登岸彼必致死於我其鋒不可當安能盡殺乎延
魯不聽曰吾自擊之吳越兵既登岸大呼奮擊延魯不
能禦棄衆而走孟堅戰死吳越兵乗勝而進城中兵亦
出夾擊唐兵大破之唐城南諸軍皆遁吳越兵追之王
崇文以牙兵三百拒之諸軍陳於崇文之後追者乃還
或言浙兵欲棄福州拔李達之衆歸錢唐東南守將劉
洪進等白王建封請縱其盡出而取其城留從效不欲