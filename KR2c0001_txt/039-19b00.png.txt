後梁武帝開平元年春三月鎮海鎮東節度使吳王錢
鏐遣其子傳璙傳瓘討盧佶於温州　　夏四月盧佶
開錢傳璙等將至將水軍拒之於青澳錢傳瓘曰佶之
精兵盡在於此不可與戰乃自安固捨舟間道襲温州
戊午温州潰擒佶斬之吳王鏐以都監使吳璋為温州
制置使命傳璙等移兵討盧約於處州　　鎮海節度
判官羅隠説吳王鏐舉兵討梁曰縱無成功猶可退保
杭越自為東帝奈何交臂事賊為終古之羞乎鏐始以