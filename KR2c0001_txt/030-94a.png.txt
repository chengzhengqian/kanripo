失業傷陛下之仁陛下誠能以勞人為辭發制罷之則
天下皆知陛下苦已而愛人也不從藏用承慶之弟孫
也　夏四月太后復稅天下僧尼作大像於白司馬阪
令春官尚書武攸寧檢校糜費巨億李嶠上䟽以為天
下編户貧弱者衆造像錢見有一十七萬餘緡若將散
施人與一千濟得一十七萬餘户拯饑寒之弊省勞役
之勤順諸佛慈悲之心霑聖君亭育之意人神胥恱功
德無窮方作過後因縁豈如見在果報監察御史張廷