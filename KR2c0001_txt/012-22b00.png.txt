少府論者謂長容公姻家故至於此流聞四方非所以
為益也亮皆不從賈后族兄車騎司馬模從舅右衛將
軍郭彰女弟之子賈謐與楚王瑋東安王繇並預國政
賈后暴戾日甚繇宻謀廢后賈氏憚之繇兄東武公
澹素惡繇屢譖之於太宰亮曰繇專行誅賞欲擅朝政
庚戍詔免繇官又坐有悖言廢徙帶方於是賈謐郭彰
權勢愈盛賔客盈門謐雖驕奢而好學喜延士大夫郭
彰石崇陸機機弟雲和郁及滎陽潘岳清河崔基勃海