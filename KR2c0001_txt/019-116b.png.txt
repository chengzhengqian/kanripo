逆順劭加吳興太守汝南周嶠冠軍將軍随王誕檄亦
至嶠素恇怯回惑不知所從府司馬丘珍孫殺之舉郡
應誕戊午武陵王至南州降者相屬己未軍于溧洲王
自發尋陽有疾不能見將佐唯顔峻出入卧内擁王于
膝親視起居疾屡危篤不任咨禀峻皆専决軍政之外
間以文教書檄應接遐邇昏曉臨哭若出一人如是累
旬自舟中甲士亦不知王之危疾也癸亥栁元景潜至
新亭依山為壘新降者皆勸元景速進元景曰不然理