不以百姓為念天下搔擾死遼東者以萬計今與君等
起兵以救兆民之弊何如衆皆踴躍稱萬嵗乃勒兵部分唐褘自𤣥感所逃歸河内先是𤣥感隂遣家僮至長
安召李宻及弟𤣥挺赴黎陽及舉兵宻適至𤣥感大喜
以為謀主謂宻曰子常以濟物為己任今其時矣計將
安出宻曰天子出征逺在遼外去幽州猶隔千里南有
巨海北有强胡中間一道理極艱危公擁兵出其不意
長驅入薊據臨渝之險扼其咽喉歸路既絶高麗聞之