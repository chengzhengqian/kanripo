侍郎盧光啟並賜自盡丁丑以中書侍郎同平章事王
溥為太子賓客分司皆崔𦙍所惡也　戊寅賜朱全忠
號回天再造竭忠守正功臣賜其僚佐敬翔等號迎鑾
協贊功臣諸將朱友寧等號迎鑾果毅功臣都頭以下
號四鎮靜難功臣上議襃崇全忠欲以皇子為諸道兵
馬元帥以全忠副之崔𦙍請以輝王祚為之上曰濮王
長𦙍承全忠密㫖利祚冲幼固請之己卯以祚為諸道
兵馬元帥庚辰加全忠守太尉充副元帥進爵梁王以