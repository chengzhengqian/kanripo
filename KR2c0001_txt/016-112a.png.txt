寳曰今坐守窮城終於困敝臣等願得一出樂戰而陛
下每抑之此為坐自摧敗也且受圍厯時無他竒變徒
望積久宼賊自退今内外之勢强弱懸絶彼必不自退
眀矣宜從衆一決寳許之隆退而勒兵召諸參佐謂之
曰皇威不振宼賊内侮臣子同恥義不願生今幸而破
賊吉還固善若其不幸亦使吾志節獲展卿等有北見
吾母者為吾道此情也乃被甲上馬詣門俟命麟復固
止寶衆大忿恨隆涕泣而還是夜麟以兵刼左衛將軍