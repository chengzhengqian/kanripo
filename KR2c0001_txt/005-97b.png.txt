太師王匡國將哀章守洛陽更始遣定國上公王匡攻
洛陽西屏大將軍申屠建丞相司直李松攻武闗三輔
震動析人鄧于匡起兵南鄉以應漢攻武闗都尉朱
萌萌降進攻右隊大夫宋綱殺之西拔湖莽愈憂不知
所出崔發言古者國有大災則哭以厭之宜告天以求
救莽乃率羣臣至南郊陳其符命本末仰天大哭氣盡
伏而叩頭諸生小民旦夕㑹哭為設飱粥甚悲哀者除
以為郎郎至五千餘人莽拜將軍九人皆以虎為號將