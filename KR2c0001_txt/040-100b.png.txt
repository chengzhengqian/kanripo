召馮道令草詞以示衆道執筆逡巡不為曰大王方平
河南定天下崇韜所請未至大過大王不從可矣何必
以此驚動逺近使敵國聞之謂大王君臣不和非所以
隆威望也㑹崇韜入謝王乃止　　八月乙未朔宣義
節度使賀瓌卒以開封尹王瓚為北面行營招討使瓚
將兵五萬自黎陽度河掩撃澶魏至頓丘遇晉兵而旋
瓚為治嚴令行禁止據晉人上游十八里楊村夾河築
壘運洛陽竹木造浮橋自魏州饋運相繼晉蕃漢馬步