宣慰謀扵宰相及朝士僉謂宜然今乃反覆如是朕為
之悵恨累日意復悔行使之論奏邪卿知蕭復如何人
其不欲行意趣安在贄上奏以為復痛自修勵慕為清
貞用雖不周行則可保至扵輕詐如此復必不為借使
復欲逗留從一安肯附會今所言矛楯願陛下眀加辯
詰若蕭復有所請求則從一何容為隠若從一自有回
互則蕭復不當受疑陛下何憚而不辨明乃直為此悵
恨也夫明則罔惑辨則罔寃惑莫甚扵逆詐而不與明