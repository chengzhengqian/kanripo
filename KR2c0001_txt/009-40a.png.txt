備若以輕兵襲之不意而至燔其積聚不過三日袁氏
自敗也操大喜乃留曹洪荀攸守營自將歩騎五千人
皆用袁軍旗幟衘枚縳馬口夜從間道出人抱束薪所
歴道有問者語之曰袁公恐曹操鈔畧後軍遣兵以益
備聞者信以為然皆自若既至圍屯大放火營中驚亂
㑹明瓊等望見操兵少出陳門外操急擊之瓊退保營
操遂攻之紹聞操擊瓊謂其子譚曰就操破瓊吾㧞其
營彼固無所歸矣乃使其將髙覽張郃等攻操營郃曰