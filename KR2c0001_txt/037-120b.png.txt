諸子皆㓜軍府事當悉以授三舅夫人屢以書報延夀
行宻又自遣召之隂令徐温為之備延夀至廣陵行宻
迎及寝門執而殺之部兵驚擾徐温諭之皆聽命遂斬
延夀兄弟黜朱夫人初延夀赴召其妻王氏謂曰君此
行吉凶未可知願日發一使以安我一日使不至王氏
曰事可知矣部分僮僕授兵闔門捕騎至乃集家人聚
寳貨發百燎焚府舍曰妾誓不以皎然之軀為仇人所
辱赴火而死延夀用法嚴好以寡撃衆嘗遣二百人與