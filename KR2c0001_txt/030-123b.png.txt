卿鄭愔又引而申之上悦皆愛厚賞右補闕趙延禧上
言周唐一統符命同歸故髙宗封陛下為周王則天時
唐同泰獻洛水圖孔子曰其或繼周者雖百代可知也
陛下繼則天子孫當百代王天下上悦擢延禧為諫議
大夫　秋七月安樂長寧公主及皇后妹郕國夫人上
官婕妤婕妤母沛國夫人鄭氏尚宫柴氏賀婁氏女巫
第五英兒隴西夫人趙氏皆依勢用事請謁受賕雖屠
沽臧獲用錢三十萬則别降墨敕除官斜封付中書時