產厚其征不以流寓免其調則地著固不以飭勵重其
役不以窳怠蠲其庸則功力勤如是故人安其居盡其
力矣两税之立惟以資產為宗不以丁身為本曾不寤
資產之中有藏於襟懷囊篋物雖貴而人莫能窺其積
於場圃囷倉直雖輕而衆以為富有流通蕃息之貨數雖
寡而計日收贏有廬舍器用之資價雖高而終歳無利
如此之比其流實繁一槩計估算緍宜其失平長偽由
是務輕資而樂轉徙者恒脱於徭税敦本業而樹居產