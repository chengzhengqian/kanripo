退告爽曰司馬公尸居餘氣形神已離不足慮矣他日
又向爽等垂泣曰太傅病不可復濟令人愴然故爽等
不復設備何晏聞平原管輅明於術數請與相見十二
月丙戌輅往詣晏晏與之論易時鄧颺在坐謂輅曰君
自謂善易而語初不及易中辭義何也輅曰夫善易者
不言易也晏含笑贊之曰可謂要言不煩也因謂輅曰
試為作一卦知位當至三公不又問連夢見青蠅數十
來集鼻上驅之不去何也輅曰昔元凱輔舜周公佐周