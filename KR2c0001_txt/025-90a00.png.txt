曰大吞小一也以有道伐無道二也納叛臣蕭巖於我
有詞三也陛下若命將出師臣願展絲髮之効隋主勞
而遣之時江南妖異特衆臨平湖草乆塞忽然自開帝
惡之乃自賣於佛寺為奴以厭之又於建康造大皇寺
起七級浮圖未畢火從中起而焚之呉興章華好學善
屬文朝臣以華素無伐閱競排詆之除大市令華鬱鬱
不得志上書極諫畧曰昔髙祖南平百越北誅逆虜世
祖東定吴㑹西破王琳髙宗克復淮南辟地千里三祖