欵塞納質於是訓綏接歸附威信大行遂罷屯兵各令
歸郡唯置㢮刑徒二千餘人分以屯田修理塢壁而已
四年冬十月護羌校尉鄧訓卒吏民羌胡旦夕臨者日
數千人羌胡或以刀自割又刺殺其犬馬牛羊曰鄧使
君已死我曹亦俱死耳前烏桓吏士皆犇走道路至空
城郭吏執不聽以狀白校尉徐傿傿歎息曰此為義也
乃釋之遂家家為訓立祠毎有疾病輒請禱求福蜀郡
太守聶尚代訓為䕶羌校尉欲以恩懷諸羌乃遣譯使