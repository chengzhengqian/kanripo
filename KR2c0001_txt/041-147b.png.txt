由是怨執政范延光降光逺密表論執政過失帝知其
故而不得已加維翰兵部尚書崧工部尚書皆罷其樞
密使以處讓為樞密使　　十一月范延光自鄆州入
朝　帝患天雄節度使楊光逺䟦扈難制桑維翰請分
天雄之衆加光逺太尉西京留守兼河陽節度使光逺
由是怨望密以賂自訴於契丹養部曲千餘人常蓄異
志　范延光屢請致仕甲寅詔以太子太師致仕居于
大梁每遇宴會與羣臣無異延光之反也相州刺史掖