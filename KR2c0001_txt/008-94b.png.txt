千級於是董承等以新破傕等可復東引庚申東駕發
東董承李樂衛乘輿胡才楊奉韓暹匈奴右賢王於後
為拒傕等復来戰奉等大敗死者甚於東澗光祿勲鄧
淵廷尉宣璠少府田芬大司農張義皆死司徒趙温太
常王絳衛尉周忠司𨽻校尉管郃為傕所遮欲殺之賈
詡曰此皆大臣卿奈何害之乃止李樂曰事急矣陛下
宜御馬上曰不可舍百官而去此何辜哉兵相連綴四
十里方得至陜乃結營自守時殘破之餘虎賁羽林不