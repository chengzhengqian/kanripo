其承謝之術謂承曰孤以土地之廣士民之衆欲徼福
齊桓擬迹髙祖何如承曰在德不在彊夫用德以同天
下之欲雖由匹夫之資而興霸王之功不足為難若茍欲
僭擬干時而動衆之所棄誰能興之術不悦孫䇿聞之
與術書曰成湯討桀稱有夏多罪武王伐紂曰殷有重
罰此二主者雖有聖徳假使時無失道之過無由逼而
取也今主上非有惡於天下徒以㓜小脅於彊臣異於
湯武之時也且董卓貪滛驕陵志無紀極至於廢主自