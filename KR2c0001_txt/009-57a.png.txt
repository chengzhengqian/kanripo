州以奉國家荆州雖沒常願據守漢川保全土境生不
負於孤弱死無愧於地下而計不在己以至於此實懐
悲慙無顔早見耳遂歔欷流涕操為之愴然字謂之曰
仲業卿真忠臣也厚禮待之使統本兵為江夏太守
十二月益州牧劉璋聞曹操克荆州遣别駕張松致敬
於操松為人短少放蕩然識逹精果操時已定荆州走
劉備不復存録松主簿楊脩白操辟松不納松以此怨
歸勸劉璋絶操與劉備相結璋從之　習鑿齒論曰昔