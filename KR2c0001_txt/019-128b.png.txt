周之攻西壘子反度東岸就𤣥謨計事聞之馳歸周之
攻壘甚急偏將劉季之帥水軍殊死戰求救於𤣥謨𤣥
謨不遣大司馬參軍崔勲之固争乃遣勲之與積弩將
軍垣詢之救之比至城已䧟勲之詢之皆戰死詢之䕶
之之弟也子反等犇還東岸質又遣其將龎法起將數
千兵趨南浦欲自後掩𤣥謨逰擊將軍垣䕶之引水軍
與戰破之朱修之㫁馬鞍山道據險自守魯秀攻之不
克屢為修之所敗乃還江陵修之引兵躡之或勸修之