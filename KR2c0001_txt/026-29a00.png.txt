八年春正月四方兵皆集涿郡帝徵合水令庾質問曰
高麗之衆不能當我一郡今朕以此衆伐之卿以為克
不對曰伐之可克然臣竊有愚見不願陛下親行帝作
色曰朕今總兵至此豈可未見賊而先自退邪對曰戰
而未克懼損威靈若車駕留此命猛將勁卒指授方畧
倍道兼行出其不意克之必矣事機在速緩則無功帝
不悦曰汝既憚行自可留此右尚方署監事耿詢上書
切諫帝大怒命左右斬之何稠苦救得免壬午詔左十