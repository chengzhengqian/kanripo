若以向之虚懷不驕不伐則三叛奚為而起哉髙祖蟣
虱生介胄經啟疆場後之子孫日蹙百里播穫堂搆豈
云易哉　魏尉元以彭城兵荒之後公私困竭請發冀
相濟兖四州粟取張永所棄船九百艘沿河運載以賑
新民魏朝從之　沈文秀崔道固為土人所攻遣使乞
降於魏且請兵自救　二月魏西河公石自懸瓠引兵
攻汝隂太守張超不克退屯陳項議還長社待秋擊之
鄭羲曰張超蟻聚窮命糧食已盡不降當走可翹足而