振武天德俟來春驅逐回鶻丁丑賜嗢没斯與其弟阿
厯支習勿啜烏羅思皆姓李氏名思忠思貞思義思禮
國相愛邪勿姓愛名𢎞順仍以𢎞順為歸義軍副使上
遣回鶻石戒直還其國賜可汗書諭以自彼國為紇吃
斯所破來投邊境撫納無所不至今可汗尚此近塞未
議還蕃或侵掠雲朔等州或鈔擊羌渾諸部遙揣深意
似恃姻好之情每觀蹤由實懐馳突之計中外將相咸
請誅剪朕情深屈己未忍幸災可汗宜速擇良圖無貽