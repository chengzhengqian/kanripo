守行府州事興宗辭不行顗說興宗曰朝廷形勢人所
共見在内大臣朝不保夕舅今出居陜西為八州行事
顗在襄沔地勝兵彊去江陵咫尺水陸流通若朝廷有
事可以共立桓文之功豈比受制凶狂臨不測之禍乎
今得間不去後復求出豈可得耶興宗曰吾素門平進
與主上甚疎未容有患宫省内外人不自保㑹應有變
若内患得弭外釁未必可量汝欲在外求全我欲居中
免禍各行其志不亦善乎顗於是狼狽上路猶慮見追