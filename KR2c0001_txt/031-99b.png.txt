獲安然後大軍四合而攻之必成擒矣上悦　令狐潮
李庭望攻雍丘數月不下乃置把州築城於雍丘之北
以絶其糧援賊常數萬人而張巡衆才千餘毎戰輒克
河南節度使虢王巨屯彭城假巡先鋒使是月魯東平
濟陰陷於賊賊將楊朝宗帥馬步二萬將襲寧陵斷巡
後巡遂拔雍丘東守寧陵以拒之始與睢陽太守許逺
相見是日楊朝宗至寧陵城西北巡逺與戰晝夜數十
合大破之斬首萬餘級流尸塞汴而下賊收兵夜遁敇