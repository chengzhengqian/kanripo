小過或抉目或刀刲火灼夏氏不忍其殘奏離婚為尼
　　五月契丹使者多爾吉辭歸國上曰朕志在安邊
不可不少副其求乃遣䇿古錫里與之俱歸契丹以不
得䇿稜自是數冦雲州及振武　初契丹既彊抄掠盧
龍諸州皆徧幽州城門之外北騎充斥每自涿州運糧
入幽州契丹伏兵於閻溝掠取之及趙徳鈞為節度使
城閻溝而戍之為良鄉縣糧道稍通幽州東十里之外
人不敢樵牧徳鈞於州東五十里城潞縣而戍之近州