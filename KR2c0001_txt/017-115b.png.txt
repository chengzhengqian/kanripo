尚止之皆捨仗不戰将軍魏益多入取纂首楊氏曰人
已死如土石無所復知何忍復殘其形骸乎益多罵之
遂取纂首以徇曰纂違先帝之命殺太子而自立荒淫
暴虐畨禾太守超順人心而除之以安宗廟凡我士庻
同兹休慶纂叔父巴西公佗弟隴西公緯皆在北城或
說緯曰超為逆亂公以介弟之親仗大義而討之姜紀
焦辨在南城楊柏田誠在東苑皆吾黨也何患不濟緯
嚴兵欲與佗共撃超佗妻梁氏止之曰緯超俱兄弟之