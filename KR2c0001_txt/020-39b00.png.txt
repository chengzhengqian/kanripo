荆州行事劉道憲聞濃湖平散兵遣使歸罪荆州治中
宗景等勒兵入城殺道憲執臨海王子頊以降孔道存
知尋陽已平遣使請降尋聞柳世隆劉亮當至衆悉逃
潰道存及三子皆自殺上以何慧文才兼將吏使吳喜
宣㫖赦之慧文曰既陷逆節手害忠義何面見天下之
士遂自殺安陵王子綏臨海王子頊郡陵王子元並賜
死劉順及餘黨在荆州者皆伏誅詔追贈諸死節之臣
及封賞有功者各有差　上既誅晉安王子勛等待世