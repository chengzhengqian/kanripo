知誥亦以書招之皆不至知誥遣其子景通自入山敦
諭齊丘始還朝除右僕射致仕更命應天寺為徴賢寺
　　秋九月吳鎮南節度使同平章事徐知諫卒以諸
道副都統鎮海節度使守中書令徐知詢代之賜爵東
海郡王徐知誥之召知詢入朝也知諌豫其謀知詢遇
其喪扵塗撫棺泣曰弟用心如此我亦無憾然何面見
先王於地下乎　十一月吳中書令徐知誥表稱輔政
嵗乆請歸老金陵乃以知誥為鎮海寧國節度使鎮金