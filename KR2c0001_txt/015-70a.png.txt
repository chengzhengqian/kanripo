月秦以辛牢守尚書令趙韶為左僕射尚書董榮為右
僕射中䕶軍趙誨為司𨽻校尉　　十二月秦丞相雷
弱兒性剛直以趙韶董榮亂政毎公言於朝見之常切
齒韶榮譛之於秦主生生殺弱兒及其九子二十七孫
於是諸羌皆有離心生雖在諒隂逰飲自若彎弓露刄
以見朝臣錘鉗鋸鑿可以害人之具備置左右即位未
幾后妃公卿已下至於僕𨽻凡殺五百餘人截脛拉脅
鋸項刳胎者比比有之