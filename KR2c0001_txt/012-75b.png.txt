顒曰張方久屯霸上聞山東兵盛盤桓不進宜防其未
萌其親信郅輔具知其謀繆播繆𦙍復説顒宜急斬方
以謝山東可不勞而定顒使人召輔垣迎說輔曰張方
欲反人謂卿知之王若問卿何辭以對輔驚曰實不聞
方反為之奈何垣曰王若問卿但言爾爾不然必不免
禍輔入顒問之曰張方反卿知之乎輔曰爾顒曰遣卿
取之可乎又曰爾顒於是使輔送書於方因殺之輔既
昵於方持刀而入守閤者不疑方火下發函輔斬其頭