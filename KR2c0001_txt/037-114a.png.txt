之行宻以為前鋒龐師古營於清口或曰營地汙下不
可久處不聽師古恃衆輕敵居常奕碁朱瑾壅淮上流
欲灌之或以告師古師古以為惑衆斬之十一月癸酉
瑾與淮南将侯瓉将五千騎潜度淮用汴人旗幟自北
來趣其中軍張訓踰柵而入士卒蒼黄拒戰淮水大至
汴軍駭亂行宻引大軍濟淮與瑾等夾攻之汴軍大敗
斬師古及将士首萬餘級餘衆皆潰葛從周屯於夀州
西北夀州團練使朱延夀擊破之退屯濠州聞師古敗