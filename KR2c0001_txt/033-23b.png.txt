驚駭永平軍舊領汴宋滑亳陳潁泗七州丙子分宋亳
潁别為節度使以宋州刺史劉洽為之以泗州𨽻淮南
又以東都留守路嗣恭為懐鄭汝陜四州河陽三城節
度使旬日又以永平節度使李勉都統洽嗣恭二道仍
割鄭州𨽻之選甞為将者為諸州刺史以備正己等
楊炎既殺劉晏朝野側目李正己累表請晏罪譏斥朝
廷炎懼遣心腹分詣諸道以宣慰為名實使之宻諭節
度使云晏昔附姦邪請立獨孤后上自惡而殺之上聞