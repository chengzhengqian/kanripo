使于契丹彦珣至其帳契丹主責以使者死狀彦珣曰
譬如人家有惡子父母所不能制將如之何契丹主意
乃解　劉知逺遣親將郭威以詔旨說吐谷渾酋長白
承福令去安重榮歸朝廷許以節鉞威還謂知逺曰彼
惟利是嗜安鐵胡止以袍袴賂之今欲其來莫若重賂
乃可致耳知逺從之且使謂承福曰朝廷已割爾曹𨽻
契丹爾曹當自安部落今乃南來助安重榮為逆重榮
已為天下所棄朝夕敗亡爾曹宜早從化勿俟臨之以