眀日從城上射希烈及其坐幄希烈驚曰宣潤弩手至
矣遂觧圍去　朱泚既自奉天敗歸李晟謀取長安劉
徳信與晟俱屯東渭橋不受晟節制晟因徳信至營中
數以滬澗之敗及所過剽掠之罪斬之因以數騎馳入
徳信軍勞其衆無敢動者遂幷将之軍勢益振李懐光
既脅朝廷逐盧杞等内不自安遂有異志又惡李晟獨
當一面恐其成功奏請與晟合軍詔許之晟與懐光會
于咸陽西陳濤斜築壘未畢泚衆大至晟謂懐光曰賊