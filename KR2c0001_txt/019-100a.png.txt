私立府藏皆有顛覆之禍前鑒若此甚可畏也武王愛
周邵齊畢所以王天下殷紂愛飛亷惡来所以䘮其國
今東宫儁乂不少頃来侍御左右者恐非在朝之選願
殿下斥去佞邪親近忠良所在田園分給貧下販賣之
物以時收散如此則休聲日至謗議可除矣不聼太子
為政精察而中常侍宗愛性險暴多不法太子惡之給
事中仇尼道盛侍郎任平城有寵於太子頗用事皆與
愛不協愛恐為道盛等所紏遂構告其罪魏主怒斬道