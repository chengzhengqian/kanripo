孫廓謨之曽孫鮮之渾之𤣥孫景仁融之曽孫也景仁
學不為文敏有思致口不談義深達理體至於國典朝
儀舊章記注莫不撰錄識者知其有當世之志　冬十
二月彗星出天津入太微絡紫微八十餘日而滅魏主
嗣復召諸儒術士問之曰今四海分裂災咎之應果在
何國朕甚畏之卿輩盡言勿有所隠衆推崔浩使對浩
曰夫災異之興皆象人事人茍無釁又何畏焉昔王莾
將簒漢彗星出入正與今同國家主尊臣卑民無異望