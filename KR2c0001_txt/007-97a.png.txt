賜等贓穢賜等重賂大將軍梁冀冀為之千里移檄而
固持之愈急冀遂徙固為㤗山太守時㤗山盗賊屯聚
厯年郡兵常千人追討不能制固到悉罷遣歸農但選
留任戰者百餘人以恩信招誘之未滿歳賊皆弭散
漢安元年秋八月丁卯遣侍中河内杜喬周舉守光禄
大夫周栩馮羡魏邵欒巴張綱郭遵劉班分行州郡表
賢良顯忠勤其貪汚有罪者刺史二千石驛馬上之墨
綬以下便輒收舉喬等受命之部張綱獨埋其車輪於