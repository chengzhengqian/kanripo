送斛斯政帝大悦遣使持節召䕶兒還䕶兒集衆曰大
軍三出未能平賊此還不可復來勞而無功吾竊恥之
今高麗實困以此衆擊之不日可克吾欲進兵徑圍平
壤取高元獻捷而歸不亦善乎荅表請行不肯奉詔長
史崔君肅固争護兒不可曰賊勢破矣獨以相任自足
辦之吾在閫外事當專決寧得高元還而獲譴捨此成
功所不能矣君肅告衆曰若從元帥違拒詔書必當聞
奏皆應獲罪諸將懼俱請還乃始奉詔八月己巳帝自