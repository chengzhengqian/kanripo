忠義手誅叛臣當時宰相處置失宜為滔所誑誘故蹉
跌至此不若與昭義併力取滔其勢必獲滔既亡則泚
自破矣此不世之功轉禍為福之道也今諸道輻湊攻
泚不日當平天下已定大夫乃悔而歸國則已晩矣時
武㑓已與滔有隙因攘袂作色曰二百年天子吾不能
臣豈能臣此田舍兒乎遂宻與抱真及馬燧相結約為
兄弟然猶外事滔禮甚謹與田悅各遣使見滔扵河間
賀朱泚稱尊號且請馬寔之兵共攻康日知扵趙州