清邉前軍副總軍張九節擊却之　八月丁酉曹仁師
張𤣥遇麻仁節與契丹戰于硤石谷唐兵大敗先是契
丹破營州獲唐俘數百囚之地牢聞唐兵將至使守牢
霫紿之曰吾輩家屬飢寒不能自存惟俟官軍至即降
耳既而契丹引出其俘飼以糠粥慰勞之曰吾養汝則
無食殺汝又不忍今縱汝去遂釋之俘至幽州具言其
狀諸軍聞之爭欲先入至黄麞谷虜又遣老弱迎降故
遺老牛痩馬於道側仁師等三軍棄步卒將騎兵輕進