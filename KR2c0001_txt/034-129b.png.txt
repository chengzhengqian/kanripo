載義自毆撃欲殺之幕僚諫救得免殺其妻子及從行
将卒朝廷以載義有功不問載義母死𦵏幽州志誠發
取其財載義奏乞取志誠心以祭母不許　十一月史元
忠獻楊志誠所造衮衣及諸僣物丁夘流志誠扵嶺南
道殺之　十二月癸未以史元忠為盧龍留後
九年春正月乙夘以王元逵為成徳節度使　三月丙
辰以史元忠為盧龍節度使
　通鑑紀事本末巻三十四下