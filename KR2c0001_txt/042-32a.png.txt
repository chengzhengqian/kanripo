啓寂若無人威等不敢進聞契丹將高謨幹先已引兵
濳出威遣梁漢璋將二千騎追之漢璋遇契丹於南陽
務敗死威等聞之引兵而南時束城等數縣請降威等
焚其廬舍掠其婦女而還　契丹主大舉入境自易定
趣恒州杜威等至武强聞之將自冀貝而南彰徳節度
使張彦澤時在恒州引兵㑹之言契丹可破之狀威等
乃復趣恒州以彦澤為前鋒甲寅威等至中度橋契丹
已據橋彦澤帥騎争之契丹焚橋而退晉兵與契丹夾