兵附王郎衆十餘萬秀遣劉植説楊楊乃降秀因留真
定納楊甥郭氏為夫人以結之進擊元氏防子皆下之
至鄗擊斬王郎將李惲至柏人復破郎將李育育還保
城攻之不下　南鄭人延岑起兵據漢中漢中王嘉擊
降之有衆數十萬校尉南陽賈復見更始政亂乃説嘉
曰今天下未定而太王安守所保所保得無不可保乎
嘉曰卿言大非吾任也大司馬在河北必能相用乃為
書薦復及長史南陽陳俊於劉秀復等見秀於栢人秀