乙卯以楊光逺為魏府行營都招討使兼知行府事以
昭義節度使髙行周為河南尹東京留守以杜重威為
昭義節度使充侍衛馬軍都指揮使以侯益為河陽節
度使帝以滑州奏事皆馬萬為首擢萬為義成節度使
丙辰以盧順密為果州團練使方太為趙州刺史既而
知皆順密之功也更以順密為昭義留後　馮暉孫鋭
引兵至六明鎮光逺引之度河半度而擊之暉鋭衆大
敗多溺死斬首三千級暉鋭走還魏杜重威侯益引兵