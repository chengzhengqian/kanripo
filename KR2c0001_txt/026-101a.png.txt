引兵襲斬綱據城以拒通通退保北城淵遣其將吕紹
宗等攻河東不能克柴紹之自長安赴太原也謂其妻
李氏曰尊公舉兵今偕行則不可留此則及禍奈何李
氏曰君第速行我一婦人易以濳匿當自為計紹遂行
李氏歸鄠縣别墅散家貲聚徒衆淵從弟神通在長安
亡入鄠縣山中與長安大俠史萬寶等起兵以應淵西
域商胡何潘仁入司竹園為盜有衆數萬劫前尚書右
丞李綱為長史李氏使其奴馬三寶説潘仁與之就神