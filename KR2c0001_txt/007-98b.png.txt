石信有罪矣然為之者又非義也今主上仁聖欲以文
德服叛故遣大守來思以爵禄相榮不願以刑罰相加
今誠轉禍為福之時也若聞義不服天子赫然震怒荆
楊兖豫大兵雲合身首横分血嗣俱絶二者利害公其
深計之嬰聞泣下曰荒裔愚民不能自通朝廷不堪侵
枉遂復相聚偷生若魚逰釡中知其不可乆且以喘息
須臾間耳今聞明府之言乃嬰等更生之辰也乃辭還
营明日將所部萬餘人與妻子面縳歸降綱單車入嬰