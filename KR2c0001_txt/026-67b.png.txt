充牣吏皆畏法莫敢振救王世充宻為帝簡閲江淮民
間美女獻之由是益有寵　河間賊帥格謙擁衆十餘
萬據豆子䴚自稱燕王帝命王世充將兵討斬之謙將
勃海高開道収其餘衆冦掠燕地軍勢復振
恭帝義寧元年春正月右禦衛將軍陳稜討杜伏威伏
威奮擊大破之伏威乗勝破高郵引兵據歴陽自稱總
管以輔公祐為長史分遣諸將徇屬縣所至輒下江淮
間小盜争附之事見唐/平江淮　丙辰竇建德自稱長樂王