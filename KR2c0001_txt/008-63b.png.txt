言牢直不畢禀賜斷絶妻子饑凍牽挽臣車使不得行
羌人憋膓狗態臣不能禁止輒將順安慰増異復上朝
廷不能制及帝寢疾璽書拜卓并州牧令以兵屬皇甫
嵩卓復上書言臣誤蒙天恩掌戎十年士卒大小相狎
彌久戀臣畜養之恩為臣奮一旦之命乞將之北州效
力邉垂嵩從子酈説嵩曰天下兵柄在大人與董卓耳
今怨隙已結埶不俱存卓被詔委兵而上書自請此逆
命也彼度京師政亂故敢躊躇不進此懐姦也二者刑所