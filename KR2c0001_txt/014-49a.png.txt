之奔西軍者皆曰峻狡黠有膽決其徒驍勇所向無敵
若天討有罪則峻終滅亡止以人事言之未易除也温
嶠怒曰諸君怯懦乃更譽賊及累戰不勝嶠亦憚之嶠
軍食盡貸於陶侃侃怒曰使君前云不憂無良將及兵
食惟欲得老僕為主耳今數戰皆北良將安在荆州接
胡蜀二虜當備不虞若復無食僕便欲西歸更思良算
徐來殄賊不為晚也嶠曰凡師克在和古之善教也光
武之濟昆陽曹公之抜官渡以寡敵衆仗義故也峻約