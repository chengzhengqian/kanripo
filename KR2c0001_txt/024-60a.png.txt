湖周人聞琳東下遣都督荆襄等五十二州諸軍事荆
州刺史史寧將兵數萬乗虗襲郢州孫瑒嬰城自守琳
聞之恐其衆潰乃帥舟師東下去蕪湖十里而泊擊柝
聞於陳軍齊儀同三司劉伯球將兵萬餘人助琳水戰
行䑓慕容恃徳之子子㑹將鐡騎二千屯蕪湖西岸為
之聲勢丙申瑱令軍中晨炊蓐食以待之時西南風急
琳自謂得天助引兵直趣建業瑱等徐出蕪湖躡其後
西南風翻為瑱用琳擲火炬以燒陳舡皆反燒其舡瑱