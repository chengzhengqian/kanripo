位使知樞宻遂擢為中尉上時年十四專事遊戲政事
一委令孜呼為阿父令孜頗讀書多巧數招權納賄除
官及賜緋紫皆不關白於上每見常自備果食兩盤與
上相對飲㗖從容良久而退上與内園小兒狎昵賞賜
樂工伎兒所費動以萬計府藏空竭令孜説上籍兩市
商旅寳貨悉輸内庫有陳訴者付京兆杖殺之宰相以
下鉗口莫敢言　夏六月王仙芝及其黨尚君長攻
䧟濮州曹州衆至數萬天平節度使薛崇出兵撃之為