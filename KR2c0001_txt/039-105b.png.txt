守城不可猝拔吾故以要害誘致之耳未幾裴破寨執
楚遂圍洪州饒州刺史唐寶請降　　九月秦裴拔洪
州虜鍾匡時等五千人以歸楊渥自兼鎮南節度使以
裴為洪州制置使
後梁太祖開平元年春正月淮南節度使兼侍中東面
諸道行營都統𢎞農王楊渥既得江西驕侈益甚謂節
度判官周隠曰君賣人國家何面復相見遂殺之由是
將佐皆不自安黒雲都指揮使吕師周與副指揮使綦