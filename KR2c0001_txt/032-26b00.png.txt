子儀帥諸將出鎮奉天上召問方畧對曰懷恩無能為
也上曰何故對曰懷恩勇而少恩士心不附所以能入
寇者因思歸之士耳懷恩本臣偏禆其麾下皆臣部曲
必不忍以鋒刃相向以此知其無能為也辛巳子儀發
赴奉天　九月辛亥以郭子儀充北道邠寧涇原河西
以來通和吐蕃使　僕固懷恩前軍至宜祿郭子儀使
右兵馬使李國臣將兵為郭晞後繼邠寧節度使白孝
徳敗吐蕃於宜祿冬十月懷恩引回紇吐蕃至邠州白