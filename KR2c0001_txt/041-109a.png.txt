浩帥兵三百大譟而入璋引妻子登城子光嗣自殺璋
至北門樓呼指揮使潘稠使討亂兵稠引十卒登城斬
璋首及取光嗣首以授王暉暉舉城迎降趙廷隠入梓
州封府庫以待知祥李肇聞璋敗始斬其使以聞丙戌
知祥入成都丁亥復將兵八千如梓州至新都趙廷隠
獻董璋首己丑發𤣥武趙廷隠帥東川將吏来迎　壬
辰孟知祥有疾癸巳疾甚中門副使王處回侍左右
庖人進食必空器而出以安衆心李仁罕自遂州來趙