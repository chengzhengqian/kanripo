主及朝士牧守下至富民各獻金帛雜物以助國用又
以兵力不足悉發青冀徐豫二兖六州三五民丁倩使
暫行符到十日装束縁江五郡集廣陵縁淮三郡集旴
又募中外有馬歩衆藝武力之士應科者皆加厚賞
有司又奏軍用不充揚南徐兖江四州富民家貲滿五
十萬僧尼滿二十萬並四分借一事息即還建武司馬
申元吉引兵趨碻磝乙亥魏濟州刺史王買徳棄城走
蕭斌遣將軍崔猛攻樂安魏青州刺史張淮之亦棄城