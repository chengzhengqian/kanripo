竊恐曽𤣥之後或非上智餙非䕶短史官必不免刑誅
如此則莫不希風順㫖全身逺害悠悠千載何所信乎
所以前代不觀葢謂此也上不從𤣥齡乃與給事中許敬
宗等删為髙祖今上實録癸巳書成上之上見書六月
四日事語多微隠謂𤣥齡曰昔周公誅管蔡以安周季
友鴆叔牙以存魯朕之所為亦類是耳史官何諱焉即
命削去浮辭直書其事十八年夏四月上謂侍臣曰人臣順㫖者多犯顔則少