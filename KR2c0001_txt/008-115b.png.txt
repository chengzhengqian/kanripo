城中云東方無救温向城大呼曰大軍不過三日至勉
之城中皆泣稱萬嵗超雖怒猶以攻城久不下徐徐
更誘温冀其改意温曰事君有死無二而卿乃欲令長
者出不義之言乎超遂殺之已而外救不至韋康及太
守欲降楊阜號哭諫曰阜等率父兄子弟以義相勵有
死無二以為使君守此城今奈何棄垂成之功陷不義
之名乎刺史太守不聽開城門迎超超入遂殺刺史太
守自稱征西將軍領并州牧督涼州軍事魏公操使夏