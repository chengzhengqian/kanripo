其不終家國之禍其在此乎　秋七月乙卯罷南北二
馳道及孝建以來所改制度還依元嘉尚書蔡興宗於
都座慨然謂顔師伯曰先帝雖非盛徳之主要以道始
終三年無改古典所貴今殯宫甫撤山陵未逺而凡諸
制度興造不論是非一皆刋削雖復禪代亦不至爾天
下有識當以此窺人師伯不從太宰義恭素畏戴灋興
巢尚之等雖受遺輔政而引身避事由是政歸近習灋
興等専制朝權威行近逺詔勅皆出其手尚書事無大