為德静王定王攸暨為樂夀王河内王懿宗等十二人
皆降為公以厭人心　六月以韋安石為中書令魏元
忠為侍中楊再思檢校中書令　特進漢陽王張柬之
表請歸襄州養疾乙未以柬之為襄州刺史不知州事
給全俸　冬十月辛未以魏元忠為中書令楊再思為
侍中　十一月壬寅則天崩於上陽宫年八十二遺制
去帝號稱則天大聖皇后王蕭二族及褚遂良韓瑗栁
奭親屬皆赦之上居諒陰以魏元忠攝冡宰三日元忠