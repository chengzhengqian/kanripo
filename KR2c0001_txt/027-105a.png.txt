兵糧畢集然後復進未晩也世民曰金剛計窮而走衆
心離沮功難成而易敗機難得而易失必乗此勢取之
若更淹留使之計立備成不可復攻矣吾竭忠徇國豈
顧身乎遂䇿馬而進將士不敢復言飢追及金剛於雀
鼠谷一日八戰皆破之俘斬數萬人夜宿於雀鼠谷西
原世民不食二日不解甲三日矣軍中止有一羊世民
與將士分而食之丙辰陜州總管于筠自金剛所逃來
世民引兵趣介休金剛尚有衆二萬戊午出西門背城