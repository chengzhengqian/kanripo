留守李憕謂御史中丞盧奕曰吾曹荷國重任雖知力
不敵必死之奕許諾憕收殘兵數百欲戰皆棄憕潰去
憕獨坐府中奕先遣妻子懷印間道走長安朝服坐臺
中左右皆散祿山屯於閑廏使人執憕奕及采訪判官
蔣清皆殺之奕罵祿山數其罪顧賊黨曰凡為人當知
逆順我死不失節夫復何恨憕文水人奕懷慎之子清
欽緒之子也祿山以其黨張萬頃為河南尹封常清帥
餘衆至陜陜郡太守竇廷芝已犇河東吏民皆散常清