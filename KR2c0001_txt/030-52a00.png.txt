丙戍立武氏七廟于神都追尊周文王曰始祖文皇帝
妣姒氏曰文定皇后王少子武曰睿祖康皇帝妣姜氏
曰康恵皇后太原靖王曰嚴祖成皇帝妣曰成莊皇后
趙肅恭王曰肅祖章敬皇帝魏義康王曰烈祖昭安皇
帝周安成王曰顯祖文穆皇帝忠孝太皇曰太祖孝明
髙皇帝妣皆如考謚穪皇后立武承嗣為魏王三思為
梁王攸寧為建昌王士彠兄孫攸歸重規載德攸暨懿
宗嗣宗攸宜攸望攸緒攸止皆為郡王諸姑姊皆為長