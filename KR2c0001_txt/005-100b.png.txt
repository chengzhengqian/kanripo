位南面顛覆之埶險於桀紂而莽晏然自以黄虞復出
也乃始恣睢奮其威詐毒流諸夏亂延蠻貉猶未足逞
其欲焉是以四海之内囂然喪其樂生之心中外憤怨
逺近俱發城池不守支體分裂遂令天下城邑為虚害
徧生民自書傳所載亂臣賊子考其禍敗未有如莽之
甚者也昔秦燔詩書以立私議莽誦六藝以文姦言同
歸殊途俱用滅亡皆聖王之驅除云爾
　　光武中興