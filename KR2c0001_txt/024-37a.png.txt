方老王敬寳等將帥凡四十六人其軍士得竄至江者
縳荻筏以濟中江而溺流尸至京口翳水彌岸唯任約
王僧愔得免丁巳衆軍出南州燒齊舟艦戊午大赦己
未解嚴軍士以賞俘貿酒一人裁得一醉庚申斬齊將
蕭軌等齊人聞之亦殺陳曇朗霸先啟解南徐州以授
侯安都　秋七月丙子以陳霸先為中書監司徒揚州
刺史進爵長城公餘如故　九月以陳霸先為丞相録
尚書事鎭衛大將軍揚州牧義興公