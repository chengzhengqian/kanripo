遽絶之也願且遷延其事臣聞古有親迎之禮若敕夷
男使親迎雖不至京師亦應至靈州彼必不敢來則絶
之有名矣夷男性剛戾既不成昏其下復擕貳不過一
二年必病死兩子爭立則可以坐制之矣上從之乃徴
真珠可汗使親迎仍發詔將幸靈州與之㑹真珠大喜
欲詣靈州其臣諌曰脫為所留悔之無及真珠曰吾聞
唐天子有聖徳我得身往見之死無所恨且漠北必當
有主我行决矣勿復多言上發使三道受其所獻雜畜