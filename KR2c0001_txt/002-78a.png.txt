治天下帝以此日飲為滛樂不聽政
臣光曰為人子者父母有過則諫諌而不聽則號泣而
隨之安有守髙祖之業為天下之主不忍母之殘酷遂
棄國家而不恤縱酒色以傷生若孝惠者可謂篤於小
仁而未知大誼也
六年冬十月以王陵為右丞相陳平為左丞相以周勃
為太尉
七年秋八月戊寅帝崩于未央宫初呂太后命張皇后