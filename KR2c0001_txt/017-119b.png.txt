待之超夜遣中壘将軍王集帥精兵二千斫傉檀營傉
檀徐嚴不起集入壘中内外皆舉火光照如晝縱兵擊
之斬集及甲首三百餘級吕隆懼偽與傉檀通好請於
苑内結盟傉檀遣俱延入盟俱延疑其有伏毁苑牆而
入超伏兵撃之俱延失馬歩走淩江将軍郭祖力戰拒
之俱延乃得免傉檀怒攻其昌松太守孟禕於顯美隆
遣廣武将軍荀安國寧逺将軍石可帥騎五百救之安
國等憚傉檀之彊遁還