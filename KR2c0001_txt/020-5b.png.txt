傳自元嘉初入侍左右預㕘顧問既長於附㑹又飾以
典文故為太祖所任遇大明之世委寄尤重時殿省舊
人多見誅逐唯爰巧於逢迎始終無迕廢帝待之益厚
羣臣莫及帝毎出常與沈慶之及山隂公主同輦爰亦
預焉山隂公主帝姊也適駙馬都尉何戢戢偃之子也
公主尤淫恣甞謂帝曰妾與陛下男女雖殊俱託體
先帝陛下六宫萬數而妾唯駙馬一人事太不均帝乃
為公主置面首左右三十人進爵㑹稽郡長公主秩同