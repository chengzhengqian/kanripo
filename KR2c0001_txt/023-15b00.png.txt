依荆州地非要害南迫梁冦臣愚未見其可帝又問閤
内都督宇文顯和顯和亦勸帝西幸時帝廣徵州郡兵
東郡太守河東裴俠帥所部詣洛陽王思政問曰今權
臣擅命王室日卑柰何俠曰宇文泰為三軍所推居百
二之地所謂已操戈矛寧肯授人以柄雖欲投之恐無
異避湯入火也思政曰然則如何而可俠曰圖歡有立
至之憂西巡有將來之慮且至關右徐思其宜耳思政
然之乃進俠於帝授左中郎將初丞相歡以為洛陽乆