歐𢎞練進奏官張仲荀謀厚賂執政使拒其請九月壬
子賜希萼及楚王希廣詔書諭以兄弟宜相輯睦凡希
萼所貢當附希廣以聞希萼不従
隠帝乾祐二年秋八月馬希萼悉調朗州丁壯為鄉兵
造號静江軍作戰艦七百艘將攻潭州其妻苑氏諌曰
兄弟相攻勝負為人所笑不聽引兵趣長沙馬希廣聞
之曰朗州吾兄也不可與争當以國讓之而已劉彦瑫
李𢎞皋等固争以為不可乃以岳州刺史王贇為都部