六年突厥頡利可汗鬱鬱不得意數與家人相對悲泣
容貌羸憊上見而憐之以虢州地多麋鹿可以遊獵乃
以頡利為虢州刺史頡利辭不願往　冬十月癸未復
以為右衛大將軍七年冬十二月帝從上皇置酒故漢未央宫上皇命突
厥頡利可汗起舞又命南蠻酋長馮智戴詠詩既而
笑曰胡越一家自古未有也帝奉觴上夀曰今四夷入
臣皆陛下教誨非臣智力所及昔漢髙祖亦從太上皇