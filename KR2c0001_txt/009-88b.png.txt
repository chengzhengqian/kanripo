以言之今肅迎操操當以肅還付鄉黨品其名位猶不失下曹從事乗犢車從吏卒交游士林累官故不失州
郡也將軍迎操欲安所歸乎願早定大計莫用衆人之
議也權歎息曰諸人持議甚失孤望奉卿廓開大計正
與孤同時周瑜受使至番陽肅勸權召瑜還瑜至謂權
曰操雖托名漢相其實漢賊也将軍以神武雄才兼仗
父兄之烈割據江東地方數千里兵精足用英雄樂業
當横行天下為漢家除殘去穢况操自送死而可迎之