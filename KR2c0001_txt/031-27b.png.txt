國用豐衍故視金帛如糞壤賞賜貴寵之家無有限極
　　楊氏之寵
唐𤣥宗天寶三載　初武惠妃薨上悼念不已後宫數
千無當意者或言壽王妃楊氏之美絶世無雙上見而
悦之乃令妃自以其意乞為女官號太真更為壽王娶
左衛郎將韋昭訓女潛内太真宫中太真肌態豐艶曉
音律性警穎善承迎上意不期嵗寵遇如惠妃宫中號
曰娘子凡儀體皆如皇后