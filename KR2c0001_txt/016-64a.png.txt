大喜告祠世祖神主大赦百官進位二等秣馬厲兵進
逼安定去城九十餘里八月萇疾小瘳出兵拒之登引
兵出營将逆戰萇遣安南将軍姚熈隆别攻秦營登懼
而還萇夜引兵旁出以躡其後旦而候騎告曰賊諸營
已空不知所向登驚曰彼為何人去令我不知來令我
不覺謂其将死忽然復來朕與此羌同世何其厄哉登
遂還雍萇亦還安定　巴蜀人在闗中者皆叛後秦據
𢎞農以附秦秦主登以竇衝為左丞相衝徙屯華隂都