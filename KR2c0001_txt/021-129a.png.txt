黄𤓰堆柔然别部數萬騎奄至帝安卧平明乃起神色
自若指畫刑勢縱兵奮擊柔然披靡因潰圍而出柔然
走追擊之伏尸二十餘里獲菴羅辰妻子虜三萬餘口
令都督善無髙阿那肱帥騎數千塞其走路時柔然軍
猶盛阿那肱以兵少請益帝更減其半阿那肱奮擊大
破之菴羅辰超越巖谷僅以身免　丁未齊主復自擊
柔然大破之　五月柔然乙旃達官冦魏廣武柱國李
弼追擊破之　六月柔然帥餘衆東徙且欲南冦齊主