亟減戍卒歸之何如對曰陛下誠能用臣之言可以不
減戍卒不擾百姓糧食皆足粟麥日賤府兵亦成上曰
果能如是何為不用對曰此須急為之過旬日則不及
矣今吐蕃久居原蘭之間以牛運糧糧盡牛無所用請
發左藏惡繒染為綵纈因党項以市之每頭不過二三
匹計十八萬匹可致六萬餘頭又命諸冶鑄農器
種分賜緣邊軍鎮募戍卒耕荒田而種之約明年麥熟
倍償其種其餘據時價五分増一官為糴之來春種禾