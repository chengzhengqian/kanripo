趣之端見滔言頗不遜滔怒使謂武俊曰滔以熱疾蹔
未南還大王二兄遽有云云滔以救魏慱之故叛君棄
兄如脫屣耳二兄必相疑惟二兄所為端還報武俊自
辨扵馬寔寔以状白滔言趙王知宋端無禮扵大王深
加責讓實無它志武俊亦遣承令官鄭和随寔使者見
滔謝之滔乃悅相待如初然武俊以是益恨滔矣　六
月李抱真使參謀賈林詣武俊壁詐降武俊見之林曰
林來奉詔非降也武俊色動問其故林曰天子知大夫宿