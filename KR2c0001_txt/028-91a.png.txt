能使彼安寧則諸國之馬不求自至矣上欣然止之乙
毗咄陸可汗與沙鉢羅葉護互相攻乙毗咄陸浸彊大
西域諸國多附之未㡬乙毗咄陸使石國吐屯擊沙鉢
羅葉護擒之以歸殺之
十六年西突厥乙毗咄陸可汗既殺沙鉢羅葉護并其
衆又擊吐火羅㓕之自恃彊大遂驕倨拘留唐使者侵
暴西域遣兵寇伊州郭孝恪將輕騎二千自烏骨邀擊
敗之乙毗咄陸又遣處月處密二部圍天山孝恪擊走