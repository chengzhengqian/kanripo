五年春正月丁亥右龍武將軍王漢璋奏克海州　己
丑以侍衛馬軍都指揮使韓令坤權揚州軍府事　上
欲引戰艦自淮入江阻北神堰不得度欲鑿楚州西北
鸛水以通其道遣使行視還言地形不便計功甚多上
自往視之授以規畫發楚州民夫浚之旬日而成用功
甚省巨艦數百艘皆逹于江唐人大驚以為神　壬辰
拔靜海軍始通吳越之路先是帝遣左諌議大夫長安
尹日就等使吳越語之曰卿今去雖汎海比還淮南已