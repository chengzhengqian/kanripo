言驚衆當斬以徇曇猛泣曰符氏以百萬之師敗于淮
南正由恃衆輕敵不信天道故也司徒徳勸寶從曇猛
言寶乃遣麟帥騎三萬居軍後以備非常麟以曇猛為
妄縱騎遊獵不肯設備寳遣騎還詗燕兵騎行十餘里
即解鞍寢魏軍晨夜兼行乙酉暮至參合陂西燕軍在
陂東營於蟠羊山南水上魏王珪夜部分諸將掩覆燕
軍士卒銜枚束馬口潛進丙戌日出魏軍登山下臨燕
營燕軍將東引顧見之士卒大驚擾亂珪縱兵撃之燕