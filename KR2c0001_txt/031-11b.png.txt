琄母亦令隨琄之官　冬十一月贊善大夫杜有鄰女
為太子良娣良娣之姊為左驍衛兵曹栁勣妻勣性狂
疎好功名喜交結豪俊淄川太守裴敦復薦於北海太
守李邕邕與之定交勣至京師與著作郎王曽等為友
皆當時名士也勣與妻族不協欲陷之為飛語告有鄰
妄稱圖䜟交搆東宫指斥乘輿林甫令京兆士曹吉溫
與御史鞫之乃勣首謀也溫令勣連引曽等入臺十二
月甲戌有鄰勣及曽等皆杖死積尸大理妻子流逺方