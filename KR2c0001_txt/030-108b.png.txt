云政令皆依貞觀故事貞觀中魏徴虞世南顔師古為
祕書監孔頴達為國子祭酒豈普思静能之比乎庚戌
左拾遺李邕上疏以為詩三百一言以蔽之曰思無邪
若有神仙能令人不死則秦始皇漢武帝得之矣佛能
為人福利則梁武帝得之矣堯舜所以為帝王首者亦
修人事而已尊寵此屬何補於國上皆不聼　上即位
之日驛召魏元忠於髙要丁夘至都拜衞尉卿同平章
事　甲戌以魏元忠為兵部尚書　乙亥以張柬之為