彦澤元福及左廂都排陳使皇甫遇引精騎出西門擊
之諸將繼至契丹却數百步彦卿等謂守貞曰且曵隊
往來乎直前奮擊以勝為度乎守貞曰事勢如此安可
回鞚宜長驅取勝耳彦卿等躍馬而去風勢愈甚昏晦
如夜彦卿等擁萬餘騎横擊契丹呼聲動天地契丹大
敗而走勢如崩山李守貞亦令步兵盡抜鹿角出鬭步
騎俱進逐北二十餘里鐵鷂既下馬蒼黄不能復上皆
委棄馬及鎧仗蔽地契丹散卒至陽城東南水上稍復