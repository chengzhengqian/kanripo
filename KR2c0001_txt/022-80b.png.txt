榮乃起兵發晉陽世隆逃出㑹榮於上黨靈太后聞之
甚懼悉召王公等入議宗室大臣皆疾太后所為莫肯
致言徐紇獨曰爾朱榮小胡敢稱兵向闕文武宿衛足
以制之但守險要以逸待勞彼懸軍千里士馬疲弊破
之必矣太后以為然以黄門侍郎李神軌為大都督帥
衆拒之别將鄭季明鄭先䕶將兵守河橋武衛將軍費
穆屯小平津先䕶儼之從祖兄弟也榮至河内復遣王
相宻至洛迎長樂王子攸　夏四月丙申子攸與兄彭