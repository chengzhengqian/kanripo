若舉而棄之臣竊憤恨願假臣精兵三萬必冀平殄武
周克復汾晉上於是悉發關中兵以益世民所統使撃
武周乙卯幸華隂至長春宫以送之　十一月己卯武
周冦浩州　秦王世民引兵自龍門乗氷堅度河屯栢
壁與宋金剛相持時河東州縣俘掠之餘未有倉廩人
情恇擾聚入城堡徵斂無所得軍中乏食世民發教諭
民民聞世民為帥而來莫不歸附自近及逺至者日多
然後漸収其糧軍食以充乃休兵秣馬唯令偏禆乘間