及文都謂盧楚等曰今讎恥未雪而兵力不足若赦宻
罪使撃化及兩賊自鬬吾徐承其弊化及既破宻兵亦
疲又其將士利吾官賞易可離間幷宻亦可擒也楚等
皆以為然即以琮為通直散騎常侍齎勅書賜宻　宻
與東都相持日乆又東拒化及常畏東都議其後見蓋
琮至大喜遂上表乞降請討化及以贖罪送所獲凶黨
雄武郎將于洪建遣元帥府記室參軍李儉上開府徐
師譽等入見皇泰主命戮洪建於左掖門外元文都等