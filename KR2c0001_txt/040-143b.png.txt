當盡力一决今饋運將竭宜先取鳯州因其糧諸將皆
言蜀地險固未可長驅宜按兵觀釁崇韜以問李愚愚
曰蜀人苦其主荒淫莫為之用宜乘其人情崩離風驅
霆擊彼皆破膽雖有險阻誰與守之兵勢不可緩也是
日李紹琛告捷崇韜喜謂愚曰公料敵如此吾復何憂
乃倍道而進戊寅王承捷以鳯興文扶四川印節迎降
得兵八千糧四十萬斛崇韜曰平蜀必矣即以都統牒
命承捷攝武興節度使己卯蜀主至利州威武敗卒奔