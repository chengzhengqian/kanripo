仁豈復輿金輦寳以為民患乎陛下繼中興之統承光
武之業臨朝聴政而未留聖意且牧守不良或出中官
懼逆上㫖取過目前呼嗟之聲招致災害胡人凶悍因
衰縁隙而令倉庫單於豺狼之口功業無銖兩之效皆
由將帥不忠聚姦所致前涼州刺史祝良初除到州多
所糾罰太守令長貶黜將半政未踰時功效卓然實應
賞異以勸功能改任牧守去斥姦殘又宜更選匈奴烏
桓護羌中郎將校尉簡練文武授之法令除并涼二州