自固張永至曲阿未知懷明安否百姓驚擾永退還延
陵就巴陵王休若諸將帥咸勸休若退保破岡其日大
寒風雪甚猛塘埭决壞衆無固心休若宣令敢有言退
者斬衆小定乃築壘息甲尋得懷明書賊定未進軍主
劉亮又至兵力轉盛人情乃安亮懷慎之從孫也殿中
御史吳喜以主書事世祖稍遷至河東太守至是請得
精兵三百致死於東上假喜建武將軍簡羽林勇士配
之議者以喜刀筆主者未甞為將不可遣中書舍人巢