燕王遣修之南歸求救修之汎海至東萊遂還建康拜
黄門侍郎　初燕王嫡妃王氏生長樂公崇崇於兄弟
為最長及即位立慕容氏為皇后王氏不得立又黜崇
使鎮肥如崇母弟廣平公朗樂陵公邈相謂曰今國家
将亡人無愚智皆知之王復受慕容后之譛吾兄弟死
無日矣乃相與亡犇遼西說崇使降魏崇從之㑹魏主
使給事郎王徳招崇十二月己丑崇使邈如魏請舉邵
降燕王聞之使其將封羽圍崇於遼西