宗所厚恃勢驕盈陵侮貴戚世祖即位侍中開府儀同
三司髙元海御史中丞畢義雲黄門郎髙乾和數言其
短且云歸彦威權震主必為禍亂帝亦尋其反覆之跡
漸忌之伺歸彦還家召魏收於帝前作詔草除歸彦冀
州使乾和繕寫畫日仍敕門司不聽歸彦輒入宫時歸
彦縱酒為樂經宿不知至明欲叅至門知之大驚而退
及通名謝敕令早發别賜錢帛等物甚厚又敕督將悉
送至清陽宫拜辭而退莫敢與語唯趙郡王叡與之久