宗為左右然心競素不相恱帝即位敬瑭不得已入朝
山陵既畢不敢言歸時敬瑭久病羸瘠太后及魏國公
主屢為之言而鳯翔舊將佐多勸帝留之惟韓昭𦙍李
專美以為趙延夀在汴不宜猜忌敬瑭帝亦見其骨立
不以為虞乃曰石郎不惟密親兼自少與吾同艱難今
我為天子非石郎尚誰託哉乃復以為河東節度使
二年夏六月河東節度使北面總管石敬瑭既還鎮隂
為自全之計帝好咨訪外事常命端明殿學士李專美