瑊使募敢死士禦之仍賜御筆使視其功之大小書名
給之吿身不足則書其身且曰今便與卿别瑊俯伏流
涕上拊其背歔欷不自勝時士卒凍餒又乏甲胄瑊撫
諭激以忠義皆鼓譟力戰瑊中流矢進戰不輟初不言
痛會雲梯輾地道一輪偏陷不能前却火從地中出風
勢亦回城上人投葦炬散松脂沃以膏油讙呼震地湏
臾雲梯及梯上皆為灰燼臭聞數里賊乃引退扵是三
門皆出兵太子親督戰賊徒大敗死者數千人将士傷