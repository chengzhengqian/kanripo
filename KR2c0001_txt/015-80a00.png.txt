與君鄰藩雖山河阻絶風通道㑹故來修好君何怪焉
瓘曰吾盡忠事晉於今六世矣若與苻征東通使是上
違先君之志下隳士民之節其可乎負殊曰晉室衰微
墜失天命固己乆矣是以涼之先王北面二趙唯知機
也今大秦威德方盛涼王若欲自帝河右則非秦之敵
欲以小事大則曷若捨晉事秦長保福禄乎瓘曰中州好
食言嚮者石氏使車適返而戎騎已至吾不敢信也負
殊曰自古帝王居中州者政化各殊趙為姦詐秦敦信