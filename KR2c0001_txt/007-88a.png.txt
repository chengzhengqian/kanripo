曰中常侍江京等惑蠱先帝廢黜正統扶立踈孽少帝
即位發病廟中周勃之徴於斯復見今欲與君共求見
說將軍白太后收京等廢少帝引立濟隂王必上當天
心下合人望伊霍之功不下席而立則將軍兄弟傳祚
於無窮若拒違天意乆曠神器則將以無罪并辜元惡
此所謂禍福之㑹分功之時也禪猶豫未敢從㑹顕敗
瑗坐被斥門生蘇祗欲上書言狀瑗遽止之時陳禪為
司𨽻校尉召瑗謂曰第聽祗上書禪請為之證瑗曰此