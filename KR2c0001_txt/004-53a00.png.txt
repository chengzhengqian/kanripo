與屠耆少子右谷蠡王姑瞀樓頭亡歸漢車犂單于東
降呼韓邪單于冬十一月呼韓邪單于左大将烏厲屈
與父呼遫累烏厲温敦皆見匈奴亂率其衆數萬人降
漢封烏厲屈為新城侯烏厲温敦為義陽侯是時李陵
子復立烏藉都尉為單于呼韓邪單于捕斬之遂復都
單于庭然衆裁數萬人屠耆單于從弟休旬王自立為
閏振單于在西邉呼韓邪單于兄左賢王呼屠吾斯亦
自立為郅支骨都侯單于在東邉