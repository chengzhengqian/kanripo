赦張方入京城大掠死者萬計　石超進逼緱氏冬十
月壬寅帝還宫丁未敗牽秀於東陽門外大將軍穎遣
將軍馬咸助陸機戊申太尉乂奉帝與機戰于建春門
乂司馬王瑚使數千騎繫㦸於馬以突咸陳咸軍亂執
而斬之機軍大敗赴七里澗死者如積水為之不流斬
其大將賈崇等十六人石超遁去初宦人孟玖有寵於
大將軍穎玖欲用其父為邯郸令左長史盧志等皆不
敢違右司馬陸雲固執不許曰此縣公府掾資豈有黄