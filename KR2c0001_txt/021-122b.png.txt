婆羅門請修西海故城以處之西海在酒泉之北去髙
車所居金山千餘里實北冦往來之衝要土地沃衍大
宜耕稼宜遣一良將配以兵㐲監䕶婆羅門因令屯田
以省轉輸之勞其北則臨大磧野獸所聚使蠕蠕射獵
彼此相資足以自固外以輔蠕蠕之微弱内亦防髙車
之泮渙此安邉保塞之長計也若婆羅門能収離聚散
復興其國者漸令北轉徙渡流沙則是我之外藩髙車勍
敵西北之虞可以無慮如其姦回返覆不過為逋逃之