心者莫能保忠孝之始終是以古之烈士臨危不改見
死不避以徇君親彼知幾者心達安危身擇去就不顧
家國臣就使知之尚不忍為況非所及邪堅聞悦綰之
忠恨不及見拜其子為郎中堅以王猛為使持節都督
闗東六州諸軍事車騎大將軍開府儀同三司冀州牧
鎮鄴進爵清河郡侯悉以慕容評第中之物賜之賜楊
安爵博平縣侯以鄧羌為持節征虜將軍安定太守賜
爵真定郡侯郭慶為持節都督幽州諸軍事幽州刺史