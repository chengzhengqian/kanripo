秀得罪尤不自安隂蓄異圖言於髙祖以突厥方彊宜
脩武備於是大發工役繕治器械招集亡命左右私人
殆將數萬突厥嘗冦邊髙祖使諒禦之為突厥所敗其
所領將帥坐除解者八十餘人皆配防嶺表諒以其宿
舊奏請留之髙祖怒曰爾為藩王惟當敬依朝命何得
私論宿舊廢國家憲法邪嗟呼小子爾一旦無我或欲
妄動彼取爾如籠内鷄鶵耳何用腹心為王頍者僧辯
之子倜儻好竒略為諒諮議參軍蕭摩訶陳氏舊將二