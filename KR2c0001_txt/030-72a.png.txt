牧伯遷代太速倐來忽往蓬轉萍流既懐茍且之謀何
暇循良之政望自今刺史非三歳以上不可遷官仍明
察功過尤甄賞罰疏奏太后頗嘉之是時官爵易得而
法網嚴峻故人競為趨進而多䧟刑戮知㡬乃著思慎
賦以刺時見志焉　春二月僧懷義益驕恣太后惡之
既焚明堂心不自安言多不順太后密選宫人多力者
百餘人以防之壬子執之於瑶光殿前樹下使建昌王
武攸寧帥壯士敺殺之送尸白馬寺焚之以造塔　甲