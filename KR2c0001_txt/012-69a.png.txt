賊縱横宿衛單少願陛下幸臣壘臣盡死力以備不虞
時羣臣皆逃匿唯中書監盧志侍側曰陛下今日之事
當一從右將軍帝遂幸方壘令方具車載宫人寳物軍
人因妻略後宫分爭府藏割流蘇武帳為馬帴魏晉以
來蓄積掃地無遺方將焚宗廟宫室以絶人返顧之心
盧志曰昔董卓無道焚燒洛陽怨毒之聲百年猶存何
為襲之乃止帝停方壘三日方擁帝及太弟穎豫章王
熾等趨長安王戎出犇郟太宰顒帥官屬步騎三萬迎