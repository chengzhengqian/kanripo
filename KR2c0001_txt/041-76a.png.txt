徳威為盧龍節度使恃勇不修邊備遂失渝闗之險契
丹每芻牧於營平之間徳威又忌幽州舊将有名者往
往殺之吳王遣使遺契丹主以猛火油曰攻城以此油
然火焚樓櫓敵以水沃之火愈熾契丹主大喜即選騎
三萬欲攻幽州舒嚕后哂之曰豈有試油而攻一國乎
因指帳前樹謂契丹主曰此樹無皮可以生乎契丹主
曰不可舒嚕后曰幽州城亦猶是矣吾但以三千騎伏
其旁掠其四野使城中無食不過數年城自困矣何必