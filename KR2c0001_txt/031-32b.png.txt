得無失所恃乎遂隱居嵩山　十二月楊國忠欲收人
望建議文部選人無問賢不肖選深者留之依資據闕
注官滯淹者翕然稱之國忠凡所施置皆曲徇時人所
欲故頗得衆譽
十二載春正月京兆尹鮮于仲通諷選人請為國忠刻
頌立於省門制仲通撰其辭上為改定數字仲通以金
填之　冬十月上幸華清宫楊國忠與虢國夫人居第
相鄰晝夜往來無復期度或竝轡走馬入朝不施鄣幕