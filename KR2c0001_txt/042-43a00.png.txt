入朝契丹主素聞二人名皆禮重之未幾以崧為太子
太師充樞宻使道守太傅於樞宻院祇候以備顧問契
丹主分遣使者以詔書賜晉之藩鎮晉之藩鎮争上表
稱臣被召者無不奔馳而至惟彰義節度使史匡威據
涇州不受命匡威建瑭之子也雄武節度使何重建斬
契丹使者以秦成階三州降蜀初杜重威既以晉軍降
契丹契丹主悉収其鎧仗數百萬貯恒州驅馬數萬歸
其國遣重威將其衆從已而南及河契丹主以晉兵之