臣光曰成帝不能選任賢俊委政舅家可謂闇矣猶知
王立之不材棄而不用順帝援大柄授之后族梁冀頑
嚚凶暴著於平昔而使之繼父之位終於悖逆蕩覆漢
室校於成帝闇又甚焉
十一月荆州盜賊起彌年不定以大將軍從事中郎李固為荆
州刺史固到遣吏勞問境内赦寇盜前釁與之更始於是賊
帥夏密等率其魁黨六百餘人自縛歸首固皆原之遣還使
自相招集開示威法半歲間餘類悉降州内清平奏南陽