用楚國夫人丁氏延煦之母也有美色彦澤使人取之
太后遲迴未與彦澤詬詈立載之去是夕彦澤殺桑維
翰以帶加頸白契丹主云其自經契丹主曰吾無意殺
維翰何為如是命厚撫其家高行周符彦卿皆詣契丹
牙帳降契丹主以陽城之戰為彦卿所敗詰之彦卿曰
臣當時惟知為晉主竭力今日死生惟命契丹主笑而
釋之己夘延煦延寶自牙帳還契丹主賜帝手詔且遣
轄哩謂帝曰孫勿憂必使汝有噉飯之所帝心稍安上