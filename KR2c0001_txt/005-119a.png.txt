慈母古之興者在德薄厚不以大小也　薊中之亂耿
弇與劉秀相失北走昌平就其父况因説况擊邯鄲時
王郎遣將徇漁陽上谷急發其兵北州疑惑多欲從之
上谷功曹冦恂門下掾閔業説况曰邯鄲拔起難可信
向大司馬劉伯升母弟尊賢下士可以歸之况曰邯鄲
方盛力不能獨拒如何對曰今上谷完實控弦萬騎可
以詳擇去就恂請東約漁陽齊心合衆邯鄲不足圖也
况然之遣恂東約彭寵欲各發突騎二千匹步兵千人