前直指揮使平遥侯益脱身歸洛陽莊宗撫之流涕至
是益自縳請罪嗣源曰爾為臣盡節又何罪也使復其
職嗣源謂朱守殷曰公善巡徼以待魏王淑妃徳妃在
宫供給尤宜豐備吾俟山陵畢社稷有奉則歸藩為國
家扞禦北方耳是日豆盧革帥百官上牋勸進嗣源面
諭之曰吾奉詔討賊不幸部曲叛散欲入朝自訴又為
紹榮所隔披猖至此吾本無它心諸君遽爾見推殊非
相悉願勿言也革等固請嗣源不許李紹榮欲犇河中