僕射
五年夏六月齊主殺樂陵王百年時白虹暈日再重又
横貫而不達赤星見齊主欲以百年厭之㑹博陵人賈
徳胄教百年書百年嘗作數敕字徳胄封以奏之帝發
怒使召百年百年自知不免割帶玦留與其妃斛律氏
見帝於涼風堂使百年書敕字騐與徳胄所奏相似遣
左右亂捶之又令曵之遶堂行且捶所過血皆遍地氣
息將盡乃斬之棄諸池池水盡赤妃把玦哀號不食月