隙地使人謂曰悟奉宻詔送司空歸闕然司空亦何顔
復見天子師道猶有幸生之意其子𢎞方仰曰事已至
此速死為幸尋皆斬之自夘至午悟乃命兩都虞候廵
坊市禁掠者即時皆定大集兵民扵毬場親乘馬廵繞
慰安之斬賛師道逆謀者二十餘家文武將吏且懼且
喜皆入賀悟見李公度執手歔欷出賈直言扵獄置之
幕府悟之自陽糓還兵趨鄆也潜使人以其謀告田𢎞
正曰事成當舉烽相白萬一城中有備不能入願公引