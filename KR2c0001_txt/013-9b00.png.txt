后呼延氏淵后之從父妺也封其子粲為河内王易為
河間王翼為彭城王悝為髙平王仍以粲為撫軍大將
軍都督中外諸軍事以石勒為幷州刺史封汲郡公九
月辛未塟漢主淵於永光陵諡曰光文皇帝廟號髙祖
漢主聰自以越次而立忌其嫡兄恭因恭寢穴其壁間
刺而殺之　漢太后單氏卒漢主聰尊母張氏為皇太
后單氏年少美色聰烝焉太弟义屢以為言單氏慚恚
而死义寵由是漸衰然以單氏故尚未之廢也呼延后