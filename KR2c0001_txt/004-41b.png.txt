三年春正月匈奴單于使犁汙王窺邉言酒泉張掖兵
益弱出兵試擊冀可復得其地時漢先得降者聞其計
天子詔邉警備後無㡬右賢王犁汙王四千騎分三隊
入日勒屋蘭番和張掖太守屬國都尉發兵擊大破之
得脫者數百人屬國義渠王射殺犁汙王賜黄金二百
斤馬二百匹因封為犁汙王自是後匈奴不敢入張掖
胡初冐頓破東胡東胡餘衆散保烏桓及鮮卑山為二
族世役屬匈奴武帝撃破匈奴左地因徙烏桓於上谷