宴有劒南奏事官過樓下拜舞上皇命玉真公主如仙
媛為之作主人李輔國素微賤雖暴貴用事上皇左右
皆輕之輔國意恨且欲立竒功以固其寵乃言於上曰
上皇居興慶宫日與外人交通陳𤣥禮高力士謀不利
於陛下今六軍將士盡靈武勲臣皆反仄不安臣曉諭
不能解不敢不以聞上泣曰聖皇慈仁豈容有此對曰
上皇固無此意其如羣小何陛下為天下主當為社稷
大計消亂於未萌豈得徇匹夫之孝且興慶宫與閭閻