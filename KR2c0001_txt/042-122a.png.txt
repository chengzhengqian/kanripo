保忻州尋引兵還晉陽府州防禦使折徳扆將州兵來
朝辛丑復置永安軍於府州以徳扆為節度使時大發
兵夫東自懷孟西及蒲陜以攻晉陽不克㑹乆雨士卒
疲病及史彦超死乃議引還初王得中返自契丹值周
兵圍晉陽留止代州及桑珪殺鄭處謙囚得中送於周
軍帝釋之賜以帶馬問敵兵何時當至得中曰臣受命
送楊衮它無所求或謂得中曰契丹許公發兵公不以
實告契丹兵即至公得無危乎得中太息曰吾食劉氏