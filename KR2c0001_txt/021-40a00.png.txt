分城内隨方應拒衆心稍安慧景稱宣徳太后令廢帝
為吳王陳顯達之反也帝復召諸王侯入宫巴陵王昭
胄懲永㤗之難與弟永新侯昭潁詐為沙門逃於江西
昭胄子良之子也及慧景舉兵昭胄兄弟出赴之慧景
意更向昭胄猶豫未知所立竹里之㨗崔覺與崔恭祖
争功慧景不能决恭祖勸慧景以火箭燒北掖樓慧景
以大事垂定後若更造費用功多不從慧景性好談義
兼解物理頓法輪寺對客髙談㳟祖深懐怨望時豫州