當　九月庚戌魏樂平王丕等至略陽楊難當懼請奉
詔攝上邽守兵還仇池諸將議以為不誅其豪帥軍還
之後必相聚為亂又大衆逺出不有所掠無以充軍實
賞將士丕將從之中書侍郎髙允參丕軍事諌曰如諸
將之謀是傷其向化之心大軍既還為亂必速丕乃止
撫慰初附秋毫不犯秦隴遂安難當以其子順為雍州
刺史守下辯
十六年春三月楊保宗與兄保顯自童亭奔魏庚寅魏