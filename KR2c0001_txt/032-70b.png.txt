畧曰長人者罕能推忠恕易地之情體至公徇國之意
迭行小惠競誘姦甿以傾奪鄰境為智能以招萃逋逃
為理化捨彼適此者既為新收而有復倏往忽來者又
以復業而見優唯懷土安居首末不遷者則使之日重
歛之日加是令地著之人恒代惰游賦役則何異驅之
轉徙教之澆訛此由牧宰不克𢎞通各私所部之過也
又曰立法濟人久無不弊理之者若不知維御損益之
宜則巧偽萌生恒因沮勸而滋矣請申命有司詳定考