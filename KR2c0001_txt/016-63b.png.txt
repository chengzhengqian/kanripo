以得建立功業驅䇿羣賢者正望筭略中有片長耳羣
臣咸稱萬嵗
十七年春三月後秦主萇寝疾命姚碩徳鎮李潤尹緯
守長安召太子興詣行營征南将軍姚方成言於興曰
今㓂敵未滅上復寝疾王統等皆有部曲終為人患宜
盡除之興從之殺王統王廣符𦙍徐成毛盛萇怒曰王
統兄弟吾之州里實無他志徐成等皆前朝名将吾方
用之奈何輒殺之　秋七月秦主登聞後秦主萇疾病