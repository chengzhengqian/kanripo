衛使者監領敇阿乳母不得與嬰語常在四壁中至於
長大不能名六畜後莽以女孫宇子妻之　莽䇿命羣
司各以其職如典誥之文置大司馬司允大司徒司直
大司空司若位皆孤卿更名大司農曰羲和後更為納
言大理曰作士大常曰秩宗大鴻臚曰典樂少府曰共
工水衡都尉曰予虞與三公司卿分屬置二十七大夫
八十一元士分主中都官諸職又更光禄勲等名為六
監皆上卿改郡太守曰太尹都尉曰太尉縣令長