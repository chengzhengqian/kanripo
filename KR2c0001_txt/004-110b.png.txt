食率二嵗六月而一發古今罕有異有小大希稠占有
舒疾緩急觀秦漢之易世覽惠昭之無後察昌邑之不
終視孝宣之紹起皆有變異著有漢紀天之去就豈不
昭昭然哉臣幸得託末屬誠見陛下寛明之德冀銷大
異而興髙宗成王之聲以崇劉氏故懇懇數奸死亡之
誅天文難以相曉臣雖圖上猶湏口說然後可知願賜
清燕之間指圖陳状上輙入之然終不能用也　十二
月北地都尉張放到官數月復徵入侍中太后與上書