寧復至進退狼狽勢必大危光曰實如卿言然我今不
徃是坐待其來也若三㓂連兵東西交至則城外皆非
吾有大事去矣今晃初叛與寧穆情契未宻出其倉猝
取之差易耳乃自帥騎三萬倍道兼行既至攻之二旬
拔其城誅晃初王穆起兵遣使招敦煌處士郭瑀瑀歎
曰今民将及溺吾忍不救之邪乃與同郡索嘏起兵應
穆運粟二萬石以餉之穆以瑀為太府左長史軍師将
軍嘏為敦煌太守既而穆聴讒言引兵攻嘏瑀諫不聴