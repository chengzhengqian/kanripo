平節度使張全義来朝丁酉復以全忠為宣武護國宣
義天平節度使以全義為河南尹兼忠武節度使判六
軍諸衛事乙巳全忠辭赴鎮庚戌至大梁
昭宣帝天祐二年春二月戊戌全忠使蔣𤣥暉邀昭宗
諸子徳王裕棣王祤䖍王禊沂王禋遂王禕景王祕祁
王祺雅王禛瓊王祥置酒九曲池酒酣悉縊殺之投尸
池中　　三月戊寅以門下侍郎同平章事獨孤損同
平章事充靜海節度使以禮部侍郎河間張文蔚同平