肥戍㑹嶠召之復歸石頭祖約諸將陰與後趙通謀許
為内應後趙將石聰石堪引兵濟准攻夀春秋七月約
衆潰奔歴陽聰等虜夀春二萬餘户而歸　蘇峻腹心
路永厈術賈寧聞祖約敗恐事不濟勸峻盡誅司徒導
等諸大臣便樹腹心峻雅敬導不許永等更貳於峻導
使參軍袁耽潛誘永使歸順九月戊申導擕二子與永
皆奔白石耽渙之曽孫也陶侃温嶠等與蘇峻久相持
不決峻分遣諸將東西攻掠所嚮多捷人情恟懼朝士