心向化上然之故奉天所下書詔雖驕将悍卒聞之無
不感激揮涕術者上言國家厄運宜有變更以應時數
羣臣請更加尊號一二字上以問陸贄贄上奏以為不
可其略曰尊號之興本非古制行扵安㤗之日已累謙
冲襲乎䘮亂之時尤傷事體又曰嬴秦徳衰兼皇與帝
始總稱之流及後代昬僻之君乃有聖劉天元之號是
知人主輕重不在名稱損之有謙光稽古之善崇之獲
矜能納謟之譏又曰必也俯稽術數湏有變更與其增