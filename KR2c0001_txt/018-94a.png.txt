歸於鄜城東留其弟上谷公社干廣陽公度洛孤守平
涼遣使来求和約合兵滅魏遙分河北自恒山以東屬
宋以西屬夏魏主聞之治兵将伐夏羣臣咸曰劉義隆
兵猶在河中捨之西行前寇未可必克而義隆乗虚濟
河則失山東矣魏主以問崔浩對曰義隆與赫連定遙
相招引以虚聲唱和共窺大國義隆望定進定待義隆
前皆莫敢先入譬如連雞不得俱飛無能為害也赫連
定殘根易摧擬之必仆克定之後東出潼關席卷而前