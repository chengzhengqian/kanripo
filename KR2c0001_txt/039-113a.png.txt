潤常宣歙池六州為巡屬軍國庶務參決如故留徐知
訓居廣陵秉政
四年夏六月吳内外馬步都軍使昌化節度使同平章
事徐知訓驕倨淫暴威武節度使知撫州李徳誠有家
妓數十知訓求之徳誠遣使謝曰家之所有皆長年或
有子不足以侍貴人當更為公求少而美者知訓怒謂
使者曰㑹當殺徳誠并其妻取之知訓狎侮吳王無復
君臣之禮嘗與王為優自為參軍使王為蒼鶻總角弊