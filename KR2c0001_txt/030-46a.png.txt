不告密冀得召見可以自直𤣥同歎曰人殺鬼殺亦復
何殊豈能作告密人邪乃就死又殺夏官侍郎崔詧於
隠處自餘内外大臣坐死及流貶甚衆彭州長史劉易
從亦為徐敬真所引戊申就州誅之易從為人仁孝中
謹將刑於市吏民憐其無辜逺近奔赴競解衣投地曰
為長史求冥福有司平準直十餘萬周興等誣右武衛
大將軍燕公黒齒常之謀反徵下獄冬十月戊午常之
縊死己未殺宗室鄂州刺史嗣鄭王璥等六人庚申嗣