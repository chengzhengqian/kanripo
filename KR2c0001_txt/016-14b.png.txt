勢擊垂亡之國何患不克豈可復留此殘㓂使長為國
家之憂哉融泣曰晉未可滅昭然甚眀今勞師大舉恐
無萬全之功且臣之所憂不止於此陛下寵育鮮卑𦍑
羯布滿畿内此屬皆吾之深仇太子獨與弱卒數萬留
守京師懼有不虞之變生於腹心肘腋不可悔也臣之
頑愚誠不足采王景略一時英傑陛下常比諸葛武侯
獨不記其臨沒之言乎堅不聴於是朝臣進諫者衆堅
曰以吾擊晉校其彊弱之勢猶疾風之掃秋葉而朝廷