守王僧辯將舟師萬人出自漢川載糧東下方等有俊
才善騎射每戰親犯矢石以死節自任壬寅侯景以火
車焚臺城東南樓材官呉景有巧思於城内構地為樓
火纔滅新樓即立賊以為神景因火起潛遣人於其下
穿城城將崩乃覺之呉景於城内更築迂城狀如却月
以擬之兼擲火焚其攻具賊乃退走太子遣洗馬元孟
㳟將千人自大司馬門出盪孟㳟與左右奔降於景己
酉景土山稍逼城樓栁津命作地道以取其土外山崩