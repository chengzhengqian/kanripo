禎殺鄴於館從訓既敗乃求救於全忠　初河陽節度
使李罕之與河南尹張全義刻臂為盟相得歡甚罕之
勇而無謀性復貪暴意輕全義聞其勤儉力穡笑曰此
田舍一夫耳全義聞之不以為忤罕之屢求榖帛全義
皆與之而罕之徴求無厭河南不能給小不如所欲輙
械河南主吏至河陽杖之河南將佐皆憤怒全義曰李
太傅所求奈何不與竭力奉之狀若畏之者罕之益驕
罕之所部不耕稼専以剽掠為資㗖人為糧至是悉其