王琳謝答仁任約進攻侯叡破之㧞其三壘於是兩岸
十四城俱降紀不獲退順流東下逰擊將軍南陽樊猛
追擊之紀衆大潰赴水死者八千餘人猛圍而守之上
密敕猛曰生還不成功也猛引兵至紀所紀在舟中繞
牀而走以金囊擲猛曰以此雇卿送我一見七官猛曰
天子何由可見殺足下金將安之遂斬紀及其㓜子圓
滿陸灋和收太子圓照兄弟三人送江陵上絶紀屬籍
賜姓饕餮氏下劉孝勝獄已而釋之上使謂江安侯圓