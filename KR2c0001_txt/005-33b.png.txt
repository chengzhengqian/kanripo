軍猥歸日食之咎於定陶王建遣之國茍欲使天子孤
立於上專擅朝事以便其私非忠臣也且日食隂侵陽
臣專君之象今政事大小皆自鳳出天子曾不一舉手
鳳不自省責反歸咎善人推逺定陶王且鳳誣罔不忠
非一事也前丞相樂昌侯商本以先帝外屬内行篤有
威重位厯將相國家柱石臣也其人守正不肯屈節隨
鳳委曲卒用閨門之事為鳳所罷身以憂死衆庻愍之
又鳳知其小婦弟張美人已嘗適人於禮不宜配御至