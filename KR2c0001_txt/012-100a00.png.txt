事中郎索綝為馮翊太守綝靖之子也模死綝與安夷
䕶軍金城麴允頻陽令梁肅俱奔安定時安定太守賈
疋與諸氐羗皆送任子於漢綝等遇之於隂密擁還臨
涇與疋謀興復晉室疋從之乃共推疋為平西將軍帥
衆五萬向長安雍州刺史麴特新平太守竺恢皆不降
於漢聞疋起兵與扶風太守梁綜帥衆十萬會之綜肅
之兄也漢河内王粲在新豐使其將劉雅趙染攻新平
不克索綝救新平大小百戰雅等敗退中山王曜與疋