月噉甘歎其形味並劣義康曰今年甘殊有佳者遣人
還東府取甘大供御者三寸領軍劉湛與僕射殷景仁
有隙湛欲倚義康之重以傾之義康權勢已盛湛愈推
崇之無復人臣之禮上寖不能平湛初入朝上恩禮甚
厚湛善論治道諳前代故事叙致銓理聼者忘疲毎入
雲龍門御者即觧駕左右及羽儀随意分散不夕不出
以此為常及晚節驅煽義康上意雖内離而接遇不改
甞謂所親曰劉班初自西還宫與語常視日早晚慮其