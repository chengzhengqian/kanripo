七年夏六月戊辰吐蕃復遣使請上親署誓文上不許
曰昔嵗誓約已定茍信不由衷亟誓何益
十年秋八月癸未吐蕃圍小勃律王沒謹忙謹忙求救
于北庭節度使張嵩曰勃律唐之西門勃律亡則西域
皆為吐蕃矣嵩乃遣疏勒副使張思禮將蕃漢步騎四
千人救之晝夜倍道與謹忙合擊吐蕃大破之斬獲數
萬自是累嵗吐蕃不敢犯邊
十五年春正月辛丑凉州都督王君破吐蕃於青海