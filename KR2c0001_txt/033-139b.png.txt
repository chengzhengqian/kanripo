親舊豈得不自愛其身乎對曰臣豈肯私扵親舊必負
陛下顧滉實無異心臣之上章以為朝廷非為身也上
曰如何其為朝廷對曰今天下旱蝗闗中米斗千錢倉
廪耗竭而江東豐稔願陛下早下臣章以解朝衆之惑
面諭韓臯使之歸覲令滉感激無自疑之心速運糧儲
豈非為朝廷邪上曰善朕深諭之矣即下泌章令韓臯
謁告歸覲面賜緋衣諭以卿父比有謗言朕今知其所
以釋然不復信矣因言闗中乏糧歸語卿父宜速致之