后之妹為妃愉不愛愛妾李氏生子寶月于后召李氏
入宫捶之愉驕奢貪縱所為多不法帝召愉入禁中推
案杖愉五十出為冀州刺史愉自以年長而勢位不及
二弟濳懷愧恨又身與妾屢被頓辱高肇數譖愉兄弟
愉不勝忿癸亥殺長史羊靈引司馬李遵詐稱得清河
王懌宻疏云高肇弑逆遂為壇於信都之南即皇帝位
大赦改元建平立李氏為皇后法曹參軍崔伯驥不從
愉殺之在北州鎮皆疑魏朝有變定州刺史安樂王詮