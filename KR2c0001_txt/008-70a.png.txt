東門逃犇冀州九月癸酉卓大㑹百寮奮首而言曰皇
帝闇弱不可以奉宗廟為天下主今欲依伊尹霍光故
事更立陳留王何如公卿以下皆惶恐莫敢對卓又抗
言曰昔霍光定䇿延年按劍有敢沮大議皆以軍法從
事坐者震動尚書盧植獨曰昔太甲既立不明昌邑罪
過千餘故有廢立之事今上富於春秋行無失徳非前
事之比也卓大怒罷坐將殺植蔡邕為之請議郎彭伯
亦諫卓曰盧尚書海内大儒人之望也今先害之天下