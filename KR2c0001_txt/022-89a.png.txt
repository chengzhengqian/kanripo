人臣常節葛榮之徒本皆奴才乗時作亂譬如奴走擒
獲即已頃來受國大恩未能混壹海内何得遽言勲業
如聞朝士猶自寛縱今秋欲與兄戒勒士馬校獵嵩高
令貪汚朝貴入圍摶虎仍出魯陽歴三荆悉擁生蠻北
填六鎮回軍之際掃平汾胡明年簡練精騎分出江淮
蕭衍若降乞萬户侯如其不降以數千騎徑度縛取然
後與兄奉天子巡四方乃可稱勲耳今不頻獵兵士懈
怠安可復用也城陽王徽之妃帝之舅女侍中李彧延