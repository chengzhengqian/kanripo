義康數有怨言揺動民聼故不逞之族因以生心請徙
廣州上將徙義康先遣使語之義康曰人生㑹死吾豈
愛生必為亂階雖逺何益請死於此恥復屢遷竟未及
徃魏師之𤓰歩人情忷懼上慮不逞之人復奉義康為
亂太子劭及武陵玉駿尚書左僕射何尚之屢啓宜早
為之所上乃遣中書舍人嚴龍齎藥賜義康死義康不
肯服曰佛教不許自殺願隨宜處分使者以被揜殺之
　