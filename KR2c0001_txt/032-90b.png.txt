亦如之關中土沃而久荒所收必厚戍卒獲利耕者浸
多邊地居人至少軍士月食官糧粟麥無所售其價必
賤名為増價實比今歳所減多矣上曰善即命行之泌
又言邊地官多闕請募人入粟以補之可足今嵗之糧
上亦從之因問曰卿言府兵亦集如何對曰戍卒因屯
田致富則安於其土不復思歸舊制戍卒三年而代及
其將滿下令有願留者即以所開田為永業家人願來
者本貫給長牒續食而遣之據應募之數移報本道雖