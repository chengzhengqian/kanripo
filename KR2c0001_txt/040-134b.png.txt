上下咨怨宋光嗣通敏善希合蜀主寵任之蜀由是遂
衰　蜀諸王皆領軍使彭王宗鼎謂其昆弟曰親王典
兵禍亂之本今王少臣彊讒間將興繕甲訓士非吾輩
所宜為也因固辭軍使蜀主許之但營書舍植松竹自
娯而己　乙丑蜀主以内給事王廷紹歐陽晃李周輅
朱光葆宋承藴田魯儔等為將軍及軍使皆干預政事
驕縦貪暴大為蜀患周庠切諫不聽晃患所居之隘夜
因風縦火焚西鄰軍營數百間明旦召匠廣其居蜀主