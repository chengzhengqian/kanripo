説京都無糧欲車駕暫幸魯陽魯陽近許轉運稍易可
無縣乏之憂奉為人勇而寡慮必不見疑比使徃來足以
定計奉何能為累操曰善即遣使詣奉庚申車駕出轘
轅而東遂遷都許己巳幸曹操營以操為大將軍封武
平侯始立宗廟社稷於許　九月車駕之東遷也楊奉
自梁欲邀之不及　冬十月曹操征奉奉南犇袁術遂
攻其梁屯㧞之　詔書下袁紹責以地廣兵多而専自
樹黨不聞勤王之師但擅相討伐紹上書深自陳愬戊