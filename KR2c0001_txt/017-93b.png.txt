　　秃髪據廣武
晉安帝興寧三年冬十月鮮卑秃髪椎斤卒年一百一
十子思復鞬代統其衆椎斤樹機能從弟務丸之孫也
武帝太元十九年　初秃髮思復鞬卒子烏孤立烏孤
雄勇有大志與大将紛陁謀取凉州紛陁曰公必欲得
凉州宜先務農講武禮俊賢修政刑然後可也烏孤從
之三河王光遣使拜烏孤冠軍大将軍河西鮮卑大都
統烏孤與其羣下謀之曰可受乎皆曰吾士馬衆多何