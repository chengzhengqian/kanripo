詣李昌符請騎衛送至行在昌符義之贈装錢遣騎送
之邠寧鳯翔兵追逼乗輿敗神䇿指揮使楊晟於潘氏
鉦鼓之聲聞於行宫田令孜奉上發寳雞留禁軍守石
鼻為後拒置感義軍於興鳯二州以楊晟為節度使守
散闗時軍民雜糅鋒鏑縱横以神䇿軍使王建晉暉為
清道斬斫使建以長劒五百前驅奮擊乘輿乃得前上
以𫝊國寳授建使負之以從登大散嶺李昌符焚閣道丈
餘将摧折王建掖上自煙熖中躍過夜宿板下上