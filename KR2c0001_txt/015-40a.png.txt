玝出屯於涪冬十月癸亥朔越因班夜哭弑之於殯宫
幷殺班兄領軍將軍都矯太后任氏令罪狀班而廢之
初期母冉氏賤任氏母養之期多才藝有令名及班死
衆欲立越越奉期而立之甲子期即皇帝位諡班曰戾
太子以越為相國封建寧王加大將軍夀大都督徙封
漢王皆録尚書事以兄霸為中領軍鎮南大將軍弟保
為鎮西大將軍汶山太守從兄始為征東大將軍代越
鎮江陽丙寅葬雄於安都陵諡曰武皇帝廟號太宗始