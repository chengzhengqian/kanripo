琮遣其子寄事魯王以書告丞相陸遜遜報曰子弟茍
有才不憂不用不宜私出以要榮利若其不佳終為取
禍且聞二宫勢敵必有彼此此古人之厚忌也寄果阿
附魯王輕為交構遜書與琮曰卿不師日磾而宿留
阿寄終為足下門户致禍矣行既不納遜言更以致隙
魯王曲意交結當時名士偏將軍朱績以膽力稱王自
至其廨就之坐欲與結好績下地住立辭而不當績然
之子也於是自侍御賓客造為二端仇黨疑貳滋延大