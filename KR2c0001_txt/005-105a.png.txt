然今赤眉起青徐衆數十萬聞南陽立宗室恐赤眉復
有所立王莽未滅而宗室相攻是疑天下而自損權非
所以破莽也舂陵去宛三百里耳遽自尊立為天下準
的使後人得承吾敝非計之善者也不如且稱王以號
令王勢亦足以斬諸將若赤眉所立者賢相率而往從
之必不奪吾爵位若無所立破莽降赤眉然後舉尊號
亦未晚也諸將多曰善張卬拔劒擊地曰疑事無功今
日之議不得有二衆皆從之　二月辛巳朔設壇塲於