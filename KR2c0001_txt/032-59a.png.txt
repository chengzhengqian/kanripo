能拒而郭子儀以朔方重兵鎮河中深居腹中無事之
地乃與子儀及諸將議徙璘鎮涇州而使子儀以朔方
兵鎮邠州曰若以邊土荒殘軍費不給則以内地租税
及運金帛以助之諸將皆以為然十二月己酉徙馬璘
為涇原節度使以邠寧慶三州隸朔方璘先往城涇州
以都虞侯段秀實知邠州留後初四鎮北庭兵逺赴中
原之難久羇旅數遷徙四鎮歴汴虢鳯翔北庭歴懷絳
鄜然後至邠頗積勞弊及徙涇州衆皆怨誹刀斧兵馬