鄧處訥遣邵州指揮使蔣勛鄧繼崇將步騎三千守龍
回闗殷先至闗下遣使詣勛勛等以牛酒犒師殷使説
勛曰劉龍驤智勇兼人術家言當興翼軫間今將十萬
衆精鋭無敵而君以鄉兵數千拒之難矣不如先下之取富
貴還鄉里不亦善乎勛等然之謂衆曰東軍許吾屬還
士卒皆懽呼棄旗幟鎧仗遁去建鋒令前鋒衣其甲張
其旗趨潭州潭人以為邵州兵還不為備建鋒徑入府
處訥方宴擒斬之戊辰建鋒入潭州自稱留後