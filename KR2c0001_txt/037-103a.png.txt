下一醉之資庚戌行宻閲士卒顧用之曰僕射許此曹
銀何食言邪因牽下械繫命田頵鞫之云與鄭杞董瑾
謀因中元夜邀髙駢至其第建黄籙齋乘其入静縊殺
之聲言上升因令莫邪都帥諸軍推用之為節度使是
日腰斬用之怨家刳割立盡并誅其族黨軍士發其中堂
得桐人書駢姓名於胷桎梏而釘之袁襲言於行宻曰
廣陵飢弊已甚蔡賊復來民必重困不如避之甲寅行
宻遣和州将延陵宗以其衆二千人歸和州乙夘又命