太原王楷與鎮南将軍陳留王紹討之楷謂紹曰鮮卑
烏桓及冀州之民本皆燕臣今大業始爾人心未洽所
以小異唯宜綏之以徳不可震之以威吾當止一處為
軍聲之本汝廵撫民夷示以大義彼必當聴從楷乃屯
于辟陽紹帥騎數百徃說王晏為陳祸福晏随紹詣楷
降於是鮮卑烏桓及塢民降者數十萬口楷留其老弱
置守宰以撫之發其丁壮十餘萬與王晏詣鄴垂大恱
曰汝兄弟才兼文武足以繼先王矣　三月秦北地長