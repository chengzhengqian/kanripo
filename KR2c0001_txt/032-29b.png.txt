餘合斬首五千級丙午召郭子儀於河中使屯涇陽己
酉命李忠臣屯東渭橋李光進屯雲陽馬璘郝庭玉屯
便橋李抱玉屯鳯翔内侍駱奉仙將軍李日越屯盩厔
同華節度使周智光屯同州鄜坊節度使杜冕屯坊州
上自將六軍屯苑中庚戌下制親征辛亥魚朝恩請
索城中括士民私馬令城中男子皆衣皂團結為兵城
門皆塞二開一士民大駭踰垣鑿竇而逃者甚衆吏不
能禁朝恩欲奉上幸河中以避吐蕃恐羣臣論議不一