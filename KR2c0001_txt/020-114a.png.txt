所愛鸞性儉素車服儀從同於素士所居官名為嚴能
故世祖亦重之世祖遺詔使竟陵王子良輔政鸞知尚
書事子良素仁厚不樂世務乃更推鸞故遺詔云事無
大小悉與鸞㕘懷子良之志也帝少養於子良妃袁氏
慈愛甚著及王融有謀遂深忌子良大行出太極殿子
良居中書省帝使虎賁中郎將潘敞領二百人仗屯太
極西階以防之既成服諸王皆出子良乞停至山陵不
許壬午稱遺詔以武陵王曅為衛將軍與征南大將軍