藩婢婢資性愚僻惟嗜讀書先賛普授以藩維誠為非
據夙夜慙惕惟求退居相公若賜以骸骨聽歸田里乃
愜平生之素願也恐熱得書喜徧示諸將曰婢婢惟把
書巻安知用兵待吾得國當位以宰相坐之於家亦無
所用也乃復為書勤厚答之引兵歸婢婢聞之撫髀笑
曰我國無主則歸大唐豈能事此犬鼠乎　　秋九月
吐蕃論恐熱屯大夏川尚婢婢遣其將厖結心及莽羅
薛吕將精兵五萬擊之至河州南莽羅薛吕伏兵四萬