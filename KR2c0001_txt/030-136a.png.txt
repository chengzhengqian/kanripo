部尚書璟與姚元之協心革中宗弊政進忠良退不肖
賞罰盡公請託不行綱紀修舉當時翕然以為復有貞
觀永徽之風　壬戌崔湜罷為尚書左丞　黄門侍郎
參知機務崔日用與中書侍郎參知機務薛稷争於上
前稷曰日用傾側曏附三思非忠臣賣友邀功非義士
日用曰臣徃雖有過今立大功稷外託國姻内附張易
之宗楚客非傾側而何上由是兩罷之戊辰以日用為
雍州長史稷為左散騎常侍　己巳赦天下改元凡韋