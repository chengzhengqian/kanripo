忠孝著於西土寧使人負我我不忍負人也光果聴讒
以敗軍之罪殺羅仇及麴粥羅仇弟子蒙遜雄傑有䇿
畧渉獵書史以羅仇麴粥之䘮歸𦵏諸部多其族姻㑹
𦵏者凡萬餘人蒙遜哭謂衆曰吕王昏荒無道多殺不
辜吾之上世虎視河西今欲與諸部雪二父之恥復上
世之業何如衆咸稱萬嵗遂結盟起兵攻涼臨松郡拔
之屯據金山　　夏五月涼王光遣太原公纂将兵撃
沮渠䝉遜於忽谷破之䝉遜逃入山中蒙遜從兄男成