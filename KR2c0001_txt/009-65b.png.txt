愛子在側彼此生變則社稷危矣即具官備禮一日皆
辦明旦以王后令䇿太子即王位大赦漢帝尋遣御史
大夫華歆奉䇿詔授太子丞相印綬魏王璽紱領冀州
牧於是尊王后曰王太后　二月丁夘葬武王於髙陵
　秋七月左中郎將李伏太史丞許芝表言魏當代漢
見於圖緯其事衆甚羣臣因上表勸王順天人之
望王不許　冬十月乙卯漢帝告祠髙廟使行御史大
夫張音持節奉璽綬詔冊禪位于魏王三上書辭讓乃