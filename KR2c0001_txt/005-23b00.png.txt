免相等皆為庻人後數月大赦嘉薦相等皆有材行聖
王有計功除過臣竊為朝廷惜此三人書奏上不能平
後二十餘日嘉封還益董賢户事上乃發怒召嘉詣尚
書責問以相等前坐不忠罪惡著聞君時輙以自劾今
又稱譽云為朝廷惜之何也嘉免冠謝罪事下將軍朝
者光禄大夫孔光等劾嘉迷國罔上不道請謁者召嘉
詣廷尉詔獄議郎龔等以為嘉言事前後相違宜奪爵
土免為庻人永信少府猛等以為嘉罪名雖應法大臣