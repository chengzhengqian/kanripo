謂之賢豈不過哉夫為國家者任官以才立政以禮懷
民以仁交鄰以信是以官得其人政得其節百姓懷其
德四鄰親其義夫如是則國家安如磐石熾如焱火觸
之者碎犯之者焦雖有彊暴之國尚何足畏哉丹釋此
不為顧以萬乗之國決匹夫之怒逞盜賊之謀功隳身
僇社稷為墟不亦悲哉夫其膝行蒲伏非㳟也復言重
諾非信也糜金散玉非惠也刎首決腹非勇也要之謀
不逺而動不義其楚白公勝之流乎荆軻懷其豢養之