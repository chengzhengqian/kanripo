知聞其謀以告馬燧燧以聞上以魏州未下王武俊復
叛力未能制滔壬戌賜滔爵通義郡王冀以安之滔反
謀益甚分兵營扵趙州以逼康日知以深州授王巨源
武俊以其子士真為恒冀深三州留後将兵圍趙州𣵠
州刺史劉怦與滔同縣人其母滔之姑也滔使知幽州
留後聞滔欲救田悅以書諫之曰今昌平故里朝廷改
為太尉郷司徒里此亦丈夫不朽之名也但以忠順自
持則事無不濟竊思近日務大樂戰不顧成敗而家滅