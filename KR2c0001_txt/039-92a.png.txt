圜丘前三日允章帥禮官登壇四顧指揮設神位内侍
監許彦真望之曰此謀反也即帶劍登壇允章叱之彦
真馳入宫告允章欲於郊祀日作亂南漢主曰朕待允
章厚豈有此邪玉清宫使龔澄樞内侍監李托等共證
之以彦真言為然乃收允章繫含章樓下命宦者與禮
部尚書薛用丕雜治之用丕素與允章善告以必不免
允章執用丕手泣曰老夫今日猶机上肉耳分為仇人
所烹但恨邕昌幼不知吾寃及其長也公為我語之彦