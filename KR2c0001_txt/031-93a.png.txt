何必以元帥為重泌曰廣平未正位東宫今天下艱難
衆心所屬在於元帥若建寧大功既成陛下雖欲不以
為儲副同立功者其肯已乎大宗上皇即其事也上乃
以廣平王俶為天下兵馬元帥諸將皆以屬焉倓聞之
謝泌曰此固倓之心也上與泌出行軍軍士指之竊言
曰衣黃者聖人也衣白者山人也上聞之以告泌曰艱
難之際不敢相屈以官且衣紫袍以絶羣疑泌不得已
受之服之入謝上笑曰旣服此豈可無名稱出懷中敇