兵於河上以拒洛陽蕭王親送鄧禹至野王禹既西蕭
王乃復引兵而北寇恂調糇糧治器械以供軍軍雖逺
征未嘗乏絶
漢光武建武元年春正月鄧禹至箕闗撃破河東都尉
進圍安邑　夏四月蕭王北撃尤來大槍五幡於元氏
追至北平連破之又戰於順水北乗勝輕進反為所敗
王自投高崖遇突騎王豐下馬授王王僅而得免散兵
歸保范陽軍中不見王或云已歿諸將不知所為吳漢