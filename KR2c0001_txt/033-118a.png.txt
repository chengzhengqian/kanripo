上皆不引見留之不遣甫至漢中欲以渾瑊代楚琳鎮
鳯翔陸贄上奏以為楚琳殺帥助賊其罪固大但以乘
輿未復大憝猶存勤王之師悉在畿内急宣速吿晷刻是
争商嶺則道迂且遥駱谷復為盗所扼僅通王命唯在
襃斜此路若又阻艱南北遂将敻絶以諸鎮危疑之
勢居二逆誘脅之中洶洶羣情各懐向背儻或楚琳發
憾公肆猖狂南塞要衝東延巨猾則我咽喉梗而心膂
分矣今楚琳能兩端顧望乃是天誘其衷故通歸塗将