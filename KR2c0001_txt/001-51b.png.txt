五十二年秦武安君伐韓取南陽攻太行道絶之楚頃
襄王疾病黄歇言於應侯曰今楚王疾恐不起秦不如
歸其太子太子得立其事秦必重而德相國無窮是親
與國而得儲萬乗也不歸則咸陽布衣耳楚更立君必
不事秦是失與國而絶萬乘之和非計也應侯以告王
王曰令太子之傅先往問疾反而後圖之黄歇與太子
謀曰秦之留太子欲以求利也今太子力未能有以利
秦也而陽文君子二人在中王若卒大命太子不在陽文