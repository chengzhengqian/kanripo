此時如何處置對曰陛下必欲收天下心止應下半紙
詔書具陳承偕驕縱之罪令悟集將士斬之則藩鎮之
臣孰不思為陛下效死非獨悟也上俛首良久曰朕不
惜承偕然太后以為養子今兹囚縶太后尚未知之况
殺之乎卿更思其次度乃與王璠等奏請流承偕於遠
州必得出上從之後月餘悟乃釋承偕　加劉悟檢
校司徒餘如故自是悟浸驕欲效河北三鎮招聚不逞
章表多不遜