命諸軍撃之琪引兵還營陳敬瑄命都押牙安金山将
兵攻之琪夜突圍出犇廣都　上日夕専與宦官同處
議天下事待外臣殊疎薄庚午左拾遺孟昭圖上疏以
為治安之代遐邇猶應同心多難之時中外尤當一體
去冬車駕西幸不告南司遂使宰相僕射以下悉為賊
所屠獨北司平善况今朝臣至者皆胃死﨑嶇逺奉君
親所宜自兹同休等戚伏見前夕黄頭軍作亂陛下獨
與令孜敬瑄及諸内臣閉門登樓並不召王鐸以下及