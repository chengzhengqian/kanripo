徴兵於梁彭王病不行而陛下疑以為反反形未具以
苛小案誅滅之臣恐功臣人人自危也今彭王已死臣
生不如死請就烹於是上乃釋布罪拜為都尉　秋七
月淮南王布反初淮隂侯死布已心恐及彭越誅醢其
肉以賜諸侯使者至淮南淮南王方獵見醢因大恐陰
令人部聚兵候伺旁郡警急布所幸姬病就醫醫家與
中大夫賁赫對門赫乃厚餽遺從姬飲醫家王疑其與
亂欲捕赫赫乗傳詣長安上變言布謀反有端可見未