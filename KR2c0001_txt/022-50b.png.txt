潼關　三月甲子魏主詔將西討中外戒嚴㑹奏賊西
走復得潼關戊辰詔回駕北討其實皆不行　葛榮久
圍信都魏以金紫光禄大夫源子邕為北討大都督以
救之　魏蕭寶寅之敗也有司處以死刑詔免為庶人
雍州刺史楊椿有疾求解復以寶寅為都督雍涇等四
州諸軍事征西將軍雍州刺史開府儀同三司西討大
都督自關以西皆受節度椿還鄉里其子昱將適洛陽
椿謂之曰當今雍州刺史亦無踰寶寅者但其上佐朝