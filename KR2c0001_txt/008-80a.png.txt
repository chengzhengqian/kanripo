發軍糧堅還屯卓遣將軍李催説堅欲與和親令堅疏
子弟任刺史郡守者許表用之堅曰卓逆天無道今不
夷汝三族縣示四海則吾死不瞑目豈將與乃和親邪
復進軍大谷距雒九十里卓自出與堅戰於諸陵間卓
敗走却屯澠池聚兵於陜堅進至雒陽擊吕布復破走
堅乃掃除宗廟祠以太牢得傳國璽於城南甄官井中
分兵出新安澠池間以邀卓卓使東中郎將董越屯澠池中
郎將段煨屯華隂中郎將牛輔屯安邑其餘諸將布在