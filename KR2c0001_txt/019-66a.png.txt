　到彥之自淮入泗泗水滲日行纔十里自四月至秋
七月始至須昌乃泝河西上魏主以河南四鎮兵少命
諸軍悉收衆北渡戊子魏碻磝戍兵棄城去戊戌滑臺
戍兵亦去庚子魏主以大鴻臚陽平公杜超為都督冀
定相三州諸軍事太宰進爵陽平王鎮鄴為諸軍節度
庚戌魏洛陽虎牢戍兵皆棄城去到彥之留朱修之守
滑臺尹冲守虎牢建武將軍杜驥守金墉諸軍進屯靈
昌津列守南岸至于潼關於是司兖既平諸軍皆喜王