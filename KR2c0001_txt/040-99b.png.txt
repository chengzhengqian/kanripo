馬步都虞候自是崇韜專典機宻　　夏四月賀瓌攻
徳勝南城百道俱進以竹笮聮艨艟十餘艘䝉以牛革
設睥睨戰格如城狀横于河流以斷晉之救兵使不得
度晉王自引兵馳往救之陳于北岸不能進遣善游者
馬破龍入南城見守將氏延賞延賞言矢石將盡陷在
頃刻晉王積金帛于軍門募能破艨艦者衆莫知為計
親將李建及曰賀瓌悉衆而來冀此一舉若我軍不度
則彼為得計今日之事建及請以死決之乃選効節敢