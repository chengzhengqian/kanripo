自雲中至隴西與京師内史凡十五郡公主列侯頗邑
其中而藩國大者跨州兼郡連城數十宫室百官同制
京師可謂矯枉過其正矣雖然高祖創業日不暇給孝
惠享國又淺高后女主攝位而海内晏如亡狂狡之憂
卒折諸吕之難成太宗之業者亦頼之於諸侯也然諸
侯原本以大末流濫以致溢小者滛荒越法大者睽孤
横逆以害身喪國故文帝分齊趙景帝削吳楚武帝下
推恩之令而藩國自析自此而來齊分為七趙分為六