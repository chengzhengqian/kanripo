以賞善游者　甲申以太祖皇帝為定國節度使兼殿
前都指揮使　張永徳與李重進不相悅永徳宻表重
進有二心帝不之信時二將各擁重兵衆心憂恐重進
一日單騎詣永徳營從容宴飲謂永徳曰吾與公幸以
肺腑俱為將帥奚相疑若此之深邪永徳意乃解衆心
亦安唐主聞之以蠟書遺重進誘以厚利其書皆謗毁
及反間之語重進奏之初唐使者孫晟鍾謨從帝至大
梁帝待之甚厚毎朝㑹班之於中書省官之後時召見