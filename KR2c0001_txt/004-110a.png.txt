水災禾麥不收宜損常稅之時而有司奏請加賦甚繆
經義逆於民心市怨趨禍之道也臣願陛下勿許加賦
之奏益減奢㤗之費流恩廣施振贍困乏敕勸耕桑以
慰綏元元之心諸夏之亂庶㡬可息中壘校尉劉向上
書曰臣聞帝舜戒伯禹母若丹朱傲周公戒成王母若
殷王紂聖帝明王當以敗亂自戒不諱廢興故臣敢極
陳其愚唯陛下留神察焉謹案春秋二百四十二年日
食三十六今連三年比食自建始以来二十嵗間而八