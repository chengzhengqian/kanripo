尋卒子念生自稱天子置百官改元天建
秋七月甲寅魏遣吏部尚書元修義兼尚書僕射為西
道行臺帥諸將討莫折念生
崔暹違李崇節度與破六韓拔陵戰于白道大敗單騎
走還拔陵幷力攻崇崇力戰不能禦引還雲中與之相
持廣陽王深上言先朝都平城以北邊為重盛簡親賢
擁麾作鎮配以高門子弟以死防遏非唯不廢仕宦乃
更獨得復除當時人物忻慕為之太和中僕射李冲用