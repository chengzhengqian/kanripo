部送王衍及其宗族百官數千人詣洛陽　　二月乙
巳王衍至長安有詔止之　　三月伶人景進等言於
帝曰魏王未至康延孝初平西南猶未安王衍族黨不
少聞車駕東征恐其為變不若除之帝乃遣中使向延
嗣齎敇往誅之敇曰王衍一行並従殺戮已印畫樞宻
使張居翰覆視就殿柱揩去行字改為家字由是蜀百
官及衍僕役獲免者千餘人延嗣至長安盡殺衍宗族
於秦川驛衍母徐氏且死呼曰吾兒以一國迎降不免