得將卒心雖失地流寓在鄴齊人皆重其忠義及被擒
故麾下將卒多在明徹軍中見者皆欷不能仰視争
為請命及致資給明徹恐其為變遣使追斬之於壽陽
東二十里哭者聲如雷有一叟以酒脯來祭哭盡哀收
其血而去田夫野老知與不知聞者莫不流涕齊穆提
婆韓長鸞聞壽陽䧟握槊不輟曰本是彼物從其取去
齊主聞之頗以為憂提婆等曰假使國家盡失黄河以
南猶可作一龜兹國更可憐人生如寄唯當行樂何用