反善懐我徳惠而來柔附乎將勢窮道盡智力俱困懼
我兵誅以至於此乎曰無有餘力勢窮道盡故也然則
我能制其短長之命而令其進退由已矣夫樂其業者
不易事安其居者無遷志方其自疑危懼畏怖促遽故
可制以兵威使之左右無違也迨其死亡散流離逷未
鳩與闗中之人户皆為讎故可遐遷逺處令其心不懐
土也夫聖賢之謀事也為之於未有治之於未亂道不
著而平徳不顯而成其次則能轉禍為福因敗為功值