司乎亮曰義之所動豈知性命何為以死相懼邪太后
聞之皆赦不誅杜喬故掾陳留楊匡號泣星行到雒陽
著故赤幘託為夏門亭吏守護尸喪積十二日都官從
事執之以聞太后赦之匡因詣闕上書并乞李杜二公
骸骨使得歸葬太后許之匡送喬喪還家葬訖行服遂
與郭亮董班皆隠匿終身不仕梁冀出呉祐為河間相
祐自免歸卒於家冀以劉鮪之亂思朱穆之言於是請
种暠為從事中郎薦欒巴為議郎舉穆髙第為侍御之