為也紹繁禮多儀公體任自然此道勝也紹以逆動公
奉順以率天下此義勝也桓靈以來政失於寛紹以寛
濟寛故不攝公糾之以猛而上下知制此治勝也紹外
寛内忌用人而疑之所任惟親戚子弟公外簡易而内
機明用人無疑唯才所宜不間逺近此度勝也紹多謀
少决失在後事公得䇿輙行應變無窮此謀勝也紹髙
議揖讓以収名譽士之好言飾外者多歸之公以至心
待人不為虚美士之忠正逺見而有實者皆願為用此