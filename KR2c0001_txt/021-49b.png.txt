昏朝幸免不孝之罪即日治嚴上道至江陵為西中郎
中兵㕘軍湘州行事張寳積發兵自守未知所附楊公
則克巴陵進軍白沙寳積懼請降公則入長沙撫納之
和帝中興元年春正月乙巳南康王寳融始稱相國大
赦以蕭頴胄為左長史蕭衍為征東將軍楊公則為湘
州刺史戊申蕭衍發襄陽留弟偉總府州事憺守壘城
府司馬莊丘黒守樊城衍既行州中兵及儲偫皆虚魏
興太守裴師仁齊興太守顔僧都並不受衍命舉兵欲