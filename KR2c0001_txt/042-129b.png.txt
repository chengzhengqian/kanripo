子帝至永寧鎮謂侍臣曰聞夀州圍解農民多歸村落
今聞大軍至必復入城憐其聚為餓殍宜先遣使存撫
各令安業甲寅帝至正陽以李重進代李穀為淮南道
行營都招討使以穀判夀州行府事丙辰帝至夀州城
下營於淝水之陽命諸軍圍夀州徙正陽浮梁於下蔡
鎮丁巳徵宋亳陳潁徐宿許蔡等州丁夫數十萬以攻
城晝夜不息唐兵萬餘人維舟於淮營於塗山之下庚
申帝命太祖皇帝擊之太祖皇帝遣百餘騎薄其營而