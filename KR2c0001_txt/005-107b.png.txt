節也今舉大事當表義士不如封之更始乃封彭為歸
德侯　劉秀至郾定陵悉發諸營兵諸將貪惜財物欲
分兵守之秀曰今若破敵珍寶萬倍大功可成如為所
敗首領無餘何財物之有乃悉發之　六月己卯朔秀
與諸營俱進自將歩騎千餘為前鋒去大軍四五里而
陳尋邑亦遣兵數千合戰秀奔之斬首數十級諸將喜
曰劉將軍平生見小敵怯今見大敵勇甚可怪也且復
居前請助將軍秀復進尋邑兵怯諸部共乘之斬首數