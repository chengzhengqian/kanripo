曰我自討王世充何預汝事而來越境犯我兵鋒建德
曰今不自來恐煩逺取建德將士皆潰去所俘獲五萬
人世民即日散遣之使還鄉里封德入賀世民笑曰
不用公言得有今日智者千慮不免一失乎德甚慙
建德妻曹氏與左僕射齊善行將數百騎遁歸洺州
壬申齊善行以洺相魏等州來降時建德餘衆走至洺
州欲立建德養子為主徵兵以拒唐又欲剽掠民還向
海隅為盜善行獨以為不可曰隋末喪亂故吾屬相聚