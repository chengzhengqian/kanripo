言於後事發亦不免族滅奈何又聞關内淪沒李孝常
以華隂叛上囚其二弟欲殺之我輩家屬皆在西能無
此慮乎二人皆懼曰然計將安出德戡曰驍果若亡不
若與之俱去二人皆曰善因轉相招引内史舍人元敏
虎牙郎將趙行樞鷹揚郎將孟秉符璽郎李覆牛方裕
直長許𢎞仁薛世良城門郎唐奉義醫正張愷勲侍楊
士覽等皆與之同謀日夜相結約於廣座明論叛計無
所畏避有宫人白蕭后曰外間人人欲反后曰任汝奏