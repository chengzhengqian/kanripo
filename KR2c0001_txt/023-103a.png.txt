已為亂兵所殺霍俊獨曰王小失利已全軍還京口城
中但堅守援軍尋至賊以刀敺其背俊辭色彌厲景義
而釋之臨賀王正徳殺之是日晚鄱陽王範遣其世子
嗣與西豫州刺史裴之髙建安太守趙鳯舉各將兵入
援軍於蔡洲以待上流諸軍範以之髙督江右援軍事
景悉驅南岸居民於水北焚其廬舍大街以西掃地俱
盡北徐州刺史封山侯正表鎮鍾離上召之入援正表
託以船糧未集不進景以正表為南兖州刺史封南郡