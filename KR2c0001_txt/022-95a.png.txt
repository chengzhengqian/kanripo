部豪傑能令士卒致死京城倘有變可為朕河上一揚
塵乾垂涕受詔敖曹援劍起舞誓以必死　冬十月癸
卯朔世隆遣爾朱拂律歸將胡騎一千皆白服來至郭
下索太原王尸帝升大夏門望之遣主書牛法尚謂之
曰太原王立功不終隂圖釁逆王法無親已正刑書罪
止榮身餘皆不問卿等若降官爵如故拂律歸曰臣等
從太原王入朝忽致寃酷今不忍空歸願得太原王尸
生死無恨因涕泣哀不自勝羣胡皆慟哭聲振城邑帝