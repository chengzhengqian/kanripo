太子元良始安王才畧桂陽王大成等世祖性好書常
令左右讀書晝夜不絶雖熟睡卷猶不釋或差誤及欺
之帝輒驚寤作文章援筆立就常言我韜於文士愧於
武夫論者以為得言魏立梁王詧為梁主資以荆州之
地延袤三百里仍取其雍州之地詧居江陵東城魏置
防主將兵居西城名曰助防外示助詧傋禦内實防之
以前儀同三司王恱留鎭江陵于謹收府庫珍寳及宋
渾天儀梁銅晷表大玉徑四尺及諸灋物盡俘王公以