圖之稹乃素服出門以母命署誼都知兵馬使王協已
戒諸將列於外㕔誼拜謝稹已出見諸將稹治裝於内
㕔李士貴聞之帥後院兵數千攻誼誼叱之曰何不自
取賞物乃欲與李士貴同死乎軍士乃退共殺士貴誼
易置將吏部署軍士一夕俱定明日使董可武入謁稹
曰請議公事稹曰何不言之可武曰恐驚太夫人乃引
稹歩出牙門至北宅置酒作樂酒酣乃言今日之事欲
全太尉一家須留後自圖去就則朝廷必垂矜閔稹曰