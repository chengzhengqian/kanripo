收湛之夕上開門召慶之慶之戎服縛絝而入上曰卿
何意乃爾急装慶之曰夜半喚隊主不容緩服上遣慶
之收劉斌殺之驍騎將軍徐湛之逵之之子也與義康
尤親厚上深銜之義康敗湛之被收罪當死其母㑹稽
公主於兄弟為長嫡素為上所禮家事大小必咨而後
行髙祖微時常自於新洲伐荻有納布衫襖臧皇后手
所作也既貴以付公主曰後世有驕奢不節者可以此
衣示之至是公主入宫見上號哭不復施臣妾之禮以