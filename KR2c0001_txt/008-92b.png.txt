士卒皆稱萬嵗夜到霸陵從者皆飢張濟賦給各有差
傕出屯池陽丙寅以張濟為票騎將軍開府如三公郭
汜為車騎將軍楊定為後將軍楊奉為興義將軍皆封
列侯又以故牛輔部曲董承為安集將軍郭汜欲令車
駕幸高陵公卿及濟以為宜幸𢎞農大㑹議之不決帝
遣使諭汜曰𢎞農近郊廟勿有疑也汜不從帝遂終日
不食汜聞之曰可且幸近縣八月甲辰車駕幸新豐丙
子郭汜復謀脅帝還都郿侍中种輯知之宻告楊定董