王建李繼徽傳檄合兵以討朱全忠全忠以鎮國節度
使朱友裕為行營都統將步騎數萬擊之命保大節度
使劉鄩棄鄜州引兵屯同州癸丑全忠引兵自大梁西
討茂貞等秋七月甲子過東都入見壬申至河中西川
諸將勸王建乗李茂貞之衰攻取鳯翔建以問節度判
官馮涓涓曰兵者凶器殘民耗財不可窮也今梁晉虎
爭勢不兩立若併而為一舉兵向蜀雖諸葛亮復生不
能敵矣鳯翔蜀之藩蔽不若與之和親結為婚姻無事