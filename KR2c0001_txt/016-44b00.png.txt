自新城北遁牢之不告秦長樂公丕即引兵追之丕聞
之發兵繼進庚申牢之追及垂於董唐淵垂曰秦晉瓦
合相待為彊一勝則俱豪一失則俱潰非同心也今兩
軍相繼勢既未合宜急撃之牢之軍疾趨二百里至五
橋澤爭燕輜重垂邀撃大破之斬首數千級牢之單馬
走㑹秦救至得免鄴中饑甚秦長樂公丕帥衆就晉糓
於枋頭劉牢之入屯鄴城收集亡散兵復少振坐軍敗
徴還燕秦相持經年幽冀大饑人相食邑落蕭條燕之