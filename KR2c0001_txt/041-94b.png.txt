事董璋使之入奏𢎞昭偽辭然後行由是得免　　三
月帝遣客省使李仁矩如西川傳詔安諭孟知祥及吏
民甲戌至成都　先是孟知祥遣牙内指揮使文水武
漳迎其妻瓊華長公主及子仁贊於晉陽及鳯翔李從
曮聞知祥殺李嚴止之以聞帝聽其歸蜀丙申至成都
　鹽鐵判官趙季良與孟知祥有舊知祥奏留季良為
副使朝廷不得已四月以季良為西川節度副使李昊
歸蜀知祥以為觀察推官