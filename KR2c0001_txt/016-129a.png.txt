易可取又宻邇江淮夏秋多水乗舟而戰者呉之所長
我之所短也青州沃野二千里精兵十餘萬左有負海
之饒右有山河之固廣固城曹嶷所築地形阻峻足為
帝王之都三齊英傑思得眀主以立功於世久矣辟閭
渾昔為燕臣今宜遣辯士馳說於前大兵繼踵於後若
其不服取之如拾芥耳既得其地然後閉闗養銳伺隙
而動此乃陛下之闗中河内也徳猶豫未決沙門竺朗
素善占候徳使牙門蘓撫問之朗曰敬覽三䇿潘尚書