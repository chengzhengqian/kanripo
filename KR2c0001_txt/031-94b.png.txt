固請上不許寘寳冊於别殿朝夕事之如定省之禮上
以韋見素本附楊國忠意薄之素聞房琯名虚心待之
琯見上言時事辭情慷慨上為之改容由是軍國事多
謀於琯琯亦以天下為己任知無不為專決於胷臆諸
相拱手避之　上甞從容與泌語及李林甫欲敇諸將
克長安發其塚焚骨揚灰泌曰陛下方定天下奈何讎
死者彼枯骨何知徒示聖徳之不𢎞耳且方今從賊者
皆陛下之讎也若聞此舉恐阻其自新之心上不悦曰