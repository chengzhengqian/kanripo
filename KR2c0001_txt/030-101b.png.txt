子疑不出同皎曰先帝以神器付殿下橫遭幽廢人神
同憤二十三年矣今天誘其𠂻北門南牙同心協力以
今日誅凶豎復李氏社稷願殿下蹔至𤣥武門以副衆
望太子曰凶豎誠當夷滅然上體不安得無驚怛諸公
更為後圖李湛曰諸将相不顧家族以徇社稷殿下奈
何欲納之鼎鑊乎請殿下自出止之太子乃出同皎扶
抱太子上馬從至𤣥武門斬闗而入太后在迎仙宫柬
之等斬易之昌宗於廡下進至太后所寝長生殿環繞