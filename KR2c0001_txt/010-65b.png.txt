是奪其命矣既得之而又失之此生怨之府也帝覽之
謂中書監令曰觀隆此奏使朕懼哉尚書衛覬上䟽曰
今議者多好恱耳其言政治則比陛下於堯舜其言征
伐則比二虜於貍䑕臣以為不然四海之内分而為三
羣士陳力各為其主是與六國分治無以為異也當今
千里無煙遺民困苦陛下不善留意將遂凋敝難可復
振武皇帝之時後宫食不過一肉衣不用錦繡茵蓐不
縁飾器物無丹漆用能平定天下遺福子孫此皆陛下