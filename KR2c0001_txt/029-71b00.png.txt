必弱願假臣精卒五千覆其本根則數十萬之衆可不
戰而降上不應遣使紿延夀曰我以爾國彊臣弑其主
故來問罪至於交戰非吾本心入爾境芻粟不給故取
爾數城俟爾國修臣禮則所失必復矣延夀信之不復
設偹上夜召文武計事命李世勣将歩騎萬五千陳於
西嶺長孫無忌将精兵萬一千為竒兵自山北出於狹
谷以衝其後上自将歩騎四千挾鼓角偃旗幟登北山
上敇諸軍聞鼓角齊出奮擊因命有司張受降幕於朝