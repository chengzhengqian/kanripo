之束甲請罪初新蔡太守席謙父恭穆為鎮西司馬為
魚復侯子響所殺謙從伯之鎮尋陽聞衍東下曰我家
世忠貞有殞不二伯之殺之乙卯以伯之為江州刺史
虎牙為徐州刺史　魯休烈蕭璝破劉孝慶等於峽口
任漾之戰死休烈等進至上明江陵大震蕭頴胄恐馳
告蕭衍令遣楊公則還援根本衍曰公則今泝流上江
陵雖至何能及事休烈等烏合之衆尋自退散政須少
時持重耳良須兵力兩弟在雍指遣往徴不為難至頴