留周徳威等將三千人戍趙州　　夏六月帝命楊師
厚將兵三萬屯邢州　　秋七月趙王鎔以楊師厚在
邢州甚懼㑹晉王于承天軍晉王謂鎔父友也事之甚
恭鎔以梁冦為憂晉王曰朱温之惡極矣天將誅之雖
有師厚輩不能救也脱有侵軼僕自帥衆當之叔父勿
以為憂鎔捧巵為夀謂晉王為四十六舅鎔㓜子昭誨
從行晉王㫁衿為盟許妻以女由是晉趙之交遂固
　九月帝聞晉趙謀入冦自將拒之戊戌以張宗奭為