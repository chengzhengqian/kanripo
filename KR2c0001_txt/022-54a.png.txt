郎封偉伯等與關中豪傑謀舉兵誅寶寅事泄而死魏
以尚書僕射長孫稚為行臺以討寶寅正平民薛鳯賢
及宗人薛修義亦聚衆河東分據鹽池攻圍蒲坂東西
連結以應寶寅詔都督宗正珍孫討之　十一月葛榮
圍魏信都自春及冬冀州刺史元孚帥勵將士晝夜拒
守糧儲既竭外無救援己丑城陷榮執孚逐出居民凍
死者什六七孚兄祐為防城都督榮大集將士議其生
死孚兄弟各自引咎爭相為死都督潘紹等數百人皆