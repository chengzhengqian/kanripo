也邈從之時操使宫將兵留屯東郡遂以其衆潜迎布
為兖州牧布至邈乃使其黨劉翊告荀彧曰吕將軍來
助曹使君擊陶謙宜亟供其軍食衆疑惑彧知邈為亂
即勒兵設備急召東郡太守夏侯惇於濮陽惇來布遂
據濮陽時操悉軍攻陶謙留守兵少而督將大吏多與
邈宫通謀惇至其夜誅謀叛者數十人衆乃定豫州刺史
郭貢率衆數萬來至城下或言與吕布同謀衆甚懼貢
求見荀彧彧將徃惇等曰君一州鎮也徃必危不可彧