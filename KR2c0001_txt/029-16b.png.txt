山於何在哉故曰無本不立無文不行柰何以齊陳之
音不驗於今世而謂樂無益於治亂何異睹拳石而輕
㤗山乎必若所言則是五帝三王之樂皆妄也君子於
其所不知葢闕如也惜哉
六月戊子上謂侍臣曰朕觀隋煬帝集文辭奥慱亦知
是堯舜而非桀紂然行事何其反也魏徴對曰人君雖
聖哲猶當虚己以受人故智者獻其謀勇者竭其力煬
帝恃其俊才驕矜自用故口誦堯舜之言而身為桀紂