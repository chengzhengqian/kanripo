羅門帥部落叛魏亡歸嚈噠魏以平西府長史代人費
穆兼尚書右丞西北道行臺將兵討之柔然遁去穆謂
諸將曰戎狄之性見敵即走乘虚復來若不使之破膽
終恐疲於奔命乃簡練精騎伏於山谷以步兵之羸者
為外營柔然果至奮擊大破之婆羅門為凉州軍所擒
送洛陽
四年春二月柔然大饑阿那瓌帥其衆入魏境表求賑
給己亥魏以尚書左丞元孚為行臺尚書持節撫諭柔