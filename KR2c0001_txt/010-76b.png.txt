爽曰誰敢爾耶初清河平原争界八年不能决冀州刺
史孫禮請天府所藏烈祖封平原時圗以决之爽信清
河之訴云圗不可用禮上䟽自辨辭頗剛爽大怒劾
禮怨望結刑五歳久之復為并州刺史往見太傅懿有
忿色而無言懿曰卿得并州少邪恚理分界失分乎禮
曰何明公言之乖也禮雖不徳豈以官位往事為意邪
本謂明公齊蹤伊吕匡輔魏室上報明帝之託下建萬
世之勲今社稷將危天下兇兇此禮之所以不恱也因