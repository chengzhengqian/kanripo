諸州者皆遣與藏俱歸又以司農卿扶餘隆為熊津都
督封帶方王亦遣歸安輯百濟餘衆仍移安東都䕶府
於新城以統之時百濟荒殘命隆寓居髙麗之境藏至
遼東謀叛潛與靺鞨通召還徙卭州而死散徙其人於
河南隴右諸州貧者留安東城傍髙麗舊城没於新羅
餘衆散入靺鞨及突厥隆亦竟不敢還故地髙氏扶餘
氏遂亡
開耀元年冬十月丁亥新羅王法敏卒遣使立其子政