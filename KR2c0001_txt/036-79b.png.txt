夏六月癸丑以鹽州防禦使王寛為安南經略使時李
鄠自武州收集土軍攻羣蠻復取安南朝廷責其失守
貶儋州司户鄠初至安南殺蠻酋杜守澄其宗黨遂誘
道羣蠻陷交趾朝廷以杜氏彊盛務在姑息冀收其力
用乃贈守澄父存誠金吾將軍再舉鄠殺守澄之罪長
流崖州　　秋七月南蠻攻邕州陷之先是廣桂容三
道共發兵三千人戍邕州三年一代經略使段文楚請
以三道衣糧自募土軍以代之朝廷許之所募纔得五