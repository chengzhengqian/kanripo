死於所事宜輔以正道勸以義方輯睦我君臣協和我
兄弟勿令自致嫌疑文舉咸以白憲憲指心撫几曰吾
之夙心公寜不知但當盡忠竭節耳知復何言衛公直
性浮詭貪狠意望大冡宰既不得殊怏怏更請為大司
馬欲據兵權帝揣知其意曰汝兄弟長㓜有序豈可返
居下列由是用為大司徒　夏四月庚寅周追尊畧陽
公為孝閔皇帝
　　周伐齊周齊争宜陽附/