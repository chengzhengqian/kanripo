乃拜太子與言又不能對景退謂其廂公王僧貴曰吾
常跨鞍對陳矢刃交下而意氣安緩了無怖心今見蕭
公使人自慴豈非天威難犯吾不可以再見之於是悉
撤兩宫侍衛縱兵掠乗輿服御宫人皆盡收朝士王侯
送永福省使王偉守武徳殿于子恱屯太極東堂矯詔
大赦自加大都督中外諸軍録尚書事建康士民逃難
四出太子洗馬蕭允至京口端居不行曰死生有命如
何可逃禍之所來皆生於利茍不求利禍從何生己巳