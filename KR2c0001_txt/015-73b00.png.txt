年東海王堅素有時譽與故姚襄參軍薛讃權翼善讃
翼密說堅曰主上猜忍暴虐中外離心方今宜主秦祀
者非殿下而誰願早為計勿使它姓得之堅以問尚書
吕婆樓婆樓曰僕刀鐶上人耳不足以辦大事僕里舍
有王猛者其人謀略不世出殿下宜請而咨之堅因婆
樓以招猛一見如舊友語及時事堅大說自謂如劉𤣥
德之遇諸葛孔明也六月太史令康權言於秦主生曰
昨夜三月並出孛星入太微連東井自去月上旬沈隂