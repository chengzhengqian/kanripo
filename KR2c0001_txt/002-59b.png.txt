其善馬騎之亡歸頭曼以為壯令將萬騎冐頓乃作鳴
鏑習勒其騎射令曰鳴鏑所射而不悉射者斬之冐頓
乃以鳴鏑自射其善馬既又射其愛妻左右或不敢射
者皆殺之最後以鳴鏑射單于善馬左右皆射之於是
冐頓知其可用從頭曼獵以鳴鏑射頭曼其左右亦皆
隨鳴鏑而射遂殺頭曼盡誅其後母與弟及大臣不聽
從者冐頓自立為單于東胡聞冐頓立乃使使謂冐頓
欲得頭曼時千里馬冐頓問羣臣羣臣皆曰此匈奴寳