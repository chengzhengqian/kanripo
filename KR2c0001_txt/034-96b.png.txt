知此非人力所能及殆天誅也况今天子神聖威武苦
身焦思縮衣節食以養戰士此志豈湏臾忘天下哉今
國兵駸駸北來趙人已獻城十二忠深為公憂之總泣
且拜曰聞先生言吾心定矣遂専意歸朝廷
穆宗長慶元年盧龍節度使劉總既殺其父兄心常自
疑數見父兄為祟甞扵府舎飯僧數百使晝夜為佛事
每視事退則處其中或處他室則驚悸不能寐晩年恐
懼尤甚亦見河南北皆從化春正月己夘奏乞棄官為