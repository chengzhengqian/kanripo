吏不清為弟不順者皆身誅財物没官於是更相誣引
寃死者以千數百姓囂囂道路以目　初董卓入關留
朱雋守雒陽而雋潛與山東諸將通謀懼為卓所襲出犇荆
州卓以𢎞農楊懿為河南尹雋復引兵還雒擊懿走之
雋以河南殘破無所資乃東屯中牟移書州郡請師討
卓徐州刺史陶謙上雋行車騎將軍遣精兵三千助之
餘州郡亦有所給
三年春正月董卓遣牛輔將兵屯陜輔分遣校尉北地