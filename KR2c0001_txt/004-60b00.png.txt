尉屯田吏士延夀聞之驚起欲止焉湯怒按劒叱延夀
曰大衆已集㑹豎子欲沮衆邪延夀遂從之部勒行陳
漢兵胡兵合四萬餘人延夀湯上疏自劾奏矯制陳言
兵状即日引軍分行别為六校其三校從南道踰葱領
徑大宛其三校都䕶自将發温宿國從北道入赤谷過
烏孫涉康居界至闐池西而康居副王抱闐将數千騎
㓂赤谷城東殺畧大昆彌千餘人毆畜産甚多從後與
漢軍相及頗㓂盗後重湯縱胡兵擊之殺四百六十人