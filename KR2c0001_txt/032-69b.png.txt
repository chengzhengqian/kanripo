易難準又定泉布之法以節輕重之宜歛散弛張必由
於是蓋御財之大柄為國之利權守之在官不以任下
然則穀帛者人之所為也錢貨者官之所為也是以國
朝著令租出穀庸出絹調出繒纊布曷常有禁人鑄錢
而以錢為賦者也今之兩税獨異舊章但估資產為差
便以錢穀定税臨時折徵雜物每嵗色目頗殊惟計求
得之利宜靡論供辦之難易所徵非所業所業非所徵
遂或増價以買其所無減價以賣其所有一增一減耗