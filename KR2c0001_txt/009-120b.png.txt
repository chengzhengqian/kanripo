大獲其人衆輜重徐庶母為操所獲庶辭備指其心曰
本欲與將軍共圖王霸之業者以此方寸之地也今已
失老母方寸亂矣無益於事請從此别遂詣操張飛將
二十騎拒後飛據水斷橋瞋目横矛曰身是張益徳也
可來共决死操兵無敢近者或謂備趙雲已北走備以
手㦸擿之曰子龍不棄我走也頃之雲身抱備子禪與
關羽船㑹得濟沔遇劉琦衆萬餘人與俱到夏口　冬
十月劉備因魯肅以歸孫權事見孫氏/據江東　十二月劉備