觀督緜竹諸軍嚴觀亦率其衆降於備備軍益彊分遣
諸將平下屬縣劉璝張任與璋子循退守雒城備進軍
圍之任勒兵出戰於鴈橋軍敗任死
十九年夏五月諸葛亮留關羽守荆州與張飛趙雲將
兵泝流克巴東至江州破巴郡太守嚴顔生獲之飛呵
顔曰大軍既至何以不降而敢拒戰顔曰卿等無狀侵
奪我州但有斷頭將軍無降將軍也飛怒令左右牽去
斫頭顔容止不變曰斫頭便斫頭何為怒邪飛壯而釋