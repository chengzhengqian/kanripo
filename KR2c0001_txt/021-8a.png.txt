向熱雨水方降願陛下踵世祖之成規旋轅返斾經營
洛邑蓄力觀釁布徳行化中國既和逺人自服矣尚書
令陸叡上表以為長江浩蕩彼之巨防又南土昏霧暑
氣鬱蒸師人經夏必多疾病而遷鼎草創庶事甫爾臺
省無論政之館府寺靡聴治之所百僚居止事等行路
沈雨炎陽自成癘疫且兵徭並舉聖王所難今介胄之
士外攻冦讐羸弱之夫内勤土木運給之費日損千金
驅罷弊之兵討堅城之冦將何以取勝乎陛下去冬之