之患　夏四月世子建成等至東都軍於芳華苑東都
閉門不出遣人招諭不應李宻出軍争之小戰各引去
城中人多欲為内應者趙公世民曰吾新定關中根本
未固懸軍逺來雖得東都不能守也遂不受戊寅引軍
還　東都號令不出四門人無固志朝議郎段世𢎞等
謀應西師㑹西師已還乃遣人招李宻期以己亥夜納
之事覺越王命王世充討誅之宻聞城中已定乃還
五月王德仁既殺房彦藻李宻遣徐世勣討之德仁兵