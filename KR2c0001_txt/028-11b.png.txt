名合之成唐字大王終主唐祀齊王喜曰但除秦王取
東宫如反掌耳彼與太子謀亂未成已有取太子之心
亂心無厭何所不為若使二人得志恐天下非復唐有以大王之賢取二人如拾地芥耳奈何狥匹夫之節忘
社稷之計乎世民猶未决衆曰大王以舜為何如人曰
聖人也衆曰使舜浚井不出則為井中之泥塗廩不下
則為廪上之灰安能澤被天下法施後世乎是以小杖
則受大杖則走盖所存者大故也世民命之幕僚張