者不絶人之祀妻子存否在明公不在宫也操未復言
宫請就刑遂出不顧操為之泣涕并布順皆縊殺之傳
首許市操召陳宫之母養之終其身嫁宫女撫視其家
皆厚於初前尚書令陳紀紀子羣在布軍中操皆禮而
用之張遼將其衆降拜中郎將臧霸自亡匿操募索得
之使霸招吳敦尹禮孫觀等皆詣操降操乃分琅邪東
海為城陽利城昌慮郡悉以霸等為守相初操在兖州
以徐翕毛暉為將及兖州亂翕暉皆叛兖州既定翕暉