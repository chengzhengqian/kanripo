書時方與客圍棋攝書置牀上了無喜色圍棊如故客
問之徐答曰小兒軰遂已破賊既罷還内過户限不覺
屐齒之折丁亥謝石歸建康乙未以張天錫為散騎常
侍朱序為琅邪内史　秦王堅收拾離散比至洛陽衆
十餘萬百官儀物軍容粗備慕容農與慕容垂曰尊不
廹人於險其義聲足以感動天地農聞秘記曰燕復興
當在河陽夫取果於未熟與自落不過晚旬日之間然
其難易美惡相去逺矣垂心善其言行至渑池言於堅