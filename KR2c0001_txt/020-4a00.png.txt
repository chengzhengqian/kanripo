宣㫖殺之尚書右僕射領衞尉卿丹楊尹顔師伯居權
日乆海内輻輳驕奢淫恣為衣冠所疾帝欲親朝政庚
午以師伯為尚書左僕射解卿尹以吏部尚書王彧為
右僕射分其權任師伯始懼初世祖多猜忌王公大臣
重足屏息莫敢妄相過從世祖殂太宰義恭等皆相賀
曰今日始免横死矣甫過山陵義恭與柳元景顔師伯
等聲樂酣飲不舍晝夜帝内不能平既殺戴灋興諸大
臣無不震慴各不自安於是元景師伯密謀廢帝立義