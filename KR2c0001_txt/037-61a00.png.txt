節度使上訪於復恭復恭以為不可瓌怒詬之瓌出入
禁中頗用事復恭惡之奏以為黔南節度使至吉柏津
令山南西道節度使楊守亮覆諸江中宗族賔客皆死
以舟敗聞上知復恭所為深恨之李順節既寵貴與復
恭爭權盡以復恭隂事告上上乃出復恭為鳯翔監軍復
恭愠懟不肯行稱疾求致仕九月乙夘以復恭為上將
軍致仕賜以几杖使者致詔命還復恭潜遣心腹張綰
刺殺之　冬十月楊復恭居第近玉山營假子守信