致詔使者欲令勝起迎乆立門外勝稱病篤為牀室中
户西南牖下東首加朝服拖紳使者付璽書奉印綬内
安車駟馬進謂勝曰聖朝未嘗忘君制作未定待君為
政思聞所欲施行以安海内勝對曰素愚加以年老被
病命在朝夕隨使君上道必死道路無益萬分使者要
説至以印綬就加勝身勝輙推不受使者即上言方盛
夏暑熱勝病少氣可須秋凉乃發有詔許之使者五日
壹與太守俱問起居為勝兩子及門人高暉等言朝廷