也今柔然寇邊民食又乏若復與裕為敵發兵南赴則
北冦愈深救北則南州復危非良計也不若假之水道
聼裕西上然後屯兵以塞其東使裕克㨗必徳我之假
道不㨗吾不失救秦之名此䇿之得者也且南北異俗
借使國家棄恒山以南裕必不能以呉越之兵與吾争
守河北之地安能為吾患乎夫為國計者惟社稷是利
豈顧一女子乎議者猶曰裕西入關則恐吾㫁其後腹
背受敵北上則姚氏必不出闗助我其勢必聲西而實