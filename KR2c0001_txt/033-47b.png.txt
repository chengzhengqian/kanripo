王武俊議奉滔為主稱臣事之滔不可曰惬山之捷皆
大夫二兄之力滔何敢獨居尊位扵是幽州判官李子
千恒冀判官鄭濡等共議請與鄲州李大夫為四國俱
稱王而不改年號如昔諸侯奉周家正朔築壇同盟有
不如約者衆共伐之不然豈得常為叛臣茫然無主用
兵既無名有功無官爵為賞使将吏何所依歸乎滔等
皆以為然滔乃自稱冀王田悅稱魏王王武俊稱趙王
仍請李納稱齊王是日滔等築壇扵軍中告天而受之