與其妻來奔以為右衛大將軍封燕北郡王命其妻曰
金山公主　夏四月丁巳突厥可汗黙啜復遣使求昬
自稱乾和永清大駙馬天上得果報天男突厥聖天骨
咄禄可汗　突厥可汗黙啜衰老昏虐愈甚壬子葛邏禄
等部落詣凉州降　冬十月己巳突厥可汗黙啜又遣
使求昏上許以來嵗迎公主突厥十姓胡禄屋等諸部
詣北庭請降命都䕶郭䖍瓘撫存之　十一月丙申遣
左散騎常侍解琬詣北庭宣慰突厥降者隨便宜區處