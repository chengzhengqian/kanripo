深終不以兒害義朕今相委公其勿辭李子雄馳至幽
州止傳舍召募得千餘人抗來詣子雄子雄伏甲擒之
抗榮定之子也子雄遂發幽州兵歩騎三萬自井陘西
擊諒時劉建圍戍將京兆張祥於井陘子雄破建於抱
犢山下建遁去李景被圍月餘詔朔州刺史代人楊義
臣救之義臣帥馬歩二萬夜出西陘喬鍾葵悉衆拒之
義臣自以兵少悉取軍中牛驢得數千頭復令兵數百
人人持一鼓濳驅之匿於澗谷間晡後義臣復與鍾葵