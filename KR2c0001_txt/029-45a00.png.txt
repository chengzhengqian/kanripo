臣曰朕雖平定天下其守之甚難魏徴對曰臣聞戰勝
易守勝難陛下之及此言宗廟社稷之福也　右庶子
張𤣥素少為刑部令史上嘗對朝臣問之曰卿在隋何
官對曰縣尉又問未為縣尉時何官對曰流外又問何
曹𤣥素恥之出閤殆不能步色如死灰諌議大夫禇遂
良上疏以為君能禮其臣乃能盡其力𤣥素雖出寒微
陛下重其才擢至三品翼賛皇儲豈可復對羣臣窮其
門户棄宿昔之恩成一朝之恥使之鬰結於懐何以責