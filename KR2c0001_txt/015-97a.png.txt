事琛曰今二方分據兄弟並䝉榮寵論其本心各有所
在琛欲言東國之美恐非西國之所欲聞欲言其惡又
非使臣之所得論也兄何用問為堅使太子延琛相見
秦人欲使琛拜太子先諷之曰隣國之君猶其君也隣
國之儲君亦何以異乎琛曰天子之子視元士欲其由
賤以登貴也尚不敢臣其父之臣况它國之臣乎茍無
純敬則禮有往來情豈忘恭但恐降屈為煩耳乃不果
拜王猛勸堅留琛堅不許　吳王垂自襄邑還鄴威名