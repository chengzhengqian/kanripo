來徇國立功三十餘年何忽為㓕族之計從吾言非止
免禍富貴可圖也衆不對燧披襟曰汝不信吾言何不
射我左右皆伏泣燧曰此皆懐光所為汝曹無罪第堅
守勿出皆曰諾壬申燧與渾瑊韓逰瓌進軍逼河中至
焦籬堡守將尉珪以七百人降是夕懐光舉火諸營不
應駱元光在長春宫下使人招徐庭光庭光素輕元光
遣卒罵之又為優胡扵城上以侮之且曰我降漢將耳
元光使白燧燧還至城下庭光開門降燧以數騎入城