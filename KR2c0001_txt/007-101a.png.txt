冀持節以王青蓋車迎讃入南宫丁巳封為建平侯其
日即皇帝位年八嵗蒜罷歸國　太后委政宰輔李固
所言太后多從之黄門宦官為惡者一皆斥遣天下咸
望治平而梁冀深忌疾之初順帝時所除官多不以次
及固在事奏免百餘人此等既怨又希望冀㫖遂共作
飛章誣奏固曰太尉李固由公假私依正行邪離閒近
戚自隆支黨大行在殯路人掩涕固獨胡粉飾貌搔頭
㺯姿繁旋偃仰從容治歩曽無慘怛傷悴之心山陵未