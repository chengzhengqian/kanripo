梁王彤為征西大將軍都督雍涼二州諸軍事　秋八
月解系為郝度元所敗秦雍氐羌悉反立氐帥齊萬年
為帝圍涇陽御史中丞周處彈劾不避權戚梁王彤嘗
違灋處按劾之　冬十一月詔以處為建威將軍與振
威將軍盧播俱𨽻安西將軍夏侯駿以討齊萬年中書
令陳凖言於朝曰駿及梁王皆貴戚非將帥之才進不
求名退不畏罪周處吴人忠直勇果有仇無援宜詔積
弩將軍孟觀以精兵萬人為處前鋒必能殄冦不然梁