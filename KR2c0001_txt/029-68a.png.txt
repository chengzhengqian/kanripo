自將數百騎至遼東城下見士卒負土填塹上分其尤
重者於馬上持之從官爭負土致城下李世勣攻遼東
城晝夜不息旬有二日上引精兵㑹之圍其城數百重
皷譟聲震天地甲申南風急上遣銳卒登衝竿之末爇
其西南樓火延燒城中因麾将士登城髙麗力戰不能
敵遂克之所殺萬餘人得勝兵萬餘人男女四萬口以
其城為遼州乙未進軍白巖城丙申右衛大將軍李思
摩中弩矢上親為之吮血將士聞之莫不感動烏骨城