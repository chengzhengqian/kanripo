諸城新附必不能守兩賊倂力其勢必强何弊之承吾
計決矣通等又請解圍據險以觀其變世民不許中分
麾下使通等副齊王元吉圍守東都世民將驍勇三千
五百人東趣武牢時正晝出兵歴北邙抵河南陽趨鞏
而去王世充登城望見莫之測也竟不敢出癸未世民
入武牢甲申將驍騎五百出武牢東二十餘里覘建德
之營緣道分留從騎使李世勣程知節秦叔寶將之伏
於道旁纔餘四騎與之偕進世民謂尉遲敬德曰吾執