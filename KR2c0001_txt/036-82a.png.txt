一月南詔帥羣蠻五萬㓂安南都䕶蔡襲告急
敕發荆南湖南兩道兵二千桂管義征子弟三千詣邕
州受鄭愚節度　嶺南東道節度使韋宙奏蠻冦必向
邕州若不見保護遽欲遠征恐蠻於後乘虚扼絶餉道
乃敕蔡襲屯海門鄭愚分兵備禦十二月襲又求益兵
敕山南東道發弩手千人赴之時南詔已圍交趾襲嬰
城固守救兵不得至
四年春正月南詔陷交趾蔡襲左右皆盡徒步力戰身