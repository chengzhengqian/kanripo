戸席直衛兵尚寝未起帝見超之入舉几捍之五指皆
落遂弑之湛之驚起趨北戸未及開兵人殺之劭進至
合殿中閤聞帝已殂出坐東堂蕭斌執刀侍直呼中書
舍人顧嘏嘏震懼不時出既至問曰欲共見廢何不早
啓嘏未及答即於前斬之江湛直上省聞喧譟聲嘆曰
不用王僧綽言以至於此乃匿旁小屋中劭遣兵就殺
之宿衛舊將羅訓徐罕皆望風屈附左細仗主廣威將
軍呉興卜天與不暇被甲執刀持弓疾呼左右出戰徐