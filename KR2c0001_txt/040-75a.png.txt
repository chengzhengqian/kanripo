西都留守庚子帝發洛陽甲辰至衛州方食軍前奏晉
軍已出井陘帝遽命輦北趣邢洺晝夜倍道兼行丙午
至相州聞晉兵不出乃止　　冬十月甲寅夜帝發相
州乙夘至洹水是夜邊吏言晉趙兵南下帝即時進軍
丙辰至魏縣或告云沙陀至矣士卒忷懼多逃亡嚴刑
不能禁既而復告云無冦上下始定戊午貝州奏晉兵
冦東武尋引去帝以夾寨柏鄉屢失利故力疾北巡思
一雪其恥意鬱鬱多躁忿功臣宿將往往以小過被誅