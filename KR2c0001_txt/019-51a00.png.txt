及上疾瘳微聞之而斌等密謀欲使大業終歸義康遂
邀結朋黨伺察禁省有不與己同者必百方構䧟之又
採拾景仁短長或虚造異同以告湛自是主相之勢分
矣義康欲以劉斌為丹陽尹言次啓上陳其家貧言未
卒上曰以為呉郡後㑹稽太守羊𤣥保求還義康又欲
以斌代之啟上曰羊𤣥保欲還不審以誰為㑹稽上時
未有所議倉猝曰我巳用王鴻自去年秋上不復徃東
府五月癸巳劉湛遭母憂去職湛自知罪釁已彰無復