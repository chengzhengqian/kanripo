鄆州四十里築壘賊中大震　十二月戊寅魏愽義成
軍送所獲李師道都知兵馬使夏侯澄等四十七人上
皆釋弗誅各付所獲行營驅使曰若有父母欲歸者優
給遣之朕所誅者師道而已扵是賊中聞之降者相繼
初李文㑹與兄元規皆在李師古幕下師古薨師道立
元規辭去文會屬師道親黨請留元規將行謂文會曰
我去身退而安全汝留必驟貴而受禍及官軍四臨平
盧兵勢日蹙將士喧然皆曰髙沐郭昈李存為司空忠