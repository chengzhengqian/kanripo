公行官賞濫雜刑獄謬亂尚書令陸納望宫闕歎曰好
家居纎兒欲撞壊之邪左衛領營将軍㑹稽許營上疏
曰今臺府局吏直衛武官及僕𨽻婢兒取母之姓者本
無鄉邑品第皆得為郡守縣令或帶職在内及僧尼乳
母競進親黨又受貨賂輒臨官領衆政教不均暴濫無
罪禁令不眀刼盜公行昔年下書勅羣下盡規而衆議
兼集無所採用臣聞佛者清逺𤣥虚之神今僧尼徃徃
依傍法服五誡麤法尚不能遵况精妙乎而流惑之徒