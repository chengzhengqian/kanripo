章曰令公嗣先王霸業將吏旦暮趨謁當與諸公子異
處乃命主者更設一幄扶傳瓘居之告將吏曰自今惟
謁令公禁諸公子從者無得妄入晝夜警衛未嘗休息
鏐末年左右皆附傳瓘獨仁章數以事犯之至是傳瓘
勞之仁章曰先王在位仁章不知事令公今日盡節猶
事先王也傳瓘嘉歎乆之傳瓘既襲位更名元瓘兄弟
名傳者皆更為元以遺命去國儀用藩鎮法除民田荒
絶者租稅命處州刺史曹仲達權知政事置擇能院掌