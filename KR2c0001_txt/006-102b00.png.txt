人集昆侖塞先擊呼衍王絶其根本因發鄯善兵五千
人脅車師後部此上計也若不能出兵可置軍司馬將
士五百人四郡供其黎牛榖食出據柳中此中計也如
又不能則宜棄交河城收鄯善等悉使入塞此下計也
朝廷下其議陳忠上疏曰西域内附日久區區東望扣
關者數矣此其不樂匈奴慕漢之效也今北虜已破車
師埶必南攻鄯善棄而不救則諸國從矣若然則虜財
賄益增膽埶益殖威臨南𦍑與之交通如此河西四郡