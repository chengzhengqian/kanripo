逸時不可失患在上無此意今上意已决奈何止之冦
謙之謂浩曰蠕蠕果可克乎浩曰必克但恐諸將瑣瑣
前後顧慮不能乘勝深入使不全舉耳先是帝因魏使
者還告魏主曰汝趨歸我河南地不然將盡我將士之
力魏主方議伐柔然聞之大笑謂公卿曰龜鼈小䜿自
救不暇夫何能為就使能來若不先滅蠕蠕乃是坐待
冦至腹背受敵非良策也吾行决矣庚寅魏主發平城
使北平主長孫嵩廣陵公樓伏連居守魏主自東道向