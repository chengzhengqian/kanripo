攻澮州陷之軍勢甚鋭裴寂性怯無將帥之畧惟發使
駱驛趣虞泰二州収民入城堡焚其積聚民驚擾愁怨
皆思為盜夏縣民吕崇茂聚衆自稱魏王以應武周寂
討之為所敗詔永安王孝基工部尚書獨孤懷恩陜州
總管于筠内史侍郎唐儉將兵討之時王行本猶據蒲
坂未下亦與武周相應關中震駭上出手勅曰賊勢如
此難與争鋒宜棄大河以東謹守關西而已秦王世民
上表曰太原王業所基國之根本河東殷實京邑所資