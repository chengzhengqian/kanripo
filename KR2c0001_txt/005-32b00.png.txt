鳳專政太重戒之曰願將軍由周公之謙懼損穰侯之
威放武安之欲毋使范睢之徒得間其説鳳不聼時上
無繼嗣體常不平定陶共王來朝太后與上承先帝意
遇共王甚厚賞賜十倍於他王不以往事為纎介留之
京師不遣歸國上謂共王我未有子人命不諱一朝有
他且不復相見爾長留侍我矣其後天子疾益有瘳共
王因留國邸旦夕侍上上甚親重之大將軍鳯心不便
共王在京師㑹日食鳳因言日食隂盛之象定陶王雖