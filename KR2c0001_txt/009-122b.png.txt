松勸璋結劉備璋曰誰可使者松乃舉正璋使正往正
辭謝佯為不得已而行還為松説備有雄略宻謀奉戴
以為州主㑹曹操遣鍾繇向漢中璋聞之内懐恐懼松
因説璋曰曹公兵無敵於天下若因張魯之資以取蜀
土誰能禦之劉豫州使君之宗室而曹公之深讐也善
用兵若使之討魯魯必破矣魯破則益州彊曹公雖來
無能為也今州中諸將龐羲李異等皆恃功驕豪欲有
外意不得豫州則敵攻其外民攻其内必敗之道也璋