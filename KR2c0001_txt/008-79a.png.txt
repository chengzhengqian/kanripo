聰叡有周成之質賊卓因危亂之際威服百寮此乃漢
家小厄之㑹乃云今主無血脉之屬豈不誣乎又曰室
家見戮可復北面此卓所為豈國家哉慺慺赤心志在
滅卓不識其他馥紹竟遣故樂浪太守張岐等齎議上
虞尊號虞見岐等厲色叱之曰今天下崩亂主上䝉塵
吾被重恩未能清雪國恥諸君各據州郡宜共戮力盡
心王室而反造逆謀以相垢汙邪固拒之馥等又請虞
領尚書事承制封拜復不聽欲犇匈奴以自絶紹等乃