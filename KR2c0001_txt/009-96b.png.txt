㦸自守遼叱權下戰權不敢動望見遼所將衆少乃聚
圍遼數重遼急擊圍開將麾下數十人得出餘衆號呼
曰將軍棄我乎遼復還突圍㧞出餘衆權人馬皆披靡
無敢當者自旦戰至日中吳人奪氣乃還修守備衆心
遂安權守合肥十餘日城不可㧞徹軍還兵皆就路權
與諸將在逍遥津北張遼覘望知之即將歩騎奄至甘
寧與吕䝉等力戰扞敵凌統率親近扶權出圍復還與
遼戰左右盡死身亦被創度權已免乃還權乘駿馬上