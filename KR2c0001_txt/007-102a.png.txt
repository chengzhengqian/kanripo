意實由縣吏懼法畏罪迫逐深苦致此不詳比盗賊群
起處處未絶暠承以首舉大姦而相隨受罪臣恐沮傷
州縣紏發之意更共飾匿莫復盡心太后省奏乃赦暠
承罪免官而已金蛇輸司農冀從大司農杜喬借觀之
喬不肯與冀小女死令公卿㑹喪喬獨不徃冀由是衘
之
質帝本初元年　帝少而聦慧甞因朝㑹目梁冀曰此
䟦扈將軍也冀聞深惡之閏六月甲申冀使左右置毒