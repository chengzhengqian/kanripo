重兵相送則饋運難繼兵少則不足成功如何可還斛
律固請曰不煩重兵願給三百騎送至敕勒國人必欣
然來迎䟦乃遣單于前輔萬陵帥騎三百送之陵憚遠
役至黒山殺斛律而還大檀亦遣使獻馬三千匹羊萬
口于燕　十二月丙戌朔柔然可汗大檀侵魏丙申魏
主嗣北擊之大檀走遣奚斤等追之遇大雪士卒凍死
及墮指者什二三
宋營陽王景平元年春正月柔然冦魏邉二月戊辰魏