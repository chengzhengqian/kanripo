將恨師望分裂巡屬隂遣人致意南詔使入冦師望貪
殘聚私貨以百萬計戍卒怨怒欲生食之師望以計免
朝廷徵還以太府少卿竇滂代之滂貪殘又甚於師望
故蠻冦未至而定邊固已困矣　十月南詔驃信酋龍傾
國入冦引數萬衆擊董春烏部破之　十一月蠻進冦嶲
州定邊都頭安再榮守清溪關蠻攻之再榮退屯大渡
河北與之隔水相射九日八夜蠻密分軍伐木開道逾
雪坡奄至沐源川滂遣兗海將黄卓帥五百人拒之舉