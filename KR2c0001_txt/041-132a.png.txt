使契丹以其將髙謨翰為前鋒與降卒偕進丁卯至團
柏與唐兵戰趙徳鈞趙延夀先遁苻彦饒張彦𤦺劉延
朗劉在明繼之士卒大潰相騰踐死者萬計己巳延朗
在明至懐州唐主始知帝即位楊光逺降衆議以天雄
軍府尚完契丹必憚山東未敢南下車駕冝幸魏州唐
主以李崧素與范延光善召崧謀之薛文遇不知而繼
至唐主怒變色崧躡文遇足文遇乃去唐主曰我見此
物肉顫適幾欲抽佩刀刺之崧曰文遇小人淺謀誤國