斛律光逐而擒之子獻歎曰丈夫為計遲遂至於此使
太子太保薛孤延等執頥於尚藥局頥曰不用智者言
至此豈非命也二王與平秦王歸彦賀拔仁斛律金擁
愔等唐突入雲龍門見都督叱利騷招之不進使騎殺
之開府儀同三司成休寧抽刃呵演演使歸彦諭之休
寧厲聲不從歸彦久為領軍素為軍士所服皆弛仗休
寧方歎息而罷演入至昭陽殿湛及歸彦在朱華門外
帝與太皇太后竝出太皇太后坐殿上皇太后及帝側