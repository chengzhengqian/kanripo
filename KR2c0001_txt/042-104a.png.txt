超中書令遣翰林學士魚崇諒詣兖州諭指崇諒即崇
逺也彦超上表謝三月壬戌詔報之曰向以前朝失徳
少主用讒倉猝之間召卿赴闕卿即奔馳應命信宿至
京救國難而不顧身聞君召而不俟駕以至天亡漢祚
兵散梁郊降將敗軍相繼而至卿即便囘馬首徑返龜
隂為主為時有始有終所謂危亂見忠臣之節疾風知
勁草之心若使為臣者皆能如兹則有國者誰不欲用
所言朕潜龍河朔之際平難浚郊之時緣不奉示諭之