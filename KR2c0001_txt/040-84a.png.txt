州李巖為澶州刺史晉王勞軍于魏縣因帥百餘騎循
河而上覘劉鄩營㑹天隂晦鄩伏兵五千于河曲叢林
間鼓譟而出圍王數重王躍馬大呼帥騎馳突所向披
靡禆將夏魯竒等操短兵力戰自午至申乃得出亡其
七騎魯竒手殺百餘人傷痍遍體㑹李存審救兵至乃
得免王顧謂從騎曰幾為虜嗤皆曰適足使敵人見大
王之英武耳魯竒青州人也王以是益愛之賜姓名曰
李紹竒劉鄩以晉兵盡在魏州晉陽必虚欲以竒計襲