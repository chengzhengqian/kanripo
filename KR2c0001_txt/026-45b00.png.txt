知帝好逺略諸商胡至者矩誘訪諸國山川風俗王及
庶人儀形服飾撰西域圖記三卷合四十四國入朝奏
之仍别造地圖窮其要害從西傾以去縱横所亘將二
萬里發自敦煌至于西海凡為三道北道從伊吾中道
從高昌南道從鄯善總湊敦煌且云以國家威德將士
驍雄汎濛汜而越崑崙易如反掌但突厥吐渾分領羌
胡之國為其壅遏故朝貢不通今竝因商人宻送誠款
引領翹首願為臣妾若服而撫之務存安輯皇華遣使