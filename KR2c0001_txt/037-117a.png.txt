　楊行宻發兵討朱全忠以副使李承嗣權知淮南軍
府事軍吏欲以巨艦運糧都知兵馬使徐温曰運路久
不行葭葦堙塞請用小艇庶幾易通軍至宿州㑹久雨
重載不能進士有飢色而小艇先至行宻由是竒温始
與議軍事行宻攻宿州久不克竟以糧運不繼引還
　冬十月李儼至揚州楊行宻始建制敕院每有封拜
輒以告儼於紫極宫𤣥宗像前陳制書再拜然後下
三年春正月楊行宻承制加朱瑾東面諸道行營副都