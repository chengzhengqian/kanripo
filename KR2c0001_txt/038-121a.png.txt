則務農訓兵保固疆場有事則覘其機事觀釁而動可
以萬全建曰善茂貞雖庸才然有彊悍之名逺近畏之
與全忠力爭則不足自守則有餘使為吾藩蔽所利多
矣乃與茂貞修好丙子茂貞遣判官趙鍠如西川為其
姪天雄節度使繼崇求昏建以女妻之茂貞數求貨及
甲兵於建建皆與之
昭宣帝天祐三年秋八月乙酉李茂貞遣其子侃為質
於西川王建以侃知彭州