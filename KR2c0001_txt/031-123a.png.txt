轉禍為福之計也禆將烏承玭亦説思明曰今唐室再
造慶緒葉上露耳大夫奈何與之俱亡若歸款朝廷以
自湔洗易於反掌耳思明以為然承慶守忠以五千勁
騎自隨至范陽思明悉衆數萬迎之相距一里所使人
謂承慶等曰相公及王逺至將士不勝其喜然邊兵怯
懦懼相公之衆不敢進願弛弓以安之承慶等從之思
明引承慶等入内㕔樂飲别遣人收其甲兵諸郡兵皆
給糧縱遣之願留者厚賜分隸諸營明日囚承慶等遣