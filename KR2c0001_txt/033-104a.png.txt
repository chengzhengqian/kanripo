李晟既欲别行我亦都不要藉臣猶慮有飜覆因美其
軍盛彊懐光大自矜誇轉有輕晟之意臣又從容問云
回日或聖㫖顧問事之可否决定何如懐光已肆輕言
不可中變遂云恩命許去事亦無妨要約再三非不詳
審雖欲追悔固難為辭伏望即以李晟表出付中書敇
下依奏别賜懐光手詔示以移軍事由其手詔大意云
昨得李晟奏請移軍城東以分賊勢朕本欲委卿商量
適會陸贄迴奏云見卿語及扵此仍言許去事亦無妨