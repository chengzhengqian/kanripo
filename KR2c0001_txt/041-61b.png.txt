漢韶彰義張從賓靜難康福等五節度使合兵討鳯翔
漢韶李存進之子也　乙卯諸道兵大集於鳯翔城下
攻之克東西闗城城中死者甚衆丙辰復進攻城期於
必取鳯翔城塹卑淺守備俱乏衆心危急潞王登城泣
謂外軍曰吾未冠從先帝百戰出入生死金創滿身以
立今日之社稷汝曹從我目睹其事今朝廷信任讒臣
猜忌骨肉我何罪而受誅乎因慟哭聞者哀之張䖍釗
性褊急主攻城西南以白刃驅士卒登城士卒怒大詬