以社稷之計不得復論今日形勢貴在將和若人心不同大事去矣裴公朝之舊徳豈應復挾私情以沮大計
粲請為諸軍解之乃單舸至之髙營切讓之曰今二宫
危逼猾冦滔天臣子當戮力同心豈可自相矛楯豫州
必欲立異鋒鏑便有所歸之髙垂泣致謝遂推仲禮為
大都督宣城内史楊白華遣其子雄將郡兵繼至援軍
大集衆十餘萬緣淮樹柵景亦於北岸樹柵以應之裴
之髙與弟之横以舟師一萬屯張公洲景囚之髙弟姪