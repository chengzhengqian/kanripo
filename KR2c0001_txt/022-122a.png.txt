變謂思政曰得無賣我邪曰不也曰敢保之乎曰變態
百端何可保也椿馳報歡歡遣四百騎迎修入氊帳陳
誠泣下霑襟修讓以寡德歡再拜修亦拜歡出備服御
進湯沐達夜嚴警昧爽文武執鞭以朝使斛斯椿奉勸
進表椿入帷門罄折延首而不敢前修令思政取表視
之曰便不得不稱朕矣乃為安定王作詔䇿而禪位焉
戊子日武帝即位於東郭之外用代都舊制以黒氊蒙
七人歡居其一帝於氊上西向拜天畢入御太極殿羣