不能留意臣聞李亞子繼位以來于今十年攻城野戰
無不親當矢石近者攻楊劉身負束薪為士卒先一鼓
拔之陛下儒雅守文宴安自若使賀瓌輩敵之而望攘
逐冦讎非臣所知也陛下宜詢訪黎老别求異策不然
憂未艾也臣雖駑怯受國重恩陛下必苦乏才乞于邊
垂自効疏奏趙張之徒言翔怨望帝遂不用　　二月
河陽節度使北面行營排陳使謝彦章將兵數萬攻楊
劉城甲子晉王自魏州輕騎詣河上彦章築壘自固決