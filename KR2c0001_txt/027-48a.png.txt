大吐疑遇毒自是不復朝謁皇泰主知其終不為臣而
力不能制唯取内庫綵物大造幡花又出諸服玩令僧
散施貧乏以求福世充使其黨張績董濬守章善顯福
二門宫内雜物毫釐不得出是月世充使人獻印及劍
又言河水清欲以耀衆為己符瑞云　閏二月丁巳驃
騎將軍張孝珉以勁卒百人襲王世充汜水城入其郛
沉米船百五十艘　己未世充冦糓州世充以秦叔寶
為龍驤大將軍程知節為將軍待之皆厚然二人疾世