績若當管之内人益阜殷所定税額有餘任其據户口
均減以減數多少為考課等差其當管税物通比每户
十分減三者為上課減二者次焉減一者又次焉如或
人多流亡加税見户比校殿罰法亦如之其四論税限
迫促其畧曰建官立國所以養人也賦人取財所以資
國也明君不厚其所資而害其所養故必先人事而借
其暇力先家給而斂其餘財又曰蠶事方興己輸縑税
農功未艾遽斂穀租上司之繩責既嚴下吏之威暴愈