論先後求假借邪萌乃罵曰爾前奉事吾父子如奴奴
敢反汝主乎今日臨阬相擠行自及也球使以土窒萌
口箠扑交至父子悉死杖下熲亦自殺乃僵磔甫屍於
夏城門大署牓曰賊臣王甫盡没入其財産妻子皆徙
比景球既誅甫欲以次表曹節等乃敕中都官從事曰
且先去權貴大猾乃議其餘耳公卿豪右若袁氏兒輩
從事自辦之何須校尉邪權門聞之莫不屏氣曹節等
皆不敢出沐㑹順帝虞貴人𦵏百官㑹䘮還曹節見磔