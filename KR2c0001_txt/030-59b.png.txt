家人去其綿德夀許之仁傑子光逺得書持之稱變得
召見則天覽之以問俊臣對曰仁傑等下獄臣未嘗褫
其巾帶寢處甚安茍無事實安肯承反太后使通事舎
人周綝徃視之俊臣暫假仁傑等巾帶羅立於西使綝
視之綝不敢視惟東顧唯諾而已俊臣又詐為仁傑等
謝死表使綝奏之樂思晦男未十嵗没入司農上變得
召見太后問状對曰臣父已死臣家已破但惜陛下法
為俊臣等所弄陛下不信臣言乞擇朝臣之忠清陛下