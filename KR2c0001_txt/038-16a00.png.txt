佑國軍於河南府以張全義為節度使　　秋七月李
罕之引河東兵寇河陽丁㑹擊却之　以權知魏博留
後羅𢎞信為節度使　　八月戊辰朱全忠拔蔡州南
城　　九月朱全忠以饋運不繼且秦宗權殘破不足
憂引兵還丙申朱珍將兵五千送楚州刺史劉瓚之官
　　冬十月徐兵邀朱珍劉瓚不聽前珍等擊之取沛
滕二縣斬獲萬計　孟方立遣其將奚忠信將兵襲遼
州李克修邀擊擒之　　十一月時溥自將步騎七萬