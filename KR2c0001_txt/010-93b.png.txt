佃疆埸觀釁而動誠皆取賊之常計也然自治兵以來
出入三載非掩襲之軍也賊之為冦㡬六十年矣君臣
相保吉凶共患又䘮其元帥上下憂危設令列船津要
堅城據險橫行之計其殆難㨗今邊壤之守與賊相逺
賊設羅落又特重宻間諜不行耳目無聞夫軍無耳目
校察未詳而舉大衆以臨巨險此為希幸徼功先戰而
後求勝非全軍之長䇿也唯有進軍大佃最差完牢可
詔昶遵等擇地居險審所錯置及令三方一時前守奪