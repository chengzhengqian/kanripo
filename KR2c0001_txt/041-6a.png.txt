大夫薛昭文上疏以為今諸道僭竊者尚多征伐之謀
未可遽息又士卒久從征伐賞給未豐貧乏者多宜以
四方貢獻及南郊羡餘更加頒賚又河南諸軍皆梁之
精鋭恐僭竊之國濳以厚利誘之宜加收撫又戸口流
亡者冝寛徭薄賦以安集之又土木不急之役冝加裁
省又請擇隙地牧馬勿使踐京畿民田皆不從　　六
月壬辰以天平節度使李嗣源為宣武節度使　　秋
八月癸酉以副使衛尉卿孔謙為租庸使右威衛大將