已閭里宴然允章迺之曾孫也田令孜奏募坊市人數
千以補兩軍　辛未陜州奏東都已䧟壬申以田令孜
為汝洛晉綘同華都統将左右軍東討是日賊䧟虢州
　以神䇿将羅元杲為河陽節度使　乙亥張承範等
将神䇿弩手發京師神䇿軍士皆長安富家子賂宦官
竄名軍籍厚得廪賜但華衣怒馬憑勢使氣未嘗更戰
陳聞當出征父子聚泣多以金帛雇病坊貧人代行往
往不能操兵是日上御章信門樓臨遣之承範進言聞