監暨榮伯將兵及運糧百四十餘船送郢州刺史
張冲使拒西師元嗣等懲劉山陽之死疑冲不敢
進停夏口浦聞西師將至乃相帥入郢城前竟陵
太守房僧寄將還建康至郢帝勅僧寄留守魯山
除驍騎將軍張冲與之結盟遣軍主孫樂祖將數千人
助僧寄守魯山蕭頴胄與武寧太守鄧元起大言於衆
曰朝廷暴虐誅戮宰輔羣小用事衣冠道盡荆雍二州
同舉大事何患不克且我老母在西若事不成止受戮