賊勢極矣將為我擒願陛下按轡勿動徐觀諸將破之
即引數百騎進陷陳北漢主知帝自臨陳襃賞張元徽
趣使乘勝進兵元徽前略陳馬倒為周兵所殺元徽北
漢之驍將也北軍由是奪氣時南風益盛周兵争奮北
漢兵大敗北漢主自舉赤幟収兵不能止楊衮畏周兵
之彊不敢救且恨北漢主之語全軍而退樊愛能何徽
引數千騎南走控弦露刃剽掠輜重役徒驚走失亡甚
多帝遣近臣及親軍校追諭止之莫肯奉詔使者或為