滋請付有司結正其罪大理卿鄭善果奏雲起詆訾名
臣所言不實非毁朝政妄作威權由是左遷雲起為大
理司直帝至江都江淮郡官謁見者專問禮餉豐薄豐
則超遷丞守薄則率從停解江東郡丞王世充獻銅鏡
屛風遷通守歴陽郡丞趙元楷獻異味遷江都郡丞由
是郡縣競務刻剥以充貢獻民外為盜賊所掠内為郡
縣所賦生計無遺加之饑饉無食民始采樹皮葉或擣
藁為末或煮土而食之諸物皆盡乃自相食而官食猶