出塞擊之一冬二春必能禽滅先是䕶羗校尉田晏坐
事論刑被原欲立功自効乃請中常侍王甫求得為將
甫因此議遣兵與育并力討賊帝乃拜晏為破鮮卑中
郎將大臣多有不同乃召百官議於朝堂蔡邕議曰征
討殊類所由尚矣然而時有同異埶有可否故謀有得
失事有成敗不可齊也夫以世宗神武將帥良猛財賦
充實所括廣逺數十年間官民俱匱猶有悔焉况今人
財竝乏事劣昔時乎自匈奴遁迯鮮卑疆盛據其故地