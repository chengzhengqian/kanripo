魏主報曰觀卿意未必以藻等新敗故難於更往朕今
少分兵則不足制敵多分兵則禁旅有闕卿審圖之義陽
當止則止當下則下若失渦陽卿之過也肅乃解義陽
之圍與統軍楊大眼奚康生等步騎十餘萬救渦陽叔
業見魏兵盛夜引兵退明日士衆奔潰魏人追之殺傷
不可勝數叔業還保義陽　夏四月庚午魏發州郡二
十萬人期八月中旬集懸瓠　秋七月己酉上殂于正
福殿太子即位　九月己亥魏主聞髙宗殂下詔稱禮