天誅帝怒檻車徵植減死一等遣東中郎將隴西董卓
代之　秋八月皇甫嵩與黄巾戰於蒼亭獲其帥卜已
董卓攻張角無功抵罪乙巳詔嵩討角　冬十月皇甫
嵩與張角弟梁戰於廣宗梁衆精勇嵩不能剋明日乃
閉營休士以觀其變知賊意稍懈乃濳夜勒兵雞鳴馳
赴其陳戰至晡時大破之斬梁獲首三萬級赴河死者
五萬許人角先已病死剖棺戮屍傳首京師十一月嵩
復攻角弟寶於下曲陽斬之斬獲十餘萬人即拜嵩為