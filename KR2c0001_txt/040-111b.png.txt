割相衛二州置義寧軍以習為節度使習辭曰魏博覇
府不可分也願得河南一鎮習自取之乃以為天平節
度使東南面招討使加李存審兼侍中
後唐莊宗同光元年春三月晉王築壇於魏州牙城之
南夏四月己巳升壇祭告上帝遂即皇帝位國號大唐
大赦改元以魏州為興唐府建東京又於太原府建西
京又以鎮州為真定府建北都時唐國所有凡十三節
度五十州　時契丹屢入侵抄掠饋運幽州食不支半