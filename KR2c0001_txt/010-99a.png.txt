乃謂吴人曰今我無心復戰也然魏灋被攻過百日而
救不至者雖降家不坐自受敵以來已九十餘日矣此
城中本有四千餘人戰死者已過半城雖䧟尚有半人
不欲降我當還為相語條别善惡明日早送名且以我
印綬去為信乃投其印綬與之吴人聼其辭而不取印
綬特乃投夜徹諸屋材柵補其缺為二重明日謂吴人
曰我但有鬬死耳吴人大怒進攻之不能抜㑹大暑吴
士疲勞飲水泄下流腫病者大半死傷塗地諸營吏日