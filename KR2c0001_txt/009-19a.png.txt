知將欲原客乃速殺之操喜曰當事不當爾邪　中平
以來天下亂離民棄農業諸軍並起率乏糧榖無終歳
之計饑則冦畧飽則棄餘瓦解流離無敵自破者不可
勝數袁紹在河北軍人仰食桑椹袁術在江淮取給蒲
嬴民多相食州里蕭條羽林監棗祗請建置屯田曹操
從之以祗為屯田都尉以騎都尉任峻為典農中郎將
募民屯田許下得榖百萬斛於是州郡例置田官所在
積榖倉廩皆滿故操征伐四方無運糧之勞遂能兼并