其戈甲戎器悉令軍士負之道逺疲劇軍士始怨司馬
德戡竊謂趙行樞曰君大謬誤我當今撥亂必藉英賢
化及庸暗羣小在側事將必敗若之何行樞曰在我等
耳廢之何難初化及既得政賜司馬德戡爵温國公加
光禄大夫以其專統驍果心忌之後數日化及署諸將
分配士卒以德戡為禮部尚書外示美遷實奪其兵柄
德戡由是憤怨所獲賞賜皆以賂智及智及為之言乃
使之將後軍萬餘人以從於是德戡行樞與諸將李本