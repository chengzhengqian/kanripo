濳謀作亂渥父行宻之世有親軍數千營於牙城之内
渥遷出於外以其地為射場顥温由是無所憚渥之鎮
宣州也命指揮使朱思勍范思從陳璠將親兵三千及
嗣位召歸廣陵顥温使三將從秦裴擊江西因戍洪州
誣以謀叛命别將陳祐徃誅之祐間道兼行六日至洪
州微服懐短兵徑入秦裴帳中裴大驚祐告之故乃召
思勍等飲酒祐數思勍等罪執而斬之渥聞三將死益
忌顥温欲誅之丙戌渥晨視事顥温帥牙兵二百露刃