徐晃守江陵折衝將軍樂進守襄陽引軍北還周瑜程
普將數萬衆與曹仁隔江未戰甘寧請先徑進取夷陵
往即得其城因入守之益州將襲肅舉軍降周瑜表以
肅兵益横野中郎將吕䝉䝉盛稱肅有膽用且慕化逺來
於義宜益不宜奪也權善其言還肅兵曹仁遣兵圍甘寧
寧困急求救於周瑜諸將以為兵少不足分吕䝉謂周
瑜程普曰留凌公績於江陵䝉與君行解圍釋急埶亦
不久䝉保公績能十日守也瑜從之大破仁兵於夷陵