性剛愎自謂建義之功與裕相埒深自矜伐雖權事推
裕而心不服及居方岳常怏怏不得志裕每柔而順之
毅驕縱滋甚甞云恨不遇劉項與之争中原及敗於桑
落知物情去已彌復憤激裕素不學而毅頗渉文雅故
朝士有清望者多歸之與尚書僕射謝混丹陽尹郄僧
施深相慿結僧施超之從子也毅既據上流隂有圖裕
之志求兼督交廣二州裕許之毅又奏以郄僧施為南
蠻校尉後軍司馬毛修之為南郡太守裕亦許之以劉