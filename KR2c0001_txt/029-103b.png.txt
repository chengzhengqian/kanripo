柵内吾屬帥輕銳倍道兼行掩其未備破之必矣仁貴
帥所部前行擊吐蕃於河口大破之斬獲甚衆進屯烏
海以俟待封待封不用仁貴策將輜重徐進未至烏海
遇吐蕃二十餘萬待封軍大敗還走悉棄輜重仁貴退
屯大非川吐蕃相論欽陵將兵四十餘萬就擊之唐兵
大敗死傷略盡仁貴待封與阿史那道真並脫身免與
欽陵約和而還敇大司憲樂彦瑋即軍中按其敗狀械
送京師三人皆免死除名欽陵禄東賛之子也與弟賛