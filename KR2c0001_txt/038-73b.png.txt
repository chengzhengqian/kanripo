樞宻使韓全誨鳯翔監軍使張彦𢎞為左右中尉全誨
亦前鳯翔監軍也又徵前樞宻使致仕嚴遵美為兩軍
中尉觀軍容處置使遵美曰一軍猶不可為況兩軍乎
固辭不起以袁易簡周敬容為樞宻使李茂貞辭還鎮
崔𦙍以宦官典兵終為肘腋之患欲以外兵制之諷茂
貞留兵三千於京師充宿衛以茂貞假子繼筠將之左
諫議大夫萬年韓偓以為不可𦙍曰兵自不肯去非留
之也偓曰始者何為召之邪𦙍無以應偓曰留此兵則