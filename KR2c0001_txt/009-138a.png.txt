雖微弱播遷猶承祖宗之業有紹復之望四方與之争
衡者皆其故臣也故全用天子之制以臨之其餘地醜
德齊莫能相一名號不異本非君臣者皆以列國之制
處之彼此均敵無所抑揚庻幾不誣事實近於至公然
天下離析之際不可無嵗時日月以識事之先後據漢
傳於魏而晉受之晉傳於宋以至於陳而隋取之唐傳
於梁以至於周而大宋承之故不得不取魏宋齊梁陳
後梁後唐後晉後漢後周年號以紀諸國之事非尊此