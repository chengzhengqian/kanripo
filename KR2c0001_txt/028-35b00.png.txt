萬自介休至晉州數百里間填溢山谷元璹見頡利責
以負約與相辯詰頡利頗慙元璹因說頡利曰唐與突
厥風俗不同突厥雖得唐地不能居也今虜掠所得皆
入國人於可汗何有不如旋師復修和親可無跋渉之
勞坐受金幣又皆入可汗府庫孰與棄昆弟積年之歡
而結子孫無窮之怨乎頡利恱引兵還元璹自義寧以
來五使突厥㡬死者數焉　癸巳交州刺史權士通𢎞
州總管宇文歆靈州總管楊師道擊突厥於三觀山破