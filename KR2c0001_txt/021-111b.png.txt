勅勒應之
二年夏五月柔然遣使來聘　秋七月癸巳柔然冦魏
燉煌尉多侯擊破之尚書奏燉煌僻逺介居西北二强
冦之間恐不能自固請内徙就凉州羣臣集議皆以為
然給事中昌黎韓秀獨以為燉煌之置為日已乆雖逼
彊冦人習戰鬭縱有草竊不為大害循常置戍足以自
全而能隔閡西北二冦使不得相通今徙就凉州不唯
有蹙國之名且姑臧去燉煌千有餘里防邏甚難二冦