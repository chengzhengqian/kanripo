嶺北夷夏附於勃勃者以萬數勃勃皆置守宰以撫之
五年春正月秦王興遣其弟平北將軍沖征虜將軍狄
伯支等帥騎四萬擊夏王勃勃沖至嶺北謀還襲長安
伯支不從而止酖殺伯支以滅口　夏四月夏王勃勃
帥騎二萬攻秦掠取平涼雜胡七千餘戸進屯依力川
　秋九月秦王興自將擊夏王勃勃至貳城遣安逺將軍
姚詳等分督租運勃勃乗虚奄至興懼欲輕騎就詳等
右僕射韋華曰若鑾輿一動衆心駭懼必不戰自潰詳