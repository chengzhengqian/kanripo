中王稱尊號前部司馬費詩上䟽曰殿下以曹操父子
偪主篡位故乃羈旅萬里紏合士衆將以討賊今大敵
未克而先自立恐人心疑惑昔髙祖與楚約先破秦者
王之及屠咸陽獲子嬰猶懷推讓况今殿下未出門庭
便欲自立邪愚臣誠不為殿下取也王不悦左遷詩為
部永昌從事　夏四月丙午漢中王即皇帝位於武擔
之南大赦改元章武
臣光曰天生烝民其勢不能自治必相與戴君以治之