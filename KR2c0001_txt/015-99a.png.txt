去垂乃殺白馬以祭天且盟從者世子令言於垂曰太
傳忌賢疾能構事以來人尤忿恨今鄴城之中莫知尊
處如嬰兒之思母夷夏同之若順衆心襲其無備取之
如指掌耳事定之後革弊簡能大匡朝政以輔主上安
國存家功之大者也今日之便誠不可失願給騎數人
足以辦之垂曰如汝之謀事成誠為大福不成悔之何
及不如西犇可以萬全子馬奴潜謀逃歸殺之而行至
河陽為津吏所禁斬之而濟遂自洛陽與叚夫人世子