野草輕兵走入磧諸將以為馬無草疲痩未可深入侯
君集曰不然鄊者段志𤣥軍還纔及鄯州虜已至其城
下葢虜猶完實衆為之用故也今一敗之後鼠逃鳥散
斥候亦絶君臣攜離父子相失取之易於拾芥此而不
乗後必悔之李靖從之中分其軍為兩道靖與薛萬均
李大亮由北道君集與任城王道宗由南道戊子靖部
將薛孤兒敗吐谷渾於曼頭山斬其名王大獲雜畜以
充軍食癸巳靖等敗吐谷渾於牛心堆又敗諸赤水原