自是魏之民間馬牛羊及氊皮為之價賤魏主加崔浩
侍中特進撫軍大將軍以賞其謀畫之功
八年夏六月魏之邉吏獲柔然邏者二十餘人魏主賜
衣服而遣之柔然感恱閏月乙未柔然敕連可汗遣使
詣魏魏主厚禮之　魏主如漠南十一月丙辰北部敕
勒莫弗庫若干帥所部數萬騎驅鹿數百萬頭詣魏主
行在魏主大獵以賜從官十二月丁丑還宫
十一年春正月魏主以西海公主妻柔然敕連可汗又