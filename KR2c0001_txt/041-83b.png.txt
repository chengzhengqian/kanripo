三年春正月契丹侵幽州　　二月上以契丹為憂與
郭崇韜謀以威名宿將零落殆盡李紹斌位望素輕欲
徙李嗣源鎮真定為紹斌聲援崇韜深以為便
明宗天成元年春正月契丹主擊女真及勃海恐唐乗
虚襲之戊寅遣美楞錫里来修好　　秋七月契丹主
攻勃海拔其夫餘城更命曰東丹國命其長子托雲鎮
東丹號人皇王以次子徳光守西樓號元帥太子帝遣
供奉官姚坤告哀於契丹契丹主聞莊宗為亂兵所害