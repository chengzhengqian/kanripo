之穆之之從兄子也宋公裕聞青泥敗未知義真存亡
怒甚刻日北伐侍中謝晦諌以士卒疲弊請俟它年不
從鄭鮮之上表以為虜聞殿下親征必併力守潼關徑
徃攻之恐未易可克若輿駕頓洛則不足上勞聖躬且
虜雖得志不敢乗勝過陜者猶懾服大威為将来之慮
故也若造洛而返虜必更有揣量之心或益生邊患况
大軍逺出後患甚多昔嵗西征劉鍾狼狽去年北討廣
州傾覆既徃之效後来之鑒也今諸州大水民食寡乏