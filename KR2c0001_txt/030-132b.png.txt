聞亂家人勸之逃匿巨源曰吾位大臣豈可聞難不赴
出至都街為亂兵所殺時年八十於是裊馬秦客楊均
葉静能等首尸韋后於市崔日用将兵誅諸韋於杜曲
襁褓兒無免者諸杜濫死非一是日赦天下云逆賊魁
首已誅自餘支黨一無所問以臨淄王隆基為平王兼
知内外閉厩押左右廂萬騎薛崇暕賜爵立節王以鍾
紹宗守中書侍郎劉幽求守中書舍人並參知機務麻
嗣宗行左金吾衞中郎将武氏宗屬誅死流竄殆盡侍