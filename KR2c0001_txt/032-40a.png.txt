　劉希暹内常自疑有不遜語王駕鶴以聞九月辛未
賜希暹死上悉知元載所為以其任政日久欲全始終
因獨見深戒之載猶不悛上由是稍惡之載以李泌有
寵於上忌之言泌常與親故宴於北軍與魚朝恩親善
宜知其謀上曰北軍泌之故吏也故朕使之就見親故
朝恩之誅泌亦豫謀卿勿以為疑載與其黨攻之不已
㑹江西觀察使魏少遊求參佐上謂泌曰元載不容卿
朕今匿卿於魏少遊所俟朕決意除載當有信報卿可