及鄧懿文楊滌等皆獲之希萼謂希廣曰承父兄之業
豈無長㓜乎希廣曰將吏見推朝廷見命耳希萼皆囚
之丙午希萼命内外巡檢侍衛指揮使劉賔禁止焚掠
丁未希萼自稱天策上將軍武安武平静江寧逺等軍
節度使楚王以希崇為節度副使判軍府事湖南要職
悉以朗人為之臠食李宏皋宏節唐昭𦙍楊滌斬鄧懿
文於市戊申希萼謂將吏曰希廣懦夫為左右所制耳
吾欲生之可乎諸將皆不對朱進忠嘗為希廣所笞對