宰相之度
七年秋七月燕王跋以太子永領大單于置四輔柔然
可汗斛律遣使獻馬三千匹於跋求娶跋女樂浪公主
跋命羣臣議之遼西公素弗曰前世皆以宗女妻六夷
宜許以妃嬪之女樂浪公主不冝下降非類跋曰朕方
崇信殊俗奈何欺之乃以樂浪公主妻之跋勤於政事
勸課農桑省徭役薄賦稅每遣守宰必親引見問為政
之要以觀其能燕人恱之