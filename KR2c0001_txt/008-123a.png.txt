曰無傷餘人殺一伯珪而已攻圍不下瓚乃簡募鋭士
數百人因風縱火直衝突之虞衆大潰虞與官屬北犇
居庸瓚追攻之三日城陷執虞并妻子還薊猶使領州
文書㑹詔遣使者段訓增虞封邑督六州事拜瓚前將
軍封易侯瓚乃誣虞前與袁紹等謀稱尊號脅訓斬虞
及妻子於薊市故常山相孫瑾掾張逸張瓉等相與就
虞罵瓚極口然後同死瓚傳虞首於京師故吏尾敦於
路劫虞首歸𦵏之虞以恩厚得衆心北州百姓流舊莫