責
景龍元年皇后以太子重俊非其所生惡之特進德静
王武三思尤忌太子上官婕妤以三思故每下制敕推
尊武氏安樂公主與駙馬左衛将軍武崇訓常陵侮太
子或呼為奴崇訓又教公主言於上請廢太子立已為
皇太女太子積不能平秋七月辛丑太子與左羽林大
将軍李多祚将軍李思冲李承况獨狐禕之沙吒忠義
等矯制發羽林千騎兵三百餘人殺三思崇訓于其第