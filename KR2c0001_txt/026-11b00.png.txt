若來降者封為特勒崇知不免令其士卒曰崇喪師徒
罪當萬死今日効命以謝國家汝俟吾死且可降賊便
散走努力還鄉若見至尊道崇此意乃挺刃突陳復殺
二人突厥亂射殺之秋七月辛丑以豫州刺史代人周
揺為幽州總管命李崇子敏襲爵　秋八月壬午隋遣
尚書左僕射高潁出寧州道内史監虞慶則出原州道
以撃突厥
二年春二月突厥蘇尼部男女萬餘口降隋突厥達頭