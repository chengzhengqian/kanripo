還言大兵且至城北軍陳數百里不見其後諸將素輕
秀及廹急乃相謂曰更請劉將軍計之秀復為圖畫成
敗諸將皆曰諾時城中唯有八九千人秀使王鳳與廷
尉大將軍王常守昆陽夜與五威將軍李軼等十三騎
出城南門於外收兵時莽兵到城下者且十萬秀等幾
不得出尋邑縱兵圍昆陽嚴尤説邑曰昆陽城小而堅
今假號者在宛亟進大兵彼必奔走宛敗昆陽自服邑
曰吾昔圍翟義坐不生得以見責讓今將百萬之衆遇