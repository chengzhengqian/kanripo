今日食於三始誠可畏懼小民正朔日尚恐毁敗器物
何况於日虧乎陛下深内自責避正殿舉直言求過失
罷退外親及旁仄素餐之人徴拜孔光為光祿大夫發
覺孫寵息夫躬過惡免官遣就國衆庻歙然莫不説喜
天人同心人心説則天意解矣乃二月丙戌白虹干日
連隂不雨此天下憂結未解民有怨望未塞者也侍中
駙馬都督董賢本無葭莩之親但以令色諛言自進賞
賜無度竭盡府藏并合三第尚以為小復壞暴室賢父