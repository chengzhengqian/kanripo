太后然之乃割齊之琅邪郡封澤為琅邪王　趙王恢
之徙趙心懷不樂太后以吕産女為王后王后從官皆
諸吕擅權微伺趙王趙王不得自恣王有所愛姬王后
使人酖殺之六月王不勝悲憤自殺太后聞之以為王
用婦人棄宗廟禮廢其嗣是時諸吕擅權用事朱虚侯
章年二十有氣力忿劉氏不得職嘗入侍太后燕飲太
后令章為酒吏章自請曰臣將種也請得以軍法行酒
太后曰可酒酣章請為耕田歌太后許之章曰深耕概