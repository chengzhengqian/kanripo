解之示以禍福遂皆受逖節度秋七月詔加逖鎭西將
軍逖在軍與將士同甘苦約已務施勸課農桑撫納新
附雖踈賤者皆結以恩禮河上諸塢先有任子在後趙
者皆聽兩屬時遣游軍偽抄之明其未附塢主皆感恩
後趙有異謀輙密以告由是多所克獲自河以南多叛
後趙歸於晉逖練兵積糓為取河北之計後趙王勒患
之乃下幽州為逖修祖父墓置守冢二家因與逖書求
通使及互市逖不報書而聽其互市収利十倍逖牙門童