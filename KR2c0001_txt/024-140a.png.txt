急請降遣子斤入侍自是嵗修職貢
齊高帝建元三年吐谷渾王拾寅卒世子度易侯立冬
十月戊子朔以度易侯為西秦河二州刺史河南王
武帝永明八年秋八月河南王度易侯卒乙酉以其世
子伏連籌為秦河二州刺史遣振武將軍丘冠先拜授
且弔之伏連籌逼冠先使拜冠先不從伏連籌推冠先
墜崖而死上厚賜其子雄敕以喪委絶域不可復尋仕
進無嫌