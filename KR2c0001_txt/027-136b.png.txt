以大軍至黒闥使王小胡背水而陳自視作橋成即過
橋西衆遂大潰棄仗來降大軍渡橋進黒闥渡者纔千
餘騎橋壞由是黒闥得與數百騎亡去
六年春正月己卯劉黒闥所署饒州刺史諸葛德威執
黒闥舉城降時太子遣騎將劉𢎞基追黒闥黒闥為官
軍所迫奔走不得休息至饒陽從者纔百餘人餒甚德
威出迎延黒闥入城黒闥不可德威涕泣固請黒闥乃
從之至城旁市中憇止德威饋之食食未畢德威勒兵