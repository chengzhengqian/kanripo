者報之使士卒皆飽食執兵夜半聴鼓三聲絶即行人
衘放馬縛口遇行人執留之人無知者距城數里天未
眀悟駐軍使聽城上柝聲絶使十人前行宣言劉都頭
奉帖追入城門者請俟寫簡白使十人拔刃擬之皆竄
匿悟引大軍繼至城中譟譁動地比至子城已洞開惟
牙城拒守尋縱火斧其門而入牙中兵不過數百始猶
有發弓矢者俄知不支皆投扵地悟勒兵升聽事使捕
索師道師道與二子伏厠牀下索得之悟命置牙門外