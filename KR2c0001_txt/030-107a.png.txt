於三思矣上使韋后與三思雙陸而自居旁為之㸃籌
三思遂與后通由是武氏之勢復振張柬之等數勸上
誅諸武上不聼柬之等曰革命之際宗室諸李誅夷畧
盡今賴天地之靈陛下返正而武氏濫官僣爵按堵如
故豈逺近所望邪願頗抑損其禄位以慰天下又不聼
柬之等或撫牀歎憤或彈指出血曰主上昔為英王時
稱勇烈吾所以不誅諸武者欲使上自誅之以張天子
之威耳今反如此事勢已去知復奈何上數微服幸武