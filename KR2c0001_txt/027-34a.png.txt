主曰臣今朝死陛下夕及矣皇泰主慟哭遣之出興教
門亂斬如盧楚幷殺盧元諸子段達又以皇泰主命開
門納世充世充悉遣人代宿衛者然後入見皇㤗主於
乾陽殿皇泰主謂世充曰擅相誅殺曽不聞奏豈為臣
之道乎公欲肆其强力敢及我邪世充拜伏流涕謝曰
臣蒙先皇采拔粉骨非報文都等包藏禍心欲召李宻
以危社稷疾臣違異深積猜嫌臣迫於救死不暇聞奏
若内懷不臧違負陛下天地日月實所照臨使臣闔門