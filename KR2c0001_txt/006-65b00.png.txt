食以饋續續雖見考辭色未嘗變而對食悲泣不自勝
治獄使者問其故續曰母來不得見故悲耳問何以知
之續曰毋截肉未嘗不方斷葱以寸為度故知之使者
以狀聞上乃赦興等禁錮終身顔忠王平辭引隧鄉侯
耿建朗陵侯臧信濩澤侯鄧鯉曲成侯劉建建等辭未
嘗與忠平相見是時上怒甚吏皆惶恐諸所連及率一
切陷入無敢以情入者侍御史寒朗心傷其寃試以建
等物色獨問忠平而二人錯愕不能對朗知其詐乃上