主思雖刑臣乞還就上徳固留之思怒曰周室東遷晉
鄭是依殿下親則叔父位為上公不能帥先羣后以匡
帝室而幸本根之傾為趙王倫之事思雖不能如申包
胥之存楚猶慕龔君勝不偷生於莽世也徳斬之寳遣
扶風忠公慕輿騰與長樂王盛招集冀州盛以騰素暴
横為民所怨乃殺之行至鉅鹿長樂說諸豪傑皆願起
兵奉寶寶以蘭汗祀燕宗廟所為似順意欲還龍城不
肯留冀州乃北行至建安抵民張曹家曹素武健請為