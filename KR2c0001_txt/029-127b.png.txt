念遇懷舜軍因請降懷舜等引兵徐還至長城北遇温傳
小戰各引去至横水遇伏念懐舜義昭與李文暕及禆
將劉敬同四軍合為方陳且戰且行經一日伏念乗便
風擊之軍中擾亂懷舜等棄軍走軍遂大敗死者不可
勝數懷舜等收散卒斂金帛以賂伏念與之約和殺牛
為盟伏念北去懐舜等乃得還　夏五月丙戍懷舜免
死流嶺南　秋閏七月裴行儉軍於代州之陘口多縱
反間由是阿史那伏念與阿史徳温傳浸相猜貳伏念