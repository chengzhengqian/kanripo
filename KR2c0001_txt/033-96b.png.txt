刺史張建封建封執峯徇扵軍腰斬扵市少逰聞之駭
懼建封具以少逰與希烈交通之狀聞上悅以建封為
濠夀廬三州都團練使希烈乃以其将杜少誠為淮南
節度使使将步騎萬餘人先取夀州後之江都建封遣
其将賀蘭元均邵怡守霍丘秋柵少誠竟不能過遂南
冦蘄黄欲斷江路時上命包佶自督江淮財賦泝江詣
行在至蘄口遇少誠入冦曺王臯遣蘄州刺史伊慎将
兵七千拒之戰扵永安戍大破之少誠脫身走斬首萬