千石急梁相軒丘豹及内史韓安國以下舉國大索月
餘弗得安國聞詭勝匿王所乃入見王而泣曰主辱者
臣死大王無良臣故紛紛至此今勝詭不得請辭賜死
王曰何至此安國泣數行下曰大王自度於皇帝孰與
臨江王親王曰弗如也安國曰臨江王適長太子以一
言過廢王臨江用宫垣事卒自殺中尉府何者治天下終不用私亂公今大王列在諸侯訹邪臣浮說犯上禁
撓明法天子以太后故不忍致法於大王太后日夜涕