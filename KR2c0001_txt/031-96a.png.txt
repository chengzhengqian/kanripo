安能敵我劉秩琯分為三軍使禆將楊希文將南軍自
宜壽入劉貴哲將中軍自武功入李光進將北軍自奉
天入光進光弼之弟也　甲申令狐潮王福徳復將步
騎萬餘攻雍丘張巡出擊大破之斬首數千級賊遁去
　房琯以中軍北軍為前鋒庚子至便橋辛丑二軍遇
賊將安守忠於咸陽之陳濤斜琯效古法用車戰以牛
車二千乘馬步夾之賊順風鼓譟牛皆震駭賊縱火焚
之人畜大亂官軍死傷者四萬餘人存者數千而已癸