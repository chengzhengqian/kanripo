逃避内外莫相禁攝是夕王敬則出外玉夫伺帝熟寢
與楊萬年取帝防身刀刎之敕廂下奏伎陳奉伯袖其
首依常行法稱勅開承明門出以首與敬則敬則馳詣
領軍府叩門大呼蕭道成慮蒼梧王誑之不敢開門敬
則於牆上投其首道成洗視乃戎服乘馬而出敬則桓
康等皆從入宫至承明門詐為行還敬則恐内人覘見
以刀環塞窐孔呼門甚急門開而入他夕蒼梧王每開
門門者震懾不敢仰視至是弗之疑道成入殿殿中驚