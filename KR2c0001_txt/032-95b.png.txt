徵求日繁以編户傾家破產之資兼有司𣙜鹽稅酒之
利摠其所入半以事邊可謂財匱於兵衆矣吐蕃舉國
勝兵之徒纔當中國十數大郡而已動則中國懼其衆
而不敢抗靜則中國憚其彊而不敢侵厥理何哉良以
中國之節制多門蕃醜之統帥專一故也夫統帥專一
則人心不分號令不貳進退可齊疾徐如意機㑹靡愆
氣勢自壯斯乃以少為衆以弱為彊者也開元天寶之
間控禦西北兩蕃惟朔方河西隴右三節度中興以來