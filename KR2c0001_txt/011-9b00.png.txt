之橋頭以防未然黄皓信巫鬼謂敵終不自致啟漢主
寢其事羣臣莫知
四年夏五月詔諸軍大舉伐漢遣征西將軍鄧艾督三
萬餘人自狄道趣甘松沓中以連綴姜維雍州刺史諸
葛緒督三萬餘人自祁山趣武街橋頭絶維歸路鍾㑹
統十餘萬衆分從斜谷駱谷子午谷趣漢中以廷尉衛
瓘持節監艾㑹軍事行鎮西軍司瓘覬之子也㑹過幽
州刺史王雄之孫戎問計將安出戎曰道家有言為而