逢北鄉長公主自洛陽來有馬三百匹盡奪而易之兆
聞之乃釋紹宗而問之紹宗曰此猶是掌握中物也兆
乃自追歡至襄垣㑹漳水暴漲橋壞歡隔水拜曰所以
借公主馬非有他故備山東盜耳王信公主之䜛自來
賜追今不辭度水而死恐此衆便叛兆自陳無此意因
輕馬度水與歡坐幕下陳謝授歡刀引頸使歡斫之歡
大哭曰自天柱之薨賀六渾更何所仰但願大家千萬
嵗以申力用耳今為旁人所構間大家何忍復出此言