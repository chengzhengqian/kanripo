垂為實死謀作亂奉麟為主事泄嵩等皆死寶麟等内
自疑冬十月辛未燒船夜遁時河冰未結寶以魏兵必
不能度不設斥候十一月己卯暴風氷合魏王珪引兵
濟河留輜重選精銳二萬餘騎急追之燕軍至參合陂
有大風黒氣如堤自軍後來臨覆軍上沙門支曇猛言
於寶曰風氣暴迅魏兵將至之候宜遣兵禦之寶以去
魏軍已逺笑而不應曇猛固請不已麟怒曰以殿下神
武師徒之盛足以横行沙漠索虜何敢逺來而曇猛妄