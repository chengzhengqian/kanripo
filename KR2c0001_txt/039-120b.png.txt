政知誥草表欲求洪州節度使俟旦上之是夕温凶問
至乃止知詢亟歸金陵吳王贈温齊王諡曰忠武
十一月庚戌吳王即皇帝位追尊孝武王曰武皇帝景
王曰景皇帝宣王曰宣皇帝　丙子吳主尊太妃王氏
曰皇太后以徐知詢為諸道副都統鎮海寧國節度使
兼侍中加徐知誥都督中外諸軍事　　十二月吳主
立兄廬江公濛為常山王弟鄱陽公澈為平原王兄子
南昌公珙為建安王