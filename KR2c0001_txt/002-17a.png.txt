后兄周吕侯為漢將兵居下邑漢王間往從之稍稍收
其士卒諸侯皆背漢復與楚塞王欣翟王翳亡降楚
田横進攻田假假走楚楚殺之横遂復定三齊之地
漢王問羣臣曰吾欲捐關以東等棄之誰可與共功者
張良曰九江王布楚梟將與項王有隙彭越與齊反梁
地此兩人可急使而漢王之將獨韓信可屬大事當一
面即欲捐之捐之此三人則楚可破也初項王擊齊徴
兵九江九江王布稱病不往遣將將軍數千人行漢之