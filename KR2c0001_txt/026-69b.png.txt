聞世基容貎沈審言多合意特為帝所親愛朝臣無與
為比親黨憑之鬻官賣獄賄賂公行其門如市由是朝
野共疾惡之内史舍人封德彞託附世基以世基不閑
吏務密為指畫宣行詔命諂順帝意羣臣表疏忤㫖者
皆屛而不奏鞠獄用法多峻文深詆論功行賞則抑削
就薄故世基之寵日隆而隋政益壞皆德彞所為也
五月甲子唐公李淵舉兵於晉陽　秋七月李淵發晉
陽移檄郡縣諭以尊立代王之意　周武威鷹揚府司