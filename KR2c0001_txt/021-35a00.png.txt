州十一月丙辰顯達舉兵於尋陽令長史庾𢎞逺等與
朝貴書數帝罪惡云欲奉建安王為主須京塵一静西
迎大駕乙丑以䕶軍將軍崔慧景為平南將軍督衆軍
擊顯達後軍將軍胡松驍騎將軍李叔獻帥水軍據梁
山左衛將軍左興盛督前鋒軍屯杜姥宅　十二月陳
顯達發尋陽敗胡松於采石建康震恐甲申軍於新林
左興盛帥諸軍拒之顯達多置屯火於岸側潜軍夜渡
襲宫城乙酉顯達以數千人登落星岡新亭諸軍聞之