淺聽之詔免純罪廷尉劉頌奏旉等大不敬當棄市尚
書奏請報聽廷尉行刑尚書夏侯駿曰官立八座正為
此時乃獨為駮議左僕射下邳王晃亦從駿議奏留中
七日乃詔曰旉是議主應為戮首但旉家人自首宜并
廣等七人皆丏其死命並除名二月詔以濟南郡益齊
國己丑立齊王攸子長樂亭侯寔為北海王命攸備物
典䇿設軒懸之樂六佾之舞黄鉞朝車乗輿之副從焉
三月齊獻王攸憤怨發病乞守先后陵帝不許遣御醫