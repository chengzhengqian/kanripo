何異上曰卿輩薦貽範朕不之違學士不草麻朕亦不
之違況彼所陳事理明白若之何不從茂貞不悦而出
至中書見蘇檢曰姦邪朋黨宛然如舊扼腕者久之貽
範猶經營不已茂貞語人曰我實不知書生禮數為貽
範所誤會當於邠州安置貽範乃止劉延美赴井死
保大節度使李茂勲將兵屯三原救李茂貞朱全忠遣
其將康懐英孔勍擊之茂勲遁去茂勳茂貞之從弟也
　庚戌李茂貞出兵夜擊奉天虜汴將倪章邵棠以歸