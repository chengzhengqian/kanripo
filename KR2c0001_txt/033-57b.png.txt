不為之寒心哉今朔方太原之衆逺在山東神策六軍
之兵繼出闗外儻有賊臣啗冦黠虜覷邉伺隙乘虚微
犯亭障此愚臣所竊憂也未審陛下其何以禦之側聞
伐叛之初議者多易其事僉謂有征無戰役不逾時計
兵未甚多度費未甚廣扵事為無擾扵人為不勞曽不
料兵連禍結變故難測日引月長漸乖始圖往嵗為天
下所患咸謂除之則可致升平者李正己李寳臣梁崇
義田悅是也往嵗謂國家所信咸謂任之則可除禍亂