必矣遂行毒聞之棄武陽還操遂擊眭固及匈奴於扶
羅於内黄皆大破之　四月青州黄巾冦兖州劉岱欲
擊之濟北相鮑信諌曰今賊衆百萬百姓皆震恐士卒
無鬭志不可敵也然賊軍無輜重唯以鈔略為資今不
若畜士衆之力先為固守彼欲戰不得攻又不能其埶
必離散然後選精鋭據要害擊之可破也岱不從遂與
戰果為所殺　十二月曹操追黄巾至濟北悉降之得
戎卒三十餘萬男女百餘萬口