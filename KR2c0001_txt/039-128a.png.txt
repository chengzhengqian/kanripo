二年春正月吳太子璉納齊王知誥女為妃知誥始建
太廟社稷改金陵為江寧府牙城曰宫城㕔堂曰殿以
左右司馬宋齊丘徐玠為左右丞相馬步判官周宗内
樞判官黟人周廷玉為内樞使自餘百官皆如吳朝之
制置騎兵八軍步兵九軍　　二月戊子吳主使宜陽
王璪如西都冊命齊王王受冊赦境内冊王妃曰王后
　　三月吳徐知誥立子景通為王太子固辭不受追
尊考忠武王温曰太祖武王妣明徳太妃李氏曰王太