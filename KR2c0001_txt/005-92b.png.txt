以慰天下　初四方皆以饑寒窮愁起為盗賊稍稍羣
聚常思歳熟得歸鄉里衆雖萬數不敢畧有城邑轉掠
求食日闋而已諸長吏牧守皆自亂鬭中兵而死賊非
敢欲殺之也而莽終不喻其故是歳荆州牧發奔命二
萬人討緑林賊賊帥王匡等相率迎擊於雲社大破牧
軍殺數千人盡獲輜重牧欲北歸賊馬武等復遮擊之
鉤牧車屏泥刺殺其驂乗然終不敢殺牧賊遂攻拔竟
陵轉擊雲杜安陸多略婦女還入緑林中至有五萬餘