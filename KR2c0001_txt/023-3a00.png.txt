知變難將起宻啟歡求為徐州二月辛酉以乾為驃騎
大將軍開府儀同三司徐州刺史　三月高乾將之徐
州魏主聞其漏泄機事乃詔丞相歡曰乾邕與朕私有
盟約今乃反覆兩端歡聞其與帝盟亦惡之即取乾前
後數啟論時事者遣使封上帝召乾對歡使責之乾曰
陛下自立異圖乃謂臣為反覆人主加罪其可辭乎遂
賜死帝又宻敕東徐州刺史潘紹業殺其弟敖曹敖曹
先聞乾死伏壯士於路執紹業得敕書於袍領遂將十