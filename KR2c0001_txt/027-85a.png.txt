争飲水逡巡欲退世民命宇文士及將三百騎經建德
陳西馳而南上戒之曰賊若不動爾宜引歸動則引兵
東出士及至陳前陳果動世民曰可撃矣時河渚馬亦
至乃命出戰世民帥輕騎先進大軍繼之東涉汜水直
薄其陳建德羣臣方朝謁唐騎猝來朝臣趨就建德建
德召騎兵使拒唐兵騎兵阻朝臣不得過建德揮朝臣
前却進退之間唐兵已至建德窘迫退依東陂竇抗引
兵撃之戰小不利世民帥騎赴之所向皆靡淮陽王道