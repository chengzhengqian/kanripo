之曰一人三失怨豈在明不見是圖夫君子能勤小物
故無大患今主一宴而恥人之君相又弗備曰不敢興
難無乃不可乎蜹蟻蜂蠆皆能害人況君相乎弗聽智
伯請地於韓康子康子欲弗與段規曰智伯好利而愎
不與将伐我不如與之彼狃於得地必請於他人他人
不與必嚮之以兵然後我得免於患而待事之變矣康
子曰善使使者致萬家之邑於智伯智伯悅又求地於
魏桓子桓子欲弗與任章曰何故弗與桓子曰無故索