皆特進賞賜以巨萬計寵遇光於當世梁氏自此盛矣
順帝永建六年秋九月帝欲立皇后而貴人有寵者四
人莫知所建議欲探籌以神定選尚書僕射南郡胡廣
與尚書馮翊郭䖍史敞上䟽諫曰竊見詔書以立后事
大謙不自專欲假之籌䇿决疑靈神篇籍所記祖宗典
故未甞有也恃神任筮既不必當賢就值其人猶非徳
選夫岐嶷形扵自然俔天必有異表宜參良家簡求有
徳徳同以年年鈞以貌稽之典經斷之聖慮帝從之恭