内諠知事覺即襲化及營空無所獲值内史侍郎元敏
數而斬之德戡引兵入圍之殺光其麾下數百人皆鬬
死一無降者孟才亦死孟才鐵杖之子也　宇文化及
擁衆十餘萬據有六宫自奉養一如煬帝每於帳中南
面坐人有白事者嘿然不對下牙方取啓狀與唐奉義
牛方裕薛世良張愷等參決之以少主浩付尚書省令
衛士十餘人守之遣令史取其畫敕百官不復朝參至
彭城水路不通復奪民車牛得二千兩竝載宫人珍寶