州為郡　戊申以鴻臚卿李抱玉為鄭陳潁亳節度使
　觀軍容使魚朝恩惡郭子儀因其敗短之於上秋七
月上召子儀還京師以李光弼為朔方節度使兵馬元
帥光弼治軍嚴整始至號令一施士卒壁壘旌旗精彩
皆變　八月壬戌以李光弼為幽州長史河北節度等
使　九月史思明使其子朝清守范陽命諸郡太守各
將兵三千從已向河南分為四道使其將令狐彰將兵
五千自黎陽濟河取滑州思明自濮陽史朝義自白臯