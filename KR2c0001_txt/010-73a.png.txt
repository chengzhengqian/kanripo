王者必建同姓以明親親必樹異姓以明賢賢親親之
道専用則其漸也微弱賢賢之道偏任則其敝也刼奪
先聖知其然也故博求親疎而並用之故能保其社稷
厯紀長乆今魏尊尊之灋雖明親親之道未備或任而
不重或釋而不任臣竊惟此寑不安席謹撰合所聞論
其成敗曰昔夏商周厯世數十而秦二世而亡何則三
代之君與天下共其民故天下同其憂秦王獨制其民
故傾危而莫救也秦觀周之敝以為小弱見奪於是廢