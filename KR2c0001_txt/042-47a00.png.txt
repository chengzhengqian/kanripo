契丹皆思逐之矣　初晉主與河東節度使中書令北
平王劉知逺相猜忌雖以為北面行營都統徒尊以虚
名而諸軍進止實不得預聞知逺因之廣募士卒陽城
之戰諸軍散卒歸之者數千人又得吐谷渾財畜由是
河東富彊冠諸鎮步騎至五萬人晉主與契丹結怨知
逺知其必危而未嘗論諫契丹屢深入知逺初無邀遮
入援之志及聞契丹入汴知逺分兵守四境以防侵軼
遣客將安陽王峻奉三表詣契丹主一賀入汴二以太