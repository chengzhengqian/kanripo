三年春二月趙將尹安宋始宋恕趙愼四軍屯洛陽叛
降後趙後趙將石生引兵赴之安等復叛降司州刺史
李矩矩使潁川太守郭黙將兵入洛石生虜宋始一軍
北渡河於是河南之民皆相帥歸矩洛陽遂空
明帝太寧二年春正月後趙將兵都尉石瞻寇下邳彭
城取東莞東海劉遐退保泗口司州刺史石生擊趙河
南太守尹平於新安斬之掠五千餘户而歸自是二趙
搆隙日相攻掠河東𢎞農之間民不聊生矣石生宼許