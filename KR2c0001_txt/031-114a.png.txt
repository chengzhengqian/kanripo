日引大軍東出以太子少傅虢王巨為西京留守甲辰
捷書至鳯翔百寮入賀上涕泗交頥卽日遣中使啖庭
瑶入蜀奏上皇命左僕射裴冕入京師告郊廟及宣慰
百姓上以駿馬召李泌於長安既至上曰朕已表請上
皇東歸朕當還東宫復修人子之職泌曰表可追乎上
曰已逺矣泌曰上皇不來矣上驚問故泌曰理勢自然
上曰為之奈何泌曰今請更為羣臣賀表言自馬嵬請
留靈武勸進及今成功聖上思戀晨昏請速還京以就