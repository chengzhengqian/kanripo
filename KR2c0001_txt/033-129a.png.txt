晟復出兵諸将請待西師至夾攻之晟曰賊數敗已破
膽不乘勝取之使其成備非計也賊又出戰官軍屢㨗
駱元光敗泚軍扵滻西戊戌晟陳兵扵光㤗門外使李
演及牙前兵馬使王佖将騎兵牙前将史萬頃将步兵
直抵𫟍牆神䴥村晟先使人夜開𫟍牆二百餘步比演
等至賊已樹柵塞之自柵中刺射官軍官軍不得進
晟怒叱諸将曰縱賊如此吾先斬公軰矣萬頃懼帥衆
先進拔柵而入佖演引騎兵繼之賊衆大潰諸軍分道並