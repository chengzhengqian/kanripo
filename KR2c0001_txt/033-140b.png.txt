善惡著明上然之尋遣中使馬欽緒揖劉從一附耳語
而去諸相還閤從一詣復曰欽緒宣㫖令從一與公議朝
來所言事即奏行之勿令李盧知敢問何事也復曰唐
虞黜陟岳牧僉諧爵人扵朝與士共之使李盧不堪為
相則罷之既在相位朝廷政事安得不與之同議而獨
隐此一亊乎此最當今之大弊朝來主上亦有斯言復
已面陳其不可不謂聖意尚爾復不惜與公奏行之但
恐浸以成俗未敢以告竟不以事語從一從一奏之上