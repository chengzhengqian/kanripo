月秦主登攻安定後秦主萇如隂宻以拒之謂太子興
曰茍曜聞吾北行必來見汝汝執誅之曜果見興於長
安興使尹緯讓而誅之萇敗登於安定城東登退據路
承堡萇置酒髙㑹諸将皆曰若值魏武王不令此賊至
今陛下将牢太過耳萇笑曰吾不如亡兄有四身長八
尺五寸臂垂過膝人望而畏之一也将十萬之衆與天
下爭衡望麾而進前無横陣二也温古知今講論道藝
收羅英雋三也董帥大衆上下咸恱人盡死力四也所