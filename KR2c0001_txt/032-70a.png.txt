損已多望勘㑹諸州初納兩税年絹布定估比類當今
時價加賤減貴酌取其中摠計合税之錢折為布帛之
數又曰夫地力之生物有大限取之有度用之有節則
常足取之無度用之無節則常不足生物之豐敗由天
用物之多少由人是以聖王立程量入為出雖遇災難
下無困窮理化既衰則乃反是量出為入不恤所無桀
用天下而不足湯用七十里而有餘是乃用之盈虚在
節與不節耳其三論長吏以増户加税闢田為課績其