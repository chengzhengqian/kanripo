詔赦湘東王繹王僧辯之罪衆咸笑之侯子鑒據姑孰
南洲以拒西師景遣其黨史安和等將兵二千助之三
月己巳朔景下詔欲自至姑孰又遣人戒子鑒曰西人
善水戰勿與争鋒往年任約之敗良為此也若得歩騎
一交必當可破汝但結營岸上引船入浦以待之子鑒
乃捨舟登岸閉營不出僧辯等停軍蕪湖十餘日景黨大喜告景曰西師畏吾之彊勢將遁矣不擊且失之景
乃復命子鑒為水戰之備丁丑僧辯至姑孰子鑒帥歩