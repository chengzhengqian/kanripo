騎三千貫城力戰大破之天穆吐沒兒皆走慶之進撃
虎牢爾朱世隆棄城走獲魏東中郎將辛纂魏主將出
避顥未知所之或勸之長安中書舍人高道穆曰關中
荒殘何可復往顥士衆不多乗虚深入由將帥不得其
人故能至此陛下若親帥宿衛高募重賞背城一戰臣
等竭其死力破顥孤軍必矣或恐勝負難期則車駕不
若渡河徵大將軍天穆大丞相榮各使引兵來㑹犄角
進討旬月之間必見成功此萬全之䇿也魏主從之甲