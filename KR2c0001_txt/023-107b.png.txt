營左右牽粲避賊粲不動叱子弟力戰遂與子尼及三
弟助警構從弟昂皆戰死親戚死者數百人仲禮方食
投箸被甲與其麾下百騎馳往救之與景戰於青塘大
破之斬首數百級沈淮水死者千餘人仲禮矟將及景
而賊將支伯仁自後斫仲禮中肩馬䧟於淖賊聚矟刺
之騎將郭山石救之得免仲禮被重瘡㑹稽人惠臶吮
瘡斷血故得不死自是景不敢復濟南岸仲禮亦氣衰
不復言戰矣邵陵王綸復收散卒與東揚州刺史臨城