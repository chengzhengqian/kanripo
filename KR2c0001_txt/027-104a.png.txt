為扞蔽金剛軍無蓄積以虜掠為資利在速戰我閉門
養鋭以挫其鋒分兵汾隰衝其心腹彼糧盡計窮自當
遁走當待此機未宜速戰孝基謀逃歸武周殺之
三年春正月將軍秦武通攻王行本於蒲坂行本出戰
而敗開門出降辛巳斬行本　宋金剛圍絳州　二月
劉武周遣兵冦潞州陷長子壺關潞州刺史郭子武不
能禦上以將軍河東王行敏助之行敏與子武不叶或
言子武將叛行敏斬子武以徇乙巳武周復遣兵冦潞