失一舸餘皆完備而返蕭斌遣沈慶之將五千人救𤣥
謨慶之曰𤣥謨士衆疲老冦虜已逼得數萬人乃可進
小軍輕徃無益也斌固遣之㑹𤣥謨遁還斌將斬之慶
之固諌曰佛狸威震天下控弦百萬豈𤣥謨所能當且
殺戰將以自弱非良計也斌乃止斌欲固守碻磝慶之
曰今青冀虚弱而坐守窮城若魏衆東過青東非國家
有也碻磝孤絶復作朱修之滑臺耳㑹詔使至不聼斌
等退師斌復召諸將議之並謂宜留慶之曰閫外之事