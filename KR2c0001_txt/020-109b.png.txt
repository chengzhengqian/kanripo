直往擒之若已彊盛可承制發并肆兵擊之對曰泰等
愚惑正由戀舊為此計耳非有深謀逺慮臣雖駑怯足
以制之願陛下勿憂雖有犬馬之疾何敢辭也帝笑曰
任城肯行朕復何憂遂授澄節銅虎竹使符御仗左右
仍行恒州事行至雁門雁門太守夜告云泰已引兵西
就平陽澄遽令進發右丞孟斌曰事未可量宜依勅召
并肆兵然後徐進澄曰泰既謀亂應據堅城而更迎陽
平度其所為當似勢弱泰既不相拒無故發兵非宜也