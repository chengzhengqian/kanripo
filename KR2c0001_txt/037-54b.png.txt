藩鎮受其命者什六七髙駢仍奉牋勸進初鳯翔節度
使李昌符與朱玫同謀立襄王既而玫自為宰相專權
昌符怒不受其官更通表興元詔加昌符檢校司徒朱
玫遣其将王行瑜将邠寧河西兵五萬追乘輿感義節
度使楊晟戰數却棄散闗走行瑜進屯鳯州是時諸道
貢賦多之長安不之興元從官衛士皆乏食上涕泣不
知為計杜讓能言於上曰楊復光與王重榮同破黄巢復
京城相親善復恭其兄也若遣重臣往諭以大義且