都指揮使朗州行營都統彦瑫入朗州境父老争以牛
酒犒軍曰百姓不願従亂望都府之兵久矣彦瑫厚賞
之戰艦過則運竹木以㫁其後是日馬希萼遣朗兵及
蠻兵六千戰艦百艘逆戰於湄州彦瑫乗風縦火以焚
其艦頃之風回反自焚彦瑫還走江路已㫁士卒戰及
溺死者數千人希廣聞之涕泣不知所為希廣平日罕
頒賜至是大出金帛以取悦於士卒或告天策左司馬
希崇流言惑衆反狀已明請殺之希廣曰吾自害其弟