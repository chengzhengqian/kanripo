子四子五相謂曰與兄俱出何面獨旋皆免胄赴賊子
四中稍洞胷而死子五傷脰還至塹一慟而絶景初至
建康謂朝夕可拔號令嚴整士卒不敢侵暴及屢攻不
克人心離沮景恐援兵四集一旦潰去又食石頭常平
諸倉既盡軍中乏食乃縱士卒掠奪民米及金帛子女
是後米一升直七八萬錢人相食餓死者什五六乙丑
景於城東西起土山驅迫士民不限貴賤亂加敺捶疲
羸者因殺以填山號哭動地民不敢竄匿並出從之旬