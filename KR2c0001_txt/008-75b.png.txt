公卿議曰高祖都關中十有一世光武官雒陽於今亦
十一世矣案石包䜟宜徙都長安以應天人之意百官
皆黙然司徒楊彪曰移都改制天下大事故盤庚遷亳
殷民胥怨昔關中遭王莽殘破故光武更都雒邑歴年
已久百姓安樂今無故捐宗廟棄園陵百姓驚動必有
糜沸之亂石包䜟妖邪之書豈可信用卓曰關中肥饒
故秦得并吞六國且隴右材木自出杜陵有武帝陶竈
并功營之可使一朝而辦百姓何足與議若有前却我