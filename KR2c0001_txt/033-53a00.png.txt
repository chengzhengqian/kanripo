地絶而復蘇自是不復與人言　夏四月上以神策軍
使白志貞為京城召募使募禁兵以討李希烈志貞請
諸甞為節度觀察都團練使者不問存沒並勒其子弟
帥奴馬自備資装從軍授以五品官貧者甚苦之人心
始揺　庚申加永平宣武河陽都統李勉淮西招討使
東都汝州節度使哥舒曜為之副以荆南節度使張伯
儀為淮西應援招討使山南東道節度使賈耽江西節度
使曹王臯為之副上督哥舒曜進兵曜至潁橋遇大