十三年西突厥咥利失可汗之臣俟利發與乙毗咄陸
可汗通謀作亂咥利失窮蹙逃犇鏺汗而死弩失畢部
落迎其弟子薄布特勒立之是為乙毗沙鉢羅葉護可
汗沙鉢羅葉護既立建庭於睢合水北謂之南庭自龜
兹鄯善且末吐火羅焉耆石史何穆康等國皆附之咄
陸建庭於鏃曷山西謂之北庭自厥越失拔悉彌駁馬
結骨火燖觸水昆等國皆附之伊列水為境
十四年侯君集之討髙昌也西突厥可汗遣其葉護屯