八年契丹牙官可突干驍勇得衆心李娑固猜畏欲去
之是嵗可突干舉兵擊娑固娑固敗奔營州營州都督
許欽澹遣安東都䕶薛泰帥驍勇五百與奚王李大酺
奉娑固以討之戰敗娑固李大酺皆為可突干所殺生
擒薛泰營州震恐許欽澹移軍入渝闗可突干立娑固
從父弟鬱干為主遣使請罪上赦可突干之罪以鬱干
為松漠都督以李大酺之弟魯蘇為饒樂都督
十年夏閏五月壬申張說如朔方巡邊己丑以餘姚縣