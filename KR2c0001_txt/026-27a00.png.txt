積並為行軍元帥將水陸三十萬伐高麗以尚書左僕
射高熲為漢王長史周羅㬋為水軍總管　夏六月丙
寅下詔黜高麗王元官爵漢王諒軍出臨渝關值水潦
餽運不繼軍中乏食復遇疾疫周羅㬋自東萊泛海趣
平壤城亦遭風船多飄沒秋九月己丑師還死者什八
九高麗王元亦惶懼遣使謝罪上表稱遼東糞土臣元
上於是罷兵待之如初百濟王昌遣使奉表請為軍導
帝下詔諭以高麗服罪朕已赦之不可致伐厚其使而