王邑晝夜戰罷極士死傷略盡馳入宫間闗至漸臺見
其子侍中睦解衣冠欲逃邑叱之令還父子共守莽軍
人入殿中聞莽在漸臺衆共圍之數百重臺上猶與相
射矢盡短兵接王邑父子惲王廵戰死莽入室下餔
時衆兵上臺苖訢唐尊王盛等皆死啇人杜吳殺莽校
尉東海公賔就斬莽首軍人分莽身節解臠分爭相殺
者數十人公賔就持莽首詣王憲憲自稱漢大將軍城
中兵數十萬皆屬焉舍東宫妻莽後宫乗其車服癸丑