漢戰不勝入壁漢軍及諸侯兵圍之數重項王夜聞漢
軍四面皆楚歌乃大驚曰漢皆已得楚乎是何楚人之
多也則夜起飲帳中悲歌忼慨泣數行下左右皆泣莫
能仰視於是項王乘其駿馬名騅麾下壯士騎從者八
百餘人直夜潰圍南出馳走平明漢軍乃覺之令騎將
灌嬰以五千騎追之項王渡淮騎能屬者纔百餘人至
陰陵迷失道問一田父田父紿曰左左乃䧟大澤中以故漢追及之項王乃復引兵而東至東城乃有二十八