䇿等軍名存實亡侍衛單寡請每軍募步兵四將每將
二百五十人騎兵一將百人合六千六百人選其壯健
者分畨侍衛從之令六軍諸衛副使京兆尹鄭元規立
格召募於市　　冬十月辛巳宿衛都指揮使朱友倫
與客擊毬於左軍墜馬而卒全忠悲怒疑崔𦙍故為之
凡與同戲者十餘人盡殺之遣其兄子友諒代典宿衛
　初崔𦙍假朱全忠兵力以誅宦官全忠既破李茂貞
併吞關中威震天下遂有簒奪之志𦙍懼與全忠外雖