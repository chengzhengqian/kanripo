上將云鎮州反覆終為子孫之患今悉以精兵付汝鎮
州雖以鐵為城必為我取之晉王命送于趙壬午晉王
進軍距柏鄉三十里遣周徳威等以胡騎迫梁營挑戰
梁兵不出癸未復進距柏鄉五里營于野河之北又遣
胡騎迫梁營馳射且詬之梁將韓勍等將步騎三萬分
三道追之鎧胄皆被繒綺鏤金銀光彩炫曜晉人望之
奪氣周徳威謂李存璋曰梁人志不在戰徒欲耀兵耳
不挫其鋭則吾軍不振乃徇于軍曰彼皆汴州天武軍