後舉李世民曰今禾菽被野何憂乏糧老生輕躁一戰
可擒李宻顧戀倉粟未遑逺畧武周與突厥外雖相附
内實相猜武周雖逺利太原豈可近忘馬邑本興大義
奮不顧身以救蒼生當先入咸陽號令天下今遇小敵
遽已班師恐從義之徒一朝解體還守太原一城之地
為賊耳何以自全李建成亦以為然淵不聽促令引發
世民將復入諫㑹日暮淵已寢世民不得入號哭於外
聲聞帳中淵召問之世民曰今兵以義動進戰則克退