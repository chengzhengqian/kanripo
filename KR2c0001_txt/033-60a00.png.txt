而食且不飽安能以微命拒白刅邪聞瓊林大盈二庫
金帛盈溢不如相與取之乃擐甲張旗鼔譟還趣京城
令言入辭尚在禁中聞之馳至長樂阪遇之軍士射令
言令言抱馬鬛突入亂兵呼曰諸君失計東征立功何
患不富貴乃為族滅之計乎軍士不聴以兵擁令言而
西上遽命賜帛人二匹衆益怒射中使又命中使宣慰
賊已至通化門外中使出門賊殺之又命出金帛二十
車賜之賊已入城喧聲浩浩不復可遏百姓狼狽駭走