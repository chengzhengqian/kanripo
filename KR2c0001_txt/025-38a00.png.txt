邕遂留晉陽并州將帥請於安徳王延宗曰王不為天
子諸人實不能為王出死力延宗不得已戊午即皇帝
位下詔曰武平孱弱政由宦豎斬關夜遁莫知所之王
公卿士猥見推逼今祇承寶位大赦改元徳昌以晉昌
王唐邕為宰相齊昌王莫多婁敬顯沐陽王和阿于子
右衛大將軍段暢開府儀同三司韓骨胡等為將帥敬
顯貸文之子也衆聞之不召而至者前後相屬延宗發
府藏及後宫羙女以賜將士籍没内參十餘家齊主聞