張濟為驃騎將軍皆封侯傕汜稠筦朝政濟出屯𢎞農
　初董卓入關説韓遂馬騰與共圖山東遂騰率衆詣
長安㑹卓死李傕等以遂為鎮西將軍遣還金城騰為
征西將軍遣屯郿
興平元年春正月甲子帝加元服　二月馬騰私有求
於李傕不獲而怒欲舉兵相攻帝遣使者和解之不從
韓遂率衆来和騰傕既而復與騰合諫議大夫种邵侍
中馬宇左中郎將劉範謀使騰襲長安己為内應以誅