以千計楊劉比至圍解城中無食已三日矣　王彦章
疾趙張亂攻及為招討使謂所親曰待我成功還當盡
誅姦臣以謝天下趙張聞之私相謂曰我輩寧死於沙
陀不可為彦章所殺相與恊力傾之段凝素疾彦章之
能而諂附趙張在軍中與彦章動相違戾百方沮撓之
惟恐其有功潛伺彦章過失以聞於梁主毎㨗奏至趙
張悉歸功於凝由是彦章功竟無成及歸楊村梁主信
䜛猶恐彦章旦夕成功難制徴還大梁使將兵㑹董璋