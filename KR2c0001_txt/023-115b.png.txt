曇朗恨之丁夘夜向曉勛曇朗於城西北樓引景衆登
城永安侯確力戰不能却乃排闥入啟上云城已䧟上安
卧不動曰猶可一戰乎對曰不可上歎曰自我得之自
我失之亦復何恨因謂確曰汝速去語汝父勿以二宫為
念因使慰勞在外諸軍俄而景遣王偉入文徳殿奉謁
上命褰簾開户引偉入偉拜呈景啟稱為姦佞所蔽領
衆入朝驚動聖躬今詣闕待罪上問景何在可召來景
入見於太極東堂以甲士五百人自衛景稽顙殿下典