於沙橋劉毅遣廣武将軍唐興助之臨陣斬振復取江
陵甲午帝至建康乙未百官詣闕請罪詔令復職尚書
殷仲文以朝廷音樂未僃言於劉裕請治之裕曰今日
不暇給且性所不觧仲文曰好之自觧裕曰正以解則
好之故不習耳庚子以琅邪王徳文為大司馬武陵王
遵為太保劉裕為侍中車騎将軍都督中外諸軍事徐
青二州刺史如故劉毅為左将軍何無忌為右将軍督
豫州楊州五郡軍事豫州刺史劉道規為輔國将軍督