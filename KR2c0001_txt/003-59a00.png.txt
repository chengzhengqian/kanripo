在所帝親見視其創嗟歎之拜為中郎漢復使因杅将
軍敖出西河與彊弩都尉路博徳㑹涿涂山無所得初
李廣有孫陵為侍中善騎射愛人下士帝以為有廣之
風拜騎都尉使将丹陽楚人五千人教射酒泉張掖以
備胡及貳師擊匈奴上詔陵欲使為貳師将輜重陵叩
頭自請曰臣所将屯邊者皆荆楚勇士竒材劒客也力
扼虎射命中願得自當一隊到蘭于山南以分單于兵
毋令專鄉貳師軍上曰将惡相屬邪吾發軍多無騎予