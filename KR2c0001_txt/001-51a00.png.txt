至於趙王之子孫為侯者其繼有在者乎曰無有曰此
其近者禍及其身逺者及其子孫豈人主之子侯則不
善哉位尊而無功奉厚而無勞而挾重器多也今媼尊
長安君之位而封之以膏腴之地多與之重器而不及
今令有功於國一旦山陵崩長安君何以自託於趙哉
太后曰諾恣君之所使之於是為長安君約車百乗質
於齊齊師乃出秦師退　齊襄王薨/子建立
五十一年秦武安君伐韓拔九城斬首五萬