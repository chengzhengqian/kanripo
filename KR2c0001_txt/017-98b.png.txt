為患且結好於我攻之不義吕光衰髦嗣子微弱纂𢎞
雖有才而内相猜忌若使浩舋亷川乗虛逓出彼必疲
于奔命不過二年兵勞民困則姑臧可圖也姑臧舉則
二㓂不待攻而服矣烏孤曰善　　夏六月烏孤以利
鹿孤為涼州牧鎮西平召車騎大将軍傉檀入錄府國
事　　秋八月武威王秃髪烏孤醉走馬傷脇而卒遺
令立長君國人立其弟利鹿孤謚烏孤曰武王廟號烈
祖利鹿孤大赦徙治西平