卜宅土中綱條粗舉唯南冦未平安能效近世天子下
帷於深宫之中乎朕今南征决矣但未知早晚之期比
來術者皆云今往必克此國之大事宜君臣各盡所見
勿以朕先言而依違於前同異於後也李冲對曰凡用
兵之法宜先論人事後察天道今卜筮雖吉而人事未
備遷都尚新秋榖不稔未可以興師旅如臣所見宜俟
來秋帝曰去十七年朕擁兵二十萬此人事之盛也而
天時不利今天時既從復云人事未備如僕射之言是