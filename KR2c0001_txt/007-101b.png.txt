成違矯舊政善則稱已過則歸君斥逐近臣不得侍送
作威作福莫固之甚矣夫子罪莫大於累父臣惡莫深
於毁君固之過釁事合誅辟書奏冀以白太后使下其
書太后不聼　冬十一月永昌太守劉君世鑄黄金為
文蛇以獻大將軍冀益州刺史种暠紏發逮捕馳傳上
言冀由是恨暠㑹巴郡人服直聚黨数百人自稱天王
暠與太守應承討捕不克吏民多被傷害冀因此䧟之
傳逮暠承李固上䟽曰臣伏聞討捕所傷本非暠承之