未鳯翔百官蕭遘等罪状田令孜及其黨韋昭度請誅
之初昭度因供奉僧澈結宦官得為相澈師知𤣥鄙澈
所為昭度每與同列詣知𤣥皆拜之知𤣥揖使詣澈啜
茶山南西道監軍馮翊嚴遵美迎上於西縣丙申車駕
至興元戊戌以御史大夫孔緯翰林學士承㫖兵部尚
書杜讓能並為兵部侍郎同平章事保鑾都將李鋋等
敗邠軍於鳯州詔加王重榮應接糧料使使調本道榖
十五萬斛以繼國用重榮表稱令孜未誅不奉詔以尚