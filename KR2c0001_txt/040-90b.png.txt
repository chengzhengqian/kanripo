為糧乃謂晉將曰出降懼死請擐甲執兵而降事定而
釋之晉將許之其衆三千人出降既釋甲圍而殺之盡
殪晉王以毛璋為貝州刺史于是河北皆入于晉惟黎
陽為梁守　晉王如魏州　　冬十月晉王遣使如吴
㑹兵以擊梁十一月吳以行軍副使徐知訓為淮
北行營都招討使及朱瑾等将兵趣宋亳與晉相應既
渡淮移檄州縣進圍潁州
三年春正月詔宣武節度使袁象先救潁州既至呉引