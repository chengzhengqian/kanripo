守大驚既而嘆曰生子當如李亞子克用為不亡矣至
如吾兒豚犬耳詔所在安集散兵周徳威李存璋乘勝
進趣澤州刺史王班素失人心衆不為用龍虎統軍牛
存節自西都將兵接應夾寨潰兵至天井闗謂其衆曰
澤州要害地不可失也雖無詔旨當救之衆皆不欲曰
晉人勝氣方鋭且衆寡不敵存節曰見危不救非義也
畏敵強而避之非勇也遂舉策引衆而前至澤州城中
人已縦火諠譟欲應晉王班閉牙城自守存節至乃定