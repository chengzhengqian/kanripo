王氏宗族延喜以下少長五十餘人皆殺之葬閩主曦
諡曰睿文廣武明聖元徳隆道大孝皇帝廟號景宗以
重遇總六軍禮部尚書判三司鄭元弼抗辭不屈黜歸
田里將犇建州文進殺之文進下令出宫人罷營造以
反曦之政殷主延政統軍使吳成義將兵討文進不克
文進加樞宻使鮑思潤同平章事以羽林統軍使黄紹
頗為泉州刺史左軍使程文緯為漳州刺史汀州刺史
同安許文稹舉郡降之　　夏四月朱文進遣使如唐