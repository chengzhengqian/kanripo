唐高祖武德元年夏四月蕭銑即皇帝位置百官凖梁
室故事謚其從父琮為孝靖皇帝祖巖為河間忠烈王
父璿為文憲王封董景珍等功臣七人皆為王遣宋王
楊道生撃南郡下之徙都江陵修復園廟引岑文本為
中書侍郎使典文翰委以機宻又使魯王張繡徇嶺南
隋將張鎮周王仁壽等拒之既而聞煬帝遇弑皆降於
銑欽州刺史寗長真亦以鬱林始安之地附於銑漢陽
太守馮盎以蒼梧高涼珠崖畨禺之地附於林士𢎞銑