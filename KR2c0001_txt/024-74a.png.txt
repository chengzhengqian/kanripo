中沈没久之復令引出謂曰吾何如桀紂集曰向來彌
不及矣帝又令沈之引出更問如此數四集對如初帝
大笑曰天下有如此癡人方知龍逢比干未是俊物遂
釋之頃之又被引入見似有所諫帝令將出要斬其或
斬或赦莫能測焉内外各懐怨毒而素能黙識彊
記加以嚴斷羣下戰慄不敢為非又能委政楊愔愔總
攝機衡百度脩敕故時人皆言主昏於上政清於下
秋八月庚申齊主將西巡百官辭於紫陌帝使矟騎圍