拔之有軍士告稱阿那肱遣臣招引西軍齊主令侍中
斛律孝卿檢校孝卿以為妄還至晉陽阿那肱腹心復
告阿那肱謀反又以為妄斬之乙夘齊王詔安徳王延
宗廣寧王孝珩募兵延宗入見齊主告以欲向北朔州
延宗泣諌不從密遣左右先送皇太后太子於北朔州
丙辰周主與齊王憲㑹於介休齊開府儀同三司韓建
業舉城降以為上柱國封郇公是夜齊主欲遁去諸將
不從丁巳周師至晉陽齊主復大赦改元隆化以安徳