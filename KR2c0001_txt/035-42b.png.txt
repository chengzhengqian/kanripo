反事浮汎仇士良等不悦由是不得為相時坊市剽掠
者猶未止命左右神策將楊鎮靳遂良等各將五百人
分屯通衢擊鼓以警之斬十餘人然後定賈餗變服潛
民間經宿自知無所逃素服乗驢詣興安門自言我宰
相賈餗也為姧人所汚可送我詣兩軍門者執送西軍
李孝本改衣緑猶服金帶以㡌鄣面單騎犇鳳翔至咸
陽西追擒之甲子以右僕射鄭覃同平章事李訓素與
終南僧宗密善徃投之宗密欲剃其髪而匿之其徒不