十一年春正月戊申拓跋珪大㑹於牛川即代王位改
元登國以長孫嵩為南部大人叔孫普洛為北部大人
分治其衆以上谷張衮為左長史許謙為右司馬廣甯
王建代人和跋叔孫建庾岳等為外朝大人奚牧為治
民長皆掌宿衛及參軍國謀議長生道生賀毗等侍從
左右出納教命王建娶代王什翼犍之女岳和辰之弟
道生嵩之從子也　二月代王珪徙居定襄之盛樂務
農息民國人恱之　三月劉顯自善無南走馬邑其族