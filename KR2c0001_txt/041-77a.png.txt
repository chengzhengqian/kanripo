之日殺千計而攻之不止周徳威遣閒使詣晉王吿急
王方與梁相持河上欲分兵則兵少欲勿救恐失之憂
形於色謀於諸將獨李嗣源李存審閻寳勸王救之王
喜曰昔太宗得一李靖猶擒頡利今吾有猛將三人復
何憂哉存審寳以為虜無輜重勢不能久俟其野無所
掠食盡自還然後踵以擊之李嗣源曰周徳威社稷之
臣今幽州朝夕不保恐變生於中何暇待敵之衰臣請
身為前鋒以赴之王曰公言是也即日命治兵夏四月