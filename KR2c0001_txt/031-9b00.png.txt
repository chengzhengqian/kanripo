采之可以富國主上未之知也他日適之因奏事言之
上以問林甫對曰臣久知之但華山陛下本命王氣所
在鑿之非宜故不敢言上以林甫為愛已薄適之慮事
不熟謂曰自今奏事宜先與林甫議之無得輕説適之
由是束手矣適之既失恩韋堅失權益相親密林甫愈
惡之初太子之立非林甫意林甫恐異日為已禍常有
動揺東宫之志而堅又太子之妃兄也皇甫惟明嘗為
忠王友時破吐蕃入獻捷見林甫專權意頗不平時因