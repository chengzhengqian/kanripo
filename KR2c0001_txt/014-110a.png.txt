輕騎邀之既合而陽走誘致平地然後可擊也恪従之
魏兵還就平地恪分軍為三部謂諸將曰閔性輕鋭又
自以衆少必致死於我我厚集中軍之陳以待之俟其
合戰卿等従旁擊之無不克矣乃擇鮮卑善射者五千
人以鐵鎖連其馬為方陳而前閔所乗駿馬曰朱龍日
行千里閔左操雙刃矛右執鉤㦸以擊燕兵斬首三百
餘級望見大幢知其為中軍直衝之燕兩軍従旁夾擊
大破之圍閔數重閔潰圍東走二十餘里朱龍忽斃為