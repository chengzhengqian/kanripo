為彦佐之副俟至軍中令代之乙巳以雄為晉絳行營
節度副使仍詔彦佐進屯翼城劉稹上表自陳亡父從
諌為李訓雪寃言仇士良罪惡由此為權倖所疾謂臣
父潛懐異志臣所以不敢舉族歸朝乞陛下稍垂寛察
活臣一方何𢎞敬亦為之奏雪皆不報李回至河朔何
𢎞敬王元逵張仲武皆具櫜鞬郊迎立於道左不敢令
人控馬讓制使先行自兵興以來未之有也回明辯有
膽氣三鎮無不奉詔　王元逵奏㧞宣務柵擊堯山劉