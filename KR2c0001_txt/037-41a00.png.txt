将兵救華州李克用王重榮引兵逆戰于零口破之克
用進軍渭橋騎軍在渭北克用每夜令其将薛志勤康
君立潜入長安燔積聚斬虜而還賊中大驚　己丑以
河中行營招討副使朱全忠為宣武節度使俟克復長
安令赴鎮　癸巳李克用等㧞華州黄揆棄城走
夏四月李克用與忠武將龎從河中將白志遷等引兵
先進與黄巢軍戰于渭南一日三戰皆㨗義成義武等
諸軍繼之賊衆大犇甲辰克用等自光泰門入京師黄