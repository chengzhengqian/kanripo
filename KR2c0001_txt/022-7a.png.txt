主弗許命鎖送洛陽申以家人之訓行至野王高肇宻
使人殺之諸子至洛魏主皆赦之魏主將屠李氏中書
令崔光諫曰李氏方姙刑至刳胎乃桀紂所為酷而非
法請俟産畢然後行刑從之李平捕愉餘黨千餘人將
盡殺之録事參軍高顥曰此皆脅從前既許之原免矣
宜為表陳平從之皆得免死顥祐之孫也濟州刺史高
植帥州軍撃愉有功當封植不受曰家荷重恩為國致
效乃其常節何敢求賞植肇之子也加李平散騎常侍