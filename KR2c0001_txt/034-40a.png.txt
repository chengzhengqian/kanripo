裴垍引與語為言為臣之義微動其心翊元遂輸誠言
從史隂謀及可取之狀垍令翊元還本軍經營復來京
師遂得其都知兵馬使烏重𦙍等欵要垍言於上曰從
史狡猾驕狠必且為亂今聞其與承璀對營視承璀如
嬰兒往來殊不設備失今不取後雖興大兵未可以嵗
月平也上初愕然熟思良久乃許之從史性貪承璀盛
陳竒玩視其所欲稍以遺之從史喜益相昵狎甲申承
璀與行營兵馬使李聽謀召從史入營博伏壯士於幕