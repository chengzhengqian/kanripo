景遣石城公大款以詔命解外援軍栁仲禮召諸將議
之邵陵王綸曰今日之命委之將軍仲禮熟視不對裴
之髙王僧辯曰將軍擁衆百萬致宫闕淪沒正當悉力
決戰何所多言仲禮竟無一言諸軍乃隨方各散南兖
州刺史臨城公大連湘東世子方等鄱陽世子嗣北兖
州刺史湘潭侯退呉郡太守袁君正晉陵太守陸經等
各還本鎮君正昻之子也邵陵王綸奔㑹稽仲禮及弟
敬禮羊鴉仁王僧辯趙伯超並開營降軍士莫不歎憤