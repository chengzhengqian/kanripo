初起兵遣使告梁州刺史甘卓約與之俱下卓許之及
敦升舟而卓不赴使參軍孫雙詣武昌諌止敦敦驚曰
甘侯前與吾語云何而更有異正當慮吾危朝廷耳吾
今但除姦凶若事濟當以甘侯作公雙還報卓意狐疑
或説卓且偽許敦待敦至都而討之卓曰昔陳敏之亂
吾先従而後圖之論者謂吾懼逼而思變心常愧之今
若復爾何以自明卓使人以敦㫖告順陽太守魏該該
曰我所以起兵拒胡賊者正欲忠於王室耳今王公舉