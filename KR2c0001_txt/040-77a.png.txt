聞之愈怒命師厚晝夜急攻丙戌拔之無問老㓜盡殺
之流血盈城初帝引兵度河聲言五十萬晉忻州刺史
李存審屯趙州患兵少禆將趙行實請入土門避之存
審不可及賀徳倫攻蓨縣存審謂史建瑭李嗣肱曰吾
王方有事幽薊無兵此來南方之事委吾輩數人今蓨
縣方急吾輩安得坐而視之使賊得蓨縣必西侵深冀
患益深矣當與公等以竒計破之存審乃引兵扼下博
橋使建瑭嗣肱分道擒生建瑭分其麾下為五隊隊各