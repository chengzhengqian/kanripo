愛他姬諸吕女怒去讒之於太后曰王言呂氏安得王
太后百嵗後吾必擊之太后以故召趙王趙王至置邸
不得見令衛圍守之弗與食其羣臣或竊饋輒捕論之
丁丑趙王餓死　二月徙梁王恢為趙王吕王産為梁
王梁王不之國為帝太傅　吕嬃女為將軍營陵侯劉
澤妻澤者髙祖從祖昆弟也齊人田生為之說大謁者
張卿曰諸吕之王也諸大臣未大服今營陵侯澤諸劉
最長今卿言太后王之吕氏王益固矣張卿入言太后