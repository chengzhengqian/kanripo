敢諫者惟越王𢎞昌及内常侍畨禺吳懐恩屢諫不聽
常猜忌諸弟每宴集令宦者守門羣臣宗室皆露索然
後入晉王𢎞熈欲圖之乃盛飾聲伎娛悦其意以成其
惡漢主好手搏𢎞熈令指揮使陳道庠引力士劉思潮
譚令禋林少彊林少良何昌延等五人習手搏於晉府
漢主聞而悦之丙戌與諸王宴于長春宫觀手搏至夕
罷宴漢主大醉𢎞熈使道庠思潮等掖漢主因拉殺之
盡殺其左右明旦百官諸王莫敢入宫越王𢎞昌帥諸