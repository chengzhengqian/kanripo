為君計莫若承義師之檄移告傍郡茍在有心誰不響
應此上䇿也如其不能可躬帥向義之徒詳擇水陸之
便致身南歸亦其次也僧達乃自侯道南犇逢武陵王
於鵲頭王即以為長史僧達𢎞之子也王初發尋陽沈
慶之謂人曰王僧達必来赴義人問其故慶之曰吾見
其在先帝前議論開張執意明决以此言之其至必也
栁元景以舟艦不堅憚於水戰乃倍道兼行丙辰至江
寕歩上使薛安都帥鐡騎耀兵於淮上移書朝士為陳