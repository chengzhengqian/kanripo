原夷夏雜居戍兵所聚未敢離鎮三以應有貢物值契
丹將劉九一軍自土門西入屯於南川城中憂懼俟召
還此軍道路始通可以入貢契丹主賜詔褒美及進畫
親加兒字於知逺姓名之上仍賜以木柺胡法優禮大
臣則賜之如漢賜几杖之比惟偉王以叔父之尊得之
知逺又遣北都副留守太原白文珂入獻竒繒名馬契
丹主知知逺觀望不至及文珂還使謂知逺曰汝不事
南朝又不事北朝意欲何所俟邪蕃漢孔目官郭威言