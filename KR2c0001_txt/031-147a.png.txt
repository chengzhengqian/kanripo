隅城欲貯軍糧期一日畢朝義築畢未泥思明至詬怒
之令左右立馬監泥斯須而畢思明又曰俟克陜州終
斬此賊朝義憂懼不知所為思明在鹿橋驛令腹心曹
將軍將兵宿衛朝義宿於逆旅其部將駱悦蔡文景説
朝義曰悦等與王死無日矣自古有廢立請召曹將軍
謀之朝義俛首不應悦等曰王茍不許悦等今歸李氏
王亦不全矣朝義泣曰諸君善為之勿驚聖人悦等乃
令許叔冀之子季常召曹將軍至則以其謀告之曹將