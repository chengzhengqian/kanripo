又自求朝廷節鉞及明公封爵然則輕重之權皆在羣
下矣借使明公自請豈不可邪知祥大悟更令昊為已
草表請行墨制補兩川刺史已下又表請以季良等五
留後為節度使初安重誨欲圖兩川自知祥殺李嚴每
除刺史皆以東兵衛送之小州不减五百人夏魯竒李
仁矩武䖍裕各數千人皆以牙隊為名及知祥克遂閬
利䕫黔梓六鎮得東兵無慮三萬人恐朝廷徵還表請
其妻子　　九月孟知祥命其子仁贊攝行軍司馬兼