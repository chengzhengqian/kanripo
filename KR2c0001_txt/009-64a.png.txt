甞不以尊漢為辭以魏武之暴戾疆伉加有大功於天
下其蓄無君之心久矣乃至沒身不敢廢漢而自立豈
其志之不欲哉猶畏名義而自抑也由是觀之教化安
可慢風俗安可忽哉
魏文帝黄初元年春正月武王至洛陽庚子薨王知人
善察難眩以偽識㧞竒才不拘㣲賤隨能任使皆獲其
用與敵對陳意思安閒如不欲戰然及至决機乗勝氣
勢盈溢勲勞宜賞不吝千金無功望施分毫不與用法