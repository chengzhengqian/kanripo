自御史大夫入為將軍不獲宰相之封六月乙巳封音
為安陽侯
三年王氏五侯爭以奢侈相尚成都侯商稱病欲避暑
從上借明光宫後又穿長安城引内灃水注第中大陂
以行船立羽蓋張周帷楫棹越歌上幸商第見穿城引
水意恨内衘之未言後微行出過曲陽侯第又見園中
土山漸臺象白虎殿於是上怒以讓車騎將軍音商根
兄弟欲自黥劓以謝太后上聞之大怒乃使尚書責問