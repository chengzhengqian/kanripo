主上老病太子闇弱太原公凶悍一旦不諱禍亂必起
吾二人久居内要彼常切齒将為誅首矣田胡王乞基
部落最彊二苑之人多其舊衆吾欲與公舉大事推乞
基為主二苑之衆盡我有也得城之後徐更議之詳從
之黁夜以二苑之衆燒洪範門使詳為内應事泄詳被
誅黁遂據東苑以叛民間皆言聖人起兵事無不成從
之者甚衆凉王光召太原公纂使討黁纂司馬楊統謂
其從兄柏曰郭黁舉事必不虚發吾欲殺纂推兄為主