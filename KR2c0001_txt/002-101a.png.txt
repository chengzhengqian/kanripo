今兵西向治之何益且盎不宜有謀錯猶豫未决人有
告盎盎恐夜見竇嬰為言吳所以反願至前口對狀嬰
入言上乃召盎盎入見上方與錯調兵食上問盎今吳
楚反於公意何如對曰不足憂也上曰吳王即山鑄錢
煮海為鹽誘天下豪傑白頭舉事此其計不百全豈發
虖何以言其無能為也對曰吳銅鹽之利則有之安得
豪傑而誘之誠令吳得豪傑亦且輔而為誼不反矣吳
所誘皆亡賴子弟亡命鑄錢姦人故相誘以亂錯曰盎