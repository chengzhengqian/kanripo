大將軍都督征討諸軍事假黄鉞時衍次楊口和帝遣
御史中丞宗夬勞軍寧朔將軍新野庾域諷夬曰黄鉞
未加非所以總帥侯伯夬返西臺遂有是命薛元嗣遣
軍主沈難當帥輕舸數千亂流來戰張恵紹等擊擒之
癸丑東昏侯以豫州刺史陳伯之為江州刺史假節都
督前鋒諸軍事西擊荆雍　夏四月蕭衍出沔命王茂蕭
頴達等進軍逼郢城薛元嗣不敢出諸將欲攻之衍不
許　五月東昏侯遣軍主吳子陽陳虎牙等十三軍救