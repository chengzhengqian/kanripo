之云俟三輔事寧别有進止　秋七月王行瑜進攻
興州感義節度使楊晟棄鎮走據文州詔保鑾都將李
鋋扈蹕都將李茂真陳佩屯大唐峰以拒之茂真博野
人本姓宋名文通以功賜姓名　九月朱玫將張行
實攻大唐峰李鋋等撃却之金吾將軍滿存與邠軍戰
破之復取興州進守萬仞寨　長安百官太子太師裴璩等勸進于襄王煴冬十月煴即皇帝位改元建貞遥
尊上為太上元皇聖帝　十一月田令孜至成都請尋