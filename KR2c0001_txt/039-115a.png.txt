温諸子皆弱温乃以知誥代知訓執吳政沈朱瑾尸於
雷塘而滅其族瑾之殺知訓也泰寧節度使米志誠從
十餘騎問瑾所向聞其已死乃歸宣諭使李儼貧困寓
居海陵温疑其與瑾通謀皆殺之嚴可求恐志誠不受
命詐稱袁州大破楚冀將吏皆入賀伏壯士於㦸門擒
志誠斬之并其諸子　秋七月吳徐温入朝于廣陵疑
諸將皆預朱瑾之謀欲大行誅戮徐知誥嚴可求具陳
徐知訓過惡所以致禍之由温怒稍解乃命網瑾骨於