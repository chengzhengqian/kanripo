大將軍隆言於寳曰涉珪雖屢獲小利然頓兵經年凶
勢阻屈士馬死傷大半人心思歸諸部離解正是可破
之時也加之舉城思奮若因我之銳乗彼之衰徃無不
克如其持重不決將卒氣喪日益困逼事久變生後雖
欲用之不可得也寳然之而衛大將軍麟每沮其議隆
成列而罷者前後數四寶使人請於魏王珪欲還其弟
觚割常山以西皆與魏以求和珪許之既而寶悔之己
酉珪如盧奴辛亥復圍中山燕將士數千人俱自請於