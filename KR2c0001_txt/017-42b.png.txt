阿裕牋白武陵主迎還復位　桓𤣥兄子歆引氐帥楊
秋㓂歴陽魏詠之帥諸葛長民劉敬宣劉鍾共擊破之
斬楊秋於練固𤣥使武衛将軍庾雅祖江夏太守桓道
恭帥數千人就何澹之等共守湓口何無忌劉道規至
桑落洲庚戌澹之等引舟師逆戰澹之常所乗舫羽儀
旗幟甚盛無忌曰賊帥必不居此欲詐我耳宜急攻之
衆曰澹之不在其中得之無益無忌曰今衆寡不敵戰
無全勝澹之既不居此舫戰士必弱我以勁兵攻之必