戾園孝武久乃覺寤雖追前失悔之何及今皇太子方
十嵗未習保傅之教可遽責乎書奏不省　九月丁酉
廢皇太子保為濟隂王居於徳陽殿西鍾下來厯乃要
結光禄勲祋諷宗正劉瑋將作大匠薛皓侍中閭丘𢎞
陳光趙代施延大中大夫九江朱倀等十餘人俱詣鴻
都門證太子無過帝與左右患之乃使中常侍奉詔脅
羣臣曰父子一體天性自然以義割恩為天下也厯諷
等不識大典而與羣小共為讙譁外見忠直而内希後