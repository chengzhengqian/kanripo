咸康三年趙将李穆納拓跋翳槐于大甯其故部落多
歸之代王紇那奔燕國人復奉翳槐為代王翳槐城盛
樂而居之四年代王翳槐之弟什翼犍質於趙翳槐疾病命諸大
人立之翳槐卒諸大人梁盖等以新有大故什翼犍在
逺來未可必比其至恐有變亂謀更立君而翳槐次弟
屈剛猛多詐不如屈弟孤仁厚乃相與殺屈而立孤孤
不可自詣鄴迎什翼犍請身留為質趙王虎義而俱遣