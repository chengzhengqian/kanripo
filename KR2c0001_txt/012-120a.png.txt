績徹去御座瞻叱之曰帝座上應列星敢動者斬王為
之改容奉朝請周嵩上䟽曰古之王者義全而後取讓
成而後得是以享世長久重光萬載也今梓宫未返舊
京未清義夫泣血士女遑遑宜開延嘉謀訓卒厲兵先
雪社稷大耻副四海之心則神器將安適哉由是忤㫖
出為新安太守又坐怨望抵罪嵩顗之子也丙辰王即
皇帝位百官皆陪列帝命王導升御牀共坐導固辭曰
若太陽下同萬物蒼生何由仰照帝乃止大赦改元文