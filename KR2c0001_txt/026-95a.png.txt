斯榮足矣殪商辛於牧野所不忍言執子嬰於咸陽未
敢聞命汾晉左右尚須安輯孟津之㑹未暇卜期宻得
書甚喜以示將佐曰唐公見推天下不足定矣自是信
使往來不絶雨乆不止淵軍中糧乏劉文静未返或傳
突厥與劉武周乗虚襲晉陽淵召將佐謀北還裴寂等
皆曰宋老生屈突通連兵據險未易猝下李宻雖云連
和姦謀難測突厥貪而無信唯利是視武周事胡者也
太原一方都㑹且義兵家屬在焉不如還救根本更圖