晉王為方陳于西北存審為方陳于東南鄩為圎陳于
其中間四面受敵合戰良久梁兵大敗鄩引數十騎突
圍走梁步卒凡七萬晉兵環而擊之敗卒登木木枝為
之折追至河上殺溺殆盡鄩收散卒自黎陽渡河保滑
州匡國節度使王檀宻疏請發闗西兵襲晉陽帝從之
發河中陜同華諸鎮兵合三萬出隂地闗奄至晉陽城
下晝夜急攻城中無備發諸司丁匠及驅市人乗城拒
守城幾陷者數四張承業大懼代北故將安金全退居