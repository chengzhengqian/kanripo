將與路中大夫盟曰若反言漢已破矣齊趣下三國不
且見屠路中大夫既許至城下望見齊王曰漢已發兵
百萬使太尉亞夫擊破吳楚方引兵救齊齊必堅守無
下三國將誅路中大夫齊初圍急隂與三國通謀約未
定㑹路中大夫從漢來其大臣乃復勸王無下三國㑹
漢將欒布平陽侯等兵至齊擊破三國兵解圍已後聞
齊初與三國有謀將欲移兵伐齊齊孝王懼飲藥自殺
膠西膠東菑川王各引兵歸國膠西王徒跣席槀飲水