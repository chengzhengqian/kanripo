馬燧軍于寳鼎敗懐光兵扵陶城斬首萬餘級分兵會
渾瑊逼河中　夏四月丁丑以曹王臯為荆南節度使李
希烈將李思登以隨州降之　壬午馬燧渾瑊破李懐
光兵扵長春宫南遂掘塹圍宫城懐光諸將相繼來降
詔以燧瑊為招撫使　五月丙申劉洽更名𤣥佐　韓
逰請兵扵渾瑊共取朝邑李懐光將閻晏欲爭之士
卒指邠軍曰彼非吾父兄則吾子弟柰何以白刃相向
乎語甚囂晏遽引兵去懐光知衆心不從乃詐稱欲歸