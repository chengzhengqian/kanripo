終無征伐之期也冦戎咫尺異曰將為社稷之憂朕何
敢自安若秋行不㨗諸君當盡付司冦不可不盡懐也
四年六月壬戌魏發冀定瀛相濟五州兵二十萬將入
冦　八月丙辰魏詔中外戒嚴　甲戌魏講武於華林
園庚辰軍發洛陽使吏部尚書任城王澄居守以御史
中尉李彪兼度支尚書與僕射李冲㕘治留臺事假彭
城王勰中軍大將軍勰辭曰親踈並用古之道也臣獨
何人頻煩寵授昔陳思求而不允愚臣不請而得何否