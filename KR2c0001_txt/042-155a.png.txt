故覺責授國子博士宣州安置徵古削奪官爵賜自盡
黨與皆不問遣使告于周
六年春正月唐宋齊丘至九華山唐主命鎖其第穴牆
給飲食齊丘歎曰吾昔獻謀幽讓皇帝族於泰州宜其及
此乃縊而死諡曰醜繆　　夏六月唐清源節度使留從
效遣使入貢請置進奏院於京師直𨽻中朝戊寅詔報
以江南近服方務綏懷卿乆奉金陵未可改圖若置抵
上都與彼抗衡受而有之罪在於朕卿逺修職貢足表