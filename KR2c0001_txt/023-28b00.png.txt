東魏左丞楊檦自言父猛嘗為邵郡白水令知其豪傑
請往説之以取邵郡泰許之檦乃與土豪王覆憐等舉
兵収邵郡守程保及縣令四人斬之表覆憐為郡守遣
諜説諭東魏城堡旬月之間歸附甚衆　閏九月東魏
丞相歡將兵二十萬自壺口趣蒲津使高敖曹將兵三
萬出河南時關中饑魏丞相泰所將將士不滿萬人館
糓於恒農五十餘日聞歡將濟河乃引兵入關高敖曹
遂圍恒農歡右長史薛琡言於歡曰西賊連年饑饉故