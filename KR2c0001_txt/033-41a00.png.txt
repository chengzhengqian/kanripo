劉怦将兵屯要害以備之孝忠完城礪兵獨居彊寇之
間莫之能屈滔将步騎二萬五千發深州至束鹿詰旦
将行吹角未畢士卒忽大亂諠譟曰天子令司徒歸幽
州柰何違敇南救田悅滔大懼走入驛後堂避匿蔡雄
與兵馬使宗頊等矯謂士卒曰汝軰勿喧聴司徒傳令
衆稍止雄又曰司徒将發范陽恩㫖令得李惟兵州縣
即有之司徒以幽州少絲纊故與汝曹竭力血戰以取
深州冀得其絲纊以寛汝曹賦率不意國家無信復以