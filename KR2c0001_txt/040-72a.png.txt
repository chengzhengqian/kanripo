匡衛都指揮使李建及曰賊過橋則不可復制矣建及
選卒二百援槍大譟力戰却之建及許州人姓王李罕
之之假子也晉王登高丘以望曰梁兵爭進而囂我兵
整而静我必勝戰自己至午勝負未決晉王謂周徳威
曰兩軍已合勢不可離我之興亡在此一舉我為公先
登公可繼之徳威叩馬而諫曰觀梁兵之勢可以勞逸
制之未易以力勝也彼去營三十餘里雖挾糗糧亦不
暇食日昳之後飢渇内迫矢刃外交士卒勞倦必有退