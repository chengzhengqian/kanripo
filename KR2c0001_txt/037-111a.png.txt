二年夏四月李神福圍廬州甲午楊行宻自将詣廬州
田頵自宣州引兵㑹之　秋七月丁亥楊行密克廬
州斬蔡儔左右請發儔父母冢行宻曰儔以此得罪吾
何為效之　　八月丙辰楊行宻遣田頵将宣州兵二
萬攻歙州歙州刺史裴樞城守乆不下時諸将為刺史
者多貪暴獨池州團練使陶雅寛厚得民歙人曰得陶
雅為刺史請聴命行宻即以雅為歙州刺史歙人納之
雅盡禮見樞送之還朝樞遵慶之曽孫也　冬十月