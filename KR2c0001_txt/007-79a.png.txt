之使江都誤為一拜而嫣受歐刀之誅臣願明主嚴天
元之尊正乾剛之位不宜復令女使干錯萬機重察左
右得無石顕泄漏之姦尚書納言得無趙昌譖崇之詐
公卿大臣得無朱慱阿傅之援外屬近戚得無王鳯害
商之謀若國政一由帝命王事毎决於己則下不得偪
上臣不得干君常雨大水必當霽止四方衆異不能為
害書奏不省
二年夏四月戊子爵乳母王聖為野王君　冬十月甲