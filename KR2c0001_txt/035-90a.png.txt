李德裕言於上曰臣見曏日河朔用兵諸道利於出境
仰給度支或隂與賊通借一縣一柵據之自以為功坐
食轉輸延引歲時今請賜諸軍詔㫖令王元逵取邢州
何𢎞敬取洺州王茂元取澤州李彦佐劉沔取潞州毋
得取縣上從之晉絳行營節度使李彦佐自發徐州行
甚緩又請休兵於絳州兼請益兵李德裕言於上曰彦
佐逗遛顧望殊無討賊之意所請皆不可許宜賜詔切
責令進軍翼城上從之德裕因請以天德防禦使石雄