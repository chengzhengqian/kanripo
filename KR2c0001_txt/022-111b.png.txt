逺擅命徐兖世隆居中用事競為貪暴而仲逺尤甚所
部富室大族多誣以謀反籍沒其婦女財物入私家投
其男子於河如是者不可勝數自滎陽以東租稅悉入
其軍不入洛陽東南州郡自牧守以下至士民畏仲逺
如豺狼由是四方之人皆惡爾朱氏而憚其强莫敢違
也　己丑魏以涇州刺史賀抜岳為岐州刺史渭州刺
史侯莫陳悦為秦州刺史並加儀同三司　魏使大都
督侯淵驃騎大將軍代人叱列延慶討劉靈助至固城