掃河南清闗中今見小敵猶豫不擊失逺近之望将何
以成霸業乎逹干請戰是也滔喜遂决意出戰丙子旦
武俊遣其兵馬使趙琳将五百騎伏扵桑林抱真列方
陳扵後武俊引騎兵居前自當回紇回紇縱兵衝之武
俊命其騎控馬避之回紇突出其後将還武俊乃縱兵
擊之趙琳自林中出横擊之回紇敗走武俊急追之滔騎
兵亦走自踐其步陳步騎皆東奔滔不能制遂走趨其
營抱真武俊合兵追擊之時滔引三萬人出戰死者萬