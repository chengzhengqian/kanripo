隴道揺盪民夷此非國之利也懿乃使淮屯北原塹壘
未成漢兵大至淮逆撃却之亮以前者數出皆以運糧
不繼使已志不伸乃分兵屯田為乆駐之基耕者雜於
渭濵居民之間而百姓安堵軍無私焉　六月帝往征
蜀護軍秦朗督歩騎二萬助司馬懿禦諸葛亮敕懿但
堅壁拒守以挫其鋒彼進不得志退無與戰乆停則糧
盡虜畧無所獲則必走走而追之全勝之道也　秋八
月司馬懿與諸葛亮相守百餘日亮數挑戰懿不出亮