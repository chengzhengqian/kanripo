罷將軍愽陽侯親昆弟在真定者已遣人存問修治先
人冢前日聞王發兵於邊為冦災不止當其時長沙苦
之南郡尤甚雖王之國庸獨利乎必多殺士卒傷良將
吏寡人之妻孤人之子獨人父母得一亡十朕不忍為
也朕欲定地犬牙相入者以問吏吏曰髙皇帝所以介
長沙土也朕不得擅變焉今得王之地不足以為大得
王之財不足以為富服嶺以南王自治之雖然王之號
為帝兩帝並立亡一乗之使以通其道是爭也爭而不