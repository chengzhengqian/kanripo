是益不自安常切齒於道子後出補義興太守鬱鬱不
得志歎曰父為九州伯兒為五湖長遂棄官歸國上疏
自訟曰先臣勤王匡復之勲朝廷遺之臣不復計至於
先帝龍飛陛下繼眀請問談者誰之由邪疏寝不報𤣥
在江陵仲堪甚敬憚之桓氏累世臨荆州𤣥復豪横士
民畏之過於仲堪嘗於仲堪㕔事前戲馬以矟擬仲堪
仲堪中兵參軍彭城劉邁謂𤣥曰馬矟有餘精理不足
𤣥不恱仲堪為之失色𤣥出仲堪謂邁曰卿狂人也𤣥