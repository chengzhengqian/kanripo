伏念執温傳來降非他盗也然受降如受敵不可無備
乃命嚴備遣單于使迎前勞之少選伏念果帥酋長縳
温傳詣軍門請罪行儉盡平突厥餘黨以伏念温傳歸
京師　冬十月壬戌裴行儉等獻定襄之俘乙丑改元
丙寅斬阿史那伏念阿史徳温傳等五十四人於都市
初行儉許伏念以不死故降裴炎疾行儉之功奏言伏
念為副將張處朂程務挺所逼又迴紇等自磧北南向
逼之窮窘而降耳遂誅之行儉歎曰渾濬爭功古今所