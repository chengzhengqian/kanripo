與囘紇約曰克城之日土地士庶歸唐金帛子女皆歸
囘紇至是葉護欲如約廣平王俶拜於葉護馬前曰今
始得西京若遽俘掠則東京之人皆為賊固守不可復
取矣願至東京乃如約葉護驚躍下馬答拜跪捧王足
曰當為殿下徑往東京卽與僕固懷恩引囘紇西域之
兵自城南過營於滻水之東百姓軍士胡虜見俶拜者
皆泣曰廣平王真華夷之主上聞之喜曰朕不及也俶
整衆入城百姓老幼夾道歡呼悲泣俶留長安鎮撫三