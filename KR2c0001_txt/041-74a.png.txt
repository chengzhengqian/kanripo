韋乗虗合兵掠之舒嚕后知之勒兵以待其至奮擊大
破之由是名震諸夷舒嚕后有母有姑皆踞榻受其拜
曰吾惟拜天不拜人也晉王方經營河北欲結契丹為
援常以叔父事安巴堅以叔母事舒嚕后劉守光末年
衰困遣參軍韓延徽求援於契丹契丹主怒其不拜留
之使牧馬於野延徽幽州人有智略頗知屬文舒嚕后
言於契丹主曰延徽能守節不屈此今之賢者奈何辱
以牧圉宜禮而用之契丹主召延徽與語恱之遂以為