章單騎僅免自是秦彦不復言出師矣　九月髙駢
在道院秦彦供給甚薄左右無食至然木像煮革帶食
之有相㗖者彦與畢師鐸出師屢敗疑駢為厭勝外圍
益急恐駢黨有為内應者有妖尼王奉仙言於彦曰揚
州分野極災必有一大人死自此喜矣甲戌命其将劉
匡時殺駢并子弟甥姪無少長皆死同坎瘞之乙亥楊
行密聞之帥士卒縞素向城大哭三日　冬十月秦
彦遣鄭漢章将步騎五千出擊張神劒髙霸寨破之神