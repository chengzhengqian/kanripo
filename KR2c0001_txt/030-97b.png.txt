安撫隴蜀璟皆不肯行奏曰故事州縣官有罪品髙則
侍御史卑則監察御史按之中丞非軍國大事不當出
使今隴蜀無變不識陛下遣臣出外何也臣皆不敢奉
制司刑少卿桓彦範上疏以為昌宗無功荷寵而包藏
禍心自招其咎此乃皇天降怒陛下不忍加誅則違天
不祥且昌宗既云奏訖則不當更與𢎞泰往還使之求
福穰災是則初無悔心所以奏者擬事發則云先已奏
陳不發則俟時為逆此乃奸臣詭計若云可捨誰為可