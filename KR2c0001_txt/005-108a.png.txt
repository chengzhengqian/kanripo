百千級連勝遂前諸將膽氣益壯無不一當百秀乃與
敢死者三千人從城西水上衝其中堅尋邑易之自將
萬餘人行陳敕諸營皆按部毋得動獨迎與漢兵戰不
利大軍不敢擅相救尋邑陳亂漢兵乗鋭崩之遂殺王
尋城中亦鼓譟而出中外合埶震呼動天地莽兵大潰
走者相騰踐伏尸百餘里㑹大雷風屋瓦皆飛雨下如
注滍川盛虎豹皆股慄戰士卒赴水溺死者以萬數水
為不流王邑嚴尤陳茂輕騎乗死人渡水逃去盡獲其