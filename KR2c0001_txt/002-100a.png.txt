軍擊之又敗梁兩軍士卒皆還走梁王城守睢陽初文
帝且崩戒太子曰即有緩急周亞夫真可任將兵及七
國反書聞上乃拜中尉周亞夫為太尉將三十六將軍
往擊吳楚遣曲周侯酈寄擊趙將軍欒布擊齊復召竇
嬰拜為大將軍使屯滎陽監齊趙兵初鼂錯所更令三
十章諸侯讙譁錯父聞之從潁川來謂錯曰上初即位
公為政用事侵削諸侯疏人骨肉口語多怨公何為也
錯曰固也不如此天子不尊宗廟不安父曰劉氏安矣