仁嗣知祥引兵追璋至五侯津東川馬步都指揮使元
瓌降西川兵入漢州府第求璋不得士卒爭璋軍資故
璋走得免趙廷隠追至赤水又降其卒三千人是夕知祥
宿雒縣命李昊草牓諭東川吏民及草書勞問璋且言
將如梓州詢負約之由請見伐之罪乙酉知祥會廷隠
于赤水遂西還命廷隠將兵攻梓州璋至梓州肩輿而
入王暉迎問曰太尉全軍出征今還者無十人何也璋
涕泣不能對至府第方食暉與璋從子牙内都虞候延