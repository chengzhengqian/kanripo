召詣行在問之對曰遼東道逺糧運艱阻東夷善守城
攻之不可猝下上曰今日非隋之比公但聼之張儉等
值遼水漲乆不得濟上以為畏懦召儉詣洛陽至具陳
山川險易水草羙惡上悅上聞洺州刺史程名振善用
兵召問方略嘉其才敏即日拜右驍衛将軍甲午以刑
部尚書張亮為平壤道行軍大緫管帥江淮嶺硤兵四
萬長安洛陽募士三千戰艦五百艘自萊州泛海趨平
壤又以太子詹事左衛率李世勣為遼東道行軍大緫