喜　崔慧景之發建康也其子覺為直閣將軍宻與之
約慧景至廣陵覺走從之慧景過廣陵數十里召㑹諸
軍主曰吾荷三帝厚恩當顧託之重幼主昏狂朝廷壞
亂危而不扶責在今日欲與諸君共建大功以安社稷
何如衆皆響應於是還軍向廣陵司馬崔恭祖守廣陵
城開門納之帝聞變壬子假右衛將軍左興盛節督建
康水陸諸軍以討之慧景停廣陵二日即収衆濟江初
南徐兖二州刺史江夏王寳𤣥娶徐孝嗣女為妃孝嗣