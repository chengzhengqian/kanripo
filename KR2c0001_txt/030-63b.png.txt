撼使不得眠號曰宿囚此等既非木石且救目前茍求
賖死臣竊聽輿議皆稱天下太平何苦須反豈被告者
盡是英雄欲求帝王邪但不勝楚毒自誣耳願陛下察
之今滿朝側息不安皆以為陛下朝與之密夕與之讐
不可保也周用仁而昌秦用刑而亡願陛下緩刑用仁
天下幸甚太后頗采其言制獄稍衰　太后春秋雖髙
善自塗澤雖左右不覺其衰丙戌敕以齒落更生九月
庚子御則天門赦天下改元更以九月為社二年春正