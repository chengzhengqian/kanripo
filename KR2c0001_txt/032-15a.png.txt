西内亦復何殊卿等恐小人熒惑防微杜漸以安社稷
何所懼也刑部尚書顏真卿首帥百寮上表請問上皇
起居輔國惡之奏貶蓬州長史　丙辰高力士流巫州
王承恩流播州魏悦流溱州陳𤣥禮勒致仕置如仙媛
於歸州玉真公主出居玉真觀上更選後宫百餘人置
西内備灑掃令萬安咸宜二公主視服膳四方所獻珍
異先薦上皇然上皇日以不懌因不茹葷辟穀浸以成
疾上初猶往問安既而上亦有疾但遣人起居其後上