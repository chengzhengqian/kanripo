驅西北精兵来屯江上質帥九江樓船為公前驅已為
得天下之半公以八州之衆徐進而臨之雖韓白更生
不能為建康計矣且少主失徳聞於道路沈栁諸將亦
我之故人誰肯為少主盡力者夫不可留者年也不可
失者時也質常恐溘先朝露不得展其旅力為公掃除
於時悔之何及義宣腹心將佐諮議參軍蔡超司馬竺
超民等咸有富貴之望欲倚質威名以成其業共勸義
宣從其計質女為義宣子採之婦義宣謂質無復異同