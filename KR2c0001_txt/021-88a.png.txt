景宗固啓求先據邵陽洲尾上不許景宗欲専其功違詔而
進值暴風猝起頗有溺者復還守先頓上聞之曰景宗不進
天意也若孤軍獨往城不時立必致狼狽今破賊必矣
六年春正月魏中山王英與平東將軍楊大眼等衆數
十萬攻鍾離鍾離城北阻淮水魏人於邵陽洲兩岸為
橋樹柵數百步跨淮通道英據南岸攻城大眼據北岸
立城以通糧運城中衆纔三千人昌義之督帥將士隨
方抗禦魏人以車載土填塹使其衆負土隨之嚴騎蹙