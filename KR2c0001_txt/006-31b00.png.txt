而後進臣臣今逺來陛下何知非刺客姦人而簡易若
是帝復笑曰卿非刺客顧説客耳援曰天下反覆盗名
字者不可勝數今見陛下恢廓大度同符髙祖乃知帝
王自有真也
十二月公孫述聚兵數十萬人積糧漢中又造十層樓
船多刻天下牧守印章遣將軍李育程烏將數萬衆出
屯陳倉就吕鮪將徇三輔馮異迎撃大破之育烏俱犇
漢中異還撃破吕鮪營堡降者甚衆是時隗囂遣兵佐