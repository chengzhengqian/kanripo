有尼告二將謀以宴日害知祥知祥詰之無狀丁酉
推始言者軍校都延昌王行本腰斬之戊戌就宴盡
去左右獨詣仁罕第仁罕叩頭流涕曰老兵惟盡死以
報徳由是諸將皆親附而服之　　壬子孟知祥董璋
同上表言兩川聞朝廷於閬中建節綿遂益兵無不憂
恐上以詔書慰諭之　董璋恐綿州刺史武䖍裕
窺其所為夏四月甲午朔表兼行軍司馬囚之府廷
　戊戌加孟知祥兼中書令　　五月董璋閲集民兵