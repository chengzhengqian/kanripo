宫畢從庚辰宿伊闕辛巳宿潭泊壬午宿龕澗癸未還
宫時大雪吏卒有僵仆於道路者伊汝間饑尤甚衛兵
所過責其供餉不得則壞其什器撤其室廬以為薪甚
於冦盜縣吏皆竄匿山谷　帝以軍儲不足謀於羣臣
豆盧革以下皆莫知為計吏部尚書李琪上疏以為古
者量入以為出計農而發兵故雖有水旱之災而無匱
乏之憂近代稅農以養兵未有農冨給而兵不足農捐
瘠而兵豐飽者也今縱未能蠲省租税苟除折納紐配