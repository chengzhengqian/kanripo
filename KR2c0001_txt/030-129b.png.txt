客謀恐禍及己遣寶昌寺僧普潤密詣隆基告之勸其
速發隆基乃與太平公主及公主子衛尉卿薛崇暕苑
總監贛人鍾紹京尚衣奉御王崇曄前朝邑尉劉幽求
利仁府折衝麻嗣宗謀先事誅之韋播髙嵩數榜捶萬
騎欲以立威萬騎皆怨果毅葛福順陳𤣥禮見隆基訴
之隆基諷以誅諸韋皆踴躍請以死自效萬騎果毅李
仙鳬亦預其謀或謂隆基當啓相王隆基曰我曹為此
以狥社稷事成福歸於王不成以身死之不以累王也