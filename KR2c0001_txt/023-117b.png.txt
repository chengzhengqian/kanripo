仲禮等入城先拜景而後見上上不與言仲禮見父津
津慟哭曰汝非我子何勞相見湘東王繹使全威將軍
㑹稽王琳送米二十萬石以饋軍至姑孰聞臺城䧟沈
米於江而還景命燒臺内積尸病篤未絶者亦聚而焚
之庚申詔征鎮牧守可復本任景留栁敬禮羊鴉仁而
遣栁仲禮歸司州王僧辯歸竟陵初臨賀王正徳與景約平城之日不得全二宫及城開正徳帥衆揮刀欲入
景先使其徒守門故正徳不果入景更以正徳為侍中