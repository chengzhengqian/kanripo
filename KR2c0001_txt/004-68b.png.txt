之鎬猶以為逺况萬里之外其勤至矣延夀湯既未獲
受祉之報反屈捐命之功乆挫於刀筆之前非所以勸
有功厲戎士也昔齊桓前有尊周之功後有滅項之罪
君子以功覆過而為之諱貳師将軍李廣利捐五萬之
師靡億萬之費經四年之勞而僅獲駿馬三十匹雖斬
宛王母寡之首猶不足以復費其私罪惡甚多孝武以
為萬里征伐不錄其過遂封拜兩侯三卿二千石百有
餘人今康居之國彊於大宛郅支之號重於宛王殺使