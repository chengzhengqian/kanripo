統同平章事以昇州刺史李神福為淮南行軍司馬鄂
岳行營招討使舒州團練使劉存副之将兵擊杜洪洪
将駱殷戌永興棄城走縣民方詔據城降神福曰永興
大縣饋運所仰已得鄂之半矣　三月淮南将李神
福圍鄂州望城中積荻謂監軍尹建峯曰今請為公焚
之建峯未之信時杜洪求救於朱全忠神福遣部将秦
臯乘輕舟至灄口舉火炬於樹杪洪以為救兵至果焚
荻以應之　夏四月杜洪求救於朱全忠全忠遣其