闗城未到聞其已破退趣白水遇廖化張翼董厥等合
兵守劍閣以拒㑹　冬十月鄧艾進至隂平簡選精銳
欲與諸葛緒自江油趣成都緒以本受節度邀姜維西
行非本詔遂引軍向白水與鍾㑹合㑹欲専軍勢宻白
緒畏懦不進檻車徴還軍悉屬㑹姜維列營守險㑹攻
之不能克糧道險逺軍食乏欲引還鄧艾上言賊已摧
折宜遂乘之若從隂平由邪徑經漢徳陽亭趣涪出劍
閣西百里去成都三百餘里竒兵衝其腹心出其不意