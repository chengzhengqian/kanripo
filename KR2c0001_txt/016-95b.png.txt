曰勃勃國破家亡以窮歸我我寕與之俱亡何忍執以
與魏乃送勃勃于沒弈干沒奕干以女妻之
十八年秋七月魏王珪以薛于大悉伏不送劉勃勃八
月襲其城屠之大悉伏犇秦
二十一年秋七月魏羣臣勸魏王珪稱尊號珪始建天
子旌旗出警入蹕改元皇始
安帝隆安二年夏六月丙子魏王珪命羣臣議國號皆
曰周秦以前皆自諸侯升為天子因以其國為天下號