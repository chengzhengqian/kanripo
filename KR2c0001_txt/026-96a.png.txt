還則散衆散於前敵乗於後死亡無日何得不悲淵乃
悟曰軍已發奈何世民曰右軍嚴而未發左軍雖去計
亦未逺請自追之淵笑曰吾之成敗皆在爾知復何言
唯爾所為世民乃與韋成分道夜追左軍復還丙子太
原運糧亦至　八月己卯雨霽庚辰李淵命軍中曝鎧
仗行裝辛巳旦東南由山足細道趣霍邑淵恐宋老生
不出李建成李世民曰老生勇而無謀以輕騎挑之理
無不出脫其固守則誣以貳於我彼恐為左右所奏安