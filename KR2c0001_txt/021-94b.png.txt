魏主既克懸瓠命於齊茍兒等四將之中分遣二人勅
揚州為移以易紹及司馬恱首移書未至領軍將軍吕
僧珍與紹言愛其文義言於上上遣主書霍靈超謂紹
曰今聴卿還令卿通兩家之好彼此息民豈不善也因
召見賜衣物令舍人周舍慰勞之且曰戰争多年民物
塗炭吾是以不恥先言與魏朝通好比亦有書全無報
者卿宜備申此意今遣傳詔霍靈秀送卿至國遲有嘉
問又謂紹曰卿知所以得不死不今者獲卿乃天意也