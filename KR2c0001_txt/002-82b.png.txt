八年冬十月辛丑立吕肅王子東平侯通為燕王封通
弟莊為東平侯　春三月太后祓還過軹道見物如蒼
犬撠太后掖忽不復見卜之云趙王如意為祟太后遂
病掖傷　夏四月封中大謁者張釋為建陵侯以其勸
王諸吕賞之也　秋七月太后病甚乃令趙王禄為上
將軍居北軍吕王産居南軍太后誡産禄曰吕氏之王
大臣弗平我即崩帝年少大臣恐為變必據兵衛宫慎
毋送䘮為人所制辛巳太后崩遺詔大赦天下以吕王