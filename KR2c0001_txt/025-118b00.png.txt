急還移就前殿豈非爾輩欲壊我家國耶於是執太子
左庶子唐令則等數人付所司訊鞠命楊素陳東宫事
狀以告近臣素乃顯言之曰臣奉敕向京令皇太子檢
校劉居士餘黨太子奉詔作色奮厲骨肉飛騰語臣云
居士黨盡伏法遣我何處窮討爾作右僕射委寄不輕
自檢校之何關我事又云若大事不遂我先被誅今作
天子竟乃令我不如諸弟一事以上不得自遂因長歎
回視云我大覺身妨上曰此兒不堪承嗣乆矣皇后恒