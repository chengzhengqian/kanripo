為成德留後割其德棣二州更為一鎮以離其勢并使
承宗輸二税請官吏一如師道何如李絳等對曰德棣
之𨽻成德為日已久今一旦割之恐承宗及其將士憂
疑怨望得以為辭況其鄰道情狀一同各慮它日分割
或潜相構扇萬一旅拒倍難處置願更三思所是二税
官吏願因弔祭使至彼自以其意諭承宗令上表陳乞
如師道例勿令知出陛下意如此則幸而聽命於理固
順若其不聽體亦無損上又問今劉濟田季安皆有疾