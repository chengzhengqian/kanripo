驚潰沈與麾下南走追獲之沈謂顒曰知己之惠輕君
臣之義重沈不可以違天子之詔量彊弱以茍全投
之日期之必死葅醢之戮其甘如薺顒怒鞭之而後腰
斬新平太守江夏張光數為沈畫計顒執而詰之光曰
劉雍州不用鄙計故令大王得有今日顒壯之引與歡
宴表為右衛司馬　三月乙酉丞相穎表廢皇后羊
氏幽于金墉城廢皇太子覃為清河王　河間王顒
表請立丞相頴為太弟戊申詔以頴為皇太弟都督