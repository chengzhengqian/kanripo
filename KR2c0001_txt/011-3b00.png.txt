潜行夜至狄道東南髙山上多舉烽火鳴鼓角狄道城
中將士見救至皆憤踴維不意救兵卒至縁山急來攻
之泰與交戰維退泰引兵揚言欲向其還路維懼九月
甲辰維遁走城中將士乃得出王經歎曰糧不至旬向
非救兵速至舉城屠裂覆䘮一州矣泰慰勞將士前後
遣還更差軍守并治城壘還屯上邽泰毎以一方有事
輒以虚聲擾動天下故希簡上事驛書不過六百里大
將軍昭曰陳征西沈勇能斷荷方伯之重救將陷之城