光顯及許史皆言堪猛用事之咎上内重堪又患衆口
之浸潤無所取信時長安令楊興以材能幸常稱譽堪
上欲以為助乃見問興朝臣齗齗不可光祿勲何邪興
者傾巧士謂上疑堪因順指曰堪非獨不可於朝廷自
州里亦不可也臣見衆人聞堪前與劉更生等謀毁骨
肉以為當誅故臣前書言堪不可誅傷為國飬恩也上
曰然此何罪而誅今宜奈何興曰臣愚以為可賜爵關
内侯食邑三百户勿令典事明主不失師傅之恩此最