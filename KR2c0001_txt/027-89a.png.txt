右癸巳世民撃薛仁杲於扶風大破之追奔至隴坻而
還薛舉大懼問其羣臣曰自古天子有降者乎黄門侍
郎錢唐禇亮曰趙佗歸漢劉禪仕晉近世蕭琮至今猶
貴轉禍為福自古有之衛尉卿郝瑗趨進曰陛下失問
禇亮之言又何悖也昔漢高祖屢經奔敗蜀先主亟亡
妻子卒成大業陛下奈何以一戰不利遽為亡國之計
乎舉亦悔之曰聊以此試君等耳乃厚賞瑗引為謀主
　姜謩竇軌進至長道為薛舉所敗引還淵使通議大