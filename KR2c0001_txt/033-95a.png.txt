不知馴致亂階變興都邑萬品失序九廟震驚上累于
祖宗下負于蒸庶痛心靦貌罪實在予永言愧悼若墜
泉谷自今中外所上書奏不得更言聖神文武之號李
希烈田悅王武俊李納等咸以勲舊各守藩維朕撫馭
乖方致其疑懼皆由上失其道而下罹其災朕實不君
人則何罪宜倂所管将吏等一切待之如初朱滔雖縁
朱泚連坐路逺必不同謀念其舊勲務在𢎞貸如能效
順亦與惟新朱泚反易天常盗竊名器暴犯陵寝所不