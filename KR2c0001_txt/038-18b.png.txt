王䖍裕及汴兵以降克用以安金俊為邢洺團練使
　二月李克用將兵攻雲州防禦使赫連鐸克其東城
鐸求救於盧龍節度使李匡威匡威將兵三萬赴之丙
子邢洺團練使安金俊中流矢死河東萬勝軍申信叛
降於鐸會幽州軍至克用引還　時溥求救於河東李
克用遣其將石君和將五百騎赴之李克用巡潞州以
供具不厚怒昭義節度使李克修詬而笞之克修慙憤
成疾三月薨克用表其弟決勝軍使克恭為昭義留後