觀其來議者皆有深計大慮王公之才與之並合必成
大功此天所以祐吾屬也下江諸將雖屈彊少識然素
敬常乃皆謝曰無王將軍吾屬幾䧟於不義即引兵與
漢軍及新市平林合於是諸部齊心同力鋭氣益壯縯
大饗軍士設盟約休卒三日分為六部十二月晦潜師
夜起襲取藍鄉盡獲其輜重
淮陽王更始元年春正月甲子朔漢兵與下江兵共攻
甄阜梁邱賜斬之殺士卒二萬餘人王莽納言將軍嚴