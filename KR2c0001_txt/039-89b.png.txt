地獄嘗醉戲以瓜置樂工之頸試劍遂斷其頭
乾祐元年秋八月南漢主遣知制誥宣化鍾允章求昏
於楚楚王希廣不許南漢主怒問允章馬公復能經略
南土乎對曰馬氏兄弟方爭亡於不暇安能害我南漢
主曰然希廣懦而吝嗇其士卒忘戰日乆此乃吾進取
之秋也　　冬十二月辛巳南漢主以内常侍吳懐恩
為開府儀同三司西北面招討使將兵擊楚攻賀州楚
王希廣遣決勝指揮使徐知新等將兵五千救之未至