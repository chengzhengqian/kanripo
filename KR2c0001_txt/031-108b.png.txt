將士人廩米日一合雜以茶紙樹皮為食而賊糧運通
兵敗復徵睢陽將士死不加益諸軍饋救不至士卒消
耗至一千六百人皆飢病不堪鬭遂為賊所圍張巡乃
修守具以拒之賊為雲梯勢如半虹置精卒二百於其
上推之臨城欲令騰入巡預於城潛鑿三穴候梯將至
於一穴中出大木末置鐵鉤鉤之使不得退一穴中出
一木拄之使不得進一穴中出一木木末置鐵籠盛火
焚之其梯中折梯上卒盡燒死賊又以鉤車鉤城上棚