監軍馬希贍將水軍擊荆南髙季興以水軍逆戰至劉
郎洑希贍夜匿戰艦數十艘於港中詰旦兩軍合戰希
贍出戰艦横擊之季興大敗俘斬以千數進逼江陵季
興請和歸史光憲于楚軍還楚王殷讓環不遂取荆南
環曰江陵在中朝及吳蜀之間四戰之地也宜存之以
為吾扞蔽殷悦　夏六月辛巳髙季興復請稱藩于吳
吳進季興爵秦王帝詔楚王殷討之殷遣許徳勲將兵
攻荆南以其子希範為監軍次沙頭季興從子雲猛指