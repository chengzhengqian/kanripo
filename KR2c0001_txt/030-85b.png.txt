祥等明自媒醜慢不恥求為奉宸内供奉無禮無儀
溢于朝聽臣職在諌諍不敢不奏太后勞之曰非卿直
言朕不知此賜綵百段易之昌宗競以豪侈相勝弟昌
儀為洛陽令請屬無不從嘗早朝有選人姓薛以金五
十兩并狀邀其馬而賂之昌儀受金至朝堂以狀授天
官侍郎張錫數日錫失其狀以問昌儀昌儀罵曰不了
事人我亦不記但姓薛者即與之錫懼退索在銓姓薛
者六十餘人悉留注官錫文瓘之兄子也　太后信重