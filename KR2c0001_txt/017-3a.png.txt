帝寖不能平欲選時望為藩鎮以潜制道子問於太子
左衛率王雅曰吾欲用王恭殷仲堪何如雅曰王恭風
神簡貴志氣方嚴仲堪謹於細行以文義著稱然皆峻
狹自是且幹略不長若委以方面天下無事足以守職
若其有事必為亂階矣帝不從恭藴之子仲堪融之孫
也二月以中書令王恭為都督青兖幽并冀五州諸軍
事兖青二州刺史鎮京口　九月以侍中王國寶為中
書令俄兼中領軍