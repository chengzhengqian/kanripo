人驅吏民渡江以劉行全為前鋒轉掠江洪䖍州是月
陷汀漳二州然皆不能守也　　秋八月王緒至漳州
以道險糧少令軍中無得以老弱自隨犯者斬唯王潮
兄弟扶其母董氏﨑嶇從軍緒召潮等責之曰軍皆有
法未有無法之軍汝違吾令而不誅是無法也三子曰
人皆有母未有無母之人將軍奈何使人棄其母緒怒
命斬其母三子曰潮等事母如事將軍既殺其母安用
其子請先母死將士皆為之請乃捨之有望氣者謂緒