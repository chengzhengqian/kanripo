忠奏加仁恭同平章事朝廷從之仁恭又遣使謝克用
陳去就不自安之意克用復書略曰今公仗鉞控兵理
民立法擢士則欲其報徳選將則望彼酬恩已尚不然
人何足信僕料猜防出於骨肉嫌忌生於屏帷持干將
而不敢授人捧盟盤而何詞著誓
光化元年春三月義昌節度使盧彦威性殘虐又不禮
於鄰道與盧龍節度使劉仁恭爭鹽利仁恭遣其子守
文將兵襲滄州彦威棄城挈家犇魏州羅𢎞信不納乃