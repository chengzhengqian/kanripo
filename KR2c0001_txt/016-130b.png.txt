追之及於莒城斬之渾子道秀自詣徳請與父俱死徳
曰父雖不忠而子能孝特赦之渾參軍張瓘為渾作檄
辭多不遜徳執而讓之瓘神色自若徐曰渾之有臣猶
韓信之有蒯通通遇漢祖而生臣遭陛下而死比之古
人竊為不幸耳徳殺之遂定都廣固
四年南燕王徳即皇帝位于廣固大赦改元建平更名
備徳欲使吏民易避追諡燕主暐曰幽皇帝以北地王
鍾為司徒慕輿拔為司空封孚為左僕射慕輿䕶為右