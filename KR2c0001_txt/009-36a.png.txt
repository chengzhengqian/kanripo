挾天子以為資我雖克伯珪衆實疲敝而主驕將汰軍
之破敗在此舉矣揚雄有言六國蚩蚩為嬴弱姬其今
之謂乎振威將軍程昱以七百兵守鄄城曹操欲益昱
兵二千昱不肯曰袁紹擁十萬衆自以所向無前今見
昱少兵必輕易不來攻若益昱兵過則不可不攻攻之
必克徒両損其勢願公無疑紹聞昱兵少果不徃操謂
賈詡曰程昱之膽過於賁育矣袁紹遣其將顔良攻東
郡太守劉延於白馬沮授曰良性促狹雖驍勇不可獨