亦流涕謂帝曰桃符性急而汝為兄不慈我若不起必
恐汝不能相容以是屬汝勿忘我言及帝疾甚朝野皆
屬意於攸攸妃賈充之長女也河南尹夏侯和謂充曰
卿二壻親踈等耳立人當立徳充不答攸素惡荀朂及
左衛將軍馮紞傾諂朂乃使紞說帝曰陛下前日疾若不
愈齊王為公卿百姓所歸太子雖欲髙譲其得免乎宜遣還藩以安社稷帝隂納之乃徙和為光禄勲奪充兵
權而位遇無替　冬十月丁卯立皇后楊氏大赦后元