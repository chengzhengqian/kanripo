殄冦將軍䇿將吕範言於䇿曰今將軍事業日大士衆
日盛而綱紀猶有不整者範願蹔領都督佐將軍部分
之䇿曰子衡既士大夫加手下已有大衆立功於外豈宜
復屈小職知軍中細事乎範曰不然今捨本土而託將
軍者非為妻子也欲濟世務也譬猶同舟渉海一事不
牢即俱受其敗此亦範計非但將軍也䇿笑無以答範
出便釋褠著袴褶執鞭詣閤下啟事自稱領都督䇿乃
授傳委以衆事由是軍中肅睦威禁大行䇿以張紘為