一無所害秦王堅報之曰將軍役不踰時而元惡克舉
勲髙前古朕今親帥六軍星言電赴將軍其休養將士
以待朕至然後取之猛之未至也鄴旁剽劫公行及猛
至逺近帖然號令嚴明軍無私犯法簡政寛燕民各安
其業更相謂曰不圖今日復見太原王猛聞之歎曰慕
容𤣥恭信竒士也可謂古之遺愛矣設太牢以祭之十
一月秦王堅留李威輔太子守長安陽平公融鎮洛陽
自帥精鋭十萬赴鄴七日而至安陽宴祖父時故老猛