知竟落何所因泣下沾襟左右莫能仰視二月乙亥車
駕至陝以東都宫室未成駐留於陕丙子全忠自河中
来朝上延全忠入寢室見何后后泣曰自今大家夫婦
委身全忠矣　　三月丁未以朱全忠兼判左右神䇿
及六軍諸衛事癸丑全忠置酒私第邀上臨幸乙卯全
忠辭上先赴洛陽督修宫室上與之宴羣臣既罷上獨
留全忠及忠武節度使韓建飲皇后出自捧玉巵以飲
全忠晉國夫人可證附上耳語建躡全忠足全忠以為