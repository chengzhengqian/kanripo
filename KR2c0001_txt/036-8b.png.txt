人其餘皆降於賊無一人還徐者賊問降卒以彭城人
情計謀知其無備始有攻彭城之志乙亥龎勛引兵北
渡濉水踰山趣彭城其夕崔彦曽始知元密敗移牒鄰
道求救明日塞門選城中丁壯為守備内外震恐無復
固志或勸彦曽犇兖州彦曽怒曰吾為元帥城陷而死
職也立斬言者丁丑賊至城下衆六七千人鼓譟動地
民居在城外者賊皆慰撫無所侵擾由是人争歸之不
移時克羅城彦曽退保子城民助賊攻之推草車塞門