於晉陽三級佛寺并殺陳留王寛是月紇豆陵步蕃大
破爾朱兆於秀容南逼晉陽兆懼使人召高歡幷力僚
屬皆勸歡勿應召歡曰兆方急保無他慮遂行歡所親
賀拔焉過兒請緩行以弊之歡往往逗留辭以河無橋
不得渡步蕃兵日盛兆屢敗告急於歡歡乃往從之兆
時避歩蕃南出步蕃至平樂郡歡與兆進兵合撃大破
之斬步蕃於石鼓山其衆退走兆德歡相與誓為兄弟
將數十騎詣歡通夜宴飲初葛榮部衆流入幷肆者二