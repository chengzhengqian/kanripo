太祖之𤣥孫也白曜至無鹽欲攻之將佐皆以為攻具
未備不宜遽進左司馬范陽酈範曰今輕軍逺襲深入
敵境豈宜淹緩且申纂必謂我軍來速不暇攻圍將不
為備今若出其不意可一皷而克白曜曰司馬策是也
乃引兵偽退申纂不復設備白曜夜中部分三月甲寅
旦攻城食時克之纂走追擒殺之白曜欲盡以無鹽人
為軍賞酈範曰齊形勝之地宜逺為經畧今王師始入
其境人心未洽連城相望咸有拒守之志茍非以徳信