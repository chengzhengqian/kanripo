俊臣凶狡貪暴國之元惡不去之必動揺朝廷太后遊
𫟍中吉頊執轡太后問以外事對曰外人唯怪來俊臣
奏不下太后曰俊臣有功於國朕方思之頊曰于安逺
告虺貞反既而果反今止為成州司馬俊臣聚結不逞
誣構良善贓賄如山冤䰟塞路國之賊也何足惜㢤太
后乃下其奏丁夘昭德俊臣同棄市時人無不痛昭德
而快俊臣仇家爭噉俊臣之肉斯須而盡抉眼剥面披
腹出心騰蹋成泥太后知天下惡之乃下制數其罪惡