其馬鞍縱乃去自縊死巴西人王志斬其首以送齡石
道福謂其衆曰蜀之存亡實係於我不在譙王今我在
猶足一戰衆皆許諾道福盡散金帛以賜衆衆受之而
走道福逃於獠中巴民杜瑾執送之斬於軍門齡石徙
馬耽於越嶲耽謂其徒曰朱侯不送我京師欲滅口也
吾必不免乃盥洗而卧引繩而死須㬰齡石使至戮其
尸詔以齡石進監梁秦州六郡諸軍事賜爵豐城縣侯
　　吕光據姑臧