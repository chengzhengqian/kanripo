公主妻可汗歸其馬價絹五萬疋
四年回紇合骨咄禄可汗得唐許昏甚喜遣其妹骨咄
禄毗伽公主及大臣妻并國相跌都督以下千餘人
來迎可敦辭禮甚恭曰昔為兄弟今為子壻半子也若
吐蕃為患子當為父除之因詈辱吐蕃使者以絶之冬十
月戊子回紇至長安可汗仍表請改回紇為回鶻許之
庚子冊命咸安公主加回鶻可汗號長壽天親可汗十一
月以刑部尚書關播為送咸安公主兼冊回鶻可汗使