五等之爵立郡縣之官内無宗子以自毗輔外無諸侯
以為藩衛譬猶芟刈股肱獨任胷腹觀者為之寒心而
始皇晏然自以為子孫帝王萬世之業也豈不悖哉故
漢祖奮三尺之劍驅烏集之衆五年之中遂成帝業何
則伐深根者難為功摧枯朽者易為力理勢然也漢監
秦之失封殖子弟及諸吕擅權圗危劉氏而天下所以
不傾動者徒以諸侯彊大磐石膠固故也然髙祖封建
地過古制故賈誼以為欲天下之治安莫若衆建諸侯