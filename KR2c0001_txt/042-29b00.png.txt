無所縱捨部落知朝廷微弱且畏知逺之嚴謀相與遁
歸故地有白可乆者位亞承福帥所部先亡歸契丹契
丹用為雲州觀察使以誘承福知逺與郭威謀曰今天
下多事置此屬於太原乃腹心之疾也不如去之承福
家甚富飼馬用銀槽威勸知逺誅之収其貨以贍軍知
逺密表吐谷渾反覆難保請遷於内地帝遣使發其部
落千九百人分置河陽及諸州知逺遣威誘承福等入
居太原城中因誣承福等五族謀叛以兵圍而殺之合