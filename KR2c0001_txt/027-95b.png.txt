涼州總管封涼王　冬十一月乙巳涼王李軌即皇帝
位改元安樂　李軌吏部尚書梁碩有智略軌常倚之
以為謀主碩見諸胡浸盛隂勸軌宜加防察由是與户
部尚書安修仁有隙軌子仲琰嘗詣碩碩不為禮乃與
修仁共譛碩於軌誣以謀反軌酖碩殺之有胡巫謂軌
曰上帝當遣玉女自天而降軌信之發民築臺以候玉
女勞費甚廣河右饑人相食軌傾家財以賑之不足欲
發倉粟召羣臣議之曹珍等皆曰國以民為本豈可愛