蒙山汝但聴我處分遂直向京口至于豆洲景覺大驚
問岸上人云郭元建猶在廣陵景大喜將依之鵾拔刀
叱海師向京口因謂景曰吾等為王効力多矣今至於
此終無所成欲就乞頭以取富貴景未及答白刃交下
景欲投水鵾以刀斫之景走入船中以佩刀抉船底鵾
以矟刺殺之尚書右僕射索超世在别船葳㽔以景命
召而執之南徐州刺史徐嗣徽斬超世以鹽納景腹中
送其尸於建康僧辯傳首江陵截其手使謝葳㽔送於