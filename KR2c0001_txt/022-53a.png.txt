步多虞不能竭忠報德乃欲乘人間隙信惑行路無識
之語欲以羸敗之兵守關問鼎今魏德雖衰天命未改
且王之恩義未洽於民但見其敗未見有成蘇湛不能
以百口為王族滅寶寅復使謂曰我救死不得不爾所
以不先相白者恐沮吾計耳湛曰凡謀大事當得天下
奇才與之從事今但與長安博徒謀之此有成理不湛
恐荆棘必生於齋閣願賜骸骨還鄉里庶得病死下見
先人寶寅素重湛且知其不為己用聴還武功　冬十