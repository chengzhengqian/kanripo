京師耳帝曰朕方欲歸正為上江米船不至今與汝歸
耳䖍通因勒兵守之至旦孟秉以甲騎迎化及化及戰
栗不能言人有來謁之者但俛首據鞍稱罪過化及至
城門德戡迎謁引入朝堂號為丞相裴䖍通謂帝曰百
官悉在朝食陛下須親出慰勞進其從騎逼帝乘之帝
嫌其鞍勒弊更易新者乃乗之䖍通執轡挾刀出宫門
賊徒喜譟動地化及揚言曰何用持此物出亟還與手
帝問世基何在賊黨馬文舉曰已梟首矣於是引帝還