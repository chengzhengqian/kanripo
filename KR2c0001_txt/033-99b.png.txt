不宜委以兵權國政上不悅又甞言陛下踐祚之初聖
徳光被自用楊炎盧杞黷亂朝政以致今日陛下誠能
變更睿志臣敢不竭力儻使臣依阿茍免臣實不能又
甞與盧杞同奏事杞順上㫖復正色曰盧杞言不正上
愕然退謂左右曰蕭復輕朕戊子命復充山南東西荆
湖淮南江西鄂岳浙江東西福建嶺南等道宣慰安撫
使實疎之也既而劉從一及朝士徃徃奏留復上謂陸
贄曰朕思遷幸以來江淮逺方或傳聞過實欲遣重臣