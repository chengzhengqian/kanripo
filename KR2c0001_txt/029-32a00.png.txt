如律令公輩以為事小不復執奏夫事無不由小以致
大此乃危亡之端也昔闗龍逄忠諌而死朕毎痛之煬
帝驕暴而亡公輩所親見也公輩常冝為朕思煬帝之
亡朕常為公輩念闗龍逄之死何患君臣不相保乎
上謂魏徴曰為官擇人不可造次用一君子則君子皆
至用一小人則小人競進矣對曰然天下未定則専取
其才不考其行䘮亂既平則非才行兼備不可用也
七年冬十二月上問魏徴曰羣臣上書可采及召對多