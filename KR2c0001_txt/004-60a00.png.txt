屬匈奴今郅支單于威名逺聞侵陵烏孫大宛常為康
居畫計欲降服之如得此二國數年之閒城郭諸國危
矣且其人剽悍好戰伐數取勝久畜之必為西域患雖
所在絶逺蠻夷無金城彊弩之守如發屯田吏士敺從
烏孫衆兵直指其城下彼亡則無所之守則不足自保
千載之功可一朝而成也延夀亦以為然欲奏請之湯
曰國家與公卿議大䇿非凡所見事必不從延夀猶與
不聼㑹其久病湯獨矯制發城郭諸國兵車師戊已校