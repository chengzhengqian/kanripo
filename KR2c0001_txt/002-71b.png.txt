心也臣又聞古之制邊縣以備敵也使五家為伍伍有
長十長一里里有假士四里一連連有假五百十連一
邑邑有假候皆擇其邑之賢材有䕶習地形知民心者
居則習民於射法出則教民於應敵故卒伍成於内則
軍政定於外服習以成勿令遷徙幼則同遊長則共事
夜戰聲相知則足以相救晝戰目相見則足以相識驩
愛之心足以相死如此而勸以厚賞威以重罰則前死
不還踵矣所徙之民非壯有材者但費衣糧不可用也