三年春正月吳主立其子和為太子　八月吳主封子
覇為魯王覇和母弟也寵愛崇特與和無殊尚書僕射
是儀領魯王傅上䟽諌曰臣竊以魯王天挺懿徳兼資
文武當今之宜宜鎮四方為國藩輔宣揚徳羙廣耀威
靈乃國家之良規海内所瞻望且二宫宜有降殺以正
上下之序明教化之本書三四上吳主不聼
六年春正月吳太子和與魯王同宫禮秩如一羣臣多
以為言吳主乃命分宫别僚二子由是有隙衛將軍全