瀆役苦民勞危亡已兆宜命將出師長驅撲討魏詔平
南將軍楊大眼督諸軍鎮荆山　夏四月浮山堰成而
復潰或言蛟龍能乘風雨破堰其性惡鐵乃運東西冶
鐵器數千萬斤沈之亦不能合乃伐樹為井幹填以巨
石加土其上緣淮百里内木石無巨細皆盡負檐者肩
上皆穿夏日疾疫死者相枕蠅蟲晝夜聲合　秋九月
左遊撃將軍趙祖悦襲魏西硤石據之以逼壽陽更築
其城募緣淮之民以實城内將軍田道龍等散攻諸戍