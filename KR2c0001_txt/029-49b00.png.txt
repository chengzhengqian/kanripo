之忠臣愛君必防其漸若禍亂已成無所復諌矣上曰
然朕有過卿亦當諌其漸朕見前世帝王拒諌者多云
業已為之或云業已許之終不為改如此欲無危亡
得乎時皇子為都督刺史者多㓜穉遂良上疏以為漢
宣帝云與我共治天下者其惟良二千石乎今皇子㓜
稚未知從政不若或留京師教以經術俟其長而遣之
上以為然　丁未上曰人主惟有一心而攻之者甚衆
或以勇力或以辯口或以諂諛或以姦詐或以嗜慾輻