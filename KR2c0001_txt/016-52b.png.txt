定等為侯曰以酬秦主之徳　秦主丕以都督中外諸
軍事司徒錄尚書事王永為左丞相太尉東海王纂為
大司馬司空張蚝為大尉尚書令咸陽徐義為司空司
隸校尉王騰為驃騎大将軍儀同三司永傳檄四方公
侯牧守壘主民豪共討姚萇慕容垂令各帥所統以孟
冬上旬㑹大駕于臨晉於是天水姜延馮翊冦明河東
王昭新平張晏京兆杜敏扶風馬朗建忠将軍髙平牧
官都尉扶風王敏等咸承檄起兵各有衆數萬遣使詣