出降守城者皆哭銑帥羣臣緦縗布幘詣軍門曰當死
者唯銑耳百姓無罪願不殺掠孝恭入據其城諸將欲
大掠岑文本説孝恭曰江南之民自隋末以來困於虐
政重以羣雄虎争今之存者皆鋒鏑之餘跂踵延頸以
望真主是以蕭氏君臣江陵父老決計歸命庶幾有所
息肩今若縱兵俘掠使士民失望恐自此以南無復向
化之心矣孝恭稱善遽禁止之諸將又言梁之將帥與
官軍拒鬬死者其罪既深請籍沒其家以賞將士李靖