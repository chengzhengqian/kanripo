躡遣石城公還臺求宣城王出送邀求稍廣了無去志
太子知其詐言猶羈縻不絶韶懿之孫也庚子前南兖
州刺史南康王㑹理前青冀二州刺史湘潭侯退西昌
侯世子彧衆合三萬至於馬卬洲景慮其自白下而上
啟云請敕北軍聚還南岸不爾妨臣濟江太子即勒㑹
理自白下城移軍江潭苑退恢之子也辛丑以邵陵王
綸為司空鄱陽王範為征北將軍栁仲禮為侍中尚書
右僕射景以于子恱任約傅士悊皆為儀同三司夏侯