澄城因逐北至鄜州智光素與杜冕不協遂殺鄜州刺
史張麟阬冕家屬八十一人焚坊州廬舍三千餘家
冬十月吐蕃退至邠州遇囘紇復相與入寇辛酉至奉
天癸亥党項焚同州官廨民居而去丙寅囘紇吐蕃合
兵圍涇陽子儀命諸將嚴設守備而不戰及暮二虜退
屯北原丁卯復至城下是時回紇與吐蕃聞僕固懷恩
死已爭長不相睦分營而居子儀知之囘紇在城西子
儀使牙將李光瓚等往説之欲與之共擊吐蕃囘紇不