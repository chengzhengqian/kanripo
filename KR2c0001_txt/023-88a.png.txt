為軍士輙停責市估及田租百姓子女悉以配將士
夏五月上遣建康令謝挺散騎常侍徐陵聘於東魏復
修前好陵摛之子也　秋八月侯景自至夀陽徴求無
已朝廷未嘗拒絶景請娶於王謝上曰王謝門髙非偶
可於朱張以下訪之景恚曰㑹將呉兒女配奴又啟求
錦萬匹為軍人作袍中領軍朱异議以青布給之又以
臺所給仗多不能精啟請東冶鍜工欲更營造敕並給
之景以安北將軍夏侯䕫之子譒為長史徐思玉為司