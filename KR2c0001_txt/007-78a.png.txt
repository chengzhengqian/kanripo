願陛下勉求忠貞之臣誅逺佞謟之黨割情欲之歡罷
宴私之好心存亡國所以失之鑒觀興王所以得之庶
災害可息豐年可招矣書奏皆不省
延光元年京師及郡國二十七雨水　帝數遣黄門常
侍及中使伯榮徃來甘陵尚書僕射陳忠上䟽曰今天
心未得隔并屡臻青冀之域滛雨漏河徐岱之濱海水
盆溢兖豫蝗蝝滋生荆揚稻收儉薄并凉二州羌戎叛
戾加以百姓不足府帑虚匱陛下以不得親奉孝德皇