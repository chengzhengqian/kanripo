王莫突為都督部大以勒為輔漢將軍平晉王以統之
烏桓張伏利度有衆二千壁于樂平淵屢招不能致勒
偽獲罪於淵往犇伏利度伏利度喜結為兄弟使勒帥
諸胡冦掠所向無前諸胡畏服勒知衆心之附已乃因
會執伏利度謂諸胡曰今起大事我與伏利度誰堪為
主諸胡咸推勒勒於是釋伏利度帥其衆歸漢淵加勒
督山東征討諸軍事以伏利度之衆配之　十一月
甲寅以尚書右僕射和郁為征北將軍鎮鄴乙亥以王