農少卿蔣岑奏融在汴州隱没官錢鉅萬計制窮治其
事融坐流巖州道卒
二十一年　太府卿楊崇禮政道之子也在太府二十
餘年前後為太府者莫能及時承平日久財貨山積嘗
經楊卿者無不精美毎嵗鉤校省便出錢百萬緡是嵗
以户部尚書致仕年九十餘矣上問宰相崇禮諸子誰
能繼其父者對曰崇禮三子慎餘慎矜慎名皆亷勤有
才而慎矜為優上乃擢慎矜自汝陽令為監察御史知