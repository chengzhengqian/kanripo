謀主也以髙陽王崇幼弱更欲立農崇親信鬷讓出力
犍等聞之丁酉殺羅及農速骨即為之誅讓等農故吏
左衛將軍宇文拔亡奔遼西庚子蘭汗襲撃速骨并其
黨盡殺之廢崇奉太子䇿承制大赦遣使迎寶及於薊
城寳欲還長樂王盛等皆曰汗之忠詐未可知今單騎
赴之萬一汗有異志悔之無及不如南就沈陽王合衆
以取冀州若其不捷收南方之衆徐歸龍都亦未晚也
寶從之　夏四月燕主寳過鄴鄴人請留寶不許南至