復反㑹天暑多雨樓船卒水居擊棹未戰而疾死者過
半親老涕泣孤子啼號破家散業迎尸千里之外裹骸
骨而歸悲哀之氣數年不息長老至今以為記曽未入
其地而禍已至此矣陛下徳配天地明象日月恩至禽
獸澤及草木一人有飢寒不終其天年而死者為之悽
愴於心今方内無狗吠之警而使陛下甲卒死亡暴露
中原霑漬山谷邊境之民為之早閉晏開朝不及夕臣
安竊為陛下重之不習南方地形者多以越為人衆兵