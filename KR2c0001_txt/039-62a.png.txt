必長大曦欣然命捽維岳下殿欲剖視其酒腸或曰殺
維岳無人復能侍陛下劇飲者乃捨之
齊王天福八年春二月閩富沙王延政稱帝於建州國
號大殷大赦改元天徳以將樂縣為鏞州延平鎮為鐔
州立皇后張氏以節度判官潘承祐為吏部尚書節度
巡官建陽楊思恭為兵部尚書未幾以承祐同平章事
思恭遷僕射録軍國事延政服赭袍視事然牙參及接
鄰國使者猶如藩鎮禮殷國小民貧軍旅不息楊思恭