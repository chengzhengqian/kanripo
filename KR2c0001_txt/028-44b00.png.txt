東宫顯徳殿初稽胡酋長劉仚成帥衆降梁師都師都
信䜛殺之由是所部猜懼多來降者師都漫衰弱乃朝
于突厥為之畫䇿勸令入冦於是頡利突利二可汗合
兵十餘萬騎冦涇州進至武功京師戒嚴己卯突厥進
冦髙陵辛巳涇州道行軍緫管尉遲敬徳與突厥戰於
涇陽大破之獲其俟斤阿史徳烏没啜斬首千餘級癸
未頡利可汗進至渭水便橋之北遣其腹心執失思力
入見以觀虚實思力盛稱頡利突利二可汗將兵百萬