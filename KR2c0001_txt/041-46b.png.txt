二年　初鳯翔節度使朱𢎞昭謟事安重誨連得大鎮
重誨過鳯翔𢎞昭迎拜馬首館於府舍延入寢室妻子
羅拜奉進酒食禮甚謹重誨為𢎞昭泣言讒人交構幾
不免賴主上明察得保宗族重誨既去𢎞昭即奏重誨
怨望有惡言不可令至行營恐奪石敬瑭兵柄又遺敬
瑭書言重誨舉措孟浪若至軍前恐將士疑駭不戰自
潰宜逆止之敬瑭大懼即上言重誨至恐人情有變宜
急徵還宣徽使孟漢瓊自西方還亦言重誨過惡有詔