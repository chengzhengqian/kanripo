人擊齊柱國楊忠獨以為得萬騎足矣戊子遣忠將歩
騎一萬與突厥自北道伐齊又遣大將軍達奚武帥歩
騎三萬自南道出平陽期㑹於晉陽　冬十二月周楊
忠㧞齊二十餘城齊人守陘嶺之隘忠擊破之突厥木
杆地頭歩離三可汗以十萬騎㑹之己丑自恒州三道
俱入時大雪數旬南北千餘里平地數尺齊主自鄴倍
道赴之戊午至晉陽斛律光將歩騎三萬屯平陽己未
周師及突厥逼晉陽齊主畏其彊戎服帥宫人欲東走