普潤戍卒亦歸之有衆數萬　上與陸贄語及亂故深
自克責贄曰致今日之患皆羣臣之罪也上曰此亦天命
非由人事贄退上疏以為陛下志壹區宇四征不庭兇
渠稽誅逆将繼亂兵連禍結行及三年徴師日滋賦歛
日重内自京邑外洎邉陲行者有鋒刃之憂居者有誅
求之困是以叛亂繼起怨讟並興非常之虞億兆同慮
唯陛下穆然凝邃獨不得聞至使兇卒鼔行白晝犯闕
豈不以乘伐間隙因人擕離哉陛下有股肱之臣有耳