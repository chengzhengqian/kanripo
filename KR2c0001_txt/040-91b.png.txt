河冰已堅引步騎稍度梁甲士三千戍楊劉城緣河數
十里列柵相望晉王急攻皆陷之進攻楊劉城使步卒
斬其鹿角負葭葦塞塹四面進攻即日拔之獲其守將
安彦之先是租庸使戸部尚書趙巖言于帝曰陛下踐
阼以來尚未南郊議者以為無異藩侯為四方所輕請
幸西都行郊禮遂謁宣陵敬翔諌曰自劉鄩失利以來
公私困竭人心惴恐今展禮圎丘必行賞賚是慕虚名
而受實弊也且勍敵近在河上乗輿豈宜輕動俟北方