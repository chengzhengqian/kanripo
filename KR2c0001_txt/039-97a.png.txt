荆南亂離之後賴公休息士民始有生意若又與楚國
交惡它國乗吾之弊良可憂也季興乃止　　六月髙
季興表求䕫忠萬三州為屬郡詔許之
二年春二月髙季興既得三州請朝廷不除刺史自以
子弟為之不許及䕫州刺史潘炕罷官季興輒遣兵突
入州城殺戍兵而據之朝廷除奉聖指揮使西方鄴為
刺史不受又遣兵襲涪州不克魏王繼岌遣押牙韓珙
等部送蜀珍貨金帛四十萬浮江而下季興殺珙等於