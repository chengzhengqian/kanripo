心獨擅之乎恂乃恱超於是召鄯善王廣以虜使首示
之一國震怖超告以漢威德自今以後勿復與北虜通
廣叩頭願属漢無二心遂納子為質還白竇固固大喜
具上超功效并求更選使使西域帝曰吏如班超何故
不遣而更選乎今以超為軍司馬令遂前功固復使超
使于窴欲益其兵超願但將夲所從三十六人曰于窴
國大而逺今將數百人無益於彊如有不虞多益為累
耳是時于窴王廣德雄張南道而匈奴遣使監䕶其國