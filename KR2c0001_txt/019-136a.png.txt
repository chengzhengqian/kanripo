躍馬呼曰我宗慤也誕見衆軍大集欲棄城北走留中
兵參軍申靈賜守廣陵自將歩騎數百人親信並自随
聲云出戰邪趨海陵道慶之遣龍驤將軍武念追之誕
行十餘里衆皆不欲去互請誕還城誕曰我還易耳卿
能為我盡力乎衆皆許諾誕乃復還築壇㰱血以誓衆
凡府州文武皆加秩以主簿劉琨之為中兵參軍琨之
遵考之子也辭曰忠孝不得並琨之老父在不敢承命
誕囚之十餘日終不受乃殺之右衛將軍垣䕶之虎賁