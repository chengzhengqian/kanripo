至巴陵将向江陵徐道覆聞毅将至馳使報循曰毅兵
甚盛成敗之事係之於此宜併力摧之若此克㨗江陵
不足憂也循即日發巴陵與道覆合兵而下五月戊午
毅與循戰於桑落洲毅兵大敗棄船以數百人歩走餘
衆皆為循所虜所棄輜重山積初循至尋陽聞裕已還
猶不信既破毅乃得審問與其黨相視失色循欲退還
尋陽攻取江陵據二州以抗朝廷道復謂宜乗勝徑進
固爭之循猶豫累日乃從之己未大赦裕募人為兵賞