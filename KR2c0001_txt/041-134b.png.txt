功臣無大故勿棄也初張敬逹既出師唐主遣左金吾
大將軍歴山髙漢筠守晉州敬逹死建雄節度副使田
承肇帥衆攻漢筠於府署漢筠開門延承肇入從容謂
曰僕與公俱受朝寄何相迫如此承肇曰欲奉公為節
度使漢筠曰僕老矣義不為亂首死生惟公所處承肇
目左右欲殺之軍士投刃於地曰髙金吾累朝宿徳豈
可害之承肇乃謝曰與公戲耳聽漢筠歸洛陽帝遇諸
塗曰朕憂卿為亂兵所傷今見卿甚喜　符彦饒張彦