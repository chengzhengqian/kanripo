王自引親軍至魏縣與鄩夾河為營帝聞魏博叛大悔
懼遣天平節度使牛存節將兵屯楊劉為鄩聲援㑹存
節病卒以匡國節度使王檀代之　　六月庚寅朔賀
徳倫帥將吏請晉王入府城慰勞既入徳倫上印節請
王兼領天雄軍王固辭曰比聞汴冦侵逼貴道故親董
師徒逺來相救又聞城中新罹塗炭故暫入存撫明公
不垂鑒信乃以印節見推誠非素懐徳倫再拜曰今冦
敵宻邇軍城新有大變人心未安徳倫腹心紀綱為張