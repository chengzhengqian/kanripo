辛巳魯郡賊帥徐圓朗攻陷東平分兵略地自琅邪以
西北至東平盡有之勝兵二萬餘人　盧明月轉掠河
南至于淮北衆號四十萬自稱無上王帝命江都通守
王世充討之世充與戰於南陽大破之斬明月餘衆皆
散　二月壬午朔方鷹楊郎將梁師都殺郡丞唐世宗
據郡自稱大丞相北連突厥　馬邑人劉武周殺太守
王仁恭自稱太守事見唐/平河東　李密翟讓襲興洛倉破之
讓推宻為主上宻號為魏公即位稱元年事見唐/平東都　三