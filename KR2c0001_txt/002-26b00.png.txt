主從其親戚反其故舊墳墓陛下與誰取天下乎其不
可七也且夫楚唯無彊六國立者復橈而從之陛下焉
得而臣之其不可八也誠用客之謀陛下事去矣漢王
輟食吐哺罵曰豎儒幾敗而公事令趣銷印　荀恱論
曰夫立䇿決勝之術其要有要有三一曰形二曰勢三
曰情形者言其大體得失之數也勢者言其臨時之宜
進退之機也情者言其心志可否之實也故䇿同事等
而功殊者三術不同也初張耳陳餘說陳涉以復六國