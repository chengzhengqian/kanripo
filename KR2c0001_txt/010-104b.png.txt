綝峻卒吴以綝為侍中武衛將軍都督中外諸軍事召
吕據等還吕據聞孫綝代孫峻輔政大怒與諸督將連
名共表薦滕𦙍為丞相綝更以𦙍為大司馬代吕岱駐
武昌據引兵還使人報𦙍欲共廢綝冬十月丁未綝遣
從兄憲將兵逆據於江都使中使敕文欽劉纂唐咨等
共擊取據又遣侍中左將軍華融中書丞丁晏告喻𦙍
宜速去意𦙍自以禍及因留融晏勒兵自衛召典軍楊
崇將軍孫咨告以綝為亂廹融等使有書難綝綝不聼