瓌執啟立於座後詔引至御座前阿那瓌再拜言曰臣
以家難輕來詣闕本國臣民皆已逃散陛下恩隆天地
乞兵送還本國誅翦叛逆収集亡散臣當統帥遺民奉
事陛下言不能盡别有啟陳仍以啟授中書舍人常景
以聞景爽之孫也十一月己亥魏立阿那瓌為朔方公
蠕蠕王賜以衣服軺車禄恤儀衛一如親王時魏方强
盛於洛水橋南御道東作四館道西立四里有自江南
來降者處之金陵館三年之後賜宅於歸正里自北夷