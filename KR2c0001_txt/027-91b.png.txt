果於宜禄川斬首千餘級　薛仁杲屢攻常達不能克
乃遣其將仵士政以數百人詐降達厚撫之乙丑士政
伺隙以其徒刼達擁城中二千人降於仁杲達見仁杲
詞色不屈仁杲壯而釋之奴賊帥張貴謂達曰汝識我
乎達曰汝逃死奴賊耳貴怒欲殺之人救之獲免　薛
仁杲之為太子也與諸將多有隙及即位衆心猜懼郝
瑗哭舉得疾遂不起由是國勢寖弱秦王世民至高墌
仁杲使宗羅㬋將兵拒之羅㬋數挑戰世民堅壁不出