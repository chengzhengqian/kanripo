但汝汝勿恐怖郎叩頭謝罪即破械署門下賊曹又討
太史慈於勇里禽之解縳捉其手曰寧識神亭時邪若
卿爾時得我云何慈曰未可量也䇿大笑曰今日之事
當與卿共之聞卿有烈義天下智士也但所託未得其
人耳孤是卿知已勿憂不如意也即署門下督軍還祖
郎太史慈俱在前導軍人以為榮㑹劉繇卒於豫章士
衆萬餘人欲奉豫章太守華歆為主歆以為因時擅命
非人臣所宜衆守之連月卒謝遣之其衆未有所附䇿