氏多智略左右先脱歸者以汴人為變告劉氏神色不
動立斬之隂召大將約束謀保軍以還比明克用至欲
勒兵攻全忠劉氏曰公比為國討賊救東諸侯之急今
汴人不道乃謀害公自當訴之朝廷若擅舉兵相攻則
天下孰能辨其曲直且彼得以有辭矣克用從之引兵
去但移書責全忠全忠復書曰前夕之變僕不之知朝
廷自遣使將與楊彦洪為謀彦洪既伏其辜惟公諒察
克用養子嗣源年十七從克用自上源出矢石之間獨