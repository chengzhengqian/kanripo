曰司馬昭之心路人所知也吾不能坐受廢辱今日當
與鄉自出討之王經曰昔魯昭公不忍季氏敗走失國
為天下笑今權在其門為日乆矣朝廷四方皆為之致
死不顧逆順之理非一日也且宿衛空闕兵甲寡弱陛
下何所資用而一旦如此無乃欲除疾而更深之邪禍
殆不測宜見重詳帝乃出懐中黄素詔投地曰行之决
矣正使死何懼况不必死邪於是入白太后沈業犇走
告昭呼經欲與俱經不從帝遂抜劍升輦率殿中宿衛