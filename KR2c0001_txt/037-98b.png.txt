章引兵救之用之聞行宻至天長引兵歸之　張神劒求
貨於畢師鐸師鐸報以俟秦司空之命神劒怒亦以其衆
歸楊行宻及海陵鎮遏使髙霸曲溪人劉金盱眙人賈
令威悉以其衆屬焉行宻衆至萬七千人張神劒運髙
郵糧以給之　甲午秦彦将宣歙兵三萬餘人乘竹筏
沿江而下趙暉邀擊於上元殺溺殆半丙申彦入廣陵
自稱權知淮南節度使仍以畢師鐸為行軍司馬補池州刺史趙鍠為宣歙觀察使戊戌楊行宻帥諸軍抵廣