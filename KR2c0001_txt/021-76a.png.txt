雅重過朞猶絶酒肉慘形悴色蔬食麤衣未甞嬉笑
六月魏揚州刺史任城王澄表稱蕭衍頻斷東闗欲令
漅湖汛溢以灌淮南諸戍吳楚便水且灌且掠淮南之
地將非國有夀陽去江五百餘里衆庶惶惶並懼水害
脫乘民之願攻敵之虚豫勒諸州纂集士馬首秋大集
應機經畧雖混壹不能必果江西自是無虞矣丙戌魏
發冀定瀛相并濟六州二萬人馬一千五百匹令仲秋
之中畢㑹淮南并夀陽先兵一萬委澄經畧蕭寳寅陳