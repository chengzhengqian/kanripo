評真奴才雖億兆之衆不足畏况數十萬乎吾今兹破
之必矣乃遣㳺擊將軍郭慶帥騎五千夜從間道出評
營後燒評輜重火見鄴中燕主暐懼遣侍中蘭伊讓評
曰王髙祖之子也當以宗廟社稷為憂奈何不撫戰士
而㩁賣樵水專以殖貨為心乎府庫之積朕與王共之
何憂於貧若賊兵遂進家國喪亡王持錢帛欲安所置
之乃命悉以其錢帛散之軍士且趨使戰評大懼遣使
請戰於猛甲子猛陳於渭源而誓之曰王景略受國厚