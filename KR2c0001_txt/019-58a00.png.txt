乎所争不過榮名勢利先後之間耳及其末也唯恐䧟
之不深發之不早戮及百口猶曰未厭是可為寒心悼
懼豈書籍逺事也哉今建大勲奉賢哲圗難於易以安
易危享厚利収鴻名一旦包舉而有之豈可棄置而不取
哉煜猶疑未决熈先曰又有過於此者愚則未敢道耳
煜曰何謂也熈先曰丈人奕葉清通而不得連姻帝室
人以犬豕相遇而丈人曽不恥之欲為之死不亦惑乎
煜門無内行故熈先以此激之煜黙然不應反意乃决