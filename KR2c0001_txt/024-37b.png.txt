陳高祖永定元年夏五月王琳將攻陳霸先霸先以侯
安都周文育帥舟師㑹武昌以擊之事見王/琳犇齊　秋八月
甲午進丞相霸先位太傅加黄銊殊禮賛拜不名九月
辛丑進丞相為相國總百揆封陳公備九錫陳國置百
司　冬十月戊辰進陳公爵爲王辛未梁敬帝禪位于
陳　陳王使中書舍人劉師知引宣猛將軍沈恪勒兵
入宫衛送梁主如别宫恪排闥見王叩頭謝曰恪身經
事蕭氏今日不忍見此分受死耳決不奉命王嘉其意