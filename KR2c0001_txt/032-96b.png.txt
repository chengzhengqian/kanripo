之釁今窮邊之地長鎮之兵皆百戰傷夷之餘終年勤苦之劇然衣糧所給唯止當身例為妻子所分常有凍
餒之色而關東戍卒怯於應敵懈於服勞衣糧所頒厚
踰數等又有素非禁旅本是邊軍將校詭為媚詞因請
遙隸神策不離舊所惟改虚名其於廩賜之饒遂有三
倍之益夫事業未異而給養有殊茍未忘懷孰能無慍
可謂怨生於不均矣凡欲選任將帥必先考察行能可
者遣之不可者退之疑者不使使者不疑故將在軍君