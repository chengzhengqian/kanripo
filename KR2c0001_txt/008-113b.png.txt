以奮武將軍程昱參丕軍事門下督廣陵徐宣為在䕶
軍留統諸軍樂安國淵為居府長史統留事秋七月操
自將擊超等議者多言關西貫習長矛非精選前鋒不
可當也操曰戰在我非在賊也賊雖習長矛將使不得
以刺諸君但觀之八月操至潼關與超等夾關而軍操
急持之而濳遣徐晃朱靈以步騎四千人渡蒲阪津據
河西為營閏月操自潼關北渡河兵衆先渡操獨與虎
士百餘人留南岸斷後馬超將步騎萬餘人攻之矢下