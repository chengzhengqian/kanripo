乾化元年春正月吕師周引兵攀藤緣崖入飛山洞襲
潘金盛擒送武岡斬之移兵擊宋鄴　　冬十二月乙
夘以朗州留後馬賨為永順節度使同平章事
二年春二月辰州蠻酋宋鄴昌師益皆帥衆降於楚楚
王殷以鄴為辰州刺史師益為溆州刺史　　夏四月
癸丑以楚王殷為武安武昌静江寧逺節度使洪鄂四
面行營都統　　冬十一月吴淮南節度副使陳璋等
將水軍襲楚岳州執刺史苑玫楚王殷遣水軍都指揮