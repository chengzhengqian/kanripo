謂叡曰太后意既如此殿下何宜苦違叡曰吾受委不
輕今嗣主㓜冲豈可使邪臣在側不守之以死何靣戴
天遂更見太后苦言之太后令酌酒賜叡叡正色曰今
論國家大事非為巵酒言訖遽出士開載美女珠簾詣
婁定逺謝曰諸貴欲殺士開蒙王力特全其命用為方
伯今當奉别謹上二女子一珠簾定逺喜謂士開曰欲
還入不士開曰在内久不自安今得出實遂本志不願
更入但乞王保䕶長為大州刺史足矣定逺信之送至