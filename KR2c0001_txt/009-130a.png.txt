之備之襲劉璋也留中郎將南郡霍峻守葭萌城張魯
遣楊昻誘峻求共守城峻曰小人頭可得城不可得昻
乃退後璋將扶禁向存等帥萬餘人由閬水上攻圍峻且一年峻城中兵纔數百人伺其怠隙選精鋭出擊大
破之斬存備既定蜀乃分廣漢為梓潼郡以峻為梓潼
太守法正外統都畿内為謀主一飱之德睚眦之怨無
不報復擅殺毁傷己者數人或謂諸葛亮曰法正太縱
横將軍宜啟主公抑其威福亮曰主公之在公安也北