而叚氏竟死於獄中出垂為平州刺史鎮遼東垂以叚
氏女弟為繼室可足渾氏黜之以其妹長安君妻垂垂
不恱由是益惡之
三年春二月燕主儁宴羣臣於蒲池語及周太子晉澘
然流涕曰才子難得自景先之亡吾鬢髪中白卿等謂
景先何如司徒左長史李績對曰獻懐太子之在東宫
臣為中庻子太子志業敢不知之太子大德有八至孝
一也聰敏二也沈毅三也疾諛喜直四也好學五也多