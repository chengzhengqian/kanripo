當先請奈何擅斬之丞相釋仁上聞而大怒下吏責問
御史大夫曰司直縱反者丞相斬之法也大夫何以擅
止之勝之惶恐自殺詔遣宗正劉長執金吾劉敢奉策
收皇后璽綬后自殺上以為任安老吏見兵事起欲坐
觀成敗見勝者合從之有兩心與田仁皆要斬上以馬
通獲如侯長安男子景建從通獲石德商邱成力戰獲
張光封通為重合侯建為徳侯成為秺侯諸太子賓客
嘗出入宫門皆坐誅其随太子發兵以反法族吏士刼