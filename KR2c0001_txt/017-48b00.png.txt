以桓沖忠于王室特宥其孫𦙍以魯宗之為雍州刺史
毛璩為征西将軍都督益梁秦凉寧五州諸軍事璩弟
瑾為梁秦二州刺史瑗為寧州刺史劉懐肅追斬馮該
於石城桓謙桓怡桓蔚桓謐何澹之温楷皆犇秦怡𢎞
之弟也　　二月丁巳留臺僃法駕迎帝於江陵劉毅
劉道規留屯夏口何無忌奉帝東還　　三月桓振自
鄖城襲江陵荆州刺史司馬休之戰敗犇襄陽振自稱
荆州刺史建威将軍劉懐肅自雲杜引兵馳赴與振戰