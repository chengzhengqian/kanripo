茂陳俊守廣樂自將兵助延圍睢陽　秋七月蓋延圍
睢陽百日劉永蘇茂周建突出將走酇延追撃之急永
將慶吾斬永首降蘇茂周建犇垂惠共立永子紆為梁
王佼彊犇保西防
四年秋七月丁亥上幸譙遣捕虜將軍馬武騎都尉王
霸圍劉紆周建於垂惠董憲將賁休以蘭陵降憲聞之
自剡圍之蓋延及平狄將軍山陽龐萌在楚請往救之
帝敕曰可直往擣郯則蘭陵自解延等以賁休城危遂