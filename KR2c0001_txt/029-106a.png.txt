尸易從徒跣負之以歸上嘉黒齒常之之功擢拜左武
衛將軍充河源軍副使李敬𤣥之西征也監察御史原
武婁師徳應猛士詔從軍及敗敇師徳收集散亡軍乃
復振因命使于吐蕃吐蕃將論賛婆迎之赤嶺師徳宣
導上意諭以禍福賛婆甚恱為之數年不犯邊師徳遷
殿中侍御史充河源軍司馬兼知營田事上以吐蕃為
憂悉召侍臣謀之或欲和親以息民或欲嚴設守備俟
公私富實而討之或欲亟發兵擊之議竟不決賜食而