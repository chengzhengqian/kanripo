五千兩及珍玩數百以請昬上許以文成公主妻之
十五年春正月甲戌以吐蕃禄東賛為右衛大將軍上
嘉禄東賛善應對以琅邪公主外孫段氏妻之辭曰臣
國中自有婦父母所聘不可棄也且賛普未得謁公主
陪臣何敢先娶上益賢之然欲撫以厚恩竟不從其志
丁丑命禮部尚書江夏王道宗持節送文成公主于吐
蕃賛普大喜見道宗盡子壻禮慕中國衣服儀衛之美
為公主别築城郭宫室而處之自服䊵綺以見公主其