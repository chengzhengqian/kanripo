表謝恩既而彦超反跡益露丙申遣閤門使張凝將兵
赴鄆州巡檢以備之　庚子王峻至絳州乙巳引兵趣
晉州晉州南有䝉阬最為險要峻憂北漢兵據之是日聞前鋒已度䝉阬喜曰吾事濟矣　慕容彦超奏請入
朝帝知其詐即許之既而復稱境内多盜未敢離鎮
北漢主攻晉州乆不克㑹大雪民相聚保山寨野無所
掠軍乏食契丹思歸聞王峻至䝉阬燒營夜遁峻入晉
州諸將請亟追之峻猶豫未決明日乃遣行營馬軍都