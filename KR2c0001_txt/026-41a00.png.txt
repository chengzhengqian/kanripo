亥命尚書右丞皇甫議發河南淮北諸郡民前後百餘
萬開通濟渠自西苑引穀洛水達于河復自板渚引河
歴滎澤入汴又自大梁之東引汴水入泗達于淮又發
淮南民十餘萬開邗溝自山陽至楊子入江渠廣四十
步渠旁皆築御道樹以柳自長安至江都置離宫四十
餘所庚申遣黄門侍郎王𢎞等往江南造龍舟及雜船
數萬艘東京官吏督役嚴急役丁死者什四五所司以
車載死丁東至成臯北至河陽相望於道又作天經官