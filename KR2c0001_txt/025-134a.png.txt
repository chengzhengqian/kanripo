圖令紇單貴斷河橋守蒲州而召文安還文安至謂諒
曰兵機詭速本欲出其不意王既不行文安又返使彼
計成大事去矣諒不對以王聃為蒲州刺史裴文安為
晉州刺史薛粹為絳州刺史梁菩薩為潞州刺史韋道
正為韓州刺史張伯英為澤州刺史代州總管天水李
景發兵拒諒諒遣其將劉暠襲景景擊斬之諒復遣喬
鍾葵帥勁勇三萬攻之景戰士不過數千加以城池不
固為鍾葵所攻崩毁相繼景且戰且築士卒皆殊死鬭