使其將康沒野波將先鋒攻平原兵未至顏真卿知力
不敵壬寅棄郡度河南走思明即以平原兵攻清河博
平皆䧟之思明引兵圍烏承恩於信都承恩以城降親
導思明入城交兵馬倉庫馬三千匹兵五萬人思明
送承恩詣洛陽祿山復其官爵饒陽禆將束鹿張興力
舉千鈞性復明辨賊攻饒陽彌年不能下及諸郡皆陷
思明幷力圍之外救俱絶太守李系窘廹赴火死城遂
陷思明擒興立於馬前謂曰將軍真壯士能與我共富