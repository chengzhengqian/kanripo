統軍氏叔琮等圖之八月壬寅帝在椒殿𤣥暉選龍武
牙官史太等百人夜叩宫門言軍前有急奏欲面見帝
夫人裴貞一開門見兵曰急奏何以兵為史太殺之𤣥
暉問至尊安在昭儀李漸榮臨軒呼曰寧殺我曹勿傷
大家帝方醉遽起單衣繞柱走史太追而弑之漸榮以
身蔽帝太亦殺之又欲殺何后后求哀於𤣥暉乃釋之
癸卯蔣𤣥暉矯詔稱李漸榮裴貞一弑逆宜立輝王祚
為皇太子更名祝監軍國事又矯皇后令太子於柩前