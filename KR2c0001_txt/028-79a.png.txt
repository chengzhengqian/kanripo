為雞鹿州阿跌為雞田州契苾為榆溪州思結别部為蹛林
州白霫為寘顔州各以其酋長為都督刺史各賜金銀繒帛
及錦袍敕勒大喜捧戴歡呼拜舞宛轉塵中及還上御天成
殿宴設十部樂而遣之諸酋長奏稱臣等既為唐民往
來天至尊所如詣父母請於回紇以南突厥以北開一
道謂之參天可汗道置六十八驛各有馬及酒肉以供
過使嵗貢貂皮以充租賦仍請能屬文人使為表䟽上
皆許之於是北荒悉平然迴紇吐迷度已私自稱可汗