稱受禪老臣誥謹拜稽首上皇帝尊號曰髙尚思𤣥𢎞古
讓皇宫室乗輿服御皆如故宗廟正朔徽章服色悉從
吳制丁亥立徐知證為江王徐知諤為饒王以吳太子
璉領平盧節度使兼中書令封𢎞農公唐主宴羣臣
於天泉閣李徳誠曰陛下應天順人惟宋齊丘不樂因
出齊丘止徳誠勸進書唐主執書不視曰子嵩三十年
舊交必不相負齊丘頓首謝己丑唐主表讓皇改東都
宫殿名皆取於仙經讓皇常服羽衣習辟穀術辛卯吳