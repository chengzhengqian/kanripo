糓河間督諸郡義租甲寅以東平公儀為驃騎大將軍
都督中外諸軍事兖豫雍荆徐揚六州牧左丞相封衛
王慕容詳自謂能却魏兵威徳已振乃即皇帝位改元
建始置百官以新平公可足渾潭為車騎大將軍尚書
令殺拓跋觚以固衆心鄴中官屬勸范陽王徳稱尊號
㑹有自龍城來者知燕主寶猶存乃止　秋七月慕容
詳殺可足渾潭詳嗜酒奢淫不恤士民刑殺無度所誅
王公以下五百餘人羣下離心城中饑窘詳不聴民出