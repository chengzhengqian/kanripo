産為相國以吕禄女為帝后　諸吕欲為亂畏大臣絳
灌等未敢發朱虚侯以吕禄女為婦故知其謀乃陰令
人告其兄齊王欲令發兵西朱虚侯東牟侯為内應以
誅諸吕立齊王為帝齊王乃與其舅駟鈞郎中令祝午
中尉魏勃隂謀發兵齊相召平弗聽八月丙午齊王欲
使人誅相相聞之乃發卒衛王宫魏勃紿召平曰王欲
發兵非有漢虎符驗也而相君圍王固善勃請為君將
兵衛王召平信之勃既將兵遂圍相府召平自殺於是