拒數十日雖虜獲雄將餘衆尚多可稍以恩信傾誘難
卒用兵破也上今使諸將屯澠池要其東而異撃其西
一舉取之此萬成計也禹𢎞不從𢎞遂大戰移日赤眉
陽敗棄輜重走車皆載土以豆覆其上兵士饑爭取之
赤眉引還撃𢎞𢎞軍潰亂異與禹合兵救之赤眉小郤
異以士卒饑倦可且休禹不聴復戰大為所敗死傷者
三千餘人禹以二十四騎脱歸宜陽異棄馬步走上回
谿阪與麾下數人歸營收其散卒復堅壁自守　閠月