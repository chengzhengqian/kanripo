行臺考功郎中房𤣥齡謂比部郎中長孫無忌曰今嫌
隙已成一旦禍機竊發豈惟府朝塗地乃實社稷之憂
莫若勸王行周公之事以安家國存亡之機間不容髪
正在今日無忌曰吾懐此乆矣不敢發口今吾子所言
正合吾心謹當白之乃入言世民世民召𤣥齡謀之𤣥
齡曰大王功盖天下當承大業今日憂危乃天贊也願
大王勿疑乃與府屬杜如晦共勸世民誅建成元吉建
成元吉以秦府多驍將欲誘之使為己用密以金銀噐