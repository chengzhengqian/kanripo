若其物故豈可盡如成德付授其子天下何時當平議
者皆言宜乘此際代之不受則發兵討之時不可失如
何對曰羣臣見陛下西取蜀東取吳易於反掌故謟䛕
躁競之人爭獻策畫勸開河北不為國家深謀逺慮陛
下亦以前日成功之易而信其言臣等夙夜思之河北
之勢與二方異何則西川浙西皆非反側之地其四鄰
皆國家臂指之臣劉闢李錡獨生狂謀其下皆莫之與
闢錡徒以貨財㗖之大軍一臨則渙然離耳故臣等當