四十萬緡未嘗以救水旱也
十年夏五月陸贄又奏請均節財賦凡六條其一論兩
税之弊其畧曰舊制賦役之法曰租調庸丁男一人受
田百畝歳輸粟二石謂之租每户各隨土宜出絹若綾
若絁共二丈綿三兩不蠶之土輸布二丈五尺麻三斤
謂之調每丁歳役則收其庸日準絹三尺謂之庸天下
為家法制均一雖欲轉徙莫容其姦故人無揺心而事
有定制乃羯胡亂華兆庶雲擾版圖墮於避地賦法壞