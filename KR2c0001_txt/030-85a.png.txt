輪大聖之號
六月改控鶴為奉宸府以張易之為奉宸令太后每内
殿曲宴輒引諸武易之及弟祕書監昌宗飲博嘲謔太
后欲掩其迹乃命易之昌宗與文學之士李嶠等修三
教珠英於内殿武三思奏昌宗乃王子晉後身太后命
昌宗衣羽衣吹笙乗木鶴於庭中文士皆賦詩以美之
太后又多選美少年為奉宸内供奉右補闕朱敬則諌
曰陛下内寵有易之昌宗足矣近聞左監門衛長史侯