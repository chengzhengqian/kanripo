事爾朱矣十二月壬寅朔爾朱兆攻丹谷都督崔伯鳯
戰死都督史仵龍開壁請降源子恭退走兆輕兵倍道
兼行從河橋西涉渡先是敬宗以大河深廣謂兆未能
猝濟是日水不沒馬腹甲辰暴風黄塵漲天兆騎叩宫
門宿衛乃覺彎弓欲射矢不得發一時散走華山王鷙
斤之𤣥孫也素附爾朱氏帝始聞兆南下欲自帥諸軍
討之鷙説帝曰黄河萬仞兆安得渡帝遂自安及兆入
宫鷙復約止衛兵不使鬭帝步出雲龍門外遇城陽王