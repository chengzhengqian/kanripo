福州之平建封亦忿陳覺等専横乃曰吾軍敗矣安能
與人爭城是夕燒營而遁城北諸軍亦相顧而潰馮延
魯引佩刀自刺親吏救之不死唐兵死者二萬餘人委
棄軍資器械數十萬府庫為之耗竭余安引兵入福州
李達舉所部授之　留從效引兵還泉州謂唐戍將曰
泉州與福州世為仇敵南接嶺海瘴癘之鄉地險土瘠比年軍旅屢興農桑廢業冬徴夏斂僅能自贍豈勞大
軍乆戍於此置酒餞之戍將不得已引兵歸唐主不能