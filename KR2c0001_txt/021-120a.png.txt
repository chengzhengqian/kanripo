將之送柔然可汗阿那瓌返國尚書右丞張普恵上書
以為蠕蠕乆為邉患今茲天降喪亂荼毒其心葢欲使
之知有道之可樂革面稽首以奉大魏也陛下宜安民
恭己以恱服其心阿那瓌束身歸命撫之可也乃更先
自勞擾興師郊甸之内投諸荒裔之外救累世之勍敵
資天亡之醜虜臣愚未見其可也此乃邉將貪竊一時
之功不思兵為凶器王者不得已而用之况今旱暵方
甚聖慈降膳乃以萬五千人使楊鈞為將而欲定蠕蠕