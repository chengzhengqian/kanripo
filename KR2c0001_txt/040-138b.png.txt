武徳節度留後　　五月戊申蜀主遣李嚴還初帝因
嚴入蜀令以馬市宫中珍玩而蜀法禁錦綺珍竒不得
入中國其粗惡者乃聴入中國謂之入草物嚴還以聞
帝怒曰王衍寧免為入草之人乎嚴因言於帝曰衍童
騃荒縦不親政務斥逺故老昵比小人其用事之臣王
宗弼宋光嗣等諂諛專恣黷貨無厭賢愚易位刑賞紊
亂君臣上下專以奢淫相尚以臣觀之大兵一臨瓦解
土崩可翹足而待也帝深以為然　　秋入月戊辰蜀