萬死謀廢至尊剃家家髮為尼臣為是矯詔誅之尊兄
若欲殺臣不敢逃罪若赦臣願遣姊姊來迎臣即入見
姊姊謂陸令萱也儼欲誘出殺之令萱執刀在帝後聞
之戰栗帝又使韓長鸞召儼儼將入劉辟彊牽衣諌曰
若不斬穆提婆母子殿下無由得入廣寧王孝珩安徳
王延宗自西來曰何不入辟彊曰兵少延宗顧衆而言
曰孝昭帝殺楊遵彦止八十人今有數千何謂少帝泣
啟太后曰有緣復見家家無縁永别乃急召斛律光儼