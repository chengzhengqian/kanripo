竺瑤散騎侍郎劉亨收帝璽綬帝著白帢單衣步下西
堂乗犢車出神虎門羣臣拜辭莫不戯欷侍御史殿中
監將兵百人衛送東海第温帥百官具乗輿灋駕迎㑹
稽王于㑹稽邸王於朝堂變服著平巾幘單衣東向流
涕拜受璽綬是日即皇帝位改元温出次中堂分兵屯
衞温有足疾詔乗輿入殿温撰辭欲陳述廢立本意帝
引見便泣下數十行温兢懼竟不能一言而出太宰武
陵王晞好習武事為温所忌欲廢之以事示王彪之彪