氏美色繫大理獄義府屬大理寺丞畢正義枉法出之
將納為妾大理卿段寶𤣥疑而奏之上命給事中劉仁
軌等鞫之義府恐事洩逼正義自縊於獄中上知之原
義府罪不問侍御史漣水王義方欲奏彈之先白其母
曰義方為御史視姦臣不糾則不忠糾之則身危而憂
及於親為不孝二者不能自決柰何母曰昔王陵之母
殺身以成子之名汝能盡心以事君吾死不恨義方乃
奏稱義府於輦轂之下擅殺六品寺丞就云正義自殺