丁丑加晟神策行營節度使　王武俊馬寔攻趙州不
克辛巳寔歸瀛州武俊送之五里犒贈甚厚武俊亦歸
恒州　朱泚攻圍奉天經月城中資糧俱盡上甞遣健
步出城覘賊其人懇以苦寒為辭跪奏乞一襦袴上為
之尋求不獲意憫黙而遣之時供御纔有糲米二斛每
伺賊之休息夜縋人扵城外采蕪菁根而進之上召公
卿将吏謂曰朕以不徳自陷危亡固其宜也公軰無罪宜早降以救室家羣臣皆頓首流涕期盡死力故将士