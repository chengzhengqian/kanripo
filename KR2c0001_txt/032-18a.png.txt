仙門與宰相相見敘上皇晏駕拜哭始行監國之令戊
辰發大行皇帝喪於兩儀殿宣遺詔己巳代宗即位
高力士遇赦還至朗州聞上皇崩號慟嘔血而卒　李
輔國恃功益橫明謂上曰大家但居禁中外事聴老奴
處分上内不能平以其方握禁兵外尊禮之乙亥號輔
國為尚父而不名事無大小皆咨之羣臣出入皆先詣
輔國亦晏然處之以内飛龍廏副使程元振為左監門
衛將軍知内侍省事朱光輝及内常侍啖庭瑤山人李