事又命太僕少卿蕭銳運河南諸州糧入海銳瑀之子
也　九月乙未鴻臚奏髙麗莫離支貢白金禇遂良曰
莫離支弑其君九夷所不容今将討之而納其金此郜
鼎之類也臣謂不可受上從之上謂髙麗使者曰汝曹
皆事髙武有官爵莫離支弑逆汝曹不能復讎今更為
之遊說以欺大國罪孰大焉悉以屬大理
冬十月甲寅車駕行幸洛陽　十一月壬申至洛陽前
宜州刺史鄭元璹已致仕上以其常從隋煬帝伐髙麗