乘時以徼利者市井之志也醻功而報德者士君子之
心也信以市井之志利其身而以士君子之心望於人
不亦難哉是故太史公論之曰假令韓信學道謙讓不
伐己功不矜其能則庶幾哉於漢家勲可以比周召太
公之徒後世血食矣不務出此而天下以集乃謀畔逆
夷滅宗族不亦宜乎　上還洛陽聞淮隂侯之死且喜
且憐之問吕后曰信死亦何言吕后曰信言恨不用蒯
徹計上曰是齊辯士蒯徹也乃詔齊捕蒯徹蒯徹至上