𦙍𦙍勸恪還恪曰兒軰何能為正恐因酒食中人耳恪
入劍履上殿進謝還坐設酒恪疑未飲孫峻曰使君病
未善平有常服藥酒可取之恪意乃安别飲所齎酒數
行吴主還内峻起如厠解長衣著短服出曰有詔收諸
葛恪恪驚起抜劍未得而峻刀交下張約從旁斫峻裁
傷左手峻應手斫約斷右臂武衛之士皆趨上殿峻曰
所取者恪也今已死悉令復刃乃除地更飲恪二子竦
建聞難載其母欲來犇峻使人追殺之以葦席裹恪尸