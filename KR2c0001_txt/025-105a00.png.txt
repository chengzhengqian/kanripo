斬之叔慎坐于射堂招合士衆數日之内得五千人衡
陽太守樊通武州刺史鄔居業皆請舉兵助之隋所除
湘州刺史薛胄將兵適至與行軍總管劉仁恩共擊之
叔慎遣其將陳正理與樊通拒戰兵敗胄乘勝入城擒
叔慎仁恩破鄔居業於横橋亦擒之俱送秦王俊斬於
漢口嶺南未有所附數郡共奉髙凉郡太夫人洗氏為
主號聖母保境拒守詔遣柱國韋洸等安撫嶺外陳豫
章太守徐璒據南康拒之洸等不得進晉王廣遣陳叔