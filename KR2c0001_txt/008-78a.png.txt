意承卓卓亦雅信焉　州郡舉兵討董卓長沙太守孫
堅亦起兵前至南陽衆已數萬人南陽太守張咨不肯
給軍糧堅誘而斬之郡中震慄無求不獲前到魯陽與
袁術合兵術由是得據南陽表堅行破虜將軍領豫州刺
史　六月董卓遣大鴻臚韓融少府隂修執金吾胡母
班將作大匠呉修越騎校尉王瓌安集關東解譬袁紹
等胡母班吳修王瓌至河内袁紹使王匡悉收擊殺之
袁術亦殺陰修惟韓融以名徳免　冬王匡屯河陽津