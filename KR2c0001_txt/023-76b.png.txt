曰言雖不多於理甚要紹宗帥衆十萬據槖駝峴羊侃
勸貞陽侯淵明乗其逺來擊之不從旦日又勸出戰亦
不從侃乃帥所領出屯堰上丙午紹宗至城下引步騎
萬人攻潼州刺史郭鳯營矢下如雨淵明醉不能起命
諸將救之皆不敢出北兖州刺史胡貴孫謂譙州刺史
趙伯超曰吾屬將兵而來本欲何為今遇敵而不戰乎
伯超不能對貴孫獨帥麾下與東魏戰斬首二百級伯
超擁衆數千不敢救謂其下曰虜盛如此與戰必敗不