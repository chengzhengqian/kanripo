元帝承聖二年夏四月吐谷渾可汗夸吕雖通使於魏
而冦抄不息宇文泰將騎三萬踰隴至姑臧討之夸吕
懼請服既而復通使於齊凉州刺史史寜覘知其還襲
之於赤泉獲其僕射乞伏觸狀
敬帝太平元年秋九月突厥木杆可汗假道於凉州以
襲吐谷渾魏太師泰使凉州刺史史寜帥騎隨之至畨
禾吐谷渾覺之犇南山木杆將分兵追之寜曰樹敦賀
真二城吐谷渾之巢穴也㧞其本根餘衆自散木杆從