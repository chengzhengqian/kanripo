三年冬十月髙季興常欲取三峽畏蜀峽路招討使張
武威名不敢進至是乗唐兵勢使其子行軍司馬從誨
權軍府事自將水軍上峽取施州張武以鐵鏁斷江路
季興遣勇士乗舟斫之㑹風大起舟絓於鏁不能進退
矢石交下壊其戰艦季興輕舟遁去既而聞北路陷敗
䕫忠萬三州遣使詣魏王降是嵗莊/宗滅蜀
明宗天成元年夏四月梁震薦前陵州判官貴平孫光
憲於季興使掌書記季興大治戰艦欲攻楚光憲諫曰