兵居内其居内也富貴恩澤以奉養其身所部之兵散
舍諸府上府不越千二百人三時耕稼一時治武籍藏
將府伍散田畆力觧勢破人人自愛雖有蚩尤為帥亦
不可使為亂耳及其居外也縁部之兵被檄乃來斧鉞
在前爵賞在後飄暴交捽豈暇異略雖有蚩尤為帥亦
無能為叛也自貞觀至于開元百三十年間戎臣兵伍
未始逆簒此大聖人所以能柄統輕重制鄣表裏聖算
神術也至于開元末愚儒奏章曰天下文勝矣請罷府