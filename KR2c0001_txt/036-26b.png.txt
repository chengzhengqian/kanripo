彭城為沙陀所逼不暇飲食至蘄將濟水李衮發橋勒
兵拒之賊惶惑不知所之至故縣西官軍大集縱擊殺
賊近萬人餘皆溺死降者纔及千人勛亦死而人莫之
識數日乃獲其尸賊宿遷等諸寨皆殺其守將而降宋
威亦取蕭縣吳迥獨守濠州不下　冬十月以張𤣥稔為
右驍衛大將軍御史大夫馬舉攻濠州自夏及冬不克
城中糧盡殺人而食之守軍深塹重圍以守之辛丑夜
吳迥突圍走舉勒兵追之殺獲殆盡迥死於招義以康