廞使前呉國内史虞嘯父等入呉興義興召募兵衆赴
者以萬計未幾國寶死恭罷兵符廞去職反䘮服廞以
起兵之際誅異已者頗多勢不得止遂大怒不承恭命
使其子泰将兵伐恭牋於㑹稽王道子稱恭罪惡道子
以其牋送恭五月恭遣司馬劉宇之帥五千人撃㤗斬
之又與廞戰於曲阿衆潰廞單騎走不知所在収虞嘯
父下廷尉以其祖潭有功免為庻人
二年　㑹稽王道子忌王殷之逼以譙王尚之及弟休