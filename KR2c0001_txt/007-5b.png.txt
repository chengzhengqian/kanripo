實誠能舉天下之半以滅大冦豈非至願茍非其時不
如息民自是諸將莫敢復言兵事者
二十八年秋八月北匈奴遣使貢馬及裘更乞和親并
請音樂又求率西域諸國胡客俱獻見帝下三府議酬
荅之宜司徒掾班彪曰臣聞孝宣皇帝敕邊守尉曰匈
奴大國多變詐交接得其情則却敵折衝應對失其數
則反為輕欺今北匈奴見南單于來附懼謀其國故數
乞和親又逺驅牛馬與漢合市重遣名王多所貢獻斯