以状聞魏遣尚書賀多羅使涼州觀虚實多羅還亦言
牧犍雖外修臣禮内實乖悖魏主欲討之以問崔浩對
曰牧犍逆心已露不可不誅官軍徃年北伐雖不克獲
實無所損戰馬三十萬匹計在道死傷不滿八千常嵗
羸死亦不減萬匹而逺方乗虚遽謂衰耗不能復振今
出其不意大軍猝至彼必駭擾不知所為擒之必矣魏
主曰善吾意亦以為然於是大集公卿議於西堂𢎞農
王奚斤等三十餘人皆曰牧犍西垂下國雖心不純臣