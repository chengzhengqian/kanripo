光化元年春正月錢鏐請徙鎮海軍於杭州從之
三月淮南將周本救蘇州兩浙將顧全武擊破之淮南
將秦裴以兵三千人拔崑山而戍之　秋九月顧全武攻
蘇州城中及援兵食皆盡甲申淮南所署蘇州刺史臺
濛棄城走援兵亦遁全武克蘇州追敗周本等于望亭
獨秦裴守崑山不下全武帥萬餘人攻之裴屢出戰
使弱者被甲執矛壯者彀弓弩全武每為之却全武檄
裴令降全武嘗為僧裴封函納款全武喜召諸將發函