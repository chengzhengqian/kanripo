侵時頗有言柔然以悼后故興師者帝曰豈有興百萬
之衆為一女子邪雖然致人此言朕亦何顔以見將帥
乃遣中常侍曺寵齎手勅賜文后自盡文后泣謂寵曰
願至尊千萬嵗天下康寧死無恨也遂自殺鑿麥積崖
而𦵏之號曰寂陵夏丞相泰召諸軍屯沙苑以備柔然
右僕射周恵達發士馬守京城塹諸街巷召雍州刺史
王羆議之羆不應召謂使者曰若蠕蠕至渭北者王羆
自帥鄉里破之不煩國家兵馬何為天子城中作如此