反者先聞其盲謂其必不能出忽見之大驚穆提婆欲
令城䧟不遣援兵珽且戰且守十餘日反者竟散走詔
懸王琳首於建康市故吏梁驃騎倉曹叅軍朱瑒致書
徐陵求其首曰竊以典午將滅徐廣為晉家遺老當塗
已謝馬孚稱魏室忠臣梁故建寧公琳當離亂之辰總
方伯之任天厭梁徳尚思匡繼徒藴包胥之志終遘萇
𢎞之眚至使身没九泉頭行千里伏惟聖恩博厚明詔
爰發赦王經之哭許田横之塟不使壽春城下唯傳報