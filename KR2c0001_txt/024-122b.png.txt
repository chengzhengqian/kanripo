孝寛獲關東人復縱之因致書為言西朝欲通好之意
是時周人以前攻晉陽不得志謀與突厥再伐齊齊主
聞之大懼許遣䕶母西歸且求通好先遣其姑歸　秋
八月周遣柱國楊忠將兵㑹突厥伐齊至北河而還
九月突厥冦齊幽州衆十餘萬入長城大掠而還　周
皇姑之歸也齊主遣人為晉公䕶母作書言䕶㓜時數
事又寄其所著錦袍以為信驗且曰吾屬千載之運䝉
大齊之徳矜老開恩許得相見禽獸草木母子相依吾