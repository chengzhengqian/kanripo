八夏四月壬申朔進齊公爵為王増封十郡甲戌武陵
王賛卒非疾也丙戌加齊王殊禮進世子為太子辛卯
宋順帝下詔禪位于齊壬辰帝當臨軒不肯出逃于佛
葢之下王敬則勒兵殿庭以板輿入迎帝太后懼自帥
閹人索得之敬則啟譬令出引令升車帝收淚謂敬則
曰欲見殺乎敬則曰出居别宫耳官先取司馬家亦如
此帝泣而彈指曰願後身世世勿復生帝王家宫中皆
哭帝拍敬則手曰必無過慮當餉輔國十萬錢是日百