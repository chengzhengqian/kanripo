盡力保護夀王惠妃徳之隂為内助由是擢黃門侍郎
五月戊子以裴耀卿為侍中張九齡為中書令林甫為
禮部尚書同中書門下三品
二十四年　初上欲以李林甫為相問於中書令張九
齡九齡對曰宰相繫國安危陛下相林甫臣恐異日為
廟社之憂上不從時九齡方以文學為上所重林甫雖
恨猶曲意事之侍中裴耀卿與九齡善林甫並疾之是
時上在位嵗久漸肆奢欲怠於政事而九齡遇事無細