雖遣使奉表其言率皆詭誕又待唐使者慢常窺伺
邊隙屢敕令勿攻新羅而侵陵不止壬申詔勿受其朝
貢更議討之丙戍車駕至京師
二十一年上將復伐髙䴡朝議以為髙麗依山為城攻
之不可猝㧞前大駕親征國人不得耕種所克之城悉
収其穀繼以旱災民大半乏食今若數遣偏師更迭擾
其疆場使彼疲於奔命釋耒入堡數年之間千里蕭條
則人心自離鴨緑之北可不戰而取矣上從之三月以