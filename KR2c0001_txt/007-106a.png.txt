喬與李固抗議以為不堪奉漢宗祀帝亦怨之　十一
月清河劉文與南郡妖賊劉鮪交通妄言清河王當統
天下欲共立蒜事覺文等遂刼清河相謝暠曰當立王
為天子以暠為公暠罵之文刺殺暠於是捕文鮪誅之
有司劾奏蒜坐貶爵為尉氏侯徙桂陽自殺梁冀因誣
李固杜喬云與文鮪等交通請逮按罪太后素知喬忠
不許冀遂收固下獄門生渤海王調貫械上書證固之
枉河内趙承等數十人亦要鈇鑕詣闕通訴太后詔赦