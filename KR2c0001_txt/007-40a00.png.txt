二千飢窘不立入居金城帝令迷唐將其種人還大小
榆谷迷唐以漢作河橋兵來無常故地不可復居辭以
種人飢餓不肯逺出護羌校尉呉祉等多賜迷唐金帛
令糴穀市畜促使出塞種人更懷猜驚是嵗迷唐復叛
脅將湟中諸胡冦鈔而去王信耿譚呉祉皆坐徴
十三年秋八月迷唐復還賜支河曲將兵向塞護羌校
尉周鮪與金城太守侯霸及諸郡兵屬國羌胡合三萬
人出塞至允川侯霸擊破迷唐種人瓦解降者六千餘