藥葛羅帥衆追吐蕃子儀使白元光帥精騎與之俱癸
酉戰於靈臺西原大破之殺吐蕃萬計得所掠士女四
千人丙子又破之於涇州東丁丑僕固懷恩將張休藏
等降辛巳詔罷親征京城解嚴初肅宗以陜西節度使
郭英乂領神策軍使内侍魚朝恩監其軍英乂入為僕
射朝恩專將之及上幸陜朝恩舉在陜兵與神策軍迎
扈悉號神策軍天子幸其營及京師平朝恩遂以軍歸
禁中自將之然尚未得與北軍齒至是朝恩以神策軍