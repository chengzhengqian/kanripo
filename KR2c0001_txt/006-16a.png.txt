聴其語遂不敢解於是收金玉衣物至寵所裝之被馬
六匹使妻縫兩縑囊昏夜後解寵手令作記告城門將
軍云今遣子宻等至子后蘭卿所速開門出勿稽畱之
書成斬寵及妻頭置囊中便持記馳出城因以詣闕明
旦閤門不開官屬踰牆而入見寵尸驚怖其尚書韓立
等共立寵子午為王國師韓利斬午首詣祭遵降夷其
家族帝封子宻為不義侯
權德輿議曰伯通之叛命子宻之戕君同歸於亂罪不