巾招之林甫不能拜使人代拜國忠比至蜀上遣中使
召還至昭應謁林甫拜於牀下林甫流涕謂曰林甫死
矣公必為相以後事累公國忠謝不敢當汗流覆面十
二月丁卯林甫薨上晚年自恃承平以為天下無復可
憂遂深居禁中專以聲色自娯悉委政事於林甫林甫
媚事左右迎合上意以固其寵杜絶言路掩蔽聦明以
成其姦姤賢疾能排抑勝已以保其位屢起大獄誅逐
貴臣以張其勢自皇太子以下畏之側足凡在相位十