孔伯恭等帥騎一萬出東道救彭城鎮西大將軍西
河公石都督荆豫南雍州諸軍事張窮竒出西道救懸
瓠以安都為都督徐兖等五州諸軍事鎮南大將軍徐
州刺史河東公常竒為平南將軍豫州刺史河内公
兖州刺史申纂詐降於魏尉元受之而隂為之備魏師
至無鹽纂閉門拒守薛安都之召魏兵也畢衆敬不與
之同遣使來請降上以衆敬為兖州刺史衆敬子元賔
在建康先坐他罪誅衆敬聞之怒拔刀斫柱曰吾皓首