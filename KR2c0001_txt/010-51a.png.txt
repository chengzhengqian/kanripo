王之計也不如因而厚之遣竒兵潛往以要其成若魏
伐不克而我軍逺赴是恩結遐夷義形萬里若兵連不
解首尾離隔則我虜其傍郡驅略而歸亦足以致天之
罰報雪曩事矣吳主曰善乃大勒兵謂淵使曰請俟後
問當從簡書必與弟同休戚又曰司馬懿所向無前深
為弟憂之帝問於護軍將軍蔣濟曰孫權其救遼東乎
濟曰彼知官備已固利不可得深入則非力所及淺入
則勞而無獲權雖子弟在危猶將不動况異域之人兼