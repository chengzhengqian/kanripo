校内史宗秦客坐贓貶遵化尉弟楚客晉卿亦以姦𧷢
流嶺外　丁夘殺流人韋方質　壬申敕兩京諸州各
置大雲寺一區藏大雲經使僧升髙座講觧其撰疏僧
雲宣等九人皆賜爵縣公仍賜紫袈裟銀龜袋　制天
下武氏咸蠲課役　道州刺史李行褒兄弟為酷吏所
䧟當族秋官郎中徐有功固爭不能得秋官侍郎周興
奏有功故出反囚當斬太后雖不許亦免有功官然太
后雖重有功久之復起為侍御史有功伏地流涕固辭