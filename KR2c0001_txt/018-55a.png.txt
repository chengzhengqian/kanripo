擊大破之斬獲以千数紹退屯定城據險拒守謂諸将
曰道濟等兵力不多懸軍深入不過堅壁以待繼援吾
分軍絶其糧道可坐禽也乃遣姚鸞屯大路以絶道濟
糧道鸞遣尹雅将兵與晉戰於關南為晉兵所獲将殺
之雅曰雅前日已當死幸得脫至今死固甘心然夷夏
雖殊君臣之義一也晉以大義行師獨不使秦有守節
之臣乎乃免之丙子夜沈林子将銳卒襲鸞營斬鸞殺
其士卒數千人紹又遣東平公讃屯河上以㫁水道沈