請降於復光宋威遣兵於道中刼取君長等十二月威
奏與君長等戰於潁川西南生擒以獻復光奏君長等
實降非威所擒詔侍御史歸仁紹等鞫之竟不能明斬
君長等於狗脊嶺　黄巢䧟匡城遂䧟濮州詔潁州刺
史張自勉将諸道兵擊之　王仙芝冦荆南節度使楊
知温知至之兄也以文學進不知兵或告賊至知温以
為妄不設備時漢水淺狹賊自賈塹度
五年春正月丁酉朔大雪知温方受賀賊已至城下遂