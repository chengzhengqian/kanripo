宋髙祖永初元年春正月宋王欲受禪而難於發言乃
集朝臣宴飲從容言曰桓𤣥簒位鼎命已移我首唱大
義興復帝室南征北伐平定四海功成業著遂荷九錫
今年將衰暮崇極如此物忌盛滿非可久安今欲奉還
爵位歸老京師羣臣惟盛稱功徳莫諭其意日晚坐散
中書令傅亮還外乃悟而宫門已閉亮叩扉請見王即
開門見之亮入但曰臣暫宜還都王觧其意無復他言
直云須幾人自送亮曰數十人可也即時奉辭亮出已