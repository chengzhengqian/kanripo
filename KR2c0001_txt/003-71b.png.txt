外不勞一卒不頓一㦸而威徳並行今以兵入其地此必
震恐以有司為欲屠滅之也必雉兔逃入山林險阻背
而去之則復相羣聚留而守之厯歲經年則士卒罷勌
食糧乏絶民苦兵事盜賊必起臣聞長老言秦之時嘗
使尉屠睢擊越又使監祿鑿渠通道越人逃入深山
林叢不可得攻留軍屯守空地曠日引久士卒勞倦越
出擊之秦兵大破乃發適戍以備之當此之時外内騷
動皆不聊生亡逃相從羣為盜賊於是山東之難始興