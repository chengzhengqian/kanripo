徳為王乗中原多故時入侵邊及按巴堅為王尤雄勇
五姓奚及七姓室韋逹靼咸役屬之按巴堅姓耶律氏
恃其彊不肯受代久之按巴堅擊黄頭室韋還七部刼
之於境上求如約按巴堅不得已傳旗鼓且曰我為王
九年得漢人多請帥種落居古漢城與漢人守之别自
為一部七部許之漢城者故後魏滑鹽縣也地宜五榖
有鹽池之利其後按巴堅稍以兵擊滅七部復併為一
國又北侵室韋女真西取突厥故地擊奚滅之復立奚