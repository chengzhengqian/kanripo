義隆始四嵗裕使諮議參軍劉粹輔之鎮京口粹毅之
族弟也裕見民臨水望賊怪之以問參軍張劭劭曰若
節鉞未反民奔散之不暇亦何能觀望今當復無恐耳
裕謂将佐曰賊若於新亭直進其鋒不可當宜且廻避
勝負之事未可量也若廻西㟁此成禽耳徐道覆請於
新亭至白石焚舟而上數道攻裕循欲以萬全為計謂
道覆曰大軍未至孟昶便望風自裁以大勢言之自當計日潰亂今决勝負於一朝乾沒求利既非必克之道