河遣僕銜命於公者非力不足而借公之師以當寇也
亦欲觀大賢之明義耳今仰瞻高意未有決辭定色僕
何敢遽言所為哉真卿竒之欲與之兵衆以為萼年少
輕慮徒分兵力必無所成真卿不得已辭之萼就館復
為書説真卿以為清河去逆效順奉粟帛器械以資軍
公乃不納而疑之僕回轅之後清河不能孤立必有所
繫託將為公西面之彊敵公能無悔乎真卿大驚遽詣
其館以兵六千借之送至境執手别真卿問曰兵已行