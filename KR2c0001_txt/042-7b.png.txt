節度使劉知逺入輔政齊王寢之知逺由是怨齊王
　秋七月癸夘加景延廣同平章事兼侍衞馬步都指
揮使　　冬十一月庚寅葬聖文章武明徳孝皇帝于
顯陵廟號高祖　帝之初即位也大臣議奉表稱臣告
哀於契丹景延廣請致書稱孫而不稱臣李崧曰屈身
以為社稷何恥之有陛下如此它日必躬擐甲胄與契
丹戰於時悔無益矣延廣固争馮道依違其間帝卒從
延廣議契丹大怒遣使來責議且言何得不先承禀遽