臣鎭江陵整斾還都以避其患假令魏虜侵蹙止失荆
湘在於社稷猶得無慮上亦曉天文知楚有災歎曰禍
福在天避之何益　六月壬午齊步大汗薩將兵四萬
趣涇州王僧辯使侯瑱張彪自石梁引兵助嚴超達拒
之瑱彪遲留不進將軍尹令思將萬餘人謀襲盱眙齊
冀州刺史段韶將兵討東方白額於宿預廣陵涇州皆
來告急諸將患之韶曰梁氏喪亂國無定主人懐去就
彊者從之霸先等外託同徳内有離心諸君不足憂吾