以為功庚申重榮首至鄴都帝命漆之函送契丹
夏四月契丹以晉招納吐谷渾遣使來讓帝憂悒不知
為計五月己亥始有疾　帝寢疾一旦馮道獨對帝命
幼子重睿出拜之又令宦者抱重睿置道懷中其意葢
欲道輔立之六月乙丑帝殂道與天平節度使侍衞馬
步都虞候景延廣議以國家多難宜立長君乃奏廣晉
尹齊王重貴為嗣是日齊王即皇帝位延廣以為已功
始用事禁都下人毋得偶語初高祖疾亟有詔召河東