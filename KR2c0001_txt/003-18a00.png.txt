六年博望侯既以通西域尊貴其吏士争上書言外
國竒怪利害求使天子為其絶逺非人所樂徃聽
其言予節募吏民毋問從來為具備人衆遣之以
廣其道來還不能毋侵盗幣物及使失指天子為
其習之輒覆按致重罪以激怒令贖復求使使端無
窮而輕犯法其吏卒亦輙復盛推外國所有言大者予
節言小者為副故妄言無行之徒皆爭效之其使皆貧
人子私縣官齋物欲賤市以私其利外國亦厭漢使人