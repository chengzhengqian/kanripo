主之命太后指天曰汝從吾兒求為天子何妄語邪又
自指其心曰此不可欺也又曰吾兒將行吾戒之云趙
大王若引兵北向渝關亟須引歸太原不可救也汝欲
為天子何不先擊退吾兒徐圖亦未晩汝為人臣負其
主不能擊敵又欲乗亂邀利所為如此何面目復求生
乎徳鈞俛首不能對又問器玩在此田宅何在徳鈞曰
在幽州太后曰幽州今屬誰徳鈞曰屬太后太后曰然
則又何獻焉徳鈞益慙自是鬱鬱不多食踰年而卒張