侯瑱之力進足以揺蕩中原争衡天下退足以屈彊江
外雄張偏隅然或命一旅之帥或資一士之說琳則瓦
解氷泮投身異域瑱則厥角稽顙委命闕廷斯又天假
之威而除其患二也今將軍以藩戚之重東南之衆盡
忠奉上戮力勤王豈不勲高竇融寵過呉芮析珪判野
南靣稱孤乎三也聖朝棄瑕忘過寛厚得人至於余孝
頃潘純陀李孝欽歐陽頠等悉委以心腹任以爪牙胷
中豁然曾無纎芥况將軍亹非張繡罪異畢諶當何慮