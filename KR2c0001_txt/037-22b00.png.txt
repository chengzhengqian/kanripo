金統謂廣明之號去唐下體而著黄家日月以為已符
瑞唐官三品已上悉停任四品以下位如故以妻曹氏
為皇后以尚讓為太尉兼中書令趙璋兼侍中崔璆楊
希古並同平章事孟楷盖洪為左右僕射知左右軍事
費傳古為樞宻使以太常博士皮日休為翰林學士璆
邠之子也時罷浙東觀察使在長安巢得而相之諸葛爽以代北行營屯櫟陽黄巢将碭山朱温屯東渭橋巢
使温誘説之爽遂降於巢巢以諸葛爽為河陽節度