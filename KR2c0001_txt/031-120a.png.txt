王嵗遺囘紇絹二萬匹使就朔方軍受之　上之在彭
原也更以栗為九廟主庚寅朝享於長樂殿　丙申上
皇至鳯翔從兵六百餘人上皇命悉以甲兵輸郡庫上
發精騎三千奉迎十二月丙午上皇至咸陽上備法駕
迎於望賢宫上皇在宫南樓上釋黃袍著紫袍望樓下
馬趨進拜舞於樓下上皇降樓撫上而泣上捧上皇足
嗚咽不自勝上皇索黃袍自為上著之上伏地頓首固
辭上皇曰天數人心皆歸於汝使朕得保養餘齒汝之