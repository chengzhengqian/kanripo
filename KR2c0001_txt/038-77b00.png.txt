其功若兩帥交爭則事危矣卿為我語崔𦙍速飛書兩
鎮使相與合謀則善矣壬戌上又謂偓曰繼誨彦弼輩
驕横益甚累日前與繼筠同入輙於殿東令小兒歌以
侑酒令人驚駭對曰臣必知其然兹事失之於初當正
旦立功之時但應以官爵田宅金帛酬之不應聽其恣
出入禁中此輩素無知識數求入對或妄論朝政或僭
易薦人稍有不從則生怨望況惟知嗜利為敕使以厚
利雇之令其如此耳崔𦙍本留衛兵欲以制敕使也今