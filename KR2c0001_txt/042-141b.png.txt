北面招討使朱元將兵數萬泝淮救之軍於紫金山列
十餘寨如連珠與城中烽火晨夕相應又築甬道抵夀
春欲運糧以饋之綿亘數十里將及夀春李重進邀擊
大破之死者五千人奪其二寨丁未重進以聞戊申詔
以來月幸淮上劉仁贍請以邉鎬守城自帥衆決戰齊
王景逹不許仁贍憤悒成疾其幼子崇諫夜泛舟度淮
北為小校所執仁贍命腰斬之左右莫敢救監軍使周
廷構哭於中門以救之仁贍不許廷構復使求救於夫