執退光書奏帝不肯下明旦光聞之止畫室中不入上
問大將軍安在左將軍桀對曰以燕王告其罪故不敢
入有詔召大將軍光入免冠頓首謝上曰將軍冠朕知
是書詐也將軍無罪光曰陛下何以知之上曰將軍之廣
明都郎屬耳調校尉以來未能十日燕王何以得知之
且將軍為非不須校尉是時帝年十四尚書左右皆驚
而上書者果亡捕之甚急桀等懼白上小事不足遂上
不聽後桀黨與有譖光者上輒怒曰大將軍忠臣先帝