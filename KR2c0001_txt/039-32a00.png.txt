丁酉加吳越王元瓘天下兵馬都元帥尚書令
六年秋七月吳越府署火宫室府庫幾盡吳越王元瓘
驚懼發狂　　八月吳越文穆王元瓘寢疾察内都監
使章徳安忠厚能斷大事欲屬以後事語之曰𢎞佐尚
少當擇宗人長者立之徳安曰𢎞佐雖少羣下伏其英
敏願王勿以為念王曰汝善輔之吾無憂矣徳安處州
人也辛亥元瓘卒初内牙指揮使戴惲為元瓘所親任
悉以軍事委之瓘養子𢎞侑乳母惲妻之親也或告惲