琪至河陽密言於唐主曰今敵兵大下河水復淺人心
已離此不可守丁丑唐主命河陽節度使萇從簡與趙
州刺史劉在明守河陽南城遂斷浮梁歸洛陽遣宦者
秦繼旻皇城使李彦紳殺昭信節度使李贊華於其第
　己卯帝至河陽萇從簡迎降舟楫已具彰聖軍執劉
在明以降帝釋之使復其所唐主命馬軍都指揮使宋
審䖍步軍都指揮使苻彦饒河陽節度使張彦琪宣徽
南院使劉延朗將千餘騎至白馬陂行戰地有五十餘