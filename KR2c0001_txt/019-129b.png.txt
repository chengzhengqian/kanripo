乃安質請自攻東城諮議參軍顔樂之説義宣曰質若
復克東城則大功盡歸之矣宜遣麾下自行義宣乃遣
劉諶之與質俱進甲寅義宣至梁山頓兵兩岸質與劉
諶之進攻東城𤣥謨督諸軍大戰薛安都帥突騎先衝
其陳之東南䧟之斬諶之首劉季之宗越又䧟其西北
質等兵大敗垣䕶之燒江中舟艦烟熖覆水延及西岸
營壘殆盡諸軍乗勢攻之義宣兵亦潰義宣單舸迸走
閉戸而泣荆州人隨之者猶百餘舸質欲見義宣計事