六月庾希庾邈與故青州刺史武林之子遵聚衆夜入
京口城晉陵太守卞踰城犇曲阿希詐稱受海西公
密㫖誅大司馬温建康震擾内外戒嚴卞發諸縣兵
二千人擊希希敗閉城自守温遣東海内史周少孫討
之秋七月壬辰拔其城擒希邈及其親黨皆斬之壺
之子也甲寅帝不豫急召大司馬温入輔一日一夜發
四詔温辭不至初帝為㑹稽王娶王述從妺為妃生世
子道生及弟俞生道生踈躁無行毋子皆以幽廢死餘