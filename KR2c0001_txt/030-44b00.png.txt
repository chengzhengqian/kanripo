中宗於廬陵以問𤣥挺煒又嘗謂𤣥挺曰欲為急計何
如𤣥挺皆不應故坐知反不告同誅　諸王之起兵也
貝州刺史紀王慎獨不預謀亦坐繫獄秋七月丁巳檻
車徙巴州更姓虺氏行及蒲州而卒八男徐州刺史東
平王續等相繼被誅家徙嶺南　徐敬業之敗也弟敬
真流繡州逃歸將犇突厥過洛陽洛州司馬弓嗣業洛
陽令張嗣明資遣之至定州為吏所獲嗣業縊死嗣明
敬貞多引海内知識云有異圖冀以免死於是朝野之