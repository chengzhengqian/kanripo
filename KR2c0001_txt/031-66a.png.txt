變矣真卿曰善命錄事參軍李擇交及平原令范冬馥
將其兵㑹清河兵四千及博平兵千人軍千堂邑西南
袁知泰遣其將白嗣恭等將二萬餘人來逆戰三郡兵
力戰盡日魏兵大敗斬首萬餘級捕虜千餘人得馬千
匹軍資甚衆知泰犇汲郡遂克魏郡軍聲大振時北海
太守賀蘭進明亦起兵真卿以書召之幷力進明將步
騎五千度河真卿陳兵逆之相揖哭於馬上哀動行伍
進明屯平原城南休養士馬真卿毎事咨之由是軍權