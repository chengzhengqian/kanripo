以為先帝可汗憐臣賜臣安義公主種種無乏臣兄弟
嫉妬共欲殺臣臣當是時走無所適仰視惟天俯視惟
地奉身委命依歸先帝先帝憐臣且死養而生之以臣
為大可汗還撫突厥之民至尊今御天下還如先帝養
生臣及突厥之民種種無乏臣荷戴聖恩言不能盡臣
今非昔日突厥可汗乃是至尊臣民願帥部落變改衣
服一如華夏帝以為不可　秋七月辛亥賜啓民璽書
諭以磧北未静猶須征戰但存心恭順何必變服帝欲