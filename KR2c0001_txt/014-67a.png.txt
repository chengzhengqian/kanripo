獻捷論功　燕王皝使其子恪霸撃宇文别部霸年十
三勇冠三軍
六年宇文逸豆歸忌慕容翰才名翰乃陽狂酣飲或卧
自便利或被髪歌呼拜跪乞食宇文舉國賤之不復省
錄以故得行來自遂山川形便皆黙記之燕王皝以翰
初非叛亂以猜嫌出奔雖在它國常潛為燕計乃遣商
人王車通市於宇文部以窺翰翰見車無言撫膺頷之
而已皝曰翰欲來也復使車迎之翰彎弓三石餘矢尤