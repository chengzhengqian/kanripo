垣以臨仁平丘黄濟陽嬰城而魏氏服王又割濮磨之
北注齊秦之要絶趙楚之脊天下五合六聚而不敢捄
王之威亦單矣王若能保功守威絀攻取之心而肥仁
義之地使無後患三王不足四五伯不足六也王若負
人徒之衆仗兵革之彊乗毁魏之威而欲以力臣天下
之主臣恐其有後患也詩曰靡不有初鮮克有終易曰
狐涉水濡其尾此言始之易終之難也昔吳之信越也
從而伐齊既勝齊人於艾陵還為越王禽於三江之浦智