振武登城望回鶻之衆寡見氊車數十乘從者皆衣朱
碧類華人使諜問之曰公主帳也雄使諜告之曰公主
至此家也當求歸路今將出兵擊可汗請公主潛與侍
從相保駐車勿動雄乃鑿城為十餘穴引兵夜出直攻
可汗牙帳至其帳下虜乃覺之可汗大驚不知所為棄
輜重走雄追擊之庚子大破回鶻於殺狐山可汗被瘡
與數百騎遁去雄迎太和公主以歸斬首萬級降其部
落二萬餘人丙午劉沔㨗奏至　李思忠入朝自以回