𤣥齡嘗言秦府舊人未遷官者皆嗟怨曰吾屬奉事左
右幾何年矣今除官返出前宫齊府人之後上曰王者
至公無私故能服天下之心朕與卿輩日所衣食皆取
諸民者故設官分職以為民也當擇賢才而用之豈以
新舊為先後哉必也新而賢舊而不肖安可捨新而取
舊乎今不論其言不肖而直言嗟怨豈為政之體乎
冬十月甲申民部尚書裴矩奏民遭突厥暴踐者請戸給絹
一匹上曰朕以誠信御下不欲虚有存恤之名而無其實