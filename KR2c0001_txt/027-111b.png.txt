攝行軍長史統十二總管自䕫州順流東下以廬江王
瑗為荆郢道行軍元帥出襄州道黔州刺史田世康出
辰州道黄州總管周法明出夏口道以撃蕭銑是月孝
恭發䕫州時峽江方漲諸將請俟水落進軍李靖曰兵
貴神速今吾兵始集銑尚未知若乗江漲倐忽抵其城
下掩其不備此必成擒不可失也孝恭從之　冬十月
辛卯蕭銑鄂州刺史雷長穎以魯山來降　趙郡王孝
恭帥戰艦二千餘艘東下蕭銑以江水方漲殊不為備