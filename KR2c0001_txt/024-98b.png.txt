之與尚書左丞王暹等謀出頊於外衆猶豫未敢先發
東宫通事舍人殷不佞素以名節自任又受委東宫乃
馳詣相府矯敕謂頊曰今四方無事王可還東府經理
州務頊將出中記室毛喜馳入見頊曰陳有天下日淺
國禍繼臻中外危懼太后深惟至計令王入省共康庶
績今日之言必非太后之意宗社之重願王三思須更
聞奏無使姦人得肆其謀今出外即受制於人譬如曹
爽願作富家翁其可得邪頊遣喜與領軍將軍呉明徹