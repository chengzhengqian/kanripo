其事務盡歸之省寺諸道監軍俱召還闕下上從之是
日全忠以兵驅宦官第五可範已下數百人於内侍省
盡殺之寃號之聲徹於内外其出使外方者詔所在收
捕誅之止留黄衣幼弱者三十人以備洒掃又詔成徳
節度使王鎔選進五十人充敕使取其土風深厚人性
謹樸也上愍可範等或無罪為文祭之自是宣傳詔命
皆令宫人出入其兩軍内外八鎮兵悉屬六軍以崔𦙍
兼判六軍十二衛事