獲罪於太子遷時有詔欲從軍者輙詣長安被即願奮
撃匈奴太子惡被於王斥免之欲以禁後是嵗被亡之
長安上書自明事下廷尉治蹤跡連王公卿請逮捕治
王太子遷謀令人衣衛士衣持㦸居王旁漢使有非是
者即刺殺之因發兵反天子使中尉宏即訊王王視中
尉顔色和遂不發公卿奏安壅閼奮擊匈奴者格明詔
當棄市詔削二縣既而安自傷曰吾行仁義反見削地
恥之於是為反謀益甚安與衡山王賜相責望禮節間