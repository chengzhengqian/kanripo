則威振南極江淮以北無立草矣聖䇿獨發非愚近所
及願陛下勿疑魏主如統萬遂襲平涼以衛兵将軍王
斤鎮蒲坂　冬十一月乙酉魏主至平涼夏上谷公社
干等嬰城固守魏主使赫連昌招之不下乃使安西将
軍古弼等将兵趣安定夏主自鄜城還安定将歩騎二
萬北救平涼與弼遇弼偽退以誘之夏主追之魏主使
髙車馳擊之夏兵大敗斬首數千級夏主還走登鶉觚
原為方陳以自固魏兵就圍之　魏軍圍夏主數日㫁