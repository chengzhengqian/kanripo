反狀得釋維當反坐义言於太后曰今誅維後有真反
者人莫敢告乃黜維為昌平郡守义恐懌終為已害乃
與劉騰宻謀使主食中黄門胡定自列云懌貨定使毒
魏主若已得為帝許定以富貴帝時年十一信之　秋
七月丙子太后在嘉福殿未御前殿义奉帝御顯陽殿
騰閉永巷門太后不得出懌入遇义於含章殿後义厲
聲不聴懌入懌曰汝欲反邪义曰义不反正欲縛反者
耳命宗士及直齋執懌衣袂將入含章東省使人防守