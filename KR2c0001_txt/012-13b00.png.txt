未發乃令中書作詔以亮與駿同輔政又欲擇朝士有
聞望者數人佐之駿從中書借詔觀之得便藏去中書
監華廙恐懼自往索之終不與會帝復迷亂皇后奏以
駿輔政帝頷之夏四月辛丑皇后召華廙及中書令何
劭口宣帝㫖作詔以駿為太尉太子太傅都督中外諸
軍事侍中録尚書事詔成后對廙劭以呈帝帝視而無
言廙歆之孫劭曽之子也遂趨汝南王亮赴鎮帝尋小
間問汝南王來未左右言未至帝遂困篤己酉崩于含