可施遂西走至灅波津為人所擒送於椿所椿使行臺
長孫稚詣洛陽奏狀别使賈顯智張歡帥騎掩襲世隆
執之彦伯時在禁直長孫稚於神虎門啓陳高歡義功
既振請誅爾朱氏節閔帝使舍人郭崇報彦伯彦伯狼
狽走出為人所執與世隆俱斬於閶闔門外送其首并
度律天光於高歡節閔帝使中書舍人盧辯勞歡於鄴
歡使之見安定王辯抗辭不從歡不能奪乃捨之辯同
之兄子也爾朱天光之東下也留其弟顯壽鎮長安召