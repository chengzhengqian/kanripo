郢州進屯巴口虎牙伯之之子也六月西臺遣衛尉席
闡文勞蕭衍軍齎蕭頴胄等議謂衍曰令頓兵兩岸不
併軍圍郢定西陽武昌取江州此機已失莫若請救於
魏與北連和猶為上䇿衍曰漢口路通荆雍控引秦梁
糧運資儲仰此氣息所以兵壓漢口連結數州今若併
軍圍郢又分兵前進魯山必阻沔路搤吾咽喉若糧運
不通自然離散何謂持乆鄧元起近欲以三千兵往取
尋陽彼若懽然知機一說士足矣脫距王師固非三千