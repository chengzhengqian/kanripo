騰太子詹事馬道殷以天文将作監許巖士以醫得幸
於上韓建誣二人以罪而殺之且言偓朴與二人交通
故罷相　夏六月李茂貞表王建攻東川連兵累嵗
不聴詔命甲寅貶建南州刺史乙卯以茂貞為西川節
度使以覃王嗣周為鳯翔節度使　覃王赴鎮李茂貞
不受代圍覃王於奉天　秋七月韓建移書李茂貞
茂貞解奉天之圍覃王歸華州八月上欲幸奉天親
討李茂貞令宰相議之宰相切諌乃止　延王戒丕還