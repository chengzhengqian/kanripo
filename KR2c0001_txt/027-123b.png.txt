公祏之黨於猷州拔其枚洄等四鎮　太保呉王杜伏
威薨輔公祏之反也詐稱伏威之命以紿其衆及公祏
平趙郡王孝恭不知其詐以狀聞詔追除伏威名籍沒
其妻子及太宗即位知其寃赦之復其官爵　三月丙戌
趙郡王孝恭破輔公祏於蕪湖拔梁山等三鎮辛卯安
撫使任瓌拔楊子城廣陵城主龍龕降　戊戌趙郡王
孝恭克丹陽先是輔公祏遣其將馮慧亮陳當世將舟
師三萬屯博望山陳正通徐紹宗將步騎二萬屯青林