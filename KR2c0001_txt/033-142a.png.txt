杞三年擅權百揆失敘天地神祗所知華夏蠻夷同棄
儻加巨姦之寵必失萬姓之心丁巳袁髙復扵正牙論
奏上曰杞已再更赦高曰赦者止原其罪不可為刺史
陳京等亦爭之不已曰杞之執政百官常如兵在其頸
今復用之則姦黨皆唾掌而起上大怒左右辟易諫者
稍引却京顧曰趙需等勿退此國大事當以死爭之上
怒稍觧戊午上謂宰相與杞小州刺史可乎李勉曰陛
下欲與之雖大州亦可其如天下失望何壬戌以杞為