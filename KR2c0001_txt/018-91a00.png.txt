長安魏主命宗正娥清太僕丘堆帥騎五千略地闗右
定聞統萬已破遂奔上邽斤追至雍不及而還清堆攻
夏貳城拔之魏主詔斤等班師斤上䟽言赫連昌亡保
上邽鳩合餘燼未有蟠據之資今因其危滅之為易請
益鎧馬平昌而還魏主不許斤固請乃許之給斤兵萬
人遣将軍劉拔送馬三千匹并留娥清丘堆使共擊夏
辛酉魏主自統萬東還以常山王素為征南大将軍假
節與執金吾桓貸莫雲留鎮統萬雲題之弟也