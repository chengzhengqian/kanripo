數月乃罷孝武即位設馬邑之權欲誘匈奴徒費財勞
師一虜不可得見况單于之面乎其後深惟社稷之計
規恢萬載之䇿乃大興師數十萬使衛青霍去病操兵
前後十餘年於是浮西河絶大幕破寘顔襲王庭窮極
其地追犇逐北封狼居胥山禪於姑衍以臨翰海虜名
王貴人以百數自是之後匈奴震怖益求和親然而未
肯稱臣也且夫前世豈樂傾無量之費役無罪之人快
心於狼望之北哉以為不壹勞者不久佚不暫費者不