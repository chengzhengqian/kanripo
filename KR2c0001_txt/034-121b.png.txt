地城空野曠户口存者什無三四癸丑以衛尉卿殷侑
為齊徳滄景節度使侑至鎮與士卒同甘苦招撫百姓
勸之耕桑流散者稍稍復業先是本軍三萬人皆仰給
度支侑至一年租稅自能贍其半二年請悉罷度支給
賜三年之後户口滋殖倉廪充盈　王庭湊因鄰道微
露請服之意壬申赦庭湊及將士復其官爵
四年夏四月裴度以高年多疾懇辭機政六月丁未以
度為司徒平章軍國重事俟疾損三五日一入中書