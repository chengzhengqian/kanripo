之亡也失於彊暴漢之亡也失於微弱彊暴則賊臣畏
死而害上微弱則姦臣竊權而震主伏見敬宗皇帝不
虞亡秦之禍不翦其萌伏惟陛下深軫亡漢之憂以杜
其漸則祖宗之鴻業可紹三五之遐軌可追矣又曰臣
聞昔漢元帝即位之初更制七十餘事其心甚誠其稱
甚美然而紀綱日紊國祚日衰姦宄日彊黎元日困者
以其不能擇賢明而任之失其操柄也又曰陛下誠能
揭國權以歸相持兵柄以歸將則心無不達行無不孚