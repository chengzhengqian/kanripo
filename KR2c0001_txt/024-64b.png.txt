那肱龍見當雩阿那肱驚曰何處龍見其色如何師曰
龍星初見禮當雩祭非真龍也阿那肱怒曰漢兒多事
彊知星宿遂不祭師出竊歎曰禮既廢矣齊能久乎齊
師選長大有膂力者為前隊號蒼頭犀角大力其鋒甚
銳又有西域胡善射弦無虗發衆軍尤憚之辛酉戰于
吕梁將戰吳明徹謂巴山太守蕭摩訶曰若殪此胡則
彼軍奪氣君才不减關侯矣摩訶曰願示其狀當為公
取之明徹乃召降人有識胡者使指示之自酌酒以飲