中朱玫亂常皆援立宗支以繋人望今諸王銜命四方
者乞皆召還又奏諸方士出入禁庭眩惑聖聰宜皆禁
止無得入宫詔悉從之建既幽諸王於别第知上意不
悦乃奏請立徳王為太子欲以解之丁亥詔立徳王祐
為皇太子仍改名裕　己亥罷孫偓鳯翔四面行營節
度等使以副都統李思諫為寧塞節度使　二月乙
亥門下侍郎同平章事孫偓罷守本官中書侍郎同平
章事朱朴罷為秘書監朴既秉政所言皆不效外議沸