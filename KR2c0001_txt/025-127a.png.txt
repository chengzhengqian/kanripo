垂矜愍殘息未盡之間希與𤓰子相見請賜一穴令骸
骨有所𤓰子其愛子也上因下詔數其十罪且曰我今
不知楊堅楊諒是汝何親後乃聽與其子同處初楊素
嘗以少譴敕送南臺命治書侍御史桞彧治之素恃貴
坐彧牀彧從外來見之於階下端笏整容謂素曰奉敕
治公之罪素遽下彧據案而坐立素於庭辯詰事狀素
由是銜之蜀王秀嘗從彧求李文博所撰治道集彧與
之秀遺彧奴婢十口及秀得罪素奏彧以内臣交通諸