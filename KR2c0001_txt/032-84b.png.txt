晟薦都虞候邢君牙君牙樂壽人也丙午以君牙為鳯
翔尹兼團練使丁未加晟太尉中書令勲封如故餘悉
罷之晟在鳯翔嘗謂僚佐曰魏徵好直諫余竊慕之行
軍司馬李叔度曰此乃儒者所為非勲徳所宜晟斂容
曰司馬失言晟任兼將相知朝廷得失不言何以為臣
叔度慚而退及在朝廷上有所顧問極言無隱性沈密
未嘗泄於人辛亥馬燧入朝燧既來諸軍皆閉壁不戰
尚結贊遽自鳴沙引歸其衆乏馬多徒行者崔瀚見尚