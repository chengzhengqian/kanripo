莫賀咄葉護焉耆王婆伽利卒國人表請復立故王突
騎支　夏四月詔加突騎支右武衛將軍遣還國　秋
七月西突厥沙鉢羅可汗寇庭州攻䧟金嶺城及蒲類
縣殺略數千人詔左武候大將軍梁建方右驍衛大將
軍契苾何力為弓月道行軍總管右驍衛將軍髙徳逸
右武候將軍薛孤呉仁為副發㤗成岐府府兵三萬人
及廽紇五萬騎以討之　冬十二月壬子處月朱邪孤
注殺招撫使單道惠與突厥賀魯相結