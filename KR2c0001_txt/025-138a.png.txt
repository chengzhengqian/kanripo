諒大破之擒蕭摩訶諒退保晉陽素進兵圍之諒窮蹙
請降餘黨悉平帝遣楊約齎手詔勞素王頍將奔突厥
至山中徑路斷絶知必不免謂其子曰吾之計數不減
楊素但坐言不見從遂至於此不能坐受擒獲以成豎
子名吾死之後汝慎勿過親故於是自殺瘞之石窟中
其子數日不得食遂過其故人竟為所擒并獲頍尸梟
於晉陽群臣奏漢王諒當死帝不許除名為民絶其屬
籍竟以幽死諒所部吏民坐諒死徙者二十餘萬家初