擠溺死者以千數呼聲震天地盡收其船艦是日嗣徽
與任約引齊兵水步萬餘人還據石頭霸先遣兵詣江
寜據要險嗣徽等水步不敢進頓江寜浦口霸先遣侯
安都將水軍襲破之嗣徽等單舸脫走盡收其軍資器
械己未霸先四面攻石頭城中無水升水直絹一匹庚
申達摩遣使請和於霸先且求質子時建康虚弱糧運
不繼朝臣皆欲與齊和請以霸先從子曇朗為質霸先
曰今在位諸賢欲息肩於齊若違衆議謂孤愛曇朗不