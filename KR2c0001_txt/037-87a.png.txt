葛将軍勝乃秦穆公之壻也用之又刻青石為竒字云
玉皇授白雲先生髙駢宻令左右置道院香案駢得之
驚喜用之曰玉皇以公焚修功著将補真官計鸞鶴不
日當降此際用之等謫限亦滿必得陪幢節同歸上清
耳是後駢於道院庭中刻木鶴時著羽服跨之日夕齋
醮煉金燒丹費以巨萬計用之㣲時依止江陽后土廟
舉動禱祈及得志白駢崇大其廟極江南工材之選毎軍
旅大事以少牢禱之用之又言神仙好樓居説駢作迎