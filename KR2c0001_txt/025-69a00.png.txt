大將軍石遜攻建州建州刺史宇文弁以州降之又遣
西道行臺韓長業攻拔潞州執刺史趙威署城人郭子
勝為刺史紇豆陵惠襲䧟鉅鹿遂圍恒州上大將軍宇
文威攻汴州莒州刺史烏丸尼等帥青齊之衆圍沂州
大將軍檀讓攻拔曹亳二州屯兵梁郡席毗羅衆號八
萬軍於蕃城攻䧟昌慮下邑李惠自申州攻永州拔之
迥遣使招大左輔并州刺史李穆穆鎻其使封上其書
穆子士榮以穆所居天下精兵處隂勸穆從迥穆深拒