以安士卒毋令楚乘勝漢王出行軍疾甚因馳入成臯
　韓信已定臨淄遂東追齊王項王使龍且將兵號二
十萬以救齊與齊王合軍髙密客或說龍且曰漢兵逺
鬭窮戰其鋒不可當齊楚自居其地兵易敗散不如深
壁令齊王使其信臣招所亡城亡城聞王在楚來救必
反漢漢兵二千里客居齊城齊城皆反之其勢無所得
食可無戰而降也龍且曰吾平生知韓信為人易與耳
寄食於漂母無資身之䇿受辱於袴下無兼人之勇不