大明元年秋八月甲辰徙司空南徐州刺史竟陵王誕
為南兖州刺史以太子詹事劉延孫為南徐州刺史初
髙祖遺詔以亰口要地去建康密邇自非宗室近親不
得居之延孫先雖與髙祖同源而髙祖屬彭城延孫為
莒縣從来不序昭穆上既命延孫鎮亰口仍詔與延孫
合族使諸王皆序長幼上閨門無禮不擇親踈尊卑流
聞民間無所不至誕寛而有禮又誅太子劭丞相義宣
皆有大功人心竊向之誕多聚才力之士蓄精甲利兵