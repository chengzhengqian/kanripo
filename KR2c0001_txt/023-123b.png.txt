活之嵊曰吾叅任專城朝廷傾危不能匡復今日速死
為幸景猶欲存其一子嵊曰吾一門已在鬼録不就爾
虜求恩景怒盡殺之并殺沈浚　冬十月宋子仙自呉
郡趣錢塘劉神茂自呉興趣富陽前武州刺史富陽孫
國恩以城降之　十一月乙夘葬武皇帝於脩陵廟號
髙祖　百濟遣使入貢見城闕荒圯異於曏來哭於端
門侯景怒録送莊嚴寺不聽出　壬戍宋子仙急攻錢
塘戴僧逷降之　宋子仙乗勝度浙江至㑹稽邵陵王