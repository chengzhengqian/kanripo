尾炬灌以膏蠟叢擲焚之俄盡景又作登城樓髙十餘
丈欲臨射城中侃曰車髙塹虚彼來必倒可卧而觀之
及車動果倒景攻既不克士卒死傷多乃築長圍以絶
内外又啟求誅朱异等城中亦射賞格出外曰有能送
景首者授以景位并錢一億萬布絹各萬匹朱异張綰
議出兵擊之上問羊侃侃曰不可今出人若少不足破
賊徒挫銳氣若多則一旦失利門隘橋小必大致失亡
异等不從使千餘人出戰鋒未及交退走爭橋赴水死