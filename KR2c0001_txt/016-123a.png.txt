黎陽伏於河西遣中黄門令趙思告北地王鍾曰上以
二月得丞相表即時南征至乙連㑹長上作亂失據來
此王亟白丞相奉迎鍾徳之從弟也首勸徳稱尊號聞
而惡之執思付獄以状白南燕王徳徳謂羣下曰卿等
以社稷大計勸我攝政吾亦以嗣帝播越民神乏主故
權順羣議以繋衆心今天方悔禍嗣帝得還吾将具法
駕奉迎謝罪行闕何如黄門侍郎張華曰今天下大亂
非雄才無以寧濟羣生嗣帝闇懦不能紹隆先統陛下