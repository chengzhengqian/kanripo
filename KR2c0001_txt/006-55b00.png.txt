曰是何神也延岑盛兵於沅水臧宫衆多食少轉輸不
至降者皆欲散畔郡邑復更保聚觀望成敗宫欲引還
恐為所反㑹帝遣謁者將兵詣岑彭有馬七百匹宫矯
制取以自益晨夜進兵多張旗幟豋山鼓譟右歩左騎
挾船而引呼聲動山谷岑不意漢軍卒至登山望之大
震恐宫因縱撃大破之斬首溺死者萬餘人水為之濁
延岑犇成都其衆悉降盡獲其兵馬珍寳自是乘勝追
北降者以十萬數軍至陽鄉王元舉衆降帝與公孫述