數千赴之農假張驤輔國将軍劉大安逺将軍魯利建
威将軍農自将攻破館陶收其軍資器械遣蘭汗叚讚
趙秋慕輿悕略取康臺牧馬數千匹汗燕王垂之從舅
讚聰之子也於是歩騎雲集衆至數萬驤等共推農為
使持節都督河北諸軍事驃騎大将軍監統諸将随才
部署上下肅然農以燕王垂未至不敢封賞将士趙秋
曰軍無賞士不勇今之來者皆欲建一時之功規萬世
之利宜承制封拜以廣中興之基農從之於是赴者相