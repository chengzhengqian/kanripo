殷書詐降彦暉使謂殷曰此必詐也勿受存與彥暉夾
水而陳存遥呼曰殺降不祥公獨不為子孫計耶彥暉
曰賊入吾境而不擊奚顧子孫鼓譟而進存等走黄璠
自瀏陽引兵絶江與彥暉合擊大破之執存及知新禆
將死者百餘人士卒死者以萬數獲戰艦八百艘威以
餘衆遁歸彥暉遂拔岳州殷釋存知新之縛慰諭之二
人皆罵曰丈夫以死報主肯事賊乎遂斬之許𤣥應𢎞
農王之心腹也常預政事張顥徐温因其敗收斬之