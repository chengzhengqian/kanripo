乃遣護軍田續等將兵襲艾遇於緜竹西斬艾父子艾
之入江油也田續不進艾欲斬續既而捨之及瓘遣續
謂曰可以報江油之辱矣鎮西長史杜預言於衆曰伯
玉其不免乎身為名士位望已髙既無徳音又不御下
以正將何以堪其責乎瓘聞之不候駕而謝預預恕之
子也鄧艾餘子在洛陽者悉伏誅徙其妻及孫於西城
鍾會兄毓嘗宻言於晉公曰㑹挾術難保不可専任及
㑹反毓已卒晉公思鍾繇之勲與毓之賢特原毓子峻