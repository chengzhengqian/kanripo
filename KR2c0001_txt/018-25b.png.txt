攻樂都相國元基帥騎三千救樂都甫入城而河西兵
至攻其外城克之絶其水道城中飢渇死者大半東𦍑
乞提從元基救樂都隂與河西通謀下繩引内其兵登
城者百餘人鼓譟燒門元基帥左右奮擊河西兵乃退
初文昭王疾病謂暮末曰吾死之後汝能保境則善矣
沮渠成都為䝉遜所推重汝宜歸之至是暮末遣使詣
䝉遜許歸成都以求和䝉遜引兵還遣使入秦弔祭暮
末厚資送成都遣将軍王伐送之䝉遜猶疑之使恢武