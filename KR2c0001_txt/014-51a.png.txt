水軍向石頭庾亮温嶠趙𦙍帥歩兵萬人従白石南上
欲挑戰峻將八千人逆戰遣其子碩及其將匡孝分兵
先薄趙𦙍軍敗之峻方勞其將士乘醉望見𦙍走曰孝
能破賊我更不如邪因舍其衆與數騎北下突陳不得
入將回趨白木陂馬躓侃部將彭世李千等投之以矛
峻墜馬斬首臠割之焚其骨三軍皆稱萬嵗餘衆大潰
峻司馬任讓等共立峻弟逸為主閉城自守温嶠乃立
行臺布告逺近凡故吏二千石以下皆令赴臺於是至