懐光子旻在邠逰瓌遣之或曰不殺旻何以自明逰瓌
曰殺旻則懐光怒其衆必至不如釋旻以走之時楊懐
賔子朝晟在懐光軍中為右廂兵馬使聞之泣白懐光
曰父立功扵國子當誅夷不可典兵懐光囚之扵是逰
瓌屯邠寧戴休顔屯奉天駱元光屯昭應尚可孤屯藍
田皆受李晟節度晟軍聲大振始懐光方彊朱泚畏之
與懐光書以兄事之約分帝闗中永為鄰國及懐光决
反逼乘輿南幸其下多叛之勢益弱泚乃賜懐光詔書