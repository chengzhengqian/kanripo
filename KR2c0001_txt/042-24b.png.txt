於帝曰威固違朝命擅離邊鎮居常慿恃勲親邀求姑
息及疆場多事曽無守禦之意宜因此時廢之庶無後
患帝不悅維翰曰陛下不忍廢之宜授以近京小鎮勿
復委以雄藩帝曰威朕之密親必無異志但宋國長公
主切欲相見耳公勿以為疑維翰自是不敢復言國事
以足疾辭位五月丙辰威至大梁　己未杜威獻部曲
步騎合四千人并鎧仗庚申又獻粟十萬斛芻二十萬
束云皆在本道帝以其所獻騎兵𨽻扈聖步兵𨽻護國