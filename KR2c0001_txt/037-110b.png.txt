馬鞦取其金行宻知而不問他日復早出如故人服其
度量淮南被兵六年士民轉徙幾盡行宻初至賜與将
吏帛不過數尺錢不過數百而能以勤儉足用非公宴
未嘗舉樂招撫流散輕徭薄歛未及數年公私富庶幾
復承平之舊　冬十一月廬州刺史蔡儔發楊行宻
父祖墓與舒州刺史倪章連兵遣使送印於朱全忠以
求救全忠惡其反覆納其印不救且牒報行宻行宻謝
之行宻遣行營都指揮使李神福将兵討儔