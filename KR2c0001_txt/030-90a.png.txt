為久長太后怒下元忠戩獄將使與昌宗廷辯之昌宗
密引鳯閣舍人張說賂以美官使證元忠説許之明日
太后召太子相王及諸宰相使元忠與昌宗參對往復
不決昌宗曰張説聞元忠言請召問之太后召説說將
入鳯閣舍人南和宋璟謂說曰名義至重鬼神難欺不
可黨邪䧟正以求茍免若獲罪流竄其榮多矣若事有
不測璟當叩閤力爭與子同死努力為之萬代瞻仰在
此舉也殿中侍御史濟源張廷珪曰朝聞道夕死可矣