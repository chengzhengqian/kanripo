故三人皆罷　　夏五月乙丑彗星長竟天栁璨恃朱
全忠之勢恣為威福會有星變占者曰君臣俱災宜誅
殺以應之璨因疏其素所不快者於全忠曰此曹皆聚
徒横議怨望腹誹宜以之塞災異李振亦言於全忠曰
朝廷所以不理良由衣冠浮薄之徒紊亂綱紀且王欲
圖大事此曹皆朝廷之難制者也不若盡去之全忠以
為然癸酉貶獨孤損為棣州刺史裴樞為登州刺史崔
逺為菜州刺史乙亥貶吏部尚書陸扆為濮州司户工