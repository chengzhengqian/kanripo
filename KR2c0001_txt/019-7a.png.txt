及民間皆晏然不疑未至城五六里逢毅要將朱顯之
欲出江津問劉兖州何在軍士曰在後顯之至軍後不
見而見軍人擔鼓排戰具望江津船艦已被燒鼓嚴之
聲甚盛知非藩上便躍馬馳去告毅行令閉諸城門鎮
惡亦馳進門未及下關軍人因得入城衛軍長史謝純
入參承毅出聞兵至左右欲引車歸純叱之曰我人吏
也逃將安之馳還入府純安兄據之孫也鎮惡與城内
兵鬬且攻其金城自食時至中晡城内人敗散鎮惡穴