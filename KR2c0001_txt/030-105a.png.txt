也安樂公主生於道中上特愛之上在房陵與后同幽
閉備嘗艱危情愛甚篤上每聞敕使至輙惶恐欲自殺
后止之曰禍福無常寧失一死何遽如是上嘗與后私
誓曰異時幸復見天日當惟卿所欲不相禁禦及再為
皇后遂干預朝政如武后在髙宗之世桓彦範上表以
為易稱無攸遂在中饋貞吉書稱牝雞之晨惟家之索
伏見陛下每臨朝皇后必施帷幔坐殿上預聞政事臣
竊觀自古帝王未有與婦人共政而不破國亡身者也