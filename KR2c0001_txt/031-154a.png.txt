恒趙深定易五州賜姓李名寶臣初辛雲京引兵將出
井陘常山禆將王武俊説寶臣曰今河東兵精鋭出境
逺鬭不可敵也且吾以寡當衆以曲遇直戰則必離守
則必潰公其圖之寶臣乃撤守備舉五州來降及復為
節度使以武俊之策為善擢為先鋒兵馬使武俊本契
丹也初名沒諾干郭子儀以僕固懷恩有平河朔功請
以副元帥讓之己亥以懷恩為河北副元帥加左僕射
兼中書令單于鎮北大都護朔方節度使史朝義走至