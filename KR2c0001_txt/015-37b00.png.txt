什四五百姓嗟怨祕書監太原孫盛作晉春秋直書時
事大司馬温見之怒謂盛子曰枋頭誠為失利何至乃
如尊君所言若此史遂行自是闗君門户事其子遽拜
謝請改之時盛年老家居性方嚴有軌度子孫雖頒白
待之愈峻至是諸子乃共號泣稽顙請為百口切計盛
大怒不許諸子遂私改之盛先已冩别本傳之外國及
孝武帝購求異書得之於遼東人與見本不同遂兩存之
五年春二月癸酉袁真卒陳郡太守朱輔立真子瑾為