德勝也紹見人饑寒恤念之形於顔色其所不見慮或
不及公於目前小事時有所忽至於大事與四海接恩
之所加皆過其望雖所不見慮無不周此仁勝也紹大
臣争權䜛言惑亂公御下以道浸潤不行此明勝也紹
是非不可知公所是進之以禮所不是正之以灋此文
勝也紹好為虚勢不知兵要公以少克衆用兵如神軍
人恃之敵人畏之此武勝也操笑曰如卿所言孤何徳
以堪之嘉又曰紹方北擊公孫瓉可因其逺征東取吕