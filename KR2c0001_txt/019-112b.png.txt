賛翼京輦而子弟波迸良可怪歎可遣宣譬令還咸復
本位劭尋錄得敦使大將軍義恭行訓杖三十厚給賜
之　乙未武陵王發西陽丁酉至尋陽庚子王命顔峻
移檄四方使共討劭州郡承檄翕然響應南譙王義宣
遣臧質引兵詣尋陽與駿同下留魯爽於江陵劭以兖
冀二州刺史蕭思話為徐兖二州刺史起張永為青州
刺史思話自歴城引部曲還平城起兵以應尋陽建武
將軍垣䕶之在歴城亦帥所領赴之南醮王義宣拔張