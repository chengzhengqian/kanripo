符䇿心不自安詣黄門令自告有司奏康光欺詐主上
詔書勿問以將作大匠來厯為衛尉祋諷劉瑋閭邱𢎞
等先卒皆拜其子為郎朱倀施延陳光趙代皆見㧞用
後至公卿徴王男邴吉家屬還京師厚加賞賜帝之見
廢也監太子家小黄門籍建傅髙梵長秋長趙熹丞良
賀藥長夏珍皆坐徙朔方帝即位並擢為中常侍初閻
顯辟崔駰之子瑗為吏瑗以北鄉侯立不以正知顕將
敗欲說令廢立而𩔰日沈醉不能得見乃謂長史陳禪