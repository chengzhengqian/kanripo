朗之謀也凡得馬二千餘匹征夫五千人實無益於用
而民間大擾　初趙徳鈞隂蓄異志欲因亂取中原自
請救晉安寨唐主命自飛狐踵契丹後鈔其部落徳鈞
請將銀鞍契丹直三千騎由土門路西入帝許之趙州
刺史北面行營都指揮使劉在明先將兵戍易州徳鈞
過易州命在明以其衆自隨在明幽州人也徳鈞至鎮
州以成徳節度使董温琪領招討副使邀與偕行又表
稱兵少須合澤潞兵乃自吳兒谷趣潞州癸酉至亂柳