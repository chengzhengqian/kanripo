意逢吉譏之大怒以醜語詬逢吉逢吉不應𢎞肇欲毆
之逢吉起去𢎞肇索劒欲追之楊邠泣止之曰蘇公宰
相公若殺之置天子何地願熟思之𢎞肇即上馬去邠
與之聮鑣送至其第而還於是將相如水火矣帝使宣
徽使王峻置酒和解之不能得逢吉欲求出鎮以避之
既而中止曰吾去朝廷止煩史公一處分吾虀粉矣王
章亦忽忽不樂欲求外官楊史固止之　帝自即位以
來樞宻使右僕射同平章事楊邠總機政樞宻使兼侍