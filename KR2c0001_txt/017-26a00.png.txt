棄船退屯國子學辛未陳於宣陽門外軍中相驚言𤣥
已至南桁元顯引兵欲還宫𤣥遣人拔刀随後大呼曰
放仗軍人皆崩潰元顯乗馬走入東府唯張法順一騎
随之元顯問計於道子道子但對之涕泣𤣥遣太傅從
事中郎毛㤗收元顯送新亭縳於舫前而數之元顯曰
為王誕張法順所誤耳壬申復隆安年號帝遣侍中勞
𤣥於安樂渚𤣥入京師稱詔觧嚴以𤣥總百揆都督中
外諸軍事丞相録尚書事楊州牧領徐荆江三州刺史