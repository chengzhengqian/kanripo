易姓皆從此類也嗟土室之人顧無多辭喋喋佔佔顧
漢所輸匈奴繒絮米蘖令其量中必善美而已矣何以
言為乎且所給備善則己不備苦惡則候秋熟以騎馳
蹂而稼穡耳　梁太傅賈誼上䟽曰天下之埶方倒縣
凡天子者天下之首何也上也蠻夷者天下之足何也
下也今匈奴嫚侮侵掠至不敬也而漢嵗致金絮采繒
以奉之足反居下首顧居下倒縣如此莫之能解猶為
國有人乎可為流涕者此也今不獵猛敵而獵田彘不