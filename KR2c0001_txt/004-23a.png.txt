毒殺許皇后寕有是邪顯恐急即以其實告禹山雲禹
山雲驚曰如是何不早告禹等縣官離散斥逐諸壻用
是故也此大事誅罰不小奈何扵是始有邪謀矣雲舅
李竟所善張赦見雲家卒卒謂竟曰今丞相與平恩侯
用事可令太夫人言太后先誅此兩人移徙陛下在太
后耳長安男子張章告之事下廷尉執金吾捕張赦等
後有詔止勿捕山等愈恐相謂曰此縣官重太后故不
竟也然惡端已見久之猶發發即族矣不如先也遂令