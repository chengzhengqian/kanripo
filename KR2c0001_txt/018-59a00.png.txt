𢎞之以衆寡不敵止之田子曰兵貴用竒不必在衆且
今衆寡相懸勢不兩立若彼結圍既固則我無所逃矣
不如乗其始至營陣未立先薄之可以有功遂帥所領
先進𢎞之繼之秦兵合圍数重田子撫慰士卒曰諸君
冐險逺來正求今日之戰死生一决封侯之業於此在
矣士卒皆踴躍鼓譟執短兵奮擊秦兵大敗折馘萬餘
級得其乗輿服御物秦主泓犇還㶚上初裕以田子等
衆少遣沈林子将兵自秦嶺徃助之至則秦兵已敗乃