永為冀州刺史永遣司馬崔勲之等將兵赴義宣義宣
慮蕭思話與永不釋前憾自為書與思話使長史張暢
為書與永勸使相與坦懐随王誕將受劭命參軍事沈
正說司馬顧琛曰國家此禍開闢未聞今以江東驍銳
之衆唱大義於天下其誰不響應豈可使殿下北靣凶
逆受其偽寵乎琛曰江東忘戰日久雖逆順不同然彊
弱亦異常須四方有義舉者然後應之不為晚也正曰
天下未嘗有無父無君之國寕可自安讎恥而責義於