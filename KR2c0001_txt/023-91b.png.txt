肥而實襲譙州助防董紹先開城降之執刺史豐城侯
泰泰範之弟也先為中書舍人傾財以事時要超授譙
州刺史至州徧發民丁使擔腰輿扇繖等物不限士庶
恥為之者重加杖責多輸財者即縱免之由是人皆思
亂及侯景至人無戰心故敗庚子詔遣寧逺將軍王質
帥衆三千巡江防遏景攻歴陽太守莊鐵丁未鐵以城
降因說景曰國家承平嵗乆人不習戰聞大王舉兵内
外震駭宜乗此際速趨建康可兵不血刃而成大功若