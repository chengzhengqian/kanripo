太后自以所為不謹恐左右聞之於帝凡帝所愛信者
太后輒以事去之務為壅蔽不使帝知外事通直散騎
常侍昌黎谷士恢有寵於帝使領左右太后屢諷之欲
用為州士恢懷寵不願出外太后乃誣以罪而殺之有
蜜多道人能胡語帝嘗置左右太后使人殺之於城南
而詐懸賞購賊由是母子之間嫌隙日深是時車騎將
軍儀同三司幷肆汾廣恒雲六州討虜大都督爾朱榮
兵勢强盛魏朝憚之高歡段榮尉景蔡雋先在杜洛周