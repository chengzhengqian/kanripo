獨留王戊稍滛暴太傅韋孟作詩諷諫不聽亦去居於
鄒戊因坐削地事遂與吳通謀申公白生諫戊戊胥靡
之衣之赭衣使雅舂於市休侯富使人諫王王曰季父
不與我我起先取季父矣休侯懼乃與母太夫人犇京師
及削吳㑹稽豫章郡書至吳王遂先起兵誅漢吏二千
石以下膠西膠東菑川濟南楚趙亦皆反楚相張尚太
傅趙夷吾諫王戊戊殺尚夷吾趙相建徳内史王悍諫
王遂遂燒殺建徳悍齊王後悔背約城守濟北王城壊未