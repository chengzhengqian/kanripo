益振太傳評愈忌之垂奏所募將士忘身立效將軍孫
蓋等推鋒䧟陳應蒙殊賞評皆抑而不行垂數以為言
與評廷争怨隙愈深太后可足渾氏素惡垂毁其戰功
與評密謀誅之太宰恪之子楷及垂舅蘭建知之以告
垂曰先發制人但除評及樂安王臧餘無能為矣垂曰
骨肉相殘而首亂於國吾有死而已不忍為也頃之二
人又以告曰内意已決不可不早發垂曰必不可彌縫
吾寧避之於外餘非所議垂内以為憂而未敢告諸子