四方豪傑之士如吳人枚乗嚴忌齊人羊勝公孫詭鄒
陽蜀人司馬相如之屬皆從之遊每入朝上使使持節
以乗輿駟馬迎梁王於闕下既至寵幸無比入則侍上
同輦出則同事射獵上林中因上疏請留且半嵗梁侍
中郎謁者著籍引出入天子殿中與漢宦官無異
三年冬十月梁王來朝時上未置太子與梁王宴飲從
容言曰千秋萬嵗後傳於王王辭謝雖知非至言然心
内喜太后亦然詹事竇嬰引巵酒進上曰天下者髙祖