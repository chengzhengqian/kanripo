都督東道大行臺冀州刺史　丙寅魏以侍中驃騎大
將軍爾朱彦伯為司徒　魏高歡將起兵討爾朱氏鎮
南大將軍斛律金軍主善無庫狄干與歡妻弟婁昭妻
之姊夫段榮皆勸成之歡乃詐為書稱爾朱兆將以六
鎮人配契胡為部曲衆皆憂懼又為幷州符徵兵討步
落稽發萬人將遣之孫騰與都督尉景為請留五日如
此者再歡親送之郊雪涕執别衆皆號慟聲震郊野歡
乃諭之曰與爾俱為失鄉客義同一家不意在上徵發