破平規於薊南乗勝長驅進據唐城與慕容麟相持
九月慕容沖進逼長安秦王堅登城觀之歎曰此虜何
從出哉大呼責沖曰奴何苦來送死沖曰奴厭奴苦欲
取汝為代耳沖少有寵於堅堅遣使以錦袍稱詔遺之
沖遣詹事稱皇太弟令答之曰孤今心在天下豈顧一
袍小惠茍能知命君臣束手早送皇帝自當寛貸符氏
以酬曩好堅大怒曰吾不用王景略陽平公之言使白
虜敢至於此　冬十月秦長樂公丕遣宦者穴從僕射