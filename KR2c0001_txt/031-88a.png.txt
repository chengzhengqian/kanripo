帥將士朝之人人皆泣巡引六將於前責以大義斬之
士心益勸城中矢盡巡縛藁為人千餘被以黑衣夜縋
城下潮兵爭射之久乃知其藁人得矢數十萬其後復
夜縋人賊笑不設備乃以死士五百斫潮營潮軍大亂
焚壘而遁追犇十餘里潮慙益兵圍之巡使郎將雷萬
春於城上與潮相聞語未絶賊弩射之面中六矢而不
動潮疑其木人使諜問之乃大驚遙謂巡曰向見雷將
軍方知足下軍令矣然其如天道何巡謂之曰君未識