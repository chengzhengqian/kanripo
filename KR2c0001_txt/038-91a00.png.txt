從之壬戌平原公主嫁李侃納景王妃蘇氏時鳯翔所
誅宦官已七十二人朱全忠又密令京兆搜捕致仕不
從行者誅九十人甲子車駕出鳯翔幸全忠營全忠素
服待罪命客省使宣釋罪去三仗止報平安以公服入
謝全忠見上頓首流涕上命韓偓扶起之上亦泣曰宗
廟社稷賴卿再安朕與宗族賴卿再生親解玉帶以賜
之少休即行全忠單騎前導十許里上辭之全忠乃令
朱友倫將兵扈從自留部分後隊焚撤諸寨友倫存之