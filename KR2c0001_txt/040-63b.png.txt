之命增運芻糧以饋其軍劉知俊將精兵萬餘人擊晉
軍斬獲甚衆表請自留攻上黨車駕宜還京師帝以闗
中空虚慮岐人侵同華命知俊休兵長子旬日退屯晉
州俟五月歸鎮　初晉王克用卒周徳威握重兵在外
國人皆疑之晉王存朂召徳威使引兵還夏四月
辛丑朔徳威至晉陽留兵城外獨徒步而入伏先王柩
哭極哀退謁嗣王禮甚恭衆心由是釋然　夾寨奏余
吾晉兵已引去帝以為援兵不能復來潞州必可取丙