昌樂東朝義帥魏州兵來戰又敗走於是鄴郡節度使
薛嵩以相衛洺邢四州降於陳鄭澤潞節度使李抱玉
恒陽節度使張忠志以恒趙深定易五州降於河東節
度使辛雲京嵩楚玉之子也抱玉等已進軍入其營按
其部伍嵩等皆受代居無何僕固懷恩皆令復位由是
抱玉雲京疑懷恩有貳心各表言之朝廷密為之備懷
恩亦上疏自理上慰勉之辛巳制東京及河南北受偽
官者一切不問　丁酉以張忠志為成徳軍節度使統