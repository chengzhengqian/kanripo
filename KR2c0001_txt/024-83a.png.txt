周公朝讀百篇書夕見七十士猶恐不足録王何所嫌
疑乃爾拒絶賔客先是顯祖之世羣臣人不自保及濟
南王立演謂王晞曰一人垂拱吾曹亦保優閑因言朝
廷寛仁真守文良主王晞曰先帝時東宫委一胡人傅
之今春秋尚富驟覽萬機殿下宜朝夕先後親承音旨
而使他姓出納詔命大權必有所歸殿下雖欲守藩其
可得邪借令得遂冲退自審家祚得保靈長乎演黙然
久之曰何以處我晞曰周公抱成王攝政七年然後復