業自立　九月葛榮既得杜洛周之衆北趣瀛州自稱
天子國號齊改元廣安　甲申魏行臺常景破杜洛周
斬其武川王賀拔文興等捕虜四百人　天水民吕伯
度本莫折念生之黨也後更據顯親以拒念生已而不
勝亡歸胡琛琛以為大都督秦王資以士馬使撃念生
伯度屢破念生軍復據顯親乃叛琛東引魏軍念生窘
迫乞降於蕭寶寅寶寅復行臺左丞崔士和據秦州魏
以伯度為涇州刺史封平秦郡公大都督元修義停軍