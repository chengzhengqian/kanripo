鏐雖受命竟不行
六年冬十二月漢主巖遣使通好于蜀
後唐莊宗同光三年漢主聞帝滅梁而懼遣宫苑使何
詞入貢且覘中國彊弱二月甲申詞至魏及還言帝驕
淫無政不足畏也漢主大悦自是不復通中國　　冬
十二月有白龍見於漢宫漢主改元白龍更名曰龔
明宗天成三年春三月楚大舉水軍擊漢圍封州漢主
以周易筮之遇大有於是大赦改元大有命左右街使