豪帥遊獵置馬鞭木葉或懸針射之無不中豪帥心服
又置酒與飲酒酣克用言曰吾得罪天子願效忠而不
得今聞黄巢北來必為中原患一旦天子若赦吾罪得
與公輩南向共立大功不亦快乎人生幾何誰能老死
于沙磧邪達靼知無留意乃止
中和元年代北監軍陳景思帥沙陀酋長李友金及薩葛
安慶吐谷渾諸部入援京師瞿稹李友金説陳景思召李
克用亊見黄/巢之亂　李克用牒河東稱奉詔將兵五萬討黄巢