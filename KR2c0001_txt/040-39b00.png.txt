表善戰叔嗣果敢三人多相須成功情欵甚昵諸將欲
召溆州酋長符彥通為援行逢曰蠻貪而無義前年從
馬希萼入潭州焚掠無遺吾兵以義舉往無不克烏用
此物暴殄百姓哉乃止然亦畏彥通為後患以蠻酋土
團都指揮使劉瑫為羣蠻所憚補西境鎮遏使以備之
冬十月逵等將兵分道趣長沙以孫朗曹進為先
鋒使邊鎬遣指揮使郭勲誠等將兵屯益陽以拒之戊
子逵等克沅江執都監劉承遇禆將李師徳帥衆五百