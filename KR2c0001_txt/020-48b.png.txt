軍事昌黎韓麒麟諫曰今勍敵在前而阮其民自此以
東諸城人自為守不可克也師老糧盡外冦乘之此危
道也白曜乃慰撫其民各使復業崇吉脫身走崔道固
閉門拒魏沈文秀遣使迎降於魏請兵援接白曜欲遣
兵赴之酈範曰文秀室家墳墓皆在江南擁兵數萬城
固甲堅强則拒戰屈則遁去我師未逼其城無朝夕之
急何所畏忌而遽求援軍且觀其使者視下而色愧語
煩而志怯此必挾詐以誘我不可從也不若先取歴城