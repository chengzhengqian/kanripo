子弟在虞常等七十餘人欲發其一人夜亡告之單于
子弟發兵與戰緱王等皆死虞常生得單于使衞律治
其事張勝聞之恐前語發以狀語武武曰事如此此必
及我見犯乃死重負國欲自殺勝惠共止之虞常果引
張勝單于怒召諸貴人議欲殺漢使者左伊秋訾曰即
謀單于何以復加宜皆降之單于使衛律召武受辭武
謂惠等屈節辱命雖生何面目以歸漢引佩刀自刺衛
律驚自抱持武馳召醫鑿地為坎置煴火覆武其上蹈