陽太守賢從伯陽為都尉彼精兵之地可還依召募䇿
遂與汝南吕範及族人孫何迎其母詣曲阿依舅氏因
縁召募得數百人而為涇縣大帥祖郎所襲幾至危殆
於是復往見術術以堅餘兵千餘人還䇿表拜懷義校
尉䇿騎士有罪逃入術營隠於内廄䇿指使人就斬之
訖詣術謝術曰兵人好叛當共疾之何為謝也由是軍
中益畏憚之術初許以䇿為九江太守已而更用丹陽
陳紀後術欲攻徐州從廬江太守陸康求米三萬斛康