皇帝位改元昌武
恭帝元熈元年春二月夏羣臣請都長安勃勃曰朕豈
不知長安厯世帝王之都沃饒險固然晉人僻逺終不
能為吾患魏與我風俗略同土壌隣接自統萬距魏境
裁百餘里朕在長安統萬必危若在統萬魏必不敢濟
河而西諸卿適未見此耳皆曰非所及也乃於長安置
南臺以赫連璝領大将軍雍州牧錄南臺尚書事勃勃
還統萬大赦改元真興勃勃性驕虐視民如草芥常居