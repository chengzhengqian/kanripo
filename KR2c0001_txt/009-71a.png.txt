正議校尉彭城張昭為長史常令一人居守一人從征
討及廣陵秦松陳端等亦㕘與謀謨䇿待昭以師友之
禮文武之事一以委昭昭每得北方士大夫書䟽専歸美
於昭䇿聞之歡笑曰昔管仲相齊一則仲父二則仲父
而桓公為覇者宗今子布賢我能用之其功名獨不在
我乎　劉繇自丹徒奔豫章使太守朱皓攻袁術所用
諸葛𤣥使笮融助皓攻𤣥融詐殺皓代領郡事繇進討
融融走入山為民所殺詔以前太傅掾華歆為豫章太