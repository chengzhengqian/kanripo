州牧侍中劉岱為兖州刺史陳留孔伷為豫州刺史東
平張邈為陳留太守潁州張咨為南陽大守卓所親愛
並不處顯職但將校而已　董卓性殘忍一旦専政據
有國家甲兵珍寳威震天下所願無極語賓客曰我相
貴無上也侍御史擾龍宗詣卓白事不解劍立撾殺之
是時洛中貴戚室第相望金帛財産家家充積卓縱放
兵士突其廬舍剽虜資物妻略婦女不避貴賤人情崩
恐不保朝夕卓購求袁紹急周毖伍瓊説卓曰夫廢立