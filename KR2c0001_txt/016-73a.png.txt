容農合兵襲翟遼大破之遼單騎犇翟真
十年春二月慕容農引兵㑹慕容麟於中山與共攻翟
真麟農先帥數千騎至承營觀察形勢翟真望見陳兵
而出諸将欲退農曰丁零非不勁勇而翟真懦弱今簡
精銳望真所在而衝之真走衆必散矣乃邀門而蹙之
可盡殺也使驍騎將軍慕容國帥百餘騎衝之真走其
衆爭門自相蹈藉死者大半遂拔承營外郭　夏四月
翟真自承營徙屯行唐真司馬鮮于乞殺真及諸翟自