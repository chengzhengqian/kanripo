之後燕當滅秦二十年之後代當滅燕慕容暐父子兄弟
我之仇敵而布列朝廷貴盛莫二臣竊憂之宜剪其魁傑
者以消天變堅不聴陽平公融上疏曰東胡跨據六州南
面稱帝陛下勞師累年然後得之本非慕義而來今陛下
親而幸之使其父子兄弟森然滿朝執權履職勢傾勲舊臣
愚以為狼虎之心終不可飬星變如此願少留意堅報曰朕
方混六合為一家視夷狄為赤子汝宜息慮勿懐耿介夫惟
修徳可以禳災茍能内求諸己何懼外患乎