以知誥領節度使徐温聞壽州團練使崔太初苛察失
民心欲徴之徐知誥曰壽州邊隅大鎮徴之恐為變不
若使其入朝因留之温怒曰一崔太初不能制如它人
何徴為右雄武大將軍
後唐莊宗同光二年冬十月吳王如白沙觀樓船更命
白沙曰迎鑾鎮徐温自金陵來朝先是温以親吏翟䖍
為閤門宫城武備等使使察王起居䖍防制王甚急至
是王對温名雨為水温請其故王曰翟䖍父名吾諱之