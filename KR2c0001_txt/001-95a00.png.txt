參曰君為秦吏今欲背之率沛子弟恐不聽願君召諸
亡在外者可得數百人因劫衆衆不敢不聽乃令樊噲
召劉季劉季之衆已數十百人矣沛令後悔恐其有變
乃閉城城守欲誅蕭曹蕭曹恐踰城保劉季劉季乃書
帛射城上遺沛父老為陳利害父老乃率子弟共殺沛
令開門迎劉季立以為沛公蕭曹等為収沛子弟得二
三千人以應諸侯　項梁者楚将項燕子也嘗殺人與
兄子籍避仇吳中吳中賢士大夫皆出其下㑹稽守殷