切克用親軍皆沙陀雜虜喜侵暴良民河東甚苦之其
子存朂以為言克用曰此輩從吾攻戰數十年比者帑
藏空虚諸軍賣馬以自給今四方諸侯皆重賞以募士
我若急之則彼皆散去矣吾安與同保此乎俟天下稍
平當更清治之耳存朂㓜警給有勇略克用為朱全忠
所困封疆日蹙憂形於色存朂進言曰物不極則不返
惡不極則不亡朱氏恃其詐力窮凶極暴吞滅四鄰人
怨神怒今又攻逼乗輿窺覦神器此其極也殆將斃矣