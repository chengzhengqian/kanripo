沛無恨璟歎曰璟不能申魏公之枉深負朝廷矣太子
僕崔貞慎等八人餞元忠於郊外易之詐為告密人柴
明狀稱貞慎等與元忠謀反太后使監察御史丹徒馬
懷素鞫之謂懷素曰兹事皆實略問速以聞頃之中使
督趣者數四曰反狀皎然何稽留如此懷素請柴明對
質太后曰我自不知柴明處但據狀鞫之安用告者懷
素據實以聞太后怒曰卿欲縱反者邪對曰臣不敢縱
反者元忠以宰相謫官貞慎等以親故追送若誣以為