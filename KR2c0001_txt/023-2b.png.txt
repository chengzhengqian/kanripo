殷勤逼之乾對曰臣以身許國何敢有貳時事出倉猝
且不謂帝有異圖遂不固辭亦不以啟歡及帝置部曲
乾乃私謂所親曰主上不親勲賢而招集羣小數遣元
士弼王思政往來關西與賀拔岳計議又出賀拔勝為
荆州外示疎忌實欲樹黨令其兄弟相近冀據有西方
禍難將作必及於我乃宻啟歡歡召乾詣并州面論時
事乾因勸歡受魏禪歡以袖掩其口曰勿妄言今令司
空復為侍中門下之事一以相委歡屢啟請帝不許乾