圍封丘術走襄邑乂走寧陵操追擊連破之術走九江
　夏曹操還軍定陶　六月前太尉曹嵩避難在琅邪
其子操令泰山太守應邵迎之嵩輜重百餘兩青徐牧
陶謙别將守隂平士卒利嵩財寳掩襲嵩於華費間殺
之并少子德秋操引兵撃謙攻㧞十餘城至彭城大戰
謙兵敗走保郯初京雒遭董卓之亂民流移東出多依
徐土遇操至坑殺男女數十萬口於泗水水為不流操
攻郯不能克乃去攻取慮睢陵夏丘皆屠之雞犬亦盡