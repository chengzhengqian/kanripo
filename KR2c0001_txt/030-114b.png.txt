方夏行戮有違時令上乃命與杖流嶺南過秋分一日
平曉廣州都督周仁軌斬之御史大夫李承嘉附武三
思詆尹思貞於朝思貞曰公附㑹姦臣将圖不軌先除
忠臣邪承嘉怒劾奏思貞出為青州刺史或謂思貞曰
公平日訥於言及廷折承嘉何其敏邪思貞曰物不能
鳴者激之則鳴承嘉恃威權相陵僕義不受屈亦不知
言之從何而至也武三思惡宋璟出之檢校貝州刺史
　五月武三思使鄭愔告朗州刺史敬暉亳州刺史韋