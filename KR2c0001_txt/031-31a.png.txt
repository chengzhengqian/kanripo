宫中一席之地不使之就死豈辱之於外舍邪上亦悔
之遣中使賜以御膳妃對使者涕泣曰妾罪當死陛下
幸不殺而歸之今當永離掖庭金玉珍玩皆陛下所賜
不足為獻惟髮者父母所與敢以薦誠乃剪髮一繚而
獻之上遽使高力士召還寵待益深時貴戚競以進食
相尚上命宦官姚思藝為檢校進食使水陸珍羞數千
盤一盤費中人十家之產中書舍人竇華嘗退朝值公
主進食列於中衢傳呼按轡出其間宫苑小兒數百奮