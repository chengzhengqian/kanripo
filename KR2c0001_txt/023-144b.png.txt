己任成濟之事請别舉人王乃宻諭宣猛將軍朱買臣
使為之所及景敗太宗已殂豫章王棟及二弟橋樛相
扶出於宻室逄杜崱於道為去其鎖二弟曰今日始免
横死矣棟曰倚伏難知吾猶有懼辛夘遇朱買臣呼之
就船共飲未竟並沈於水僧辯遣陳霸先將兵向廣陵
受郭元建等降又遣使者往安慰之諸將多私使别索
馬仗㑹侯子鑒度江至廣陵謂元建等曰我曹梁之深
讎何顔復見其主不若投北可得還鄉遂皆降齊霸先