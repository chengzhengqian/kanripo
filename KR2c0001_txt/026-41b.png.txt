於東宫四時祭高祖　夏五月築西苑周二百里其内
為海周十餘里為方丈蓬萊瀛洲諸山高出水百餘尺
臺觀宫殿羅絡山上向背如神海北有龍鱗渠縈紆注
海内縁渠作十六院門皆臨渠每院以四品夫人主之
堂殿樓觀窮極華麗宫樹秋冬彫落則翦綵為花葉綴
於枝條色渝則易以新者常如陽春沼内亦翦綵為荷
芰菱芡乗輿遊幸則去冰而布之十六院競以殽羞精
麗相高求市恩寵上好以月夜從宫數千騎遊西苑作