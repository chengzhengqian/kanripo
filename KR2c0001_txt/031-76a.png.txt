以思禮為河西隴右節度使即令赴鎮收合散卒以俟
東討丙申至馬嵬驛將士飢疲皆憤怒陳𤣥禮以禍由
楊國忠欲誅之因東宫宦者李輔國以告太子太子未
決㑹吐蕃使者二十餘人遮國忠馬訴以無食國忠未
及對軍士呼曰國忠與胡虜謀反或射之中鞍國忠走
至西門内軍士追殺之屠割肢體以槍揭其首於驛門
外並殺其子户部侍郎暄及韓國秦國夫人御史大夫
魏方進曰汝曹何敢害宰相衆又殺之韋見素聞亂而