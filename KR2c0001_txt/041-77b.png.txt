晉王命嗣源將兵先進軍于淶水閻寳以鎮定之兵繼
之　　秋七月晉王以李嗣源閻寳兵少未足以敵契
丹辛未更命李存審將兵益之　　八月契丹圍幽州
且二百日城中危困李嗣源閻寳李存審歩騎七萬會
于易州存審曰敵衆吾寡敵多騎吾多步若平原相遇
敵以萬騎蹂吾陳吾無遺類矣嗣源曰敵無輜重吾行
必載糧食自隨若平原相遇敵抄吾糧吾不戰自潰矣
不若自山中潛行趣幽州與城中合勢若中道遇敵則