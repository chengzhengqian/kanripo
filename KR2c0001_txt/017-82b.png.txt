舅光由是忌進而殺之光與羣僚宴語及政事參軍京
兆段業曰眀公用法大峻光曰吴起無恩而楚彊商鞅
嚴刑而秦興業曰起喪其身鞅亡其家皆殘酷之致也
明公方開建大業景行堯舜猶懼不濟乃慕起鞅之為
治豈此州士女所望哉光改容謝之
十四年春二月吕光自稱三河王大赦改元麟嘉置百
官光妻石氏子紹弟徳世自仇池來至姑臧光立石氏
為妃紹為世子