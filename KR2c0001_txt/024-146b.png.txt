人擄男女四千口而還伏允南犇雪山其故地皆空東
西四千里南北二千里皆為隋有置郡縣鎮戌天下輕
罪徙居之
五年夏四月癸亥上出臨津關度黄河至西平陳兵講
武將擊吐谷渾五月吐谷渾可汗伏允帥衆保覆袁川
帝分命内史元壽南屯金山兵部尚書叚文振北屯雪
山太僕卿楊義臣東屯琵琶峽將軍張壽西屯泥嶺四
靣圍之伏允以數十騎遁出遣其名王詐稱伏允保車