世自先帝時為尚書令志行純篤乃白用安世為右將
軍兼光祿勲以自副焉安世故御史大夫湯之子也光
又以杜延年有忠節擢為太僕右曹給事中
三年春正月太山有大石自起立上林有栁樹枯僵自
起生有蟲食其葉成文曰公孫病已立符節令魯國睦
𢎞上書言大石自立僵栁復起當有匹庶為天子者枯
樹復生故廢之家公孫氏當復興乎漢家承堯之後有
傳國之運當求賢人禪帝位退自封百里以順天命𢎞