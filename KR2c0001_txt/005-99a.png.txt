王林王廵勞惲等分將兵距擊北闕下㑹日暮官府邸
第盡奔亡己酉城中少年朱弟張魚等恐見鹵掠趨讙
並和燒作室門斧敬法闥呼曰反虜王莽何不出降火
及掖庭承明黄皇室主所居黄皇室世曰何面目以見
漢家自投火中而死莽避火宣室前殿火輙隨之莽紺
礿服持虞帝匕首天文郎按式於前莽旋席隨斗柄而
坐曰天生德族予漢兵其如予何庚戌旦明羣臣扶掖
莽自前殿之漸臺欲阻池水公卿從官尚千餘人隨之