過膝自以相表非常隂有異志皇帝再發三呉兵征高
麗三呉兵皆相謂曰往嵗天下全盛吾輩父兄征高麗
者猶大半不返今已罷弊復為此行吾屬無遺類矣由
是多亡命郡縣捕之急聞元進舉兵亡命者雲集旬月
間衆至數萬　秋八月𤣥感兵敗執送行在所磔尸東
都市　癸卯呉郡朱燮晉陵管崇聚衆冦掠江右爕本
還俗道人涉獵經史頗知兵法形容眇小為昆山縣博
士與數十學生起兵民苦役者赴之如歸崇長大美姿