三年十二月故南昌尉九江梅福上書曰昔高祖納善
若不及從諫若轉圜聼言不求其能舉功不考其素陳
平起於亡命而為謀主韓信拔於行陳而建上將故天
下之士雲合歸漢爭進竒異知者竭其䇿愚者盡其慮
勇士極其節怯夫勉其死合天下之知並天下之威是
以舉秦如鴻毛取楚若拾遺此高祖所以無敵於天下
也孝武皇帝好忠諫說至言出爵不待亷茂慶賜不須
顯功是以天下布衣各厲志竭精以赴闕廷自衒鬻者