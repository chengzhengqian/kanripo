上由是畏而忌之不欲誕居中使出鎮京口猶嫌其逼
更徙廣陵以延孫腹心之臣故使鎮京口以防之
三年夏四月竟陵王誕知上意忌之亦潜為之備因魏
人入冦修城浚隍聚糧治仗誕記室參軍江智淵知誕
有異志請假先還建康上以為中書侍郎智淵夷之弟
子也少有操行沈懐文毎稱之曰人所應有盡有人所
應無盡無者其唯江智淵乎是時道路皆云誕反㑹呉
郡民劉成上書稱息道龍昔事誕見誕在石頭城修乗