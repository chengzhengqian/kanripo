反攻之䖍釗躍馬走免楊思權因大呼曰大相公吾主
也遂帥諸軍解甲投兵請降於潞王自西門入以幅紙
進潞王曰願王克京城日以臣為節度使勿以為防團
潞王即書思權可邠寧節度使授之王思同猶未之知
趣士卒登城尹暉大呼曰城西軍已入城受賞矣衆皆
棄甲投兵而降其聲震地日中亂兵悉入外軍亦潰思
同等六節度使皆遁去潞王悉歛城中將吏士民之財
以犒軍至於鼎釜皆估直以給之丁巳王思同藥彦稠