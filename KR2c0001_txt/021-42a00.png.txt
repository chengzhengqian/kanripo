所委任凡有殺戮皆在其手及陳顯達事起加輔國將
軍雖用䕶軍崔慧景為都督而兵權實在世世亦知帝昏縱宻謂其黨茹法珍梅蟲兒曰何世天子無要
人但儂貨主惡耳法珍等與之争權以白帝帝稍惡其
凶彊遣禁兵殺之世拒戰而死自是法珍蟲兒用事
並為外監口稱詔勅王垣之専掌文翰與相脣齒帝呼
所幸潘貴妃父寳慶及茹法珍為阿丈梅蟲兒及俞靈
韻為阿兄帝與法珍等俱詣寳慶家躬自汲水助厨人