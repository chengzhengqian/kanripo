曰遣將不與兵符必先請而後動是猶紲韓廬而責之
獲也　流民入闗者數十萬人乃置養贍官廪食之使
者監領與小吏共盗其廪饑死者什七八先是莽使中
黄門王業領長安市買賤取於民民甚患之業以省費
為功賜爵附城莽聞城中饑饉以問業業曰皆流民也
乃市所賣梁飯肉羮持入示莽曰居民食咸如此莽信
之　秋七月新市賊王匡等進攻隨平林人陳牧廖湛
復聚衆千餘人號平林兵以應之　莽以詔書讓亷丹