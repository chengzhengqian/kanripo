忿忿之心起而殺充恐懼逋逃子盜父兵以救難自免
耳臣竊以為無邪心詩曰營營青蠅止於藩愷悌君子
無信䜛言讒言罔極交亂四國徃者江克䜛殺趙太子
天下莫不聞陛下不省察深過太子發盛怒舉大兵而
求之三公自將智者不敢言辯士不敢説臣竊痛之唯
陛下寬心慰意少察所親毋患太子之非急罷甲兵無令
太子乆亡臣不勝惓惓出一旦之命待罪建章宫下書
奏天子感寤然尚未顯言赦之也太子亡東至湖藏匿