十二月秦司空王墮性剛峻右僕射董榮侍中彊國皆
以佞幸進墮疾之如讎毎朝見榮未嘗與之言或謂墮
曰董君貴幸無比公宜小降意接之墮曰董龍是何雞
狗而令國士與之言乎㑹有天變榮與彊國言於秦主
生曰今天譴甚重宜以貴臣應之生曰貴臣唯有大司
馬及司空耳榮國曰大司馬國之懿親不可殺也乃殺
王墮將刑榮謂之曰今日復敢比董龍於雞狗乎墮瞋
目叱之洛州刺史杜郁墮之甥也左僕射趙韶惡之譛