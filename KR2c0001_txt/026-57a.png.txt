亦以賊非嵗月可平諸子在洛京潜遣家僕迎之帝怒
有司希㫖奏緒怯懦俱羅敗衂俱羅坐斬徵緒詣行在緒憂憤道卒帝更遣江都丞王世充發淮南兵數萬人
討元進世充度江頻戰皆捷元進燮敗死於呉其餘衆
或降或散世充召先降者於通𤣥寺瑞像前焚香為誓
約降者不殺散者始欲入海為盜聞之旬日之間歸首
略盡世充悉阬之於黄亭澗死者三萬餘人由是餘黨
復相聚為盗官軍不能討以至隋亡帝以世充有將帥