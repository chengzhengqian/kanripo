己亥至南鄧村尉遲勤追及盡擒之并胡太后送鄴庚
子周主詔故斛律光崔季舒等宜追加贈諡并為改葬
子孫各隨䕃叙録家口田宅沒官者並還之周主指斛
律光名曰此人在朕安得至鄴辛丑詔齊之東山南園
三臺并可毁撤瓦木諸物可用者悉以賜民山園之田
各還其主　二月丙午周主宴從官將士於齊太極殿
頒賞有差丁未髙緯至鄴周主降階以賔禮見之齊廣
寧王孝珩至滄州以五千人㑹任城王湝於信都共謀