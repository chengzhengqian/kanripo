晙使遣幽求幽求謂晙曰公拒執政而保流人勢不能
全徒仰累耳固請詣廣州晙曰公所坐非可絶於朋友
者也晙因公獲罪無所恨竟逗遛不遣幽求由是得免
開元元年太平公主依上皇之勢擅權用事與上有隙
宰相七人五出其門文武之臣太平附之與竇懐貞岑
羲蕭至忠崔湜及太子少保薛稷雍州長史新興王晉
左羽林大将軍常元楷知右羽林将軍李慈左金吾将
軍李欽中書舍人李猷右散騎常侍賈膺福鴻臚卿唐