將親兵三千屯潁上壬寅帝發大梁李穀攻夀州乆不
克唐劉彦貞引兵救之至來逺鎮拒夀州二百里又以
戰艦數百艘趣正陽為攻浮梁之勢李穀畏之召將佐
謀曰我軍不能水戰若賊斷浮梁則腹背受敵皆不歸
矣不如退守浮梁以待車駕上至圉鎮聞其謀亟遣中
使乘驛止之比至已焚芻糧退保正陽丁未帝至陳州
亟遣李重進引兵趣淮上辛亥李穀奏賊艦中流而進
弩礮所不能及若浮梁不守則衆心動搖須至退軍今