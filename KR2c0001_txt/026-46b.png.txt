沁水南達于河北通涿郡丁男不供始役婦人　三月
乙丑車駕幸五原因出塞巡長城　帝無日不治宫室
兩京及江都苑囿亭殿雖多乆而益厭每遊幸左右顧
矚無可意者不知所適乃備責天下山川之圖躬自歴
覽以求勝地可置宫苑者　夏四月詔於汾州之北汾
水之源營汾陽宫　秋七月辛巳發丁男二十餘萬築
長城自榆谷而東　九月辛未徵天下鷹師悉集東京
至者萬餘人