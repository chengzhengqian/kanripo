復傷殺虜二千餘人虜不利欲去㑹陵軍候管敢為校
尉所辱亡降匈奴具言陵軍無後救射矢且盡獨将軍
麾下及校尉成安侯韓延年各八百人為前行以黄與
白為幟當使精騎射之即破矣單于得敢大喜使騎並
攻漢軍疾呼曰李陵韓延年趣降遂遮道急攻陵陵居
谷中虜在山上四面射矢如雨下漢軍南行未至鞮汗
山一日五十萬矢皆盡即棄車去士尚三千餘人徒斬
車輻而持之軍吏持尺刀抵山入陿谷單于遮其後乗