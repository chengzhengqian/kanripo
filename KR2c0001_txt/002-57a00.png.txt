十二年冬十月上與布兵遇於蘄西布兵精甚上壁庸
城望布軍置陳如項籍軍上惡之與布相望見遥謂布
曰何苦而反布曰欲為帝耳上怒罵之遂大戰布軍敗
走渡淮數止戰不利與百餘人走江南上令别將追之
　漢别將擊英布軍洮水南比皆大破之布故與番君
婚以故長沙成王臣使人誘布偽欲與亡走越布信而
隨之番陽人殺布兹鄉民田舍　周勃悉定代郡鴈門
雲中地斬陳豨於當城　陳豨之反也燕王綰發兵擊