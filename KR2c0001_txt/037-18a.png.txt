闗塞糧料使珂為句當塞柵使令孜為左右神䇿軍内外
八鎮及諸道兵馬都指揮制置招討等使飛龍使楊復
恭為副使癸亥齊克讓奏黄巢已入東都境臣收軍退
保潼闗於闗外置塞将士屢經戰鬬久乏資儲州縣殘
破人煙殆絶東西南北不見主人凍餒交逼兵械刓弊
各思鄉閭恐一旦潰去乞早遣資糧及援軍上命選兩
神䇿弩手得二千八百人令張承範等将以赴之丁卯
黄巢䧟東都留守劉允章帥百官迎謁巢入城勞問而