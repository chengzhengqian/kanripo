以報徳今並息兵兵不宜多將數十人足矣左右皆曰
慈必北去不還䇿曰子義捨我當復從誰餞送昌門把
腕别曰何時能還答曰不過六十日慈行議者猶紛紜
言遣之非計䇿曰諸君勿復言孤斷之詳矣太史子義
雖氣勇有膽烈然非縱橫之人其心秉道義重然諾一
以意許知已死亡不相負諸君勿憂也慈果如期而反
謂䇿曰華子魚良徳也然無他方規自守而已又丹陽
僮芝自擅廬陵番陽民帥别立宗部言我已别立郡海