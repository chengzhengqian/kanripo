燧兼侍中渾瑊檢校司空餘将卒賞賚各有差諸道與
淮西連接者宜各守封疆非被侵軼不湏進討李希烈
若降當待以不死自餘將士百姓一無所問　駱元光
殺徐庭光渾瑊鎮河中盡得李懐光之衆朔方軍自是
分矣　盧龍節度使劉怦疾病九月己亥詔以其子行
軍司馬濟權知節度事怦尋薨
二年春正月李希烈將杜文朝寇襄州二月癸亥山南
東道節度使樊澤擊擒之　三月李希烈别將寇鄭州