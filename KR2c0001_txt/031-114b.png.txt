孝養之意則可矣上即使泌草表上讀之泣曰朕始以
至誠願歸萬機今聞先生之言乃寤其失立命中使奉
表入蜀　郭子儀引蕃漢兵追賊至潼闗斬首五千級
克華陰𢎞農二郡闗東獻俘百餘人敇皆斬之監察御
史李勉言於上曰今元惡未除為賊所汚者半天下聞
陛下龍興咸思洗心以承聖化今悉誅之是驅之使從
賊也上遽使赦之　冬十月丁未啖庭瑶至蜀　壬子
興平軍奏破賊於武闗克上洛郡　尹子竒久圍睢陽