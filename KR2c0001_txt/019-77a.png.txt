計為掘塹自守為築垣以自障也我當顯然徃取揚州
不若彼翳行竊歩也彼来偵諜我已擒之復縱還其人
目所盡見委曲善問之彼前使裴方明取仇池既得之
疾其勇功已不能容有臣如此尚殺之烏得與我校邪
彼非我敵也彼常欲與我一交戰我亦不癡復非苻堅
何時與彼交戰晝則遣騎圍繞夜則離彼百里外宿呉
人止有斫營伎彼募人以来不過行五十里天已明矣
彼募人之首豈得不為我有哉彼公時舊臣雖老猶有