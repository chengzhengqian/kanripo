地𤣥謨懼退走魏人追擊之死者萬餘人麾下散亡略
盡委棄軍資器械山積先是𤣥謨遣鍾離太守垣䕶之
以百舸為前鋒據石濟在滑臺西南百二十里䕶之聞
魏兵將至馳書勸𤣥謨急攻曰昔武皇攻廣固死沒者
甚衆况今事廹於曩日豈得計士衆傷疲願以屠城為
急𤣥謨不從及𤣥謨敗退不暇報䕶之魏人以所得𤣥
謨戰艦連以鐡鎻三重㫁河以絶䕶之還路河水迅急
䕶之中流而下毎至鐡鎻以長柯斧㫁之魏不能禁唯