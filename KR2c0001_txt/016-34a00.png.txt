平陽太守慕容沖亦起兵於平陽有衆二萬進攻蒲坂
堅使竇衝討之　庫傉官偉歸營部數萬至鄴燕王垂
封偉為安定王　秦冀州刺史阜城侯定守信都髙城
男紹在其國高邑侯亮重合侯謨守常山固安侯鑒守
中山燕王垂遣前将軍樂浪王温督諸軍攻信都不克
夏四月丙辰遣撫軍大将軍麟益兵助之定鑒秦王堅
之從叔紹謨從弟亮從子也温燕王之弟子也慕容泓
聞秦兵且至懼帥衆将犇闗東秦鉅鹿愍公叡麤猛輕