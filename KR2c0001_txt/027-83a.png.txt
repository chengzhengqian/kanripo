世民遣王君廓將輕騎千餘抄其糧運又破之獲其大
將軍張青特凌敬言於建德曰大王悉兵濟河攻取懷
州河陽使重將守之更鳴鼓建旗踰太行入上黨徇汾
晉趣蒲津如此有三利一則蹈無人之境取勝可以萬
全二則拓地収衆形勢益强三則關中震駭鄭圍自解
為今之策無以易此建德將從之而王世充遣使告急
相繼於道王琬長孫安世朝夕涕泣請救洛陽又隂以
金王啗建德諸將以撓其謀諸將皆曰凌敬書生安知