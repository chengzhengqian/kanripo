南來校之彼時固不侔矣以臣愚慮徙之内地上也多
屯士馬大為之備華夷相參人勞費廣次也正如今日
下也願審兹三策擇利而行縱使因徙逃亡得者皆為
唐有若留至河氷恐必有變疏奏未報降戸跌思泰
阿悉爛等果叛冬十月甲辰命朔方大總管薛訥發
兵追討之王晙引并州兵西濟河晝夜兼行追擊叛者
破之斬獲三千級先是單于副都護張知運悉收降戸
兵仗令度河而南降戸怨怒御史中丞姜晦為巡邊使