琅邪即墨之饒南有泰山之固西有濁河之限北有勃
海之利地方二千里持㦸百萬此東西秦也非親子弟
莫可使王齊者上曰善賜金五百金上還至洛陽赦韓
信封為淮陰侯信知漢王畏惡其能多稱病不朝從居
常鞅鞅羞與絳灌等列嘗過樊將軍噲噲跪拜送迎言
稱臣曰大王乃肯臨臣信出門笑曰生乃與噲等為伍
上嘗從容與信言諸將能將兵多少上問曰如我能將
幾何信曰陛下不過能將十萬上曰於君何如曰臣多