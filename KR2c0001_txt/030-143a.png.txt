者皆改它官頃之上謂侍臣曰術者言五日中當有急
兵入宫卿等為朕備之張説曰此必䜛人欲離間東宫
願陛下使太子監國則流言自息矣姚元之曰張説所
言社稷之計也上説二月丙子朔以宋王成器為同州
刺史𡺳王守禮為𡺳州刺史左羽林大将軍岐王隆範
為左衛率右羽林大将軍薛王隆業為右衛率太平公
主蒲州安置丁丑命太子監國六品以下除官及徒罪
以下並取太子處分　太平公主聞姚元之宋璟之謀