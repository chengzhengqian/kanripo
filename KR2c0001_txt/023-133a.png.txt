慮不克又謂將佐曰景若水歩兩道直指江陵此上策
也據夏首積兵糧中策也悉力攻巴陵下策也巴陵城
小而固僧辯足可委任景攻城不拔野無所掠暑疫時
起食盡兵疲破之必矣乃命羅州刺史徐嗣徽自岳陽
武州刺史杜崱自武陵引兵㑹僧辯景使丁和將兵五
千守夏首宋子仙將兵一萬為前驅趣巴陵分遣任約
直指江陵景率大兵水歩繼進於是緣江戍邏望風請
服景拓邏至於隠磯僧辯乗城固守偃旗卧鼓安若無