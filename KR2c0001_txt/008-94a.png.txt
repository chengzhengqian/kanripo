合十二月帝幸𢎞農張濟李傕郭汜共追乘輿大戰於
𢎞農東澗承奉軍敗百官士卒死者不可勝數棄御物
符䇿典籍略無所遺射聲校尉沮雋被創墜馬傕謂左
右曰尚可活否雋罵之曰汝等凶逆逼劫天子使公卿
被害宫人流離亂臣賊子未有如此也傕乃殺之壬申
帝露次曹陽承奉乃譎傕等與連和而宻遣間使至河
東招故白波帥李樂韓暹胡才及南匈奴右賢王去卑
並率其衆數千騎来與承奉共擊傕等大破之斬首數