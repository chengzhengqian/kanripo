今大夫給事中他人壹閒女能復自救邪後両家奴争
道霍氏奴入御史府欲躢大夫門御史為叩頭謝乃去
人以謂霍氏顯等始知憂㑹魏大夫為丞相數燕見言事
平恩侯與侍中金安上等徑出入省中時霍山領尚書
上令吏民得奏封事不關尚書羣臣進見獨往来於是
霍氏甚惡之上頗聞霍氏毒殺許后而未察乃徙光女
壻度遼将軍未央衛尉平陵侯范明友為光祿勲出次
壻諸吏中郎将羽林監任勝為安定太守數月復出光