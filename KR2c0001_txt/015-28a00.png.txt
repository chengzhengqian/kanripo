為交切若遷都旋軫之日中興五陵即復緬成遐域泰
山之安既難以理保烝烝之思豈不纒於聖心哉温今
此舉誠欲大覽始終為國逺圖而百姓震駭同懷危懼
豈不以反舊之樂賖而趨死之憂促哉何者植根江外
數十年矣一朝頓欲拔之驅踧於空荒之地提挈萬里
踰險浮深離墳墓棄生業田宅不可復售舟車無從而
得捨安樂之國適習亂之鄉將頓仆道塗飄溺江川僅
有達者此仁者所宜哀矜國家所宜深慮也臣之愚計