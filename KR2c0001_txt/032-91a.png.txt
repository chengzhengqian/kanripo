河朔諸帥得免更代之煩亦喜聞矣不過數番則戍卒
皆土著乃悉以府兵之法理之是變關中之疲弊為富
彊也上喜曰如此天下無復事矣泌曰未也臣能不用
中國之兵使吐蕃自困上曰計將安出對曰臣未敢言
之俟麥禾有效然後可議也上固問不對泌意欲結囘
紇大食雲南與共圖吐蕃令吐蕃所備多知上素恨囘
紇恐聞之不悦並屯田之議不行故不肯言既而戍卒
應募願耕屯田者什五六　左僕射同平章事張延賞