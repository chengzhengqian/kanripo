克用追之過胙城匡城巢収餘衆近千人東奔兖州辛
未克用追至寃句騎能屬者纔數百人晝夜行二百餘
里人馬疲乏糧盡乃還汴州欲裹糧復追之獲巢幼子
及乘輿器服符印得所掠男女萬人悉縱遣之　庚辰
時溥遣其將李師悦將兵萬人追黄巢　六月甲辰
武寧將李師悦與尚讓追黄巢至瑕丘敗之巢衆殆盡
走至狼虎谷丙午巢甥林言斬巢兄弟妻子首將詣時
溥遇沙陀博野軍奪之并斬言首以獻于溥　秋七