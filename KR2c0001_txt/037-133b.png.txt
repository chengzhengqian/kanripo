印節詣建營授之将士皆呼萬歲建泣謝請復為父子如
初壬寅敬瑄開門迎建癸卯建入城自稱西川留後初
陳敬瑄之拒朝命也田令孜欲盜其軍政謂敬瑄曰三
兄尊重軍務煩勞不若盡以相付日具記事咨呈兄但
髙居自逸而已敬瑄素無智能忻然許之自是軍事皆
不由己以至於亡建表敬瑄子陶為雅州刺史使隨陶
之官明年罷歸寓居新津以一縣租賦贍之癸丑建分
遣士卒就食諸州更文武堅姓名曰王宗阮謝崇本曰