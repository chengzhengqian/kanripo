根懼誅己丑將親兵數十人降燕燕主寶以為鎮東大將軍封鴈門公沒根求還襲魏寶難與重兵給百餘騎
没根效其號令夜入魏營至中仗珪乃覺之狼狽驚走
沒根以所從人少不能壊其大衆多獲首虜而還
安帝隆安元年春正月燕范陽王徳求救于秦秦兵不
出鄴中恟懼賀賴盧自以魏王珪之舅不受東平公儀
節度由是與儀有隙儀司馬丁建隂與徳通從而構間
之射書入城中言其状甲辰風霾晝晦賴盧營有火建