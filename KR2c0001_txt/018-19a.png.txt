臺曰吾豈不知君之忠篤懼餘人脫生慮表以君等安
之耳一夕城潰熾磐入樂都遣平逺将軍㨗䖍帥騎五
千追傉檀以鎮南将軍謙屯為都督河右諸軍事涼州
刺史鎮樂都秃髪赴單為西平太守鎮西平以趙恢為
廣武太守鎮廣武曜武将軍王基為晉興太守鎮浩亹
徙虎臺及其文武百姓萬餘户于枹罕赴單烏孤之子
也　樂都之潰也南涼安西将軍樊尼自西平犇告南
涼王傉檀傉檀謂其衆曰今妻子皆為熾磐所虜退無