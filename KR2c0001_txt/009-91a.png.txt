艦最著前中江舉帆餘船以次俱進操軍吏士皆出營
立觀指言蓋降去北軍二里餘同時發火火烈風猛船
往如箭燒盡北船延及岸上營落頃之烟炎張天人馬
燒溺死者甚衆瑜等率輕鋭繼其後靁鼓大進北軍大
壞操引軍從華容道歩走遇泥濘道不通天又大風悉
使羸兵負草填之騎乃得過羸兵為人馬所蹈藉䧟泥
中死者甚衆劉備周瑜水陸並進追操至南郡時操軍
兼以饑疫死者大半操乃留征南將軍曹仁橫野將軍