所偏廢也費禕使吳吳王醉問禕曰楊儀魏延牧䜿小
人也雖嘗有鳴吠之益於時務然既已任之勢不得輕
若一朝無諸葛亮必為禍亂矣諸君憒憒不知防慮於
此豈所謂貽厥孫謀乎禕對曰儀延之不協起於私忿
耳而無黥韓難御之心也今方掃除彊賊混一函夏功
以才成業由才廣若捨此不任防其後患是猶備有風
波而逆廢舟檝非長計也亮病困與儀及司馬費禕姜
維等作身歿之後退軍節度令延斷後姜維次之若延