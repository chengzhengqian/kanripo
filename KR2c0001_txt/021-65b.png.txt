侍中領軍將軍王茂茂曰亡齊者此物留之恐貽外議
乃縊殺於獄并誅嬖臣茹法珍等以宫女二千分賚將
士乙酉以輔國將軍蕭宏為中䕶軍衍之東下也豫州
刺史馬仙琕擁兵不附衍衍使其故人姚仲寳說之仙
琕先為設酒乃斬於軍門以徇衍又遣其族叔懐逺説
之仙琕曰大義滅親又欲斬之軍中為請乃得免衍至
新林仙琕猶於江西日抄運船衍圍宫城州郡皆遣使
請降吳興太守袁昂獨拒境不受命昂覬之子也衍使