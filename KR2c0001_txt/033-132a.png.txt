中丞田希鑒為涇原節度使　詔改梁州為興元府
甲寅以渾瑊為侍中韓逰戴休顔各遷官有差　朱
泚之敗也李忠臣奔樊川擒獲丙辰斬之　上問陸贄
今至鳯翔有迎駕諸軍形勢甚盛欲因此遣人代李楚
琳何如贄上奏以為如此則事同脅執以言乎除亂則
不武以言乎務理則不誠用是時廵後將安入議者或
謂之權臣竊未諭其理夫權之為義取類權衡今輦路
所經首行脅奪易一帥而虧萬乘之義得一方而結四