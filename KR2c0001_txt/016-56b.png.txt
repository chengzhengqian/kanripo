十二年春正月秦主登立妃毛氏為皇后勃海王懿為
太弟后興之女也遣使拜東海王纂為使持節都督中
外諸軍事太師領大司馬封魯王纂弟師奴為撫軍大
将軍并州牧封朔方公纂怒謂使者曰勃海王先帝之
子也南安王何以不立而自立乎長史王旅諫曰南安
已立理無中改今寇虜未滅不可宗室之中自為仇敵
也纂乃受命於是盧水胡彭沛糓屠各董成張龍世新
平𦍑雷惡地等皆附於纂有衆十餘萬　後秦王萇徙