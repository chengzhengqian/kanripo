淵畏其衆欲引兵西入據關拒險以待其變延慶曰靈
助庸人假妖術以惑衆大兵一臨彼皆恃其符厭豈肯
戮力致死與吾争勝負哉不如出營城外詐言西歸靈
助聞之必自寛縱然後潜軍撃之往則成擒矣淵從之
出頓城西聲云欲還丙申簡精騎一千夜發直抵靈助
壘靈助戰敗斬之傳首洛陽初靈助起兵自占勝負曰
三月之末我必入定州爾朱氏不乆當滅及靈助首函
入定州果以是月之末　夏四月癸丑魏以高歡為大