朗州希杲得人心遣人伺之希杲懼稱疾求歸不許遣
醫往視疾因毒殺之　　冬十二月楚湘隂處士戴偃
為詩多譏刺楚王希範囚之天策副都軍使丁思瑾上
書切諫希範削其官爵
三年秋九月楚王希範知帝好奢靡以珍玩為獻求都
元帥甲辰以希範為諸道兵馬都元帥
後漢高祖天福十二年夏五月武安節度副使天策府
都尉領鎮南節度使馬希廣楚文昭王希範之母弟也