遂敕本軍允其所請如此則詞婉而直理順而明雖蓄
異端何由起怨上從之晟自咸陽結陳而行歸東渭橋
時鄜坊節度使李建徽神策行營節度使楊恵元猶與
懐光聮營陸贄復上奏曰懐光當管師徒足以獨制兇
寇逗留未進抑有它由所患太彊不資傍助比者又遣
李晟李建徽楊惠元三節度之衆附麗其營無益成功
祗足生事何則四軍接壘羣帥異心論勢力則懸絶高卑據職名則不相統屬懐光輕晟等兵微位下而忿其