志當是時我以精騎乘之必大捷于今未可也王乃止
時魏滑之兵陳于東宋汴之兵陳于西至晡梁軍未食
士無鬬志景仁等引兵稍却周徳威疾呼曰梁兵走矣
晉兵大譟爭進魏滑兵先退李嗣源帥衆譟于西陳之
前曰東陳已走爾何久留梁兵互相驚怖遂大潰李存
璋引步兵乘之呼曰梁人亦吾人也父兄子弟餉軍者
勿殺于是戰士悉解甲投兵而棄之囂聲動天地趙人
以深冀之憾不顧剽掠但奮白刃追之梁之龍驤神捷