買文扶州路以歸承休従之使重霸將龍武軍及所募兵
萬二千人以従將行州人餞於城外承休上道重霸拜
於馬前曰國家竭力以得秦隴若従開府還朝誰當守
之開府行矣重覇請為公留守承休業已上道無如之
何遂與招討副使王宗汭自文扶而南其地皆不毛羌
人抄之且戰且行士卒凍餒比至茂州餘衆二千而已
重覇遂以秦隴來降　郭崇韜遺王宗弼等書為陳利
害李紹琛未至利州宗弼棄城引兵西歸王宗勲等三