艦二百艘韓勍聞之亦引兵去　初寧國節度使田頵
破馮𢎞鐸詣廣陵謝楊行宻因求池歙為巡屬行宻不
許行宻左右下及獄吏皆求賂於頵頵怒曰吏知吾将
下獄邪及還指廣陵南門曰吾不可復入此矣頵兵彊
財富好攻取行宻既定淮南欲保境息民每抑止之頵
不從及解釋錢鏐頵尤恨之隂有叛志李神福言於行
宻曰頵必反宜早圖之行宻曰頵有大功反状未露今
殺之諸将人人自危矣頵有良将曰康儒與頵謀議多