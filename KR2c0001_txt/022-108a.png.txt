羽生將五千人襲信都高敖曹不暇擐甲將十餘騎馳
撃之乾在城中繩下五百人追救未及敖曹已交兵羽
生敗走敖曹馬矟絶世左右無不一當百時人比之項
籍高歡屯壺關大王山六旬乃引兵東出聲言討信都
信都人皆懼高乾曰吾聞高晉州雄略葢世其志不居
人下且爾朱無道弑君虐民正是英雄立功之㑹今日
之來必有深謀吾當輕馬迎之宻參意㫖諸君勿懼也
乃將十餘騎與封隆之子子繪潜謁歡於滏口説歡曰