忠武節度使向訓兼義成節度使張永徳兼武信節度
使史彦超為鎮國節度使張永徳盛稱太祖皇帝之智
勇帝擢太祖皇帝為殿前都虞候領嚴州刺史以馬仁
瑀為控鶴弓箭直指揮使馬全乂為散員指揮使自餘
將校遷拜者凡數十人士卒有自行間擢主軍廂者釋
趙晁之囚北漢主収散卒繕甲兵完城塹以備周楊衮
將其衆北屯代州北漢主遣王得中送衮因求救於契
丹契丹主遣得中還報許發兵救晉陽壬寅以符彦卿