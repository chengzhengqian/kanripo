不忍十一月廢英徙丹陽涇縣賜湯沐邑五百户男女
為侯主者食邑如故許太后勿上璽綬留住楚宫先是
有私以英謀告司徒虞延者延以英藩戚至親不然其
言及英事覺詔言切譲延十四年夏四月楚王英至丹陽自殺　詔以諸侯禮葬於
涇封燕廣為折姦侯是時窮治楚獄遂至累年其辭語
相連自京師親戚諸侯州郡豪桀及考案吏阿附坐死
徙者以千數而繫獄者尚數千人初樊鯈弟鮪為其子