将韓勍将萬人屯灄口遣使語荆南節度使成汭武安
節度使馬殷武真節度使雷彦威令出兵救洪汭畏全
忠之彊且欲侵江淮之地以自廣發舟師十萬沿江東下
汭作巨艦三年而成制度如府署謂之和州載其餘謂
之齊山截海劈浪之類甚衆掌書記李珽諫曰今每艦
載甲士千人稻米倍之緩急不可動也吳兵剽輕難與
角逐武陵長沙皆吾仇也豈得不為反顧之慮乎不若
遣驍将屯巴陵大軍與之對岸堅壁勿戰不過一月吳