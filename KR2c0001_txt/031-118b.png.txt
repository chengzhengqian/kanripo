將阿史那承慶等散投常山趙郡范陽旬日間蔡希徳
自上黨田承嗣自潁川武令珣自南陽各帥所部兵歸
之又召募河北諸郡人衆至六萬軍聲復振　廣平王
俶之入東京也百官受安祿山父子官者陳希烈等三
百餘人皆素服悲泣請罪俶以上㫖釋之㝷勒赴西京
己巳崔器令詣朝堂請罪如西京百官之儀然後收繫
大理京兆獄其府縣所由祇承人等受賊驅使追捕者
皆繫之初汲郡甄濟有操行隱居青巖山安祿山為采