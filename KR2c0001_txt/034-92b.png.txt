各得行其職則雖有奸雄如安史必不能以一州獨反
也臣所領徳棣景三州已舉牒各還刺史職事應在州
兵並令刺史領之夏四月丙寅詔諸道節度都團練都
防禦經略等使所統支郡兵馬並令刺史領之自至徳
以來節度使權重所統諸州各置鎮兵以大將主之暴
横為患故重𦙍論之其後河北諸鎮惟横海最為順命
由重𦙍處之得宜故也　秋七月丁丑朔田𢎞正送殺
武元衡賊王士元等十六人詔仗内京兆府御史臺徧