具以狀告之州鎮乃安乙丑魏以尚書李平為都督北
討諸軍行冀州事以討愉平崇之從父弟也　魏高后
之立也彭城武宣王固諫魏主不聴高肇由是怨之
數譖於魏主魏主不之信薦其舅潘僧固為長樂
太守京兆王愉之反脅僧固與之同肇因誣北與愉
通南招蠻賊彭城郎中令魏偃前防閤高祖珍希肇提
擢構成其事肇令侍中元暉以聞暉不從又令左衛元
珍言之帝以問暉暉明不然又以問肇肇引魏偃高