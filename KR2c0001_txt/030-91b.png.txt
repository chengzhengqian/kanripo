之曰元忠素稱忠正張説所坐無名若令抵罪失天下
望蘇安恒亦上疏以為陛下革命之初人以為納諌之
主暮年以來人以為受佞之主自元忠下獄里巷忷忷
皆以為陛下委信姦宄斥逐賢良忠臣烈士皆撫髀於
私室而箝口於公朝畏迕易之等意徒取死而無益方
今賦役煩重百姓彫弊重以䜛慝日恣刑賞失中竊恐
人心不安别生它變爭鋒於朱雀門内問鼎於大明殿
前陛下將何以謝之何以禦之易之等見其疏大怒欲