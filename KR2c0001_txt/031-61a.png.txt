益發兵進取東京選良將一人分兵先出井陘走河北
子儀薦李光弼癸亥以光弼為河東節度使分朔方兵
萬人與之　甲子加哥舒翰左僕射同平章事　乙丑
安祿山遣其子慶緒寇潼關哥舒翰擊却之　己巳加
顏真卿户部侍郎兼本郡防禦使真卿以李暐為副
二月丙戌加李光弼魏郡太守河北道采訪使　史思
明等圍饒陽二十九日不下李光弼將蕃漢步騎萬餘
人太原弩手三千人出井陘己亥至常山常山團練兵