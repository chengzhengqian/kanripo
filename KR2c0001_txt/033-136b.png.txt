冬衣上曰朔方軍累代忠義今為懐光所制耳將士何
罪冬十月己亥詔朔方及諸軍在懐光所者冬衣及賞
錢皆當别貯俟道路稍通即時給之　李勉累表乞自
貶辛丑罷勉都統節度使其檢校司徒同平章事如故
　丙辰李懐光將閻晏寇同州官軍敗于沙苑詔徴邠
州之軍韓逰瓌將甲士六千赴之　乙丑馬燧拔絳州
分兵取聞喜萬泉虞郷永樂猗氏　閏月丙子以涇原
節度使田希鑒為衛尉卿李晟初至鳯翔希鑒遣使參