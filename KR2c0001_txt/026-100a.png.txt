突通自守虜耳不足為慮淵兩從之留諸將圍河東自
引軍而西朝邑法曹武功靳孝謨以蒲津中渾二城降
華隂令李孝常以永豐倉降仍應接河西諸軍孝常圓
通之子也京兆諸縣亦多遣使請降　庚申李淵帥諸
軍濟河甲子至朝邑舍於長春宫關中士民歸之者如
市丙寅淵遣世子建成司馬劉文静帥王長諧等諸軍
數萬人屯永豐倉守潼關以備東方兵慰撫使竇軌等
受其節度敦煌公世民帥劉𢎞基等諸軍數萬人徇渭