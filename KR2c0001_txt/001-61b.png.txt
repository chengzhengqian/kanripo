亦使将軍晉鄙将兵十萬救趙秦王使謂魏王曰吾攻
趙旦暮且下諸侯敢救之者吾已拔趙必移兵先擊之
魏王恐遣人止晉鄙留兵壁鄴名為救趙實挾兩端又
使将軍新垣衍間入邯鄲因平原君說趙王欲共尊秦
為帝以却其兵齊人魯仲連在邯鄲聞之往見新垣衍
曰彼秦者棄禮義而上首功之國也彼即肆然而為帝
於天下則連有蹈東海而死耳不願為之民也且梁未
睹秦稱帝之害故耳吾将使秦王烹醢梁王新垣衍怏