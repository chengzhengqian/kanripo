人且猶不忍况仁者乎融聞為忠甚易得宜實難憂人
太過以德取怨知且以言獲罪也囂不納融乃與五郡
太守共砥厲兵馬上疏請師期帝深嘉美之融即與諸
郡守將兵入金城撃囂黨先零羗封何等大破之因並
河楊威武伺候車駕時大兵未進融乃引還帝以融信
效著明益嘉之脩理融父墳墓祠以太牢數馳輕使致
遺四方珍羞梁統猶恐衆心疑惑乃使人刺殺張𤣥遂
與隗囂絕皆解所假將軍印綬先是馬援聞隗囂欲貳