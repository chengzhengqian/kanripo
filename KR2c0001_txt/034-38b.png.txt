似相計㑹各收一縣遂不進軍陛下觀此事勢成功有
何所望以臣愚見速須罷兵若又遲疑其害有四可為
痛惜者二可為深憂者二何則若保有成即不論用度
多少既的知不可即不合虚費貲糧悟而後行事亦非
晩今遲校一日有一日之費更延旬月所費滋多終須
罷兵何如早罷以府庫賤帛百姓脂膏資助河北諸侯
轉令彊大此臣為陛下痛惜者一也臣又恐河北諸將
見吳少陽已受制命必引事例輕重同詞請雪承宗若