服向其國三日哭　閩皇城使判六軍諸衛李倣專制
朝政隂養死士閩主昶與拱晨指揮使林延皓等圖之
延皓等詐親附倣倣待之不疑十一月壬子倣入朝延
皓等伏衛士數百於内殿執斬之梟首朝門倣部兵千
餘持白梃攻應天門不克焚啓聖門奪倣首犇吳越詔
暴倣弑君及殺繼韜等罪告諭中外以建王繼嚴權判
六軍諸衛以六軍判官永泰葉翹為内宣徽使㕘政事
翹博學質直閩恵宗擢為福王友昶以師傅禮待之多