銳决戰一日三交皆大敗而返蔡靈恩勢窮八月乙酉
降於魏三闗戍將聞之辛酉亦棄城走英使司馬陸希
道為露板嫌其不精命傅永改之永不增文彩直為之
陳列軍事處置形要而已英深賞之曰觀此經筭雖有
金城湯池不能守矣初南安恵王以預穆泰之謀追奪
爵邑及英克義陽乃復立英為中山王御史中丞任昉
奏彈曺景宗上以其功臣寢而不治衛尉鄭紹叔忠於
事上外所聞知纎毫無隠毎為上言事善則推功於上