纂𢎞泣曰不敢又執纂手戒之曰汝性粗暴深為吾憂
善輔永業勿聴讒言是日光卒紹秘不發䘮纂排閤入
哭盡哀而出紹懼以位讓之曰兄功高年長宜承大統
纂曰陛下國之冡嫡臣敢奸之紹固讓纂不許驃騎将
軍吕超謂紹曰纂為将積年威震内外臨䘮不哀歩高
視逺必有異志宜早除之紹曰先帝言猶在耳奈何棄
之吾以弱年負荷大任方頼二兄以寧家國縱其圖我
我視死如歸終不忍有此意也卿勿復言纂見紹於湛