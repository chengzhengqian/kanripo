又擊貰縣降之城頭子路者東平苗曾也寇掠河濟間
有衆二十餘萬刁子都有衆六七萬故秀欲依之昌城
人劉植聚兵數千人據昌城迎秀秀以植為驍騎將軍
耿純率宗族賓客二千餘人老病者皆載木自隨迎
秀於育拜純為前將軍進攻下曲陽降之衆稍合至數
萬人復北擊中山耿純恐宗家懐異心乃使從弟訢宿
歸燒廬舍以絶其反顧之望秀進拔盧奴所過發奔命
兵移檄邊郡共擊邯鄲郡縣還復響應時真定王楊起