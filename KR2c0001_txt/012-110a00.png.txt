旦退屯逍遥園壬辰將軍麴鑒自阿城帥衆五千救長
安癸巳染引還鑒追之與曜遇於零武鑒兵大敗　漢
中山王曜恃勝而不設備十一月麴允引兵襲之漢兵
大敗殺其冠軍將軍喬智明曜引歸平陽
二年夏五月漢中山王曜趙染冦長安六月曜屯渭汭
染屯新豐索綝將兵出拒之染有輕綝之色長史魯徽
曰晉之君臣自知彊弱不敵將致死於我不可輕也染
曰以司馬模之彊吾取之如拉朽索綝小竪豈能汚吾