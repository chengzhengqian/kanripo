鎮守使韓思忠破泥熟俟斤等萬餘人
天𠕋萬嵗元年秋七月辛酉吐蕃冦臨洮以王孝傑為
肅邊道行軍大總管以討之
萬嵗通天元年春正月甲寅以婁師德為肅邊道行軍
副總管擊吐蕃　三月壬寅王孝傑婁師徳與吐蕃將
論欽陵賛婆戰於素羅汗山唐兵大敗孝傑坐免為庶
人師徳貶原州員外司馬師徳因署移牒驚曰官爵盡
無邪既而曰亦善亦善不復介意　秋九月吐蕃復遣