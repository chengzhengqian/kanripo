主請立元氏一人以從人望如此則陛下有繼絶之名臣景
有立功之效河之南北為聖朝之邾莒國之男女為大梁之
臣妾上以為然乙亥下詔以太子舍人元貞為咸陽王資以
兵力使還北主魏須度江許即位儀衛以乗輿之副給之
貞樹之子也蕭淵明至鄴東魏主升閶闔門受俘讓而釋
之送於晉陽大將軍澄待之甚厚慕容紹宗引軍擊侯景
景輜重數千兩馬數千匹士卒四萬人退保渦陽紹宗士卒
十萬旗甲耀日鳴鼓長驅而進景使謂之曰公等為欲送