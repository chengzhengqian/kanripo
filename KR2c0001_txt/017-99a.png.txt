四年春正月秃髪利鹿孤大赦改元建和　　夏五月
楊軌田𤣥眀謀殺武威王利鹿孤利鹿孤殺之
五年春正月武威王利鹿孤欲稱帝羣臣皆勸之安國
将軍鍮勿崙曰吾國自上世以來因仍舊俗無冠帶之
飾逐水草遷徙無城郭室廬故能雄視沙漠抗衡中夏
今舉大號誠順民心然建都吾邑難以避患儲畜倉庫
啟敵人心不如處晉民于城郭勸課農桑以供資儲帥
國人以習戰射隣國弱則乗之彊則避之此久長之良