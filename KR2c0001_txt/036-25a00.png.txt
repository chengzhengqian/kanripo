出以狀白承訓約期殺賊將舉城降至日請立青旌為
應使衆心無疑承訓大喜從之　　九月丁巳張儒等飲酒
於柳溪亭𤣥稔使部將董厚等勒兵於亭西𤣥稔先躍
馬而前大呼曰龎勛已梟首於僕射寨中此輩何得尚
存士卒競進遂斬張儒等數十人城中大擾𤣥稔諭以
歸國之計及暮而定戊午開門出降𤣥稔見承訓肉袒
膝行涕泣謝罪承訓慰勞即宣敕拜御史中丞賜遺甚
厚𤣥稔復進言今舉城歸國四遠未知請詐為城陷引