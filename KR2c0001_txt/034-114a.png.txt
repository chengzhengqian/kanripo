參決河北山東必禀朝算管仲曰人離而聽之則愚合
而聽之則聖理亂之本非有它術順人則理違人則亂
伏承陛下當食歎息恨無蕭曺今有一裴度尚不能留
此馮唐所以謂漢文得㢘頗李牧不能用也夫御宰相
當委之信之親之禮之扵亊不效扵國無勞則置之
散寮黜之逺郡如此則在位者不敢不厲將進者不敢
茍求臣與逢吉素無私嫌甞為裴度無辜貶官今之所
陳上答聖明下達羣義耳上見度奏狀無平章事以問