軍門膝行而前拜伏請命上語之曰東夷少年跳梁海
曲至於摧堅决勝故當不及老人自今復敢與天子戰
乎皆伏地不能對上簡耨薩已下酋長三千五百人授
以戎秩遷之内地餘皆縱之使還平壤皆雙舉手以顙
頓地歡呼聞數十里外収靺鞨三千三百人悉阬之獲
馬五萬匹牛五萬頭鐵甲萬領他器械稱是髙麗舉國
大駭後黄城銀城皆自㧞遁去數百里無復人烟上驛
書報太子仍與髙士亷等書曰朕為将如此何如更名