帝聞之曰吾悔不用郭子横之言秋八月帝自上邽晨
夜東馳賜岑彭等書曰兩城若下便可將兵南撃蜀虜
人苦不知足既平隴復望蜀每一發兵頭須為白　十
一月楊廣死隗囂窮困其大將王捷别在戎邱登城呼
漢軍曰為隗王城守者皆必死無二心願諸軍亟罷請
自殺以明之遂自刎死初帝勅呉漢曰諸部甲卒但坐
費糧食若有逃亡則沮敗衆心宜悉罷之漢等貪并力攻囂遂不能遣糧食日少吏士疲役逃亡者多岑彭壅谷