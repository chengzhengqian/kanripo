状已明緩急宜有備蜀漢之路不可壅請以禆将李光
銑等為洋利劒三州刺史各将兵五百以防未然上疑
未决欲親總禁兵幸咸陽以慰撫為名趣諸将進討或
謂懐光曰此漢祖逰雲夢之策也懐光大懼反謀益甚
上垂欲行懐光辭益不遜上猶疑䜛人間之甲子加懐
光太尉增實食賜鐡劵遣神策右兵馬使李卞等往諭
㫖懐光對使者投鐵劵扵地曰聖人疑懐光邪人臣反
賜鐵劵懐光不反今賜鐵劵是使之反也辭氣甚悖朔