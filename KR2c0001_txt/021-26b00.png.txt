事㕘軍范陽張𢎞䇿曰一國三公猶不堪况六貴同朝
勢必相圖亂將作矣避禍圖福無如此州但諸弟在都
恐罹世患當更與益州圖之耳乃宻與𢎞策修武備它
人皆不得預謀招聚驍勇以萬數多伐材竹沈之檀溪
積茅如岡阜皆不之用中兵㕘軍東平吕僧珍覺其意
亦私具櫓數百張先是僧珍為羽林監徐孝嗣欲引置
其府僧知孝嗣不能乆固求從衍是時衍兄懿罷益
州刺史還仍行郢州事衍使𢎞策說懿曰今六貴比肩