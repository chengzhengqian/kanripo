伐公孫述
十二年春正月呉漢破公孫述將魏黨公孫永於魚涪
津遂圍武陽述遣子婿史興救之漢迎撃破之因入犍
為界諸縣皆城守詔漢直取廣都據其心腹漢乃進軍
攻廣都㧞之遣輕騎燒成都市橋公孫述將帥恐懼日
夜離叛述雖誅滅其家猶不能禁帝必欲降之又下詔
喻述曰勿以來歙岑彭受害自疑今以時自詣則宗族
完全詔書手記不可數得述終無降意　秋七月馮駿