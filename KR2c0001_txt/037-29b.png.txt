發　黄巢之克長安也忠武節度使周岋降之岋嘗夜
宴急召監軍楊復光左右曰周公臣賊将不利於内侍
不可往復光曰事已如此義不圖全即詣之酒酣岋言
及本朝復光泣下良久曰丈夫所感者恩義耳公自匹
夫為公侯奈何捨十八葉天子而臣賊乎岋亦流涕曰
吾不能獨拒賊故貌奉而心圖之今日召公正為此耳
因瀝酒為盟是日復光遣其養子守亮殺賊使者於驛
時秦宗權據蔡州不従岋命復光将忠武兵三千詣蔡