以厲刀斧臺榭壯大皆彫鏤圖畫被以綺繡窮極文采
魏主顧謂左右曰蕞爾國而用民如此欲不亡得乎得
夏太史令張淵徐辯復以為太史令得故晉将毛修之
秦將軍庫洛千歸庫洛千於秦以毛修之善烹調用為
太官令魏主見夏著作郎天水趙逸所為文譽夏主太
過怒曰此豎無道何敢如是誰所為邪當速推之崔浩
曰文士襃貶多過其實盖不得已不足罪也乃止魏主
納夏世祖三女為貴人奚斤與夏平原公定猶相拒於