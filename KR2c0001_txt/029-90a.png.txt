刺史為築第長安厚賜其妻子遣使齎璽書勞勉之上官
儀曰仁軌遭黜削而能盡忠仁願秉節制而能推賢皆
可謂君子矣
麟徳元年冬十月庚辰檢校熊津都督劉仁軌上言臣
伏覩所存戍兵疲羸者多勇健者少衣服貧弊惟思西歸
無心展效臣問以往在海西見百姓人人應募爭欲從
軍或請自辦衣糧謂之義征何為今日士卒如此咸言
今日官府與曩時不同人心亦殊曩時東西征役身沒