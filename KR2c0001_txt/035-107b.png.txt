何由可平外議以為若在先朝赦之久矣上曰卿不知
文宗心地不與卿合安能議乎罷盧鈞山南東道專為
昭義節度使戊戌劉稹傳首至京師詔昭義五州給
復一年軍行所過州縣免今年秋税昭義自劉從諌以
來横増賦歛悉從蠲免所籍土團並縱遣歸農諸道將
士有功者等級加賞郭誼既殺劉稹日望旌節既久不
聞問乃曰必移它鎮於是閲鞍馬治行裝及聞石雄將
至懼失色雄至誼等參賀畢敕使張仲清曰郭都知告