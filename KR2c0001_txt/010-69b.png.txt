事有未盡於理而物有未周於用將改曲易調逺與黄
唐角功近昭武文之績豈牽近習而已哉然人君不可
悉任天下之事必當所付若委之一臣自非周公旦之
忠管夷吾之公則有弄權敗官之敝當今柱石之士雖
少至於行稱一州智效一官忠信竭命各奉其職可並
驅䇿不使聖明之朝有専吏之名也帝不聼及寢疾深
念後事乃以武帝子燕王宇為大將軍與領軍將軍夏
侯獻武衛將軍曹爽屯騎校尉曹肇驍騎將軍秦朗等