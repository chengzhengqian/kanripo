絶其水陸之路然後傳檄三輔施以威徳則義真在網
罟之中不足取也勃勃乃以其子撫軍大将軍璝都督
前鋒諸軍事帥騎二萬向長安前将軍昌屯潼闗以買
徳為撫軍右長史屯青泥勃勃将大軍為後繼
十四年春正月夏赫連璝至渭陽關中民降之者屬路
龍驤将軍沈田子将兵拒之畏其衆盛退屯劉廻堡遣
使還報王鎮惡謂王修曰公以十嵗児付吾屬當共思
竭力而擁兵不進虜何由得乎使者還以告田子田子