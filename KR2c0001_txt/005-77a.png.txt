卒成新都位號已移於天下而元后卷卷猶握一璽不
欲以授莽婦人之仁悲夫
始建國元年春正月朔莽帥公侯卿士奉皇太后璽韍
上太皇太后順符命去漢號焉初莽娶故丞相王訢孫
宜春侯咸女為妻立以為皇后生四男宇獲前誅死安
頗荒忽乃以臨為皇太子安為新嘉辟封宇子六人皆
為公大赦天下莽乃䇿命孺子為定安公封以萬户地
方百里立漢祖宗之廟於其國與周後並行其正朔服