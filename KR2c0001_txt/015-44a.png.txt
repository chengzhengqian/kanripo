任太后之弟也漢主夀因盡誅成主雄諸子
五年秋九月漢主夀疾病羅恒解思明復議奉晉夀不
從李演復上書言之夀怒殺演夀常慕漢武魏明之為
人恥聞父兄時事上書者不得言先世政教自以為勝
之也舍人杜襲作詩十篇託言應璩以諷諫夀報曰省
詩知意若今人所作乃賢哲之話言若古人所作則死
鬼之常辭耳
七年冬十二月漢主夀以其太子勢領大將軍録尚書