龍泉聞變疾驅至城北使成及建鏐旗鼓與綰戰鏐微
服乗小舟夜扺牙城東北隅踰城而入直更卒憑鼓而
寐鏐親斬之城中始知鏐至武安都指揮使杜建徽自
新城入援徐綰聚木将焚北門建徽悉焚之建徽稜之
子也湖州刺史髙彦聞難遣其子渭将兵入援至靈隠
山綰伏兵擊殺之初鏐築杭州羅城謂僚佐曰十步一
樓可以為固矣掌書記餘杭羅隠曰樓不若皆内向至
是人以隠言為驗　　九月或勸錢鏐度江東保越州