非謂他人能間其間乃謂天下可定於己也今一旦求
救於明公此可知也顯甫見顯思困而不能取此力竭
也兵革敗於外謀臣誅於内兄弟讒䦧國分為二連年
戰伐介胄生蟻蝨加以旱蝗饑饉並臻天災應於上人
事困於下民無愚智皆知土崩瓦解此乃天亡尚之時
也今往攻鄴尚不還救即不能自守還救即譚踵其後
以明公之威應困窮之敵擊疲敝之冦無異迅風之振
秋葉矣天以尚與明公不取而伐荆州荆州豐樂國未