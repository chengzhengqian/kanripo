子姪四人琨從事中郎盧諶崔悦等帥琨餘衆犇遼西
依段末柸奉劉羣為主將佐多犇石勒悦林之曽孫也
朝廷以匹磾尚彊冀其能平河朔乃不為琨舉哀温嶠
表琨盡忠帝室家破身亡宜在褒恤盧諶崔悦因末柸
使者亦上表為琨訟寃後數嵗乃贈琨太尉侍中謚曰
愍於是夷晉以琨死故皆不附匹磾末柸遣其弟攻匹
磾匹磾帥其衆數千將犇邵續勒將石越邀之於鹽山
大敗之匹磾復還保薊末柸自稱幽州刺史