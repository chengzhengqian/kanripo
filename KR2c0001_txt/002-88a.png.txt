血京師此以迎大王為名實不可信願大王稱疾毋往
以觀其變中尉宋昌進曰羣臣之議皆非也夫秦失其
政諸侯豪桀並起人人自以為得之者以萬數然卒踐
天子之位者劉氏也天下絶望一矣髙帝封王子弟地
犬牙相制此所謂磐石之宗也天下服其彊二矣漢興
除秦苛政約法令施徳惠人人自安難動揺三矣夫以
吕太后之嚴立諸吕為三王擅權専制然而太尉以一
節入北軍一呼士皆左袒為劉氏叛諸吕卒以滅之此