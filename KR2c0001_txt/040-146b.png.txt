𤣥門嚴兵自衛蜀主及太后自往勞之宗弼驕慢無復
臣禮乙巳刼遷蜀主及太后後宫諸王於西宫收其璽
綬使親吏於義興門邀取内庫金帛悉歸其家其子承
涓杖劒入宫取蜀主寵姫數人以歸丙午宗弼自稱權
西川兵馬留後李紹琛進至綿州倉庫居民已為蜀兵
所燔又㫁綿江浮梁水深無舟楫可渡紹琛謂李嚴曰
吾懸軍深入利在速戰乘蜀人破膽之時但得百騎過
鹿頭闗彼且迎降不暇若俟修繕橋梁必留數日或教