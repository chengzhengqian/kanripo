人馬同戀尋當整轡以奉聖顔臣之母弟乆謂屠滅近
奉明敕始承猶在斯乃陛下寛仁大將軍恩念臣之弱
劣知何仰報今輙齎啟迎臣母弟妻兒伏願聖慈特賜
裁放己巳湘東王繹遣司馬呉畢天門太守樊文皎等
將兵發江陵陳昕為景所擒景與之極飲使昕收集部
曲欲用之昕不可景使其儀同三司范桃棒囚之昕因
說桃棒使帥所部襲殺王偉宋子仙詣城降桃棒從之
潛遣昕夜縋入城上大喜敕鐫銀劵賜桃棒曰事定之