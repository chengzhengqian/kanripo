士治器械樹柵浚溝斷橋為固守之備賊又遣兵掠台
州破唐興己巳甫自將萬餘人掠上虞焚之癸酉入餘
姚殺丞尉東破慈溪入奉化扺寧海殺其令而據之分
兵圍象山所過俘其少壯餘老弱者蹂踐殺之及王式
除書下浙東人心稍安裘甫方與其徒飲酒聞之不樂
劉歎曰有如此之衆而䇿畫未定良可惜也今朝廷
遣王中丞將兵來聞其人智勇無敵不四十日必至兵
馬使宜急引兵取越州憑城郭據府庫遣兵五千守西