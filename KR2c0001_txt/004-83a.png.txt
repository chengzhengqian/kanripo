肆其邪心而無復忌憚者也
是嵗𢎞恭病死石顯為中書令三年上復擢周堪為光祿勲堪弟子張猛為光禄大夫
給事中大見信任
永光元年石顯憚周堪張猛等數譖毁之劉更生懼其傾危
上書曰臣聞舜命九官濟濟相讓和之至也衆臣和於朝則
萬物和於野故簫韶九成而鳯凰來儀至周幽厲之際朝廷
不和轉相非怨則日月薄食水泉沸騰山谷易處霜降失節