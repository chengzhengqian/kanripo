計聚衆得百人　秋七月甲戌襲漳南縣據之是時諸
道有事則置行臺尚書省無事則罷之朝廷聞黒闥作
亂乃置山東道行臺於洺州魏冀定滄並置總管府丁
丑以淮安王神通為山東道行臺右僕射　八月丁酉
劉黑闥陷鄃縣魏州刺史權威貝州刺史戴元祥與戰
皆敗死黒闥悉収其餘衆及器械竇建德舊黨稍稍出
歸之衆至二千人為壇於漳南祭建德告以舉兵之意
自稱大將軍詔發關中步騎三千使將軍秦武通定州