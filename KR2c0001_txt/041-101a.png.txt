軍不繼乃焚其廬舍取其資糧還保劔門乙亥詔削孟
知祥官爵己卯董璋遣使至成都告急知祥聞劔門失
守大懼曰董公果誤我庚辰遣牙内都指揮使李肇將
兵五千赴之戒之曰爾倍道兼行先據劔州北軍無能
為也又遣使詣遂州令趙廷隠將萬人會屯劒州又遣
故蜀永平節度使李筠將兵四千趣龍州守要害時天
寒士卒恐懼觀望不進廷隠流涕諭之曰今北軍勢盛
汝曹不力戰却敵則妻子皆為人有矣衆心乃奮董璋