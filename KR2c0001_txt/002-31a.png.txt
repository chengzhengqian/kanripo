武欲復與楚戰郎中鄭忠說止漢王使髙壘深塹勿與
戰漢王聽其計使將軍劉賈盧綰將卒二萬人騎數百
度白馬津入楚地佐彭越燒楚積聚以破其業無以給
項王軍食而已楚兵擊劉賈賈輒堅壁不肯與戰而與
彭越相保　彭越攻狥梁地下睢陽外黄等十七城九
月項王謂大司馬曹咎曰謹守成臯即漢王欲挑戰慎
勿與戰勿令得東而已我十五日必定梁地復從将軍
羽引兵東行擊陳留外黄睢陽等城皆下之　漢王欲