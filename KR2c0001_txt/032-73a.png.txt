徒存其數者抽貫錢給用旋盡呈様染練皆左藏正物
延齡徒置别庫虚張名數以惑上上信之以為能富國
而寵之於實無所増也虚費吏人簿書而已京城西汚
濕地生蘆葦數畝延齡奏稱長安咸陽有陂澤數百頃
可牧廏馬上使有司閲視無之亦不罪也左補闕權徳
輿上奏以為延齡取常賦支用未盡者充羨餘以為己
功縣官先所市物再給其直用充别貯邊軍自今春以
來並不支糧陛下必以延齡孤貞獨立時人醜正流言