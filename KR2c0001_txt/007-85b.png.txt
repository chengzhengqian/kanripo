乙卯孫程王康王國與中黄門黄龍彭愷孟叔李建王
成張賢史汎馬國王道李元楊佗陳予趙封李剛魏猛
苗光等聚謀於西鍾下皆截單衣為誓丁巳京師及郡
國十六地震是夜程等共㑹崇德殿上因入章臺門時
江京劉安及李閠陳達等俱坐省門下程與王康共就
斬京安達以李閏權埶積為省内所服欲引為主因舉
刀脅閠曰今當立濟隂王無得揺動閠曰諾於是扶閠
起俱於西鍾下迎濟隂王即皇帝位時年十二召尚書