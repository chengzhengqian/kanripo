子為衆所附莫賀咄可汗所部酋長多歸之肆葉護引
兵擊莫賀咄莫賀咄兵敗逃於金山為泥孰設所殺諸
部兵推肆葉護為太可汗
六年秋七月西突厥肆葉護可汗發兵擊薛延陁為薛
延陁所敗肆葉護性猜狠信讒有乙利可汗功最多肆
葉護以非其族類誅㓕之由是諸部皆不自保肆葉護
又忌莫賀設之子泥孰隂欲圖之泥孰犇焉耆設卑達
官與弩失畢二部攻之肆葉護輕騎犇康居尋卒國人