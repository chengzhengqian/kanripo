　三月庚寅唐昭宣帝詔薛貽矩再詣大梁諭禪位之
意又詔禮部尚書蘇循齎百官牋詣大梁　甲辰唐昭
宣帝降御札禪位于梁以攝中書令張文蔚為冊使禮
部尚書蘇循副之攝侍中楊涉為押傳國寳使翰林學
士張䇿副之御史大夫薛貽矩為押金寳使尚書左丞
趙光逢副之帥百官備灋駕詣大梁楊涉子直史館凝
式言於涉曰大人為唐宰相而國家至此不可謂之無
過況手持天子璽綬與人雖保富貴奈千載何盍辭之