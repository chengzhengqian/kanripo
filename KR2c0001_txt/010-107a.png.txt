姊邂逅漏泄誤孤非小也紀承詔以告尚尚無逺慮以
語紀母母使人宻語綝九月戊午綝夜以兵襲尚執之
遣弟恩殺劉丞於蒼龍門外比明遂圍宫吴主大怒上
馬帶鞬執弓欲出曰孤大皇帝適子在位已五年誰敢
不從者侍中近臣及乳母共牽攀止之不得出歎咤不
食罵全后曰爾父憒憒敗我大事又遣呼紀紀曰臣父
奉詔不謹負上無面目復見因自殺綝使光禄勲孟宗
告太廟廢吴主為㑹稽王召羣臣議曰少帝荒病昬亂