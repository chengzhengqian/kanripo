兵二萬救泉州留從效開門與福州兵戰大破之斬守
諒執廷鍔延政遣統軍使吳成義帥戰艦千艘攻福州
朱文進遣子弟為質於吳越以求救初唐翰林待詔臧
循與樞宻副使查文徽同鄉里循常為賈人習福建山
川為文徽畫取建州之䇿文徽表請用兵擊王延政國
人多以為不可唐主以文徽為江西安撫使循行境上
覘其可否文徽至信州奏言攻之必克唐主以洪州營
屯都虞候邊鎬為行營招討諸軍都虞候將兵從文徽