以大兵驅之可令詣滄海彪曰天下動之至易安之甚
難惟明公慮焉卓作色曰公欲沮國計邪太尉黄琬曰
此國之大事楊公之言得無可思卓不答司空荀爽見
卓意壯恐害彪等因從容言曰相國豈樂此邪山東兵
起非一日可禁故當遷以圖之此秦漢之埶也卓意小
解琬退又為駮議二月乙亥卓以灾異奏免琬彪等以
光祿勲趙謙為太尉太僕王允為司徒城門校尉伍瓊
督軍校尉周毖固諫遷都卓大怒曰卓初入朝二君勸