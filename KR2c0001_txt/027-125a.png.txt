靖乗勝逐北轉戰百餘里博山青林兩戍皆潰慧亮正
通等遁歸殺傷及溺死者萬餘人李靖兵先至丹陽公
祏大懼擁兵數萬棄城東走欲就左遊仙於㑹稽李世
勣追之公祏至句容從兵能屬者纔五百人夜宿常州
其將呉騷等謀執之公祏覺之棄妻子獨將腹心數十
人斬關走至武康為野人所攻西門君儀戰死執公祏
送丹陽梟首分捕餘黨悉誅之江南皆平己亥以孝恭
為東南道行臺右僕射李靖為兵部尚書頃之廢行臺