閏月帝欲褒崇梁冀使中朝二千石以上㑹議其
禮特進胡廣太常羊溥司𨽻校尉祝恬太中大夫
邊韶等咸稱冀之勲德宜比周公錫之山川土田附庸黄瓊獨曰冀前以親迎之勞増邑萬三千戸又其
子𦙍亦加封賞今諸侯以戸邑為制不以里數為限冀
可比鄧禹合食四縣朝廷從之於是有司奏冀入朝不
趨劒履上殿謁讃不名禮儀比蕭何悉以定陶陽成餘
戸増封為四縣比鄧禹賞賜金錢奴婢彩帛車馬衣服