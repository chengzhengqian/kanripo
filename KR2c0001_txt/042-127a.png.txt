周兵將至而懼劉仁贍神氣自若部分守禦無異平日
衆情稍安唐主以神武統軍劉彦貞為北面行營都部
署將兵二萬趣夀州舉化節度使同平章事皇甫暉為
應援使常州團練使姚鳯為應援都監將兵三萬屯定
逺召鎮南節度使宋齊丘還金陵謀國難以翰林承旨
戸部尚書殷崇義為吏部尚書知樞宻院事李穀等為
浮梁自正陽濟淮十二月甲戌穀奏王彦超敗唐兵二
千餘人於夀州城下己夘又奏先鋒都指揮使白延遇