燕王雋以王擢為益州刺史䕫逸為秦州刺史張平為
并州刺史李歴為兖州刺史髙昌為安西將軍劉寧為
車騎將軍　慕容恪屯安平積糧治攻且將討王午丙
戌中山蘇林起兵於無極自稱天子恪自魯口還討林
閏月戊子燕王雋遣廣威將軍慕輿根助恪攻林斬之
王午為其將秦興所殺吕䕶殺興復自稱安國王燕羣
僚共上尊號於燕王雋雋許之十一月丁卯始置百官
以國相封奕為太尉左長史陽騖為尚書令右司皇甫