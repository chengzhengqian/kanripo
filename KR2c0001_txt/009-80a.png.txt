廬陵然深險之地猶未盡從流寓之士皆以安危去就
為意未有君臣之固而張昭周瑜等謂權可與共成大業
遂委心而服事焉　冬十月曹操聞孫䇿死欲因䘮伐之
侍御史張紘諫曰乗人之䘮既非古義若其不克成讎
棄好不如因而厚之操即表權為討虜將軍領㑹稽太
守操欲令紘輔權内附乃以紘為㑹稽東部都尉紘至
吳太夫人以權年少委紘與張昭共輔之紘思惟補察
知無不為太夫人問揚武都尉㑹稽董襲曰江東可保