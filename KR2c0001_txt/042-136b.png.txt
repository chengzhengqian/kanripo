將兵救之令坤復入揚州帝又遣太祖皇帝將兵屯六
合太祖皇帝令曰揚州兵有過六合者折其足令坤始
有固守之志帝自至夀春以來命諸軍晝夜攻城乆不
克㑹大雨營中水深數尺攻具及士卒失亡頗多糧運
不繼李徳明失期不至乃議旋師或勸帝東幸濠州聲
言夀州已破從之己巳帝自夀春循淮而東乙亥至濠
州韓令坤敗唐兵於城東擒陸孟俊　唐齊王景逹將
兵二萬自𤓰步濟江距六合二十餘里設柵不進諸將