請速除之無貽後患希廣曰可瓊許侍中之子豈有是
邪師暠退歎曰王仁而不斷敗亡可翹足俟也潭州
大雪平地四尺潭朗兩軍久不得戰希廣信巫覡及僧
語塑鬼於江上舉手以却朗兵又作大象於高樓手指
水西怒目視之命衆僧日夜誦經希廣自衣僧服膜拜
求福甲辰朗州步軍指揮使武陵何敬真等以蠻兵三
千陳於楊栁橋敬真望韓禮營旌旗紛錯曰彼衆已懼
擊之易破也朗人雷暉衣潭卒之服潛入禮寨手劍擊