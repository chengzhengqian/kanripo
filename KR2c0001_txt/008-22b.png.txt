而有河清猶春秋麟不當見而見孔子書之以為異也
願賜清閒極盡所言書奏不省十餘日復上書曰臣聞
殷紂好色妲己是出葉公好龍真龍游廷今黄門常侍
天刑之人陛下愛待兼倍常寵係嗣未兆豈不為此書
上即召入詔尚書問狀楷言古者本無宦官武帝末數
游後宫始置之耳尚書承㫖奏楷不正辭理而違背經
藝借假星宿造合私意誣上罔事請下司𨽻正楷罪法
收送雒陽獄帝以楷言雖激切然皆天文恒象之數故