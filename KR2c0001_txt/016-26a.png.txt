矣勉之垂請入鄴城拜廟丕弗許乃潜服而入亭吏禁
之垂怒斬吏燒亭而去石越言於丕曰垂敢輕侮方鎮
殺吏燒亭反形已露可因此除之丕曰淮南之敗垂侍
衛乗輿此功不可忘也越曰垂尚不忠於燕安能盡忠
於我失今不取必為後患丕不從越退告人曰公父子
好為小仁不顧大計終當為人擒耳垂留慕容農慕容
楷慕容紹於鄴行至安陽之湯池閔亮李蠻自鄴來以
丕與符飛龍所謀告垂垂因激怒其衆曰吾盡忠於符