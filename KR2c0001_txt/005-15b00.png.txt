元帝山齊懷帝太后皇太后璽綬以塟請發共王母及
丁姬冡取其璽綬徙共王母歸定陶塟共王冡次太后
以為既已之事不須復發莽固爭之太后詔因故棺改
塟之莽奏共王母及丁姬棺皆名梓宫珠玉之衣非藩
妾服請更以木棺代去珠玉衣塟丁姬媵妾之次奏可
公卿在位皆阿莽指入錢帛遣子弟及諸生四夷凡十
餘萬人操持作具助將作掘平共王母丁姬故冡周棘
其處以為世戒云