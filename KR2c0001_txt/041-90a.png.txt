四年春正月王都托諾突重圍走不得出二月癸丑定
州都指揮使馬讓能開門納官軍都舉族自焚擒托諾
及契丹二千人辛亥以王晏球為天平節度使與趙徳
鈞並加兼侍中托諾至大梁斬於市　　夏四月契丹
侵雲州　　五月契丹侵雲州
長興元年冬十一月契丹東丹王托雲自以失職帥部
曲四十人越海自登州來犇
二年春三月辛酉賜契丹東丹王托雲姓東丹名慕華