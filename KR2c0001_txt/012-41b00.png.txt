以威賞無敢違者張林等屯守諸門乙丑倫備灋駕入
宫即帝位赦天下改元建始帝自華林西門出居金墉
城倫使張衡將兵守之丙寅尊帝為太上皇改金墉曰
永昌宫廢皇太孫為濮陽王立世子荂為皇太子封子
馥為京兆王䖍為廣平王詡為霸城王皆侍中將兵以
梁王肜為宰衡何劭為太宰孫秀為侍中中書監驃騎
將軍儀同三司義陽王威為中書令張林為衛將軍其
餘黨與皆為卿將超階越次不可勝紀下至奴卒亦加