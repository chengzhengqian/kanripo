宫門直指御帳可有大功四月甲申擁突利之子賀邏
鶻夜伏於宫外㑹大風晉王未出結社率恐曉遂犯行
宫踰四重幕弓矢亂發衞士死者數十人折衝孫武開
等帥衆奮擊乆之乃退馳入御廐盗馬二十餘匹北走
渡渭欲奔其部落追獲斬之原賀邏鶻投於嶺表自結
社率之反言事者多云突厥留河南不便　秋七月庚
戍詔右武侯大將軍化州都督懷化郡王李思摩為乙
彌泥孰俟利苾可汗賜之鼓纛突厥及胡在諸州安置