免上即位立為成王拜左金吾大将軍武后所誅唐諸
王妃主駙馬等皆無人葬埋子孫或流竄嶺表或拘囚
歴年或逃匿民間為人傭保至是制州縣求訪其柩以
禮改葬追復官爵召其子孫使之承襲無子孫者為擇
後置之既而宗室子孫相繼而至皆召見涕泣舞蹈各
以親疎襲爵拜官有差　二張之誅也洛州長史薛季
昶謂張柬之敬暉曰二凶雖除産禄猶在去草不去根
終當復生二人曰大事已定彼猶机上肉耳夫何能為