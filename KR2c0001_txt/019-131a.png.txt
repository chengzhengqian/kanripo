言誤云項羽千敗衆咸掩口魯秀竺超民等猶欲收餘
兵更圗一决而義宣惽阻無復神守入内不復出左右
腹心稍稍離叛魯秀逃走義宣不能自立欲隨秀去乃
携息慆及所愛妾五人著男子服相隨城内擾亂白刃
交横義宣懼墜馬遂歩進竺超民送至城外更以馬與
之歸而城閉義宣求秀不得左右盡棄之夜復還南郡
空廨旦日超民收送刺姦義宣止獄戸坐地嘆曰臧質
老奴誤我五妾尋被遣出義宣號泣語獄吏曰常日非