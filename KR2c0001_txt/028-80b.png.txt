俟利發瀚海都督
高宗龍朔元年冬十月回紇酋長婆閏卒姪比粟毒代
領其衆與同羅僕同犯邊詔左武衛大將軍鄭仁㤗為
鐡勒道行軍大總管燕然都護劉審禮左武衛將軍薛
仁貴為副鴻臚卿蕭嗣業為仙蕚道行軍總管右屯衛
將軍孫仁師為副將兵討之審禮徳威之子也
二年春三月鄭仁㤗等敗鐡勒於天山鐡勒九姓聞唐
兵將至合衆十餘萬以拒之選驍健者數十人挑戰薛