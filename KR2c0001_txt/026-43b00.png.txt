自拔毛投於地時人或稱以為瑞曰天子造羽儀鳥
獸自獻毛羽所役工十萬餘人用金銀錢帛鉅億計帝
每出遊幸羽儀填街溢路亘二十餘里　三月庚午上
發江都夏四月庚戌自伊闕陳法駕備千乗萬騎入東
京辛亥御端門大赦免天下今年租賦制五品已上文
官乗車在朝弁服佩玉武官馬加珂戴幘服袴褶文物
之盛近世莫及也　秋七月甲戌元德太子昭薨帝哭
之數聲而止尋奏聲伎無異平日　八月辛卯封皇孫