兵取許昌破燕將慕容塵　燕人圍野王數月吕䕶遣
其將張興出戰傅顔擊斬之城中日蹙皇甫真戒部將
曰䕶勢窮犇突必擇虚隙而投之吾所部士卒多羸器
甲不精宜深為之備乃多課櫓楯親察行夜者䕶食盡
果夜悉精鋭趨真所部突圍不得出太宰恪引兵擊之
䕶衆死傷殆盡棄妻子犇滎陽恪存撫降民給其廩食
徙士人將帥於鄴自餘各隨所樂以䕶參軍廣平梁琛
為中書著作郎　　冬十月吕䕶復叛犇燕燕人赦之