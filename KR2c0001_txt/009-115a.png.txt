五年春正月董承謀洩壬子曹操殺承及王服种輯皆
夷三族操欲自討劉備諸將皆曰與公争天下者袁紹
也今紹方來而棄之東紹乗人後若何操曰劉備人傑
也今不擊必為後患郭嘉曰紹性遲而多疑來必不速
備新起衆心未附急擊之必敗操師遂東冀州别駕田
豐説袁紹曰曹操與劉備連兵未可卒解公舉軍而襲
其後可一徃而定紹辭以子疾未得行豐舉杖撃地曰
嗟乎遭難遇之時而以嬰兒病失其㑹惜哉事去矣曹