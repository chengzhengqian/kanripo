叩頭請就法以活使君榮曰此皆魏之忠臣義士於是
同禁者五百人皆得免魏以源子邕為冀州刺史將兵
討榮裴衍表請同行詔許之子邕上言衍行臣請留臣
行請留衍若逼使同行敗在旦夕不許十二月戊申行
至陽平東北漳水曲榮帥衆十萬擊之子邕衍俱敗死
相州吏民聞冀州已陷子邕等敗人不自保相州刺史
恒農李神志氣自若撫勉將士大小致力葛榮盡鋭攻
之卒不能克