軍之救不至而食盡食既盡而及人乖其素志設使巡
守城之初已有食人之計損數百之衆以全天下臣猶
曰功過相掩况非其素志乎今巡死大難不睹休明唯
其令名是有榮祿若不時紀錄恐逺而不傳使巡生死
不遇誠可悲焉臣敬撰傳一卷獻上乞編列史官衆議
由是始息是後赦令無不及李憕等而程千里獨以生
執賊庭不沾褒贈　甲子上皇御宣政殿以傳國寳授
上上始涕泣而受之　安慶緒之北走也其大將北平