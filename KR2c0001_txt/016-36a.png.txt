宻出兵掩之矢下如雨垂幾不得出冠軍大将軍隆将
騎衝之垂僅而得免　五月秦符定符紹皆降於燕燕
慕容麟領兵西攻常山　後秦王萇進屯北地秦華隂
北地新平安定𦍑胡降之者十餘萬　六月秦王堅自
帥歩騎二萬以擊後秦軍於趙氏塢使䕶軍将軍楊壁
等分道攻之後秦兵屢敗斬後秦王萇之弟鎮軍将軍
尹買後秦軍中無井秦人塞安公谷堰同官水以困之
後秦人恐懼有渇死者㑹天大雨後秦營中水三尺繞