　　王敦平湘漢
晉懷帝永嘉五年巴蜀流民布在荆湘間數為土民所
侵苦蜀人李驤聚衆據樂鄉反南平太守應詹與醴陵
令杜弢共擊破之荆州刺史王澄使成都内史王機討
驤驤請降澄偽許而襲殺之以其妻子為賞沈八千餘
人於江流民益怨忿蜀人杜疇等復反湘州叅軍馮素
與蜀人汝班有隙言於刺史荀眺曰巴蜀流民皆欲反
眺信之欲盡誅流民流民大懼四五萬家一時俱反以