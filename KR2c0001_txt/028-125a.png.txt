之嫡子也為侍子於隋久不得歸伏允立它子為太子
及歸意常怏怏會李靖破其國國人窮蹙怨天柱王順
因衆心斬天柱王舉國請降伏允帥千餘騎逃磧中十
餘日衆散稍盡為左右所殺國人立順為可汗壬子李
靖奏平吐谷渾乙夘詔復其國以慕容順為西平郡王
趉故吕烏甘豆可汗上慮順未能服其衆仍命李大亮
將精兵數千為其聲援　吐谷渾甘豆可汗久質中國
國人不附竟為其下所殺子燕王諾曷鉢立諾曷鉢幼