尼失為北寧州都督以中郎將史善應為北撫州都督
壬寅以右驍衛將軍康蘇為北安州都督　秋八月戊
午突厥欲谷設來降欲谷設突利之弟也頡利敗欲谷
設奔髙昌聞突利為唐所禮遂來降　九月戊辰伊吾
城主入朝隋末伊吾内屬置伊吾郡隋亂臣於突厥頡
利既㓕舉其屬七城來降因以其地置伊西州
五年隋末中國人多沒於突厥及突厥降上遣使以金
帛贖之　五月乙丑有司奏凡得男女八萬口