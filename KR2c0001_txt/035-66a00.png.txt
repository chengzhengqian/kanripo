相宗閔百方沮之不能京兆尹杜悰宗閔黨也甞詣宗
閔見其有憂色曰得非以大戎乎宗閔曰然何以相救
悰曰悰有一䇿可平宿憾恐公不能用宗閔曰何如悰
曰德裕有文學而不由科第常用此為慊慊若使之知
舉必喜矣宗閔黙然有間曰更思其次悰曰不則用為
御史大夫宗閔曰此則可矣悰再三與約乃詣德裕德
裕迎揖曰公何為訪此寂寥悰曰靖安相公令悰達意
即以大夫之命告之德裕驚喜泣下曰此大門官小子