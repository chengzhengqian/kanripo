以吝嗇狂愚者或誘之以凶慝雖有師傅多以耆艾大
夫為之雖有友及文學多以膏梁年少為之具位而已
亦弗與逰幼王臨州長史行事宣傳教命又有符䜟徃
徃専恣竊弄威權是以本枝雖茂而端士微寡嗣君冲
幼世繼姦回雖惡物醜類天然自出然習則生常其流
逺矣降及太宗舉天下而棄之亦昵比之為也嗚呼有
國有家其鑑之矣　傅亮帥行臺百官奉法駕迎宜都
王于江陵祠部尚書蔡廓至尋陽遇疾不堪前亮與之