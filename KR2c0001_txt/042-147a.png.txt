感悅争獻芻粟既克泗州無一卒敢擅入城者帝聞唐
戰船數百艘泊洞口遣騎詗之唐兵退保清口戊午旦
上自將親軍自淮北進命太祖皇帝將步騎自淮南進
諸將以水軍自中流進共追唐兵時淮濱乆無行人葭
葦如織多泥淖溝塹士卒乗勝氣苃涉争進皆忘其勞
庚申追及唐兵且戰且行金鼔聲聞數十里辛酉至楚
州西北大破之唐兵有沿淮東下者帝自追之太祖皇
帝為前鋒行六十里擒其保義節度使濠泗楚海都應