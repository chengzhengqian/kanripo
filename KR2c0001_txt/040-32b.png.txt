不存撫役者將卒皆怨怒謀作亂希崇知其謀戊寅希
萼宴將吏徐威等不預希崇亦辭疾不至威等使人先
驅踶齧馬十餘入府自帥其徒執斧斤白梃聲言縶馬
奄至座上縦横擊人顛踣滿地希萼踰垣走威等執囚
之執謝彦顒自頂及踵剉之立希崇為武安留後縦兵
大掠幽希萼於衡山縣劉言聞希崇立遣兵趣潭州聲
言討其篡奪之罪壬午軍於益陽之西希崇懼癸未發
兵二千拒之又遣使如朗州求和請為鄰藩掌書記桂