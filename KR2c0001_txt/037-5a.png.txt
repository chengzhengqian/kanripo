無進討之意曽元裕擁兵蘄黄專欲望風退縮若使賊
䧟揚州則江南亦非國有崔安潜威望過人張自勉驍
雄良将宫苑使李琢西平王晟之孫嚴而有勇請以安
潜為行營都統琢為招討使代威自勉為副使代元裕
上頗采其言　招討副使都監楊復光奏尚君長弟讓
據查牙山官軍退保鄧州　王仙芝攻蘄州蘄州刺史
裴偓王鐸知舉時所擢進士也王鐐在賊中為仙芝以
書説偓偓與仙芝約歛兵不戰許為之奏官鐐亦説仙