刺之益醜崧因勸唐主南還唐主從之洛陽聞北軍敗
衆心大震居人四出逃竄山谷門者請禁之河南尹雍
王重美曰國家多難未能為百姓主又禁其求生徒増
惡名耳不若聽其自便事寧自還乃出令任從所適衆
心差安壬申唐主還至河陽命諸將分守南北城張延
朗請幸滑州庶與魏博聲勢相接唐主不能决趙徳鈞
趙延夀南犇潞州唐敗兵稍稍從之其將時賽帥盧龍
輕騎東還漁陽帝先遣昭義節度使髙行周還具食至