風俗大宛在漢正西可萬里其俗土著耕田多善馬馬
汗血有城郭室屋如中國其東北則烏孫東則于窴于
窴之西則水皆西流注西海其東水東流注鹽澤鹽澤
潜行地下其南則河源出焉鹽澤去長安可五千里匈
奴右方居鹽澤以東至隴西長城南接羌鬲漢道焉烏
孫康居奄蔡大月氏皆行國随畜牧與匈奴同俗大夏
在大宛西南與大宛同俗臣在大夏時見邛竹杖蜀布
問曰安得此大夏國人曰吾賈人徃市之身毒身毒在