三五日消息小差當相見順曰王之老疾朝廷所知豈
得自安不見詔使明日蒙遜延順入至庭中䝉遜箕坐
隠几無動起之状順正色入言曰不謂此叟無禮乃至
於此今不憂覆亡而敢陵侮天地魂魄逝矣何用見之
握節將出涼王使定歸追止之曰太常既雅恕衰疾傳
聞朝廷有不拜之詔是以敢自安耳順曰齊桓公九合
諸侯一匡天下周天子賜胙命無下拜桓公猶不敢失
臣禮下拜登受今王雖功髙未如齊桓朝廷雖相崇重