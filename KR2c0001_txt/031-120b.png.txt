孝也上不得已受之父老在仗外歡呼且拜上令開仗
縱千餘人入謁上皇曰臣等今日復睹二聖相見死無
恨矣上皇不肯居正殿曰此天子之位也上固請自扶
上皇登殿尚食進食上品嘗而薦之丁未將發行宫上
親為上皇習馬而進之上皇上馬上親執鞚行數步上
皇止之上乘馬前引不敢當馳道上皇謂左右曰吾為
天子五十年未為貴今為天子父乃貴耳左右皆呼萬
歳上皇自開逺門入大明宫御含元殿慰撫百官乃詣