建懼自楊非退屯清塞天錫又遣征東將軍常據帥衆
三萬軍於洪池天錫自將餘衆五萬軍於金昌城安西
將軍敦煌宋皓言於天錫曰臣晝察人事夜觀天文秦
兵不可敵也不如降之天錫怒貶皓為宣威䕶軍廣武
太守辛章曰馬建出於行陳必不為國家用茍萇使姚
萇帥甲士三千為前驅庚寅馬建帥萬人迎降餘兵皆
散走辛卯茍萇及常據戰於洪池據兵敗馬為亂兵所殺
其屬董儒授之以馬據曰吾三督諸軍再秉節鉞八將