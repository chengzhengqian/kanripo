於春秋而况大丈夫之事虖是故窮逹有命吉凶由人
嬰母知廢陵母知興審此二者帝王之分決矣加之髙
祖寛明而仁恕知人善任使當食吐哺納子房之策㧞
足揮洗揖酈生之説舉韓信於行陳收陳平於亡命英
雄陳力羣策畢舉此髙祖之大畧所以成帝業也若乃
靈瑞符應其事甚衆故淮隂畱侯謂之天授非人力也
英雄誠知覺寤超然逺覽淵然深識收陵嬰之明分絕
信布之覬覦拒逐鹿之瞽説審神器之有授毋貪不可