其不日來降或自相殘滅望遣識事中使賜仲武詔諭
以鎮魏已平昭義惟回鶻未滅仲武猶帶北面招討使
宜早思立功
五年夏四月壬寅以陜虢觀察使李栻為冊黠戛斯可
汗使　　五月冊黠戛斯可汗為宗英雄武誠明可汗
六年烏介可汗之衆稍稍降散國相逸隠啜殺烏介於
金山立其弟特勒遏捻為可汗　冊黠戛斯可汗使者
以國喪未行或以為僻遠小國不足與之抗衡回鶻未