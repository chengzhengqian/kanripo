非員無録之女椒房母后之家賞賜横與内外交引其
費半軍昔漢武帝掘地為海封土為山賴是時天下為
一莫敢與争者耳自衰亂以來四五十載馬不捨鞍士
不釋甲彊冦在疆圗危魏室陛下不戰戰業業念崇節
約而乃奢靡是務中尚方作玩弄之物後園建承露之
盤斯誠快耳目之觀然亦足以騁冦讎之心矣惜乎舍
堯舜之節儉而為漢武之侈事臣竊為陛下不取也帝
不聼髙堂隆疾篤口占上疏曰曽子有言曰人之將死