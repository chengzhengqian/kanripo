内修農戰然後簡其精鋭分為竒兵乗虚迭出以擾河
南救右則擊其左救左則擊其右使敵疲於犇命民不
得安業我未勞而彼已困不及三年可坐克也今釋廟
勝之䇿而决成敗於一戰若不如志悔無及也紹不從
豐强諫忤紹紹以為沮衆械擊之於是移檄州郡數操
罪惡　二月進軍黎陽沮授臨行㑹其宗族散資財以
與之曰埶存則威無不加埶亡則不保一身哀哉其弟
宗曰曹操士馬不敵君何懼焉授曰以曹操之明畧又