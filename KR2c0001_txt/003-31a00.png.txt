户四萬餘然衆心皆附小昆彌
三年五月烏孫大昆彌元貴靡及鴟靡皆病死公主上
書言年老土思願得歸骸骨葬漢地天子閔而迎之冬
至京師待之一如公主之制後二歲卒元貴靡子星靡
代為大昆彌弱馮夫人上書願使烏孫鎮撫星靡漢遣
之都䕶韓宣奏烏孫大吏大祿大監皆可賜以金印紫
綬以尊輔大昆彌漢許之其後叚㑹宗為都䕶乃招還
亡叛安定之星靡死子雌栗靡代立