鋒陷敵者一求能理寃滯擁抑不申者於是上書陳事
者日有數百世充悉引見躬自省覽殷勤慰諭人人自
喜以為言聴計從然終無所施行下至士卒厮養世充
皆以甘言悦之而實無恩施隋馬軍總管獨孤武都為
世充所親任其從弟司𨽻大夫機與虞部郎楊恭慎前
勃海郡主簿孫師孝步軍總管劉孝元李儉崔孝仁謀
召唐兵使孝仁説武都曰王公徒為兒女之態以悦下
愚而鄙隘貪忍不顧親舊豈能成大業哉圖䜟之文應