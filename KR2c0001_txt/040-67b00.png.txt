鎮定勢強終恐難制帝深然之　　冬十月遣鎮國節
度使楊師厚相州刺史李思安將兵屯澤州以圖上黨
　　十一月己丑以寧國節度使同平章事王景仁充
北面行營都指揮招討使潞州副招討使韓勍副之以
李思安為先鋒將趣上黨尋遣景仁等屯魏州楊師厚還
陜　上疑趙王鎔貳于晉且欲因鄴王紹威卒除移鎮
定㑹燕王守光發兵屯淶水欲侵定州上遣供奉官杜
廷隠丁延徽監魏博兵三千分屯深冀聲言恐燕兵南