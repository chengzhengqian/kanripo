言於儀曰賴盧燒營為變矣儀以為然引兵退賴盧聞
之亦退建帥其衆詣徳降且言儀師老可撃徳遣桂陽
王鎮南安王青帥騎七千追撃魏軍大破之燕主寶使
左衛將軍慕輿騰攻博陵殺魏所置守宰王建等攻信
都六十餘日不下士卒多死庚申魏王珪自攻信都壬
戌夜燕宜都王鳳踰城犇中山癸亥信都降魏　燕主
寶聞魏王珪攻信都出屯深澤遣趙王麟攻楊城殺守
兵三百寶悉出珍寶及宫人募郡縣羣盜以撃魏二月