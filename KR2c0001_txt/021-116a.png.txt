患非良䇿也不從遂徙於濟州縁河處之及京兆王愉
之亂皆浮河赴愉所在鈔掠如椿之言　柔然佗汗可
汗復遣紇奚勿六䟦獻貂裘於魏魏主弗受報之如前
初髙車候倍窮竒為嚈噠所殺執其子彌俄突而去其
衆分散或奔魏或奔柔然魏主遣羽林監河南孟威撫
納降户置於髙平鎮髙車王阿伏至羅殘暴國人殺之
立其宗人䟦利延嚈噠奉彌俄突以伐髙車國人殺䟦
利延迎彌俄突而立之彌俄突與佗汗可汗戰于蒲類