石雨下城中人皆室處又為巢車髙十丈俯瞰城中有
行人及飛石所中皆唱言之先是文泰與西突厥可汗
相結約有急相助可汗遣其葉䕶屯可汗浮圖城為文
泰聲援及君集至可汗懼而西走千餘里葉䕶以城降
智盛窮蹙秋八月癸酉開門出降君集分兵略地下其
二十二城戸八千四十六口一萬七千七百地東西八
百里南北五百里上欲以髙昌為州縣魏徵諫曰陛下
初即位文㤗夫婦首朝其後稍驕倨故王誅加之罪止