三年匈奴老上單于死子軍臣單于立
六年冬匈奴三萬騎入上郡三萬騎入雲中所殺略甚
衆烽火通於甘泉長安以中大夫令免為車騎將軍屯
飛狐故楚相蘇意為將軍屯句注將軍張武屯北地河
内太守周亞夫為將軍次細柳宗正劉禮為將軍次霸
上祝兹侯徐厲為將軍次棘門以備胡上自勞軍至霸
上及棘門軍直馳入將以下俱送迎已而之細柳軍軍
士吏披甲銳兵刃彀弓弩持滿天子先驅至不得入先