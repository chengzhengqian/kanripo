并以琰兄瑗子邈書與之琰與叔寳等皆有降意而衆
心不一復嬰城固守弋陽西山蠻田益之起兵應建康
詔以益之為輔國將軍督弋陽四山事壬辰以輔國將
軍沈攸之為雍州刺史丁未以尚書左僕射王景文為
中軍將軍庚戍以寧朔將軍劉乘民為冀州刺史　張
永蕭道成等與薛索兒戰大破之索兒退保石梁食盡
而潰走向樂平為申令孫子孝叔所斬薛安都子道智
走向合肥詣裴季降傅靈越走至淮西武衞將軍沛郡