以弄兵受誅一子以愆違逺竄惟餘一弟朝夕左右尺
布斗粟之譏不可不慎青蠅之詩良可畏也相王寛厚
恭謹安恬好讓故經武韋之世竟免於難　初右僕射
中書令魏元忠以武三思擅權意常憤鬱及太子重俊
起兵遇元忠子太僕少卿升於永安門脅以自隨太子
死升為亂兵所殺元忠揚言曰元惡已死雖鼎鑊何傷
但惜太子隕沒耳上以其有功且為髙宗武后所重故
釋不問兵部尚書宗楚客太府卿紀處訥等共證元忠