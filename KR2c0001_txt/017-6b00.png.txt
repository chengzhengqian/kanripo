子宜進位太傅揚州牧假黄鉞詔内外衆事動靜咨之
安帝幼而不慧口不能言至於寒暑饑飽亦不能辨飲
食寝興皆非已出母弟琅邪王徳文性恭謹常侍左右
為之節適始得其宜初王國寶黨附㑹稽王道子驕縱
不法屢為御史中丞禇粲所紏國寶起齋侔清暑殿孝
武帝甚惡之國寶懼遂更求媚於帝而疎道子帝復寵
昵之道子大怒嘗於内省面責國寶以劒擲之舊好盡
失及帝崩國寶復事道子與王緒共為邪謟道子更惑