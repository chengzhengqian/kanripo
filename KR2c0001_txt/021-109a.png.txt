山㑹雨雪魏主欲還太尉尉眷曰今動大衆以威北敵
去都不逺而車駕遽還虜必疑我有内難將士雖寒不
可不進魏主從之辛卯軍于車崙山　十一月魏主自
將騎十萬車十五萬兩擊柔然度大漠旌旗千里柔然
處羅可汗逺遁其别部鳥朱駕頽等帥數千落降于魏
魏主刻石紀功而還
八年秋七月柔然處羅可汗卒子干成立號曰受羅部
眞可汗改元永康部眞帥衆侵魏辛丑魏北鎮逰軍擊