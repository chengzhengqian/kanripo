以帝為特進左光禄大夫封平阿公以侍中庾珉王雋
為光禄大夫岷敳之兄也初始平王曜以王彌不待己
至先入洛陽怨之彌說曜曰洛陽天下之中山河四塞
城池宫室不假修營宜白主上自平陽徙都之曜以天
下未定洛陽四面受敵不可守不用彌策而焚之彌罵
曰屠各子豈有帝王之意邪遂與曜有隙引兵東屯項
關前司𨽻校尉劉暾說彌曰今九州糜沸羣雄競逐將
軍於漢建不世之功又與始安王相失將何以自容不