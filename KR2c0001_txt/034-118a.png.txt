將兵二萬五千趣徳州討李同捷時憲誠欲助同捷唐
泣諫且請發兵討之憲誠不能違　夏六月王庭湊隂
以兵及鹽糧助李同捷上欲討之秋七月甲辰詔中書
集百官議其事宰相以下莫敢違衛尉卿殷侑獨以為
庭湊雖附凶徒事未甚露宜且含容専討同捷己巳下
詔罪狀庭湊命鄰道各嚴兵守備聴其自新　九月丁
亥王智興奏拔棣州　李寰自晉州引兵赴鎮不戢士
卒所過殘暴至則擁兵不進但坐索供饋庚寅以寰為