早從虞公計不至今日昭達追擒之并擒留異及其族
黨送建康斬之異子貞臣以尚主得免寳應賔客皆死
上聞虞寄嘗諫寳應命昭達禮遣詣建康既見勞之曰
管寜無恙以為衡陽王掌書記
六年秋七月上遣都督程靈洗自鄱陽别道擊周廸破
之廸與麾下十餘人竄于山穴中日月浸乆從者亦稍
苦之後遣人潜出臨州市魚鮭臨川太守駱牙執之令
取廸自效因使腹心勇士隨之入山其人誘廸出獵勇