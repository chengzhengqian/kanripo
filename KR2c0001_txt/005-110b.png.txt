曰非敢脅使君竊傷計之不詳也今天下初定使君建
節銜命郡國莫不延頸傾耳今始至上谷而先墮大信
將復何以號令他郡乎使者不應恂叱左右以使者命
召况况至恂進取印綬𢃄况使者不得已乃承制詔之
况受而歸　更始欲令親近大將徇河北大司徒賜言
諸家子獨有文叔可用朱鮪等以為不可更始狐疑賜
深勸之更始乃以劉秀行大司馬事持節北度河鎮慰
州郡　以大司徒賜為丞相令先入闗脩宗廟宫室