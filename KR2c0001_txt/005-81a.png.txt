匹夫内無骨肉本根之輔外無尺寸藩翼之衛陳吳奮
其白挺劉項隨而斃之故曰周過其厯秦不及期國埶
然也漢興之初懲戒亡秦孤立之敗於是尊王子弟大
啟九國自鴈門以東盡遼陽為燕代常山以南太行左
轉度河濟漸於海為齊趙榖泗以往奄有龜䝉為梁楚
東𢃄江湖薄㑹稽為荆吳北界淮瀕畧廬衡為淮南湘
漢之陽亘九嶷為長沙諸侯比境周匝三垂外接胡越
天子自有三河東郡潁川南陽自江陵以西至巴蜀北