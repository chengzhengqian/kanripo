也氶乃囚桓羆以悝為長史以其弟望為司馬督䕶諸
軍與零陵太守尹奉建昌太守長沙王循衡陽太守淮
陵劉翼舂陵令長沙易雄同舉兵討敦雄移檄逺近列
敦罪惡於是一州之内皆應氶惟湘東太守鄭澹不従
氶使虞望討斬之以狥四境澹敦姊夫也氶遣主簿鄧
騫至襄陽説甘卓曰劉太連雖驕蹇失衆心非有害於
天下大將軍以其私憾稱兵向闕此忠臣義士竭節之
時也公受任方伯奉辭伐罪乃桓文之功也卓曰桓文