軍楚王殷從之　　秋七月殷奏於抃荆襄唐郢復州
置回圖務運茶於河南北賣之以易繒纊戰馬而歸仍
嵗貢茶二十五萬斤詔許之湖南由是富贍　　九月
荆南節度使高季昌遣兵屯漢口絶楚朝貢之路楚王
殷遣其將許徳勲將水軍擊之至沙頭季昌懼而請和
殷又遣步軍都指揮使吕師周將兵擊嶺南與清海節
度使劉隠十餘戰取昭賀梧䝉龔富六州殷土宇既廣
乃養士息民湖南遂安