直指沔隂據襄陽之城斷黒水之路昏虐君臣自相魚
肉我居上流威震遐邇長驅南出進㧞江陵則三楚之
地一朝可収岷蜀之道自成斷絶又命揚徐二州聲言
俱舉建業窮蹙魚逰釡中可以齊文軌而大同混天地
而為一伏惟陛下獨决聖心無取疑議此期脫爽并吞
無日事寢不報車騎大將軍源懐上言蕭衍内侮寳卷
孤危廣陵淮隂等戍皆觀望得失斯實天啟之期并吞
之㑹宜東西齊舉以成席卷之勢若使蕭衍克濟上下