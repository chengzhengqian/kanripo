援於契丹又遣間使告曰王氏為亂兵所屠分主無恙
今臣已北召契丹乞朝廷發精甲萬人相助自徳棣度
河則晉人遁逃不暇矣帝疑未决敬翔曰陛下不乘此
亹以復河北則晉人不可復破矣宜徇其請不可失也
趙張輩皆曰今彊冦近在河上盡吾兵力以拒之猶懼
不支何暇分萬人以救張文禮乎且文禮坐持兩端欲
以自固於我何利焉帝乃止晉人屢於塞上及河津獲
文禮蠟丸絹書晉王皆遣使歸之文禮慙懼文禮忌趙