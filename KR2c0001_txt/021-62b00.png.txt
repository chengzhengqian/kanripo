録尚書事揚州牧鍾山王及衍至又尊子文為靈帝迎
神像入後堂使巫禱祀求福及城閉城中軍事悉委王
珍國兖州刺史張稷入衛京師以稷為珍國之副稷瓌
之弟也時城中實甲猶七萬人東昏素好軍陳與黄門
刀勅及宫人於華光殿前習戰鬬詐作被創勢使人以
板掆去用為猒勝常於殿中戎服騎馬出入以金銀為
鎧胄具裝飾以孔翠晝眠夜起一如平常聞外鼔呌聲
被大紅袍登景陽樓屋上望之弩㡬中之始東昏與左