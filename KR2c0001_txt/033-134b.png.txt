對曰天下事甚有可憂者若惟河中不足憂也夫料敵
者料將不料兵今懐光將也小俊之徒乃兵耳何足為
意懐光既解奉天之圍視朱泚垂亡之虜不能取乃與
之連和使李晟得取以為功今陛下已還宫闕懐光不
束身歸罪乃虐殺使臣鼠伏河中如夢魘之人耳但恐
不日為帳下所梟使諸將無以藉手也　李希烈聞李
希倩伏誅忿怒八月壬寅遣中使至蔡州殺顔真卿中
使曰有敕真卿再拜中使曰今賜卿死真卿曰老臣無