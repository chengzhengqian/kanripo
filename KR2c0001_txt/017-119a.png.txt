先賢禮名士西土恱之　　冬十二月吕超攻姜紀不
克遂攻焦朗朗遣其弟子嵩為質於河西王利鹿孤以
請迎利鹿孤遣車騎将軍傉檀赴之比至超已退朗閉
門拒之傉檀怒将攻之鎮北将軍俱延諫曰安土重遷
人之常情朗孤城無食今年不降後年自服何必多殺
士卒以攻之若其不捷彼必去從他國棄州境士民以
資鄰敵非計也不如以善言諭之傉檀乃與朗連和遂
曜兵於姑臧壁於胡阬傉檀知吕超必來斫營畜火以