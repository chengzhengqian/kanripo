值操揚兵大出雲猝與相遇遂前突其陳且闘且却魏
兵散而復合追至營下雲入營更大開門偃旗息鼓魏
兵疑雲有㐲引去雲雷鼓震天惟以勁弩於後射魏兵
魏兵驚駭自相蹂踐堕漢水中死者甚多備明旦自來
至雲營視昨戰處曰子龍一身都是膽也操與備相守
積月魏軍士多亡　夏五月操悉引出漢中諸軍還長
安劉備遂有漢中　秋七月劉備自稱漢中王設壇塲
於沔陽陳兵列衆羣臣陪位讀奏訖乃拜受璽綬御王