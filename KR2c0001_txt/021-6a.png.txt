去魏軍數里魏人出不意未測多少不敢逼黎明城中
望見援軍至蕭誕遣長史王伯瑜出攻魏柵因風縱火
衍等衆軍自外擊之魏不能支解圍去己未誕等追擊
破之誄諶之弟也先是上以義陽危急詔都督青冀二
州諸軍事張冲出軍攻魏以分其兵勢冲遣軍主桑係
祖攻魏建陵驛馬厚丘三城又遣軍主杜僧䕶攻魏虎
阬馮時即丘三城皆㧞之青冀二州刺史王洪範遣軍
主崔延襲魏紀城據之魏主欲南臨江水辛酉發鍾離