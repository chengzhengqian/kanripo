毋接短兵多殺傷士衆堅閉城門毋令反者得出太子
宣言告令百官云帝在甘泉病困疑有變姦臣欲作亂
上於是從甘泉来幸城西建章宫詔發三輔近縣兵部
中二千石以下丞相兼將之太子亦遣使者矯制赦長
安中都官囚徒命少傅石徳及賔客張光等分将使長
安囚如侯持節發長水及宣曲胡騎皆以装㑹侍郎馬
通使長安因追捕如侯告胡人曰節有詐勿聽也遂斬
如侯引騎入長安又發楫棹士以予大鴻臚商邱成初