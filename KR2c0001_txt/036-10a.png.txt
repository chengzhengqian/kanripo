行及將千五百人屯濠州李圓將二千人屯泗州梁丕
將千人屯宿州自餘要害縣鎮悉繕完戍守徐人謂旌
節之至不過旬月願效力獻策者遠近輻湊乃至光蔡
淮浙兖鄆沂密羣盗皆倍道歸之闐溢郛郭旬日間米
斗直錢二百勛詐為崔彦曽請翦滅徐州表其畧曰一
軍暴卒盡可翦除五縣愚民各宜配𨽻又作詔書依所
請傳布境内徐人信之皆歸怨朝廷曰微桂州將士回
戈吾徒悉為魚肉矣劉行及引兵至渦口道路附從者