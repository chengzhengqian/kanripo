繼宻殘賊三輔以其降不忍殺復其姓名曰王萬𢎞不
時召見諸将陵易之萬𢎞終日縱酒俳優輩亦加戯誚
萬𢎞不勝憂憤醉投池水而卒詔以王忠滌為山南西
道節度使宗滌有勇略得衆心王建忌之建作府門繪
以朱丹蜀人謂之畫紅樓建以為宗滌姓名應之王宗佶
等疾其功復構以飛語建召宗滌至成都詰責之宗
滌曰三蜀略平大王聽讒殺功臣可矣建命親隨馬軍
都指揮使唐道襲夜飲之酒縊殺之成都為之罷市連