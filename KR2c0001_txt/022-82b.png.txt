業慧龍之孫也雋爽涉學時人惜其才而譏其躁有朝
士百餘人後至榮復以胡騎圍之令曰有能為禪文者
免死侍御史趙元則出應募遂使為之榮又令其軍士
言元氏既滅爾朱氏興皆稱萬嵗榮又遣數十人拔刀
向行宫帝與無上王劭始平王子正俱出帳外榮先遣
幷州人郭羅刹西部高車叱烈殺鬼侍帝側詐言防衛
抱帝入帳餘人即殺劭及子正又遣數十人遷帝於河
橋置之幕下帝憂憤無計使人諭㫖於榮曰帝王迭興