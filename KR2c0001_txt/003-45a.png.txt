皆恐廣乃使其子敢獨與數十騎馳貫胡騎出其左右
而還告廣曰胡虜易與耳軍士乃安廣為圜陳外嚮胡
急擊之矢下如雨漢兵死者過半漢矢且盡廣乃令士
持滿毋發而廣身自以大黄射其禆將殺數人胡虜益
解㑹日暮吏士皆無人色而廣意氣自如益治軍軍中
皆服其勇明日復力戰死者過半所殺亦過當㑹博望
侯軍亦至匈奴軍乃解去漢軍罷弗能追罷歸漢法博
望侯留遲後期當死贖為庶人廣軍功自如無賞而票