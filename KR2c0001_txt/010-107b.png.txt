不可以處大位承宗廟已告先帝廢之諸君若有不同
者下異議皆震怖曰唯將軍令綝遣中書郎李崇奪吴
主璽綬以吴主罪班告逺近尚書桓彞不肯署名綝怒
殺之典軍施正勸綝迎立琅邪王休綝從之己未綝使
宗正楷與中書郎董朝迎琅邪王於㑹稽遣將軍孫耽
送㑹稽王亮之國亮時年十六徙全尚於零陵尋追殺
之遷全公主於豫章冬十月戊午琅邪王行至曲阿有
老公遮王叩頭曰事乆變生天下喁喁願陛下速行王