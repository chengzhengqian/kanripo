山東三州之人半為俘馘野無稼穡矣
四年春正月賜魏博節度使樂行逹名彦禎　周岌時
溥朱全忠以黄巢兵尚彊共求救於河東節度使李克
用夏四月甲戌李克用至汴州營於城外朱全忠固請
入城館於上源驛全忠就置酒聲樂饌具皆精豐禮貌
甚恭克用乗酒使氣語頗侵之全忠不平薄暮罷酒從
者皆霑醉宣武將楊彦洪宻與全忠謀連車樹柵以塞
衢路發兵圍驛而攻之呼聲動地克用醉不之聞親兵