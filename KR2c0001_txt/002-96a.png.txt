吳王恐始有反謀後使人為秋請文帝復問之使者對
曰王實不病漢繫治使者數輩吳王恐以故遂稱病夫
察見淵中魚不祥唯上棄前過與之更始於是文帝乃
赦吳使者歸之而賜吳王几杖老不朝吳得釋其罪謀亦益
解然其居國以銅鹽故百姓無賦卒踐更輒與平賈嵗
時存問茂材賞賜閭里它郡國吏欲來捕亡人者公共
禁弗與如此者四十餘年鼂錯數上書言吳過可削文
帝寛不忍罰以此吳日益横及帝即位錯說上曰昔髙