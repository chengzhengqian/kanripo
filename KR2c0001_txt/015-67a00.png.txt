爵為王且言單于所以綂一百蠻非天子所宜領以授
太子萇　司馬勲既還漢中杜洪張琚屯宜秋洪自以
右族輕琚琚遂殺洪自立為秦王改元建昌　　夏五
月秦主健攻張琚於宜秋斬之
十年夏六月丙申秦東海敬武王雄卒秦王健哭之嘔
血曰天不欲吾平四海邪何奪吾元才之速也贈魏王
雄以佐命元勲位兼將相權侔人主而謙恭汎愛遵奉
法度故健重之常曰元才吾之周公也子堅襲爵堅性