拜請罪隋主問取陳之䇿於髙熲對曰江北地寒田收
差晩江南水田早熟量彼收穫之際㣲徵士馬聲言掩
襲彼必屯兵守禦足得廢其農時彼既聚兵我便解甲
再三若此彼以為常後更集兵彼必不信猶豫之頃我
乃濟師豋陸而戰兵氣益倍又江南土薄舍多茅竹所
有儲積皆非地窖密遣行人因風縱火待彼脩立復更
燒之不出數年自可財力俱盡隋主用其䇿陳人始困
於是楊素賀若弼及光州刺史髙勱虢州刺史崔仲方