徐州右僕射濟陽王凝及韓範攻兖州昱拔莒城段宏
犇魏封融與羣盗襲石塞城殺鎮西大将軍餘鬱國中
振恐濟陽王凝謀殺韓範襲廣固範知之勒兵攻凝凝
犇梁父範并将其衆攻梁父克之法出犇魏凝出犇秦
暮容鎮克青州鍾殺其妻子為地道以出與髙都公始
皆犇秦秦以鍾為始平太守凝為侍中南燕主超好變
更舊制朝野多不恱又欲復肉刑増置烹轘之法衆議
不合而止冬十月封孚卒