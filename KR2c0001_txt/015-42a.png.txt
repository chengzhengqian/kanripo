征西將軍李遐將軍李西等懷姦亂政皆收殺之縱兵
大掠數日乃定夀矯以太后任氏令廢期為卭都縣公
幽之别宫追諡戾太子曰哀皇帝羅恒解思明李奕等
勸夀稱鎮西將軍益州牧成都王稱藩於晉送卭都公
於建康任調及司馬蔡興侍中李豔等勸夀自稱帝夀
命筮之占者曰可數年天子調喜曰一日尚足况數年
乎思明曰數年天子孰與百世諸侯夀曰朝聞道夕死
可矣遂即皇帝位改國號曰漢大赦改元漢興以安車