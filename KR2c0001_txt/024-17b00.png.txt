守羅郭下䇿也儉曰揣繹定出何䇿謹曰下䇿儉曰何
故謹曰蕭氏保據江南緜厯數紀屬中原多故未遑外
畧又以我有齊氏之患必謂力不能分且繹懦而無謀
多疑少斷愚民難與慮始皆戀邑居所以知其用下䇿
也癸亥武寜太守宗均告魏兵且至帝召公卿議之領
軍胡僧祐太府卿黄羅漢曰二國通好未有嫌隙必應
不爾侍中王琛曰臣揣宇文容色必無此理乃復使琛
使魏丙寅于謹至樊鄧梁王詧帥衆㑹之丁卯内外戒