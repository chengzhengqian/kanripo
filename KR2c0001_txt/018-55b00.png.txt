林子擊之讃敗走還定城薛帛據河曲来降太尉裕将
水軍自淮泗入清河将泝河西先遣使假道於魏秦王
泓亦遣使求救於魏魏主嗣使羣臣議之皆曰潼關天
險劉裕以水軍攻之甚難若登岸北侵其勢便易裕聲
言伐秦其志難測且秦㛰姻之國不可不救也宜發兵
㫁河上流勿使得西慱士祭酒崔浩曰裕圗秦久矣今
姚興死子泓懦劣國多内難裕承其危而伐之其志必
取若遏其上流裕心忿戾必上岸北侵是我代秦受敵