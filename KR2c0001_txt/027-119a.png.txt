東包㑹稽西距宣城皆有之
四年冬十一月杜伏威遣其將王雄誕撃李子通子通
以精兵守獨松嶺雄誕遣其禆將陳當將千餘人乗高
據險以逼之多張旗幟夜則縛炬火於樹布滿山澤子
通懼燒營走保杭州雄誕追撃之又敗之於城下庚寅
子通窮蹙請降伏威執子通并其左僕射樂伯通送長
安上釋之先是汪華據黟歙稱王十餘年雄誕還軍撃
之華拒之於新安洞口甲兵甚鋭雄誕伏精兵於山谷