領左衛將軍専總朝政宗親並居顯要王公内外無不憚之
南燕王超論宿豫之功封斛穀提等並為郡縣公桂林王鎮
諌曰此數人者勤民頓兵為國結怨何功而封超怒不答尚
書都令史王儼謟事五樓比歲屢遷官至左丞國人為之
語曰欲得侯事五樓超又使公孫歸等冦濟南俘男女千
餘人而去自彭城以南民皆堡聚以自固詔并州刺史劉
道憐鎮淮隂以備之　三月劉裕抗表伐南燕朝議皆
以為不可惟左僕射孟昶車騎司馬謝裕參軍臧熹