何益乃兼道進軍多設旗鼓為疑兵呉人望見逵軍
驚走休乃得還逵據夾石以兵糧給休休軍乃振初
逵與休不善及休敗賴逵以免　九月長平壯侯曹
休上書謝罪帝以宗室不問休慙憤疽發於背庚子卒
帝以滿寵都督揚州以代之四年十二月呉主揚聲欲至合肥征東將軍滿寵表召
兖豫諸軍皆集呉尋退還詔罷召兵寵以為今賊大舉
而還非本意也此必欲偽退以罷吾兵而倒還乘虚掩