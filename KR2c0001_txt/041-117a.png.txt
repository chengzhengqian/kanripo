臣等為謀不臧願陛下治其罪多拜何為帝怒稍解止
其拜各賜巵酒罷之自是羣臣不敢復言和親之䇿丁
巳以𤦺為御史中丞蓋疎之也　　初石敬瑭欲窺唐
主之意累表自陳羸疾乞解兵柄移它鎮帝與執政議
從其請移鎮鄆州房暠李崧吕𤦺等皆力諌以為不可
帝猶豫久之五月庚寅夜李崧請急在外薛文遇獨直
帝與之議河東事文遇曰諺有之當道築室三年不成
兹事斷自聖志羣臣各為身謀安肯盡言以臣觀之河