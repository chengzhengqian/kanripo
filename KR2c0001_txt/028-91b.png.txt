之乗勝進拔處月俟斤所居城追犇至遏索山降處密
之衆而歸初髙昌既平嵗發兵千餘人戍守其地禇遂
良上䟽以為聖王為治先華夏而後夷狄陛下興兵取
髙昌數郡蕭然累年不復嵗調千餘人屯戍逺去郷里
破産辦裝又謫徙罪人皆無頼子弟適足騷擾邊鄙豈
能有益行陳所遣多復逃亡徙煩追捕加以道塗所經
沙磧千里東風如割夏風如焚行人往來遇之多死設
使張掖酒泉有烽燧之警陛下豈得髙昌一夫斗粟之