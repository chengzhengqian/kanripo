章帝建初元年春正月詔兖豫徐三州禀贍饑民上問
何以消復旱災校書郎楊終上疏曰間者北征匈奴西
開三十六國百姓頻年服役轉輸煩費愁困之民足以
感動天地陛下宜留念省察帝下其章第五倫亦同終
議牟融鮑昱皆以為孝子無改父之道征伐匈奴屯戍
西域先帝所建不宜回異終復上書曰秦築長城功役
繁興胡亥不革卒亡四海故孝元弃珠厓之郡光武絶
西域之國不以介鱗易我衣裳魯文公毁泉臺春秋譏