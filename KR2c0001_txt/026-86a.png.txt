外皆為戰場大人若守小節下有冦盜上有嚴刑危亡
無日不若順民心興義兵轉禍為福此天授之時也淵
大驚曰汝安得為此言吾今執汝以告縣官因取紙筆
欲為表世民徐曰世民覩天時人事如此故敢發言必
欲執告不敢辭死淵曰吾豈忍告汝汝慎勿出口明日
世民復説淵曰今盜賊日䌓遍於天下大人受詔討賊
賊可盡乎要之終不免罪且世人皆傳李氏當應圖䜟
故李金才無罪一朝族滅大人設能盡賊則功高不賞