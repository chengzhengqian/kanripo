躬服之有驗此莫大之功太后恱赦昌宗罪復其官左
補闕戴令言作兩足狐賦以譏再思再思出令言為
長社令　癸丑張同休貶岐山丞張昌儀貶博望丞鸞
臺侍郎知納言事同鳯閣鸞臺三品韋安石舉奏張易
之等罪敕付安石及右庶子同鳯閣鸞臺三品唐休璟
鞫之未竟而事變八月甲寅以安石兼檢校揚州長史
庚申以休璟兼幽營都督安東都護休璟將行密言於
太子曰二張恃寵不臣必將為亂殿下宜備之　相王