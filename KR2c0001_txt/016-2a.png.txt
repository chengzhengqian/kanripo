将軍封賓徒侯楷為積弩将軍
五年　秦王猛之克壺闗也黄門侍郎封孚問司徒長史
申𦙍曰事将何如𦙍嘆曰鄴必亡矣吾屬今兹将為秦虜
然越得嵗而呉伐之卒受其祸今福徳在燕秦雖得志而
燕之復建不過一紀耳　初秦王堅入鄴宫慕容垂見燕
公卿大夫及故時僚吏有愠色髙弼宻言于垂曰大王憑
祖宗積累之資負英傑髙世之略遭值迍阨棲集外邦今
雖家國傾覆安知其不為興運之始邪愚謂國之舊人宜