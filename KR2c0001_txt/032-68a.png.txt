於奉軍建中之初再造百度執事者知弊之宜革而所
作兼失其原知簡之可從而所操不得其要凡欲拯其
弊須窮致弊之由時弊則但理其時法弊則全革其法
所為必當其悔乃亡兵興以來供億無度此乃時弊非
法弊也而遽更租調庸法分遣使者搜擿郡邑校驗簿
書每州取大歴中一年科率最多者以為兩税定額夫
財之所生必因人力故先王之制賦入必以丁夫為本
不以務穡増其税不以輟稼減其租則播種多不以殖