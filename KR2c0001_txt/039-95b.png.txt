萬人修江陵外郭季昌行視責功程之慢杖之季昌女
為可福子知進婦季昌謂其女曰歸語汝舅吾欲威衆
辦事耳以白金數百兩遺之
後唐莊宗同光元年荆南節度使髙季昌聞帝滅梁避
唐廟諱更名季興欲自入朝梁震曰唐有吞天下之志
嚴兵守險猶恐不自保况數千里入朝乎且公朱氏舊
將安知彼不以仇敵相遇乎季興不從　　十一月己
未加髙季興守中書令時髙季興入朝上待之甚厚