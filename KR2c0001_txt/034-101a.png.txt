人殺冀州刺史王進岌分兵據其州魏愽節度使李愬
聞田𢎞正遇害素服令将士曰魏人所以得通聖化至
今安寧富樂者田公之力也今鎮人不道輒敢害之是
輕魏以為無人也諸君受田公恩宜如何報之衆皆慟
哭深州刺史牛元翼成徳良將也愬使以寳劍玉帯遺
之曰昔吾先人以此劍立大勲吾又以之平蔡州今以
授公努力翦庭湊元翼以劍帯徇于軍報曰願盡死愬
將出兵會疾作不果元翼趙州人也乙亥起復前涇原