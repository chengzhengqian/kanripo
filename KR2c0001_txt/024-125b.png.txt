唯張斥候而已齊遣蘭陵王長恭大將軍斛律光救洛
陽畏周兵之彊未敢進齊主召并州刺史叚韶謂曰洛
陽危急今欲遣王救之突厥在北復須鎭禦如何對曰
北虜侵邊事等疥癬今西鄰闚逼乃腹心之病請奉詔
南行齊主曰朕意亦爾乃令韶督精騎一千發晉陽丁
巳齊主亦自晉陽赴洛陽　叚韶自晉陽行五日濟河
㑹連日隂霧壬戍韶至洛陽帥帳下三百騎與諸將登
邙阪觀周軍形勢至太和谷與周軍遇韶即馳告諸營