萬一失利將何以禦南敵乎叚蘭怒曰吾前為卿所誤
以成今日之患吾不復墯卿計中矣乃悉將見衆追之
皝設伏以待之大破蘭兵斬首數千級掠五千户及畜
産萬計以歸趙王虎進屯金臺支雄長驅入薊叚遼所
署漁陽上谷代郡守相皆降取四十餘城北平相陽裕
帥其民數千家登燕山以自固諸將恐其為後患欲攻
之虎曰裕儒生矜惜名節恥於迎降耳無能為也遂過
之至徐無叚遼以弟蘭既敗不敢復戰帥妻子宗族豪