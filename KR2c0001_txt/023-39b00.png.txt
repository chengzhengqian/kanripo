從泰戰常為士卒先戰還諸將皆爭功祐終無所言泰
每嘆曰承先口不言勲我當代其論叙泰留王思政鎮
恒農除侍中東道行臺魏之東伐也關中留守兵少前後
所虜東魏士卒散在民間聞魏兵敗謀作亂李虎等至
長安計無所出與太尉王盟僕射周惠達等奉太子欽
出屯渭北百姓互相剽掠關中大擾於是沙苑所虜東
魏都督趙青雀雍州民于伏德等遂反青雀據長安子
城伏德保咸陽與咸陽太守慕容思慶各収降卒以拒