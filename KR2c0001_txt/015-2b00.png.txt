金墉再戰而禽石生誅石聰如拾遺取郭權如振槁四
境之内不失尺土以是觀之虎為能乎將不能也論者
以胡前攻襄陽不能㧞謂之無能為夫百戰百勝之彊
而以不㧞一城為劣譬諸射者百發百中而一失可以
謂之拙乎且石遇偏師也桓平北邊將也所爭者疆場
之土利則進否則退非所急也今征西以重鎮名賢自
將大軍欲席卷河南虎必自帥一國之衆來決勝負豈
得以襄陽為比哉今征西欲與之戰何如石生若欲城