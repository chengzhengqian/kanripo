術終無所成皆棄官渡江從孫䇿䇿以瑜為建威中郎
將肅因家於曲阿曹操表徴王朗䇿遣朗還操以朗為
諌議大夫㕘司空軍事袁術遣間使齎印綬與丹陽宗
帥祖朗等使激動山越共圖孫䇿劉繇之奔豫章也太
史慈遁於蕪湖山中自稱丹陽太守䇿已定宣城以東
惟涇以西六縣未服慈因進住涇縣大為山越所附於
是䇿自將討祖郎於陵陽禽之䇿謂郎曰爾昔襲孤斫
馬鞍今創軍立事除棄宿恨惟取能用與天下通耳非