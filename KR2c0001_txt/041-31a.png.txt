在外帝遣中使急召之欲與同擊賊守殷不至引兵憩
於北邙茂林之下亂兵焚興教門縁城而入近臣宿將
皆釋甲潛遁獨散貟都指揮使李彦卿及宿衛軍校何
福進王全斌等十餘人力戰俄而帝為流矢所中鷹坊
人善友扶帝自門樓下至綘霄殿廡下抽矢渇懣求水
皇后不自省視遣宦者進酪須臾帝殂李彦卿等慟哭
而去左右皆散善友斂廡下樂器覆帝尸而焚之彦卿
存審之子福進全斌皆太原人也劉后囊金寳繫馬鞍