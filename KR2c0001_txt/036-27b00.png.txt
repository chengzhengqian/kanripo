上令百官議處置徐州之宜　　六月丙午太子少傅
李膠等狀以為徐州雖屢搆禍亂未必比屋頑凶盖由
統御失人是致姦囘乘釁今使名雖降兵額尚存以為
支郡則粮餉不給分隸别籓則人心未服或舊惡相濟
更成披猖惟泗州曏因攻守結釁已深宜有更張庶為
兩便詔從之徐州依舊為觀察使統徐濠宿三州為團
練使割隸淮南　　冬十一月丁卯復以徐州為感化
軍節度