寓居尚書省百官往往無袍笏僕馬　以李克用為行
營招討使九月癸亥孔緯薨　李克用急攻梨園王行
瑜求救於李茂貞茂貞遣兵萬人屯龍泉鎮自将兵三
萬屯咸陽之旁克用請詔茂貞歸鎮仍削奪其官爵欲
分兵討之上以茂貞自誅繼鵬前已赦宥不可復削奪
誅討但詔歸鎮仍令克用與之和解以昭義節度使李
罕之檢校侍中充邠寧四面行營副都統史儼敗邠寧
兵於雲陽擒雲陽鎮使王令誨等獻之　冬十月丙