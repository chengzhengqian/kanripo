溺死者甚衆是夕晉王宿新樂契丹主車帳在定州城
下敗兵至契丹舉衆退保望都晉王至定州王都迎謁
於馬前宴於府第請以愛女妻王子繼岌戊戌晉王引
兵趣望都契丹逆戰晉王以親軍千騎先進遇奚酋托
諾五千騎為其所圍晉王力戰出入數四自午至申不
解李嗣昭聞之引三百騎横擊之敵退王乃得出因縱
兵奮擊契丹大敗逐北至易州會大雪彌旬平地數尺
契丹人馬無食死者相屬於道契丹主舉手指天謂盧