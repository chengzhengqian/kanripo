隋煬帝大業元年初西突厥阿波可汗為葉護可汗所虜國
人立鞅素特勒之子是為泥利卒子達漫立號處羅可汗其
母向氏本中國人更嫁泥利之弟婆實特勒開皇末婆實與
向氏入朝遇達頭之亂遂留長安舍於鴻臚寺處羅多烏孫
故地撫御失道國人多叛復為鐵勒所困鐵勒者匈奴之遺
種族類最多有僕骨同羅契苾薛延陁等部其酋長皆號俟
斤族姓雖殊通謂之鐵勒大抵與突厥同俗以冦抄為生無
大君長分屬東西兩突厥是嵗處羅引兵擊鐵勒諸部厚税