　諸軍討淮西久未有功五月上遣中丞裴度詣行營
宣慰察用兵形勢度還言淮西必可取之狀且曰觀諸
將惟李光顔勇而知義必能立功上悦考功郎中知制
誥韓愈上言以為淮西三小州殘弊困劇之餘而當天
下之全力其破敗可立而待然所未可知者在陛下㫁
與不㫁耳因條陳用兵利害以為今諸道發兵各二三千
人勢力單弱羈旅異鄉與賊不相諳委望風懾懼將帥
以其客兵待之既薄使之又苦或分割隊伍兵將相失