懼流汗拜伏求生乃止諸武怨其附太子共發其弟冒
官事由是坐貶辭日得召見涕泣言曰臣今逺離闕庭
永無再見之期願陳一言太后命之坐問之頊曰合水
土為泥有爭乎太后曰無之又曰分半為佛半為天尊
有爭乎曰有爭矣頊頓首曰宗室外戚各當其分則天
下安今太子已立而外戚猶為王此陛下驅之使它日
必爭兩不得安也太后曰朕亦知之然業已如是不可
如何　臘月辛巳立故太孫重潤為邵王其弟重茂為