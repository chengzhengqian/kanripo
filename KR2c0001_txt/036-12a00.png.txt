魚臺等近十縣宋州東有磨山民逃匿其上勛遣其將
張𤣥稔圍之㑹旱山泉竭數萬口皆渴死或説勛曰留
後止欲求節鉞當恭順盡禮以事天子外戢士卒内撫
百姓庶幾可得勛雖不能用然國忌猶行香饗士卒必
先西向拜謝癸卯勛聞敕使入境以為必賜旌節衆皆
賀明日敕使至但責崔彦曽及監軍張道謹貶其官勛
大失望遂囚敕使不聽歸詔以右金吾大將軍康承訓
為義成節度使徐州行營都招討使神武大將軍王晏