邯白太后下詔曰無偏無黨王道蕩蕩君有安宗廟之
功不可以骨肉故蔽隱不揚君其勿辭莽復上書固譲
數四稱疾不起左右白太后宜勿奪莽意但條孔光等
莽乃肯起　二月丙辰太后下詔以太傅博山侯光為
太師車騎將軍安陽侯舜為太保皆益户萬户左將軍
光禄勲豐為少傅封廣陽侯皆授四輔之職侍中奉車
都尉邯封承陽侯四人既受賞莽尚未起羣臣復上言
莽雖克讓朝所宜章以時加賞明重元功無使百僚元