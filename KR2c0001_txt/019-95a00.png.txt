癸酉詔賑恤郡縣民遭冦者蠲其稅調甲戌降太尉義
恭為驃騎將軍開府儀同三司戊寅魏主濟河辛巳降
鎮軍將軍武陵王駿為北中郎將壬午上如𤓰歩是日
觧嚴　三月乙酉帝還宫己亥魏主還平城飲至告廟
以降民五萬餘家分置近畿初魏主過彭城遣人語城
中曰食盡且去須麥熟更来及期江夏王義恭議欲芟
麥剪苗移民保聚鎮軍錄事參軍王孝孫曰敵不能復
来既自可保如其更至此議亦不可立百姓閉其内城