趙州鎮人悉毁晉之營壘取其芻粟數日不盡晉王聞
之以昭義節度使兼中書令李嗣昭為北面招討使以
代寶　　夏四月甲戍張處瑾遣兵千人迎糧於九門
李嗣昭設伏於故營邀擊之殺獲殆盡餘五人匿於牆
墟間嗣昭環馬而射之鎮兵發矢中其腦嗣昭箙中矢
盡㧞矢於腦以射之一發而殪㑹日暮還營創流血不
止是夕卒晉王聞之不御酒肉者累日嗣昭遺命悉以
澤潞兵授節度判官任圜使督諸軍攻鎮州號令如一