萬餘人於灣頭堰獲漣州刺史秦進崇張永徳奏敗泗
州兵萬餘人於曲溪堰　丙戌以宣徽南院使向訓為
淮南節度使兼沿江招討使渦口奏新作浮梁成丁亥
帝自濠州如渦口帝銳於進取欲自至揚州范質等以
兵疲食少泣諫而止帝嘗怒翰林學士竇儀欲殺之范
質入救之帝望見知其意即起避之質趨前伏地叩頭
諌曰儀罪不至死臣為宰相致陛下枉殺近臣罪皆在
臣繼之以泣帝意解乃釋之　　五月壬辰朔以渦口為