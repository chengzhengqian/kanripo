曰軍中有王者氣於是緒見將卒有勇略踰已及氣質
魁岸皆殺之劉行全亦死衆皆自危曰行全親也且軍
鋒之冠猶不免况吾屬乎行至南安王潮説其前鋒將
曰吾屬違墳墓捐妻子覊旅外鄉為羣盜豈所欲哉乃
為緒所迫脅故也今緒猜刻不仁妄殺無辜軍中孑孑
者受誅且盡子須眉若神騎射絶倫又為前鋒吾竊為
子危之前鋒將執潮手泣問計安出潮為之謀伏壯士
數十人於篁竹中伺緒至挺劍大呼躍出就馬上擒之