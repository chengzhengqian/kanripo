度使承勛光弼之孫也先是吐蕃酋長尚延心以河渭
二州部落來降拜武衛將軍承勛利其羊馬之富誘之
入鳳林關居秦州之西承勛與諸將謀執延心誣云謀
叛盡掠其財徙其衆於荒遼延心知之因承勛軍宴坐
中謂承勛曰河渭二州土曠人稀因以饑疫唐人多内
徙三川吐蕃皆遠遁於疊宕之西二千里間寂無人烟
延心欲入見天子請盡帥部衆分徙内地為唐百姓使
西邊永無揚塵之警其功亦不愧於張義潮矣承勛欲