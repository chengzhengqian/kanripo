不克　侯景納上女溧陽公主甚愛之三月甲申景請
上禊宴於樂遊苑帳飲三日上還宫景與公主共據御
牀南面並坐羣臣文武列坐侍宴　鄱陽世子嗣與任
約戰於三章約敗走因徙鎮三章謂之安樂柵　夏四
月丙午侯景請上幸西州上御素輦侍衛四百餘人景
浴鐵數千翼衛左右上聞絲竹悽然泣下命景起舞景
亦請上起舞酒闌坐散上抱景於牀曰我念丞相景曰
陛下如不念臣臣何得至此逮夜乃罷時江南連年旱