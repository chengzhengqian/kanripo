江都李子通據海陵俱有窺江表之心法興軍數敗㑹
子通圍稜於江都稜送質求救於法興及伏威法興使
其子綸將兵數萬與伏威共救之伏威軍清流綸軍楊
子相去數十里子通納言毛文深獻策募江南人詐為
綸兵夜襲伏威營伏威怒復遣兵襲綸由是二人相疑
莫敢先進子通得盡鋭攻江都克之稜奔伏威子通入
江都因縱撃綸大破之伏威亦引去子通即皇帝位國
號呉改元明政丹陽賊帥樂伯通帥衆萬餘降之子通