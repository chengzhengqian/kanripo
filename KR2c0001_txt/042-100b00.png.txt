男女竝死漢灋竊盜一錢以上皆死又罪非反逆往往
族誅籍沒故帝即位首革其弊初楊邠以功臣國戚為
方鎮者多不閑吏事乃以三司軍將補都押牙孔目官
内知客其人自恃敇補多専横節度使不能制至是悉
罷之　戊辰以前復州防禦使王彦超權武寧節度使
　漢李太后遷居西宫己巳上尊號曰昭聖皇太后
癸酉加王峻同平章事　以衛尉卿劉皥主漢隠帝之
喪　　初河東節度使兼中書令劉崇聞隠帝遇害欲