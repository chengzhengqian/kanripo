信曰郭公固在此乎汝紿我耳若果在此可得見乎光
瓚還報子儀曰今衆寡不敵難以力勝昔與囘紇契約
甚厚不若挺身往説之可不戰而下也諸將請選鐵騎
五百為衛從子儀曰此適足為害也郭晞扣馬諫曰彼
虎狼也大人國之元帥奈何以身為虜餌子儀曰今戰
則父子俱死而國家危往以至誠與之言或幸而見從
則四海之福也不然則身沒而家全以鞭擊其手曰去
遂與數騎開門而出使人傳呼曰令公來囘紇大驚其