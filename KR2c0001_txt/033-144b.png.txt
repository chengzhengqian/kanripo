發兵二萬自備資糧獨討懷光秋七月甲午朔馬燧
自行營入朝奏稱懐光凶逆尤甚赦之無以令天下願更
得一月糧必為陛下平之上許之　壬子以劉怦為幽
州盧龍節度使　八月馬燧至行營與諸將謀曰長春
宫不下則懐光不可得長春宫守備甚嚴攻之曠日持
乆我當身往諭之遂徑造城下呼懐光守將徐庭光庭
光帥将士羅拜城上燧知其心屈徐謂之曰我自朝廷
來可西向受命庭光等復西向拜燧曰汝曹自禄山已