孤意翻乃往見華歆曰竊聞明府與鄙郡故王府君齊
名中州海内所宗雖在東垂常懷瞻仰歆曰孤不如王㑹
稽翻復曰不審豫章資糧器仗士民勇果孰與鄙郡歆
曰大不如也翻曰明府言不如王㑹稽謙光之譚耳精
兵不如㑹稽實如尊教孫討逆智略超世用兵如神前
走劉揚州君所親見南定鄙郡亦君所聞也今欲守孤城
自料資糧已知不足不早為計悔無及也今大軍已次
椒丘僕便還去明日日中迎檄不到者與君辭矣歆曰