佺怯懦不敢救引軍欲還虜乗之唐兵大敗佺阻山為
方陳以自固大酺使謂佺曰朝廷既與我和親今大軍
何為而來佺曰吾奉敕來招慰耳楷洛不稟節度輒與
汝戰請斬以謝大酺曰若然國信安在佺悉斂軍中帛
得萬餘段并紫袍金帯魚袋以贈之大酺曰請將軍南
還勿相驚擾將士懼無復部伍虜追擊之士卒皆潰佺
以悌為虜所擒獻於突厥黙啜皆殺之楷洛可利脫歸
　冬十一月乙酉奚契丹二萬騎寇漁陽幽州都督宋