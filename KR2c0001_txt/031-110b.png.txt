義士之所為乎因齧落一指以示進明曰霽雲既不能
達主將之意請留一指以示信歸報座中往往為泣下
霽雲察進明終無出師意遂去至寧陵與城使亷垣同
將步騎三千人閏月戊申夜冒圍且戰且行至城下大
戰壞賊營死傷之外僅得千人入城城中將吏知無救
皆慟哭賊知援絶圍之益急初房琯為相惡賀蘭進明
以為河南節度使以許叔冀為進明都知兵馬使俱兼
御史大夫叔冀自恃麾下精鋭且官與進明等不受其