所以借命朝露者庻憑天威誅夷讎逆今屢有可乗之
機而陋每違期不赴臣雖効死㓂庭而救援理絶将何
以濟劉裕乃表襄城太守劉敬宣帥衆五千伐蜀以劉
道規為征蜀都督　　九月譙縱稱藩于秦
四年夏五月譙縱遣使稱藩於秦又與盧循潜通縱上
表請桓謙於秦欲與之共擊劉裕秦王興以問謙謙曰
臣之累世著恩荆楚若得因巴蜀之資順流東下士民
必翕然響應興曰小水不容巨魚若縱之才力自足辦