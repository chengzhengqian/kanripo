爵號雖則授無費禄受不占員然而突銛鋒排患難者
則以是賞之竭筋力展勤效者又以是酬之若獻瓜果
者亦授試官則彼必相謂曰吾以忘軀命而獲官此以
進瓜果而獲官是乃國家以吾之軀命同扵瓜果矣
視人如草木誰復為用哉今陛下既未有實利以敦勸
又不重虚名而濫施人無藉焉則後之立功者将曷用
為賞哉贄在翰林為上所親信居艱難中雖有宰相大
小之事上必與贄謀之故當時謂之内相上行止必與