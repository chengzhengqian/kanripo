李正己先有淄青齊海登萊沂宻徳棣十州之地及李
靈曜之亂諸道合兵攻之所得之地各為己有正己又
得曹濮徐兖鄆五州因自青州徙治鄆州使其子前淄
州刺史納守青州癸夘以納為青州刺史正己用刑嚴
峻所在不敢偶語然法令齊一賦均而輕擁兵十萬雄
據東方鄰藩皆畏之是時田承嗣據魏愽相衛洺貝澶
七州李寳臣據恒易趙定深冀滄七州各擁衆五萬梁
崇義據襄鄧均房復郢六州有衆二萬相與根據蟠結