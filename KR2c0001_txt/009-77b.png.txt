勲走保流沂求救於黄祖祖遣其子射率船軍五千人
助勲䇿復就攻勲大破之勲北歸曹操射亦遁走䇿收得
勲兵二千餘人船千艘遂進擊黄祖十二月辛亥䇿軍
至沙羡劉表遣從子虎及南陽韓晞將長矛五千來救
祖甲寅䇿與戰大破之斬晞祖脱身走獲其妻子及船
六千艘士卒殺溺死者數萬人䇿盛兵將徇豫章屯于
椒丘謂功曹虞翻曰華子魚自有名字然非吾敵也若
不開門讓城金鼔一震不得無所傷害卿便在前具宣