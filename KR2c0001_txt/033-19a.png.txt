出數年暫有離宫之厄臣望奉天有天子氣宜髙大其
城以備非常辛丑命京兆發丁夫數千雜六軍之士築
奉天城　秋七月荆南節度使庾凖希楊炎指奏忠州刺
史劉晏與朱泚書求營救辭多怨望又奏召補州兵欲
拒朝命炎證成之上宻遣中使就忠州縊殺之己丑乃
下詔賜死天下寃之　八月丁未加盧龍隴右涇原節
度使朱泚兼中書令盧龍隴右節度如故以舒王謨為
四鎮北庭行軍涇原節度大使以涇州牙前兵馬使河