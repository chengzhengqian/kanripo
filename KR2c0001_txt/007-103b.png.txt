其父請分蠡吾縣以侯之順帝許之翼卒子志嗣梁太
后欲以女弟妻志徴到夏門亭㑹帝崩梁冀欲立志衆
論既異憤憤不得意而未有以相奪曹騰等聞之夜徃
説冀曰將軍累世有椒房之親秉攝萬機賔客縱横多
有過差清河王嚴明若果立則將軍受禍不乆矣不如
立蠡吾侯富貴可長保也冀然其言明日重㑹公卿冀
意氣凶凶言辭激切自胡廣趙戒以下莫不懾憚皆曰
惟大將軍令獨李固杜喬堅守本議冀厲聲曰罷㑹固