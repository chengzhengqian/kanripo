北海王
夏四月戊申太后幸三陽宫避暑有胡僧邀車駕觀葬
舍利太后許之狄仁傑跪於馬前曰佛者戎狄之神不
足以屈天下之主彼胡僧詭譎直欲邀致萬乗以惑逺
近之人耳山路險狹不容侍衛非萬乗所宜臨也太后
中道而還曰以成吾直臣之氣
五月太后使洪州僧胡超合長生藥三年而成所費巨
萬太后服之疾小瘳癸丑赦天下改元久視去天冊金