宋若憲知樞密楊承和得為相及貶明州鄭注發其事
壬子再貶處州長史著作郎分司舒元輿與李訓善訓
用事召為右司郎中兼侍御史知雜鞫楊虞卿獄癸丑
擢為御史中丞元輿元襃之兄也貶吏部侍郎李漢為
汾州刺史刑部侍郎蕭澣為遂州刺史皆坐李宗閔之
黨是時李訓鄭注連逐三相威震天下於是平生絲恩
髪怨無不報者又貶左金吾大將軍沈為邵州刺史
八月丙子又貶李宗閔潮州司户賜宋若憲死　戊寅