詔以薛延陁破㓕其敕勒諸部或來降附或未歸服今
不乗機恐貽後悔朕當自詣靈州招撫其去嵗征遼東
兵皆不調發　李世勣至鬱督軍山其酋長梯真達官
帥衆來降薛延陁咄摩支南犇荒谷世勣遣通事舍人
蕭嗣業往招慰咄摩支詣嗣業降其部落猶持兩端世
勣縱兵追擊前後斬五千餘級虜男女三萬餘人　秋七
月咄摩支至京師拜右武衛大將軍　八月己巳上行
幸靈州　江夏王道宗兵既渡磧遇薛延陁阿波達官