君但努力自免勿憂吾也讓遂亡命於瓦岡為羣盜同
郡單雄信驍健善用馬槊聚少年往從之離狐徐世勣
家於衛南年十七有勇略説讓曰東郡於公與勣皆為
鄉里人多相識不宜侵掠滎陽梁郡汴水所經剽行舟
商旅足以自資讓然之引衆入二郡界掠公私船資用
豐給附者益衆聚徒至萬餘人時又有外黄王當仁濟
陽王伯當韋城周文舉雍丘李公逸等皆擁衆為盜李
宻自雍丘亡命往來諸帥間説以取天下之䇿始皆不