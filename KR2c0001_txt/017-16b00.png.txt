書以佺期代恢為都督梁雍秦三州諸軍事雍州刺史
以修為荆州刺史權領左衛文武之鎮又令劉牢之以
千人送之黜仲堪為廣州刺史遣仲堪叔父太常茂宣
詔敕仲堪囘軍　　冬十月殷仲堪得詔書大怒趣桓
𤣥楊佺期進軍𤣥等喜於朝命欲受之猶豫未决仲堪聞
之遽自蕪湖南歸遣使告諭蔡洲軍士曰汝軰不各自
散歸吾至江陵盡誅汝餘口佺期部将劉系帥二千人
先歸𤣥等大懼狼狽西還追仲堪至尋陽及之仲堪既