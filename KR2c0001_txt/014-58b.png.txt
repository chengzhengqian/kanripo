勿與爭鋒汗性驍果以千餘騎為前鋒直進封弈止之
汗不従與蘭遇於牛尾谷汗兵大敗死者太半弈整陳
力戰故得不沒蘭欲乘勝窮追慕容翰恐遂滅其國止
之曰夫為將當務慎重審已量敵非萬全不可動今雖
挫其偏師未能屈其大勢皝多權詐好為潛伏若悉國中
之衆自將以拒我我縣軍深入衆寡不敵此危道也且
受命之日正求此捷若違命貪進萬一取敗功名俱喪
何以返面蘭曰此已成擒無有餘理卿正慮遂滅卿國