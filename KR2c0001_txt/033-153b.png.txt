相者必委以政事如𤣥宗時牛仙客陳希烈可以謂之
相乎如肅宗代宗之任卿雖不受其名乃真相耳必以
官至平章事為相則王武俊之徒皆相也
五年　初上思李懐光之功欲宥其一子而子孫皆已
伏誅戊辰詔以懐光外孫燕八八為懐光後賜姓名李
承緒除左衛率胄曹參軍賜錢千緡使養懐光妻王氏
及守其墓祀
七年春二月癸未易定節度使張孝忠薨