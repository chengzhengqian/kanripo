建康引漢司空譙獻之等以為參佐舉賢旌善蜀人悦
之　　漢故尚書僕射王誓鎮東將軍鄧定平南將軍
王潤將軍隗文等皆舉兵反衆各萬餘桓温自擊定使
袁喬擊文皆破之温命益州刺史周撫鎮彭模斬王誓
王潤温留成都三十日振旅還江陵李勢至建康封歸
義侯　　夏四月丁巳鄧定隗文等入據成都　　隗
文鄧定等立故國師范長生之子賁為帝而奉之以妖
異惑衆蜀人多歸之