八將軍以討黙啜未行虜退而止昭徳嘗與懷義議事
失其㫖懐義撻之昭德惶懼請罪
天冊萬嵗元年正月丙午以王孝傑為朔方道行軍緫
管擊突厥　冬十月突厥黙啜遣使請降太后喜冊授
左衞大將軍歸國公
萬嵗通天元年秋九月丁巳突厥冦凉州執都督許欽
明欽明紹之曽孫也時出按部突厥數萬奄至城下欽
明拒戰為所虜突厥黙啜請為太后子并為其女求婚