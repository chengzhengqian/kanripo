走投牛牧寺僧昌昌保藏之毅殺昌至是寺僧拒之曰
昔亡師容桓蔚為劉衛軍所殺今實不敢容異人毅嘆
曰為灋自弊一至於此遂縊而死明日居人以告乃斬
首於市并子姪皆伏誅毅兄模犇㐮陽魯宗之斬送之
初毅季父鎮之閒居京口不應辟召常謂毅及藩曰汝
輩才器足以得志但恐不久耳我不就爾求財位亦不
同爾受罪累毎見毅藩導從到門輙詬之毅甚敬畏未
至宅數百歩悉屏儀衛與白衣數人俱進及毅死太尉