賜而歸之榮辭延廣延廣大言曰歸語而主先帝為北
朝所立故稱臣奉表今上乃中國所立所以降志於北
朝者正以不敢忘先帝盟約故耳爲隣稱孫足矣無稱
臣之理北朝皇帝勿信趙延夀誑誘輕侮中國中國士
馬爾所目覩翁怒則來戰孫有十萬横磨劒足以相待
它日為孫所敗取笑天下毋悔也榮自以亡失貨財恐
歸獲罪且欲為異時據驗乃曰公所言頗多懼有遺忘
願記之紙墨延廣命吏書其語以授之榮具以白契丹