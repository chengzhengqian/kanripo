丹主聞其至大喜如自天而下拊其背曰曏者何往延
徽曰思母欲告歸恐不聽故私歸耳契丹主待之益厚
及稱帝以延徽為相累遷至中書令晉王遣使至契丹
延徽寓書於晉王叙所以北去之意且曰非不戀英主
非不思故鄉所以不留正懼王緘之讒耳因以老母為
託且曰延徽在此契丹必不南牧故終同光之世契丹
不深入為患延徽之力也
三年晉王使其弟威塞軍防禦使存矩募兵存矩得五