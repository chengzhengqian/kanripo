不在策馬急出顧左右曰老子妨人戲王以數百騎抵
梁營謝彦章伏精甲五千于隄下王引十餘騎至隄伏
兵發圍王數十重王力戰于中後騎繼至者攻之于外
僅得出㑹李存審救至梁兵乃退王始以存審之言為
忠　晉王欲趣大梁而梁軍扼其前堅壁不戰百餘日
十二月庚子朔晉王進兵距梁軍十里而舍初北
面行營招討使賀瓌善將步兵排陳使謝彦章善將騎
兵瓌惡其與已齊名一日瓌與彦章治兵于野瓌指一