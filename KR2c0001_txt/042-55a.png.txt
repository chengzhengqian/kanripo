歸死無恨矣　庚戌以皇弟北京馬步都指揮使崇行
太原尹　辛亥契丹主將攻相州梁暉請降契丹主赦
之許以為防禦使暉疑其詐復乘城拒守夏四月己未
未明契丹主命蕃漢諸軍急攻相州食時克之悉殺城
中男子驅其婦女而北敵人擲嬰孩於空中舉刃接之
以為樂留高唐英守相州唐英閱城中遺民男女得七
百餘人其後節度使王繼𢎞斂城中髑髏瘞之凡得十
餘萬或告磁州刺史李穀謀舉州應漢契丹主執而詰