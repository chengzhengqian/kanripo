假其威權傾險無頼之徒輻湊附之道路皆言陛下将
有廢立之計信有之乎興曰豈有此邪喜等曰茍無之
則陛下愛弼適所以禍之願去其左右損其威權如此
非特安弼乃所以安宗廟社稷興不應大司農竇温司
徒左長史王弼皆密疏勸興立弼為太子興雖不從亦
不責也興疾篤弼潛聚衆数千人謀作亂姚裕遣使以
弼逆状告諸兄之在藩鎮者於是姚懿治兵于蒲阪鎮
東将軍豫州牧洸治兵於洛陽平西将軍諶治兵於雍