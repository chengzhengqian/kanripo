使救深州庚子布軍大潰多歸憲誠布獨與中軍八千
人還魏壬寅至魏州癸夘布召諸將議出兵諸將益偃
蹇曰尚書能行河朔舊事則死生以之若使復戰則不
能也布無如之何歎曰功不成矣即日作遺表具其狀
略曰臣觀衆意終負國恩臣既無功敢忘即死伏願陛
下速救光顔元翼不然者義士忠臣皆為河朔屠害矣
奉表號哭拜授幕僚李石乃入啓父靈抽刀而言曰上
以謝君父下以示三軍遂刺心而死憲誠聞布已死乃