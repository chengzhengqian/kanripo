於骨髓恩加於無窮願大王留意詳惟之孝王大說使
人馳以聞濟北王得不坐徙封於菑川　帝欲以吳王
弟徳哀侯廣之子續吳以楚元王子禮續楚竇太后曰
吳王老人也宜為宗室順善今乃首率七國紛亂天下
奈何續其後不許吳許立楚後乙亥徙淮陽王餘為魯
王汝南王非為江都王王故吳地立宗正禮為楚王立
皇子端為膠西王勝為中山王四年　初吳楚七國反吳使者至淮南淮南王欲發兵