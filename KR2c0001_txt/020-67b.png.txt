壘未畢辛卯休範前軍已至新林道成方解衣髙卧以
安衆心徐索白虎幡登西垣使寧朔將軍髙道慶羽林
監陳顯達員外郎王敬則帥舟師與休範戰頗有殺獲
壬辰休範自新林捨舟步上其將丁文豪請休範直攻
臺城休範遣文豪别將兵趨臺城自以大衆攻新亭壘
道成帥將士悉力拒戰自已至午外勢愈盛衆皆失色
道成曰賊雖多而亂尋當破矣休範白服乘肩輿自登
城南臨滄觀以數十人自衛屯騎校尉黄回與越騎校