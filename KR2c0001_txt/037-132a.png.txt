公掌生殺而不刑一人有異志邪耕懼夜取俘囚戮於
市王建見罷兵制書曰大功垂成奈何棄之謀於周庠
庠勸建請韋公還朝獨攻成都克而有之建表稱陳敬
瑄田令孜罪不可赦願畢命以圖成功昭度無如之何
由是未能東還建説昭度曰今闗東藩鎮迭相吞噬此
腹心之疾也相公宜早歸廟堂與天子謀之敬瑄疥㿅
耳當以日月制之責建可辦也昭度猶豫未决庚子建
隂令東川將唐友通等擒昭度親吏駱保於行府門臠