服則懷之處之四裔不使亂禮義之邦而已若乃視之
如草木禽獸不分臧否不辨去來悉艾殺之豈作民父
母之意哉且夫羌之所以叛者為郡縣所侵寃故也叛
而不即誅者將帥非其人故也茍使良將驅而出之塞
外擇良吏而牧之則疆埸之臣也豈得専以多殺為快
邪夫御之不得其道雖華夏之民亦將蠭起而為冦又
可盡誅邪然則段紀明之為將雖克㨗有功君子所不
與也