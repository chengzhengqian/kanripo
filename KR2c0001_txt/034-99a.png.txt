人人怨怒　秋七月甲辰韋雍出逢小將策馬衝其前
導雍命曳下欲扵街中杖之河朔軍士不慣受杖不服
雍以白𢎞靖𢎞靖命軍虞候繫治之是夕士卒連營呼
譟作亂將校不能制遂入府舍掠𢎞靖貨財婦女囚𢎞
靖扵薊門館殺幕僚韋雍張宗元崔仲卿鄭塤都虞候
劉操押牙張抱元眀日軍士稍稍自悔悉詣館謝𢎞靖
請改心事之凡三請𢎞靖不應軍士乃相謂曰相公無
言是不赦吾曺軍中豈可一日無帥乃相與迎舊將朱