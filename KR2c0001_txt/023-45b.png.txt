足殺百人歡曰事濟以爾為懷州刺史若死用爾子興
慶曰兒小願用兄歡許之興慶拒戰矢盡而死東魏軍
士有逃奔魏者告以歡所在泰募勇敢三千人皆執短
兵配大都督賀抜勝以攻之勝識歡於行間執槊與十
三騎逐之馳數里槊刄垂及因字之曰賀六渾賀拔破
胡必殺汝歡氣殆絶河州刺史劉洪徽從傍射勝中其二騎武衛將軍段韶射勝馬斃之比副馬至歡已逸去
勝嘆曰今日不執弓矢天也魏南郢州刺史耿令貴大