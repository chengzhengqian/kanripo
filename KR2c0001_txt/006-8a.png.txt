守三輔翕然稱天子聰明百姓爭還長安市里且滿後
二十餘日復出大掠如故　長安城中糧盡赤眉收載
珍寳大縱火燒宫室市里恣行殺掠長安城中無復人
行乃引兵而西衆號百萬自南山轉掠城邑遂入安定
北地鄧禹引兵南至長安軍昆明池謁祠髙廟收十一
帝神主送詣洛陽因廵行園陵為置吏士奉守焉　九
月赤眉引兵欲西上隴隗囂遣將軍楊廣迎撃破之又
追敗之於烏氏涇陽間赤眉至陽城番須中逢大雪坑