隆並聴之農部將谷㑹歸說農曰城中之人皆涉珪參
合所殺者父兄子弟泣血踊躍欲與魏戰而為衛軍所
抑今聞主上當北遷皆曰得慕容氏一人奉而立之以
與魏戰死無所恨大王幸而留此以副衆望撃退魏軍
撫寧畿甸奉迎大駕亦不失為忠臣也農欲殺歸而惜
其材力謂之曰必如此以望生不如就死壬子夜寶與
太子䇿遼西王農髙陽王隆長樂王盛等萬餘騎出赴
㑹軍河間王熈渤海王朗博陵王鑒皆幼不能出城隆