國計非徒有損於君恐僕幷受其責慶之不敢復言爾
朱榮與顥相持於河上慶之守北中城顥自據南岸慶
之三日十一戰殺傷甚衆有夏州義士為顥守河中渚
隂與榮通謀求破橋立效榮引兵赴之及橋破榮應接
不逮顥悉屠之榮悵然失望又以安豐王延明緣河固
守而北軍無船可渡議欲還北更圖後舉黄門郎楊侃
曰大王發并州之日已知夏州義士之謀指來應之邪
為欲廣施經略匡復帝室乎夫用兵者何嘗不散而更