使歸欵必厚相慰納豈止免罪而已琰乃使詳出見劉
勔詳說勔曰今城中士民知困而猶固守者畏將軍之
誅皆欲自歸於魏願將軍緩而赦之則莫不相帥而至
矣勔許諾使詳至城下呼城中人諭以勔意丙寅琰帥
將佐面縛出降勔悉加慰撫不戮一人入城約勒將士
士民貲財秋毫無所失夀陽人大恱魏兵至師水將救
夀陽聞琰已降乃掠義陽數千人而去乆之琰復仕至
少府而卒