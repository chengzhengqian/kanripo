支使委以心腹嘗從容謂仲通曰今吾獨為上所厚茍
無内援必為李林甫所危聞楊妃新得幸人未敢附之
子能為我至長安與其家相結吾無患矣仲通曰仲通
蜀人未嘗遊上國恐敗公事今為公更求得一人因言
釗本末兼瓊引見釗儀觀甚偉言辭敏給兼瓊大喜即
辟為推官往來浸親密乃使之獻春綵於京師將别謂
曰有少物在郫以具一日之糧子過可取之釗至郫兼
瓊使親信大齎蜀貨精美者遺之可直萬緡釗大喜過