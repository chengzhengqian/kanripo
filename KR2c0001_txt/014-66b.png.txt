死者什六七秋歩走得免陽裕為燕所執趙將軍范陽
鮮于亮失馬歩縁山不能進因止端坐燕兵環之叱令
起亮曰身是貴人義不為小人所屈汝曹能殺亟殺不能
則去亮儀觀豐偉聲氣雄厲燕兵憚之不敢殺以白皝
皝以馬迎之與語大悦用為左常侍以崔毖之女妻之
皝盡得叚遼之衆待遼以上賔之禮以陽裕為郎中令
五年夏四月叚遼謀反於燕燕人殺遼及其黨與數十
人送遼首於趙　冬燕王皝遣長史劉翔參軍鞠運來