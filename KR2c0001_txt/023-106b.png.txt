子孫臨水陳兵連鏁列於陳前以鼎鑊刀鋸隨其後謂
曰裴公不降今即烹之之髙召善射者使射其子再發
皆不中景帥歩騎萬人於後渚挑戰仲禮欲出擊之韋
粲曰日晚我勞未可戰也仲禮乃堅壁不出景亦引退
湘東王繹將銳卒三萬發江陵留其子綏寧侯方諸居
守諮議參軍劉之迡等三上牋請留荅教不許鄱陽王
範遣其將梅伯龍攻王顯貴於夀陽克其羅城攻中城
不克而退範益其衆使復攻之　丙辰晦栁仲禮夜入