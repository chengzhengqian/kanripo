廣陵恐未為長算令秋風行起卿若能與垣東海微共
動魏則我諸計可立亦告東海太守垣榮祖善明曰宋
氏將亡愚智共知北魏若動反為公患公神武髙世惟
當静以待之因機奮發功業自定不可逺去根本自貽
猖蹷榮祖亦曰領府去臺百步公走人豈不知若單騎
輕行廣陵人閉門不受公欲何之公今動足下牀恐即
有扣臺門者公事去矣紀僧真曰主上雖無道國家累
世之基猶為安固公百口北度必不得俱縱得廣陵城