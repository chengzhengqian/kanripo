夏四月庚戌温帥步騎五萬發姑熟　大司馬温自兖
州伐燕郗超曰道逺汴水又淺恐漕運難通温不從六
月辛丑温至金鄉天旱水道絶温使冠軍將軍毛虎生
鑿鉅野三百里引汶水㑹于清水虎生寶之子也温引
舟自清水入河舳艫數百里郗超曰清水入河難以通運
若冦不戰運道又絶因敵為資復無所得此危道也不
若盡舉見衆直趨鄴城彼畏公威名必望風逃潰北歸
遼碣若能出戰則事可立決若欲城鄴而守之則當此