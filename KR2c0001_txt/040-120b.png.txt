魏國夫人劉氏皇子繼岌歸興唐與之訣曰事之成敗
在此一决若其不濟當聚吾家於魏宫而焚之仍命豆
盧革李紹宏張憲王正言同守東京壬申帝以大軍自
楊劉濟河癸酉至鄆州中夜進軍踰汶以李嗣源為前
鋒甲戍旦遇梁兵一戰敗之追至中都圍其城城無守
備少頃梁兵潰圍出追擊破之王彦章以數十騎走龍
武大將軍李紹竒單騎追之識其聲曰王鐵槍也㧞矟
刺之彦章重傷馬躓遂擒之并擒都監張漢傑曹州刺