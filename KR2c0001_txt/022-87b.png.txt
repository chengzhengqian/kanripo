遣所補者往奪其任神雋懼而辭位榮使尚書左僕射
爾朱世隆攝選榮啟北人為河南諸州帝未之許太宰
天穆入見面論帝猶不許天穆曰天柱既有大功為國
宰相若請普代天下官恐陛下亦不得違之如何啟數
人為州遽不用也帝正色曰天柱若不為人臣朕亦須
代如其猶存臣節無代天下百官之理榮聞之大恚恨
曰天子由誰得立今乃不用我語爾朱皇后性妬忌屢
致忿恚帝遣爾朱世隆語以大理后曰天子由我家置