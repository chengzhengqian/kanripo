陷於宻　夏四月李宻以孟讓為總管齊郡公己丑夜
讓帥步騎二千入東都外郭燒掠豐都市比曉而去於
是東都居民悉遷入宫城臺省府寺皆滿鞏縣長柴孝
和監察御史鄭頲以城降宻宻以孝和為䕶軍頲為右
長史裴仁基每破賊得軍資悉以賞士卒監軍御史蕭
懷静不許士卒怨之懷静又屢求仁基長短劾奏之倉
城之戰仁基失期不至聞劉長恭等敗懼不敢進屯百
花谷固壘自守又恐獲罪於朝李宻知其狼狽使人説