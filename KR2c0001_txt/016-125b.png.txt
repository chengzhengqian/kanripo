把宋故事長樂王盛聞之馳欲赴哀張真止之盛曰我
今以窮歸汗汗性愚淺必念婚姻不忍殺我旬月之間
足以展我情志遂徃見汗汗妻乙氏及盛妃皆泣涕請
盛於汗盛妃復頓頭於諸兄弟汗惻然哀之乃舍盛于
宫中以為侍中左光禄大夫親待如舊提加難屢請殺
盛汗不從提驕狠荒淫事汗多無禮盛因而間之由是
汗兄弟浸相嫌忌　燕太原王竒楷之子蘭汗之外孫
也汗亦不殺以為征南將軍得入見長樂王盛盛潛使