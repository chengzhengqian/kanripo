是疎齊丘　吳主詔徐知誥還府舍甲申金陵大火乙
酉又火知誥疑有變勒兵自衛己丑復入府舍　東海
康王徐知詢卒　　夏六月吳徐知誥將受禪忌昭武
節度使兼中書令臨川王濛遣人告濛藏匿亡命擅造
兵器丙子降封歴陽公幽于和州命控鶴軍使王宏將
兵二百衛之　　秋七月吳徐知誥召右僕射兼中書
侍郎同平章事宋齊丘還金陵以為諸道都統判官加
司空於事皆無所關預齊丘屢請退居知誥以南園給