用之地及破道覆卒得遊軍之力衆心乃服　王仲徳
等聞劉裕大軍且至進攻范崇民於南陵崇民戰艦夾
屯兩㟁十一月劉鍾自行覘賊大霧賊鉤得其舸鍾帥
左右攻艦户賊遽閉户拒之鍾乃徐還與仲徳共攻崇
民崇民走　盧循兵守廣州者不以海道為虞庚戍孫
處乗海奄至㑹大霧四面攻之即日破其城處撫其舊
民戮循親黨勒兵謹守分遣沈田子等擊嶺表諸郡
劉裕軍雷池盧循揚聲不攻雷池當乗流徑下裕知其