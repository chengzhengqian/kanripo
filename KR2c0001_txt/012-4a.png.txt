十年秋七月丙寅皇后楊氏殂初帝以太子不慧恐不
堪為嗣常宻以訪后后曰立子以長不以賢豈可動也
鎮軍大將軍胡奮女為貴嬪有寵於帝后疾篤恐帝立
貴嬪為后致太子不安枕帝膝泣曰叔父駿女芷有徳
色願陛下以備六宫帝流涕許之
咸寧二年　初齊王攸有寵於文帝每見攸輙撫牀呼
其小字曰此桃符座也幾為太子者數矣臨終為帝叙
漢淮南王魏陳思王事而泣執攸手以授帝太后臨終