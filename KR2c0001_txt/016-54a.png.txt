秦主丕之族子也　八月秦主丕以符登為征西大将
軍開府儀同三司南安王持節州牧都督皆因其所稱
而授之又以徐義為右丞相留王騰守晉陽右僕射楊
輔戍壺闗帥衆四萬進屯平陽　初後秦王萇之弟碩
徳統所部𦍑居隴上聞萇起兵自稱征西将軍聚衆於
冀城以應之以兄孫詳為安逺将軍據隴城從孫訓為
安西将軍據南安之赤亭與秦秦州刺史王統相持萇
自安定引兵㑹碩徳攻統天水屠各略陽𦍑胡應之者