使送孫皓及其宗族詣洛陽五月丁亥朔皓至與其太
子瑾等泥頭靣縛詣東陽門詔遣謁者解其縳賜衣服
車乘田三十頃歳給錢榖綿絹甚厚拜瑾為中郎諸子
為王者皆為郎中吴之舊望隨才擢叙孫氏將吏渡江
者復十年百姓復二十年庚寅帝臨軒大㑹文武有位
及四方使者國子學生皆預焉引見歸命侯皓及吴降
人皓登殿稽顙帝謂皓曰朕設此座以待卿乆矣皓曰
臣於南方亦設此座以待陛下賈充謂皓曰聞君在南