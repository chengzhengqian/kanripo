魏軍退屯新城青等請追撃之别駕韓曰古人先計
而後戰魏軍不可擊者四懸軍逺客利在野戰一也深
入近畿頓兵死地二也前鋒既敗後陣方固三也彼衆
我寡四也官軍不宜動者三自戰其地一也動而不勝
衆心難固二也城隍未修敵來無備三也今魏無資粮
不如深壘固軍以老之徳從之召青還青詳之兄也十
二月魏遼西公賀賴盧帥騎二萬㑹東平公儀攻鄴賴
盧訥之弟也魏别部大人没根有膽勇魏王珪惡之没