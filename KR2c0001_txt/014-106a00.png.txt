相食無復耕者趙王祇使其將劉顯帥衆七萬攻鄴軍
于明光宫去鄴二十三里魏主閔恐召王泰欲與之謀
泰恚前言之不従辭以瘡甚閔親臨問之泰固稱疾篤
閔怒還宫謂左右曰巴奴乃公豈假汝為命邪要將先
滅羣胡却斬王泰乃悉衆出戰大破顯軍追奔至陽平
斬首三萬餘級顯懼密使請降求殺祇以自效閔乃引
歸㑹有告王泰欲反入秦者閔殺之夷其三族　　夏
四月渤海人逢約因趙亂擁衆數千家附於魏魏以約