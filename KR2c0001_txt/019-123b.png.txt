功皆第一由是驕恣事多専行凡所求欲無不必從義
宣在荆州十年財富兵彊朝廷所下制度意有不同一
不遵承質自建康之江州舫千餘乗部伍前後百餘里
帝方自攬威權而質以少主遇之政刑慶賞一不咨禀
擅用湓口鉤折米臺符屡加檢詰漸致猜懼帝淫義宣
諸女義宣由是憤怒質乃遣宻信説義宣以為負不賞
之功挟震主之威自古能全者有幾今萬物係心於公
聲迹已著見㡬不作將為它人所先若今徐遺寳魯爽