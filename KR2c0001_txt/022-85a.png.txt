乃止見者莫不震悚諶顔色自若後數日帝與榮登高
見宫闕壯麗列樹成行乃嘆曰臣昨愚闇有北遷之意
今見皇居之盛熟思元尚書言深不可奪由是罷遷都
之議　庚戌魏賜爾朱榮子义羅爵梁郡王　五月丁
巳朔魏加爾朱榮北道大行臺爾朱榮入見魏主於明
光殿重謝河橋之事誓言無復貳心帝自起止之因復
為榮誓言無疑心榮喜因求酒飲之熟醉帝欲誅之左
右苦諫乃止即以牀轝向中常侍省榮夜半方寤遂達