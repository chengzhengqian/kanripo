也先是上知突厥政亂不能庇梁師都以書諭之師都不從上遣夏州都督長史劉旻司馬劉蘭成圖之旻等
數遣輕騎踐其禾稼多縱反間離其君臣其國漸虚降
者相屬其名將李正寶等謀執師都事洩來奔由是上
下益相疑旻等知可取上表請兵上遣右衛大將軍柴
紹殿中少監薛萬均擊之又遣旻等據朔方東城以逼
之師都引突厥兵至城下劉蘭成偃旗卧鼓不出師都
宵遁蘭成追擊破之突厥大發兵救師都柴紹等未至