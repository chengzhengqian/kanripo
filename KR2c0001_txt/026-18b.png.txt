子與突利歸朝上嘉之使突利多遺之珍寶以慰其心
高熲使上柱國趙仲卿將兵三千為前鋒至族蠡山與
突厥遇交戰七日大破之追奔至乞伏泊復破之虜千
餘口雜畜萬計突厥復大舉而至仲卿為方陳四面拒
戰凡五日㑹高熲大兵至合撃之突厥敗走追度白道
踰秦山七百餘里而還楊素軍與達頭遇先是諸將與
突厥戰慮其騎兵奔突皆以戎車歩騎相參設鹿角為
方陳騎在其内素曰此乃自固之道未足以取勝也於