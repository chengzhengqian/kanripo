五年冬十二月庚午聞回鶻天親可汗薨戊寅遣鴻臚
卿郭鋒冊命其子為登里羅没密施俱禄忠貞毗伽可
汗先是安西北庭皆假道於回鶻以奏事故與之連和
北庭去回鶻尤近回鶻誅求無厭又有沙陀六千餘帳
與北庭相依及三葛禄白服突厥皆附於回鶻回鶻數
侵掠之吐蕃因葛禄白服之衆以攻北庭回鶻大相頡
干迦斯將兵救之六年回鶻忠貞可汗之弟弑忠貞而自立其大相頡干