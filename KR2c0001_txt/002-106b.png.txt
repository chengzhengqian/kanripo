謝太后王太子徳曰漢兵還臣觀之已罷可襲願收王
餘兵擊之不勝而逃入海未晚也王曰吾士卒皆已壞
不可用弓髙侯韓頽當遺膠西王書曰奉詔誅不義降
者赦除其辠復故不降者滅之王何處須以從事王肉
袒叩頭詣漢軍壁謁曰臣卬奉灋不謹驚駭百姓乃苦
將軍逺道至于窮國敢請菹醢之罪弓髙侯執金鼔見
之曰王善軍事願聞王發兵狀王頓首膝行對曰今者
鼂錯天子用事臣變更髙皇帝灋令侵奪諸侯地卬等