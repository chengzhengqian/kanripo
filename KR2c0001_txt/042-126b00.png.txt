淺夀州監軍吳廷紹以為疆場無事坐費資糧悉罷之
清淮節度使劉仁贍上表固争不能得十一月乙未朔
帝以李穀為淮南道前軍行營都部署兼知廬夀等行
府事以忠武節度使王彦超副之督侍衛馬軍都指揮
使韓令坤等十二將以伐唐令坤磁州武安人也　汴
水自唐末潰決自埇橋東南悉為汚澤上謀擊唐先命
武寧節度使武行徳發民夫因故堤䟽導之東至泗上
議者皆以為難成上曰數年之後必獲其利　唐人聞