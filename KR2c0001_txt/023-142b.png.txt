殺湘東王世子方諸前平東將軍杜幼安　劉神茂至建
康丙戍景命為大剉碓先進其足寸寸斬之以至於頭
留異外同神茂而潜通於景故得免禍　丁亥王僧辯
進軍招提寺北侯景帥衆萬餘人鐵騎八百餘匹陳於
西州之西陳霸先曰我衆賊寡應分其兵勢以彊制弱
何故聚其鋒銳令致死於我乃命諸將分處置兵景衝
將軍王僧志陳僧志小縮霸先遣將軍安陸徐度將弩
手二千横截其後景兵乃却霸先與王琳杜龕等以鐵