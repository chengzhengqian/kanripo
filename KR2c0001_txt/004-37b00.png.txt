即今同是而釋坐勝之道從乘危之埶往終不見利空
内自罷敝貶重而自損非所以示蠻夷也又大兵一出
還不可復留湟中亦未可空如是徭役復更發也臣愚
以為不便臣竊自惟念奉詔出塞引軍逺撃窮天子之
精兵散車甲於山野雖亡尺寸之功媮得避嫌之便而
亡後咎餘責此人臣不忠之利非明主社稷之福也充
國奏每上輙下公卿議臣初是充國計者什三中什五
最後什八有詔詰前言不便者皆頓首服魏相曰臣愚