大赦　　五月壬申進范延光爵臨清郡王以安其意
　范延光素以軍府之政委元隨左都押牙孫鋭鋭恃
恩專横符奏有不如意者對延光手裂之㑹延光病經
旬鋭宻召澶州刺史馮暉與之合謀逼延光反延光亦
思張生之言遂從之六月六宅使張言奉使魏州還言
延光反狀義成節度使苻彦饒奏延光遣兵渡河焚草
市詔侍衛馬軍都指揮使昭信節度使白奉進將千五
百騎屯白馬津以備之奉進雲州人也　丁酉以東都