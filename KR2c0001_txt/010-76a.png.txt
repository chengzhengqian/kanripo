瑞可感而致也　大將軍爽用何晏鄧颺丁謐之謀遷
太后於永寧宫専擅朝政多樹親黨屢改制度太傅懿
不能禁與爽有隙五月懿始稱疾不與政事
九年大將軍爽驕奢無度飲食衣服擬於乘輿尚方珍
玩充牣其家又私取先帝才人以為伎樂作窟室綺䟽
四周數與其黨何晏等縱酒其中弟羲深以為憂數涕
泣諫止之爽不聼爽兄弟數俱出遊司農沛國桓範謂
曰總萬機典禁兵不宜並出若有閉城門誰復内入者