嗟歎良久曰何物老嫗生寜馨兒然誤天下蒼生者未
必非此人也
九年春正月太子洗馬江綂以為戎狄亂華宜早絶其
原作徙戎論以警朝廷語在𦍑/胡之叛　夏六月賈后淫虐日
甚私於太醫令程據等又以簏箱載道上年少入宫
復恐其漏泄往往殺之賈模恐禍及已甚憂之裴頠
與模及張華議廢后更立謝淑妃模華皆曰主上自
無廢黜之意而吾等專行之儻上心不以為然將若