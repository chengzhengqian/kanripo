爭拾相蹈踐有死者所在公私田宅多為僧有懷義頗
厭入宫多居白馬寺所度力士為僧者數千人侍御史
周矩疑有姦謀固請按之太后曰卿姑退朕即令往矩
至臺懷義亦至乗馬就階而下坦腹於牀矩召吏將按
之遽躍馬而去矩具奏其狀太后曰此道人病風不足
詰所度僧惟卿所處悉流逺州遷矩天官貟外郎乙未
作無遮㑹於朝堂鑿地為阬深五丈結綵為宫殿佛像
皆於阬中引出之云自地涌出又殺牛取血畫大像首