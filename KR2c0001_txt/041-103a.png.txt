險狭進兵甚難闗右之人疲於轉餉往往竄匿山谷聚
為盗賊上憂之壬子謂近臣曰誰能辦吾事者吾當自
行耳安重誨曰臣職忝機密軍威不振臣之罪也臣請
自往督戰上許之重誨即拜辭癸丑遂行日馳數百里
西方藩鎮聞之無不惶駭錢帛芻糧晝夜輦運赴利州
人畜斃踣於山谷者不可勝紀時上已踈重誨石敬瑭
本不欲西征及重誨離上側乃敢累表奏論以為蜀不
可伐上頗然之　西川兵先戌䕫州者千五百上悉縱