往攻之文政戰敗遂降文季靈洗之子也　　秋九
月吳明徹至臨川攻周廸不能克丁亥詔安成王
頊代之
四年春正月甲申周廸衆潰脫身踰嶺犇晉安依陳寳
應官軍克臨川獲廸妻子寳應以兵資廸留異又遣子
忠臣隨之虞寄與寳應書以十事諫之曰自天厭梁徳
英雄互起人人自以為得之然夷凶翦亂四海樂推者
陳氏也豈非厯數有在惟天所授乎一也以王琳之彊