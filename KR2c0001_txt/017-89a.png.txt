等相見今相隨而死無益也乃大哭而别乾歸獨引數
百騎奔允吾乞降於武威王利鹿孤利鹿孤遣廣武公
傉檀迎之寘於晉興待以上賓之禮鎮北将軍禿髪俱
延言於利鹿孤曰乾歸本吾之屬國因亂自尊今勢窮
歸命非其誠欵若逃歸姚氏必為國患不如徙置乙弗
之間使不得去利鹿孤曰彼窮來歸我而逆疑其心何
以勸來者俱延利鹿孤之弟也秦兵既退南𦍑梁戈等
宻招乾歸乾歸将應之其臣屋引阿落以告晉興太守