京邑路不終朝一旦有變易為蹉跌宜深思之亮不従
壼知必敗與温嶠書曰元規召峻意定此國之大事峻
已出狂意而召之是更速其禍也必縦毒蠚以向朝廷
朝廷威力雖盛不知果可擒不王公亦同此情吾與之
爭甚懇切不能如之何本出足下以為外援而今更恨
足下在外不得相與共諌止之或當相従耳嶠亦累書
上亮舉朝以為不可亮皆不聴峻聞之遣司馬何仍詣
亮曰討賊外任逺近惟命至於内輔實非所堪亮不許