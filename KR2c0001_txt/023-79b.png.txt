射雀論功蕩舟稱力年既老矣耄又及之政散民流禮
崩樂壞加以用舍乖方廢立失所矯情動俗飾智驚愚
毒螫滿懷妄敦戒業躁競盈胷謬治清淨災異降於上
怨讟興於下人人厭苦家家思亂履霜有漸堅冰且至
傳險躁之風俗任輕薄之子孫朋黨路開兵權在外必
將禍生骨肉釁起腹心彊弩衝城長戈指闕徒探雀鷇
無救府蔵之虚空請熊蹯詎延晷刻之命外崩中潰今
實其時鷸蚌相持我乗其弊方使駿騎追風精甲輝日