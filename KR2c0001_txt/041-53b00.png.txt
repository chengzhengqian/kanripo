王之禍義誠度不能自脫乃令其子事秦王務以恭順
持兩端冀得自全　　十一月甲戌上餞范延光酒罷
上曰卿今逺去事宜盡言對曰朝廷大事願陛下與内
外輔臣參决勿聽羣小之言遂相泣而别時孟漢瓊用
事附之者共為朋黨以蔽惑上聽故延光言及之　戊
子帝疾復作己丑大漸　秦王從榮入問疾帝俛首不
能舉王淑妃曰從榮在此帝不應從榮出聞宫中皆哭
從榮意帝已殂明旦稱疾不入是夕帝實小愈而從榮