行參軍尹定武陵左常侍杜幼文殿中將軍程天祚等
將之直趨汝陽魏人唯慮救兵自夀陽来不備彭城丁
酉泰之等潜進擊之殺三千餘人燒其輜重魏人犇散
諸生口悉得東走魏人偵知泰之等兵無後繼復引兵
擊之垣謙之先退士卒驚亂棄仗走泰之為魏人所殺
肇之溺死天祚為魏所擒謙之定幼文及士卒免者九
百餘人馬還者四百匹魏主攻懸瓠四十二日帝遣南
平内史臧質詣夀陽與安蠻司馬劉康祖共將兵救懸