歸臣始受其降南蠻震懾山西八國皆願内屬其吐蕃
合水棲雞等城既失險阨自須抽歸可減八處鎮兵坐
收千餘里舊地且維州未降前一年吐蕃猶圍魯州豈顧
盟約臣受降之初指天為誓面許奏聞各加酬賞當時
不與臣者望風疾臣詔臣執送悉怛謀等令彼自戮臣
寧忍以三百餘人命棄信偷安累表陳論乞垂矜捨答
詔嚴切竟令執還體備三木輿於竹畚及將就路寃呌
嗚嗚將吏對臣無不隕涕其部送者更為蕃帥譏誚云