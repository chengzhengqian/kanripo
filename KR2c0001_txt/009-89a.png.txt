邪請為将軍籌之今北土未平馬超韓遂尚在關西為
操後患而操舍鞍馬仗舟楫與吳越爭衡又今盛寒馬
無槀草驅中國士衆逺涉江湖之間不習水土必生疾
病此數者用兵之患也而操皆冐行之將軍禽操宜在
今日瑜請得精兵數萬人進住夏口保為将軍破之權
曰老賊欲廢漢自立久矣徒忌二袁吕布劉表與孤耳
今數雄已滅惟孤尚存孤與老賊勢不兩立君言當擊
甚與孤合此天以君授孤也因拔刀斫前奏案曰諸將