物繒綵與之許以宫人婦女欲令攻郭汜汜隂與傕黨中郎將張苞等謀攻傕丙申汜將兵夜攻傕門矢及帝
簾帷中又貫傕左耳苞等燒屋火不然楊奉於外拒汜
汜兵退苞等因將所領兵歸汜是日傕復移乘輿幸北
塢使校尉監塢門内外隔絶侍臣皆有飢色帝求米五
斗牛骨五具以賜左右傕曰朝晡上飰何用米為乃以
臭牛骨與之帝大怒欲詰責之侍中楊琦諫曰傕自知
所犯悖逆欲轉車駕幸池陽黄白城臣願陛下忍之帝