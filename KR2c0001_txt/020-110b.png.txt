之無一人稱枉者時人皆服任城王澄之明穆泰及其
親黨皆伏誅賜陸叡死於獄宥其妻子徙遼西為民初
魏主遷都變易舊俗并州刺史新興公丕皆所不樂帝
以其宗室耆舊亦不之逼但誘示大理令其不生同異
而已及朝臣皆變衣冠朱衣滿坐而丕獨胡服於其間
晚乃稍加冠帶而不能修飾容儀帝亦不彊也太子恂
自平城將遷洛陽元隆與穆泰等宻謀留恂因舉兵斷
闗規據陘比丕在并州隆等以其謀告之丕外慮不成