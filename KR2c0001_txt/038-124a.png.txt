聶賞開門降知俊聞潼關不守官軍繼至倉皇失圖乙
卯夜舉族犇岐楊師厚至長安岐兵已據城師厚以竒
兵並南山急趨自西門入遂克之庚申以劉鄩權佑國
留後岐王厚禮劉知俊以為中書令地狭無藩鎮處之
以厚給俸禄而已　岐王欲取靈州以處劉知俊且以
為牧馬之地使知俊自將兵攻之朔方節度使韓遜遣
使告急詔鎮國節度使康懐貞感化節度使寇彦卿將
兵攻邠寧以救之懐貞等所向皆捷克寧衍二州拔慶