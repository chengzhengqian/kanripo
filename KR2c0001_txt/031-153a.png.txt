皆捷朝義至汴州其陳留節度使張獻誠閉門拒之朝
義奔濮州獻誠開門出降囘紇入東京肆行殺掠死者
萬計火累旬不滅朔方神策軍亦以東京鄭汴汝州皆
為賊境所過虜掠三月乃已比屋蕩盡士民皆衣紙囘
紇悉置所掠寶貨於河陽留其將安恪守之十一月丁
丑露布至京師朝義自濮州北度河懷恩進攻滑州拔
之追敗朝義於衛州朝義睢陽節度使田承嗣等將兵
四萬餘人與朝義合復來拒戰僕固㻛擊破之長驅至