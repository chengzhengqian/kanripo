李穀入朝以蘇逢吉權知樞宻院事前平盧節度使劉銖
權知開封府侍衛馬步都指揮使李洪建權判侍衛司
事内侍省使閻晉卿權侍衛馬軍都指揮使洪建業之
兄也時中外人情憂駭蘇逢吉雖惡𢎞肇而不預李業
等謀聞變驚愕私謂人曰事太怱怱主上儻以一言見
問不至於此業等命劉銖誅郭威王峻之家銖極其慘
毒嬰孺無免者命李洪建誅王殷之家洪建但使人守
視仍飲食之丁丑使者至澶州李洪義畏懦慮王殷已