發兵就攻之敗其戍兵翹漢崇犇福州西鄙戍兵皆潰
　二月曦遣統軍使潘師逵吳行真將兵四萬擊延政
師逵軍於建州城西行真軍於城南皆阻水置營焚城
外廬舍延政求救於吳越壬戌吳越王元瓘遣寧國節
度使同平章事仰仁詮内都監使薛萬忠將兵四萬救
之丞相林鼎諫不聽三月戊辰師逵分兵三千遣都軍
使蔡𢎞裔將之出戰延政遣其將林漢徹等敗之於茶
山斬首千餘級　丁丑王延政募敢死士千餘人夜渉