使馮𢎞鐸介居宣揚之間常不自安然恃樓船之彊不
事兩道寧國節度使田頵欲圖之募𢎞鐸工人造戰艦工
人曰馮公逺求堅木故其船堪久用今此無之頵曰第
為之吾止須一用耳𢎞鐸将馮暉顔建説𢎞鐸先擊頵
𢎞鐸從之帥衆南上聲言攻洪州實襲宣州也楊行宻
使人止之不從六月辛巳頵帥舟師逆擊於葛山大破
之　馮𢎞鐸收餘衆沿江将入海楊行宻恐其為後患
遣使犒軍且説之曰公徒衆猶盛胡為自棄於滄海之