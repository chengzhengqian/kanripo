既至恱曰卿首唱此謀今事已急計將安出琬曰正當
斬晉安王封府庫以謝罪耳恱曰今日寧可賣殿下求
活邪因呼酒子洵提刀出斬琬中書舍人潘欣之聞琬
死勒兵而至恱使人語之曰鄧琬謀反今已梟戮欣之
乃還取琬子並殺之恱因單舸齎琬首馳下詣建安王
休仁降尋陽亂蔡那之子道淵在尋陽被繫作部脫鎖
入城執子勛囚之沈攸之等諸軍至尋陽斬晉安王子
勛傳首建康時年十一初鄧琬遣臨川内史張淹自鄱