姚令言符令旻且還當與大軍俱發竊令言印未至秀
實倒用司農印印符募善走者追之旻至駱驛得符而
還秀實謂同謀曰旻來吾屬無類矣我當直搏泚殺之
不克則死終不能為之臣也乃令劉海濵何眀禮隂結
軍中之士欲使應之扵外旻兵至泚令言大驚岐靈岳
獨承其罪而死不以及秀實等是日泚召李忠臣源休
姚令言及秀實等議稱帝事秀實勃然起奪休象笏前
唾泚面大罵曰狂賊吾恨不斬汝萬段豈從汝反邪因