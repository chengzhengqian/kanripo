門下同平章事鄭畋罷為太子太保　九月感化節
度使時溥營於溵水加溥東面兵馬都統　十二月
趙犨遣人間道求救於鄰道於是周岋時溥朱全忠皆
引兵救之全忠與黄巢之黨戰於鹿邑敗之斬首二千
餘級遂引兵入亳州而據之
四年春正月黄巢兵尚彊周岋時溥朱全忠不能支共
求救於河東節度使李克用二月克用将蕃漢兵五萬
出天井關河陽節度使諸葛爽辭以河橋不完屯兵萬