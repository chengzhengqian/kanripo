徙鎮南鄭　夏四月甄法䕶坐委鎮賜死于獄楊難當
遣使奉表謝罪帝下詔赦之
十二年楊難當釋楊保宗之囚使鎮童亭
十三年春三月氐王楊難當自稱大秦王改元建義立
妻為王后世子為太子置百官皆如天子之制然猶貢
奉宋魏不絶　赫連定之西遷也楊難當遂據上邽秋
七月魏主遣驃騎大将軍樂平王丕尚書令劉絜督河
西髙平諸軍以討之先遣平東將軍崔賾齎詔書諭難