懷義充使又鑄銅為九州鼎及十二神皆髙一丈各置
其方先是河内老尼晝食一麻一米夜則烹宰宴樂畜
弟子百餘人滛穢靡所不為武什方自言能合長年藥
太后遣乗驛於嶺南采藥及明堂火尼入唁太后太后
怒叱之曰汝常言能前知何以不言明堂火因斥還河
内弟子及老胡等皆逃散又有發其姦者太后乃復召
尼還麟趾寺弟子畢集敕給使掩捕盡獲之皆沒為官
婢什方還至偃師聞事露自絞死庚子以明堂火告廟