斬之　辛未髙駢宻以金遺守者畢師鐸聞之壬午復
迎駢入道院收髙氏子弟甥姪十餘人同幽之　畢師
鐸之攻廣陵也吕用之詐為髙駢牒署廬州刺史楊行
宻行軍司馬追兵入援廬江人袁襲説行宻曰髙公昏
惑用之姦邪師鐸悖逆凶德參㑹而求兵於我此天以
淮南授明公也趣赴之行宻乃悉發廬州兵復借兵於
和州刺史孫端合數千人赴之五月至天長鄭漢章之
從師鐸也留其妻守淮口用之帥衆攻之旬日不克漢