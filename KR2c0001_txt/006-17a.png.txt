城又遣使拜西防賊帥山陽佼彊為横行將軍東海賊
帥董憲為翼漢大將軍琅邪賊帥張步為輔漢大將軍
督青徐二州與之連兵遂專㨿東方
漢光武建武元年十一月梁王永稱帝於睢陽　初更
始以王閎為琅邪太守張歩據郡拒之閎諭降得贛榆
等六縣收兵與歩戰不勝歩既受劉永官號治兵於劇
遣將狥㤗山東萊城陽膠東北海濟南齊郡皆下之閎
力不敵乃詣歩相見歩大陳兵而見之怒曰歩有何罪