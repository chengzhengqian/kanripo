仁無求生害仁豈専以全身逺害為賢哉然則盜跖病
終而子路醢果誰賢乎抑此非特道之愆也時君亦有
責焉何則不貞之女中士羞以為家不忠之人中君羞
以為臣彼相前朝語其忠則反君事讎語其智則社稷
為墟後來之君不誅不棄乃復用以為相彼又安肯忠
於我而能獲其用乎故曰非特道之愆亦時君之責也
　辛酉符彦卿奏北漢憲州刺史太原韓光愿嵐州刺
史郭言皆舉城降　王彦超韓通攻石州克之執刺史