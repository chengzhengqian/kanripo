萬匹以賂囘紇囘紇乃止　成都使還上皇誥曰當與
我劒南一道自奉不復來矣上憂懼不知所為數日後
使者至言上皇初得上請歸東宫表彷徨不能食欲不
歸及羣臣表至乃大喜命食作樂下誥定行日上召李
泌告之曰皆卿力也　癸亥上發鳯翔遣太子太師韋
見素入蜀奉迎上皇　乙丑郭子儀遣左兵馬使張用
濟右武鋒使渾釋之將兵取河陽及河内嚴莊來降陳
留人殺尹子竒舉郡降田承嗣圍來填於潁川亦遣使