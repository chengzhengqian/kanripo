前突厥至并州孝琬脱兠鍪抵地云我豈老嫗須著此
物此言屬大家也又魏世謡言河南種榖河北生白楊
樹端金雞鳴河南北者河間也孝琬將建金雞大赦耳
上皇頗惑之㑹孝琬得佛牙置第内夜有光上皇聞之
使捜之得填庫矟幡數百上皇以為反具収訊諸姫有
陳氏者無寵誣孝琬云孝琬常畫陛下像而哭之其實
世宗像也上皇怒使武衛赫連輔𤣥倒鞭撾之孝琬呼
叔上皇曰何敢呼我為叔孝琬曰臣神武皇帝嫡孫文