務不恤民事知誥在昇州獨選用亷吏修明政教招延
四方士大夫傾家貲無所愛洪州進士宋齊丘好縱横
之術謁知誥知誥竒之辟為推官與判官王令謀參軍
王翃專主謀議以牙吏馬仁裕周宗曹悰為腹心仁裕
彭城人宗漣水人也　吳武忠王之疾病也周隠請召
劉威威由是為帥府所忌或譖之於徐温温將討之威
幕客黄訥説威曰公受謗雖深反本無狀若輕舟入覲
則嫌疑皆亡矣威從之陶雅聞李遇敗亦懼與威偕詣