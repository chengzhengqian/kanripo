一日之積也一不奉詔舉兵誅之臣恐後兵革無時得
息也間者數年嵗比不登民待賣爵贅子以接衣食頼
陛下德澤振救之得毋轉死溝壑四年不登五年復蝗
民生未復今發兵行數千里資衣糧入越地輿轎而隃
領拕舟而入水行數百千里夾以深林叢竹水道上下
擊石林中多蝮蛇猛獸夏月暑時嘔泄霍亂之病相隨
屬也曽未施兵接刃死傷者必衆矣前時南海王反陛
下先臣使将軍簡忌将兵擊之以其軍降處之上淦後