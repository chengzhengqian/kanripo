而死錢鏐以海昌都将沈粲權知蘇州　　夏五月潤
州刺史阮結卒錢鏐以成及代之錢鏐與楊行宻爭蘇潤/事見楊行宻據淮南
景福元年夏四月乙酉置武勝軍於杭州以錢鏐為防
禦使
二年閏五月以武勝軍防禦使錢鏐為蘇杭觀察使
　秋七月錢鏐發民夫二十萬及十三都軍士築杭州
羅城周七十里　　九月丁卯以錢鏐為鎮海節度使
乾寧元年夏五月加鎮海節度使錢鏐同平章事