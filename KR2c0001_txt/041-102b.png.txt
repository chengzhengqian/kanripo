將兵三千會李肇等分屯劔州南山　　十二月壬辰
石敬瑭至劒門乙未進屯劒州北山趙廷隠陳于牙城
後山李肇王暉陳于河橋敬瑭引步兵進擊廷隠廷隠
擇善射者五百人伏敬瑭歸路按甲待之矛矟欲相及
乃揚旗鼓譟擊之北軍退走顛墜下山俘斬百餘人敬
瑭又使騎兵衝河橋李肇以彊弩射之騎兵不能進薄
暮敬瑭引去廷隠引兵躡之與伏兵合擊敗之敬瑭還
屯劒門　石敬瑭征蜀未有功使者自軍前來多言道