及病舊痕皆膿潰諸子皆惡而逺之獨太子班晝夜侍
側不脱衣冠親為吮膿雄召大將軍建寧王夀受遺詔
輔政丁夘雄卒太子班即位以建寧王夀録尚書事政
事皆委於夀及司徒何㸃尚書令王瓌班居中行䘮禮
一無所預　秋九月成主雄之子車騎將軍越屯江陽
奔䘮至成都以太子班非雄所生意不服與其弟安東
将軍期謀作亂班弟玝勸班遣越還江陽以期為梁州
刺史鎮葮萌班以未葬不忍遣推心待之無所疑間遣