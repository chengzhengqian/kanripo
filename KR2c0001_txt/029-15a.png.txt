聖人之所履也樂者聖人之所樂也聖人履中正而樂
和平又思與四海共之百世傳之於是乎作禮樂焉故
工人執垂之規矩而施之器是亦垂之功已王者執五
帝三王之禮樂而施之世是亦五帝三王之治已五帝
三王其違世已乆後之人見其禮知其所履聞其樂知
其所樂炳然若猶存於世焉此非禮樂之功邪夫禮樂有
本有末中和者本也容聲者末也二者不可偏廢先王
守禮樂之本未嘗須臾去於心行禮樂之文未嘗須臾