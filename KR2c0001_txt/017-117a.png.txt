說秦隴西公碩徳曰吕氏自武皇棄世兄弟相攻政綱
不立競為威虐百姓饑饉死者過半今乗其篡奪之際
取之易於反掌不可失也碩徳言于秦王興帥歩騎六
萬伐涼乞伏乾歸帥騎七千從之　　秋七月秦隴西
公碩徳自金城濟河直趣廣武河西王利鹿孤攝廣武
守軍以避之秦軍至姑臧涼王隆遣輔國大将軍超龍
驤将軍邈等逆戰碩徳大破之生擒邈俘斬萬計隆嬰
城固守巴西公佗帥東苑之衆二萬五千降于秦西涼