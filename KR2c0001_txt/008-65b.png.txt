為司𨽻校尉假節専命擊斷從事中郎王允為河南尹
紹使雒陽方略武吏司察宦者而促董卓等使馳驛上
奏欲進兵平樂觀太后乃恐悉罷中常侍小黄門使還
里舍唯留進素所私人以守省中諸常侍小黄門皆詣
進謝罪唯所措置進謂曰天下匈匈正患諸君耳今董
卓垂至諸君何不早各就國袁紹勸進便於此决之至
於再三進不許紹又為書告諸州郡詐宣進意使捕案
中官親屬進謀積日頗泄中官懼而思變張讓子婦太