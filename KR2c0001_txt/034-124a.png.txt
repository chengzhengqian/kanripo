河北百餘城不得尺寸人望之若回鶻吐蕃無敢窺者
齊梁蔡被其風流因亦為冦未甞五年間不戰焦焦然
七十餘年矣今上策莫如先自治中策莫如取魏最下
策為浪戰不計地勢不審攻守是也又傷府兵廢壊作
原十六衛以為國家始踵隋制開十六衛自今觀之設
官言無謂者其十六衛乎本原事迹其實天下之大命
也貞觀中内以十六衛蓄養武臣外開折衝果毅府五
百七十四以儲兵伍有事則戎臣提兵居外無事則放