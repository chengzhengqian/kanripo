孝徳郭晞閉城拒守　僕固懷恩與囘紇吐蕃進逼奉
天京師戒嚴諸將請戰郭子儀不許曰虜深入吾地利
於速戰吾堅壁以待之彼以吾為怯必不戒乃可破也
若遽戰而不利則衆心離矣敢言戰者斬辛未夜子儀
出陳於乾陵之南壬申未明虜衆大至虜始以子儀為
無備欲襲之忽見大軍驚愕遂不戰而退子儀使禆將
李懷光等將五千騎追虜至麻亭而還虜至邠州丁丑攻之
不克乙酉虜涉涇而遁　懷恩之南寇也河西節度使