逸為光州刺史爾朱仲逺遣使就殺之唯津子愔於被
収時適出在外逃匿獲免往見高歡於信都泣訢家禍
因為言討爾朱氏之䇿歡甚重之即署行臺郎中　丙
戌魏司徒爾朱彦伯以旱遜位戊子以彦伯為侍中開
府儀同三司彦伯於兄弟中差無過惡爾朱世隆固讓
太保魏主特置儀同三司之官位次上公之下庚寅以
世隆為之斛斯椿譖朱瑞於世隆世隆殺之　魏爾朱
仲逺度律等聞高歡起兵恃其强不以為慮獨爾朱世