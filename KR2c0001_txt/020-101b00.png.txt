是安定王休等並殷勤泣諌帝乃諭羣臣曰今者興發
不小動而無成何以示後臣世居幽朔欲南遷中土茍
不南伐當遷都於此王公以為何如欲遷者左不欲者
右安定王休等相帥如右南安王楨進曰成大功者不
謀於衆今陛下茍輟南伐之謀遷都洛邑此臣等之願
蒼生之幸也羣臣皆呼萬嵗時舊人雖不願内徙而憚
於南伐無敢言者遂定遷都之計李冲言於上曰陛下
將定鼎洛邑宗廟宫室非可馬上行逰以待之願陛下