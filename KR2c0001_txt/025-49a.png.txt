其薄也夏四月乙巳周主至長安置高緯於前列其王
公等於後車輿旗幟器物以次陳之備大駕布六軍奏
凱樂獻俘於太廟觀者皆稱萬歲戊申封髙緯為温
公齊之諸王三十餘人皆受封爵周主與齊君臣飲
酒令温公起舞髙延宗悲不自持屢欲仰藥其侍婢
禁止之周主以李徳林為内史上士自是詔誥格式
及用山東人物並以委之帝從容謂羣臣曰我常日
惟聞李徳林名復見其為齊朝作詔書移檄正謂是