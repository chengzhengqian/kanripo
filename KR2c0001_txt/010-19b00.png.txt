即定易勝耳亮笑縱使更戰七縱七禽而亮猶遣獲獲
止不去曰公天威也南人不復反矣亮遂至滇池益州
永昌牂柯越嶲四郡皆平亮即其渠率而用之悉收其
俊傑孟獲等以為官屬出其金銀丹漆耕牛戰馬以給
軍國之用自是終亮之世夷不復反
七年春正月漢丞相亮欲出軍漢中前將軍李嚴當知
後事移屯江州留䕶軍陳到駐永安而統屬於嚴
明帝太和元年春三月蜀丞相亮率諸軍北駐漢中使