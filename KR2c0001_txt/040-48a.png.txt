采訪使遣閤門使王瞳受旨史彥羣冊命之守光命僚
屬草尚父采訪使受冊儀乙夘僚屬取唐冊太尉儀獻
之守光視之問何得無郊天改元之事對曰尚父雖貴
人臣也安有郊天改元者乎守光怒投之于地曰我地
方二千里帶甲三十萬直作河北天子誰能禁我尚父
何足為哉命趣具即帝位之儀械繫瞳彥羣及諸道使
者于獄既而皆釋之　　秋八月燕王守光將稱帝將
佐多竊議以為不可守光乃置斧質于庭曰敢諌者斬