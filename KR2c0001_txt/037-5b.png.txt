芝許以如約偓乃開城延仙芝及黄巢輩三十餘人入
城置酒大陳貨賄以贈之表陳其狀諸宰相多言先帝
不赦龎勛朞年卒誅之今仙芝小賊非龎勛之比赦罪
除官益長姦宄王鐸固請許之乃以仙芝為左神䇿軍
押牙兼監察御史遣中使以告身即蘄州授之仙芝得
之甚喜鐐偓皆賀未退黄巢以官不及已大怒曰始者
共立大誓横行天下今獨取官赴左軍使此五千餘衆
安所歸乎因毆仙芝傷其首其衆諠譟不已仙芝畏衆怒