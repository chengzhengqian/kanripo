贈令僕五品贈刺史七品已下及白民贈郡鎮死者無
後聴繼即授封爵又遣使者循城勞問詔從之於是朝
士稍出人心粗安封無上王之子韶為彭城王榮猶執
遷都之議帝亦不能違都官尚書元諶争之以為不可
榮怒曰何關君事而固執也且河隂之役君應知之諶
曰天下事當與天下論之奈何以河隂之酷而恐元諶
諶國之宗室位居常伯生既無益死復何損正使今日
碎首流腸亦無所懼榮大怒欲抵諶罪爾朱世隆固諫