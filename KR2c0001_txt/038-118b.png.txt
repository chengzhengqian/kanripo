年征戰經營王業今先帝尚為人所弑汝輩安所逃死
乎因出太祖像示之而泣曰汝能自趣洛陽雪讎耻則
轉禍為福矣衆皆踊躍呼萬歳請兵仗王給之庚寅旦
袁象先等帥禁兵數千人突入宫中友珪聞變與妻張
氏及馮廷諤趨北垣樓下將踰城自度不免令廷諤先
殺妻次殺已廷諤亦自剄諸軍十餘萬大掠都市百司
逃散中書侍郎同平章事杜曉侍講學士李珽皆為亂
兵所殺門下侍郎同平章事于兢宣政使李振被傷至