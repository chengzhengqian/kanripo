畫軍計羽生與乾俱出因擒斬之持羽生首謁歡歡撫
膺曰今日反決矣乃以元忠為殷州刺史鎮廣阿歡於
是抗表罪狀爾朱氏爾朱世隆匿之不通　魏楊播及
弟椿津皆有名德播剛毅椿津謙恭家世孝友緦服同
㸑男女百口人無間言椿津皆至三公一門七郡太守
三十二州刺史敬宗之誅爾朱榮也播子侃預其謀城
陽王徽李彧皆其姻戚也爾朱兆入洛侃逃歸華隂爾
朱天光使侃婦父韋義逺招之與盟許貰其罪侃曰彼