因論競懸自追攝自今一切須經臺府如所由處斷不
平聴具狀奏聞諸律令除十惡殺人姦盜造偽外餘煩
冗一切刪除仍委中書門下與法官詳定聞奏輔國由
是忌峴　鳯翔馬坊押官為劫天興尉謝夷甫捕殺之
其妻訟寃李輔國素出飛龍廏敇監察御史孫鎣鞫之
無寃又使御史中丞崔伯陽刑部侍郎李大理卿權
獻鞫之與鎣同妻猶不服又使侍御史太平毛若虚鞫
之若虚傾巧士希輔國意歸罪夷甫伯陽怒召若虚詰