后教殺招討使可乎李從襲等泣曰既有此迹萬一崇
韜聞之中途為變益不可救矣相與巧陳利害繼岌不
得已從之甲子旦從襲以繼岌之命召崇韜計事繼岌
登樓避之崇韜方升階繼岌從者李環撾碎其首并殺
其子廷誨廷信外人猶未之知都統推官饒陽李崧謂
繼岌曰今行軍三千里外初無敕㫖擅殺大將大王奈
何行此危事獨不能忍之至洛陽邪繼岌曰公言是也
悔之無及崧乃召書吏數人登樓去梯矯為敕書用蠟