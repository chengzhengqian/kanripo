彼執理不屈者直臣也畏威順㫖者佞臣也上曰君源
也臣流也濁其源而求其流之清不可得矣君自為詐
何以責臣下之直乎朕方以至誠治天下見前世帝王
好以權譎小數接其臣下者常竊恥之卿䇿雖善朕不
取也　　六月戊申上與侍臣論周秦修短蕭瑀對曰
紂為不道武王征之周及六國無罪始皇滅之得天下
雖同人心則異上曰公知其一未知其二周得天下増
修仁義秦得天下益尚詐力此修短之所以殊也葢取