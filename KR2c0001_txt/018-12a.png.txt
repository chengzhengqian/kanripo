後世子猶卿子也善訓導之二月暠卒官屬奉世子歆
為大都督大将軍涼公領涼州牧大赦改元嘉興尊歆
母天水尹氏為太后以宋繇錄三府事謚暠曰武昭王
廟號太祖　夏四月河西王䝉遜遣張掖太守沮渠廣
宗詐降以誘涼公歆歆發兵應之䝉遜将兵三萬㐲於
蓼泉歆覺之引兵還䝉遜追之歆與戰於觧支澗大破
之斬首七千餘級䝉遜城建康置戍而還
十四年秋九月河西王䝉遜復引兵伐涼涼公歆将拒