於廡下將圖知訓宻令人解縱之馬相蹄齧聲甚厲以
是外人莫之聞瑾提知訓首出知訓從者數百人皆散
走瑾馳入府以首示吳王曰僕已為大王除害王懼以
衣鄣面走入内曰舅自為之我不敢知瑾曰婢子不足
與成大事以知訓首撃柱挺劍將出子城使翟䖍等已
闔府門勒兵討之乃自後踰城墜而折足顧追者曰吾
為萬人除害以一身任患遂自剄徐知誥在潤州聞難
用宋齊丘䇿即日引兵濟江瑾已死因撫定軍府時徐