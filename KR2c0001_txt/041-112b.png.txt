朔文紀等至成都戊申知祥服衮冕備儀衛詣驛降階
北面受册升玉輅至府門乗步輦而歸文紀簡求之孫
也　　冬十二月孟知祥聞明宗殂謂僚佐曰宋王幼
弱為政者皆胥吏小人其亂可坐俟也
潞王清泰元年閏正月蜀將吏勸蜀王知祥稱帝己巳
知祥即皇帝位于成都　　二月癸酉蜀主以武泰節
度使趙季良為司空兼門下侍郎同平章事領節度使
如故　　蜀主以中門使王處回為樞密使　　秋七