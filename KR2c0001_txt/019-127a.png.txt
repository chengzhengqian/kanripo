朱脩之為荆州刺史上遣左軍將軍薛安都龍驤將軍
南陽宗越等戍厯陽與魯爽前鋒楊胡興等戰斬之爽
不能進留軍大峴使魯瑜屯小峴上復遣鎮軍將軍沈
慶之濟江督諸將討爽爽食少引兵稍退自留㫁後慶
之使薛安都帥輕騎追之丙戌及爽於小峴爽將戰飲
酒過醉安都望見爽即躍馬大呼直徃刺之應手而倒
左右范雙斬其首爽衆犇散瑜亦為部下所殺遂進攻
夀陽克之徐遺寳犇東海東海人殺之　李延夀論曰