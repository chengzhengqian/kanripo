孫也宏訓少府蒯欽駿之姑子也數以直言犯駿他人
皆為之懼欽曰楊文長雖闇猶知人之無罪不可妄殺
不過踈我我得踈乃可以免不然與之俱族矣駿辟匈
奴東部人王彰為司馬彰逃避不受其友新興張宣子
怪而問之彰曰自古一姓二后未有不敗况楊太傅昵
近小人踈逺君子専權自恣敗無日矣吾踰海出塞以
避之猶恐及禍奈何應其辟乎且武帝不惟社稷大計
嗣子既不克負荷受遺者復非其人天下之亂可立待