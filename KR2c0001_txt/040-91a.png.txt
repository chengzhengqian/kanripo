軍還　　二月甲申晉王攻黎陽劉鄩拒之數日不克
而去　劉鄩自滑州入朝朝議以河朔失守責之九月
落鄩平章事左遷亳州團練使　　冬十月晉王還晉
陽王連嵗出征凡軍府政事一委監軍使張承業承業
勸課農桑蓄積金榖收市兵馬徴租行法不寛貴戚由
是軍城肅清饋餉不乏　　十一月晉王聞河冰合曰
用兵數嵗限一水不得度今冰自合天贊我也亟如魏
州　　十二月戊辰晉王畋于朝城是日大寒晉王視