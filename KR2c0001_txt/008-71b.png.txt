尉汝南伍瓊説董卓矯桓靈之政擢用天下名士以收
衆望卓從之命毖瓊與尚書鄭泰長史何顒等沙汰穢
惡顯拔幽滯於是徵處士荀爽陳紀韓融申屠蟠復就
拜爽平原相行至宛陵遷光祿勲視事三日進拜司空
自被徵命及登台司凡九十三日又以紀為五官中郎
將融為太鴻臚紀寔之子融韶之子也爽等皆畏卓之
暴無敢不至獨申屠蟠得徵書人勸之行蟠笑而不答
卓終不能屈年七十餘以夀終卓又以尚書韓馥為冀