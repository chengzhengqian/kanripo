援於李克用克用遣李嗣昭將五千騎自沁州趣晉州
與汴兵戰於平陽北破之乙亥全忠發邠州戊寅次三
原十二月癸未崔𦙍至三原見全忠趣之迎駕己丑全
忠遣朱友寧攻盩厔不下戊戌全忠自往督戰盩厔降
屠之全忠令崔𦙍帥百官及京城居民悉遷于華州
朱全忠之入闗也戎昭節度使馮行襲遣副使魯崇矩
聽命於全忠韓全誨遣中使二十餘人分道徵江淮兵
屯金州以脅全忠行襲盡殺中使收其詔敕送全忠又