出迎或棄城竄匿或為所擒戮無敢拒之者祿山先遣
將軍何千年高邈將奚騎二十聲言獻射生手乘驛詣
太原乙丑北京副留守楊光翽出迎因劫之以去太原
具言其狀東受降城亦奏祿山反上猶以為惡祿山者
詐為之未之信也庚午上聞祿山定反乃召宰相謀之
楊國忠揚揚有得色曰今反者獨祿山耳將士皆不欲
也不過旬日必傳首詣行在上以為然大臣相顧失色
上遣特進畢思琛詣東京金吾將軍程千里詣河東各