力為此碎務形疲神困終無一成豈其智之不如奴婢
雞狗哉失為家主之灋也是故古人稱坐而論道謂之
王公作而行之謂之士大夫故丙吉不問横道死人而
憂牛喘陳平不肯知錢榖之數云自有主者彼誠達於
位分之體也今明公為治乃躬自校簿書流汗終日不
亦勞乎亮謝之　初益州郡耆帥雍闓殺太守正昻因
士爕以求附於吳又執太守成都張裔以與吳吳以闓
為永昌太守永昌功曹吕凱府丞王伉率吏士閉境拒