弱欲專有功遂攻之日昃城且㧞乃使人告公直等時
義成軍適至茂元困急欲帥衆棄城走都虞候孟章遮
馬諌曰賊衆自有前却半在雍店半在此乃亂兵耳今
義成軍纔至尚未食聞僕射走則自潰矣願且彊留茂
元乃止㑹日暮公直等不至巨引兵退始登山微雨晦
黒自相驚曰追兵至矣皆走人馬相踐墜崖谷死者甚
衆　上以王茂元王宰兩節度使共處河陽非宜庚寅
李德裕等奏茂元習吏事而非將才請以宰為河陽行