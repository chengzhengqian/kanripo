西平王五威中郎將李軼為舞隂王水衡大將軍成丹
為襄邑王驃騎大將軍宗佻為潁隂王尹尊為郾王唯
朱鮪辭不受乃以鮪為左大司馬宛王賜為前大司馬
使與李軼等鎮撫闗東又使李通鎮荆州王常行南陽
太守事以李松為丞相趙萌為右大司馬共秉内政更
始納趙萌女為夫人故委政於萌日夜飲讌後庭羣臣
欲言事輙醉不能見時不得已乃令侍中坐帷内與語
韓夫人尤嗜酒毎侍飲見常侍奏事輙怒曰帝方對我