宜博求能浚川䟽河者上從之待詔賈讓奏言治河有
上中下䇿古者立國居民疆理土地必遺川澤之分度
水埶所不及大川無防小水得入陂障卑下以為汙澤
使秋水多得其所休息左右游波寛緩而不廹夫土之
有川猶人之有口也治土而防其川猶止兒啼而塞其
口豈不遽止然其死可立而待也故曰善為川者决之
使道善為民者宣之使言蓋隄防之作近起戰國壅防
百川各以自利齊與趙魏以河為竟趙魏瀕山齊地卑