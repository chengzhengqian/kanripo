丞相孔光故大司空何武不能進惡高安侯董賢父子
佞邪亂朝而不能退罪當死死無所恨嘉繫獄二十餘
日不食歐血而死　十二月庚子以侍中駙馬都督董
賢為大司馬衛將軍冊曰建爾於公以為漢輔往悉爾
心匡正庻事允執其中是時賢年二十二雖為三公常
給事中領尚書百官因賢奏事以父衛尉恭不宜在卿
位徙為光禄大夫秩中二千石弟寛信代賢為駙馬都
尉董氏親屬皆侍中諸曹奉朝請寵在丁傅之右矣初