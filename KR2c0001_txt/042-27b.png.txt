驗逺近信奉之中山人孫方簡及弟行友自言深意之
姪不飲酒食肉事深意甚謹深意卒方簡嗣行其術稱
深意坐化嚴飾事之如生其徒日滋㑹晉與契丹絶好
北邊賦役䌓重冦盜充斥民不安其業方簡行友因帥
鄉里豪健者據寺為寨以自保契丹入㓂方簡帥衆邀
擊頗獲其甲兵牛馬軍資人挈家往依之者益衆乆之
至千餘家遂為羣盜懼為吏所討乃歸欵朝廷朝廷亦
資其禦㓂署東北招収指揮使方簡時入契丹境抄掠