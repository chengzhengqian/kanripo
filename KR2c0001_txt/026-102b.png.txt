于涇陽勝兵九萬李氏將精兵萬餘㑹世民於渭北與
柴紹各置幕府號娘子軍先是平涼奴賊數萬圍扶風
太守竇璡數月不下賊中食盡丘師利遣其弟行恭帥
五百人負米麥持牛酒詣奴賊營奴帥長揖行恭手斬
之謂其衆曰汝輩皆良人何故事奴為主使天下謂之
奴賊衆皆俯伏曰願改事公行恭即帥其衆與師利共
謁世民於渭北世民以為光禄大夫璡琮之從子也隰
城尉房𤣥齡謁世民於軍門世民一見如舊識署記室