雄曰為今計當如是而二翁不從奈何離曰當劫之耳
雄大喜乃共說流民曰吾屬前已殘暴蜀民今一旦束
手便為魚肉惟有同心襲阜以取富貴耳衆皆從之雄
遂與離襲擊阜軍大破之㑹宗岱卒於墊江荆州軍遂
退流甚慙由是竒雄才軍事悉以任之六月李雄攻殺
汶山太守陳圗遂取郫城　　秋七月李流徙屯郫蜀
民皆保險結塢或南入寧州或東下荆州城邑皆空野
無煙火流虜掠無所得士衆饑乏唯涪陵千餘家依青