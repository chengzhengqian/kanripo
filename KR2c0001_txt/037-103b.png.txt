指揮使蔡儔将兵千人輜重數千兩歸於廬州　朱全
忠遣内客将張廷範致朝命於楊行宻以行宻為淮南
節度副使又以宣武行軍司馬李璠為淮南留後遣牙
将郭言将兵千人送之
文德元年春正月甲寅孫儒殺秦彦畢師鐸鄭漢章彦
等之歸秦宗衡也其衆猶二千餘人其後稍稍為儒所
奪禆将唐宏知其必及禍恐并死乃誣告彦等潛召汴
軍儒殺彦等以宏為馬軍使　張守一與吕用之同歸