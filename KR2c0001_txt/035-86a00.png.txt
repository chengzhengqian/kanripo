兩鎮攻之兼令徧諭將士以賊平之日厚加官賞苟兩
鎮聽命不從旁沮撓官軍則稹必成擒矣上喜曰吾與
德裕同之保無後悔遂決意討稹羣臣言者不復入矣
上命德裕草詔賜成德節度使王元逹魏博節度使何
𢎞敬其略曰澤潞一鎮與卿事體不同勿為子孫之謀
欲存輔車之勢但能顯立功效自然福及後昆丁丑上
臨朝稱其語要切曰當如此直告之是也又賜張仲武
詔以回鶻餘燼未滅塞上多虞專委卿禦侮元逹𢎞敬