已去可踰城入感命燒其門城上下水灌之感知其詐
遣步兵先還自帥精兵為殿俄而城上舉三烽仁杲兵
自南原大下戰於百里細川唐軍大敗感為仁杲所擒
仁杲復圍涇州令感語城中云援軍已敗不如早降感
許之至城下大呼曰逆賊飢餒亡在朝夕秦王帥數十
萬衆四面集城中勿憂勉之仁杲怒執感於城旁埋之
至膝馳騎射之至死聲色逾厲叔良嬰城固守僅能自
全感豐生之孫也　庚申隴州刺史陜人常達撃薛仁