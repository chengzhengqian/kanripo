可訓出山將犇鳳翔為盩厔鎮遏使宋楚所擒械送京
師至昆明池訓恐至軍中更受酷辱謂送者曰得我
則富貴矣聞禁兵所在搜捕汝必為所奪不若取我首
送之送者從之斬其首以來乙丑以户部侍郎判度支
李石同平章事仍判度支前河東節度使李載義復舊
任左神䇿出兵三百人以李訓首引王涯王璠羅立言
郭行餘右神䇿出兵三百人擁賈餗舒元輿李孝本獻
于廟社狥于兩市命百官臨視腰斬于獨柳之下梟其