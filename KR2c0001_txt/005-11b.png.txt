丹惡逆暴著雖蒙赦令不宜有爵邑請免為庻人奏可
　諫大夫楊宣上封事言孝成皇帝深惟宗廟之重稱
述陛下至德以承天序聖䇿深逺恩德至厚惟念先帝
之意豈不欲以陛下自代奉承東宫哉太皇太后春秋
七十數更憂傷敕令親屬引領以避丁傅行道之人為
之隕涕况於陛下時登高逺望獨不慙於延陵乎帝深
感其言復封成都侯商中子邑為成都侯　六月庚申
帝太后丁氏崩詔歸塟定陶共皇之園　秋七月傅太