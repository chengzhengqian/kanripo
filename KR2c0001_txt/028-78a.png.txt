領軍中郎將安永夀報使壬申上幸漢故甘泉宫詔以
戎狄與天地俱生上皇並列流殃構禍乃自運初朕聊
命偏師遂擒頡利始𢎞廟略已㓕延陁鐡勒百餘萬户
散處北溟逺遣使人委身内屬請同編列並同州郡混
元以降殊未前聞宜備禮吿廟仍頒示普天　九月上至
靈州敕勒諸俟斤遣使相繼詣靈州者數千人咸云願
得天至尊為奴等為可汗子子孫孫常為天至尊奴死
無所恨甲辰上為詩序其事曰雪恥酬百王除凶報千