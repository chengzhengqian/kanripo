民莫有應者日向中上猶未食楊國忠自市胡餠以獻
於是民爭獻糲飯雜以麥豆皇孫輩爭以手匊食之須
臾而盡猶未能飽上皆酬其直慰勞之衆皆哭上亦掩
泣有父老郭從謹進言曰祿山包藏禍心固非一日亦
有詣闕告其謀者陛下往往誅之使得逞其姦逆致陛
下播越是以先王務延訪忠良以廣聰明蓋為此也臣猶
記宋璟為相數進直言天下賴以安平自頃以來在廷
之臣以言為諱惟阿謏取容是以闕門之外陛下皆不