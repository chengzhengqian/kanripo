宫厚撫之𢎞将奔禿髪利鹿孤道過廣武詣吕方方見
之大哭曰天下甚寛汝何為至此乃執𢎞送獄纂遣力
士康龍就拉殺之纂立妃楊氏為后以后父桓為尚書
左僕射涼都尹
五年　涼王纂嗜酒好獵太常楊頴諫曰陛下應天受
命當以道守之今疆宇日蹙﨑嶇二嶺之間陛下不兢
兢乾惕以恢𢎞先業而沈湎遊畋不以國家為事臣竊
危之纂遜辭謝之然猶不悛畨禾太守吕超擅撃鮮卑