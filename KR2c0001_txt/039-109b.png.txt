近温始暴顥弑君之罪轘紀祥等於市詣西宫白太夫
人太夫人恐懼大泣曰吾兒沖幼禍難如此願保百口
歸廬州公之恵也温曰張顥弑逆不可不誅夫人宜自
安初顥與温謀弑威王温曰參用左右牙兵必不一不
若獨用吾兵顥不可温曰然則獨用公兵顥從之至是
窮治逆黨皆左牙兵也由是人以温為實不知謀也隆
演以温為左右牙都指揮使軍府事咸取決焉以嚴可
求為揚州司馬温性沈毅自奉簡儉雖不知書使人