飲正用此時持事來耶起抵破書案趙萌專權生殺自
恣郎吏有説萌放縱者更始怒拔劒擊之自是無敢復
言以至羣小膳夫皆濫授官爵長安為之語曰竈下養
中郎將爛羊胃騎都尉爛羊頭闗内侯軍師將軍李淑
上書諫曰陛下定業雖因下江平林之埶斯蓋臨時濟
用不可施之既安唯名與器聖人所重今加非其人望
其禆益萬分猶縁木求魚升山采珠海内望此有以窺
度漢祚更始怒囚之諸將在外者皆專行誅賞各置牧