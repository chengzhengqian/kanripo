華夫人蔡氏皆有寵陳氏陳髙宗之女蔡氏丹陽人也
上寢疾於仁壽宫尚書左僕射楊素兵部尚書柳述黄
門侍郎元巖皆入閤侍疾召皇太子入居大寶殿太子
慮上有不諱須預防擬手自為書封出問素素條錄事
狀以報太子宫人誤送上所上覽而大恚陳夫人平旦
出更衣為太子所逼夫人拒之得免歸於上所上怪其
神色有異問其故夫人泫然曰太子無禮上恚抵牀曰
畜生何足付大事獨孤誤我乃呼柳述元巖曰召我兒