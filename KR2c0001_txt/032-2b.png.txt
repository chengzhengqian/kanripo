引兵度江與副使潤州刺史韋儇浙西節度使侯令儀
屯京口鄧景山將萬人屯徐城展素有威名御軍嚴整
江淮人望風畏之展倍道先期至使人問景山曰吾奉
詔書赴鎮此何兵也景山不應展使人呼於陳前曰汝
曹皆吾民也勿干吾旗鼓使其將孫待封張法雷撃之
景山衆潰與延恩犇夀州展引兵入廣陵遣其將屈突
孝標將兵三千徇濠楚王暅將兵四千略淮西李峘闢
北固為兵場挿木以塞江口展軍於白沙設疑兵於瓜