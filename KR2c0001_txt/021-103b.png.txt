三千里俘斬甚衆髙車諸部乘魏兵勢鈔掠柔然柔然
種類前後降魏者二十餘萬落獲戎馬百餘萬匹畜産
車廬彌漫山澤亡慮數百萬魏主循弱水西行至涿邪
山諸將慮深入有伏兵勸魏主留止冦謙之以崔浩之
言告魏主魏主不從秋七月引兵東還至黒山以所獲
頒賜將士有差既而得降人言可汗先被病聞魏兵至
不知所為乃焚穹廬以車自載將數百人入南山民畜
窘聚方六十里無人統領相去百八十里追兵不至乃