都自應反豈唯巴東上問其故對曰天王無罪而一時
被囚取一挺藕一杯漿皆諮籖帥籖帥不在則竟日忍
渇諸州唯聞有籖帥不聞有刺史何得不反竟陵王子
良甞問衆曰士大夫何意詣籖帥㕘軍范雲曰詣長史
以下皆無益詣籖帥立有倍本之價不詣謂何子良有
愧色及宣城王誅諸王皆令典籖殺之竟無一人能抗
拒者孔珪聞之流涕曰齊之衡陽江夏最有意而復害
之若不立籖帥故當不至於此宣城王亦深知典籖之