子瑜可謂神交非外言所間知卿意至輙封來表以示
子瑜使知卿意漢主遣將軍吳班馮習攻破權將李異
劉阿等於巫進軍秭歸兵四萬餘人武陵蠻夷皆遣使
往請兵權以鎮西將軍陸遜為大都督假節督將軍朱
然潘璋宋謙韓當徐盛鮮于丹孫桓等五萬人拒之
初帝詔羣臣令料劉備當為闗羽出報孫權否衆議咸
云蜀小國耳名將唯羽羽死軍破國内憂懼無縁復出
侍中劉曄獨曰蜀雖陿弱而備之謀欲以威武自彊勢