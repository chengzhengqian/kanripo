立唐宗廟乙丑唐主許之羣臣又請上尊號唐主曰尊
號虚美且非古遂不受其後子孫皆踵其法不受尊號
又不以外戚輔政宦者不得預事皆它國所不及也二
月乙亥改太祖廟號曰義祖己卯唐主為李氏考妣發
哀與皇后斬衰居廬如初喪禮朝夕臨凡五十四日江
王知證饒王知諤請亦服斬衰不許李建勲之妻廣徳
長公主假衰絰入哭盡哀如父母之喪辛巳詔國事委
齊王璟詳決惟軍旅以聞庚寅唐主更名昇詔百官議