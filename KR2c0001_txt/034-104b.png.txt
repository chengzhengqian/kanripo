為山南西道節度使　十一月辛酉淄青節度使薛平
奏突將馬廷崟作亂伏誅時幽鎮兵攻棣州平遣大將
李叔佐將兵救之刺史王稷供饋稍薄軍士怨怒宵潰推
廷崟為主行且收兵至七千餘人徑逼青州城中兵少不
敵平悉發府庫及家財召募得精兵二千人逆戰大破
之斬廷崟其黨死者數千人　横海節度使杜叔良將
諸道兵與鎮人戰遇敵輙北鎮人知其無勇常先犯
之十二月庚午監軍謝良通奏叔良大敗扵愽野失亡