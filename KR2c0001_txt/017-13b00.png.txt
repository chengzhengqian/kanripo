任附㑹之者謂元顯神武有眀帝之風殷仲堪聞恭舉
兵自以去嵗後期乃勒兵趣發仲堪素不習為将悉以
軍事委南郡相楊佺期兄弟使佺期帥舟師五千為前
鋒桓𤣥次之仲堪帥兵一萬相繼而下佺期自以其先
漢太尉震至父亮九世皆以才徳著名矜其門地謂江
左莫及有以比王珣者佺期猶恚恨而時流以其晚過
江婚宦失類佺期及兄廣弟思平從弟孜敬皆粗獷每
排抑之佺期常慷慨切齒欲因事際以逞其志故亦贊