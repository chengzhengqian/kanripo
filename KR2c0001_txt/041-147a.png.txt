可赦帝曰赦令已行不可改也乃遣之官　臣光曰治
國者固不可無信然彦珣之惡三靈所不容晉髙
祖赦其叛君之愆治其殺母之罪何損於信哉
辛未以楊光逺為天雄節度使　初郭崇韜既死宰相
罕有兼樞密使者帝即位桑維翰李崧兼之宣徽使劉
處讓及宦官皆不悦楊光逺圍廣晉䖏讓數以軍事銜
命往来光逺奏請多踰分帝常依違維翰獨以法裁折
之光逺對處讓有不平語處讓曰是皆執政之意光逺