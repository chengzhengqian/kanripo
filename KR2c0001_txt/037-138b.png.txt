出麻鬻之民見村落無抄暴之患稍稍辭縣令復故業
月餘招安寨皆空　秋八月辛丑李茂貞攻㧞興元
楊復恭楊守亮楊守信楊守真楊守忠滿存犇閬州
　冬十二月壬午王建遣其将華洪擊楊守亮於閬州
破之建遣節度押牙延陵鄭頊使於朱全忠全忠問劒
閣頊極言其險全忠不信頊曰茍不以聞恐誤公軍機
全忠大悦
二年春正月東川留後顧彦暉既與王建有隙李茂貞