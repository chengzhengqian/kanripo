夜置酒仰視天文謂蕭后曰外間大有人圖儂然儂不
失為長城公卿不失為沈后且共樂飲耳因引滿沉醉
又嘗引鏡自照顧謂蕭后曰好頭頸誰當所之后驚問
故帝笑曰貴賤苦樂更迭為之亦復何傷帝見中原已
亂無心北歸欲都丹陽保據江東命羣臣廷議之内史
侍郎虞世基等皆以為善右侯衞大將軍李才極陳不
可請車駕還長安與世基忿爭而出門下録事衡水李
桐客曰江東卑濕土地險狹内奉萬乗外給三軍民不