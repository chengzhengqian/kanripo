事勢如此卿當早降君素曰公為國大臣主上委公以
關中代王付公以社稷奈何負國生降乃更為人作説
客邪公所乗馬即代王所賜也公何面目乗之哉通曰
吁君素我力屈而來君素曰方今力猶未屈何用多言
通慙而退　劉文静等引兵東略地取𢎞農郡遂定新
安以西　甲辰李淵遣雲陽令詹俊武功縣正李仲衮
徇巴蜀下之唐高祖武德元年春正月丁未朔隋恭帝詔唐王劍履