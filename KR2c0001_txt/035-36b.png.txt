注求為鳳翔節度使門下侍郎同平章事李固言不可
丁卯以固言為山南西道節度使注為鳳翔節度使李
訓雖因注得進及勢位俱盛心頗忌注謀欲中外協勢
以誅宦官故出注於鳯翔其實俟既除宦官并圖注也
注欲取名家才望之士為參佐請禮部員外郎韋温為
副使温不可或曰拒之必為患温曰擇禍莫若輕拒之
止於遠貶從之有不測之禍卒辭之　戊辰以右神䇿
中尉行右衛上將軍知内侍省事王守澄為左右神䇿