以尉破胡新敗怯懦不敢前屯於淮口敕使屢促之然
始度淮衆數十萬去壽陽三十里頓軍不進諸將皆懼
曰堅城未拔大援在近將若之何明徹曰兵貴神速而
彼結營不進自挫其鋒吾知其不敢戰明矣乙巳躬擐
甲胄四面疾攻一鼓拔之生擒王琳王貴顯盧潜及扶
風王可朱渾道裕尚書左丞李騊駼送建康景和北遁
盡收其駝馬輜重琳體貌閑雅喜怒不形於色彊記明
敏軍府佐吏千數皆能識其姓名刑罰不濫輕財愛士