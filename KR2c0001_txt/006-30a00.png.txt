戰岑引北入散關至陳倉嘉追撃破之公孫述又遣將軍
任滿從閬中下江州東據扞關於是盡有益州之地
三年十一月帝謂太中大夫來歙曰今西州未附子陽
稱帝道里阻逺諸將方務關東思西州方畧未知所在
奈何歙曰臣嘗與隗囂相遇長安其人始起以漢為名
臣願得奉威命開以丹青之信囂必束手自歸則述自
亡之勢不足圖也帝然之始令歙使於囂囂既有功於
漢又受鄧禹爵署其腹心議者多勸通使京師囂乃奉