侯章為鎮國節度使保義軍馬步都指揮使王晏為絳
州防禦使保義軍馬步副都指揮使　鎮寧節度使耶
律隆鄂特性殘虐澶州人苦之賊帥王瓊帥其徒千餘人
夜襲據南城北度浮航縱兵大掠圍隆鄂特於牙城契丹
主聞之甚懼始遣天平節度使李守貞天雄節度使杜
重威還鎮由是無乆留河南之意遣兵救澶州瓊退屯
近郊遣其弟超奉表來求救癸未帝厚賜超遣還瓊兵
败為契丹所殺　契丹舒嚕太后遣使以其國中酒饌