年之後漸以功業自矜遂嗜酒淫佚肆行狂暴或身自
歌舞盡日通宵或散髮胡服雜衣錦綵或袒露形體塗
傅粉黛或乗牛驢槖駞白象不施鞍勒或令崔季舒劉
桃枝負之而行擔胡鼓拍之勳戚之第朝夕臨幸㳺行
市里街坐巷宿或盛夏日中暴身或隆冬去衣馳走從
者不堪帝居之自若三䑓構木髙二十七丈兩棟相距
二百餘尺工匠危怯皆繫䋲自防帝登脊疾走殊無怖
畏時復雅儛折旋中節傍人見者莫不寒心嘗於道上