第斬闗踰垣呼譟而入家貲皆封籍之江夏王鋒有才
行宣城王甞與之言遥光才力可委鋒曰遥光之於殿
下猶殿下之於髙皇衛宗廟安社稷實有攸寄宣城王
失色及殺諸王鋒遺宣城王書誚責之宣城王深憚之
不敢於第收鋒使兼祠官於太廟夜遣兵廟中収之鋒
出登車兵人欲上車鋒有力手擊數人皆仆地然後死
宣城王遣典籖柯令孫殺建安王子真子真走入牀下
令孫手牽出之叩頭乞為奴不許而死又遣中書舍人