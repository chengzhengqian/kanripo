之進焚佛寺延宗敬顯自門入夾擊之周師大亂爭門
相填壓塞路不得進齊人從後斫刺死者二千餘人周
主左右畧盡自拔無路承御上士張壽牽馬首賀拔伏
恩以鞭拂其後﨑嶇得出齊人奮擊幾中之城東道阨
曲伏恩及降者皮子信導之僅得免時已四更延宗謂
周主為亂兵所殺使於積尸中求長鬛者不得時齊人
既捷入坊飲酒盡醉臥延宗不復能整周主出城飢甚
欲遁去諸將亦多勸之還宇文忻勃然進曰陛下自克