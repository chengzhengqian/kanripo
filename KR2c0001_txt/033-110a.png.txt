之召至長安以為吏部尚書扵是朝士之竄匿者多出
仕泚矣懐光遣其将孟保恵靜夀孫福逹将精騎趣南
山邀車駕遇諸軍糧料使張増扵盩厔三将曰彼使我
為不臣我以追不及報之不過不使我将耳因目増曰
軍士未朝食如何増紿其衆曰此東數里有佛祠吾貯
糧焉三将帥衆而東縱之剽掠由是百官從行者皆得
入駱谷以追不及還報懐光皆黜之　李晟得除官制
拜哭受命謂将佐曰長安宗廟所在天下根本若諸将