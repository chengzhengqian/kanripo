吾戰下筞也卿曹觀之彼必出下筞成擒在吾目中矣
髙麗有對盧年老習事謂延夀曰秦王内芟羣雄外服
戎狄獨立為帝此命世之材今舉海内之衆而來不可
敵也為吾計者莫若頓兵不戰曠日持乆分遣竒兵斷
其運道糧食既盡求戰不得欲歸無路乃可勝也延夀
不從引軍直進去安市城四十里上猶恐其低徊不至
命左衛大將軍阿史那社爾將突厥千騎以誘之兵始
交而偽走髙麗相謂曰易與耳競進乘之至安市城東