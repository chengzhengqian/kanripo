兵不能克壬辰引退皝遣其子恪帥二千騎追擊之趙
兵大敗斬獲三萬餘級趙諸軍皆棄甲逃潰惟㳺擊將
軍石閔一軍獨全趙之攻棘城也燕右司馬李洪之弟
普以為棘城必敗勸洪出避禍洪曰天道幽逺人事難
知且當委任勿輕動取悔普固請不已洪曰卿意見明
審者當自行之吾受慕容氏大恩義無去就當效死於
此耳與普流涕而訣普遂降趙従趙軍南歸死於喪亂
洪由是以忠篤著名趙王虎遣渡遼將軍曹伏將青州