下兼而有之臣請畧陳其效建始河平之際許班之貴
傾動前朝熏灼四方女寵至極不可上矣今之後起什
倍於前廢先帝灋度聼用其言官秩不當縱釋王誅驕
其親屬假之威權從横亂政刺舉之吏莫敢奉憲又以
掖庭獄大為亂阱榜箠㿊於炮烙絶滅人命主為趙李
報德復怨反除白罪逮治正吏多繫無辜掠立廹恐至
為人起責分利受謝生入死出者不可勝數是以日食
再既以昭其辜王者必先自絶然後天絶之陛下棄萬