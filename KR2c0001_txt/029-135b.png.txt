今闗東飢饉蜀漢逃亡江淮已南徴求不息人不復業
相率為盗本根一揺憂患不淺其所以然者皆以爭蠻
貊不毛之地乖子養蒼生之道也昔漢元納賈捐之之
謀而罷朱崖郡宣帝用魏相之䇿而棄車師之田豈不
欲慕尚虛名盖憚勞人力也近貞觀年中克平九姓立
李摩為可汗使統諸部者盖以夷狄叛則伐之降則
撫之得推亡固存之義無逺戍勞人之役此近日之令
典經邉之故事也竊謂宜立阿史那斛瑟羅為可汗委