為人狼戾無親無功猶倔强不法使平崇義何以制之
上不聴炎固爭之上益不平荆南牙門將吳少誠以取
梁崇義之策干李希烈希烈以少誠為前鋒少誠幽州
潞人也時内自闗中西暨蜀漢南盡江淮閩越北至太
原所在出兵而李正己遣兵扼徐州甬橋渦口梁崇義
阻兵襄陽運路皆絶人心震恐江淮進奉船千餘艘泊
渦口不敢進上以和州刺史張萬福為濠州刺史萬福
馳至渦口立馬岸上發進奉船淄青将士停岸睥睨