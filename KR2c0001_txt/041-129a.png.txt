人何足可畏而信其誕妄之辭貪豪末之利棄垂成之
功乎且使晉得天下將竭中國之財以奉大國豈此小
利之比乎契丹主曰爾見捕鼠者乎不備之猶或齧傷
其手况大敵乎對曰今大國已扼其喉安能齧人乎契
丹主曰吾非有渝前約也但兵家權謀不得不爾對曰
皇帝以信義救人之急四海之人俱屬耳目奈何一旦
二三其命使大義不終臣竊為皇帝不取也跪於帳前
自旦至暮涕泣爭之契丹主乃從之指帳前石謂徳鈞