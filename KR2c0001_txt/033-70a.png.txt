卒吾不能禁也遂引兵入奉天泚亦隨至官軍出戰不
利泚兵爭門欲入渾瑊與逰瓌血戰竟日門内有草車
數乘瑊使虞候髙固帥甲士以長刀斫賊皆一當百曳
車塞門縱火焚之衆軍乘火擊賊賊乃退會夜泚營扵
城東三里擊柝張火布滿原野使西眀寺僧法堅造攻
具毁佛寺以為梯衝韓逰曰寺材皆乾薪但具火以
待之固侃之𤣥孫也泚自是日來攻城瑊逰等晝夜
力戰幽州兵救襄城者聞泚反突入潼闗歸泚扵奉天