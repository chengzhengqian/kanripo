承訓為河東節度使同平章事以杜慆為義成節度使
上嘉朱邪赤心之功置大同軍於雲州以赤心為節度
使召見留為左金吾上將軍賜姓名李國昌賞賚甚厚
以辛讜為亳州刺史讜在泗州犯圍出迎兵糧徃返凡
十二及除亳州上表言臣之功非杜慆不能成也賜和州刺史崔雍自盡家屬流康州兄弟五人皆遠貶
十一年夏四月徐賊餘黨猶相聚閭里為羣盗散居兖
鄆青齊之間詔徐州觀察使夏侯曈招諭之　　五月