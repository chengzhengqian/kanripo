賛亦不進軍陸贄自咸陽還上言賊泚稽誅保聚宫𫟍
勢窮援絶引日偷生懐光摠仗順之師乘制勝之氣鼓
行芟剪易若摧枯而乃冦奔不追師老不用諸帥每欲
進取懐光輙沮其謀據兹事情殊不可解陛下意在全
䕶委曲聴從觀其所為亦未知感若不别務規略漸思
制持唯以姑息求安終恐變故難測此誠事機危迫之
秋也固不可以尋常容易處之今李晟奏請移軍適遇
臣衘命宣慰懐光偶論此事臣遂汎問所宜懐光乃云