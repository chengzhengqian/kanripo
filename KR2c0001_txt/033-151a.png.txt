蕃扵是始有乆戍之役武后以來承平日乆府兵浸堕
為人所賤百姓恥之至蒸熨手足以避其役又牛仙客
以積財得宰相邉將效之山東戍卒多齎繒帛自隨邉
將誘之寄扵府庫晝則苦役夜縶地牢利其死而没入
其財故自天寳以後山東戍卒還者什無二三其殘虐
如此然未甞有外叛内侮殺帥自擅者誠以顧戀田園
恐累宗族故也自開元之末張說始募長征兵謂之彍
騎其後益為六軍及李林甫為相奏諸軍皆募人為之