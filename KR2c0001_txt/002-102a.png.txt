尉嘉廷尉歐劾奏錯不稱主上徳信欲疏羣臣百姓又
欲以城邑予吳無臣子禮大逆無道錯當要斬父母妻
子同産無少長皆棄市制曰可錯殊不知壬子上使中
尉召錯紿載行市錯衣朝衣斬東市上乃使袁盎與吳
王弟子宗正徳侯通使吳謁者僕射鄧公為校尉上書
言軍事見上上問曰道軍所來聞鼂錯死吳楚罷不鄧
公曰吳為反數十嵗矣發怒削地以誅錯為名其意不
在錯也且臣恐天下之士拑口不敢復言矣上曰何哉