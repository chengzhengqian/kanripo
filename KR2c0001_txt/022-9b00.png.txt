等十餘人於舍人省下肇哭畢引入西廡清河諸王皆
竊言目之肇入省豹等搤殺之下詔暴其罪惡稱肇自
盡自餘親黨悉無所問削除職爵葬以士禮逮昏於厠
門出尸歸其家　魏于忠既居門下又總宿衛遂専朝
政權傾一時　魏尚書裴植自謂人門不後王肅以朝
廷處之不高意常怏怏表請解官隱嵩山世宗不許深
怪之及為尚書志氣驕滿每謂人曰非我須尚書尚書
亦須我每入參議論好面譏毁羣官又表征南將軍田