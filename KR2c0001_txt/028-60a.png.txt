苦於乆役多棄社爾逃歸薛延陀縱兵擊之社爾大敗
走保髙昌其舊兵在者纔萬餘家又畏西突厥之逼遂
帥衆來降敕處其部落於靈州之北留社爾於長安尚
皇妹南陽長公主典屯兵於𫟍内
十三年四月上幸九成宫初突厥突利可汗之弟結社
率從突利入朝厯位中郎將居家無賴怨突利斥之乃
誣告其謀反上由是薄之乆不進秩結社率隂結故部
落得四十餘人謀因晉王治四鼓出宫開門辟仗馳入