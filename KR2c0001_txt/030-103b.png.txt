三品敬暉彦範皆為納言並賜爵郡公李多祚賜爵
遼陽郡王王同皎為右千牛将軍琅邪郡公李湛為右
羽林大将軍趙國公自餘官賞有差張柬之等之討張
易之也殿中監田歸道将千騎宿𤣥武門敬暉遣使就
索千騎歸道先不預謀拒而不與事寧暉欲誅之歸道
以理自陳乃免歸私第帝嘉其忠壮召拜太僕少卿
二月辛亥帝帥百官詣上陽宫門太后起居自是每十
日一徃　甲寅復國號曰唐郊廟社稷陵寝百官旗幟