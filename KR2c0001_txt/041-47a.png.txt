召重誨還　　春二月安重誨至三泉得詔亟歸過鳯
翔朱𢎞昭不内重誨懼馳騎而東　辛丑以樞宻使兼
中書令安重誨為䕶國節度使趙鳯言於上曰重誨陛
下家臣其心終不叛主但以不能周防為人所讒陛下
不察其心重誨死無日矣上以為朋黨不恱　　三月
帝既解安重誨樞務乃召李從珂泣謂曰如重誨意汝
安得復見吾丙寅以從珂為左衛大將軍　䕶國節度
使兼中書令安重誨内不自安表請致仕閏五月庚寅