萬餘口糧十餘萬石張亮帥舟師自東萊渡海襲卑沙
城其城四靣懸絶惟西門可上程名振引兵夜至副緫
管王大度先登五月己巳㧞之獲男女八千口分遣緫
管丘孝忠等曜兵於鴨緑水李世勣進至遼東城下庚
午車駕至遼澤泥淖二百餘里人馬不可通将作大匠
閻立徳布土作橋軍不留行壬申度澤東乙亥髙䴡歩
騎四萬救遼東江夏王道宗将四千騎逆擊之軍中皆
以為衆寡懸絶不若深溝髙壘以俟車駕之至道宗曰