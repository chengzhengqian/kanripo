保蜀漢不失作劉備也丁丑㑹悉請護軍郡守牙門騎
督以上及蜀之故官為太后發哀於蜀朝堂矯太后遺
詔使㑹起兵廢司馬昭皆班示坐上人使下議訖書版
署置更使所親信代領諸軍所請羣官悉閉著益州諸曹
屋中城門宫門皆閉嚴兵圍守衛瓘詐稱疾篤出就外
廨㑹信之無所復憚姜維欲使㑹盡殺北來諸將已因
殺㑹盡坑魏兵復立漢主宻書與劉禪曰願陛下忍數
日之辱臣欲使社稷危而復安日月幽而復明㑹欲從