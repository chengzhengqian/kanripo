為玉山軍使數往省之或告復恭與守信謀反乙酉上
御安喜樓陳兵自衛命天威都將李順節神䇿軍使李
守節將兵攻其第張綰帥家衆拒戰守信引兵助之順
節等不能克丙戌禁軍守含光門俟其開欲出掠兩市
遇劉崇望立馬諭之曰天子親在街東督戰汝曹皆宿
衛之士當於樓前殺賊立功勿貪小利自取惡名衆皆
曰諾遂從崇望而東守信之衆望見兵來遂潰走守信
與復恭挈其族自通化門出趣興元永安都頭權安追