畢部推泥孰莫賀設為可汗泥孰不可統葉護之子咥
力特勒避莫賀咄之禍亡在康居泥孰迎而立之是為
乙毗鉢羅肆葉護可汗與莫賀咄相攻連兵不息俱遣
使來請昏上不許曰汝國方亂君臣未定何得言昏且
諭以各守部分勿復相攻於是西城諸國及敕勒先没
屬西突厥者皆叛之
四年西突厥種落散在伊吾詔以涼州都督李大亮為
西北道安撫大使於磧口貯糧來者賑給使者招慰相