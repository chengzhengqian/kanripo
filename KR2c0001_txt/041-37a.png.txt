詣司使務有名無實者皆廢之分遣諸軍就食近畿以
省饋運除夏秋稅省耗節度防禦等使正至端午降誕
四節聽貢奉毋得歛百姓刺史以下不得貢奉選人先
遭塗毁文書者令三銓止除詐偽餘復舊規　宦官數
百人竄匿山林或落髪為僧至晉陽者七十餘人
詔北都指揮使李從温悉誅之從温帝之姪也　丙子
聽郭崇韜歸葬復朱友謙官爵兩家貨財田宅前籍没
者皆歸之　　秋七月丙子葬光聖神閔孝皇帝于雍