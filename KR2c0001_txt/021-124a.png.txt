然孚譚之孫也將行表陳便宜以為蠕蠕乆來强大昔
在代京常為重備今天祚大魏使彼自亂亡稽首請服
朝廷鳩其散亡禮送令返宜因此時善思逺策昔漢宣
之世呼韓欵塞漢遣董忠韓昌領邉郡士馬送出朔方
因留衛助又光武時亦使中郎將段彬置安集掾史隨
單于所在㕘察動静今宜畧依舊事借其閒地聴其田
牧粗置官屬示相慰撫嚴戒邉兵因令防察使親不至
矯詐踈不容反叛最策之得者也魏人不從　柔然俟