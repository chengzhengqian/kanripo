弱馬令軍前慰勞諸賊見謨莫不遥拜謨先所乗馬安
定别給將士戰敗蜀人得之謂謨遇害莫不悲泣善養
其馬不聽人乗之兒童婦女競投草粟皆言此房公馬
也爾朱世隆聞之捨其罪以為其府長史北道大行臺
楊津以衆少留鄴召募欲自滏口入幷州㑹爾朱兆入
洛津乃散衆輕騎還朝爾朱世隆與兄弟宻謀慮長廣
王母衛氏干預朝政伺其出行遣數十騎如劫盜者於
京巷殺之尋懸牓以千萬錢募賊甲子爾朱兆縊敬宗