殷之意以漢章為行營副使神劒為都指揮使神劒以
師鐸成敗未可知請以所部留髙郵曰一則為公聲援
二則供給糧餉師鐸不悦漢章曰張尚書謀亦善苟終
始同心事㨗之日子女玉帛相與共之今日豈可復相
違師鐸乃許之戊申師鐸漢章發髙郵庚戌詗騎以白
髙駢吕用之匿之　畢師鐸兵奄至廣陵城下城中驚
擾壬子吕用之引麾下勁兵誘以重賞出城力戰師鐸
兵少却用之始得斷橋塞門為守備是日駢登延和閣