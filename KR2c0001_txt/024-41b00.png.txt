二年春二月上聞武陵王紀東下使方士畫版為紀像
親釘支體以厭之又執侯景之俘以報紀初紀之舉兵
皆太子圓照之謀也圓照時鎭巴東執留使者啟紀云
侯景未平宜急進討已聞荆鎭為景所破紀信之趣兵
東下上甚懼與魏書曰子糾親也請君討之太師泰曰
取蜀制梁在兹一舉諸將咸難之大將軍代人尉遲迥
泰之甥也獨以為可克泰問以方畧迥曰蜀與中國隔
絶百有餘年恃其險逺不虞我至若以鐡騎兼行襲之