侯覽復生於今日又曰忠賢無腹心之寄閽寺持廢立
之權陷先君不得正其終致陛下不得正其始又曰威
柄陵夷藩臣跋扈或有不達人臣之節首亂者以安君
為名不究春秋之微稱兵者以逐惡為義則政刑不由
乎天子征伐必自於諸侯又曰陛下何不塞隂邪之路
屛褻狎之臣制侵陵迫脅之心復門户掃除之役戒其
所宜戒憂其所宜憂既不能治於前當治於後既不能
正其始當正其終則可以䖍奉典謨克承丕構矣昔秦