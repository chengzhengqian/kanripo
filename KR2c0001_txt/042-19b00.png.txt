甲騎於相州城下若將攻城狀符彦倫曰此敵將走耳
出甲卒五百陳於城北以待之契丹果引去以天平節
度使張從恩權東京留守庚申振武節度使折從逺擊
契丹圍勝州遂攻朔州帝疾小愈河北相繼告急帝曰
此非安寢之時乃部分諸將為行計　北面副招討使
馬全節等奏據降者言敵衆不多宜乘其散歸種落大
舉徑襲幽州帝以為然徵兵諸道壬戌下詔親征乙丑
帝發大梁　　二月壬辰朔帝至滑州壬申命安審𤦺