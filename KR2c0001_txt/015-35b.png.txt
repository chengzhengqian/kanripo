值可乗之㑹反更逍遥中流不出赴利欲望持乆坐取
全勝若糧廩愆懸情見勢屈必不戰自敗此自然之數
也温以燕降人段思為鄉導悉羅騰與温戰生擒思温
使故趙將李述徇趙魏騰又與虎賁中郎將染于津共
擊斬之温軍奪氣初温使豫州刺史袁真攻譙梁開石
門以通水運真克譙梁而不能開石門水運路塞九月
燕范陽王徳帥騎一萬蘭臺治書侍御史劉當帥騎五
千屯石門豫州刺史李邽帥州兵五千㫁温糧道當佩