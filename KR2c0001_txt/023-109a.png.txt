宋子仙伏兵擊之文皎戰死遷仕遁還敬禮仲禮之弟
也仲禮神情傲狠陵蔑諸將邵陵王綸每日執鞭至門
亦移時弗見由是與綸及臨城公大連深相仇怨大連
又與永安侯確有隙諸軍互相猜阻莫有戰心援軍初
至建康士民扶老攜幼以候之纔過淮即縱兵剽掠由
是士民失望賊中有謀應官軍者聞之亦止　臨賀王
記室呉郡顧野王起兵討侯景二月己丑引兵來至初
臺城之閉也公卿以食為念男女貴賤並出負米得四