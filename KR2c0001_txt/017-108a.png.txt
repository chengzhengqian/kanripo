蒙遜與男成約同祭蘭門山而隂使司馬許咸告業曰
男成欲以取假日為亂若求祭蘭門山臣言驗矣至期
果然業收男成賜死男成曰䝉遜先與臣謀反臣以兄
弟之故隠而不言今以臣在恐部衆不從故約臣祭山
而反誣臣其意欲王之殺臣也乞詐言臣死暴臣罪惡
䝉遜必反臣然後奉王命而討之無不克矣業不聴殺
之蒙遜泣告衆曰男成忠於段王而段王無故枉殺之
諸君能為報仇乎且始者共立段王欲以安衆耳今州