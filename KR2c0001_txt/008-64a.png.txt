不赦且其凶戾無親將士不附大人今為元帥杖國威
以討之上顯忠義下除凶害無不濟也嵩曰違命雖罪
専誅亦有責也不如顯奏其事使朝廷裁之乃上書以
聞帝以讓卓卓亦不奉詔駐兵河東以觀時變何進召
卓使將兵詣京師侍御史鄭泰諫曰董卓彊忍寡義志
欲無猒若借之朝政授以兵柄將恣凶欲必危朝廷明
公以親徳之重據阿衡之權秉意獨斷誅除有罪誠不
宜假卓以為資援也且事留變生殷鑒不逺宜在速决