諸韋馬鞭以上皆斬之立相王以安天下敢有懐兩端
助逆黨者罪及三族羽林之士皆欣然聼命乃送璿等
首於隆基隆基取火視之遂與幽求等出苑南門紹京
帥丁匠二百餘人執斧鋸以從使福順将左萬騎攻𤣥
德門仙鳬将右萬騎攻白獸門約㑹於凌煙閣前即大
譟福順等殺守門将斬闗而入隆基勒兵𤣥武門外三
鼓聞譟聲帥總監及羽林兵而入諸衞兵在太極殿宿
衛梓宫者聞譟聲皆被甲應之韋后惶惑走入飛騎營