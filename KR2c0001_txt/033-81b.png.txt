為然詔懐光直引軍屯便橋與李建徽李晟及神策兵
馬使楊恵元刻期共取長安懐光自以數千里竭誠赴
難破朱泚解重圍而咫尺不得見天子意殊怏怏曰吾
今已為姦臣所排事可知矣遂引兵去至魯店留二日
乃行　淮南節度使陳少逰将兵討李希烈屯盱眙聞
朱泚作亂歸廣陵修塹壘繕甲兵浙江東西節度使韓
滉閉闗梁禁馬牛出境築石頭城穿井近百所繕館第
數十修塢壁起建業抵京峴樓堞相屬以備車駕度江