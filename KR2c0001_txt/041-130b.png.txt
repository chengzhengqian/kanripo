自求多福未為晚也光逺目審𤦺欲殺敬逹審𤦺未忍
髙行周知光逺欲圖敬逹常引壯騎尾而衛之敬逹不
知其故謂人曰行周每踵余後何意也行周乃不敢隨
之諸將每旦集於招討使營甲子髙行周苻彦卿未至
光逺乗其無備斬敬逹首帥諸將上表降於契丹契丹
主素聞諸將名皆慰勞賜以裘㡌因戲之曰汝輩亦大
惡漢不用鹽酪㗖戰馬萬匹光逺等大慙契丹主嘉敬
逹之忠命收𦵏而祭之謂其下及晉諸將曰汝曹為人