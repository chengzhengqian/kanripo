魏邉民及諸蠻更立宛州遣其所署宛州刺史雷豹狼
等襲取魏河南城魏遣平南將軍楊大眼都督諸軍擊
茂辛酉茂戰敗失亡二千餘人大眼進攻河南城茂逃
還大眼追至漢水攻㧞五城魏征虜將軍宇文福冦司
州俘千餘口而去五月辛未太子右衛率張恵紹等侵
魏徐州㧞宿預執城主馬成龍乙亥北徐州刺史昌義
之㧞梁城豫州刺史韋叡遣長史王起等攻小峴未㧞
叡行圍柵魏出數百人陳於門外叡欲擊之諸將皆曰