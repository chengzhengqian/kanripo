水以拒唐兵諸將皆怯世民以精騎陳於北邙魏宣武
陵以望之謂左右曰賊勢窘矣悉衆而出徼幸一戰今
日破之後不敢復出矣命屈突通帥步卒五千渡水撃
之戒通曰兵交則縱煙煙作世民引騎南下身先士卒
與通合勢力戰世民欲知世充陳厚薄與精騎數十衝
之直出其背衆皆披靡殺傷甚衆既而限以長堤與諸
騎相失將軍丘行恭獨從世民世充數騎追及之世民
馬中流矢而斃行恭回騎射追者發無不中追者不敢