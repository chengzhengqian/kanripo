反間欲令公殺副使與廷隠耳再拜而行知祥曰事必
濟矣肇素不知書視之曰璋教我反耳囚其使者然亦
擁衆為自全計璋兵至漢州潘仁嗣與戰于赤水大敗
為璋所擒璋遂克漢州癸未知祥留趙季良髙敬柔守
成都自將兵八千趣漢州至彌牟鎮趙廷隠陳於鎮北
甲申遲明廷隠陳於雞蹤橋義勝定逺都知兵馬使張
公鐸陳於其後俄而璋望西川兵盛退陳於武侯廟下
璋帳下驍卒大譟曰日中曝我輩何為何不速戰璋乃