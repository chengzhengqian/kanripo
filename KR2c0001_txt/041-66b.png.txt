走道及劉朐欲歸李愚曰天子之出吾輩不預謀今太
后在宫吾輩當至中書遣小黄門取太后進止然後歸
第人臣之義也道曰主上失守社稷人臣惟君是奉無
君而入宫城恐非所宜潞王已處處張牓不若歸俟教
令乃歸至天宫寺安從進遣人語之曰潞王倍道而来
且至矣相公宜帥百官至榖水奉迎乃止於侍中召百
官中書舍人盧導至馮道曰俟舍人久矣所急者勸進
文書宜速具草導曰潞王入朝百官班迎可也設有廢