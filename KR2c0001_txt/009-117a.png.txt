儒生俗士豈識時務識時務者在乎俊傑此間自有伏
龍鳯雛備問為誰曰諸葛孔明龎士元也徐庶見備於
新野備噐之庶謂備曰諸葛孔明卧龍也將軍豈願見
之乎備曰君與俱來庶曰此人可就見不可屈致也將
軍宜枉駕顧之備由是詣亮凡三往乃見因屏人曰漢
室傾頽姦臣竊命孤不度德量力欲信大義于天下而
智術淺短遂用猖蹶至于今日然志猶未已君謂計將
安出亮曰今曹操已擁百萬之衆挾天子而令諸侯此