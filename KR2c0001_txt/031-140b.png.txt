是何狗彘孝徳大呼運矛躍馬搏之城上鼓譟五十騎
繼進龍仙矢不及發環走堤上孝徳追及斬首𢹂之以
歸賊衆大駭孝徳本安西胡人也思明有良馬千餘匹
每日出於河南渚浴之循環不休以示多光弼命索軍
中牝馬得五百匹縶其駒於城内俟思明馬至水際盡
出之馬嘶不已思明馬悉浮渡河一時驅之入城思明
怒列戰船數百艘泛火船於前而隨之欲乘流燒浮橋
光弼先貯百尺長竿數百枚以巨木承其根氊裹鐵义