篤郄僧施等恐毅死其黨危乃勸毅請從梁兖州刺史
藩以自副太尉裕偽許之藩自廣陵入朝己卯裕以詔
書罪狀毅云與藩及謝混共謀不軌收藩及混賜死庚
辰詔大赦以前㑹稽内史司馬休之為都督荆雍梁秦
寧益六州諸軍事荆州刺史北徐州刺史劉道憐為兖
青二州刺史鎮京口使豫州刺史諸葛長民監太尉留
府事裕疑長民難獨任乃加劉穆之建武將軍置佐史
配給資力以防之壬午裕帥諸軍發建康參軍王鎮惡