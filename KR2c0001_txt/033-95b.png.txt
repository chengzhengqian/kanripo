忍言獲罪祖宗朕不敢赦其脅從将吏百姓等但官軍
未到京城以前去逆效順并散歸本道本軍者並從赦
例諸軍諸道應赴奉天及進收京城将士並賜名奉天
定難功臣其所加墊陌錢稅間架竹木茶漆𣙜鐡之類
悉宜停罷赦下四方人心大悅及上還長安明年李抱
真入朝為上言山東宣布赦書士卒皆感泣臣見人情
如此知賊不足平也　命兵部員外郎李充為恒冀宣
慰使　朱泚更國號曰漢自稱漢元天皇改元天皇王