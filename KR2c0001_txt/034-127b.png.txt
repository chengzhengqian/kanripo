之議者咸曰夫崛彊之徒吾以良將勁兵為銜策高位
美爵充飽其腸安而不撓外而不拘亦猶豢擾虎狼而
不拂其心則忿氣不萌此大厯貞元所以守邦也亦何
必疾戰焚煎吾民然後以為快也愚曰大厯貞元之間
適以此為禍也當是之時有城數十千百卒夫則朝廷
别待之貸以法度扵是乎闊視大言自樹一家破制削
法角為尊奢天子養威而不問有司守恬而不呵王侯
通爵越録受之覲聘不來几杖扶之逆息虜嗣皇子嬪