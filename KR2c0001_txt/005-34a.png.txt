尊託以為宜子内之後宫茍以私其妻弟聞張美人未
嘗任身就館也且羗胡尚殺首子以盪腸正世况於天
子而近已出之女也此三者皆大事陛下所自見足以
知其餘及他所不見者鳳不可令乆典事宜退使就第
選中賢以代之自鳳之白罷商後遣定陶王也上不能
平及聞章言天子感悟納之謂章曰微京兆尹直言吾
不聞社稷計且唯賢知賢君試為朕求可以自輔者於
是章奏封事薦信都王琅琅琊太守馮野王忠信質直