贈元徳給事中以仲徳為中兵參軍裕止桓謙故營遣
劉鍾據東府庚申裕屯石頭城立留臺百官焚桓温神
主於宣陽門外造晉新主納於太廟遣諸将追𤣥尚書
王嘏帥百官奉迎乗輿誅𤣥宗族在建康者裕使臧熹
入宫收圖書器物封閉府庫有金飾樂器裕問熹卿得
無欲此乎熹正色曰皇上幽逼播越非所将軍首建大
義劬勞王家雖復不肖實無情於樂裕笑曰聊以戲卿
耳熹燾之弟也壬戌𤣥司徒王謐與衆議推裕領楊州