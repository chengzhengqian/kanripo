況長寧以為君子臨事而懼好謀而成蜀為蕞爾之國
而方向大敵所規所圗唯守與戰何可矜已有餘晏然
無戚斯乃禕性之寛簡不防細微卒為降人郭循所害
豈非兆見於彼而禍成於此哉往聞長寧之甄文偉今
覩元遜之逆吕侯二事體同皆足以為世鑒也　恪至
建業見吴主於臥内受詔牀下以大將軍領太子太傅
孫𢎞領少傅詔有司諸事一統於恪惟殺生大事然後
以聞為制羣官百司拜揖之儀各有品序又以㑹稽太