戍以司徙楊震為太尉光禄勲東萊劉熹為司徒大鴻
臚耿寳自候震薦中常侍李閠兄於震曰李常侍國家
所重欲令公辟其兄寳唯傳上意耳震曰如朝廷欲令
三府辟召故宜有尚書敕寳大恨而去執金吾閻顯亦
薦所親於震震又不從司空劉授聞之即辟此二人由
是震益見怨時詔遣使者大為王聖脩第中常侍樊豐
及侍中周廣謝惲等更相扇動輕揺朝廷震上䟽曰臣
伏念方今災害滋甚百姓空虚三邊震擾帑藏匱乏殆