斬威君雅以徇淵部將王康達將千餘人出戰皆死城
中忷懼淵夜遣軍潜出城旦則張旗鳴鼓自他道來如
援軍者突厥終疑之留城外二日大掠而去　李建成
李元吉棄其弟智雲於河東而去吏執智雲送長安殺
之建成元吉遇柴紹於道與之偕行　六月己卯李建
成等至晉陽　劉文静勸李淵與突厥相結資其士馬
以益兵勢淵從之自為手啓卑辭厚禮遺始畢可汗云
欲大舉義兵逺迎主上復與突厥和親如開皇之時若