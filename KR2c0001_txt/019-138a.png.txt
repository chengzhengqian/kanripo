今日正應出涕泣行誅豈得皆稱萬嵗上不恱詔貶誕
姓留氏廣陵城中士民無小大悉命殺之沈慶之請自
五尺以下全之其餘男子皆死女子以為軍賞猶殺三
千餘口長水校尉宗越臨決皆先刳腸抉眼或笞靣鞭
腹苦酒灌創然後斬之越對之欣欣若有所得上聚其
首於石頭南岸為京觀侍中沈懐文諌不聼初誕自知
將敗使黄門吕曇濟與左右素所信者將世子景粹匿
於民間謂曰事若不濟思相全脫如其不免可深埋之