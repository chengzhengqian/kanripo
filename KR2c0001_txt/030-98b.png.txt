從然義激於心雖死不恨太后不恱楊再思恐其忤㫖
遽宣敕令出璟曰聖主在此不煩宰相擅宣敕命太后
乃可其奏遣昌宗詣臺璟庭立而按之事未畢太后遣
中使召昌宗特敕赦之璟歎曰不先擊小子腦裂負此
恨矣太后乃使昌宗詣璟謝璟拒不見左臺中丞桓彦
範右臺中丞東光袁恕已共薦詹事司直陽嶠為御史
楊再思曰嶠不樂搏擊之任如何彦範曰為官擇人豈
必待其所欲所不欲者尤須與之所以長難進之風抑