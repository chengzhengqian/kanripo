色孝恭舉止自若曰此乃公祏授首之徵也飲而盡之
衆皆悅服　九月戊子輔公祏遣其將徐紹宗冦海州
陳政通冦壽陽　冬十一月黄州總管周法明將兵撃
輔公祏張善安據夏口拒之法明屯荆口鎮壬午法明
登戰艦飲酒善安遣刺客數人詐乗漁艓而至見者不
以為虞遂殺法明而去　甲申舒州總管張鎮周等撃
輔公祏將陳當世於猷州之黄沙大破之　十二月癸
卯安撫使李大亮誘張善安執之大亮撃善安於洪州