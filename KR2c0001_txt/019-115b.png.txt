壬子焚淮南岸室屋淮内船舫悉驅民家度水北立子
偉之為皇太子以始興王濬妃父禇湛之為丹陽尹湛
之裕之之兄子也濬為侍中中書監司徒錄尚書六條
事加南平王鑠開府儀同三司以南兖州刺史建平王
宏為江州刺史太尉司馬龎秀之自石頭失衆南犇人
情由是大震以營道侯義綦為湘州刺史檀和之為雍
州刺史癸丑武陵王軍於鵲頭宣城太守王僧達得武
陵王檄未知所從客說之曰方今釁逆滔天古今未有