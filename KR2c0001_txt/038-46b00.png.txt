全忠　　三月朱全忠遣其將李思安張存敬將兵救
魏博屯于内黄癸卯全忠以中軍軍于滑州劉仁恭謂
其子守文曰汝勇十倍於思安當先虜鼠輩後擒紹威
耳乃遣守文及其妹壻單可及將精兵五萬撃思安於
内黄丁未思安使其將袁象先伏兵於清水之右思安
逆戰於繁陽陽不勝而却守文逐之及内黄之北思安
勒兵還戰伏兵發夹撃之幽州兵大敗斬可及殺獲三
萬人守文僅以身免可及幽州驍將號單無敵燕軍失