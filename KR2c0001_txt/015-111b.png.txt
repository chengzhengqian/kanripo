鎮薊賜爵襄城侯其餘將士封賞各有差堅以京兆韋
鍾為魏郡太守彭豹為陽平太守其餘州縣牧守令長
皆因舊而授之以燕常山太守申紹為散騎侍郎使與
散騎侍郎京兆韋儒俱為繡衣使者循行闗東州郡觀
省風俗勸課農桑振恤窮困收葬死亡旌顯節行燕政
有不便於民者皆變除之十二月秦王堅遷慕容暐及
燕后妃王公百官并鮮卑四萬餘户于長安王猛表留
梁琛為主簿領記室督它日猛與僚屬宴語及燕朝使