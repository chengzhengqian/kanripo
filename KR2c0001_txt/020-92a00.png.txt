兄子天賜女壻張平虜斬之向旦攸之帥衆過江至魯
山軍遂大散諸將皆走臧寅曰幸其成而棄其敗吾不
忍為也乃投水死攸之猶有數十騎自隨宣令軍中曰
荆州城中大有錢可相與還取以為資糧郢城未有追
軍而散軍畏蠻抄更相聚結可二萬人隨攸之還江陵
張敬兒既斬攸之使者即勒兵偵攸之下遂襲江陵攸
之使子元琰與兼長史江乂别駕傳宣共守江陵城敬
兒至沙橋觀望未進城中夜聞鶴唳謂為軍來又宣闗