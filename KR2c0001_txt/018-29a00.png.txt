氏病臨卒以金刀授超曰汝得東歸當以此刀還汝叔
也呼延平又以超母子犇涼及吕隆降秦超随涼州民
徙長安平卒段氏為超娶其女為婦超恐為秦人所錄
乃陽狂行乞秦人賤之惟東平公紹見而異之言於秦
王興曰慕容超姿幹瓌偉殆非真狂願微加官爵以縻
之興召見與語超故為謬對或問而不答興謂紹曰諺
云妍皮不裹癡骨徒妄語耳乃罷遣之備徳聞納有遺
腹子在秦遣濟隂人呉辯徃視之辯因鄉人宗正謙賣