東地入齊南地入韓魏則君之所得民無幾何人矣不
如因而割之無以為武安君功也應侯言於秦王曰秦
兵勞請許韓趙之割地以和且休士卒王聽之割韓垣
雍趙六城以和正月皆罷兵武安君由是與應侯有隙
趙王将使趙郝約事於秦割六縣虞卿謂趙王曰秦之
攻王也倦而歸乎王以其力尚能雅愛王而弗攻乎王
曰秦不遺餘力矣必以倦而歸也虞卿曰秦以其力攻
其所不能取倦而歸王又以其力之所不能取以送之