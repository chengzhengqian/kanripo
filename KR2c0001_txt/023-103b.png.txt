王正表乃於歐陽立柵以斷援軍帥衆一萬聲言入援
實欲襲廣陵宻書誘廣陵令劉詢使燒城為應詢以告
南兖州刺史南康王㑹理十二月㑹理使詢帥歩騎千
人夜襲正表大破之正表走還鍾離詢收其兵糧歸就
㑹理與之入援癸巳侍中都官尚書羊侃卒城中益懼
侯景大造攻具陳於闕前大車髙數丈一車二十輪丁
酉復進攻城以蝦蟇車運土填塹湘東王繹遣世子方
等將歩騎一萬入援建康庚子發公安繹又遣竟陵太