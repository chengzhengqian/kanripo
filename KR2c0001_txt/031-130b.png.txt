朝丙辰以郭子儀為中書令光弼為侍中丁巳子儀詣
行營　囘紇遣其臣骨啜特勒及帝徳將驍騎三千助
討安慶緒上命朔方左武鋒使僕固懷恩領之　安慶
緒之初至鄴也雖枝黨離析猶據七郡六十餘城甲兵
資糧豐備慶緒不親政事專以繕臺沼樓船酣飲為事
其大臣高尚張通儒等爭權不叶無復綱紀蔡希徳有
才畧部兵精鋭而性剛好直言通儒譖而殺之麾下數
千人皆逃散諸將怨怒不為用以崔乾祐為天下兵馬