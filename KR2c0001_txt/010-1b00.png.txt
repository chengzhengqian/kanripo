雖弱足以自守今暴師於蜀漢轉運於萬里欲使戰克
攻取舉不失利此孫吳所難也議者見曹操失利於赤
壁謂其力屈無復逺念今操三分天下已有其二將欲
飲馬於滄海觀兵於吳㑹何肯守此坐須老乎而同盟
無故自相攻伐借樞於操使敵承其隙非長計也且備
與璋託為宗室冀憑英靈以匡漢朝今璋得罪於左右
備獨悚懼非所敢聞願加寛貸權不聼遣孫瑜率水軍
住夏口備不聼軍過謂瑜曰汝欲取蜀吾當被髪入山