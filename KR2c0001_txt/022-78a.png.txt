渾之意也榮大悦語自日中至夜半乃出自是每參軍
謀幷州刺史元天穆孤之五世孫也與榮善榮兄事之
榮常與天穆及帳下都督賀拔岳宻謀欲舉兵入洛内
誅嬖倖外清羣盜二人皆勸成之榮上書以山東羣盜
方熾冀定覆沒官軍屢敗請遣精騎三千東援相州太
后疑之報以念生梟戮寶寅就擒醜奴請降關隴已定
費穆大破羣蠻絳蜀漸平又北海王顥帥衆二萬出鎮
相州不須出兵榮復上書以為賊勢雖衰官軍屢敗人