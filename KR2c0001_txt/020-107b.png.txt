民遷洛者復租賦三年二年夏五月魏主欲變北俗引
見羣臣謂曰卿等欲朕逺追商周為欲不及漢晉邪咸
陽王禧對曰羣臣願陛下度越前王耳帝曰然則當變
風易俗當因循守故邪對曰願聖政日新帝曰為止於
一身為欲傳之子孫邪對曰願傳之百世帝曰然則必
當改作卿等不得違也對曰上令下從其誰敢違帝曰
夫名不正言不順則禮樂不可興今欲斷諸北語一從
正音其年三十已上習性已乆不容可猝革三十已下