族儉黨七百餘人繫獄侍御史杜友治之惟誅首事者
十人餘皆奏免之　吴孫峻聞諸葛誕已據夀春乃引
兵還以文欽為都護鎮北大將軍幽州牧
甘露元年秋九月吴孫峻卒孫綝輔政
甘露二年夏四月征東大將軍諸葛誕素與夏侯𤣥鄧
颺等友善𤣥等死王凌毌丘儉相繼誅滅誕内不自安
乃傾帑藏振施曲赦有罪以收衆心畜飬揚州輕俠數
千人以為死士因吴人欲向徐堨請十萬衆以守夀春