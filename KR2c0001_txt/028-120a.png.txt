于海西至焉耆南盡林邑北抵大漠皆為州縣凡東西
九千五百一十里南北一萬一百一十八里侯君集之
討髙昌也遣使約焉耆與之合勢焉耆喜聽命及髙昌
王破焉耆王詣軍門謁見君集且言焉耆三城先為髙
昌所奪君集奏并髙昌所掠焉耆民悉歸之　冬十二
月丁酉侯君集獻俘于觀徳殿行飲至禮大酺三日尋
以智盛為左武衛將軍金城郡公上得髙昌樂工以付
太常增九部樂為十部君集之破髙昌也私取其珍寳