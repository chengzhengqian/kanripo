白請考奸詐辭果服遂逮更生繫獄免為庶人㑹望之
子散騎中郎伋亦上書訟望之前事事下有司復奏望
之前所坐明白無譖訴者而教子上書稱引亡辜之詩
失大臣體不敬請逮捕𢎞恭石顯等知望之素髙節不
詘辱建白望之前幸得不坐復賜爵邑不悔過服罪深
懷怨望教子上書歸非於上自以託師傅終必不坐非
頗屈望之於牢獄塞其快怏心則聖朝無以施恩厚上
曰蕭太傅素剛安肯就吏顯等曰人命至重望之所坐