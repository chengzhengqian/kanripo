不利於公宜燒雲龍門以脅之索造事者首開萬春門
引東宫及外營兵擁皇太子入宫取姦人殿内振懼必
斬送之不然無以免難駿素怯懦不決乃曰雲龍門魏
明帝所造功費甚大奈何燒之侍中傅祗白駿請與尚
書武茂入宫觀察時勢因謂羣僚曰宫中不宜空遂揖
而下階衆皆走茂猶坐祗顧曰君非天子臣邪今内外
隔絶不知國家所在何得安坐茂乃驚起駿黨左軍將
軍劉豫陳兵在門遇右軍將軍裴頠問太傅所在頠紿