洪客竟不出莫知所之　王世充韋霽王辯及河内通
守孟善誼河陽郡尉獨孤武都各帥所領㑹東都唯王
隆後期不至己未越王侗使虎賁郎將劉長恭等帥留
守兵龎玉等帥偃師兵與世充等合十餘萬衆撃李宻
於洛口與宻夾洛水相守煬帝詔諸軍皆受世充節度
帝遣攝江都郡丞馮慈明向東都為宻所獲宻素聞其
名延坐勞問禮意甚厚因謂曰隋祚已盡公能與孤共
立大功乎慈明曰公家歴事先朝榮禄兼備不能善守