以髙藏政非己出赦以為司平太常伯貟外同正以泉
男産為司宰少卿僧信誠為銀青光禄大夫泉男生為
右衛大將軍李勣以下封賞有差泉男建流黔州扶餘
豐流嶺南分髙麗五部百七十六城六十九萬餘户為
九都督府四十二州百縣置安東都䕶府於平壤以統
之擢其酋帥有功者為都督刺史縣令與華人參理以
右威衛大將軍薛仁貴檢校安東都護總兵二萬人以
鎮撫之丁卯上祀南郊告平髙麗以李勣為亞獻己巳