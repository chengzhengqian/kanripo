上元元年夏六月甲申興王佋薨佋張后長子也幼曰
定王侗張后以故數欲危太子太子常以恭遜取容㑹
佋薨侗尚幼太子位遂定　上皇愛興慶宫自蜀歸即
居之上時自夾城往起居上皇亦間至大明宫左龍武
大將軍陳𤣥禮内侍監高力士乆侍衛上皇又命玉真
公主如仙媛内侍王承恩魏悦及梨園弟子常娯侍左
右上皇多御長慶樓父老過者往往瞻拜呼萬歳上皇
常於樓下置酒食賜之又嘗召將軍郭英乂等上樓賜