十餘萬為契胡陵暴皆不聊生大小二十六反誅夷者
半猶謀亂不止兆患之問計於歡歡曰六鎮反殘不可
盡殺宜選王腹心使統之有犯者罪其帥則所罪者寡
矣兆曰善誰可使者賀拔允時在坐請使歡領之歡拳
敺其口折一齒曰平生天柱時奴輩伏處分如鷹犬今
日天下事取舍在王而阿鞠泥敢僣易妄言請殺之兆
以歡為誠遂以其衆委焉歡以兆醉恐醒而悔之遂出
宣言受委統州鎮兵可集汾東受號令乃建牙陽曲川