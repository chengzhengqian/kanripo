文鴦從弟末柸部衆五萬攻勒於襄國疾陸眷屯於渚
陽勒遣諸將出戰皆為疾陸眷所敗疾陸眷大造攻具
將攻城勒衆甚懼勒召將佐謀之曰今城塹未固糧儲
不多彼衆我寡外無救援吾欲悉衆與之決戰何如諸
將皆曰不如堅守以疲敵待其退而擊之張賔孔萇曰
鮮卑之種段氏最為勇悍而末柸尢甚其銳卒皆在末
柸所今聞疾陸眷刻曰攻北城其大衆逺來戰鬬連日
謂我孤弱不敢出戰意必懈惰宜且勿出示之以怯鑿