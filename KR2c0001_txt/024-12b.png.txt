得復爭之且水潦方降不如班師弗從陳霸先命别將
徐度引兵助秦郡固守齊衆七萬攻之甚急王僧辯使
左衛將軍杜崱救之霸先亦自歐陽來㑹與元建大戰
於士林大破之斬首萬餘級生擒千餘人元建收餘衆
北遁猶以通好不窮追也　六月立安南侯方矩為王
太子　齊政煩賦重江北之民不樂屬齊其豪傑數請
兵於王僧辯僧辯以與齊通好皆不許　秋七月廣陵僑
人朱盛等潜聚黨數千人謀襲殺齊刺史温仲邕遣使