西據洮水之西極于白蘭地方數千里鮮卑謂兄為阿
干廆追思之為之作阿干之歌吐谷渾有子六十人長
子吐延嗣吐延長大有勇力羗胡皆畏之
成帝咸和四年　河南王吐延雄勇多猜忌羌酋姜聰刺之
吐延不抽劍召其將紇扢埿使輔其子葉延保于白蘭抽劍
而死葉延孝而好學以為禮公孫之子得以王父字為氏
乃自號其國曰吐谷渾
穆帝永和七年　吐谷渾葉延卒子辟奚立