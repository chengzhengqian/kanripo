國之人不知其勢阻而入其地雖百不當其一得其地
不可郡縣也攻之不可暴取也以地圖察其山川要塞
相去不過寸數而間獨數百千里阻險林叢弗能盡著
視之若易行之甚難天下頼宗廟之靈方内大寜戴白
之老不見兵革民得夫婦相守父子相保陛下之徳也
越人名為藩臣貢酎之奉不輸大内一卒之用不給上
事自相攻擊而陛下發兵救之是反以中國而勞蠻夷
也且越人愚戅輕薄負約反覆其不用天子之法度非