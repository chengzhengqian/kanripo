卿五郎璟曰以官言之正當為卿足下非張卿家奴何
郎之有舉坐悚惕時自武三思以下皆謹事易之兄弟
璟獨不為之禮諸張積怒常欲中傷之太后知之故得
免丁未以左武衛大將軍武攸宜充西京留守
四年春正月丁未毁三陽宫以其材作興泰宫於萬安
山二宫皆武三思建議為之請太后每歳臨幸功費甚
廣百姓苦之左拾遺盧藏用上疏以為左右近臣多以
順意為忠朝廷具僚皆以犯忤為戒致陛下不知百姓