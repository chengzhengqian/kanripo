出迎悉誅之何如紹宗曰太后荒淫失道嬖倖弄權殽
亂四海故明公興義兵以清朝廷今無故殱夷多士不
分忠佞恐大失天下之望非長䇿也榮不聽乃請帝循
河西至淘渚引百官於行宫西北云欲祭天百官既集
列胡騎圍之責以天下喪亂肅宗暴崩皆由朝臣貪虐
不能匡弼因縱兵殺之自丞相高陽王雍司空元欽儀
同三司義陽王略以下死者二千餘人前黄門郎王遵
業兄弟居父喪其母敬宗之從母也相帥出迎俱死遵