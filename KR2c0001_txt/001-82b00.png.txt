遣徐市發童男女數千人入海求之船交海中皆以風
為解曰未能至望見之焉始皇還過彭城齋戒禱祠欲
出周鼎泗水使千人没水求之弗得乃西南渡淮水之
衡山南郡浮江至湘山祠逢大風幾不能渡上問博士
曰湘君何神對曰聞之堯女舜之妻葬此始皇大怒使
刑徒三千人皆伐湘山樹赭其山遂自南郡由武關歸
　初韓人張良其父祖以上五世相韓及韓亡良散千
金之産欲為韓報仇