其謀不供具攜印及吏卒犇武功注知訓已敗復還鳳
翔仇士良等使人齎密敕授鳳翔監軍張仲清令取注
仲清徨惑不知所為押牙李叔和説仲清曰叔和為公
以好召注屏其從兵於坐取之事立定矣仲清從之伏
甲以待注注恃其兵衛遂詣仲清叔和稍引其從兵享
之於外注獨與數人入既啜茶叔和抽刀斬注因閉外
門悉誅其親兵乃出密敕宣示將士遂滅注家并殺副
使錢可復節度判官盧簡能觀察判官蕭傑掌書記盧