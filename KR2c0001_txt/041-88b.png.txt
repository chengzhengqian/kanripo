之其得脱歸國者不過數十人自是契丹沮氣不敢輕
犯塞　初莊宗徇地河北獲小兒畜之宫中及長賜姓
名曰李繼陶帝即位縱遣之王都得之使衣黄袍坐堞
間謂王晏球曰此莊宗皇子也已即帝位公受先朝厚
恩曾不念乎晏球曰公作此小數竟何益吾今教公二
䇿不悉衆決戰則束手岀降耳自餘無以求生也
閏月戊申趙徳鈞獻契丹俘特哩衮等諸將皆請誅之帝
曰此曹皆敵中驍將殺之則敵絶望不若存之以紓邊