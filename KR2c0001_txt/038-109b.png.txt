不曲盡義理然後取之欲為王創萬代之業耳全忠叱
曰奴果反矣𤣥暉惶遽辭歸與璨議行九錫時天子將
郊祀百官既習儀裴迪自大梁還言全忠怒曰柳璨蔣
𤣥暉等欲延唐祚乃郊天也璨等懼庚午敕改用来年
正月上辛　柳璨蔣𤣥暉等議加朱全忠九錫朝士多
竊懐憤悒禮部尚書蘇循獨揚言曰梁王功業顯大厯
數有歸朝廷速宜揖讓朝士無敢違者辛巳以全忠為
相國總百揆以宣武宣義天平護國天雄武順佑國河