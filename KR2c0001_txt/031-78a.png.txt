須臾聚至數千人太子不可曰至尊逺冒險阻吾豈忍
朝夕離左右且吾尚未面辭當還白至尊更稟進止涕
泣跋馬欲西建寧王倓與李輔國執鞚諫曰逆胡犯闕
四海分崩不因人情何以興復今殿下從至尊入蜀若
賊兵燒絶棧道則中原之地拱手授賊矣人情既離不
可復合雖欲復至此其可得乎不如收西北守邊之兵
召郭李於河北與之倂力東討逆賊克復二京削平四
海使社稷危而復安宗廟毁而更存掃除宫禁以迎至