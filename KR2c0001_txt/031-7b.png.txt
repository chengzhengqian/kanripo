三載冬十二月户部尚書裴寬素為上所重李林甫恐
其入相忌之刑部尚書裴敦復擊海賊還受請託廣序
軍功寬微奏其事林甫以告敦復敦復言寬亦嘗以親
故屬敦復林甫曰君速奏之勿後於人敦復乃以五百
金賂女官楊太真之姊使言於上甲午寬坐貶睢陽太
守　初上自東都還李林甫知上厭巡幸乃與牛仙客
謀増近道粟賦及和糴以實闗中數年蓄積稍豐上從
容謂高力士曰朕不出長安近十年天下無事朕欲高