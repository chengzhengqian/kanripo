兵於金沙谷擒其將李彦巢等乗勝趣秦州興州刺史
王宗鐸克階州降其刺史李彦安甲戌王宗綰克成州
擒其刺史李彦徳蜀軍至上染坊秦州節度使李繼崇
遣其子彦秀奉牌印迎降宗綘入秦州表排陳使王宗
儔為留後劉知俊攻霍彦威於邠州半歳不克聞秦州
降蜀知俊妻子皆遷成都知俊解圍還鳯翔終懼及禍
夜帥親兵七十人斬關而出庚辰犇于蜀軍王宗綰自
河池兩當進兵會王宗瑶攻鳯州癸未克之　蜀置武