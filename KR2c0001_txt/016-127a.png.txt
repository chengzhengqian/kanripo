慶宇文拔帥壮丁數百來赴盛拜拔為大宗正辛亥告
於太廟令曰賴五祖之休文武之力宗廟社稷幽而復
顯不獨孤以𦕈𦕈之身免不同天之責凡在臣民皆得
明目當世因大赦改元汗平盛謙不敢稱尊號以長樂
王攝行統制諸王皆降稱公以東陽公根為尚書左僕
射衛倫陽璆魯恭王騰為尚書恱真為侍中陽哲為中
書監張通為中領軍自餘文武各復舊位改諡寶曰惠
閔皇帝廟號烈宗羣臣固請上尊號盛不許　八月燕