小咸取决焉義恭與顔師伯但守空名而已蔡興宗自
以職管銓衡每至上朝輒為義恭陳登賢進士之意又
箴規得失愽論朝政義恭性恇撓阿順灋興恒慮失㫖
聞興宗言輒戰懼無荅興宗每奏選事灋興尚之等輒
㸃定回換僅有在者興宗於朝堂謂義恭師伯曰主上
諒闇不親萬機而選舉密事多被刪改復非公筆亦不
知是何天子意數與義恭等争選事往復論執義恭灋
興皆惡之左遷興宗新昌太守既而以其人望復留之