人郊迎其弟輕往虚返徒損國威自非廣加兵衆無以
送其入北二月魏人使舊甞奉使柔然者牒云具仁往
諭婆羅門使迎阿那瓌　夏四月魏牒云具仁至柔然
婆羅門殊驕慢無遜避心責具仁禮敬具仁不屈婆羅
門乃遣大臣丘升頭等將兵二千隨具仁迎阿那瓌五
月具仁還鎮具道其狀阿那瓌懼不敢進上表請還洛
陽　初髙車王彌俄突死其衆悉歸嚈噠後數年嚈噠
遣彌俄突弟伊匐帥餘衆還國伊匐擊柔然可汗婆羅