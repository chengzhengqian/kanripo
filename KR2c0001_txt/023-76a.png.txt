康欲安其意受之而厚答其書保無異也乙酉以紹宗
為東南道行臺與岳樂偕行初景聞韓軌來曰噉猪腸
兒何能為聞髙岳來曰兵精人凡諸將無不為所輕者
及聞紹宗來叩鞍有懼色曰誰教鮮卑兒解遣紹宗來
若然髙王定未死耶澄以廷尉卿杜弼為軍司攝行臺事澄臨發問以政事之要可為戒者使録一二條弼請
口陳之曰天下大務莫過賞罰賞一人使天下之人喜
罰一人使天下之人懼茍二事不失自然盡美澄大悦