寧太守黄天賜與益宗戰於赤亭天賜敗績
梁武帝天監元年春二月辛丑殺齊邵陵王寳収晉熈
王寳嵩桂陽王寳貞梁王將殺齊諸王防守猶未急鄱
陽王寳寅家閹人顔文智與左右麻拱等宻謀穿牆夜
出寳寅具小船於江岸著烏布襦腰繫千許錢潜赴江
側躡屩徒步足無完膚防守者至明追之寳寅詐為釣
者隨流上下十餘里追者不疑待散乃度西岸投民華
文榮家文榮與其族人天龍恵連棄家將寳寅遁匿山