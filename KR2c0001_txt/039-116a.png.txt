以宋齊丘為謀主先是吳有丁口錢又計畝輸錢錢重
物輕民甚苦之齊丘説知誥以為錢非耕桑所得今使
民輸錢是教民棄本逐末也請蠲丁口錢自餘稅悉輸
穀帛紬絹匹直千錢者當稅三千或曰如此縣官嵗失
錢億萬計齊丘曰安有民富而國家貧者邪知誥從之
由是江淮間曠土盡闢桑柘滿野國以富彊知誥欲進
用齊丘而徐温惡之以為殿直軍判官知誥每夜引齊
丘於水亭屏語常至夜分或居髙堂悉去屏障獨置大