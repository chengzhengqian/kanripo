數月之間朝廷差治　初高祖割北邊之地以賂契丹
由是府州刺史折從逺亦北屬契丹欲盡徙河西之民
以實遼東州人大恐從逺因保險拒之及帝與契丹絶
遣使諭從逺使攻契丹從逺引兵深入抜十餘寨戊午
以從逺為府州團練使從逺雲州人也　　秋八月辛
丑朔以河東節度使劉知逺為北面行營都統順國節
度使杜威為都招討使督十三節度以備契丹桑維翰
兩秉朝政出楊光逺景延廣於外至是一制指揮節度