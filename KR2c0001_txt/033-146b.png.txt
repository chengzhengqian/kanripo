萬方臣父言汝小子何知主上無信吾非貪富貴也直
畏死耳汝豈可䧟吾入死地邪及李泌赴陜上謂之曰
朕所以再三欲全懐光者誠惜璀也卿至陜試為朕招
之對曰陛下未幸梁洋懐光猶可降也今則不然豈有
人臣迫逐其君而可復立扵其朝乎縱彼顔厚無慙陛
下每視朝何心見之臣得入陜借使懐光請降臣不敢
受况招之乎李璀固賢者必與父俱死矣若其不死則
亦無足貴也及懐光死璀先刃其二弟乃自殺朔方将