年月日送户部牛侍郎錢千萬不納上大喜以示左右
曰果然吾不繆知人三月壬戌以僧孺為中書侍郎同
平章事時僧孺與李德裕皆有入相之望德裕出為浙
西觀察使八年不遷以為李逢吉排己引僧孺為相由
是牛李之怨愈深　李逢吉為相内結知樞密王守澄
勢傾朝野惟翰林學士李紳每承顧問常排抑之擬狀
至内庭紳多所臧否逢吉患之而上待遇方厚不能遠
也㑹御史中丞缺逢吉薦紳清直宜居風憲之地上以