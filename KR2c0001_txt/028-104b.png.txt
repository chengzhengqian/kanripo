奏追忠節入朝宿衛忠節行至播仙城經略使右威衛
將軍周以悌説之曰國家不愛髙官顯爵以待君者以
君有部落之衆故也今脱身入朝一老胡耳豈惟不保
寵祿死生亦制於人手方今宰相宗楚客紀處納用事
不若厚賂二公請留不行發安西兵及引吐蕃以擊娑
葛求阿史那獻為可汗以招十姓使郭䖍瓘發拔汗那
兵以自助既不失部落又得報仇比於入朝豈可同日
語哉郭䖍瓘者厯城人時為西邊將忠節然其言遣間