矣上問其故對曰靖獨教臣以粗而匿其精以是知之
上以問靖靖對曰此君集欲反耳今諸夏已定臣之所
教足以制四夷而君集固求盡臣之術非反而何江夏
王道宗嘗從容言於上曰君集志大而智小自負微功
恥在房𤣥齡李靖之下雖為吏部尚書未滿其志以臣
觀之必將為亂上曰君集材器亦何施不可朕豈惜重
位但次第未至耳豈可億度妄生猜貳耶及君集反誅
上乃謝道宗曰果如卿言李安儼父年九十餘上愍之