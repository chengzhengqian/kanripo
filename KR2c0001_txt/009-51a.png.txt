書數操罪惡連及家世極其醜詆及袁氏敗琳歸操操
曰卿昔為本初移書但可罪狀孤身何乃上及父祖耶
琳謝罪操釋之使與陳留阮瑀俱管記室先是漁陽王
松據涿郡郡人劉放説松以地歸操辟放參司空軍事
袁熈為其將焦觸張南所攻與尚俱犇遼西烏桓觸自
號幽州刺史驅率諸郡大守令長背袁向曹陳兵數萬
殺白馬而盟令曰敢違者斬衆莫敢仰視各以次㰱别
駕代郡韓珩曰吾受袁公父子厚恩今其破亡智不能