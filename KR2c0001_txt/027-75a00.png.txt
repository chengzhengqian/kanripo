趣洺州淮安王神通帥諸軍退保相州己亥建德兵至
洺州城下　丁未竇建德䧟洺州總管袁子幹降之乙
卯引兵趣相州淮安王神通聞之帥諸軍就李世勣於
黎陽　己巳竇建德陷相州殺刺史吕珉　淮安王神
通使慰撫使張道源鎮趙州庚寅竇建德陷趙州執總
管張志昻及道源建德以二人及邢州刺史陳君賓不
早下欲殺之國子祭酒凌敬諫曰人臣各為其主用彼
堅守不下乃忠臣也今大王殺之何以勵羣下乎建德