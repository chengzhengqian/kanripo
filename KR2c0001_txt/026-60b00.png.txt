山谷間結草為營而居之　以衞尉少卿李淵為山西
河東撫慰大使承制黜陟選補郡縣文武官仍發河東
兵討捕羣盜淵行至龍門擊賊帥毋端兒破之　秋八
月乙丑帝巡北塞　突厥始畢帥騎數十萬謀襲乘輿
事見太宗/平突厥　九月丁未車駕還至太原蘇威言於帝曰
今盜賊不息士馬疲弊願陛下亟還西京深根固本為
社稷計帝初然之宇文述曰從官妻子多在東都宜便
道向洛陽自潼關而入帝從之　冬十月壬戌帝至東