張禄秦謁者王稽使於魏范睢夜見王稽稽潛載與俱
歸薦之於王王見之於離宫睢佯為不知永巷而入其
中王來而宦者怒逐之曰王至范睢謬曰秦安得王秦
獨有太后穰侯耳王微聞其言乃屏左右跽而請曰先
生何以幸教寡人對曰唯唯如是者三王曰先王卒不
幸教寡人邪范睢曰非敢然也臣羇旅之臣也交疎於
王而所願陳者皆匡君之事處人骨肉之間願効愚忠
而未知王之心也此所以王三問而不敢對者也臣知