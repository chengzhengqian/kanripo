兵叡笑曰賊至城下方求益兵將何所及且吾求益兵
彼亦益兵兵貴用竒豈在衆也遂擊靈𦙍破之叡使軍
主王懐静築城於岸以守堰魏攻㧞之城中千餘人皆
沒魏人乘勝至堤下兵勢甚盛諸將欲退還漅湖或欲
保三义叡怒曰寧有此邪命取繖扇麾幢樹之堤下示
無動志魏人來鑿堤叡親與之争魏兵却因築壘於堤
以自固叡起鬭艦髙與合肥城等四面臨之城中人皆
哭守將杜元倫登城督戰中弩死辛巳城潰俘斬萬餘