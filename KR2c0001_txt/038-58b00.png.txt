温王珂變灋如麻一朝降賊中山城非不峻蔡上兵非
不多前事甚明可以為戒且霸國無貧主彊將無弱兵
伏願大王崇徳愛人去奢省役設險固境訓兵務農定
亂者選武臣制理者選文吏錢榖有司刑灋有律誅賞
由我則下無威福之弊近宻多正則人無譖謗之憂順
天時而絶欺誣敬鬼神而禁滛祀則不求富而國富不
求安而自安外破元凶内康疲俗名髙五霸道冠八元
至於索閭閻定間架增麴蘖檢田疇開國建邦恐未為