以左衛中郎將王文度為熊津都督撫其餘衆文度濟
海而卒百濟僧道琛故將福信聚衆據周留城迎故王
子豐於倭國而立之引兵圍仁願於府城詔起劉仁軌
檢校帯方州刺史將王文度之衆便道發新羅兵以救
仁願仁軌喜曰天將富貴此翁矣於州司請唐歴及廟
諱而行曰吾欲掃平東夷頒大唐正朔於海表仁軌御
軍嚴整轉闘而威所向皆平百濟立兩柵於熊津江口
仁軌與新羅兵合擊破之殺溺死者萬餘人道琛等乃