生家在江北與其徒先潰走子一收餘衆歩還建康子
一子四之兄也太子見事急戎服入見上稟受方畧上
曰此自汝事何更問為内外軍事悉以付汝太子乃停中
書省指授軍事物情惶駭莫有應募者朝廷猶不知臨
賀王正徳之情命正徳屯朱雀門寧國公大臨屯新亭
大府卿韋黯屯六門繕脩宫城為受敵之備大臨大器
之弟也己酉景至慈湖建康大駭御街人更相劫掠不
復通行赦東西冶尚方錢署及建康繫囚以揚州刺史