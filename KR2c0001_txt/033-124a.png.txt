懐怨乘躡欲待之合勢則苦其失信稽延戎若未歸寇
終不滅又曰将帥意陛下不見信任且患蕃戎之奪其
功士卒恐陛下不恤舊勞而畏蕃戎之専其利賊黨懼
蕃戎之勝不死則悉遺之禽百姓畏蕃戎之來有財必
盡為所掠是以順扵王化者其心不得不怠䧟扵寇境
者其勢不得不堅又曰今懐光别保蒲絳吐蕃逺避封
疆形勢既分腹背無患瑊晟諸帥才力得伸又曰但願
陛下慎扵撫接勤扵砥礪中興大業旬月可期不宜尚