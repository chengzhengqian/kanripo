日間衆至數萬城中亦築土山以應之太子宣城王以
下皆親負土執畚鍤於山上起芙蓉層樓髙四丈飾以錦
罽募敢死士二千人厚衣袍鎧謂之僧騰客分配二山
晝夜交戰不息㑹大雨城内土山崩賊乗之垂入苦戰
不能禁羊侃令多擲火為火城以斷其路徐於内築城
賊不能進景募人奴降者悉免為良得朱异奴以為儀
同三司异家資産悉與之奴乗良馬衣錦袍於城下仰
詬异曰汝五十年仕宦方得中領軍我始事侯王已為