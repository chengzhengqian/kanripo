郁所誘本利貨財而來非能救鎮州之急難也王新破
梁兵威振夷夏契丹聞王至心沮氣索茍挫其前鋒遁
走必矣李嗣昭自潞州至亦曰今彊敵在前吾有進無
退不可輕動以揺人心晉王曰帝王之興自有天命契
丹其如我何吾以數萬之衆平定山東今遇此小敵而
避之何面目以臨四海乃自帥鐵騎五千先進至新城
北半出桑林契丹萬餘騎見之驚走晉王分軍為二逐
之行數十里獲契丹主之子時沙河橋狭冰薄契丹䧟