天子方蒙塵扵外聞魏愽使至必喜官爵旋踵而至矣
緒從之遣使奉表詣行在城守以俟命　上之發奉天
也韓逰瓌帥其麾下八百餘人還邠州李懐光以李晟
軍浸盛惡之欲引軍自咸陽襲東渭橋三令其衆衆不
應竊相謂曰若與我曹擊朱泚惟力是視若欲反我曹
有死不能從也懐光知衆不可彊問計扵賔佐節度廵
官良郷李景略曰取長安殺朱泚散軍還諸道單騎詣
行在如此臣節亦未虧功名猶可保也頓首懇請至于