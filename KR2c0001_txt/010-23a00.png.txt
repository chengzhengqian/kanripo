尚皆卒達心不自安諸葛亮聞而誘之達數與通書隂
許歸蜀達與魏興太守申儀有隙儀密表告之達聞之
惶懼欲舉兵叛司馬懿以書慰解之達猶豫未决懿乃
潜軍進討諸將言達與吳漢交通宜觀望而後動懿曰
達無信義此其相疑之時也當及其未定促决之乃倍
道兼行八日到其城下吳漢各遣偏將向西城安橋木
闌塞以救達懿分諸將以距之初達與亮書曰宛去洛
八百里去吾一千二百里聞吾舉事當表上天子比相