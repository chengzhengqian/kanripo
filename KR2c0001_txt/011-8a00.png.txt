三年秋八月大將軍姜維將出軍右車騎將軍廖化曰
兵不戢必自焚伯約之謂也智不出敵而力少於冦用
之無厭將何以存　冬十月維入冦洮陽鄧艾與戰於
侯和破之維退住沓中初維以羈旅依漢身受重任興
兵累年功績不立黄皓用事於中與右大將軍閻宇親
善隂欲廢維樹宇維知之言於漢主曰皓姦巧専恣將
敗國家請殺之漢主曰皓趨走小臣耳往董允毎齒
吾常恨之君何足介意維見皓枝附葉連懼於失言遜