以兄事之震常謂從誨為郎君楚王希範好奢靡㳺談
者共誇其盛從誨謂僚佐曰如馬王可謂大丈夫矣孫
光憲對曰天子諸侯禮有等差彼乳臭子驕侈僭汰取
快一時不為逺慮危亡無日又足慕乎從誨乆而悟曰
公言是也它日謂梁震曰吾自念平生奉養固已過矣
乃捐去玩好以經史自娛省刑薄賦境内以安梁震曰
先王待我如布衣交以嗣王屬我今嗣王能自立不墜
其業吾老矣不復事人矣遂固請退居從誨不能留乃