州刺史河内郡主簿唐禕為懷州刺史治書侍御史游
元督運在黎陽𤣥感謂曰獨夫肆虐陷身絶域此天亡
之時也我今親帥義兵以誅無道卿意如何元正色曰
尊公荷國寵靈近古無比公之弟兄青紫交映當謂竭
誠盡節上答鴻恩豈意墳土未乾親圖反噬僕有死而
已不敢聞命𤣥感怒而囚之屢脅以兵不能屈乃殺之
元明根之孫也𤣥感選運夫少壯者得五千餘人丹陽
宣城篙梢三千餘人刑三牲誓衆且諭之曰主上無道