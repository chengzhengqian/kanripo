於是通操上事仍表薦操昭為操作書與李傕郭汜等
各随輕重致殷勤傕汜見操使以為關東欲自立天子
今曹操雖有使命非其誠實議留操使黄門侍郎鍾繇說
傕汜曰方今英雄並起各矯命專制唯曹兖州乃心王
室而逆其忠欵非所以副將來之望也傕汜乃厚加報
答繇皓之曽孫也
四年春正月曹操軍鄄城袁術為劉表所逼引軍屯封
丘黒山别部及匈奴於扶羅皆附之曹操擊破術軍遂