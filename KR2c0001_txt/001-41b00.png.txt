斬首十三萬武安君又與趙将賈偃戰沉其卒二萬人
於河魏段干子請割南陽予秦以和蘇代謂魏王曰欲
璽者段干子也欲地者秦也今王使欲地者制璽欲璽
者制地魏地盡矣夫以地事秦猶抱薪救火薪不盡火
不滅王曰是則然也雖然事始已行不可更矣對曰夫
博之所以貴梟者便則食不便則止今何王之用智不
如用梟也魏王不聽卒以南陽為和實修武　韓魏既
服於秦秦王将使武安君與韓魏伐楚未行而楚使者