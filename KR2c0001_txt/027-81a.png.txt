也建德既破世充自下不過二旬兩主就縛矣世民善
之収道衡之子也蕭瑀屈突通封德皆曰吾兵疲老
世充憑守堅城未易猝拔建德席勝而來鋒鋭氣盛吾
腹背受敵非完䇿也不若退保新安以承其弊世民曰
世充兵摧食盡上下離心不煩力攻可以坐克建德新
破海公將驕卒惰吾據武牢扼其咽喉彼若冒險争鋒
吾取之甚易若狐疑不戰旬月之間世充自潰城破兵
强氣勢自倍一舉兩克在此行矣若不速進賊入武牢