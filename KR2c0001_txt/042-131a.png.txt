命明旦乃得入上遣翰林學士竇儀籍滁州帑藏太祖
皇帝遣親吏取藏中絹儀曰公初克城時雖傾藏取之
無傷也今既籍為官物非有詔書不可得也太祖皇帝
由是重儀詔左金吾衛將軍馬崇祚知滁州初永興節
度使劉詞遺表薦其幕僚薊人趙普有才可用㑹滁州
平范質薦普為滁州軍事判官太祖皇帝與語悅之時
獲盜百餘人皆應死普請先訊鞫然後決所活什七八
太祖皇帝益竒之太祖皇帝威名日盛毎臨陳必以䌓