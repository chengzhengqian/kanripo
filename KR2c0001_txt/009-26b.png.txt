當於何自立乎且曹氏待公臺如赤子猶舎而歸我今
將軍厚公臺不過曹氏而欲委全城捐妻子孤軍逺出
若一旦有變妾豈得復為將軍妻哉布乃止潜遣其官
屬許汜王楷求救於袁術術曰布不與我女理當自敗
何為復來汜楷曰明上今不救布為自敗耳布破明上
亦破也術乃嚴兵為布作聲援布恐術為女故不遣救
兵以緜纒女身縳著馬上夜自送女出與操守兵相觸
格射不得過復還城河内太守張楊素與布善欲救之不