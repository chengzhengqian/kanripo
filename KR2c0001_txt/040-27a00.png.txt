楊栁橋扼柵路可瓊徳勲之子也　初蠻酋彭師暠降
於楚楚人惡其獷直楚王希廣獨憐之以為強弩指揮
使領辰州刺史師暠常欲為希廣死及朱進忠與蠻兵
合七千餘人至長沙營於江西師暠登城望之言於希
廣曰朗人驟勝而驕雜以蠻兵攻之易破也願假臣步
卒三千自巴溪渡江出嶽麓之後至水西令許可瓊以
戰艦渡江腹背合擊必破之前軍敗則其大軍自不敢
輕進矣希廣將從之時馬希萼已遣間使以厚利啖許