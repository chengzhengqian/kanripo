䝉逺降使臣來視公主甥不勝喜荷儻使復修舊好死
無所恨自是吐蕃復欵附
十九年春正月辛未遣鴻臚卿崔琳使於吐蕃琳神慶
之子也吐蕃使者稱公主求毛詩春秋禮記正字于休
烈上疏以為東平王漢之懿親求史記諸子漢猶不與
况吐蕃國之㓂讎今資之以書使知用兵權略愈生變
詐非中國之利也事下中書門下議之裴光庭等奏吐
蕃聾昩頑嚚乆叛新服因其有請賜以詩書庻使之漸