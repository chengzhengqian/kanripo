衡山之逼恐一朝喪敗俱及禍欲殺希崇以自解希崇
微覺之大懼宻遣客將范守牧奉表請兵於唐唐主命邊
鎬自袁州將兵萬人西趣長沙　　冬十月唐邊鎬引
兵入醴陵癸巳楚王希崇遣使犒軍壬寅遣天策府學
士拓跋恒奉牋詣鎬請降恒歎曰吾久不死乃為小兒
送降狀癸夘希崇帥弟姪迎鎬望塵而拜鎬下馬稱詔
勞之甲辰希崇等從鎬入城鎬舍於瀏陽門樓湖南將
吏畢賀鎬皆厚賜之時湖南饑饉鎬大發馬氏倉粟賑