人自畫勅争權睚眦理相圖滅主上自東宫素無令譽
媟近左右慓輕忍虐安肯委政諸公虚坐主諾嫌忌積
乆必大行誅戮始安欲為趙王倫形迹已見然性猜量
狹徒為禍階蕭坦之忌克陵人徐孝嗣聴人穿鼻江祏
無斷劉暄闇弱一朝禍發中外土崩吾兄弟幸守外藩
宜為身計及今猜防未生當悉召諸弟恐異時㧞足無
路矣郢州控帶荆湘雍州士馬精强世治則竭誠本朝
世亂則足以匡濟與時進退此萬全之策也若不早圖