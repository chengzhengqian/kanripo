急霸先曰兵不逆風文育曰事急矣何用古灋抽槊上
馬先進衆軍從之風亦尋轉殺傷數百人侯安都與嗣
徽等戰於耕壇南安都帥十二騎突其陳破之生擒齊
儀同三司乞伏無勞霸先潜撤精卒三千配沈泰度江
襲齊行臺趙彦深於瓜步獲艦百餘艘粟萬斛六月甲
辰齊兵潜至鍾山侯安都與齊將王敬寳戰于龍尾軍
主張纂戰死丁未齊師至幕府山霸先遣别將錢明將
水軍出江乘邀擊齊人糧運盡獲其船米齊軍乏食殺