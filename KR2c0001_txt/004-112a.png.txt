哀平短祚莽遂簒位蓋其威福所由來者漸矣
　　河決之患
漢元帝永光五年　初武帝既塞宣房後河復北決於
舘陶分為屯氏河東北入海廣深與大河等故因其自
然不隄塞也是歲河決清河靈鳴犢口而屯氏河絶武/帝
元封二年上使汲仁郭昌發卒數萬人/塞瓠子河決築宫其上名曰宣房宫
成帝建始四年夏四月大雨水十餘日河決東郡
金隄先是清河都尉馮逡奏言郡承河下流土壤