時慕與隆交隆不甚附故因事擠之紅陽侯立太后親
弟雖不居位莽以諸父内敬憚之畏立從容言太后令
已不得肆意復令光奏立罪惡前知定陵侯淳于長犯
大逆罪多受其賂為言誤朝後白以官婢楊寄私子為
皇子衆言曰吕氏少帝復出紛紛為天下所疑難以示
來世成襁褓之功請遣立就國太后不聼莽曰今漢家
衰比世無嗣太后獨代㓜王統政誠可畏懼力用公正
先天下尚恐不從今以私恩逆大臣議如此羣下傾邪