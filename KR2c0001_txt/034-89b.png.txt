兵為助功成之日皆歸扵公悟何敢有之且使𢎞正進
據已營𢎞正見烽知得城遣使往賀悟函師道父子三
首遣使送𢎞正營𢎞正大喜露布以聞淄青等十二州
皆平𢎞正初得師道首疑其非真召夏侯澄使識之澄
熟視其面長號隕絶乆之乃抱其首䑛其目中塵垢復
慟哭𢎞正為之改容義而不責　壬戌田𢎞正㨗奏至
乙丑命户部侍郎楊於陵為淄青宣撫使己巳李師道
首函至自廣徳以來垂六十年藩鎮跋扈河南北三十