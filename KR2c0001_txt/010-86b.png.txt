所陳非有所偏誠欲以安太子而便魯王也由是魯王
與譚有隙芍陂之役譚弟承及張休皆有功全琮子端
緒與之争功譛承休於吴主吴主徙譚承休於交州又
追賜休死太子太傅吾粲請使魯王出鎮夏口出楊竺
等不得令在京師又數以消息語陸遜魯王與楊竺共
譛之吴主怒収粲下獄誅數遣中使責問陸遜遜憤恚
而卒其子抗為建武校尉代領遜衆送𦵏東還吴主以
楊竺所白遜二十事問抗抗事事條陳吴主意乃稍解