亦多杖背於是内外恐怖人不自安皆求苟免莫有固
志重足累息以逮於終　夏五月辛亥以襄國郡為趙
國濟南郡為陳國武當安富二郡為越國上黨郡為代
國新野郡為滕國邑各萬户令趙王招陳王純越王盛
代王達滕王逌並之國隨公楊堅私謂大將軍汝南公
慶曰天元實無積徳視其相貎壽亦不長又諸藩微弱
各令就國曾無深根固本之計羽翮既翦何能及逺哉
　秋七月庚寅周以楊堅為大前疑　己酉周尊天元