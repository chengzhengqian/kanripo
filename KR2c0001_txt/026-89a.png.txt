建成元吉於河東柴紹於長安王威高君雅見兵大集
疑淵有異志謂武士彠曰順德𢎞基皆背征三寺所犯
當死安得將兵欲収按之士彠曰二人皆唐公客若爾
必大致紛紜威等乃止留守司兵田德平欲勸威等按
募人之狀士彠曰討捕之兵悉𨽻唐公威君雅但寄坐
耳彼何能為德平亦止晉陽鄉長劉世龍宻告淵云威
君雅欲因晉祠祈雨為不利五月癸亥夜淵使世民伏
兵於晉陽宫城之外甲子旦淵與威君雅共坐視事使