聞達何后亦淫泆私於帝左右楊珉與同寢處如伉儷
又與帝相愛狎故帝恣之迎后親戚入宫以耀靈殿處
之齋閤通夜洞開内外淆雜無復分别西昌侯鸞遣坦
之入奏誅珉何后流涕覆面曰楊郎好年少無罪何可
枉殺坦之附耳語帝曰外間並云楊珉與皇后有情事
彰遐邇不可不誅帝不得已許之俄敕原之已行刑矣
鸞又啟誅徐龍駒帝亦不能違而心忌鸞益甚蕭諶蕭
坦之見帝狂縱日甚無復悛改恐禍及已乃更囘意附