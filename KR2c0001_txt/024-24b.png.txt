參軍蔡大寳為侍中尚書令參掌選事外兵參軍太原
王操為五兵尚書大寳嚴整有智謀雅達政事文辭贍
速後梁主推心任之以為謀主比之諸葛孔明操亦亞
之追贈邵陵王綸太宰諡曰壯武河東王譽丞相諡曰
武桓　齊主使清河王岳將兵攻魏安州以救江陵岳
至義陽江陵䧟因進軍臨江郢州刺史陸灋和及儀同
三司宋蒞舉州降之長史江夏太守王岷不從殺之甲
午齊召岳還使儀同三司清都慕容儼戍郢州王僧辯