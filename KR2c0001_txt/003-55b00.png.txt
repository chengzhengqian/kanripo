三年春正月匈奴兒單于死子年少匈奴立其季父右
賢王呴犂湖為單于　上遣光禄勲徐自為出五原塞
數百里逺者千餘里築城障列亭西北至廬朐而使㳺
擊將軍韓説長平侯衛伉屯其旁使彊弩都尉路博徳
築居延澤上秋匈奴大入定襄雲中殺略數千人敗數
二千石而去行破壊光禄所築城列亭障又使右賢王
入酒泉張掖略數千人㑹軍正任文擊救盡復失所得
而去