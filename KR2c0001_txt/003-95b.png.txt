二年春正月下賀獄案騐父子死獄中家族　閏四月
諸邑公主陽石公主及皇后弟子長平侯伉皆坐巫蠱
誅　初上年二十九乃生戾太子甚愛之及長性仁恕
温謹上嫌其材能少不類已而所幸王夫人生子閎李
姬生子旦胥李夫人生子髆皇后太子寵寖衰常有不
自安之意上覺之謂大将軍青曰漢家庶事草創加四
夷侵陵中國朕不變更制度後世無法不出師征伐天
下不安為此者不得不勞民若後世又如朕所為是襲