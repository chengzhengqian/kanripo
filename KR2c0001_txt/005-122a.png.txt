州牧韋順為上谷太守蔡充為漁陽太守並北之部蕭
王居邯鄲宫晝卧温明殿耿弇入造牀下請間因説曰
吏士死傷者多請歸上谷益兵蕭王曰王郎已破河北
略平復用兵何為弇曰王郎雖破天下兵革乃始耳今
使者從西方來欲罷兵不可聼也銅馬赤眉之屬數十
輩輩數十百萬人所向無前聖公不能辦也敗必不乆
蕭王起坐曰卿失言我斬卿弇曰大王哀厚弇如父子
故敢披赤心蕭王曰我戲卿耳何以言之弇曰百姓患