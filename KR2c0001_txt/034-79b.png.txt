付之計諸公必不察也及師古疾篤師道時知宻州事
好畫及觱篥師古謂判官髙沐李公度曰迨吾之未亂
也欲有問扵子我死子欲奉誰為帥乎二人相顧未
對師古曰豈非師道乎人情誰肯薄骨肉而厚他人顧
置帥不善則非徒敗軍政也且覆吾族師道為公侯子
孫不務訓兵理人専習小人賤事以為已能果堪為帥
乎幸諸公審圖之閏六月壬戌朔師古薨沐公度秘不
發䘮潜逆師道扵宻州奉以為節度副使　秋八月李