黨路絶上黨守馮亭與其民謀曰鄭道已絶秦兵日進
韓不能應不如以上黨歸趙趙受我秦必攻之趙被秦
兵必親韓韓趙為一則可以當秦矣乃遣使者告於趙
曰韓不能守上黨入之秦其吏民皆安於趙不樂為秦
有城市邑十七願再拜獻之大王趙王以告平陽君豹
對曰聖人甚禍無故之利王曰人樂吾德何謂無故對
曰秦蠶食韓地中絶不令相通固自以為坐而受上黨
也韓氏所以不入於秦者欲嫁其禍於趙也秦服其勞