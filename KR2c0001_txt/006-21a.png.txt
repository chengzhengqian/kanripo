人兵者也茂建既不得戰乃引還營其夜周建兄子誦
反閉城拒之建於道死茂犇下邳與董憲合劉紆犇佼
彊上詔耿弇進討張步　三月將軍龎萌為人遜順
帝信愛之常稱曰可以託六尺之孤寄百里之命者龎萌
是也使與蓋延共撃董憲時詔書獨下延而不及萌萌
以為延譖已自疑遂反襲延軍破之與董憲連和自號
東平王屯桃鄉之北帝聞之大怒自將討萌與諸將書
曰吾常以龎萌為社稷之臣將軍得毋笑其言乎老賊