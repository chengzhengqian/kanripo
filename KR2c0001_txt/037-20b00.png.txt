範分兵八百人使王師㑹守禁阬比至賊已入矣壬午
旦賊夾攻潼闗闗上兵皆潰師㑹自殺承範變服帥餘
衆走脱至野狐泉遇奉天援兵二千繼至承範曰汝來
晚矣博野鳯翔軍還至渭橋見所募新軍衣裘温鮮怒
曰此輩何功而然我曹反凍餒遂掠之更為賊鄉導以
趣長安賊之攻潼關也朝廷以前京兆尹蕭廪為東道
轉運糧料使廪稱疾請休官貶賀州司户黄巢入華州
留其将喬鈐守之河中留後王重榮請降於賊癸未制