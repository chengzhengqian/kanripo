尚書事改封畨禾郡公纂謂齊從曰卿前斫我一何甚
也從泣曰隠王先帝所立陛下雖應天順人而微心未
達唯恐陛下不死何謂甚也纂賞其忠善遇之纂叔父
征東将軍方鎮廣武纂遣使謂方曰超實忠臣義勇可
嘉但不識國家大體權變之宜方頼其用以濟世難可
以此意諭之超上疏陳謝纂復其爵位
四年春三月涼王纂以大司馬𢎞功高地逼忌之𢎞亦
自疑遂以東苑之兵作亂攻纂纂遣其将焦辨撃之𢎞