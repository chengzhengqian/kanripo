望後段后嘗言於垂曰太子遭承平之世足為守成之
主今國步艱難恐非濟世之才遼西髙陽二王陛下之
賢子宜擇一人付以大業趙王麟姦詐彊愎異日必為
國家之患宜早圖之寳善事垂左右左右多譽之故垂
以為賢謂段氏曰汝欲使我為晉獻公乎段氏泣而退
告其妹范陽王妃曰太子不才天下所知吾為社稷言
之主上乃以吾為驪姬何其苦哉觀太子必喪社稷范
陽王有非常器度若燕祚未盡其在王乎寶及麟聞而