陳巖威名不敢犯福州境遣使降之巖表潮為泉州刺
史潮沈勇有智畧既得泉州招懐離叛均賦繕兵吏民
悦服幽王緒於别館緒慙自殺
昭宗大順二年福建觀察使陳巖疾病遣使以書召泉
州刺史王潮欲授以軍政未至而巖卒巖妻弟都將范
暉諷將士推已爲留後發兵拒潮
景福元年范暉驕侈失衆心王潮以従弟彦復為都統
弟審知為都監將兵攻福州民自請輸米餉軍平湖洞