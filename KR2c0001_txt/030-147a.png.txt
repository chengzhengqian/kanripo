㓜供養有罪猶誅之為天下者豈顧小節太子悦曰君
有何藝可與寡人遊琚曰能飛鍊詼嘲太子乃奏為詹
事府司直日與遊處累遷太子中舍人及即位以為中
書侍郎是時宰相多太平公主之黨劉幽求與右羽林
将軍張暐謀以羽林兵誅之使暐密言於上曰竇懐貞
崔湜岑羲皆因公主得進日夜為謀不輕若不早圖一旦事起太上皇何以得安請速誅之臣已與幽求定計
惟俟陛下之命上深以為然暐洩其謀於侍御史鄧光