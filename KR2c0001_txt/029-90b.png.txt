王事並䝉敕使弔祭追贈官爵或以死者官爵回授子
弟凡度遼海者皆賜勲一轉自顯慶五年以來征人屢
經度海官不記録其死者亦無人誰何州縣每發百姓
為兵其壯而富者行錢參逐皆亡匿得免貧者身雖老
弱被發即行頃者破百濟及平壤苦戰當是時將帥號
今許以勲賞無所不至及達西岸唯聞枷鏁催禁奪賜
破勲州縣追呼無以自存公私困弊不可悉言以是昨
發海西之日已有逃亡自殘者非獨至海外而然也又