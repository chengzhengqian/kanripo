進當為大晉之忠臣參桓文之功退當以慈父之情雪
愛子之痛今約峻凶逆無道痛感天地人心齊壹咸皆
切齒今之進討若以石投卵耳茍復召兵還是為敗於
幾成也願深察所陳王愆期謂侃曰蘇峻豺狼也如得
遂志四海雖廣公寧有容足之地乎侃深感悟即戎服
登舟瞻喪至不臨晝夜兼道而進郗鑒在廣陵城孤糧
少逼近胡冦人無固志得詔書即流涕誓衆入赴國難
將士爭奮遣將軍夏侯長等間行謂温嶠曰或聞賊欲