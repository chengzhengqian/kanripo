是忿得解何惲以渾與濬争功與周浚牋曰書貴推讓
易大謙光前破張悌吴人失氣龍驤因之䧟其區宇論
其前後我實緩師既失機㑹不及於事而今方競其功
彼既不吞聲將虧雍穆之𢎞興矜争之鄙斯愚情之所
不取也浚得牋即諌止渾渾不納表濬違詔不受節度
誣以罪狀渾子濟尚常山公主宗黨彊盛有司奏請檻
車徵濬帝弗許但以詔書責讓濬以不從渾命違制昧
利濬上書自理曰前被詔書令臣直造秣陵又令受太