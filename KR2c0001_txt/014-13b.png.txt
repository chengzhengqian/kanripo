聞之必不戰自潰大勲可就矣卓雅不欲従敦聞道融
之言遂決曰吾本意也乃與巴東監軍柳純南平太守
夏侯承宜都太守譚該等露檄數敦逆狀帥所統致討
遣參軍司馬讚孫雙奉表詣臺羅英至廣州約陶侃同
進戴淵在江西先得卓書表上之臺内皆稱萬嵗陶侃
得卓信即遣參軍高寶帥兵北下武昌城中傳卓軍至
人皆奔散敦遣従母弟南蠻校尉魏乂將軍李恒帥甲
卒二萬攻長沙長沙城池不完資儲又闕人情震恐或