以承訓為右武衛大將軍分司以容管經畧使張茵為
嶺南西道節度使復以容管四州别為經畧使時南詔
知邕州空竭不復入冦茵久之不敢進軍取安南夏侯
孜薦驍衛將軍高駢代之乃以駢為安南都護本管經
畧招討使茵所將兵悉以授之駢崇文之孫也
六年夏四月楊收建議以蠻冦積年未平兩河兵戍嶺
南冒瘴霧物故者什六七請於江西積粟募彊弩三萬
人以應接嶺南道近便仍建節以重其權從之　　五月辛