者猛曰人心不同昔梁君至長安專美本朝樂君但言
桓温軍盛郝君微説國弊參軍馮誕曰今三子皆為國
臣敢問取臣之道何先猛曰郝君知幾為先誕曰然則
明公賞丁公而誅季布也猛大笑秦王堅自鄴如枋頭
宴父老改枋頭為永昌復之終世甲寅至長安封慕容
暐為新興侯以燕故臣慕容評為給事中皇甫真為奉
車都尉李洪為駙馬都尉皆奉朝請李邽為尚書封衡
為尚書郎慕容德為張掖太守燕國平叡為宣威將軍