之數日而死誕以中軍長史入濟陽范義為左司馬義
母妻子皆在城内或謂義曰事必不振子其行乎義曰
吾人吏也子不可以棄母吏不可以叛君必若何康之
而活吾弗為也沈慶之帥衆攻城身先士卒親犯矢石
乙巳克其外城乗勝而進又克小城誕聞兵入走趨後
園隊主沈𦙍之等追及之擊傷誕墜水引出斬之誕母
妻皆自殺上聞廣陵平出宣陽門敕左右皆呼萬嵗侍
中蔡興宗陪輦上顧曰卿何獨不呼興宗正色曰陛下