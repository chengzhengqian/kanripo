制也射匱者都六之子達頭之孫世為可汗君臨西面今
聞其失職附屬處羅故遣使來以結援耳願厚禮其使
拜為大可汗則突厥勢分兩從我矣帝曰公言是也因
遣矩朝夕至館微諷諭之帝於仁風殿召其使者言處
羅不順之狀稱射匱向善吾將立為大可汗令發兵誅
處羅然後為婚帝取桃竹白羽箭一枚以賜射匱因謂之
曰此事宜速使疾如箭也使者返路經處羅處羅愛箭
將留之使者譎而得免射匱聞而大喜興兵襲處羅處