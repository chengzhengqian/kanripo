王彦章段凝以十萬之衆攻楊劉百道俱進晝夜不息
連巨艦九艘横亘河津以絶援兵城垂陷者數四賴李
周悉力拒之與士卒同甘苦彦章不能克退屯城南為
連營以守之楊劉告急於帝請日行百里以赴之帝引
兵救之曰李周在内何憂日行六十里不廢畋獵六月
乙亥至楊劉梁兵塹壘重嚴不可入帝患之問計於
郭崇韜對曰今彦章據守津要意謂可以坐取東平茍
大軍不南則東平不守矣臣請築壘於愽州東岸以固