破郅支還丞相御史亦惡其矯制皆不與延夀等陳湯
素貪所鹵獲財物入塞多不法司𨽻校尉移書道上繫
吏士按驗之湯上䟽言臣與吏士共誅郅支單于幸得
禽滅萬里振旅宜有使者迎勞道路今司𨽻反逆收繫
按驗是為郅支報讎也上立出吏士令縣道其酒食以
過軍既至論功石顯匡衡以為延夀湯擅興師矯制幸
得不誅如復加爵土則後奉使者爭欲乗危徼幸生事
於蠻夷為國招難帝内嘉延夀湯功而重違衡顯之議