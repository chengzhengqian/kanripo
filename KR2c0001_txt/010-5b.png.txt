其驍氣陵轢於人始有大功意驕志逸但務北進未嫌
於我有相聞病必益無備今出其不意自可禽制下見
至尊宜好為計蒙曰羽素勇猛既難為敵且已據荆州
恩信大行兼始有功膽勢益盛未易圗也蒙至都權問
誰可代卿者蒙對曰陸遜意思深長才堪負重觀其規
慮終可大任而未有逺名非羽所忌無復是過也若用
之當令外自韜隠内察形便然後可克權乃召遜拜偏
將軍右部督以代蒙遜至陸口為書與羽稱其功羙深