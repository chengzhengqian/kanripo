賊欲南浸江漢賴炅拒其衝要南夏得全　司空郭子
儀詣闕請自貶甲子以郭子儀為左僕射　尹子竒益
兵圍雎陽益急張巡於城中夜鳴鼓嚴隊若將出擊者
賊聞之達旦儆備既明巡乃寢兵絶鼓賊以飛樓瞰城
中無所見遂解甲休息巡與將軍南霽雲郎將雷萬春
等十餘將各將五十騎開門突出直衝賊營至子竒麾
下營中大亂斬賊將五十餘人殺士卒五千餘人巡欲
射子竒而不識乃剡蒿為矢中者喜謂巡矢盡走白子