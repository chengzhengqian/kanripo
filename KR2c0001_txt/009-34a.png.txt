能助見賢而不肯歸此兩怨必集於將軍恐不得中立
矣曹操善用兵賢俊多歸之其勢必舉袁紹然後移兵
以向江漢恐將軍不能禦也今之勝計莫若舉荆州以
附曹操操必重徳將軍長享福祚垂之後嗣此萬全之
策也蒯越亦勸之表狐疑不斷乃遣嵩詣許曰今天下
未知所定而曹操擁天子都許君為我觀其釁嵩曰聖
達節次守節嵩守節者也夫君臣名定以死守之今策
名委質唯将軍所命雖赴湯蹈火死無辭也以嵩觀之