有餘機鑒不足終不能用翰之謀不足憂也宜及其上
下離心速進以取之光從之進至髙昌楊翰以郡迎降
至玉門熈移檄責光擅命還師以子𦙍為鷹揚将軍與
振威将軍南安姚皓别駕衛翰帥衆五萬拒光於酒泉
敦煌太守姚靜晉昌太守李純以郡降光光報檄凉州
責熈無赴難之志而遏國家之衆遣彭晃杜進姜飛為
前鋒與𦙍戰於安彌大破禽之於是四山胡夷皆附於
光武威太守彭濟執熈以降光殺之光入姑臧自領凉