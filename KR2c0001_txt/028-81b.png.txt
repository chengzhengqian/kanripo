塞餘兵纔八百人軍還司憲大夫楊徳裔劾奏仁㤗等
誅殺已降使虜逃散不撫士卒不計其數遂使骸骨蔽
野棄甲資寇自聖朝開創以來未有如今日之喪敗者
仁貴於所監臨貪淫自恣雖矜所得不補所喪並請付
灋司推科詔以功贖罪皆釋之以右驍衞大將軍契苾
何力為鐵勒道安撫使左衞將軍姜恪副之以安輯其
餘衆何力簡精騎五百馳入九姓中虜大驚何力乃謂
曰國家知汝皆脅從赦汝之罪罪在酋長得之則已其