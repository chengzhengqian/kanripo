諭之處羅見君肅甚踞受詔不肯起君肅謂之曰突厥
本一國中分為二毎嵗交兵積數十歳而莫能相㓕者
明知其勢敵耳然啓民舉其部落百萬之衆卑躬折節
入臣天子者其故何也正以切恨可汗不能獨制欲借
兵於大國共滅可汗耳羣臣咸欲從啓民之請天子既
許之師出有日矣顧可汗母向夫人懼西國之㓕旦夕
守闕哭泣哀祈匍匐謝罪請發使召可汗令入内屬天
子憐之故復遣使至此今可汗乃踞慢如是則向夫人