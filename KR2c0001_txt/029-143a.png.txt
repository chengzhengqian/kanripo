敵無不服又邊州刺史宜精擇其人使之蒐卒乗積資
糧來則禦之去則備之去嵗四方旱災未易興師當理
内以及外綏近以來逺俟倉廩實士卒練然後大舉以
討之上善之　夏五月戊戍以右屯衛大將軍張仁愿
為朔方道大總管以備突厥　冬十月丁丑命左屯衛
將軍張仁愿充朔方道大緫管以擊突厥比至虜已退
追擊大破之
二年春三月丙辰朔方道大緫管張仁愿築三受降城