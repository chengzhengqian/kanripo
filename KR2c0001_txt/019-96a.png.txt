慙義恭之議遂寝　初魯宗之犇魏其子軌為魏荆州
刺史㐮陽公鎮長社常思南歸以昔殺劉康祖及徐湛
之之父故不敢来軌卒子爽襲父官爵爽少有武幹與
弟秀有寵於魏主秀為中書郎既而兄弟各有罪魏主
詰責之爽秀懼誅從魏王自𤓰歩還至湖陸請曰奴與
南有仇每兵来常恐禍及墳墓乞共迎䘮還𦵏平城魏
主許之爽至長社殺魏戍兵數百人帥部曲及願從者
千餘家奔汝南夏四月爽遣秀詣夀陽奉書於南平王