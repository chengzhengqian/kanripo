人立其弟鶻隴匐白眉特勒是為白眉可汗於是突厥
大亂敕朔方節度使王忠嗣出兵乗之至薩河内山破
其左廂阿波連干等十一部右廂未下㑹回紇葛邏禄
共攻拔悉密頡跌伊施可汗殺之回紇骨力裴羅自立
為骨咄禄毗伽闕可汗遣使言狀上冊拜裴羅為懷仁
可汗於是懷仁南據突厥故地立牙帳於烏徳犍山舊
統藥邏葛等九姓其後又併拔悉密葛邏禄凡十一部
各置都督毎戰則以二客部為先