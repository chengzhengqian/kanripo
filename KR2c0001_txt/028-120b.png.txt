將士知之競為盜竊君集不能禁為有司所劾詔下君
集獄中書侍郎岑文本上疏以為髙昌昏迷陛下命君
集等討而克之不踰旬日並付大理雖君集等自挂網
羅恐海内之人疑陛下唯録其過而遺其功也臣聞命
將出師主於克敵茍能克敵雖貪可賞若其敗績雖亷
可誅是以漢之李廣利陳湯晉之王濬隋之韓擒虎皆
負罪譴人主以其有功咸受封賞由是觀之將帥之臣
亷慎者寡貪求者衆是以黄石公軍勢曰使智使勇使