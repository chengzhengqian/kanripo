腹心晏進之孫謐斐之子也晏等咸共推戴爽以為重
權不可委之於人丁謐為爽畫策使爽白天子發詔轉
司馬懿為太傅外以名號尊之内欲令尚書奏事先來
由已得制其輕重也爽從之二月丁丑以司馬懿為太
傅以爽弟羲為中領軍訓為武衛將軍彦為散騎常侍
侍講其餘諸弟皆以列侯侍從出入禁闥貴寵莫盛焉
爽事太傅禮貌雖存而諸所興造希復由之爽徙吏部
尚書盧毓為僕射而以何晏代之以鄧颺丁謐為尚書