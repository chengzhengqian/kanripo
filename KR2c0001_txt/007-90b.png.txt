宋氏外令兄弟求其纎過内使御者偵伺得失宋貴人
病思生兎令家求之因誣言欲為厭之術由是太子
出居承禄觀　夏六月甲寅詔曰皇太子有失惑無常
之性不可以奉宗廟大義滅親况降退乎今廢慶為清
河王皇子肇保育皇后承訓懐袵今以肇為皇太子遂
出宋貴人姊妹置丙舎使小黄門蔡倫案之二貴人皆
飲藥自殺父議郎楊免歸本郡慶時雖㓜亦知避嫌畏
禍言不敢及宋氏帝更憐之敕皇后令衣服與太子齊