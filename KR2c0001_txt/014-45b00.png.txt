峻問遺超一無受繾綣朝夕臣節愈恭雖居幽尼之中
超猶啟帝授孝經論語峻使左光祿大夫陸曄守留臺
逼近居民盡聚之後苑使匡術守苑城尚書左丞孔坦
奔陶侃侃以為長史初蘇峻遣尚書張闓權督東軍司
徒導密令以太后詔諭三吳吏士使起義兵救天子㑹
稽内史王舒以庾氷為奮武將軍使將兵一萬西渡浙
江於是吳興太守虞潭吳國内史蔡謨前義興太守顧
衆等皆舉兵應之潭母孫氏謂潭曰汝當捨生取義勿