衆齋於明堂右个使太常卿王諶筮之遇革帝曰湯武
革命順乎天而應乎人吉孰大焉羣臣莫敢言尚書任
城王澄曰陛下奕葉重光帝有中土今出師以征未服
而得湯武革命之象未為全吉也帝厲聲曰繇云大人
虎變何言不吉澄曰陛下龍興已乆何得今乃虎變帝
作色曰社稷我之社稷任城欲沮衆邪澄曰社稷雖為
陛下之有臣為社稷之臣安可知危而不言帝乆之乃
解曰各言其志夫亦何傷既還宫召澄入見逆謂之曰