　回鶻復奏求糧及尋勘吐谷渾党項所掠又借振武
城詔遣内使楊觀賜可汗書諭以城不可借餘當應接
處置　三月戊申李拭巡邊還稱振武節度使劉沔有威
畧可任大事時河東節度使符澈疾病庚申以沔代之
以金吾上將軍李忠順為振武節度使遣將作少監苗
縝冊命烏介可汗使徐行駐於河東俟可汗位定然後
進既而可汗屢侵擾邊境縝竟不行　回鶻嗢没斯以
赤心桀黠難知先告田牟云赤心謀犯塞乃誘赤心并