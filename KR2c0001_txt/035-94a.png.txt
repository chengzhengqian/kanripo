攝事割河南五縣租賦隸河陽不若遂置孟州其
懷州别置刺史俟昭義平日仍割澤州隸河陽節度
則太行之險不在昭義而河陽遂為重鎮東都無復憂
矣上采其言戊申以河南尹敬昕為河陽節度懐孟觀
察使王宰將行營以扞敵昕供饋餉而已　庚戌以石
雄代李彦佐為晉絳行營節度使令自冀氏取潞州仍
分兵屯翼城以備侵軼　石雄代李彦佐之明日即引
兵踰烏嶺破五寨殺獲千計時王宰軍萬善劉沔軍石