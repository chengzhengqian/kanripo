無備輕行單進若給威竒兵數千徼之於險操可獲也
獲操即威震四海非徒保守今日而已琮不納　曹操
進軍江陵以劉琮為青州刺史封列侯并蒯越等侯者
凡十五人釋韓嵩之囚待以交友之禮使條品州人優
劣皆擢而用之以嵩為大鴻臚蒯越為光禄勲劉先為
尚書鄧羲為侍中荆州大將南陽文聘别屯在外琮之
降也呼聘欲與俱辭曰聘不能全州當待罪而已操濟
漢聘乃詣操操曰來何遲耶聘曰先日不能輔弼劉荆