不能討招出之補牙職㑹桂管觀察使李叢移湖南新
使未至秋七月佶等作亂殺都將王仲甫推糧科判官
龎勛為主刼庫兵北還所過剽掠州縣莫能禦朝廷聞
之八月遣高品張敬思赦其罪部送歸徐州戍卒乃止
剽掠　　九月龎勛等至湖南監軍以計誘之使悉輸
其甲兵山南東道節度使崔鉉嚴兵守要害徐卒不敢
入境泛舟沿江東下許佶等相與謀曰吾輩罪大於銀
刀朝廷所以赦之者慮縁道攻刼或潰散為患耳若至