更始乃與諸將陳兵數千人先收稷將誅之縯固爭李
軼朱鮪因勸更始并執縯即日殺之以族兄光禄勲賜
為大司徒秀聞之自父城馳詣宛謝司徒官屬迎弔秀
秀不與交私語惟深引過而已未嘗自伐昆陽之功又
不敢為縯服喪飲食言笑如平常更始以是慙拜秀為
破虜大將軍封武信侯　更始遣王匡攻洛陽申屠建
李松攻武闗京兆諸縣及城中共起兵殺王莽事見王/莽篡漢
王匡拔洛陽生縛莽太師王匡哀章皆斬之　更始將