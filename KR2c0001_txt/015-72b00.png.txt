耳何所怪乎　　夏五月秦主生夢大魚食蒲又長安
謠曰東海大魚化為龍男皆為王女為公生乃誅太師
録尚書事廣寗公魚遵并其七子十孫金紫光禄大夫牛
夷懼禍求為荆州生不許以為中軍將軍引見調之曰
牛性遲重善持轅雖無驥足動負百石夷曰雖服大
車未經峻璧願試重載乃知勲績生笑曰何其快也公
嫌所載輕乎朕將以魚公爵位處公夷懼歸而自殺生
飲酒無晝夜或連月不出奏事不省往往寢落或醉中