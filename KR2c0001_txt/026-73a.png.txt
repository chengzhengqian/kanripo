公化及為主結約既定乃告化及化及性駑怯聞之變
色流汗既而從之德戡使許𢎞仁張愷入備身府告所
識者云陛下聞驍果欲叛多醖毒酒欲因享㑹盡鴆殺
之獨與南人留此驍果皆懼轉相告語反謀益急乙卯
德戡悉召驍果軍吏諭以所為皆曰唯將軍命是日風
霾晝昏晡後德戡盜御廐馬潜厲兵刃是夕元禮裴䖍
通直閤下專主殿内唐奉義主閉城門與䖍通相知諸
門皆不下鍵至三更德戡於東城集兵得數萬人舉火