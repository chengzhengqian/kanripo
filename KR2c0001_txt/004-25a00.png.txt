人亦坐免官八月己酉皇后霍氏廢處昭臺宮乙丑詔
封告霍氏反謀者男子張章期門董忠左曹楊惲侍中
金安上史髙皆為列侯惲丞相敞子安上車騎将軍日
磾弟子髙史良娣兄弟也初霍氏奢侈茂陵徐生曰霍
氏必亡夫奢則不遜不遜必侮上侮上者逆道也在人
之右衆必害之霍氏秉權日久害之者多矣天下害之
而又行以逆道不亡何待乃上䟽言霍氏泰盛陛下即
愛厚之宜以時抑制無使至亡書三上輙報聞其後霍