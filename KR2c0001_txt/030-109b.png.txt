上不許敬暉等畏武三思之䜛以考功貟外郎崔湜為
耳目伺其動静湜見上親三思而忌暉等乃悉以暉等
謀告三思反為三思用三思引為中書舍人湜仁師之
孫也先是殿中侍御史南皮鄭愔謟事二張二張敗貶
宣州司士㕘軍坐賊亡入東都私謁武三思初見三思
哭甚哀既而大笑三思素貴重甚怪之愔曰始見大王
而哭哀大王将戮死而滅族也後乃大笑喜大王之得
愔也大王雖得天子之意彼五人皆據将相之權膽畧