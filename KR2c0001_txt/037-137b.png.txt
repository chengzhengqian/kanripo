十人晝夜執兵巡衛其四招安之事須委一人總領今
榜帖既下諸寨必各遣軍士入山招安百姓見之無不
驚避如鼠見狸誰肯來者欲招之必有其術願降帖付
宗侃專掌其事其五乞嚴勒四寨指揮使悉索前日所
虜彭州男女老㓜集於營場有父子兄弟夫婦自相認
者即使相從牒具人數部送招安寨有敢私匿一人者
斬仍乞勒府中諸營亦令嚴索有自軍前先寄歸者量
給資糧悉部送歸招安寨其六乞置九隴行縣於招安