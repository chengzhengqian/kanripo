在逵正色曰國有儲副先王璽綬非君侯所宜問也凶
問至鄴太子號哭不已中庶子司馬孚諌曰君王宴駕
天下恃殿下為命當上為宗廟下為萬國奈何效匹夫
孝也太子良久乃止曰卿言是也時羣臣初聞王薨相
聚哭無復行列孚厲聲於朝曰今君王違世天下震動
當早拜嗣君以鎮萬國而但哭耶乃罷羣臣備禁衛治
喪事羣臣以為太子即位當須詔命尚書陳矯曰王薨
於外天下惶懼太子宜割哀即位以繋逺近之望且又