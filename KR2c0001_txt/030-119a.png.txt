永泰公主故事以崇訓墓為陵給事中盧粲駮之以為
永泰事出特恩今魯王主壻不可為比上手敕曰安樂
與永泰無異同穴之義今古不殊粲又奏以為陛下以
膝下之愛施及其夫豈可無上下無辯君臣一貫哉上
乃從之公主怒出粲為陳州刺史襄邑尉襄陽席豫聞
安樂公主求為太女歎曰梅福譏切王氏獨何人哉乃
上書請立太子言甚深切太平公主欲表為諌官豫恥
之逃去　八月皇后及王公已下表上尊號曰應天神