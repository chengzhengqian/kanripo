軍監太尉留府事劉穆之為左僕射領監軍中軍二府
軍司入居東府揔攝内外　丁巳發建康　冬十一月
大尉裕遣左長史王𢎞還建康諷朝廷求九錫時劉穆
之掌留任而㫖從北来穆之由是愧懼發病𢎞珣之子
也　十二月壬申詔以裕為相國揔百揆揚州牧封十
郡為宋公備九錫之禮裕在諸侯上領征西將軍司豫
北徐雍四州刺史如故裕辭不受
十三年春正月太尉裕引水軍發彭城　三月太尉裕