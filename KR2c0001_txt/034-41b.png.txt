史雖蓄姦謀已是朝廷牧伯重𦙍出於列校以承璀一
牒代之竊恐河南北諸侯聞之無不憤怒恥與為伍且
謂承璀誘重𦙍使逐從史而代其位彼人人麾下各有
將校能無自危乎儻劉濟茂昭季安執恭韓𢎞師道繼
有章表陳其情狀并指承璀專命之罪不知陛下何以
處之若皆不報則衆怒益甚若為之改除則朝廷之威
重去矣上復使樞密使梁守謙密謀於絳曰今重𦙍已
摠軍務事不得已須應與節對曰從史為帥不由朝廷