州而已萬全何在汝自今勿來見我尚莊懼數日不敢
見田乾真自闗下來為尚莊説祿山曰自古帝王經營
大業皆有勝敗豈能一舉而成今四方軍壘雖多皆新
募烏合之衆未更行陳豈能敵我薊北勁鋭之兵何足
深憂尚莊皆佐命元勲陛下一旦絶之使諸將聞之誰
不内懼若上下離心臣竊為陛下危之祿山喜曰阿浩
汝能豁我心事即召尚莊置酒酣晏自為之歌以侑酒
待之如初阿浩乾真小字也祿山議棄洛陽走歸范陽