復有盡言者邪旋軍廣農務行徳惠數年之中東西並
舉實為不晚願深採察恪果以此敗吴羣臣共議上奏
孫峻為太尉滕𦙍為司徒有媚峻者言曰萬㡬宜在公
族若承嗣為亞公聲名素重衆心所附不可量也乃表
峻為丞相大將軍督中外諸軍事又不置御史大夫由
是士人失望滕𦙍女為恪子竦妻𦙍以此辭位孫峻曰
鯀禹罪不相及滕侯何為峻與𦙍雖内不沾洽而外相
包容進𦙍爵髙宻侯共事如前