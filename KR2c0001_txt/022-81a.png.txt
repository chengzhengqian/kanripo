城王劭弟霸城公子王濳自高渚渡河丁酉㑹榮於河
陽將士咸稱萬嵗戊戌濟河子攸即帝位以劭為無上
王子正為始平王以榮為侍中都督中外諸軍事大將
軍尚書令領軍將軍領左右封太原王鄭先䕶素與敬
宗善聞帝即位與鄭季明開城納之李神軌至河橋聞
北中不守即遁還費穆棄衆先降於榮徐紇矯詔夜開
殿門取驊騮廐御馬十匹東奔兖州鄭儼亦走還鄉里
太后盡召肅宗後宫皆令出家太后亦自落髮榮召百