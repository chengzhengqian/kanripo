見其下數叛兵勢日蹙六月壬戌上表謝罪願束身自
歸上遣中使賜詔許以不死而為左右及大將董重質
所制不得出　諸軍討淮西四年不克饋運疲弊民至
有以驢耕者上亦病之以問宰相李逢吉等競言師老
財竭意欲罷兵裴度獨無言上問之對曰臣請自往督
戰秋七月乙夘上復謂度曰卿真能為朕行乎對曰臣
誓不與此賊俱生臣比觀吳元濟表勢實窘蹙但諸將
心不一不併力迫之故未降耳若臣自詣行營諸將恐