遣宦官將軍曹日昇往慰圍急不得入日昇請單騎入
致命襄陽太守魏仲犀不許㑹顏真卿自河北至曰曹
將軍不顧萬死以致帝命何為沮之借使不達不過亡
一使者達則一城之心固矣日昇與十騎偕往賊畏其
鋭不敢逼城中自謂望絶及見日昇大喜日昇復為之
至襄陽取糧以千人運糧而入賊不能遏炅在圍中凡
周嵗晝夜苦戰力竭不能支壬戌夜開城帥餘兵數千
突圍而出犇襄陽承嗣追之轉戰二日不能克而還時