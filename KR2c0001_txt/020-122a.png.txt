勢益重中外皆知其蓄不臣之志鏘毎詣鸞鸞常屣履
至車後迎之語及家國言淚俱發鏘以此信之宫臺之
内皆屬意於鏘勸鏘入宫發兵輔政制局監謝粲說鏘
及隨王子隆曰二王但乘油璧車入宫出天子置朝堂
夾輔號令粲等閉城門上仗誰敢不同東城人正共縛
送蕭令耳子隆欲定計鏘以上臺兵力既悉度東府且
慮事不㨗意甚猶豫馬隊主劉巨世祖時舊人詣鏘請
間叩頭勸鏘立事鏘命駕將入復還内與母陸太妃别