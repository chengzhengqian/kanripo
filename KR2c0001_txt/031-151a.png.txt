僕固懷恩相見懷恩時在汾州上令往見之懷恩為可
汗言唐家恩信不可負可汗悦遣使上表請助國討朝
義可汗欲自蒲關入由沙苑出潼關東向藥子昻説之
曰關中數遭兵荒州縣蕭條無以供擬恐可汗失望賊
兵盡在洛陽請自土門略邢洺懷衛而南得其資財以
充軍裝可汗不從又請自太行南下據河陰扼賊咽喉
亦不從又請自陜州大陽津渡河食太原倉粟與諸道俱
進乃從之　冬十月以雍王适為天下兵馬元帥辛酉