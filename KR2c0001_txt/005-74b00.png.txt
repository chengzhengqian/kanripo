發覺誅死　梓潼人哀章學問長安素無行好為大言
見莽居攝即作銅匱為兩檢署其一曰天帝行璽金匱
圖其一署曰赤帝璽某傳予皇帝金䇿書某者高皇帝
名也書言王莽為真天子皇太后如天命圖書皆書莽
大臣八人又取令名王興王盛章因自竄姓名凡十一
人皆署官爵為輔佐章聞齊井石牛事下即日昏時衣
黄衣持匱至高廟以付僕射僕射以聞戊辰莽至高廟
拜受金匱神禪御王冠謁太后還坐未央宫前殿下書