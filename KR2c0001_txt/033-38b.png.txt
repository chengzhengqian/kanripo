供軍朱司徒不欲以深州與康日知願以與大夫請早
定刺史以守之三鎮連兵若耳目手足之相救則它日
永無患矣武俊亦喜許諾即遣判官王巨源使扵滔且
今知深州事相與刻日舉兵南向滔又遣人說張孝忠
孝忠不從　宣武節度使劉洽攻李納于濮州克其外
城納扵城上涕泣求自新李勉又遣人說之癸夘納遣
其判官房說以其母弟經及子成務入見㑹中使宋鳳
朝稱納勢窮蹙不可捨上乃囚說等扵禁中納遂歸鄆