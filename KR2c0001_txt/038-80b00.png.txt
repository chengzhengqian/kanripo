珝為匡國節度使車駕之在華州也商賈輜湊韓建重
征之二年得錢九百萬緡至是全忠盡取之是時京師
無天子行在無宰相崔𦙍使太子太師盧渥等二百餘
人列狀請朱全忠西迎車駕又使王溥至赤水見全忠
計事全忠復書曰進則懼脇君之謗退則懐負國之慙
然不敢不勉戊午全忠發赤水　辛酉以兵部侍郎盧
光啟權勾當中書事車駕留岐山三日壬戌至鳯翔
朱全忠至長安宰相帥百官班迎於長樂坡明日行復