奉布目左右縛之綝叩頭曰願徙交州吴主曰卿何以
不徙滕𦙍吕據於交州乎綝復曰願沒為官奴吴主曰
卿何不以𦙍據為奴乎遂斬之以綝首令其衆曰諸與
綝同謀者皆赦之放仗者五千人孫闓乗船欲降北追
殺之夷綝三族發孫峻棺取其印綬斵其木而埋之吴
主改葬諸葛恪朝臣有乞為諸葛恪立碑者吴主詔曰
盛夏出軍士卒傷損無尺寸之功不可謂能受託孤之
任死於䜿子之手不可謂智遂寝