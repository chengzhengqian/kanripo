百官　夏五月翟遼徙屯滑臺
十四年夏四月翟遼寇滎陽執太守張卓　冬十月燕
樂浪悼王温為冀州刺史翟遼遣丁零故堤詐降於温
帳下乙酉刺温殺之并其長史司馬驅帥守兵二百户犇
西燕遼西王農邀擊於襄國盡獲之惟堤走免
十五年秋八月劉牢之撃翟釗於鄄城釗走河北又敗
翟遼於滑臺張願來降十六年冬十月翟遼卒子釗代立改元定鼎攻燕鄴城