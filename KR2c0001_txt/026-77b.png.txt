不預朝政亦免之威名位素重往參化及化及集衆而
見之曲加殊禮百官悉詣朝堂賀給事即許善心獨不
至許𢎞仁馳告之曰天子已崩宇文將軍攝政闔朝文
武咸集天道人事自有代終何預於叔而低回若此善
心怒不肯行𢎞仁反走上馬泣而去化及遣人就家擒
至朝堂既而釋之善心不舞蹈而出化及怒曰此人大
負氣復命擒還殺之其母范氏年九十二撫柩不哭曰
能死國難吾有子矣因卧不食十餘日而卒唐王之入