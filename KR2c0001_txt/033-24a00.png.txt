而惡之由是有誅炎之志隠而未發乙巳遷炎中書侍
郎擢盧杞為門下侍郎並同平章事不専任炎矣　丙午
更汴宋軍名曰宣武　梁崇義雖與李正己等連結兵
勢寡弱禮數最恭或勸其入朝崇義曰來公有大功扵
國上元中為閹宦所䜛遷延稽命及代宗嗣位不俟
駕入朝猶不免族誅吾嵗久釁積何可往也淮寧節度使
李希烈屢請討之崇義懼益修武備流人郭昔告崇義
為變崇義聞之請罪上為之杖昔逺流之使金部員外