興為步射都知兵馬使辛亥以左龍武大將軍薛平為
鄭滑節度使欲以控制魏愽上與宰相議魏愽事李吉
甫請興兵討之李綘以為魏愽不必用兵當自歸朝廷
吉甫盛陳不可不用兵之狀上曰朕意亦以為然綘曰
臣竊觀兩河藩鎮之䟦扈者皆分兵以𨽻諸將不使專
在一人恐其權任太重乘間而謀已故也諸將勢均力
敵莫能相制欲廣相連結則衆心不同其謀必泄欲獨
起為變則兵少力微勢必不成加以購賞既重刑誅又