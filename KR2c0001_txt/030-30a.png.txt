遣左鷹揚將軍裴紹業即軍中斬之籍沒其家突厥聞
務挻死所在宴飲相慶又為務挻立祠每出師必禱之
太后以夏州都督王方翼與務挻連職素相親善且廢
后近屬徵下獄流崖州而死
垂拱元年春正月太后以徐思文為忠特免縁坐拜司
僕少卿謂曰敬業改卿姓武朕今不復奪也　三月辛
酉武承嗣罷　冬十一月太后修故白馬寺以僧懷義
為寺主懷義鄠人本姓馮名小寶賣藥洛陽市因千金