絰如天子弔諸侯服凡壹弔再㑹而令新都侯宗為主
服喪三年云司威陳崇奏莽兄子衍功侯光私報執金
吾竇况令殺人况為收繫致其法莽大怒切責光光曰
汝自視孰與長孫中孫長孫中孫者宇及獲之字也
遂母子自殺及况皆死初莽以事母養嫂撫兄子為名
及後悖虐復以示公義焉令光子嘉嗣爵為侯　是歳
廣饒侯劉京言齊郡新井車騎將軍千人扈雲言巴郡
石牛太保屬臧鴻言扶風雍石莽皆迎受　十一月甲