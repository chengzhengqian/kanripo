西王位大赦改元永和立子封檀為世子加撫軍大将軍
錄尚書事遣使請命于魏牧犍聪頴好學和雅有度量
故國人立之先是魏主遣李順迎武宣王女為夫人㑹
牧犍稱先王遺意遣左丞宋繇送其妹興平公主于魏
拜右昭儀魏主謂李順曰卿言䝉遜今則驗矣又言牧
犍立何其妙哉朕克涼州亦當不逺於是賜絹十匹廐
馬一乗進號安西将軍寵待彌厚政事無巨細皆與之
參議遣順拜牧犍都督涼沙河三州西域羌戎諸軍事