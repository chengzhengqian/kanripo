來降上聞其來甚喜遣使迎勞賜帛五千段廩食其所
部以士信為陜州道行軍總管世充左龍驤將軍臨涇
席辯與同列楊䖍安李君義皆帥所部來降　丙子王
世充遣其將郭士衡寇糓州刺史任瓌大破之俘斬且
盡　甲申行軍總管劉𢎞基遣其將种如願襲王世充
河陽城毁其河橋而還　八月丙午將軍秦武通軍至
洛陽敗世充將葛彦璋　冬十月王世充自將兵徇地
至滑臺臨黎陽尉氏城主時德叡汴州刺史王要漢亳