室爭權自相魚肉遂使戎狄乘隙毒流中土今遺民既
遭殘賊人思自奮大王誠能命將出師使如逖者統之
以復中原郡國豪傑必有望風響應者矣睿素無北伐
之志以逖為奮威將軍豫州刺史給千人廩布三千疋
不給鎧仗使自召募逖將其部曲百餘家渡江中流擊
楫而誓曰祖逖不能清中原而復濟者有如大江遂屯
淮陰起冶鑄兵募得二千餘人而後進
元帝建武元年初流民張平樊雅各聚衆數千人在譙