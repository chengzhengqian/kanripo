以避徐許之難杜建徽按劍叱之曰事或不濟同死於
此豈可復東度乎鏐恐徐綰等據越州遣大將顧全武
将兵戍之全武曰越州不足徃不若之廣陵鏐曰何故
對曰聞綰等謀召田頵田頵至淮南助之不可敵也建
徽曰孫儒之難王嘗有徳於楊公今徃告之宜有以相
報鏐命全武告急於楊行宻全武曰徒徃無益請得王
子為質鏐命其子傳璙微服為全武僕與偕之廣陵且
求昏於行宻過潤州團練使安仁義愛傳璙清麗将以