厨城門出式侯恭以赤眉立其弟自繫詔獄聞更始敗
走乃出見定陶王祉祉為之除械相與從更始於渭濵
右輔都尉嚴本恐失更始為赤眉所誅即將更始至髙
陵本將兵宿衞其實圍之更始將相皆降赤眉獨丞相
曹竟不降手劔格死　冬十月赤眉下書曰聖公降者
封為長沙王過二十日勿受更始遣劉恭請降赤眉使
其將謝禄往受之更始隨禄肉上璽綬於盆子赤眉
坐更始置庭中將殺之劉恭謝禄為請不能得遂引更