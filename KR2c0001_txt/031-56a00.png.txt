軍使高秀巖寇振武軍朔方節度使郭子儀擊敗之
顏杲卿將起兵參軍馮䖍前真定令賈深藁城尉崔安
石郡人翟萬徳内丘丞張通幽皆預其謀又遣人語太
原尹王承業密與相應㑹顏真卿自平原遣杲卿甥盧
逖潛告杲卿欲連兵斷祿山歸路以緩其西入之謀時
祿山遣其金吾將軍高邈詣幽州徵兵未還杲卿以祿
山命召李欽湊使帥衆詣郡受犒賚丙午薄暮欽湊至
杲卿使袁履謙馮䖍等攜酒食妓樂往勞之並其黨皆