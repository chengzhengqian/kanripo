多饋珍玩威獨獻尚書或譖之曰尚書有五子之歌威
意甚不遜帝益怒頃之帝問威以伐高麗事威欲帝知
天下多盜對曰今兹之役願不發兵但赦羣盜自可得
數十萬遣之東征彼喜於免罪争務立功高麗可滅帝
不懌威出御史大夫裴藴奏曰此大不遜天下何處有
許多賊帝曰老革多姦以賊脅我欲批其口且復隱忍
藴知帝意遣河南白衣張行本奏威昔在高陽典選濫
授人官畏怯突厥請還京師帝令案驗獄成下詔數威