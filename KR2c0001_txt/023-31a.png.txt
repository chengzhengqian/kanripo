等帥鐵騎横撃之東魏兵中絶為二遂大破之李弼弟
檦身小而勇每躍馬陷陳隱身鞍甲之中敵見皆曰避
此小兒泰嘆曰膽決如此何必八尺之軀征虜將軍武
川耿令貴殺傷多甲裳盡赤泰曰觀其甲裳足知令貴
之勇何必數級彭樂乗醉深入魏陳魏人刺之腸出内
之復戰丞相歡欲収兵更戰使張華原以簿歴營㸃兵
莫有應者還白歡曰衆盡去營皆空矣歡猶未肯去阜
城侯斛律金曰衆心離散不可復用宜急向河東歡據