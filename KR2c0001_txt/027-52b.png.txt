庶共評朝政尚恐門有禁限令於門外設坐聽朝宜各
盡情又令西朝堂納寃抑東朝堂納直諫於是獻書上
策者日有數百條流既煩省覽難遍數日後不復更出
　王世充將軍丘懷義居門下内省召越王君度漢王
𤣥恕將軍郭士衡雜妓妾飲博侍御史張藴古彈之世
充大怒令散手埶君度𤣥恕批其耳數十又命引入東
上閣杖之各四十懷義士衡不問賞藴古帛百段遷太
子舍人君度世充之兄子也世充每聽朝殷勤誨諭言