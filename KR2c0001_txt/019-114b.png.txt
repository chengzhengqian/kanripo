不顧家且多是驅逼今忽誅其家累正足堅彼意耳劭
以為然乃下書一無所問劭疑朝廷舊臣皆不為已用
乃厚撫魯秀及右軍參軍王羅漢悉以軍事委之以蕭
斌為謀主殷冲掌文符蕭斌勸劭勒水軍自上决戰不
爾則保據梁山江夏王義恭以南軍倉猝船舫陋小不
利水戰乃進䇿曰賊駿少年未習軍旅逺来疲弊宜以
逸待之今逺出梁山則京都空弱東軍乗虚或能為患
若分力兩赴則兵敗勢離不如飬銳待期坐而觀釁割