擣上黨不過數月必覆其巢穴矣時德裕制置澤潞
亦頗采牧言　李德裕言於上曰議者皆云劉悟有功
稹未可亟誅宜全恩禮請下百官議以盡人情上曰悟
亦何功當時迫於救死耳非素心狥國也藉使有功父
子為將相二十餘年國家報之足矣稹何得復自立朕
以為凡有功當顯賞有罪亦不可茍免也德裕曰陛下
之言誠得理國之要　夏五月河陽節度使王茂元
以步騎三千守萬善河東節度使劉沔步騎二千守芒