精卒遂出戰兵未交而潰歸董璋晝夜攻之庚辰城陷
殺仁矩滅其族初璋為梁將指揮使姚洪嘗𨽻麾下至
是將兵千人戍閬州璋密以書誘之洪投諸厠城䧟璋
執洪而讓之曰吾自行間奬拔汝今日何相負洪曰老
賊汝昔為李氏奴掃馬糞得臠炙感恩無窮今天子用
汝為節度使何負於汝而反邪汝猶負天子吾受汝何
恩而云相負哉汝奴材固無取吾義士豈忍為汝所為
乎吾寧為天子死不能與人奴並生璋怒然鑊於前令