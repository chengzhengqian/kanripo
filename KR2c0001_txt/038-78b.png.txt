涕泣相向自是學士不復得對矣癸卯全誨等令上入
閤召百官追寢正月丙午敕書悉如咸通以来近例是
日開延英全誨等即侍側同議政事丁未神䇿都指揮
使李繼筠遣部兵掠内庫寳貨帳帷法物韓全誨遣人
宻送諸王宫人先之鳯翔戊申朱全忠至河中表請車
駕幸東都京城大駭士民亡竄山谷是日百官皆不入
朝闕前寂無人十一月己酉朔李繼筠等勒兵闕下禁
人出入諸軍大掠士民衣紙及布者滿街極目韓建