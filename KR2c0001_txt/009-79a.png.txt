井謂䇿曰汝新造江南其事未集方當優賢禮士捨過
録功魏功曹在公盡規汝今日殺之則明日人皆叛汝
吾不忍見禍之及當先投此井中耳䇿大驚遽釋騰
五年夏四月廣陵太守陳登治射陽孫䇿西擊黄祖登
誘嚴白虎餘黨圖為後害䇿還擊登軍到丹徒須待運
糧初䇿殺吳郡太守許貢貢奴客潛民間欲為貢報讎
策性好獵數出驅馳所乘馬精駿從騎絶不能及卒遇
貢客三人射䇿中頰後騎尋至皆刺殺之䇿創甚召張