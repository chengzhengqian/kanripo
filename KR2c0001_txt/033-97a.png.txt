級包佶乃得前後佶入朝具奏陳少逰奪財賦事少逰懼
厚歛所部以償之李希烈以夏口上流要地使其驍将
董侍募死士七千人襲鄂州刺史李兼偃旗卧鼓閉門
以待之侍撤屋材以焚門兼帥士卒出戰大破之上
以兼為鄂岳沔都團練使扵是希烈東畏曺王臯西畏
李兼不敢復有窺江淮之志矣　朱滔引兵入趙境王
武俊大具犒享入魏境田悅供承倍豐使者迎候相望
扵道丁丑滔至永濟遣王郅見悅約㑹館陶偕行渡河