則治中常侍黄門與政則亂是以知陛下可與為善可
與為非帝曰昔朱雲廷折欄檻今侍中面稱朕違敬聞
闕矣拜五官中郎將三年春正月丙午新豐侯單超卒賜東園袐器棺中玉
具及𦵏發五營騎士將作大匠起冢塋其後四侯轉横
天下為之語曰左回天具獨坐徐卧虎唐雨墮皆競起
第宅以華侈相尚其僕從皆乘牛車而從列騎兄弟姻
戚宰州臨郡辜較百姓與盗無異虐徧天下民不堪命