徳軍其西首尾相應馬燧帥諸軍進屯鄴奏求河陽兵
自助詔河陽節度使李芁将兵會之　八月李納始發
䘮奏請襲父位上不許　梁崇義發兵至江陵至四望
大敗而歸乃收兵襄鄧李希烈引軍循漢而上與諸道
兵會崇義遣其将翟暉杜少誠逆戰扵蠻水希烈大破
之追至踈口又破之二将請降希烈使将其衆先入襄
陽慰諭軍民崇義閉城拒守守者開門爭出不可禁崇
義與妻赴井死傳首京師　范陽節度使朱滔将討李