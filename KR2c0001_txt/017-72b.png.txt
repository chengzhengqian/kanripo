懐異心道規乃㑹将士告之曰桓謙今在近道聞諸長
者頗有去就之意吾東來文武足以濟事若欲去者本
不相禁因夜開城門達曉不閉衆咸憚服莫有去者雍
州刺史魯宗之帥衆數千自襄陽赴江陵或謂宗之情
未可測道規單馬迎之宗之感恱道規使宗之居守委
以腹心自帥諸軍攻謙諸将佐皆曰今逺出討謙其勝
難必茍林近在江津伺人動靜若來攻城宗之未必能
固脫有蹉跌大事去矣道規曰茍林愚懦無他竒計以