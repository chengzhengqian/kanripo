守将自棄滑臺去王征虜借空城以息兵行當西引於
晉魏之好無廢也何必揚旗鳴鼓以曜威乎嗣使建以
問太尉裕裕遜辭謝之曰洛陽晉之舊都而𦍑據之晉
欲修復山陵久矣諸桓宗族司馬休之國璠兄弟魯宗
之父子皆晉之蠧也而𦍑收之以為晉患今晉将伐之
欲假道於魏非敢為不利也魏河内鎮将于栗磾有勇
名築壘于河上以備侵軼裕以書與之題曰黒矟公麾
下栗磾好操黒矟以自標故裕以此目之司馬休之等