也則子文之治猶在正欲留之也而欒黶之惡已彰與
其毒害於見存之百姓則寜使割恩於己亡之一臣眀
矣然則向所謂愛之者乃適所以傷之也臣謂宜賦以
茅土疇其户邑必有材行随器授官使其人得奉大恩
而子孫終其福禄㑹司空趙州刺史長孫無忌等皆不
願之國上表固讓稱承恩以來形影相弔若履春冰宗
戚憂虞如寘湯火緬惟三代封建葢由力不能制因而
利之禮樂節文多非已出两漢罷侯置守蠲除曩弊深