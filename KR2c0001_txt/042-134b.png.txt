鳯之平也上赦所俘蜀兵以𨽻軍籍從征淮南復亡降
於唐癸夘唐主表獻百五十人上悉命斬之　丙午孫
晟等至上所庚戌上遣中使以孫晟詣夀春城下示劉
仁贍且招諭之仁贍見晟戎服拜於城上晟謂仁贍曰
君受國厚恩不可開門納冦上聞之甚怒晟曰臣為唐
宰相豈可教節度使外叛邪上乃釋之　唐主使李徳
明孫晟言於上請去帝號割夀濠泗楚光海六州之地
仍歲輸金帛百萬以求罷兵上以淮南之地已半為周