操擊劉備破之獲其妻子進㧞下邳禽關羽又擊昌豨
破之備奔青州因袁譚以歸袁紹紹聞備至身去鄴二
百里迎之駐月餘所亡士卒稍稍歸之　初操壯關羽
之為人而察其心神無久留之意使張遼以其情問之
羽歎曰吾極知曹公待我厚然吾受劉將軍恩誓以共
死不可背之吾終不留要當立效以報曹公乃去耳遼
以羽言報操操義之及羽殺顔良操知其必去重加賞
賜羽盡封其所賜拜書告辭而奔劉備於袁軍左右欲