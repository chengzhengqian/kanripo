先祈禱世充令巫宣言周公欲令僕射急討李宻當有
大功不即兵皆疫死世充兵多楚人信妖言皆請戰世
充簡練精鋭得二萬餘人馬二千餘匹壬子出師撃宻
旗幡之上皆書永通字軍容甚盛癸丑至偃師營於通
濟渠南作三橋於渠上宻留王伯當守金墉自引精兵
出偃師北阻邙山以待之宻召諸將㑹議裴仁基曰世
充悉衆而至洛下必虚可分兵守其要路令不得東簡
精兵三萬傍河西出以逼東都世充還我且按甲世充