百人馳驛戍均州以備譙王重福以刑部尚書裴談工
部尚書張錫並同中書門下三品仍充東都留守吏部
尚書張嘉福中書侍郎岑羲吏部侍郎崔湜並同平章
事羲長倩之子也太平公主與上官昭容謀草遺制立
温王重茂為皇太子皇后知政事相王旦參謀政事宗
楚客密謂韋温曰相王輔政於理非宜且於皇后嫂叔
不通問聼朝之際何以為禮遂帥諸宰相表請皇后臨
朝罷相王政事蘇瓌曰遺詔豈可改邪温楚客怒瓌懼