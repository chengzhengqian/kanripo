揚州刺史
十二年春三月領軍將軍劉湛與僕射殷景仁素善湛
之入也景仁實引之湛既至以景仁位遇本不踰已而
一旦居前意甚憤憤俱被時遇以景仁専管内任謂為
間已猜隙漸生知帝信仗景仁不可移奪時司徒義康
専秉朝權湛甞為義康上佐遂委心自結欲因宰相之
力以回上意傾黜景仁獨當時務　夏四月己巳帝加
景仁中書令中䕶軍即家為府湛加太子詹事湛愈憤