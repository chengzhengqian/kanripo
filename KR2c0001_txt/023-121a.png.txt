討景嵊稷之子也東揚州刺史臨城公大連亦據州不
受景命景號令所行惟呉郡以西南陵以北而已　六
月丁亥立宣城王大器為皇太子　壬辰封皇子大心
為尋陽王大款為江陵王大臨為南海王大連為南郡
王大春為安陸王大成為山陽王大封為宜都王　宋
子仙圍戴僧逷不克丙午呉盗陸緝等起兵襲呉郡殺
蘇單于推前淮南太守文成侯寧為主　臨賀王正徳
怨侯景賣已宻書召鄱陽王範使以兵入景遮得其書