屯鄴都甲戌帝發滑州乙亥至潼州己夘馬全節等諸
軍以次北上劉知逺聞之曰中國疲弊自守恐不足乃
横挑彊敵勝之猶有後患况不勝乎契丹自恒州還以
羸兵驅牛羊過祁州城下刺史下邳沈斌出兵擊之契
丹以精騎奪其門州兵不得還趙延夀知城中無餘兵
引契丹急攻之斌在上延夀語曰沈使君吾之故人擇
禍莫若輕何不早降斌曰侍中父子失計䧟身北庭忍
帥仇讐以殘父母之邦不自愧恥更有驕色何哉沈斌