糓南至懷孟督軍糧契丹以大兵當晉軍之前濳遣其
將蕭翰通事劉重進將百騎及羸卒並西山出晉軍之
後斷晉糧道及歸路樵采者遇之盡為所掠有逸歸者
皆稱敵衆之盛軍中忷懼翰等至欒城城中戍兵千餘
人不覺其至狼狽降之契丹獲晉民黥其面曰奉敇不
殺縱之南走運夫在道遇之皆棄車驚潰翰契丹之舅
也十二月丁巳朔李糓自書宻奏具言大軍危急之勢
請車駕幸滑州遣高行周符彦卿扈從及發兵守澶州