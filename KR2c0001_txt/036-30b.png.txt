紇大軍入西京葉護欲如約廣平王俶拜於葉護馬前
曰今始得西京若遽俘掠則東京之人皆為賊固守願
至東京如約葉護下馬答拜跪捧王足曰當為殿下徑
徃東京胡虜見俶拜者皆泣曰廣平王真華夷主二事/詳見
安史/之亂　　冬十月壬戌廣平王俶入東京回紇意猶未
厭俶患之父老請率羅錦萬匹以賂回紇回紇乃止
十一月己丑以回紇葉護為司空忠義王歳遺回紇絹
二萬匹使就朔方軍受之