僚詣門上表進璽紱儀物甚盛宜都王時年十八下教
曰猥以不徳謬降大命顧已兢悸何以克堪輙當暫歸
朝廷展哀陵寢并與賢彦申寫所懐望體其心勿為辭
責府州佐史並稱臣請題榜諸門一依宫省王皆不許
教州府國綱紀宥其統内見刑原逋責諸將佐聞營陽
廬陵王死皆以為疑勸王不可東下司馬王華曰先帝
有大功於天下四海所服雖嗣主不綱人望未改徐羡
之中才寒士傅亮布衣諸生非有晉宣帝王大將軍之