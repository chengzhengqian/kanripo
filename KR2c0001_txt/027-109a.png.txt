士𢎞各遣人招交趾太守丘和和不從銑遣寗長真帥
嶺南兵自海道攻和和欲出迎之司法書佐高士亷説
和曰長真兵數雖多懸軍逺至不能持乆城中勝兵足
以當之奈何望風受制於人和從之以士亷為軍司馬
將水陸諸軍逆撃破之長真僅以身免盡俘其衆既而
有驍果自江都至得煬帝凶問亦以郡附於銑士亷勱
之子也始安郡臣李襲志遷哲之孫也隋末散家財募
士得二千人以保郡城蕭銑林士𢎞曹武徹迭來攻之