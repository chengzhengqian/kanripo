判官滴河馬𦙍孫曰今道過京師當何向為便對曰君
命召不俟駕臨䘮赴鎮又何疑焉諸人凶謀不可從也
衆哂之王乃移檄鄰道言朱𢎞昭等乗先帝疾亟殺長
立少專制朝權别疎骨肉動揺藩垣懼傾覆社稷今從
珂將入朝以清君側之惡而力不能獨辦願乞靈鄰藩
以濟之潞王以西都留守王思同當東出之道尤欲與
之相結遣推官郝詡押牙朱廷乂等相繼詣長安説以
利害餌以美妓不從則令就圖之思同謂將吏曰吾受