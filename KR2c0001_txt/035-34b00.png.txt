義節度副使鄭注為太僕卿郭承嘏累上疏言其不
可上不聽於是注詐上表固辭上遣中使再以告身賜
之不受　初宋申錫與御史中丞宇文鼎受密詔誅鄭
注使京兆尹王璠掩捕之璠密以堂帖示王守澄注由
是得免深德璠璠又與李訓善於是訓注共薦之自浙
西觀察使徵為尚書左丞
九年夏四月癸巳以鄭注守太僕卿兼御史大夫注始
受之仍舉倉部員外郎李款自代曰加臣之罪雖於理