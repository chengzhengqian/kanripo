班固贊曰春秋列國卿大夫及至漢興將相名臣懐禄
耽寵以失其世者多矣是故清節之士於是為貴然大
率多能自治而不能治人王貢之材優於龔鮑守死善
道勝實蹈焉貞而不諒薛方近之郭欽蔣翊好遯不汚
絶紀唐矣
四年　初莽為安漢公時欲謟太皇太后以斬郅支功
奏尊元帝廟為高宗太后晏駕後當以禮配食云及莽
改號太后為新室文母絶之於漢不令得體元帝墮壊