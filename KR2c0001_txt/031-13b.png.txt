恃與林甫善意稍不平慎矜奪鉷職田鉷母本賤慎矜
嘗以語人鉷深衘之慎矜猶以故意待之嘗與之私語
䜟書慎矜與術士史敬忠善敬忠言天下將亂勸慎矜
於臨汝山中買莊為避亂之所㑹慎矜父墓田中草木
皆流血慎矜惡之以問敬忠敬忠請禳之設道場於後
園慎矜退朝輙躶貫桎梏坐其中旬日血止慎矜徳之
慎矜有侍婢明珠色美敬忠屢目之慎矜即以遺敬忠
車載過貴妃栁氏姊樓下姊邀敬忠上樓求車中美人