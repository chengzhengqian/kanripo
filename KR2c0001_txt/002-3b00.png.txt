得有此可急使兵守函谷關無内諸侯軍稍徴關中兵
以自益距之沛公然其計從之已而項羽至關關門閉
聞沛公已定關中大怒使黥布等攻破函谷關十二月
項羽進至戲沛公左司馬曹無傷使人言項羽曰沛公
欲王關中令子嬰為相珍寳盡有之欲以求封項羽大
怒饗士卒期旦日撃沛公軍當是時項羽兵四十萬號
百萬在新豐鴻門沛公兵十萬號二十萬在霸上范增
説項羽曰沛公居山東時貪財好色今入關財物無所