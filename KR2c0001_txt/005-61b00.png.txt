弟子收抱章尸歸棺斂塟之京師稱焉莽於是因吕寛
之獄遂窮治黨與連引素所惡者悉誅之元帝女弟敬
武長公主素附丁傅及莽專政復非議莽紅陽侯王立
莽之尊屬平阿侯王仁素剛直莽皆以太皇太后㫖遣
使者廹守令自殺莽白太后主暴病薨太后欲臨其喪
莽固爭而止甄豐遣使者乗傳案治衛氏黨與郡國豪
傑及漢忠直臣不附莽者皆誣以罪法而殺之何武鮑
宣及王啇子樂昌侯安辛慶忌三子䕶羗校尉通函谷