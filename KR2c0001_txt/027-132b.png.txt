東悉平　徐圓朗聞劉黒闥敗大懼不知所出河間人
劉復禮説圓朗曰有劉世徹者其人才略不世出名高
東夏且有非常之相真帝王之器將軍若自立恐終無
成若迎世徹而奉之天下指揮可定圓朗然之使復禮
迎世徹於浚儀或説圓朗曰將軍為人所惑欲迎劉世
徹而奉之世徹若得志將軍豈有全地乎僕不敢逺引
前古將軍獨不見翟讓之於李宻乎圓朗復以為然世
徹至已有衆數千人頓於城外以待圓朗出迎圓朗不