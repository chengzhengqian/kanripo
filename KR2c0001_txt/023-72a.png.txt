丞相㤗聞之加景大將軍兼尚書令遣太尉李弼儀同
三司趙貴將兵一萬赴潁川景恐上責之遣中兵參軍
栁昕奉啟於上以為王旅未接死亡交急遂求援關中
自救目前臣既不安於髙氏豈見容於宇文但螫手解
腕事不得已本圖為國願不賜咎臣獲其力不容即棄
今以四州之地為餌敵之資已令宇文遣人入守自豫
州以東齊海以西悉臣控壓見有之地盡歸聖朝懸瓠
項城徐州南兖事須迎納願陛下速敕境土各置重兵