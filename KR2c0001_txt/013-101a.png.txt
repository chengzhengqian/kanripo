石生於金墉決千金堨以灌之分遣諸將攻汲郡河内
後趙滎陽太守尹矩野王太守張進等皆降之襄國大
震　　冬十一月後趙王勒欲自將救洛陽僚佐程遐
等固諫曰劉曜懸軍千里勢不支久大王不宜親動動
無萬全勒大怒按劍叱遐等出乃赦徐光召而謂之曰
劉曜乘一戰之勝圍守洛陽庸人之情皆謂其鋒不可
當曜帶甲十萬攻一城而百日不克師老卒怠以我初
鋭擊之可一戰而禽也若洛陽不守曜必送死冀州自