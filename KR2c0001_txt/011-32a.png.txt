將軍都督楊豫諸軍事與安東將軍陳騫等圍夀春基
始至圍城未合文欽全懌等從城東北因山乘險得將
其衆突入城昭敕基斂軍堅壁基累求進討㑹吴朱異
率三萬人進屯安豐為文欽外勢詔基引諸軍轉據北
山基謂諸將曰今圍壘轉固兵馬向集但當精脩守備以
待越逸而更移兵守險使得放縱雖有智者不能善其
後矣遂守便宜上䟽曰今與賊家對敵當不動如山若
遷移依險人心揺蕩於勢大損諸軍並據深溝髙壘衆