疾得免乃以榮領丹陽内史玘亦稱疾不之郡敏疑諸
名士終不為己用欲盡誅之榮説敏曰中國䘮亂胡夷
内侮觀今日之勢不能復振百姓將無遺種江南雖經
石氷之亂人物尚全榮常憂無孫劉之主有以存之今
將軍神武不世勲效已著帶甲數萬舳艫山積若能委
信君子使各得盡懐散蔕芥之嫌塞䜛謟之口則上方
數州可傳檄而定不然終不濟也敏乃止敏命僚佐推
己為都督江東諸軍事大司馬楚公加九錫列上尚書