代州募兵踰旬得三萬人皆北方雜胡屯於崞西獷悍
暴横稹與友金不能制友金乃説陳景思曰今雖有衆
數萬茍無威望之将以統之終無成功吾兄司徒父子
勇略過人為衆所服驃騎誠奏天子赦其罪召以為帥
則代北之人一麾響應狂賊不足平也景思以為然遣
使詣行在言之詔如所請友金以五百騎齎詔詣達靼
迎之李克用帥達靼諸部萬人赴之　羣臣追從車駕
者稍稍集成都南北司朝者近二百人諸道及四夷貢