復行案舉廷尉呉雄將作大匠李固亦上言八使所紏
宜急誅罰帝乃更下八使奏章令考正其罪梁冀恨張
綱思有以中傷之時廣陵賊張嬰寇亂楊徐閒積十餘
年二千石不能制冀乃以綱為廣陵太守前太守率多
求兵馬綱獨請單車之職既到徑詣嬰壘門嬰大驚遽
走閉壘綱於門外罷遣吏兵獨留所親者十餘人以書
喻嬰請與相見嬰見綱至誠乃出拜謁綱延置上坐譬之曰前後二千石多肆貪㬥故致公等懐憤相聚二千