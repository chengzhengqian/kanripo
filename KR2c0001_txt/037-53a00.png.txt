尊命來迎大駕不䝉信察反類脇君吾輩報國之心極
矣戰賊之力殫矣安能垂頭弭耳受制於閽寺之手哉
李氏孫尚多相公盍改圖以利社稷乎遘曰主上踐阼
十餘年無大過惡止以令孜専權肘腋致坐不安席上
每言之流涕不已近日上初無行意令孜陳兵帳前迫
脇以行不容俟旦罪皆在令孜人誰不知足下盡心王
室止有引兵還鎮拜表迎鑾廢立重事伊霍所難遘不
敢聞命玫出宣言曰我立李氏一王敢異議者斬夏四