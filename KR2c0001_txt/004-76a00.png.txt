忿鷙形容魁徤負力怙氣難化以善易肄以惡其彊難
詘其和難得故未服之時勞師逺攻傾國殫貨伏尸流
血破堅拔敵如彼之難也既服之後慰薦撫循交接賂
遺威儀俯仰如此之備也徃時嘗屠大宛之城蹈烏桓
之壘探姑繒之壁藉蕩妲之場艾朝鮮之旃拔兩越之
旗近不過旬月之役逺不離二時之勞固已犁其庭掃
其閭郡縣而置之雲徹席卷後無餘災唯北狄為不然
真中國之堅敵也三垂比之縣也前世重之兹甚未易