恭帝義寧元年春二月李宻説翟讓曰今東都空虚兵
不素練越王沖㓜越王太子昭之子侗/煬帝命留守東都留守諸官政令
不壹士民離心段達元文都闇而無謀以僕料之彼非
將軍之敵若將軍能用僕計天下可指麾而定也乃遣
其黨裴叔方覘東都虚實留守官司覺之始為守禦之
備且馳表告江都宻謂讓曰事勢如此不可不發兵法
曰先則制於己後則制於人今百姓饑饉洛口倉多積
粟去都百里有餘將軍若親帥大衆輕行掩襲彼逺未