二年春二月庚寅宫中言皇后衣笥裙上有五色雲起
上令圖以示百官韋巨源請布之天下從之仍赦天下
迦葉志忠奏昔神堯皇帝未受命天下歌桃李子文武
皇帝未受命天下歌秦王破陣樂天皇大帝未受命天
下歌堂堂則天皇后未受命天下歌娬媚娘應天皇帝
未受命天下歌英王石州順天皇后未受命天下歌桑
條韋盖天意以順天皇后宜為國母主蠶桑之事謹上
桑韋歌十二篇請編之樂府皇后祀先蠶則奏之太常