京城内外都巡檢乙亥帝發大梁先是周與唐戰唐水
軍鋭敏周人無以敵之帝毎以為恨返自夀春於大梁
城西汴水側造戰艦數百艘命唐降卒教北人水戰數
月之後縱横出沒殆勝唐兵至是命右驍衛大將軍王
環將水軍數千自閔河沿潁入淮周人見之大驚乙酉
帝至下蔡三月己丑夜帝度淮抵夀春城下庚寅旦躬
擐甲冑軍於紫金山南命太祖皇帝擊唐先鋒寨及山
北一寨皆破之斬獲三千餘級斷其甬道由是唐兵首