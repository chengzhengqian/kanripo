潁至項城入溵輸于郾城以饋討淮西諸軍省汴運之
費七萬餘緡
十二年春正月甲申貶袁滋為撫州刺史李愬至唐州
軍中承喪敗之餘士卒皆憚戰愬知之有出迓者愬謂
之曰天子知愬柔懦能忍恥故使來拊循爾曹至於戰
攻進取非吾事也衆信而安之愬親行視士卒傷病者
存恤之不事威嚴或以軍政不肅為言愬曰吾非不知
也袁尚書專以恩惠懐賊賊易之聞吾至必增備吾故