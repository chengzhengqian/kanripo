出入禁中因請為貴妃兒上與貴妃共坐祿山先拜貴
妃上問何故對曰胡人先母而後父上悦　李林甫以
王忠嗣功名日盛恐其入相忌之安祿山潛蓄異志託
以禦寇築雄武城大貯兵器請忠嗣助役因欲留其兵
忠嗣先期而往不見祿山而還數上言祿山必反林甫
益惡之唐興以來邊帥皆用忠厚名臣不久任不遙領
不兼統功名著者往往入為宰相其四夷之將雖才略
如阿史那社爾契苾何力猶不專大將之任皆以大臣