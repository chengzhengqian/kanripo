兄弟以為諸曹又共為薦興奏以為可試守京兆尹石
顯聞知白之上乃下興捐之獄令顯治之奏興捐之懷
詐偽更相薦譽欲得大位罔上不道捐之竟坐棄市興
髠鉗為城旦
臣光曰君子以正攻邪猶懼不克况捐之以邪攻邪其能免乎
四年夏六月戊寅晦日有食之上扵是召諸前言日變
在周堪張猛者責問皆稽首謝因下詔稱堪之美徵詣
行在所拜為光祿大夫秩中二千石領尚書事猛復為