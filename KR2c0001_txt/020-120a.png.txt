告丹陽尹徐孝嗣孝嗣亦從之驃騎録事南陽樂豫謂
孝嗣曰外傳籍籍似有伊周之事君䝉武帝殊常之恩
荷託附之重恐不得同人此舉人笑禇公至今齒冷孝
嗣心然之而不能從帝謂蕭坦之曰人言鎮軍與王宴
蕭諶欲共廢我似非虚傳卿所聞云何坦之曰天下寧
當有此誰樂無事廢天子邪朝貴不容造此論當是諸
尼姥言耳豈可信邪官若無事除此三人誰敢自保直
閤將軍曹道剛疑外間有異宻有處分謀未能發時始