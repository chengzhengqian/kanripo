怨望宻遣人亡入契丹言貝州粟多而兵弱易取也㑹
令温入朝執政以前復州防禦使吳巒權知州事巒既
至推誠撫士㑹契丹入冦巒書生無爪牙珂自請願效
死巒使將兵守南門巒自守東門契丹主自攻貝州巒
悉力拒之燒其攻具殆盡己夘契丹復攻城珂引契丹
自南門入巒赴井死契丹遂䧟貝州所殺且萬人庚辰
以歸徳節度使高行周為北面行營都部署以河陽節
度使符彦卿為馬軍左廂排陣使以右神武統軍皇甫