性豪侈多列女倡歌舞於前植侍講積年未嘗轉盼融
以是敬之太后以陳蕃舊徳特封高陽鄉侯蕃上疏讓曰
臣聞割地之封功徳是為臣雖無素潔之行竊慕君子
不以其道得之不居也若夫受爵不讓掩面就之使皇
天振怒灾流下民於臣之身亦何所寄太后不許蕃固
讓章前後十上竟不受封　初竇太后之立也陳蕃有
力焉及臨朝政無大小皆委於蕃蕃與竇武同心戮心
以奬王室徵天下名賢李膺杜宻尹勲劉瑜等皆列於