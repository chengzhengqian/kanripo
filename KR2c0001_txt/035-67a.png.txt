所不悦者初左散騎常侍張仲方甞駮李吉甫謚及德
裕為相仲方稱疾不出三月壬辰以仲方為賓客分司
　庚戌以楊虞卿為常州刺史張元夫為汝州刺史它
日上復言及朋黨李宗閔曰臣素知之故虞卿輩臣皆
不與美官李德裕曰給舍非美官而何宗閔失色丁巳
以蕭澣為鄭州刺史　夏六月壬申以工部尚書鄭
覃為御史大夫初李宗閔惡覃在禁中數言事奏罷其
侍講上從容謂宰相曰殷侑經術頗似鄭覃宗閔對曰