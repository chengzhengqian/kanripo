偵魏彊弱且張聲勢諸將皆畏避不欲行餘崇奮曰今
巨宼滔天京都危逼匹夫猶思致命以救君父諸君荷
國寵任而更惜生乎若社稷傾覆臣節不立死有餘辱
諸君安居於此崇請當之偉喜簡給歩騎數百人崇進
至漁陽遇魏千餘騎崇謂其衆曰彼衆我寡不撃則不
得免乃鼓譟直進崇手殺十餘人魏騎潰去崇衆引還
斬首獲生具言敵中濶狹衆心稍振㑹乃上道徐進是
月始達薊城魏圍中山既久城中將士皆思出戰征北