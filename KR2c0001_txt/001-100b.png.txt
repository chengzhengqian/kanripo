聚得二萬人欲立嬰為王嬰母謂嬰曰自我為汝家婦
未嘗聞汝先世之有貴者今暴得大名不祥不如有所
屬事成猶得封侯事敗易以亡非世所指名也嬰乃不
敢為王謂其軍吏曰項氏世世将家有名於楚今欲舉
大事将非其人不可我倚名族亡秦必矣其衆從之乃
以其兵屬梁英布既破秦軍引兵而東聞項梁西度淮
布與蒲将軍皆以其兵屬焉項梁衆凡六七萬人軍下
邳景駒秦嘉軍彭城東欲以距梁梁謂軍吏曰陳王先