大人王建曰燕衆彊盛今傾國而來我幸而大㨗不如
悉殺之則其國空虚取之為易且獲寇而縱之無乃不
可乎乃盡阬之十二月珪還雲中之盛樂燕太子寶恥
於參合之敗請更撃魏司徒徳言於燕主垂曰虜以參
合之捷有輕太子之心宜及陛下神略以服之不然將
為後患垂乃以清河公㑹録留臺事領幽州刺史代髙
陽王隆鎮龍城以陽城王蘭汗為北中郎將代長樂公
盛鎮薊命隆盛悉引其精兵還中山期以眀年大舉撃