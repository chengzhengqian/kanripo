之且走白全忠乙丑全忠至洛陽聞之喜馳往赴之戊
辰至虞鄉先哭於重榮之墓盡哀河中人皆悦珂欲面
縛牽羊出迎全忠遽使止之曰太師舅之恩何可忘若
郎君如此使僕異日何以見舅於九泉乃以常禮岀迎
握手歔欷聫轡入城全忠表張存敬為護國軍留後王
珂舉族遷于大梁其後全忠遣珂入朝遣人殺之於華
州全忠聞張夫人疾亟遽自河中東歸李克用遣使以
重幣請修好於全忠全忠雖遣使報之而忿其書辭蹇