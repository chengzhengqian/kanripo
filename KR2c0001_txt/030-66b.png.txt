六道流人未死者并家屬皆聽還鄉里國俊等亦相繼
死得罪流竄　來俊臣誣冬官尚書蘇幹云在魏州與
琅邪王沖通謀夏四月乙未殺之　秋九月魏王承嗣
等五千人表請加尊號曰金輪聖神皇帝乙未太后御
萬象神宫受尊號赦天下作金輪等七寶毎朝㑹陳之
殿庭　庚子追尊昭安皇帝曰渾元昭安皇帝文穆皇
帝曰立極文穆皇帝孝明髙皇帝曰無上孝明髙皇帝
皇后從帝號