七千餘人叔良脫身還營䘮其旌節　丁丑義武節度
使陳楚奏敗朱克融兵扵望都及北平斬獲萬餘人
戊寅以鳳翔節度使李光顔為忠武節度使兼深州行
營節度使代杜叔良將自憲宗征伐四方國用已虚上
即位賞賜左右及宿衛諸軍無節及幽鎮用兵乆無功
府藏空竭勢不能支執政乃議王庭湊殺田𢎞正而朱
克融全張𢎞靖罪有重輕請赦克融専討庭湊上從之
乙酉以朱克融為平盧節度使　戊子義武奏破莫州