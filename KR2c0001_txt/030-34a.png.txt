下之弊未至土崩蒸人之心猶望樂業煬帝不悟遂使
兵部尚書樊子盖専行屠戮大窮黨與海内豪士無不
罹殃遂至殺人如麻流血成澤天下靡然始思為亂於
是雄傑竝起而隋族亡矣夫大獄一起不能無濫寃人
吁嗟感傷和氣羣生瘴疫水旱隨之人既失業則禍亂
之心怵然而生矣古者明王重慎刑罸盖懼此也昔漢
武帝時巫蠱獄起使太子犇走兵交宫闕無辜被害者
以千萬數宗廟㡬覆賴武帝得壺闗三老書廓然感悟