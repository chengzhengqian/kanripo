還始信唐兵之來王宗弼宋光嗣言於蜀主曰東川山
南兵力尚完陛下但以大軍扼利州唐人安敢懸兵深
入従之庚辰以隨駕清道指揮使王宗勲王宗儼兼侍
中王宗昱為三招討將兵三萬逆戰従駕兵自綿漢至
深渡千里相屬皆怨憤曰龍武軍糧餉倍於它軍它軍
安能禦敵李紹琛等過長舉興州都指揮使程奉璉將
所部兵五百來降且請先治橋棧以俟唐軍由是軍行
無險阻之虞辛巳興州刺史王承鑒棄城走紹琛等克