陽以應建康孟蚪走死蠻中　劉胡遣輔國將軍薛道
標襲合肥殺汝隂太守裴季劉勔遣輔國將軍垣閎擊
之閎閬之弟道標安都之子也　淮西人鄭叔舉起兵
擊常珍奇以應鄭黒辛亥以叔舉為北豫州刺史　八
月皇甫道烈等聞龎孟蚪敗並開門出降　張興世既
據錢溪濃湖軍乏食鄧琬大送資糧畏興世不敢進劉
胡帥輕舸四百由鵲頭内路欲攻前溪既而謂長史王
念叔曰吾少習歩戰未閑水鬭若步戰恒在數萬人中