萬歲仍兼侍中寶行寶信皆尚公主毎羣臣旦參帝常
先引長鸞顧訪出後方引奏事官若不視事内省有急
事皆附長鸞奏聞軍國要密無不經手尤疾士人朝夕
宴私唯事譖訴常帶刀走馬未嘗安行瞋目張拳有噉
人之勢朝士咨事莫敢仰視動致呵叱毎罵云漢狗大
不可耐唯須殺之　齊自和士開用事以來政體隳紊
及祖珽執政頗收舉才望内外稱美珽復欲増損政務
沙汰人物官號服章並依故事又欲黜諸閹豎及羣小