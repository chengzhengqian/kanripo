必咨而後行　　夏五月楊師厚與博州刺史劉守竒
將汴滑徐兖魏博邢洺之兵十萬大掠趙境師厚自柏
鄉入攻土門趣趙州守竒自貝州入趣冀州所過焚掠
庚戌師厚至鎮州營于南門外燔其闗城壬子師厚自
九門退軍下博守竒引兵與師厚㑹攻下博拔之晉將
李存審史建瑭戍趙州兵少趙王告急于周徳威徳威
遣騎將李紹衡㑹趙將王徳明同拒梁軍師厚守竒自
弓高渡御河而東逼滄州張萬進懼請遷于河南師厚