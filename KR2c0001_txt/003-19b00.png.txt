細君為公主徃妻烏孫贈送甚盛烏孫王昆莫以為右
夫人匈奴亦遣女妻昆莫以為左夫人公主自治宫室
居歲時一再與昆莫㑹置酒飲食昆莫年老言語不通
公主悲愁思歸天子聞而憐之間歲遣使者以帷帳錦
繡給遺焉昆莫曰我老欲使其孫岑娶尚公主公主不
聼上書言狀天子報曰從其國俗欲與烏孫共滅胡岑
娶遂妻公主昆莫死岑娶代立為昆彌是時漢使西踰
葱嶺抵安息安息發使以大鳥卵及黎軒善眩人獻于