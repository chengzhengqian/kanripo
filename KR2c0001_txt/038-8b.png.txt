姑息藩鎮太甚是非功過駢首並足致天下紛紛若此
猶未之寤豈可不念駱谷之艱危復懐西顧之計乎宜
復振典刑以威四方田令孜之黨言於上曰此疏傳於
藩鎮豈不致其猜忿庚戌貶濬萬州司户尋賜死　秦
宗權攻鄰州道二十餘州陷之唯陳州距蔡百餘里兵
力甚弱刺史趙犨日與宗權戰宗權不能屈詔以犨為
蔡州節度使犨徳朱全忠之援與全忠結昏凡全忠所
調發無不立至　　冬十月癸丑秦宗權敗朱全忠于