稱管仲之仁豈非以其輔佐齊桓大濟生民乎齊桓之
行若狗彘管仲不羞而相之其志盖以非桓公則生民
不可得而濟也漢末大亂羣生塗炭自非髙世之才不
能濟也然則荀彧捨魏武將誰事哉齊桓之時周室雖
衰未若建安之初也建安之初四海蕩覆尺土一民皆
非漢有荀彧佐魏武而興之舉賢用能訓卒厲兵決機
發䇿征伐四克遂能以弱為彊化亂為治十分天下而
有其八其功豈在管仲之後乎管仲不死子紏而荀彧