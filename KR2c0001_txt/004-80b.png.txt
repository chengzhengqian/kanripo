欲以匡正國家非為邪也㳟顯奏望之堪更生朋黨相
稱舉數譖訴大臣毁離親戚欲以專擅權埶為臣不忠
誣上不道請謁者召致廷尉時上初即位不省召致廷
尉為下獄也可其奏後上召堪更生曰繫獄上大驚曰
非但廷尉問邪以責恭顯皆叩頭謝上曰令出視事恭
顯因使史髙言上新即位未以德化聞於天下而先驗
師傅旣下九卿大夫獄宜因决免扵是制詔丞相御史
前将軍望之傅朕八年無它罪過今事久逺識忘難明