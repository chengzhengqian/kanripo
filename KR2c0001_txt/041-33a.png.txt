皆出先帝之恩豈可偷生而不自愧乎昭逺泣曰此古
人所行公能行之忠義不朽矣有李存沼者莊宗之近
屬自洛陽犇晉陽矯傳莊宗之命隂與二内養謀殺憲
及彦超據晉陽拒守彦超知之密告憲欲先圖之憲曰
僕受先帝厚恩不忍為此徇義而不免於禍乃天也彦
超謀未决壬辰夜軍士共殺二内養及存沼於牙城因
大掠逹旦憲聞變出犇忻州會嗣源移書至彦超號令
士卒城中始安遂權知太原軍府　百官上牋啟嗣源