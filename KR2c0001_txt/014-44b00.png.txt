挾天子東入㑹稽當先立營壘屯據要害既防其越逸
又㫁賊糧運然後清野堅壁以待賊賊攻城不抜野無
所掠東道既㫁糧運自絶必自潰矣嶠深以為然五月
陶侃帥衆至潯陽議者咸謂侃欲誅庾亮以謝天下亮
甚懼用温嶠計詣侃拜謝侃驚止之曰庾元規乃拜陶
士行耶亮引咎自責風止可觀侃不覺釋然曰君侯修
石頭以擬老子今日反見求邪即與之談宴終日遂與
亮嶠同趣建康戎卒四萬旌旗七百餘里鉦鼔之聲震