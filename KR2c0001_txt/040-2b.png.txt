二年以劉建鋒為武安節度使建鋒以馬殷為内外馬
步軍都指揮使蔣勛求為邵州刺史劉建鋒不許勛據
邵州使其將屯定勝鎮以扼潭人
三年春正月丁巳劉建鋒遣都指揮使馬殷將兵討蔣
勛攻定勝寨破之　　夏四月武安節度使劉建鋒既得志
嗜酒不親政事長直兵陳贍妻美建鋒私之贍袖鐵檛
擊殺建鋒諸將殺贍迎行軍司馬張佶為留後佶將入
府馬忽踶齧傷左髀時馬殷攻邵州未下佶謝諸將曰