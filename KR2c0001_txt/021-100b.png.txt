勸之尚書令劉潔等共推太史令張淵徐辯使言於魏
主曰今茲己巳三隂之嵗嵗星襲月太白在西方不可
舉兵北伐必敗雖克不利於上羣臣因共賛之曰淵等
少時甞諌苻堅南伐堅不從而敗所言無不中不可違
也魏主意不快詔浩與淵辯論難於前浩詰淵辯曰陽
為徳隂為刑故日食修徳月食修刑夫王者用刑小則
肆諸市朝大則陳諸原野今出兵以討有罪乃所以修
刑也臣竊觀天文比年以來月行掩昴至今猶然其占