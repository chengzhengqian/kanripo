尚之為後部因大赦改元内外戒嚴加㑹稽王道子太
傅元顯欲盡誅諸桓中䕶軍桓修驃騎長史王誕之甥
也誕有寵於元顯固陳修等與𤣥志趣不同元顯乃止
誕𨗳之曽孫也張法順言於元顯曰桓謙兄弟每為上
流耳目宜斬之以杜姦謀且事之濟不繫在前軍而牢
之反覆萬一有變則祸敗立至可令牢之殺謙兄弟以
示無貳心若不受命當逆為之所元顯曰今非牢之無
以敵𤣥且始事而誅大将人情不安再三不可又以桓