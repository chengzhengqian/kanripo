求解兵柄帝不許　　夏四月孔謙貸民錢使以賤估
償絲屢檄州縣督之翰林學士承㫖權知汴州盧質上
言梁趙巖為租庸使舉貸誅歛結怨于人今陛下革故
鼎新為人除害而有司未改其所為是趙巖復生也今
春霜害桑繭絲甚薄但輸正稅猶懼流移况益以稱貸
人何以堪臣惟事天子不事租庸敕㫖未頒省牒頻下
願早降明命帝不報　初胡柳之役伶人周匝為梁所
得帝每思之入汴之日匝謁見於馬前帝甚喜匝涕泣