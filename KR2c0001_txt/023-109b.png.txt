十萬斛收諸府藏錢帛五十萬億並聚徳陽堂而不備
薪芻魚鹽至是壞尚書省為薪撤薦剉以飼馬薦盡又
食以飯軍士無膎或煮鎧熏䑕捕雀而食之御甘露厨
有乾苔味酸鹹分給戰士軍人屠馬於殿省間雜以人
肉食者必病侯景衆亦飢抄掠無所獲東城有米可支
一年援軍斷其路又聞荆州兵將至景甚患之王偉曰
今臺城不可猝拔援兵日盛吾軍乏食若偽且求和以
緩其勢東城之米足支一年因求和之際運米入石頭