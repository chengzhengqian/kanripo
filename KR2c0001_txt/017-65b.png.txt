威将軍㑹稽孫處振武将軍沈田子帥衆三千自海道
襲畨禺田子林子之兄也衆皆以為海道艱逺必至為
難且分撤見力非目前之急裕不從敕處曰大軍十二
月之交必破妖虜卿至時先傾其巢窟使彼走無所歸
也　江州刺史庾恱以鄱陽太守虞邱進為前驅屢破
盧循兵進據豫章絶循糧道　　九月劉毅固求追討
盧循長史王誕宻言於劉裕曰毅既䘮敗不宜復使立
功裕從之冬十月裕帥兖州刺史劉藩寧朔将軍檀韶