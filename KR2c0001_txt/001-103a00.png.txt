間前救趙因留不敢歸田榮廼立儋子市為齊王榮相
之田横為将平齊地章邯兵益盛項梁數使使告齊趙
發兵共擊章邯田榮曰楚殺田假趙殺角間乃出兵楚
趙不許田榮怒終不肯出兵　郎中令趙髙恃恩専恣
以私怨誅殺人衆多恐大臣入朝奏事言之乃說二世
曰天子所以貴者但以聞聲羣臣莫得見其靣故也且
陛下富於春秋未必盡通諸事今坐朝廷譴舉有不當
者則見短於大臣非所以示神明於天下也陛下不如