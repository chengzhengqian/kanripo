而無信必有詭計請擊之浚怒曰石公來正欲奉戴我
耳敢言擊者斬衆不敢復言浚設饗以待之壬申勒晨
至薊叱門者開門猶疑有伏兵先驅牛羊數千頭聲言
上禮實欲塞諸街巷浚始懼或坐或起勒既入城縱兵
大掠浚左右請禦之浚猶不許勒升其聽事浚乃走出
堂皇勒衆執之勒召浚妻與之竝坐執浚立于前浚罵
曰胡奴調乃公何凶逆如此勒曰公位冠元台手握彊
兵坐觀本朝傾覆曽不救援乃欲自尊為天子非凶逆