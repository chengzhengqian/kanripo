在南陽陛下留臣使以尺書招之不日皆下矣祿山大
喜以翰為司空同平章事謂火拔歸仁曰汝叛主不忠
不義執而斬之翰以書招諸將皆復書責之祿山知無
效乃囚諸苑中潼闗既敗於是河東華陰馮翊上谷防
禦使皆棄郡走所在守兵皆散是日翰麾下來告急上
不時召見但遣李福徳等將監牧兵赴潼闗及暮平安
火不至上始懼壬辰召宰相謀之楊國忠自以身領劒
南聞安祿山反即令副使崔圓陰具儲偫以備有急投