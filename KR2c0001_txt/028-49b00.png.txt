來求救上謀於大臣曰朕與突厥為兄弟有急不可不
救然頡利亦與之有盟奈何兵部尚書杜如晦曰戎狄
無信終當負約今不因其亂而取之後悔無及夫取亂
侮亡古之道也丙申契丹酋長帥其部落來降頡利遣
使請以梁師都易契丹上謂使者曰契丹與突厥異類
今來歸附何故索之師都中國之人盗我土地暴我百
姓突厥受而庇之我興兵致討轉來救之彼如魚游釡
中何患不為我有借使不得亦終不以降附之民易之