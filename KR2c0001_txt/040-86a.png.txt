　晉王遣李存審將兵五千擊貝州張源徳有卒三千
每夕分出剽掠州民苦之請塹其城以安耕耘存審乃
發八縣丁夫塹而圍之劉鄩在莘久饋運不給晉人數
抵其寨下挑戰鄩不出晉人乃攻絶其甬道以千餘斧
斬寨木梁人驚擾而出因俘獲而還帝以詔書讓鄩老
師費糧失亡多不速戰鄩奏稱臣比欲以竒兵𢷬其腹
心還取鎮定期以旬時再清河朔無何天未厭亂淫雨
積旬糧竭士病又欲據臨清㫁其饋餉而周楊五奄至