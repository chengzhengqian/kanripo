曰若教淮陰侯反乎對曰然臣固教之豎子不用臣之
計故令自夷如此如用臣之計陛下安得而夷之乎上
怒曰烹之徹曰嗟乎寃哉烹也上曰若教韓信反何寃
對曰秦失其鹿天下共逐之髙材疾足者先得焉跖
之狗吠堯堯非不仁狗固吠非其主當是時臣唯獨知
韓信非知陛下也且天下銳精持鋒欲為陛下所為者
甚衆顧力不能耳又可盡烹之邪上曰置之　上之擊
陳豨也徴兵於梁梁王稱病使將將兵詣邯鄲上怒使