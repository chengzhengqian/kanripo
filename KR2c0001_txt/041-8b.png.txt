公卿第舍耳帝乃命宫苑使王允平别建一樓以清暑
宦者曰郭崇韜常不伸眉為孔謙論用度不足恐陛下
雖欲營繕終不可得帝曰吾自用内府錢無關經費然
猶慮崇韜諫遣中使語之曰今歲盛暑異常朕昔在河
上與梁人相拒行營卑濕被甲乗馬親當矢石猶無此
暑今居深宫之中而暑不可度奈何對曰陛下昔在河
上勍敵未滅深念讎恥雖有盛暑不介聖懐今外患已
除海内賓服故雖珍臺閒舘猶覺鬱蒸也陛下儻不忘