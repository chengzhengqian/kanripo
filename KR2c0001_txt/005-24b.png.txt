縛嘉載致都船詔獄上聞嘉生自詣吏大怒使將軍以
下與五二千石雜治吏詰問嘉對曰案事者思得實竊
見相等前治東平王獄不以雲為不當死欲闗公卿示
重慎誠不見其外内顧望阿附為雲驗復幸得蒙大赦
相等皆良善吏臣竊為國惜賢不私比三人獄吏曰茍
如此則君何以為罪猶當有以負國不空入獄矣吏稍
侵辱嘉嘉喟然仰天嘆曰幸得充備宰相不能進賢退
不肖以是負國死有餘責吏問賢不肖主名嘉曰賢故