為盜賊其國未有不亡者人主雖欲追改不能復全故
當修於可修之時不可悔之於既失之後也葢幽厲嘗
笑桀紂矣煬帝亦笑周齊矣不可使後之笑今如今之
笑煬帝也貞觀之初天下饑歉斗米直匹絹而百姓不
怨者知陛下憂念不忘故也今比年豐穰匹絹得粟十餘
斛而百姓怨咨者知陛下不復念之多營不急之務故
也自古以來國之興亡不以畜積多少在於百姓苦樂
且以近事騐之隋貯洛口倉而李宻因之東都積布帛