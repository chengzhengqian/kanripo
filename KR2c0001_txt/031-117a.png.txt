與賊遇於新店賊依山而陳子儀等初與之戰不利賊
逐之下山囘紇自南山襲其背於黃埃中發十餘矢賊
驚顧曰囘紇至矣遂潰官軍與囘紇夾擊之賊大敗僵
尸蔽野嚴莊張通儒等棄陜東走廣平王俶郭子儀入
陜城僕固懷恩等分道追之嚴莊先入洛陽告安慶緒
庚申夜慶緖帥其黨自苑門出走河北殺所獲唐將哥
舒翰程千里等三十餘人而去許逺死於偃師壬戌廣
平王俶入東京囘紇意猶未厭俶患之父老請率羅錦