利設　夏四月汾隂薛舉劫金城令郝瑗發兵自稱西
秦霸王事見唐/平隴右　李密帥衆據回洛倉以逼東都越王
侗遣太常丞元善達間行賊中詣江都奏稱李密有衆
百萬圍逼東都據洛口倉城内無食若陛下速還烏合
必散不然者東都決沒因歔欷嗚咽帝為之改容虞世
基進曰越王年少此輩誑之若如所言善達何縁來至
帝乃勃然怒曰善達小人敢庭辱我因使經賊中向東
陽催運善達遂為羣盜所殺是後人人杜口莫敢以賊