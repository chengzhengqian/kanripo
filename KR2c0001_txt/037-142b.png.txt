與顧彦暉五十餘戰九月癸酉朔圍梓州蜀州刺史周
徳權言於建曰公與彦暉爭東川三年士卒疲於矢石百
姓困於輸輓東川羣盜多據州縣彦暉懦而無謀欲為
偷安之計皆㗖以厚利恃其救援故堅守不下今若遣
人諭賊帥以禍福來者賞之以官不服者威之以兵則
彼之所恃反為我用矣建從之彦暉勢益孤徳權許州
人也　復以王建為西川節度使同平章事　冬十
月壬子知遂州侯紹帥衆二萬乙夘知合州王仁威帥