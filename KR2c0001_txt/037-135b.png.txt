之圍守真等従之神䇿督将竇行實戍梓州守厚宻誘
之為内應守厚至涪城行實事泄顧彦暉斬之守厚遁
去守真守忠軍至無所歸盤桓綿劒間王建遣其将吉
諫襲守厚破之癸亥西川将李簡邀守忠於鍾陽斬獲
三千餘人夏四月簡又破守厚於銅鉾斬獲三千餘人
降萬五千人守忠守厚皆走　秋七月王建圍彭州
久不下民皆竄匿山谷諸寨日出俘掠謂之淘虜都将
先擇其善者餘則士卒分之以是為常有軍士王先成