之命京兆収塟涯等十一人於城西各賜衣一襲仇士
良潛使人發之棄骨於渭水　丁未皇城留守郭皎奏諸
司儀仗有鋒刃者請皆輸軍器使遇立杖别給儀刀從之
　劉從諌復遣牙將焦楚長上表讓官稱臣之所陳繫
國大體可聽則涯等宜䝉湔洗不可聽則賞典不宜妄
加安有死寃不申而生者荷禄因暴揚仇士良等罪惡
辛酉上召見楚長慰諭遣之時士良等恣横朝臣日憂
破家及從諌表至士良等憚之由是鄭覃李石粗能秉