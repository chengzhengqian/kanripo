無度遂入見王涕泣䣛行左右侍御皆出涕王曰郎中
令何為哭遂曰臣痛社稷危也願賜清問竭愚王辟左
右遂曰大王知膠西王所以為無道亡乎王曰不知也
曰臣聞膠西王有諛臣侯得王所為儗於桀紂也得以
為堯舜也王説其謟諛常與寢處唯得所言以至於是
今大王親近羣小漸漬邪惡所習存亡之機不可不慎
也臣請選郎通經有行義者與王起居坐則誦詩書立
則習禮容宜有益王許之遂乃選郎中張安等十人侍