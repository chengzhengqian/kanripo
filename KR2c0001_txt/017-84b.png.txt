十年秋九月乞伏國仁自稱大都督大将軍單于領秦
河二州牧改元建義以乙旃童渥為左相屋引出支為
右相獨孤匹蹄為左輔武郡勇士為右輔弟乾歸為上
将軍分其地置武城等十二郡築勇士城而都之
十一年春正月南安祕宜帥𦍑胡五萬餘人攻乞伏國
仁國仁将兵五千逆擊大破之宜奔還南安　　秋七
月祕宜與莫侯悌眷帥其衆三萬餘户降於乞伏國仁
國仁拜宜東秦州刺史悌眷梁州刺史