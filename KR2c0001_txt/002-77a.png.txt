既死誰令代之上曰曹參可問其次曰王陵可然少戇
陳平可以助之陳平知有餘然難獨任周勃重厚少文
然安劉氏者必勃也可令為太尉吕后復問其次上曰
此後亦非乃所知也夏四月甲辰帝崩于長樂宫　五
月己巳太子即皇帝位尊皇后曰皇太后　太后令永
巷囚戚夫人髠鉗衣赭衣令舂遣使召趙王如意使者
三反趙相周昌謂使者曰髙帝屬臣趙王趙王年少竊
聞太后怨戚夫人欲召趙王并誅之臣不敢遣王王且