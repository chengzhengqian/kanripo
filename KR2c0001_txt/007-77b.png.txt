豈可得哉夫致貴無漸失必暴受爵非道殃必疾今外
戚寵幸功均造化漢元以來未有等比陛下誠仁㤙周
洽以親九族然禄去公室政移私門覆車重尋寧無摧
折此最安危之極戒社稷之深計也昔文帝愛百金於
露䑓餙帷帳於皁囊或有譏其儉者上曰朕為天下守
財耳豈得妄用之哉今自初政已來日月未乆費用賞
賜已不可筭歛天下之財積無功之家帑藏單盡民物
彫傷卒有不虞復當重賦百姓怨叛既生危亂可待也