北師鐸垂敗㑹髙傑以牢城兵自子城出欲擒用之以
授師鐸用之乃開參佐門北走駢召梁纉以昭義軍百
餘人保子城乙丑師鐸縱兵大掠駢不得已命徹備與
師鐸相見於延和閣下交拜如賔主之儀署師鐸節度
副使行軍司馬仍承制加左僕射鄭漢章等各遷官有
差左莫邪都虞候申及本徐州健将入見駢説之曰師
鐸逆黨不多諸門尚未有守者請令公及此選元從三
十人夜自敎塲門出比師鐸覺之追不及矣然後發諸