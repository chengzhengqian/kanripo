城拜辭上嘉其固守賜縑百匹以勵事君命李世勣江
夏王道宗将歩騎四萬為殿乙酉至遼東丙戍渡遼水
遼澤泥潦車馬不通命長孫無忌將萬人翦草填澤水
深處以車為梁上自繫薪於馬鞘以助役冬十月丙申
朔上至蒲溝駐馬督填道諸軍度渤錯水暴風雪士卒
沾濕多死者敕然火於道以待之凢征髙麗㧞𤣥莬横
山蓋牟磨米遼東白巖卑沙麥谷銀山後黄十城徙遼
蓋巖三州户口入中國者七萬人新城建安駐蹕三大