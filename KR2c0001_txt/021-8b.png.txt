舉正欲曜武江漢耳今自春㡬夏理宜釋甲願早還洛
邑使根本深固聖懐無内顧之憂兆民休斤板之役然後命將出師何憂不服魏主納其言崔慧景以魏人城
邵陽患之張欣泰曰彼有去志所以築城者外自誇大
懼我躡其後耳今若說之以兩願罷兵彼無不聴矣慧
景從之使欣泰詣城下語魏人魏主乃還濟淮餘五將
未濟齊人據渚邀斷津路魏主募能破中渚兵者以為
直閤將軍軍主代人奚康生應募縛筏積柴因風縱火