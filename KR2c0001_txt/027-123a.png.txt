異同為其所制故自留不去耳卿輩何怒於我其黨復
大罵曰張總管賣我以自媚於人遂皆潰去大亮追撃
多所虜獲送善安於長安善安自稱不與輔公祏交通
上赦其罪善遇之及公祏敗得所與往還書乃殺之
七年春正月壬午趙郡王孝恭撃輔公祏别將於摐陽
破之　二月辛丑輔公祏遣兵圍猷州刺史左難當嬰
城自守安撫使李大亮引兵撃公祏破之趙郡王孝恭
攻公祏鵲頭鎮拔之　壬子行軍副總管權文誕破輔