十七年吐谷渾大亂國人殺世伏立其弟伏允為主遣
使陳廢立之事并謝專命之罪且請依俗尚主上從之
自是朝貢嵗至煬帝大業四年秋七月裴矩說鐡勒使擊吐谷渾大破
之吐谷渾可汗伏允東走入西平境内遣使請降求救
帝遣安徳王雄出澆河許公宇文述出西平迎之述至
臨羌城吐谷渾畏述兵盛不敢降帥衆西遁述引兵追
之㧞曼頭赤水二城斬三千餘級獲其王公以下二百