不免矣吾屬自十年以來身經百戰當死乆矣今何惜
餘生不以之立事且夏王得淮安王遇以客禮唐得夏
王即殺之吾屬皆為夏王所厚今不為之報仇將無以
見天下之士乃謀作亂卜之以劉氏為主吉因相與之
漳南見建德故將劉雅以其謀告之雅曰天下適安定
吾將老於耕桑不願復起兵衆怒且恐泄其謀遂殺之
故漢東公劉黒闥時屛居漳南諸將往詣之告以其謀
黒闥欣然從之黒闥方種蔬即殺耕牛與之共飲食定