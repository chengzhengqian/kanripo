幸矣何暇慮後世哉時世宗/取淮南
五年秋八月己巳南漢中宗殂長子衛王繼興即帝位
更名鋹改元大寳鋹年十六國事皆決於宦官玉清宫
使龔澄樞及女侍中盧瓊仙等臺省官備位而已
冬十一月南漢塟文武光明孝皇帝于昭陵廟號中宗
六年冬十月南漢主以中書舍人鍾允章藩府舊僚擢
為尚書右丞參政事甚委任之允章請誅亂法者數人
以正綱紀南漢主不能從宦官聞而惡之南漢主將祀