守其城或引兵直趣梓州董公必棄閬州犇還我軍失
援亦須解遂州之圍如此則内外受敵兩川震動勢可
憂危今迺焚毁劒州運糧東歸劒門頓兵不進吾事濟
矣官軍分道趣文州將襲龍州為西川定逺指揮使潘
福超義勝都頭太原沙延祚所敗甲申張武卒於渝州
知祥命袁彦超代將其兵朱偓將至涪州武泰節度使
楊漢賓棄黔南犇忠州偓追至豐都還取涪州知祥以
成都支使崔善權武泰留後董璋遣前陵州刺史王暉