上嘉納其言使𤣥草詔進之然亦不能革也
二年春正月丁亥即用魏廟祭征西府君以下并景帝
凡七室　秋九月戊戌有司奏大晉受禪於魏宜一用
前代正朔服色如虞遵唐故事從之
八年春二月壬辰安平獻王孚卒年九十三孚性忠慎
宣帝執政孚常自退損後逢廢立之際未嘗預謀景文
二帝以孚屬尊亦不敢逼及帝即位恩禮尤重元㑹詔
孚乗輿上殿帝於阼階迎拜既坐親奉觴上夀如家人