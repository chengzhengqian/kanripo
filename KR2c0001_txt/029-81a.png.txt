罷應募之衆自然華夷慶頼逺肅邇安臣旦夕入地儻
䝉録此哀鳴死且不朽𤣥齡子遺愛尚上女髙陽公主
上謂公主曰彼病篤如此尚能憂我國家上自臨視握
手與訣悲不自勝癸卯薨　八月丁丑敕越州都督府
及婺洪等州造海船及雙舫千一百艘　九月己丑新
羅奏為百濟所攻破其十三城　冬十二月癸未新羅
相金春秋及其子文王入見春秋真徳之弟也上以春
秋為特進文王為左武衛將軍春秋請改章服從中國