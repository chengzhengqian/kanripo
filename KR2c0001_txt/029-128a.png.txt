留妻子輜重於金牙山以輕騎襲曹懷舜行儉遣禆將
何迦密自通漠道程務挺自石地道掩取之伏念與曹
懷舜等約和而還比至金牙山失其妻子輜重士卒多
疾疫乃引兵北走保細沙行儉又使副緫管劉敬同程
務挺等將單于府兵追躡之伏念請執温傳以自效然
尚猶豫又自恃道逺唐兵必不能至不復設備敬同等
軍到伏念狼狽不能整其衆遂執温傳從間道詣行儉
降候騎告以烟塵漲天而至將士皆震恐行儉曰此乃