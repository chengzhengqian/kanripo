林園母妻隨入給小奴弱婢數人圍守甚嚴内外不通
五月丁未朔下詔宥詳死免為庶人頃之徙詳於太府
寺圍禁彌急母妻皆還南第五日一來視之詳暴卒詔
有司以禮殯葬先是典事史元顯獻雞雛四翼四足詔
以問侍中崔光光上表曰漢元帝初元中丞相府史家
雌雞伏子漸化為雄冠距將鳴永光中有獻雄雞生角
劉向以為雞者小畜主司時起居小臣執事為政之
象也竟寧元年石顯伏辜此其效也靈帝光和元年南