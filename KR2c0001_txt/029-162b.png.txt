皆為所䌈又有駱務整者亦為契丹將屢敗唐兵及孫
萬榮死二人來降有司責其後至奏請族之狄仁傑曰
楷固等並驍勇絶倫能盡力於所事必能盡力於我若
撫之以德皆為我用矣奏請赦之所親皆止之仁傑曰
茍利於國豈為身謀太后用其言赦之又請與之官太
后以楷固為左玉鈐衛將軍務整為右武威衞將軍使
將兵擊契丹餘黨悉平之　秋七月獻俘於含樞殿太
后以楷固為左玉鈐衛大將軍燕國公賜姓武氏召公