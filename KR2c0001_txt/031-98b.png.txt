年救兵不至祿山使阿史那承慶益兵攻之晝夜死鬭
十五日城陷執愿堅送洛陽祿山縛於洛濱木上凍殺
之　上問李泌今敵彊如此何時可定對曰臣觀賊所
獲子女金帛皆輸之范陽此豈有雄據四海之志邪今
獨虜將或為之用中國之人惟高尚等數人自餘皆脅
從耳以臣料之不過二年天下無寇矣上曰何故對曰
賊之驍將不過史思明安守忠田乾真張忠志阿史那
承慶等數人而已今若令李光弼自太原出井陘郭子