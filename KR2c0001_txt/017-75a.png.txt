兵守險者是其懼不敢戰也因其恟懼盡銳攻之其勢
必克克平模之後自可鼓行而進成都必不能守矣若
緩兵相守彼将知人虗實涪軍忽來并力拒我人情既
安良将又集此求戰不獲軍食無資二萬餘人悉為蜀
子虜矣齡石從之諸将以水北城地險兵多欲先攻其
南城齡石曰今屠南城不足以破北若盡銳以拔北城
則南城不麾自散矣秋七月齡石帥諸軍急攻北城克
之斬侯暉譙詵引兵廻趣南城南城自潰齡石捨船歩