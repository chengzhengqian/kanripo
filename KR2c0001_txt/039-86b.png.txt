主自造龑字名之義取飛龍在天讀若儼
七年春三月漢髙祖寢疾以其子秦王𢎞度晉王𢎞熈
皆驕恣少子越王𢎞昌孝謹有智識與右僕射兼西御
院使王翻謀出𢎞度鎮邕州𢎞熈鎮容州而立𢎞昌制
命將行㑹崇文使蕭益入問疾以其事訪之益曰立嫡
以長違之必亂乃止丁丑髙祖殂髙祖為人辨察多權
數好自矜大常謂中國天子為洛州刺史嶺南珍異所
聚每窮奢極麗宫殿悉以金玉珠翠為飾用刑慘酷有