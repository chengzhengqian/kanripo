如長沙王欲臣子勿菹醢則莫若令如樊酈等欲天下
之治安莫若衆建諸侯而少其力力少則易使以義國
小則亡邪心令海内之埶如身之使臂臂之使指莫不
制從諸侯之君不敢有異心輻湊並進而歸命天子割
地定制令齊趙楚各為若干國使悼惠王幽王元王之
子孫畢以次各受祖之分地盡而止其分地衆而子孫
少者建以為國空而置之須其子孫生者舉使君之一寸
之地一人之衆天子無所利焉誠以定治而已如此則