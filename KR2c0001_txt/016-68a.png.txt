武昭皇帝廟號太祖　六月燕主垂進軍圍長子西燕
主永欲犇後秦侍中蘭英曰昔石虎伐龍都太祖堅守
不去卒成大燕之基今垂七十老翁厭苦兵革終不能
頓兵連嵗以攻我也但當城守以疲之永從之　秦王
登遣其子汝隂王宗為質於河南王乾歸以請救進封
乾歸梁王納其妹為梁王后乾歸遣前軍将軍乞伏益
州等帥騎一萬救之秋七月登引兵出迎乾歸兵後秦
主興自安定如涇陽與登戰于山南執登殺之悉歸其