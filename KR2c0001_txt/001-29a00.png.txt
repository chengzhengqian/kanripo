河間以事秦大王不事秦秦下甲雲中九原驅趙而攻
燕則易水長城非大王之有也且今時齊趙之於秦猶
郡縣也不敢妄舉師以攻伐今王事秦長無齊趙之患
矣燕王請獻常山之尾五城以和張儀歸報未至咸陽
秦惠王薨子武王立武王自為太子時不說張儀及即
位羣臣多毁短之諸侯聞儀與秦王有隙皆畔衡復合
從
五年張儀說秦武王曰為王計者東方有變然後王可