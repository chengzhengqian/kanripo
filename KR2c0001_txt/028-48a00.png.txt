不給重斂諸部由是内外離怨諸部多叛兵浸弱言事
者多請擊之上以問蕭瑀長孫無忌曰頡利君臣昏虐
危亡可必今擊之則新與之盟不擊恐失機㑹如何而
可瑀請擊之無忌曰虜不犯塞而棄信勞民非王者
之師也上乃止初西突厥曷薩那可汗方彊勅諸部皆
臣之曷薩那徴税無度勅勒相帥叛之附于頡利頡利
政亂薛延陀與囘紇拔野古等叛之頡利不能制事見/唐平
鐵/勒頡利益衰國人離散㑹大雪平地數尺羊馬多死民