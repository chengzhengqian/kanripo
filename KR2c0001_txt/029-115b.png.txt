餘人迎金城公主
睿宗景雲元年春正月上命紀處訥送金城公主適吐
蕃處訥辭又命趙彦昭彦昭亦辭丁丑命左驍衛大將
軍楊矩送之己卯上自送公主至始平二月癸未還
宫公主至吐蕃賛普為之别築城以居之𤣥宗開元元年冬十二月甲午吐蕃遣其大臣來求和
二年夏五月己酉吐蕃相坌達延遺宰相書請先遣解
琬至河源正二國封彊然後結盟琬嘗為朔方大總管