午布政于明堂頒九條以訓百官己未御明堂饗羣臣
　三月壬申太后問正字陳子昻當今為政之要子昻
退上疏以為宜緩刑崇德息兵革省賦役撫慰宗室各
使自安辭婉意切其論甚美㡬三千言　癸酉以天官
尚書武承嗣為納言張光輔守内史　夏四月甲辰殺
辰州别駕汝南王煒連州别駕鄱陽公諲等宗室十二
人徙其家於巂州煒煇之子諲元慶之子也己酉殺天
官侍郎藍田鄧𤣥挺𤣥挺女為諲妻又與煒善諲謀迎