劉仁軌坐督海運覆舩以白衣從軍自効
龍朔元年春正月乙卯募河南北淮南六十七州兵得
四萬四千餘人詣平壤鏤方行營戊午以鴻臚卿蕭嗣
業為扶餘道行軍緫管帥廻紇等諸部兵詣平壤　三
月丙申朔上與羣臣及外夷宴於洛陽城門觀屯營新
教之舞謂之一戎大定樂時上欲親征髙麗以象用武
之勢也
初蘇定方既平百濟留郎將劉仁願鎮守百濟府城又