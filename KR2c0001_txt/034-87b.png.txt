據髙丘張幕置酒去營二三里二使至營宻以帖授暹
暹素與悟善陽與使者謀曰悟自使府還頗為備不可
怱怱暹請先往白之云司空遣使存問將士兼有賜物
請都頭速歸同受傳語如此則彼不疑乃可圖也使者
然之暹懐帖走詣悟屏人示之悟潜遣人先執二使殺
之時已向暮悟按轡徐行還營坐帳下嚴兵自衛召諸
將厲色謂之曰悟與公等不顧死亡以抗官軍誠無負
扵司空今司空信讒言來取悟首悟死諸公其次矣且