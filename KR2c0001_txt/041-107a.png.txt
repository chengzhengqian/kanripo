成擒矣今不守巢穴公之利也璋用兵精鋭皆在前鋒
公宜以羸兵誘之以勁兵待之始雖小衂後必大捷璋
素有威名今舉兵暴至人心危懼公當自出禦之以彊
衆心趙廷隠以季良言為然曰璋輕而無謀舉兵必敗
當為公擒之辛巳以廷隠為行營馬步軍都部署將三
萬人拒之五月壬午朔廷隠入辭董璋檄書至又有遺
季良廷隠及李肇書誣之云季良廷隠與已通謀召已
令來知祥以書授廷隠廷隠不視投之於地曰不過為