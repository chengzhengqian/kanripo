能無愧乎濬曰吾始懲鄧艾之事懼禍及身不得無言
其終不能遣諸胷中是吾也時人咸以濬功重報輕
為之憤邑博士秦秀等並上表訟濬之屈帝乃遷濬鎮
軍大將軍王渾嘗詣濬濬嚴設備衛然後見之杜預還
襄陽以為天下雖安忘戰必危乃勤於講武申嚴戍守
又引滍淯水以浸田萬餘頃開揚口通零桂之漕公私
賴之預身不跨馬射不穿札而用兵制勝諸將莫及預
在鎮數餉遺洛中貴要或問其故預曰吾但恐為害不