茹川李靖督諸軍經磧石山河源至且末窮其西境聞
伏允在突倫川將犇于闐契苾何力欲追襲之薛萬均
懲其前敗固言不可何力曰虜非有城郭隨水草遷徙
若不因其聚居襲取之一朝雲散豈得復傾其巢穴邪
自選驍騎千餘直趣突倫川萬均乃引兵從之磧中乏
水將士刺馬血飲之襲破伏允牙帳斬首數千級獲雜
畜二十餘萬伏允脫身走俘其妻子侯君集等進逾星
宿川至相海還與李靖軍合大寧王順隋氏之甥伏允