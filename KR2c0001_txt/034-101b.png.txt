節度使田布為魏愽節度使令乘驛之鎮布固辭不獲
與妻子賔客訣曰吾不還矣悉屏去旌節導從而行未
至魏州三十里被髪徒跣號哭而入居于堊室月俸千
緡一無所取賣舊産得錢十餘萬緡皆以頒士卒舊將老
者兄事之丙子瀛州軍亂執觀察使盧士玫及監軍僚
佐送幽州囚扵客館王庭湊遣其將王立攻深州不克
丁丑詔魏愽横海昭義河東義武諸軍各出兵臨成徳
之境若王庭湊執迷不復宜即進討成徳大將王儉等