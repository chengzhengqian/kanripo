行軍司馬王權及其子彚将兵五千人入援屯中渭橋
扵是泚黨所據惟長安而已援軍逰騎時至望春樓下
李忠臣等屢出兵皆敗求救扵泚泚恐民間乘敝抄之
所遣兵皆晝伏夜行泚内以長安為憂乃急攻奉天使
僧法堅造雲梯髙廣各數丈裹以兕革下施巨輪上容
壮士五百人城中望之忷懼上以問羣臣渾瑊侯仲荘
對曰臣觀雲梯勢甚重重則易陷臣請迎其所來鑿地
道積薪蓄火以待之神武軍使韓澄曰雲梯小伎不足