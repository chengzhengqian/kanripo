朝廷自恥亦是三公旰食上使朱异宣語答景使曰譬
如貧家畜十客五客尚能得意朕惟有一客致有忿言
亦朕之失也益加賞賜錦綵錢布信使相望戊戌景反
於夀陽以誅中領軍朱异少府卿徐驎太子右衞率陸
驗制局監周石珍為名异等皆以姦佞驕貪蔽主弄權
為時人所疾故景託以興兵驎驗呉郡人石珍丹楊人
驎驗迭為少府丞以苛刻為務百賈怨之异尤與之暱
世人謂之三蠹司農卿傅岐梗直士也嘗謂异曰卿任