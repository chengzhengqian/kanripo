州説宗權同舉兵討巢宗權遣其将王淑将兵三千從
復光擊鄧州逗留不進復光斬之併其軍分忠武八千
人為八都遣牙将鹿晏𢎞晉暉王建韓建張造李師泰
龎從等八人将之王建舞陽人韓建長社人晏𢎞暉造
師泰皆許州人也復光帥八都與朱温戰敗之遂克鄧
州逐北至藍橋而還　昭義節度使髙潯㑹王重榮攻
華州克之　六月戊戌以鄭畋為司空兼門下侍郎
同平章事都統如故　邠寧節度副使朱玫屯興平