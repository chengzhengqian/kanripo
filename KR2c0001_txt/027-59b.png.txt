入世充陳往返無所礙屈突通引大兵繼至世充大敗
僅以身免擒其冠軍大將軍陳智略斬首千餘級獲排
矟兵六千　冬十月甲午王世充大將軍張鎮周來降
　甲辰行軍總管羅士信襲王世充硤石堡拔之士信
又圍千金堡堡中大罵之士信夜遣百餘人抱嬰兒數
十至堡下使兒啼呼詐云從東都來歸羅總管既而相
謂曰此千金堡也吾屬誤矣即去堡中以為士信已去
來者洛陽亡人出兵追之士信伏兵於道伺其門開突