都將號杭州八都昌為之長其後宇卒錢塘人成及代
之臨安人錢鏐以驍勇事昌以功為石鏡都知兵馬使
乾符二年浙西狼山鎮遏使王郢等六十九人有戰功/節度使趙隠賞以職名而各給衣糧郢等論訴不獲遂
劫庫兵/作亂
六年冬十月黄巢之抵潭州也荆南節度使王鐸留其
將守江陵自帥衆趣襄陽鐸既去劉漢宏大掠江陵帥
其衆北歸為羣盜漢宏兖州人也事見黄/巢之亂
廣明元年夏五月劉漢宏之黨浸盛侵掠宋兖甲子徴