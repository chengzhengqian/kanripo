兵者凶事一方有急四面皆聳臣恐變故之生姦邪之
作由此始也臣聞天子之兵有征而無戰言莫敢校也
如使越人䝉徼幸以逆執事之顔行厮輿之卒有一不
備而歸者雖得越王之首臣猶竊為大漢羞之陛下以
四海為境生民之屬皆為臣妾垂徳惠以覆露之使安
生樂業則澤被萬世傳之子孫施之無窮天下之安猶
泰山而四維之也夷狄之地何足以為一日之間而煩
汗馬之勞乎詩云王猶允塞徐方既来言王道甚大而