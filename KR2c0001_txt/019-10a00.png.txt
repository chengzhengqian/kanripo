下前刻至日每淹留不進諸葛長民與公卿頻日奉候
於新亭輙差其期乙丑晦裕輕舟徑進潜入東府三月
丙寅朔旦長民聞之驚趨至門裕伏壮士丁旿於幔中
引長民却人閒語凡平生所不盡者皆及之長民甚恱
丁旿自幔後出於座拉殺之輿尸付廷尉收其弟黎民
黎民素驍勇格鬬而死并殺其季弟大司馬參軍幼民
從弟寕朔將軍秀之　三月戊寅加裕豫州刺史裕固
譲太傅州牧　秋九月再命太尉裕為太傅揚州牧固