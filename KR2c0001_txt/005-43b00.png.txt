堂之議非草茅所言也臣誠恐身塗朝野尸並卒伍故
故數上求見輙報罷臣聞齊桓之時有以九九見者桓
公不逆欲以致大也今臣所言非特九九也陛下距臣
者三矣此天下士所以不至也昔秦武王好力任鄙叩
闗自鬻繆公行伯由余歸德今欲致天下之士民有上
書求見者輙使詣尚書問其所言言有可取者秩以升
斗之禄賜以一束之帛若此則天下之士發憤懣吐忠
言嘉謀日聞於上天下條貫國家表裏爛然可覩矣夫