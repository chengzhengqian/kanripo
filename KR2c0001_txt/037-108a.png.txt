彊欲先滅行宻後敵全忠移牒藩鎮數行宻全忠之罪
且曰俟平宣汴當引兵入朝除君側之惡於是悉焚揚
州廬舍盡驅丁壮及婦女度江殺老弱以充食行宻将
張訓李徳誠潜入揚州滅餘火得榖數十萬斛以賑飢
民泗州刺史張諫貸數萬斛以給軍訓以行宻之命饋
之諫由是徳行宻　乙未孫儒自蘇州出屯廣徳楊行
宻引兵拒之儒圍其寨行宻将上蔡李簡帥百餘人力
戰破寨㧞行宻出之　冬十二月孫儒焚掠蘇常引