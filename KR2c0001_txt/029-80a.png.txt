而還　六月上以髙麗困弊議以明年發三十萬衆一
舉滅之或以為大軍東征須偹經嵗之糧非畜乘所能
載宜具舟艦為水運隋末劍南獨無㓂盗屬者遼東之
役劒南復不預及其百姓富庶宜使之造舟艦上從之
秋七月遣右領左右府長史强偉於劒南道伐木造舟
艦大者或長百尺其廣半之别遣使行水道自巫峽抵
江揚趣萊州司空梁文昭公房𤣥齡疾篤謂諸子曰吾
受主上厚恩今天下無事惟東征未已羣臣莫敢諌吾