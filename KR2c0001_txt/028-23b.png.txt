令刀筆吏辱公故自鞫公耳君集初不承引楚石具陳
始末又以所與承乾往來啓示之君集辭窮乃服上謂
侍臣曰君集有功欲乞其生可乎羣臣以為不可上乃
謂君集曰與公長訣矣因泣下君集亦自投於地遂斬
之於市君集臨刑謂監刑將軍曰君集蹉跌至此然事
陛下於藩邸擊取二國乞全一子以奉祭祀上乃原其
妻及子徙嶺南籍没其家得二美人自㓜飲人乳而不
食初上使李靖教君集兵法君集言於上曰李靖將反