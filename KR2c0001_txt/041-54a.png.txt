不知從榮自知不為時論所與恐不得為嗣與其黨謀
欲以兵入侍先制權臣辛卯從榮遣都押牙馬處鈞謂
朱𢎞昭馮贇曰吾欲帥牙兵入宫中侍疾且備非常當
止於何所二人曰王自擇之既而私於處鈞曰主上萬
福王宜竭心忠孝不可妄信人浮言從榮怒復遣處鈞
謂二人曰公輩殊不愛家族邪何敢拒我二人患之入
告王淑妃及宣徽使孟漢瓊咸曰兹事不得康義誠不
可濟乃召義誠謀之義誠竟無言但曰義誠將校耳不