主與之金兩縢使募人出戰忠曰陛下惟當具舟楫就
上流衆軍臣以死奉衛陳主信之敕忠出部分令宫人
装束以待之怪其久不至時韓擒虎自新林進軍忠已
帥數騎迎降於石子岡領軍蔡徵守朱雀航聞擒虎將
至衆懼而潰忠引擒虎軍直入朱雀門陳人欲戰忠揮
之曰老夫尚降諸軍何事衆皆散走於是城内文武百
司皆遁出惟尚書僕射袁憲在殿中尚書令江總等數
人居省中陳主謂袁憲曰我從來接遇卿不勝餘人今