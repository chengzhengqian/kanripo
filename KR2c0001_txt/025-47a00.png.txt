憚其威聲皆望風沮潰芻牧不擾軍無私焉周主以齊
降將封輔相為北朔州總管北朔州齊之重鎮士卒驍
勇前長史趙穆等謀執輔相迎任城王湝於瀛洲不果
乃迎定州刺史范陽王紹義紹義至馬邑自肆州以北
二百八十餘城皆應之紹義與靈州刺史袁洪猛引兵
南出欲取并州至新興而肆州已為周守前隊二儀同
以所部降周周兵擊顯州執刺史陸瓊復攻拔諸城紹
義還保北朔州周東平公神舉將兵逼馬邑紹義戰敗