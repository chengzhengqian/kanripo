下樓繼鵬復縱火焚宫門煙炎蔽天時有鹽州六都兵
屯京師素為兩軍所憚上急召令入衛既至兩軍退走
各歸邠州及鳯翔城中大亂互相剽掠上與諸王及親
近幸李筠營䕶蹕都頭李居實帥衆繼至或傳王行瑜
李茂貞欲自來迎車駕上懼為所迫辛酉以筠居實兩
都兵自衛出啟夏門趣南山宿莎城鎮士民追從車駕
者數十萬人比至谷口暍死者三之一夜復為盜所掠
哭聲震山谷時百官多扈從不及户部尚書判度支及