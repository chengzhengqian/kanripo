督高州刺史黄法[木-企-止+皕/大*毛]豫章太守周敷共討周廸　留異
始謂臺軍必自錢塘上既而侯安都歩由諸暨出永康
異大驚犇桃枝嶺於巖口柵以拒之安都為流矢所
中血流至踝乗轝指麾容止不變因其山勢迮而為堰
㑹潦水漲滿安都引船入堰超樓艦與異城等發拍碎
其樓堞異與其子忠臣脱身犇晉安依陳寶應安都
虜其妻及餘子盡収鎧仗而還異黨向文政據新安
上以貞毅將軍程文季為新安太守帥精甲三百徑