伽祖珽使二千石郎刑祖信簿録光家珽於都省問所
得物祖信曰得弓十五宴射箭百刀七賜矟二珽厲聲
曰更得何物曰得棗杖二十束擬奴僕與人鬭者不問
曲直即杖之一百珽大慙乃下聲曰朝廷已加重刑郎
中何宜為雪及出人尤其抗直祖信慨然曰賢宰相尚
死我何惜餘生齊主遣使就州斬斛律武都又遣中領
軍賀拔伏恩乗驛捕斛律羡仍以洛州行臺僕射中山
獨孤永業代羡與大將軍鮮于桃枝發定州騎卒續進