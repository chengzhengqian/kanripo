相州至汲郡聞葛榮南侵及爾朱榮縱暴隂為自安之
計盤桓不進以其舅殷州刺史范遵行相州事代前刺
史李神守鄴行臺甄宻知顥有異志相帥廢遵復推李
神攝州事遣兵迎顥且察其變顥聞之帥左右來奔
冬十月帝以魏北海王顥為魏王遣東宫直閣將軍陳
慶之將兵送之還北　元顥取魏銍城而據之
中大通元年夏四月魏元天穆將撃邢杲以北海王顥
方入冦集文武議之衆皆曰杲衆强盛宜以為先行臺