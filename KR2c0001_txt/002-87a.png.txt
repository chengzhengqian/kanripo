家豈暇先言丈人而後救火乎因退立股戰而慄恐不
能言者終無他語灌將軍熟視笑曰人謂魏勃勇妄庸
人耳何能為乎乃罷魏勃灌嬰兵亦罷滎陽歸　班固
贊曰孝文時天下以酈寄為賣友夫賣友者謂見利而忘義也若寄父為功臣而又執劫雖摧吕禄以安社稷
誼存君親可也　諸大臣相與隂謀曰少帝及梁淮陽
恒山王皆非真孝惠子也吕后以計詐名他人子殺其
母養後宫令孝惠子之立以為後及諸王以彊吕氏今