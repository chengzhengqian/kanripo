悉羅騰為三署郎其餘封授各有差衡裕之子也
簡文帝咸安二年春二月冠軍將軍慕容垂言於秦王
堅曰臣叔父評燕之惡來輩也不宜復汚聖朝願陛下
為燕戮之堅乃出評為范陽太守燕之諸王悉補邊郡臣光曰古之人滅人之國而人悦何哉為人除害故也
彼慕容評者蔽君専政忌賢疾功愚闇貪虐以喪其國
國亡不死逃遁見擒秦王堅不以為誅首又從而寵秩
之是愛一人而不愛一國之人也其失人心多矣是以