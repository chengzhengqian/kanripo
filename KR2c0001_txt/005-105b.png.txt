淯水上沙中𤣥即皇帝位南面立朝羣臣羞愧流汗舉
手不能言於是大赦改元以族父良為國三老王匡為
定國上公王鳳為成國上公朱鮪為大司馬劉縯為大
司徒陳牧為大司空餘皆九卿將軍由是豪傑失望多
不服　三月王鳳與太常偏將軍劉秀等狥昆陽定陵
郾皆下之　王莽聞嚴尤陳茂敗乃遣司空王邑馳傳
與司徒王尋發兵平定山東徴諸明兵法六十三家以
備軍吏以長人巨母霸為壘尉又驅諸猛獸虎豹犀象