復得辭軍令有常不可犯也及至破備計多出遜諸將
乃服吳王聞之曰公何以初不啓諸將違節度者邪對
曰受恩深重此諸將或任腹心或堪爪牙或是功臣皆
國家所當與共克定大事者臣竊慕相如冦恂相下之
義以濟國事王大笑稱善加遜輔國將軍領荆州牧改
封江陵侯初諸葛亮與尚書令灋正好尚不同而以公
義相取亮毎竒正智術及漢主伐吳而敗時正已卒亮
歎曰孝直若在必能制主上東行就使東行必不傾危