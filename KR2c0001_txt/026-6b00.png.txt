以攘之玷厥之於攝圖兵彊而位下外名相屬内隙已
彰鼔動其情必將自戰又處羅侯者攝圖之弟姦多勢
弱曲取衆心國人愛之因為攝圖所忌其心殊不自安
迹示彌縫實懷疑懼又阿波首鼠介在其間頗畏攝圖
受其牽率唯彊是與未有定心今宜逺交而近攻離彊
而合弱通使玷厥説合阿波則攝圖迴兵自防右地又
引處羅遣連奚霫則攝圖分衆還備左方首尾猜嫌腹
心離阻十數年後乘隙討之必可一舉而空其國矣帝