曰宰相師長百僚故有班見相公職為都頭而於政事
堂班見百僚於意安乎順節不敢復言朱全忠求領鹽鐵
孔緯獨執以為不可謂進奏吏曰朱公須此職非興兵
不可全忠乃止大順二年秋八月六軍十二衛觀軍容使左神䇿軍中尉楊
復恭總宿衛兵専制朝政諸假子皆為節度使刺史又
養宦官子六百人皆為監軍假子龍劒節度使守貞武
定節度使守忠不輸貢賦上表訕薄朝廷上舅王瓌求