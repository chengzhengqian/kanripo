仙芝所敗寃句人黄巢亦聚衆數千人應仙芝巢少與
仙芝皆以販私鹽為事巢善騎射喜任俠粗涉書𫝊屢
舉進士不第遂為盜與仙芝攻剽州縣横行山東民之
困於重歛者爭歸之數月之間衆至數萬羣盜浸淫剽
掠十餘州至於淮南多者千餘人少者數百人詔淮南
忠武宣武義成天平五軍節度使監軍亟加討捕及招
懐十二月王仙芝冦沂州平盧節度使宋威表請以歩
騎五千别為一使兼帥本道兵所在討賊乃以威為諸