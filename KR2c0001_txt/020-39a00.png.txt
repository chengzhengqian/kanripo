陽嶠道入三吳軍于上饒聞劉胡敗軍副鄱陽太守費
曄斬淹以降淹暢之子也廢帝之世衣冠懼禍咸欲逺
出至是流離外難百不一存衆乃服蔡興宗之先見九
月壬辰以山陽王休仁為荆州刺史癸巳解嚴大赦庚
子司徒休仁至尋陽遣吳喜張興世向荆州沈懷明向
郢州劉亮及寧朔將軍南陽張敬兒向雍州孫超之向
湘州沈思仁任農夫向豫章平定餘冦劉胡逃至石城
捕得斬之郢州行事張沈變形為沙門潜走追獲殺之