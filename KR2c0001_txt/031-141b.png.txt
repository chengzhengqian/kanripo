鐵騎宵濟為我取之不得則勿返日越將五百騎晨至
柵下希顥阻壕休卒吟嘯相視日越怪之問曰司空在
乎曰夜去矣兵幾何曰千人將誰曰雍希顥日越黙計
久之謂其下曰今失李光弼得希顥而歸吾死必矣不
如降也遂請降希顥與之俱見光弼光弼厚待之任以
心腹高庭暉聞之亦降或問光弼降二將何易也光弼
曰此人情耳思明常恨不得野戰聞我在外以為必可
取日越不獲我勢不敢歸庭暉才勇過於日越聞日越