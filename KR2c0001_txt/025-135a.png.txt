毓為府主簿苦諫不從私謂其弟懿曰吾匹馬歸朝自
得免禍此乃身計非為國也不若且偽從之徐伺其便
毓勣之子也毓兄顯州刺史賢言於帝曰臣弟毓素懐
志節必不從亂但逼兇威不能自遂臣請從軍與毓為
表裏諒不足圖也帝許之賢密遣家人齎敕書至毓所
與之計議諒出城將往介州令毓與總管屬朱濤留守
毓謂濤曰漢王構逆敗不旋踵吾屬豈可坐受夷滅孤
負家國邪當與卿出兵拒之濤驚曰王以大事相付何