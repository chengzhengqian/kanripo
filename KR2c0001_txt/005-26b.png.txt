宗廟當傳子孫於無窮統業至重天子無戲言上黙然
不説左右皆恐於是遣閎出歸郎署乆之太皇太后為
閎復召還閎還閎遂上書諫曰臣聞王者立三公法三
光居之者當得賢人易曰鼎折足覆公餗喻三公非其
人也昔孝文皇帝幸鄧通不過中大夫武皇帝幸韓嫣
賞賜而已皆不在大位今大司馬衛將軍董賢無功於
漢朝又無肺腑之連復無名迹高行以矯世昇擢數年
列備鼎足典衛禁兵無功封爵父子兄弟横䝉拔擢賞