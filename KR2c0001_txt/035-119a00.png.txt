人吾給之食則彼不為盗矣且諸縣無守兵賊至則倉
糓適足資之耳又問不置烽燧何也式曰烽燧所以趣
救兵也兵盡行城中無兵以繼之徒驚士民使自潰亂
耳又問使懦卒為候騎而少給兵何也式曰彼勇卒操
利兵遇敵且不量力而鬬鬬死則賊至不知矣皆拜曰
非所及也　八月裘甫至京師斬于東市加王式檢
校右散騎常侍諸將官賞各有差先是上毎以越盗為
憂夏侯孜曰王式才有餘不日告㨗矣孜與式書曰公