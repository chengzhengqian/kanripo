彞固勸之欽怒誕欲殺班彞二人懼十一月棄誕踰城
來降全懌兄子輝儀在建業與其家内争訟携其母將
部曲數十家來犇於是懌與兄子靖及全端弟翩緝皆將兵在夀春城中司馬昭用黄門侍郎鍾㑹䇿宻為輝
儀作書使輝儀所親信齎入城告懌等説吳中怒懌等不
能㧞夀春欲盡誅諸將家故逃來歸命十二月懌等遂率其
衆數千人開門出降城中震懼不知所為諂拜懌平東
將軍封臨湘侯端等封拜各有差