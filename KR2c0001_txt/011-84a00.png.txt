即叙其性氣貪婪凶悍不仁四夷之中戎狄為甚弱則
畏服彊則侵叛當其彊也以漢之髙祖困於白登孝文
軍於霸上及其弱也以元成之微而單于入朝此其已
然之效也是以有道之君牧夷狄也惟以待之有備禦
之有常雖稽顙執贄而邊城不弛固守彊暴為冦而兵
甲不加逺征期令境内獲安疆場不侵而已及至周室
失統諸侯専征封疆不固而利害異心戎狄乗間得入
中國或招誘安撫以為已用自是四夷交侵與中國錯