後發喪慶緒性昏懦言辭無序莊恐衆不服不令見人
慶緒日縱酒為樂兄事莊以為御史大夫馮翊王事無
大小皆取決焉厚加諸將官爵以悦其心　史思明自
博陵蔡希徳自太行高秀巖自大同牛延玠自范陽引
兵共十萬寇太原李光弼麾下精兵皆赴朔方餘團練烏
合之衆不滿萬人思明以為太原指掌可取既得之當
遂長驅取朔方河隴太原諸將皆懼議修城以待之
光弼曰太原城周四十里賊垂至而興役是未見敵先