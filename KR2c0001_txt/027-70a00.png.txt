乆矣後五日義臣大破士達於陳斬之乘勝逐北趣其
營營中守兵皆潰建德與百餘騎亡去至饒陽乗其無
偹攻陷之収兵得三千餘人義臣既殺士達以為建德
不足憂引去建德還平原収士達散兵収葬死者為士
達發喪軍復大振自稱將軍先是羣盜得隋官及士族
子弟皆殺之獨建德善遇之由是隋官稍以城降之聲
勢日甚勝兵至十餘萬人
恭帝義寧元年春正月丙辰竇建德為壇於樂壽自稱