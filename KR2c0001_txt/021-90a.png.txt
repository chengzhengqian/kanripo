木輿執白角如意以麾軍一日數合英乃退魏師復夜
來攻城飛矢雨集叡子黯請下城以避箭叡不許軍中
驚叡於城上厲聲呵之乃定牧人過淮北伐芻藁者皆
為楊大眼所畧曺景宗募勇敢七千餘人於大眼城南
數里築壘大眼來攻景宗擊却之壘成使别將趙草守
之有抄掠者皆為草所獲是後始得縱芻牧上命景宗
等豫裝髙艦使與魏橋等為火攻之計令景宗與叡各
攻一橋叡攻其南景宗攻其北三月淮水暴漲六七尺