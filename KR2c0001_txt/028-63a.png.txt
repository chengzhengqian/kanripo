役𤣥感以運卒反於黎陽非戎狄為患也朕今征髙麗
皆取願行者募十得百募百得千其不得從軍者皆憤
歎鬱邑豈比隋之行怨民哉突厥貧弱吾收而養之計
其感恩入於骨髓豈肯為患且彼與薛延陁嗜欲略同
彼不北走薛延陁而南歸我其情可見矣顧謂禇遂良
曰爾知起居為我志之自今十五年保無突厥之患俟
利苾既失衆輕騎入朝上以為右武衛將軍
二十一年冬十一月突厥車鼻可汗遣使入貢車鼻名