二祚合享禮辛卯宋齊丘等議以義祖居七室之東唐
主命居髙祖於西室太宗次之義祖又次之皆為不祧
之主羣臣言義祖諸侯不宜與髙祖太宗同享請於太
廟正殿後别建廟祀之帝曰吾自幼託身義祖向非義
祖有功於吾朕安能啓此中興之業羣臣乃不敢言唐
主欲祖吳王恪或曰恪誅死不若祖鄭王元懿唐主命
有司考二王苗裔以吳王孫禕有功禕子峴為宰相遂
祖吳王云自峴五世至父榮其名率皆有司所撰唐主