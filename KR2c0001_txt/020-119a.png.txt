其奏溧陽令錢塘杜文謙甞為南郡王侍讀前此說綦
毋之曰天下事可知灰盡粉滅匪朝伊夕不早為計
吾徒無類矣珍之曰計將安出文謙曰先帝舊人多見
擯斥今召而使之誰不慷慨近聞王洪範與宿衛將萬
靈㑹等共語皆攘袂搥牀君其宻報周奉叔使萬靈㑹
等殺蕭諶則宫内之兵皆我用也即勒兵入尚書斬蕭
令兩都伯力耳今舉大事亦死不舉事亦死二死等耳
死社稷可乎若遲疑不斷復少日録君稱敕賜死父母