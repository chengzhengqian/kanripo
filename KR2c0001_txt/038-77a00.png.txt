繼誨彦弼輩語漸倔彊令人難安令狐渙欲令朕召崔
𦙍及全誨等於内殿置酒和解之何如對曰如此則彼
凶悖益甚上曰為之奈何對曰獨有顯罪數人速加竄
逐餘者許其自新庶幾可息若一無所問彼必知陛下
心有所貯益不自安事終未了耳上曰善既而宦官恃
黨援已成稍不遵敕㫖上或出之使監軍或黜守諸陵
皆不行上無如之何　　九月癸丑上急召韓偓謂曰
聞全忠欲来除君側之惡大是盡忠然須令與茂貞共