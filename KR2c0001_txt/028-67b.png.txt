受册在前突厥受册在後後者為小前者為大爾在磧
北突厥在磧南各守土疆鎮撫部落其踰分故相抄掠
我則發兵各問其罪薛延陁奉詔於是遣思摩帥所部
建牙於河北
十五年薛延陁真珠可汗聞上將東封謂其下曰天子
封㤗山士馬皆從邊境必虚我以此時取思摩如拉朽
耳乃命其子大度設發同羅僕骨逥紇靺鞨霫等兵合
三十萬渡漠南屯白道川據善陽嶺以擊突厥俟利苾