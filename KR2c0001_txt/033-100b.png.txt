寃莫痛扵見疑而不與辨是使情偽相揉忠邪靡分兹
實居上御下之要樞惟陛下留意上亦竟不復辨也
辛夘以王武俊為恒冀深趙節度使壬辰加李抱真張
孝忠並同平章事丙申加田悅檢校右僕射以山南東
道行軍司馬樊澤為本道節度使前深趙觀察使康日
知為同州刺史李納為鄆州刺史平盧節度使　戊戌
加劉洽汴滑宋亳都統副使知都統事李勉悉以其衆
授之　二月戊申詔贈段秀實太尉諡曰忠烈厚恤其