孫䇿將取㑹稽吳人嚴白虎等衆各萬餘人處處屯聚
諸將欲先擊白虎等䇿曰白虎等羣盗非有大志此成
禽耳遂引兵渡浙江㑹稽功曹虞翻説太守王朗曰䇿
善用兵不如避之朗不從發兵拒䇿於固陵䇿數渡水
戰不能克䇿叔父静説䇿曰朗負阻城守難可卒㧞查
瀆南去此數十里宜從彼據其内所謂攻其無備出其
不意者也䇿從之夜多然火為疑兵分軍投查瀆道襲
髙遷屯朗大驚遣故丹陽太守周昕等率兵逆戰䇿破