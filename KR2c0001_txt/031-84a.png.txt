衆心為社稷計牋五上太子乃許之是日肅宗即位於
靈武城南樓羣臣舞蹈上流涕歔欷尊𤣥宗曰上皇天
帝赦天下改元以杜鴻漸崔漪竝知中書舍人事裴冕為中書侍郎同平章事改闗内采訪使為節度使徙治
安化以前蒲闗防禦使吕崇賁為之以陳倉令薛景仙
為扶風太守兼防禦使隴右節度使郭英乂為天水太
守兼防禦使時塞上精兵皆選入討賊惟餘老弱守邊
文武官不滿三十人披草萊立朝廷制度草創武人驕