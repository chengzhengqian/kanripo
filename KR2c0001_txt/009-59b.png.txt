將議以丞相宜進爵國公九錫備物以彰殊勲荀彧以
為曹公本興義兵以匡朝寧國秉忠貞之誠守退讓之
實君子愛人以德不宜如此操由是不悦及撃孫權表
請彧勞軍於譙因輒留彧以侍中光禄大夫持節㕘丞
相軍事操軍向濡須彧以疾留壽春飲藥而卒彧行
義修整而有智謀好推賢進士故時人皆惜之　臣光曰
孔子之言仁也重矣自子路冉求公西赤門人之髙弟
令尹子文陳文子諸侯之賢大夫皆不足以當之而獨