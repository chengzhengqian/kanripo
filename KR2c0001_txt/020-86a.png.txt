毆其頰仆地而殺之又殺伯興蘇烈等據倉城拒粲王
藴聞秉已走歎曰事不成矣狼狽帥部曲數百向石頭
本期開南門時暗夜薛淵據門射之藴謂粲已敗即散
走道成遣軍主㑹稽戴僧静帥數百人向石頭助烈等
自倉門得入與之并力攻粲孫曇瓘驍勇善戰臺軍死
者百餘人王天生殊死戰故得相持自亥至丑戴僧静
分兵攻府西門焚之粲與秉在城東門見火起欲還赴
府秉與二子俁陔踰城走粲下城列燭自照謂其子最