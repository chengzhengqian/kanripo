原公璞并州刺史尹昭以蒲阪降東平公讃帥宗族百
餘人詣裕降裕皆殺之送姚泓至建康斬於市裕以薛
辯為平陽太守使鎮捍北道裕議遷都洛陽諮議參軍
王仲徳曰非常之事固非常人所及必致駭動今暴師
日久士卒思歸遷都之計未可議也裕乃止𦍑衆十萬
萬口西犇隴上沈林子追擊至槐里俘虜萬計　初夏
王勃勃聞太尉裕伐秦謂羣臣曰姚泓非裕敵也且其
兄弟内叛安能拒人裕取關中必矣然裕不能久留必