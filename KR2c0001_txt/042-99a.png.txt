有異謀道路皆言郭威已為帝而陛下深入不止禍其
至哉請急召張令超諭以禍福使夜以兵刼崇威奪其
兵明日掠睢陽金帛募士卒北走晉陽彼新定京邑未
暇追我此策之上也贇猶豫未決是夕崇威宻誘令超
令超帥衆歸之贇大懼郭威遺贇書云為諸軍所迫召
馮道先歸留趙上交王度奉侍道辭行贇曰寡人此來
所恃者以公三十年舊相故無疑耳今崇威奪吾衞兵
事危矣公何以為計道黙然客將賈貞數目道欲殺之