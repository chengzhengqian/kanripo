吐蕃懼而退丙戌罷神策行營西川奏吐蕃寇雅州辛
卯鹽州奏吐蕃營於烏白池尋亦皆退　十二月己巳
朔鹽州奏吐蕃千餘人圍烏白池　庚辰西川奏南詔
二萬人入界請討吐蕃
穆宗長慶元年夏六月辛未吐蕃寇青塞堡鹽州刺史
李文悦擊却之　秋九月吐蕃遣其禮部尚書論訥羅
來求盟庚戌以大理卿劉元鼎為吐蕃㑹盟使　冬十
月癸酉命宰相及大臣凡十七人與吐蕃論訥羅盟於