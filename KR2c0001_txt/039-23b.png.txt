傳瓘與彭彦章遇傳瓘命每船皆載灰豆及沙乙巳戰
于浪山江吳船乗風而進傳瓘引舟避之既過自後隨
之吳回船與戰傳瓘使順風揚灰吳人不能開目及船
舷相接傳瓘使布沙於已船而散豆於吳船豆為戰血
所漬吳人踐之皆僵仆傳瓘因縱火焚吳船吳兵大敗
彦章戰甚力兵盡繼之以木身被數十創陳汾按兵不
救彦章知不免遂自殺傳瓘俘吳禆將七十人斬首千
餘級焚戰艦四百艘吳人誅汾籍沒家貲以其半賜彦