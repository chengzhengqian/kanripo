相應時日已暮農與慕容楷留宿鄴中慕容紹先出至
蒲池盜丕駿馬數百疋以待農楷至甲申晦農楷将數
十騎微服出鄴遂同奔列人九年春正月乙酉朔秦長樂公丕大㑹賔客請慕容農
不得始覺有變遣人四出求之三日乃知其在列人已
起兵矣慕容鳳王騰叚延皆勸翟斌奉慕容垂為盟主
斌從之垂欲襲洛陽且未知斌之誠偽乃拒之曰吾來
救豫州不來赴君君既建大事成享其福敗受其祸吾