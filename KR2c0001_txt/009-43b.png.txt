分定故也譚長子當為嗣而斥使居外禍其始此矣紹
曰吾欲令諸子各據一州以視其能於是以中子熈為
幽州刺史外甥髙幹為并州刺史逢紀審配素為譚所
疾辛評郭圖皆附於譚而與配紀有隙及紹薨衆以譚
長欲立之配等恐譚立而評等為害遂矯紹遺命奉尚
為嗣譚至不得立自稱車騎將軍屯黎陽尚少與之兵
而使逢紀隨之譚求益兵審配等乂議不與譚怒殺逢
紀　秋九月曹操渡河攻譚譚告急於尚尚留審配等