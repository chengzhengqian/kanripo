無道衛國伐之師興而雨臣動兵涉夏連獲甘霖嵗時
豐稔人無疵疫上占天心不為災傷下察人事衆和師
克自橋門以西落川以東故宫縣邑更相通屬非為深
險絶域之地車騎安行無應折衂案奐為漢吏身當武
職駐車二年不能平冦虚欲修文戢戈招降獷敵誕辭
空説僣而無徴何以言之昔先零作冦趙充國徙令居
内煎當亂邊馬援遷之三輔始服終叛至今為鯁故逺
識之士以為深憂今傍郡户口單少數為羌所創毒而