縣吾行天下獨見洛陽與是耳乃更封陳平為曲逆侯
盡食之平從帝征伐凡六出竒計輒益封邑焉　十二
月匈奴攻代代王喜棄國自歸赦為郃陽侯
八年匈奴冐頓數苦北邊上患之問劉敬劉敬曰天下
初定士卒罷於兵未可以武服也冐頓殺父代立妻羣
母以力為威未可以仁義說也獨可以計久逺子孫為
臣耳然恐陛下不能為上曰奈何對曰陛下誠能以適
長公主妻之厚奉遺之彼必慕以為閼氏生子必為太