欲悉耳目之所好窮心志之所樂以終吾年壽可乎髙
曰此賢主之所能行而昏亂主之所禁也雖然有所未
可臣請言之夫沙丘之謀諸公子及大臣皆疑焉而諸
公子盡帝兄大臣又先帝之所置也今陛下初立此其
屬意怏怏皆不服恐為變臣戰戰栗栗唯恐不終陛下
安得為此樂乎二世曰為之奈何趙髙曰陛下嚴法而
刻刑令有罪者相坐誅滅大臣及宗室然後収舉遺民
貧者富之賤者貴之盡除去先帝之故臣更置陛下之