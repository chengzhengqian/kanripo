欲與漢和親左大且渠心害其事曰前漢使来兵随其後
今亦效漢發兵先使使者入乃自請與呼盧訾王各将
萬騎南旁塞獵相逢俱入行未到㑹三騎亡降漢言匈
奴欲為㓂於是天子詔發邉騎屯要害處使大将軍
軍監治衆等四人将五千騎分三隊出塞各數百里捕
得虜各數十人而還時匈奴亡其三騎不敢入即引去
是嵗匈奴饑民人畜産死什六七又發両屯各萬騎以
備漢其秋匈奴前所得西嗕居左地者其君長以下數