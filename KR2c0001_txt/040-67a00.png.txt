四面招討使　　秋八月岐王約晉王使攻晉絳晉王
引兵南下先遣周徳威等將兵出隂地闗攻晉州刺史
邊繼威悉力固守晉兵穿地道陷城二十餘步城中血
戰拒之一夕城復成詔楊師厚將兵救晉州周徳威以
騎扼䝉阬之險師厚撃破之進抵晉州晉兵解圍遁去
四年　鎮定自帝踐阼以來雖不輸常賦而貢獻甚勤
㑹趙王鎔母何氏卒庚申遣使弔之且授起復官時鄰
道弔客皆在館使者見晉使歸言于帝曰鎔潛與晉通