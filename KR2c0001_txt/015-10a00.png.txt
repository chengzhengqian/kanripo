裒為左將軍都督兖州徐州之琅邪諸軍事兖州刺史鎮
金城　　秋九月帝崩穆帝即位以裒為侍中衞將軍
録尚書事持節督刺史如故裒以近戚懼獲譏嫌上疏
固請居藩改授都督徐兖青三州揚州之二郡諸軍事
衞將軍徐兖二州刺史鎮京口　　冬十月江州刺史
庾冰有疾太后徴冰輔政冰辭十一月庚辰卒庾翼以
家國情事留子方之為建武將軍戍襄陽方之年少以
參軍毛穆之為建武司馬以輔之穆之寳之子也翼還