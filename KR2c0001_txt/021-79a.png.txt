持百餘日前後斬獲不可勝計魏軍憚之將退㑹道恭
疾篤乃呼從弟驍騎將軍靈恩兄子尚書郎僧勰及諸
將佐謂曰吾受國厚恩不能攘滅冦賊今所苦轉篤勢
不支乆汝等當以死固節無令吾沒有遺恨衆皆流涕
道恭卒靈恩攝行州事代之守城　秋七月魏人聞蔡
道恭卒攻義陽益急短兵日接曺景宗頓鑿峴不進但
耀兵逰獵而已上復遣寧朔將軍馬仙琕救義陽仙琕
轉戰而前兵勢甚銳元英結壘於士雅山分命諸將伏