隂為之備浸成猜阻都恐朝廷移之它鎮腹心和昭訓
勸都為自全之計都乃求昏於盧龍節度使趙徳鈞又
知成徳節度使王建立與安重誨有隙遣使結為兄弟
隂與之謀復河北故事建立陽許而宻奏之都又以蠟
書遺青徐潞益梓五帥離間之又遣人説北面副招討
使歸徳節度使王晏球晏球不從乃以金遺晏球帳下
使圖之不克四月癸巳晏球以都反狀聞詔宣徽使張
延朗與北面諸將議討之　庚子詔削奪王都官爵壬