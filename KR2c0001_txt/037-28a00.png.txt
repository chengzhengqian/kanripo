及得畋檄争發兵應之賊懼不敢復窺京西　夏四
月戊寅朔加王鐸兼侍中　以拓䟦思恭權知夏綏節
度使　黄巢以其将王玫為邠寧節度使邠州通塞鎮
将朱玫起兵誅之讓别将李重古為節度使自将兵討
巢是時唐𢎞夫屯渭北王重榮屯沙苑王處存屯渭橋
拓䟦思恭屯武功鄭畋屯盩厔𢎞夫乘龍尾之㨗進薄
長安壬午黄巢帥衆東走程宗楚先自延秋門入𢎞夫
繼至處存帥鋭卒五千夜入城坊市民喜爭讙呼出迎