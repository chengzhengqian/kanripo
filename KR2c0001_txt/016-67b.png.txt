王農又撃破之斬勒馬駒擒王次多遂圍臺壁出召太
行軍還自将精兵五萬以拒之刁雲慕容鍾震怖帥衆
降燕永誅其妻子已亥垂陳於臺壁南遣驍騎将軍慕
容國伏千騎於澗下庚子與永合戰垂偽退永衆追之
行數里國騎從澗中出斷其後諸軍四面俱進大破之
斬首八千餘級永走歸長子晉陽守将聞之棄城走丹
楊王瓚等進取晉陽　五月後秦太子興始發喪即皇
帝位于槐里大赦改元皇初遂如安定謚後秦主萇曰