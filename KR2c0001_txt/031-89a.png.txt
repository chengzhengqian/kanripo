鎮常山承恩辭以無詔命仙運説承恩曰常山地控燕
薊路通河洛有井陘之險足以扼其咽喉頃屬車駕南
遷李大夫收軍退守晉陽王太守權統後軍欲舉城降
賊衆心不從身首異處大將軍兵精氣肅逺近莫敵若
以家國為念移據常山與大夫首尾相應則洪勲盛烈
孰與為比若疑而不行又不設備常山既陷信都豈能
獨全承恩不從仙運又曰將軍不納鄙夫之言必懼兵
少故也今人不聊生咸思報國競相結聚屯據鄉村若