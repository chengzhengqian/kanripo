何得宣教於我杖其使者留不遣馬經雪死盡突騎施
可汗蘓祿大怒發兵寇四鎮㑹暹入朝趙頥貞代為安
西都護嬰城自守四鎮人畜儲積皆為蘓祿所掠安西
僅存既而蘓祿聞暹入相稍引退尋遣使入貢
十八年突騎施遣使入貢上宴之於丹鳯樓突厥使者
豫焉二使争長突厥曰突騎施小國本突厥之臣不可
居我上突騎施曰今日之宴為我設也我不可以居其
下上乃命設東西幕突厥在東突騎施在西