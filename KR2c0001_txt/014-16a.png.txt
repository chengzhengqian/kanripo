潭等三道出戰協等兵皆大敗太子紹聞之欲自帥將
士決戰升車將出中庻子温嶠執鞚諌曰殿下國之儲
副奈何以身輕天下抽劔斬鞅乃止敦擁兵不朝放士
卒刼掠宫省奔散惟安東將軍劉超案兵直衛及侍中
二人侍帝側帝脱戎衣著朝服顧而言曰欲得我處當
早言何至害民如此又遣使謂敦曰公若不忘本朝於
此息兵則天下尚可共安如其不然朕當歸琅邪以避
賢路刁協劉隗既敗俱入宫見帝於太極東除帝執協