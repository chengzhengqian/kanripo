中丞畢義雲餓殺之唯開府儀同三司元蠻祠部郎中
元文遥等數家獲免蠻繼之子常山王演之妃父文遥
遵之五世孫也定襄令元景安䖍之𤣥孫也欲請改姓
髙氏其從兄景皓曰安有棄其本宗而從人之姓者乎
丈夫寧可玊碎何能瓦全景安以其言白帝帝收景皓
誅之賜景安姓髙氏　齊顯祖嗜酒成疾不復能食自
知不能久謂李后曰人生必有死何足致惜但憐正道
尚幼人將奪之耳又謂常山王演曰奪則任汝慎勿殺