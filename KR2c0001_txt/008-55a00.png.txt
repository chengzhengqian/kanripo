足為廟堂憂也臣之所懼在於治水不自其源末流彌
增其廣耳陛下仁徳寛容多所不忍故閹豎弄權忠臣
不進誠使張角梟夷黄巾變服臣之所憂甫益深耳何
者夫邪正之人不宜共國亦猶冰炭不可同器彼知正
人之功顯而危亡之兆見皆將巧辭飾説共長虚偽夫
孝子疑於屢至市虎成於三夫若不詳察真偽忠臣將
復有杜郵之戮矣陛下宜思虞舜四罪之舉速行讒佞
之誅則善人思進姦凶自息趙忠見其疏而惡之爕擊