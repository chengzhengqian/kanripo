計曹俊曰兵法十圍五攻尚書以逆犯順勢更不侔今
頓兵堅城之下糧竭卒盡自亡之道也不若置萬兵扵
崞口以遏西師則河北二十四州皆為尚書有矣諸将
惡其異已共毁之悅不用其策　六月張著至襄陽梁
崇義益懼陳兵而見之藺杲得詔不敢發馳見崇義請
命崇義對著號泣竟不受詔著復命癸巳進李希烈爵
南平郡王加漢南漢北兵馬招討使督諸道兵討之楊
炎諫曰希烈為董秦養子親任無比卒逐秦而奪其位