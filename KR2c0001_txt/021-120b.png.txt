干時而動其可濟乎脫其顛覆之變楊鈞之肉其足食
乎宰輔專好小名不圖安危大計此微臣之所以寒心
也且阿那瓌之不還負荷信義臣賤不及議文書所過
不敢不陳弗聴阿那瓌辭於西堂詔賜以軍器衣被雜
采糧畜事事優厚命侍中崔光等勞遣於外郭阿那瓌
之南奔也其從父兄婆羅門帥衆數萬入討示發破之
示發奔地豆干地豆干殺之國人推婆羅門為彌偶可
社句可汗楊鈞表稱柔然已立君長恐未肯以殺兄之