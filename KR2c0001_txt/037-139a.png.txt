欲撫之使從已奏請更賜彦暉節詔以彦暉為東州節
度使茂貞又奏遣知興元府事李繼宻救梓州未幾建
遣兵敗東州鳯翔之兵於利州彦暉求和請與茂貞絶
乃許之　二月甲戌加西川節度使王建同平章事
　王建屢請殺陳敬瑄田令孜朝廷不許夏四月乙亥
建使人告敬瑄謀作亂殺之新津又告田令孜通鳯翔
書下獄死建使節度判官馮㳙草表奏之曰開匣出虎
孔宣父不責他人當路斬蛇叔孫敖蓋非利已專殺不