曰予以不德託於皇初祖考皇帝之後皇始祖者虞帝
之苖裔而太皇太后之未屬皇天上帝隆顯大佑成命
統序符契圖文金匱䇿書神明詔告屬予以天下兆民
赤帝漢氏高皇帝之靈承天命傳國金䇿之書予甚祗
畏敢不欽受以戊辰直定御王冠即真天子位定有天
下之號曰新其改正朔易服色變犧牲殊徽幟異器制
以十二月朔癸酉為始建國元年正月之朔以鷄鳴為
時服色配徳上黄犧牲應正用白使節之旄旛皆純黄