軍實輜重不可勝算舉之連月不盡或燔燒其餘士卒
奔走各還其郡王邑獨與所將長安勇敢數千人還洛
陽闗中聞之震恐於是海内豪傑翕然響應皆殺其牧
守自稱將軍用漢年號以待詔命旬月之間徧於天下
　劉秀復徇潁川攻父城不下屯兵巾車鄉潁川郡掾
馮異監五縣為漢兵所獲異曰異有老母在父城願歸
據五城以效功報德秀許之異歸謂父城長苖萌曰諸
將多暴横獨劉將軍所到不虜略觀其言語舉止非庸