亂捶之數十㑹醉卧得解帝䙝黷之逰遍於宗戚所往
留連唯至常山第多無適而去尚書左僕射崔暹屢諫
演謂暹曰今太后不敢致言吾兄弟杜口僕射獨能犯
顔内外深相感愧太子殷自幼温裕開朗禮士好學關
覧時政甚有美名帝常嫌太子得漢家性質不似我欲
廢之帝登金鳯䑓召太子使手刄囚太子惻然有難色再三不斷其首帝大怒親以馬鞭捶之太子由是氣悸
語吃精神昬擾帝因酣宴屢云太子性懦社稷事重終