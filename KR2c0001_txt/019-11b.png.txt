馬逺履西畿闔境士庶莫不惶駭辱疏知以譙王前事
良増嘆息司馬平西體國忠貞欵懐待物以公有匡復
之勲家國䝉頼推徳委誠每事詢仰譙王徃以微事見
劾猶自表遜位况以大過而當黙然邪前以表奏廢之
所不盡者命耳推寄相與正當如此而遽興兵甲所謂
欲加之罪其無辭乎劉裕足下海内之人誰不見足下
此心而復欲欺誑國士来示云處懐期物自有由来今
伐人之君㗖人以利真可謂處懐期物自有由来者乎