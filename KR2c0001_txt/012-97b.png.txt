如東據本州徐觀天下之勢上下以混壹四海下不失鼎
峙之業䇿之上者也彌心然之　司徒傅祗建行臺於
河隂司空荀藩在陽城河南尹華薈在成臯汝隂太守
平陽李矩為之立屋輸榖以給之薈歆之曽孫也藩與
弟組族子中䕶軍崧薈與弟中領軍恒建行臺於密傳
檄四方推琅邪王睿為盟主藩承制以崧為襄城太守
矩為滎陽太守前冠軍將軍河南禇翜為梁國内史揚
威將軍魏浚屯洛北石梁塢劉琨承制假浚河南尹浚