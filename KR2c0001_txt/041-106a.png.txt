峽江上表掌書記李昊曰公不與東川謀而獨遣使則
異日負約之責在我矣乃復遣使語之璋不從二月趙
季良與諸將議遣昭武都監太原髙彦儔將兵攻取壁
州以絶山南兵轉入山後諸州者孟知祥謀於僚佐李
昊曰朝廷遣蘇愿等西歸未嘗報謝今遣兵侵軼公若
不顧墳墓甥妷則不若傳檄舉兵直取梁洋安用壁州
乎知祥乃止季良由是惡昊　　孟知祥三遣使説董
璋以主上加禮於兩川苟不奉表謝罪恐復致討璋不