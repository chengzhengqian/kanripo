劒曰來春不捷汝可自裁勿復持面見我也
四年春正月秦長樂公丕等得詔惶恐乃命諸軍并力攻襄
陽秦王欲自將攻襄陽詔陽平公融以闗東六州之兵㑹
夀春梁熈以河西之兵為後繼陽平公融諫曰陛下欲取江
南固當博謀熟慮不可倉卒若止取襄陽又豈足親勞大駕
乎未有動天下之衆而為一城者所謂以隋侯之珠彈千仭
之雀也梁熈諫曰晉主之暴未如孫皓江山險固易守難攻
陛下必欲廓清江表亦不過分命将帥引闗東之兵南臨淮