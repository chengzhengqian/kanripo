踰句注攻太原至晉陽
七年冬十月上自將擊韓王信破其軍於銅鞮斬其將
王喜信亡走匈奴白土人曼丘臣王黄等立趙苖裔趙
利為王復收信敗散兵與信及匈奴謀攻漢匈奴使左
右賢王將萬餘騎與王黄等屯廣武以南至晉陽漢兵
擊之匈奴輒敗走已復屯聚漢兵乗勝追之㑹天大寒
雨雪士卒墮指者什二三上居晉陽聞冐頓居代谷欲
擊之使人覘匈奴冐頓匿其壯士肥牛馬但見老弱及