飲酒髙㑹不引兵渡河因趙食與趙并力攻秦乃曰承
其敝夫以秦之彊攻新造之趙其勢必舉趙趙舉秦彊
何敝之承且國兵新破王坐不安席掃境内而専屬於
将軍國家安危在此一舉今不恤士卒而狥其私非社
稷之臣也十一月項羽晨朝上将軍宋義即其帳中斬
宋義頭出令軍中曰宋義與齊謀反楚楚王隂令籍誅
之當是時諸将皆慴服莫敢枝梧皆曰首立楚者将軍
家也今将軍誅亂乃相與共立羽為假上将軍使人追