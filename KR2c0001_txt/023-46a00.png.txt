呼獨入敵中鋒刀亂下人皆謂已死俄奮刀而還如是
數四當令貴前者死傷相繼乃謂左右曰吾豈樂殺人
壯士除賊不得不爾若不能殺賊又不為賊所傷何異
逐坐人也左軍趙貴等五將戰不利東魏兵復振泰與
戰又不利㑹日暮魏兵遂遁東魏兵追之獨孤信于謹
収散卒自後撃之追兵驚擾魏諸軍由是得全若干惠
夜引去東魏兵追之惠徐下馬顧命厨人營食食畢謂
左右曰長安死此中死有以異乎乃建旗鳴角収散卒