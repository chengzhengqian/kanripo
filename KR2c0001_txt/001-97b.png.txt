死陽城人鄧說将兵居郯章邯别将擊破之銍人伍逢
将兵居許章邯擊破之兩軍皆散走陳陳王誅鄧說
二世數誚讓李斯居三公位如何令盜如此李斯恐懼
重爵祿不知所出乃阿二世意以書對曰夫賢主者必
能行督責之術者也故申子曰有天下而不恣睢命之
曰以天下為桎梏者無他焉不能督責而顧以其身勞
於天下之民若堯禹然故謂之桎梏也夫不能修申韓
之明術行督責之道専以天下自適也而徒務苦形勞