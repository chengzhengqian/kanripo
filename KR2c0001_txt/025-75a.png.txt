弓於地罵左丞相極口而自殺𢎞度顧其弟𢎞升曰汝
可取迥頭𢎞升斬之軍士在小城中者孝寛盡阬之勤
惇祐東走青州未至開府儀同大將軍郭衍追獲之丞
相堅以勤初有誠欵特不之罪李惠先自縳歸罪堅復
其官爵迥末年衰耄及起兵以小御正崔達拏為長史
逹拏暹之子也文士無籌略舉措多失凡六十八日而
敗于仲文軍至蓼隄去梁郡七里檀讓擁衆數萬仲文
以羸師桃戰而偽北讓不設備仲文還擊大破之生獲