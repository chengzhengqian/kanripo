汴州詔奉國都指揮使侯益帥禁兵五千會杜重威討
張從賓又詔宣徽使劉䖏讓自黎陽分兵討之時羽檄
縱横從官在大梁者無不忷懼獨桑維翰從容指畫軍
事神色自若接對賔客不改常度衆心差安　　秋七
月張從賔攻汜水殺巡檢使宋廷浩帝戎服嚴輕騎將
奔晉陽以避之桑維翰叩頭苦諫曰賊鋒雖盛勢不能
久請少待之不可輕動帝乃止　范延光遣使以蠟丸
招誘失職者右武衛上將軍婁繼英右衛大將軍尹暉