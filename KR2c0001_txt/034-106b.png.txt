用者悉遣歸本道自守土疆蓋兵多而不精豈惟虚費資
糧兼恐撓敗軍陳故也今既祇留東西二帥請各置都
監一人諸道監軍一時停罷如此則衆齊令一必有成
功又朝廷本用田布令報父讐今領全師出界供給
度支數月已來都不進討非田布固欲如此抑有其由
聞魏愽一軍累經優賞兵驕將富莫肯為用况其軍一
月之費計實錢近二十八萬緡若更遷延将何供給此
尤宜早令退軍者也若兩道止共留兵六萬所費無多