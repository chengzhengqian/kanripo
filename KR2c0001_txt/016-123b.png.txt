若顧匹夫之節舍天授之業威權一去身首不保况社
稷其得血食乎慕輿䕶曰嗣帝不達時宜委棄國都自
取敗亡不堪多難亦已眀矣昔蒯瞶出奔衛輒不納春
秋是之以子拒父猶可况以父拒子乎今趙思之言未
眀虛實臣請為陛下馳徃詗之徳流涕遣之䕶帥壮士
數百人随思而北聲言迎衛其實圖之寶既遣思詣鍾
於後得樵者言徳已稱制懼而北走䕶至無所見執思
以還徳以思練習典故欲留而用之思曰犬馬猶知戀