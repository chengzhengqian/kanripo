謂曰公前奉使王衍歸而請兵伐蜀莊宗用公言遂致
兩國俱亡今公復來蜀人懼矣且天下皆廢監軍公獨
來監吾軍何也嚴惶怖求哀知祥曰衆怒不可遏也遂
揖下斬之又召左廂馬步都虞候丁知俊知俊大懼知
祥指嚴尸謂曰昔嚴奉便汝為之副然則故人也為我
瘞之因誣奏嚴詐宣口敕云代臣赴闕又擅許將士優
賞臣輙已誅之内八作使楊令芝以事入蜀至鹿頭闗
聞嚴死犇還朱𢎞昭在東川聞之亦懼謀歸洛會有軍