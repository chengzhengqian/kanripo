易大將軍渤海王敷御史大夫陳元達金紫光祿大夫
西河王延等皆詣闕表諌曰王沈等矯㺯詔㫖欺誣日
月内諂陛下外佞相國威權之重侔於人主多樹姦黨
毒流海内知休等忠臣為國盡節恐發其姦狀故巧為
誣陷陛下不察遽加極刑痛徹天地賢愚傷懼今遺晉
未殄巴蜀不賔石勒謀據趙魏曹嶷欲王全齊陛下心
腹四支何處無患乃復以沈等助亂誅巫咸戮扁鵲臣
恐遂成膏肓之疾後雖救之不可及已請免沈等官付