建義從太原王將士普加五階在京文官二階武官三
階百姓復租役三年時百官蕩盡存者皆竄匿不出唯
散騎常侍山偉一人拜赦於闕下洛中士民草草人懷
異慮或云榮欲縱兵大掠或云欲遷都晉陽富者棄宅
貧者襁負率皆逃竄什不存一二直衛空虛官守曠廢
榮乃上書稱大兵交際難可齊一諸王朝貴横死者衆
臣今粉軀不足塞咎乞追贈亡者㣲申私責無上王請
追尊為無上皇帝自餘死於河隂者諸王贈三司三品