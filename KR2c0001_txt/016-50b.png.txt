興遣建節将軍衛平帥其宗人二千七百夜襲廣大破
之二月秦州牧王統遣兵助廣攻興興嬰城自守　燕
大赦改元建興置公卿尚書百官繕宗廟社稷　西燕
主沖樂在長安且畏燕主垂之彊不敢東歸課農築室
為久安之計鮮卑咸怨之左将軍韓延因衆心不恱攻
沖殺之立沖将叚随為燕王改元昌平　三月西燕左
僕射慕容恒尚書慕容永襲叚随殺之立宜都王子顗
為燕王改元建明帥鮮卑男女四十餘萬口去長安而