陽不足平也秦王堅從之使都督東討諸軍事後将軍俱難
右禁将軍毛盛洛州刺史卲保帥歩騎七萬㓂淮陽盱眙超
越之弟保羌之從弟也八月彭超攻彭城詔右将軍毛虎生
帥衆五萬鎮姑孰以禦秦兵秦梁州刺史韋鍾圍魏興太守
吉挹於城西　冬十二月秦御史中丞李柔劾奏長樂公丕
等擁衆十萬攻圍小城日費萬金久而無效請徵下廷尉秦
王堅曰丕等廣費無成寔宜貶戮但師已淹時不可虗返其
特原之令以成功贖罪使黄門侍郎韋華持節切讓丕等賜