圍出外留兵守之郗鑒在京口軍士聞之皆失色參軍
曹納曰大業京口之扞蔽也一旦不守則賊兵徑至不
可當也請還廣陵以俟後舉鑒方㑹僚佐責納曰吾受
先帝顧託之重正復捐軀九泉不足報塞今彊冦在近
衆心危逼君腹心之佐而生長異端當何以帥先義衆
鎮壹三軍邪將斬之久乃得釋陶侃將救大業長史殷
羡曰吾兵不習歩戰救大業而不捷則大事去矣不如
急攻石頭則大業自解侃従之羡融之兄也庚午侃督