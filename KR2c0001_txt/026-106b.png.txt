於稠桑通結陳自固竇琮遣通子壽往諭之通罵曰此
賊何來昔與汝為父子今與汝為仇讐命左右射之顯
和謂其衆曰今京城已陷汝輩皆關中人去欲何之衆
皆釋仗而降通知不免下馬東南再拜號哭曰臣力屈
至此非敢負國天地神祇實知之軍人執通送長安淵
以為兵部尚書賜爵蔣公兼秦公元帥府長史淵遣通
至河東城下招諭堯君素君素見通歔欷不自勝通亦
泣下霑衿因謂君素曰吾軍已敗義旗所指莫不響應