水澗八戰八㨗上以師徳為比部員外郎左驍衛郎將
河源軍經略副使曰卿有文武材勿辭也
則天皇后垂拱元年冬十一月癸卯命天官尚書韋待
價為燕然道行軍大總管以討吐蕃
三年冬十一月太后欲遣韋待價將兵擊吐蕃鳳閣侍
郎韋方質奏請如舊制遣御史監軍太后曰古者明君
遣將閫外之事悉以委之比聞御史監軍軍中事無大
小皆湏承禀以下制上非令典也且何以責其有功遂