難之臣誠令權時後無邊事可也匈奴如復犯塞為冦
陛下將何以使將又三部兵人裁各數十匈奴圍之歴
旬不下是其寡弱力盡之效也可令敦煌酒泉太守各
將精騎二千多其幡幟倍道兼行以赴其急匈奴疲極
之兵必不敢當四十日間足還入塞帝然之乃遣征西
將軍耿秉屯酒泉行太守事遣酒泉太守段彭與謁者
王䝉皇甫援發張掖酒泉敦煌三郡及鄯善兵合七千
餘人以救之