四年春正月吴主立故太子和為南陽王使居長沙仲
姬子奮為齊王居武昌王夫人子休為琅邪王居虎林
　吴潘后性剛戾吴主疾病后使人問孫𢎞以吕后稱
制故事左右不勝其虐伺其昏睡縊殺之託言中惡後
事泄坐死者六七人　夏四月吴主殂太子亮即位太
傅恪不欲諸王處濵江兵馬之地乃徙齊王奮於豫章
琅邪王休於丹陽奮不肯徙又數越灋度恪為牋以遺
奮曰帝王之尊與天同位是以家天下臣父兄仇讎有