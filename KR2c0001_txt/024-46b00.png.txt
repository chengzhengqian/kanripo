蕭勃為刺史軍已頓朝亭景仲所部聞之皆棄景仲而
散秋七月甲寅景仲縊於閤下霸先迎定州刺史蕭勃
鎮廣州前髙州刺史蘭裕欽之弟也與其諸弟扇誘始興
等十郡攻監衡州事歐陽頠勃使霸先救之悉擒裕等
勃因以霸先監始興郡事　冬十二月始興太守陳霸
先結郡中豪傑欲討侯景郡人矦安都張偲等各帥衆
千餘人歸之霸先遣主帥杜僧明將二千人頓於嶺上
廣州刺史蕭勃遣人止之曰侯景驍雄天下無敵前者