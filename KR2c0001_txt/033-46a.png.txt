光曰彼營壘既立将為後患此時不可失也遂擊滔扵
惬山之西殺步卒千餘人滔軍崩沮懐光按轡觀之有
喜色士卒爭入滔營取寳貨王武俊引二千騎横衝懐
光軍軍分為二滔引兵繼之官軍大敗蹙入永濟渠溺
死者不可勝數人相蹈藉其積如山水為之不流馬燧
等各收軍保壘是夕滔等堰永濟渠入王莽故河絶官
軍糧道及歸路明日水深三尺餘馬燧懼遣使卑辭謝滔
求與諸節度歸本道奏天子請以河北事委五郎處之