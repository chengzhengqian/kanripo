期佺期既不能獨舉又不測仲堪本意乃觧兵仲堪多
疑少决諮議參軍羅企生謂其弟遵生曰殷侯仁而無
斷必及於難吾䝉知遇義不可去必将死之是嵗荆州
大水平地三丈仲堪竭倉廩以賑饑民桓𤣥欲乗其虗
而伐之乃發兵西上亦聲言救洛與仲堪書曰佺期受
國恩而棄山陵宜共罪之今當入沔討除佺期已頓兵
江口若見與無貳可收楊廣殺之如其不爾便當帥兵
入江時巴陵有積糓𤣥先遣兵襲取之梁州刺史郭銓