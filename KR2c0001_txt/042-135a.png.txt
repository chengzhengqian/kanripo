有諸將捷奏日至欲盡得江北之地不許徳明見周兵
日進奏稱唐主不知陛下兵力如此之盛願寛臣五日
之誅得歸白唐主盡獻江北之地上乃許之晟因奏遣
王崇質與徳明俱歸上遣供奉官安𢎞道送徳明等歸
金陵賜唐主詔書其略曰但存帝號何爽嵗寒儻堅事
大之心終不迫人于險又曰俟諸郡之悉來即大軍之
立罷言盡於此更不煩云茍曰未然請從兹絶又賜其
將相書使熟議而來唐主復上表謝李徳明盛稱上威