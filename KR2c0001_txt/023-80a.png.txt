四七並列百萬為羣以轉石之形為破竹之勢當使鍾山渡
江青葢入洛荆棘生於建業之宫麋鹿遊於姑蘇之館但恐
革車之所轥轢劒騎之所蹂踐把梓於焉傾折竹箭以此摧
殘若吳之王孫蜀之公子歸欵軍門委命下吏當即授客卿
之秩特加驃騎之號凡百君子勉求多福其後梁室禍敗皆
如弼言侯景圍譙城不下退攻城父拔之壬申遣其行臺左
丞王偉等詣建康説上曰鄴中文武合謀召臣共討髙澄事
泄澄幽元善見於金墉殺諸元六十餘人河北物情俱念其