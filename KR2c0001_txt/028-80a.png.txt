金山道擊薛延陁餘寇　回紇吐迷度兄子烏紇蒸其
叔毋烏紇與俱陸莫賀達官俱羅勃皆突厥車鼻可汗
之壻也相與謀殺吐迷度以歸車鼻烏紇夜引十餘騎
襲吐迷度殺之燕然副都護元禮臣使人誘烏紇許奏
以為瀚海都督烏紇輕騎詣禮臣謝禮臣執而斬之以
聞上恐廽紇部落離散遣兵部尚書崔敦禮往安撫之
乆之俱羅勃入見上留之不遣　冬十月甲戍以廽紇
吐迷度子前左屯衛大將軍婆閏為左驍衛大將軍大