命為我寄語莫離支欲知軍中消息可遣人徑詣吾所
何必間行辛苦也竹離徒跣上賜屩而遣之丙午徙營
於安市城南上在遼外凢置營但明斥候不為塹壘雖
逼其城髙麗終不敢出為㓂抄軍士單行野宿如中國
焉上之克白巖也謂李世勣曰吾聞安市城險而兵精
其城主材勇莫離支之亂城守不服莫離支擊之不能
下因而與之建安兵弱而糧少若出其不意攻之必克
公可先攻建安建安下則安市在吾腹中此兵法所謂