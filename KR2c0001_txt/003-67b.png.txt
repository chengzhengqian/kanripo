又請逺田輪臺欲起亭隧是擾勞天下非所以優民也
朕不忍聞大鴻臚等又議欲募囚徒送匈奴使者明封
侯之賞以報忿此五伯所弗為也且匈奴得漢降者常
提掖搜索問以所聞豈得行其計乎當今務在禁苛暴
止擅賦力本農修馬復令補缺毋乏武備而已郡國二
千石各上進畜馬方畧補邊狀與計對由是不復出軍
而封田千秋為富民侯以明休息思富飬民也
　通鑑紀事本末卷三上