參判尚書都省　夏四月甲申唐宋齊丘自陳丞相不
應不豫政事唐主答以省署未備　吳讓皇固辭舊宫
屢請徙居李徳誠等亦亟以為言五月戊午唐主改潤
州牙城為丹楊宫以李建勲為迎奉讓皇使　壬戌唐
主以左宣威副統軍王輿為鎮海留後客省使公孫圭
為監軍使親吏馬思讓為丹楊宫使徙讓皇居丹楊宫
宋齊丘復自陳為左右所間唐主大怒齊丘歸第白衣待罪或曰齊丘舊臣不宜以小過棄之唐主曰齊丘有