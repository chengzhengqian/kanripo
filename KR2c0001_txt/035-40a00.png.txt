人賞錢百緡宦者曰事急矣請陛下還宫即舉軟輿迎
上扶升輿決殿後罘罳疾趨北出訓攀輿呼曰臣奏事
未竟陛下不可入宫金吾兵已登殿羅立言帥京兆邏
卒三百餘自東來李孝本帥御史臺從人二百餘自西
來皆登殿縱擊宦官流血呼寃死傷者十餘人乗輿迤
邐入宣政門訓攀輿呼益急上叱之宦官郗志榮奮拳
毆其胷偃於地乗輿既入門隨闔宦者皆呼萬歲百官
駭愕散出訓知事不濟脱從吏緑衫衣之走馬而出揚