募勇士詣河隴就訥教習初鄯州都督楊矩以九曲
之地與吐蕃其地肥饒吐蕃就之畜牧因以入冦矩
悔懼自殺　冬十月吐蕃復冦渭原丙辰上下詔欲
親征發兵十餘萬人馬四萬匹　甲子薛訥與吐蕃
戰於武街大破之時太僕少卿隴右羣牧使王晙帥
所部二千人與訥㑹擊吐蕃坌達延將吐蕃十萬屯
大來谷晙選勇士七百衣胡服夜襲之多置鼓角於
其後五里前軍遇敵大呼後人鳴鼓角以應之擄以