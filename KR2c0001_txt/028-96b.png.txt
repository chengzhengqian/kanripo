矯稱别得㫖以知節恃勇輕敵委文度為之節制遂收
軍不許深入士卒終日跨馬被甲結陣不勝疲頓馬多
瘦死定方言於知節曰出師欲以討賊今乃自守坐自
困敝若遇賊必敗懦怯如此何以立功且主上以公為
大將豈可更遣軍副專其號令事必不然請因文度飛
表以聞知節不從至恒篤城有羣胡歸附文度曰此屬
伺我旋師還復為賊不如盡殺之取其資財定万曰如
此乃自為賊耳何名伐叛文度竟殺之分其財獨定方