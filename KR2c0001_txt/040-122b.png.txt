道趣大梁乙亥帝發中都舁王彦章自隨遣中使問彦
章曰吾此行克乎對曰段凝有精兵六萬雖主將非材
亦未肯遽爾倒戈殆難克也帝知其終不為用遂斬之
丁丑至曹州梁守將降王彦章敗卒有先至大梁告梁
主以彦章就擒唐軍長驅且至者梁主聚族哭曰運祚
盡矣召羣臣問策皆莫能對梁主謂敬翔曰朕居常忽
卿所言以至於此今事急矣卿勿以為懟將若之何翔
泣曰臣受先帝厚恩殆將三紀名為宰相其實朱氏老