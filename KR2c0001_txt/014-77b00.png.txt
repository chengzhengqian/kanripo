羣臣莫不流涕宫人慟哭羣臣詣魏臺勸進虎曰皇帝
者盛徳之號非所敢當且可稱居攝趙天王幽𢎞及太
后程氏秦王宏南陽王恢于崇訓宫尋皆殺之西羌大
都督姚弋仲稱疾不賀虎累召之乃至正色謂虎曰弋
仲常謂大王命世英雄奈何把臂受託而反奪之邪虎
曰吾豈樂此哉顧海陽年少恐不能了家事故代之耳
心雖不平然察其誠實亦不之罪虎以夔安為侍中太
尉守尚書令郭殷為司空韓晞為尚書左僕射魏郡申