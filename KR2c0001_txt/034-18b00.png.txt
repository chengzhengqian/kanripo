罪受戮者相繼浙西布衣崔善貞詣闕上封事言宫市
進奉及鹽鐵之弊因言錡不法事上覽之不悦命械送
錡錡聞其將至先鑿阬於道旁己亥善貞至并鎖械内
阬中生瘞之逺近聞之不寒而慄錡復欲為自全計增
廣兵衆選有材力善射者謂之挽彊胡奚雜類謂之蕃
落給賜十倍它卒轉運判官盧坦屢諫不悛與幕僚李
約等皆去之約勉之子也
順宗永貞元年春三月丙戍加杜佑度支及諸道鹽鐵