聞有秦使馳入見裕而秦使者已去裕以所言告穆之
穆之尤之曰常日事無大小必賜預謀此宜善詳云何
遽爾答之此語不足以威敵適足以怒之若廣固未下
𦍑冦奄至不審何以待之裕笑曰此是兵機非卿所觧
故不相語耳夫兵貴神速彼若審能赴救必畏我知寕
容先遣信命逆設此言是自張大之辭也晉師不出為
日久矣𦍑見伐齊始将内懼自保不暇何能救人邪
秋八月封融詣劉裕降　初秦王興遣衛将軍姚彊帥