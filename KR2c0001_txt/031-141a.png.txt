置其首以迎火船而义之船不得進須臾自焚盡又以
义拒戰船於橋上發礮石擊之中者皆沈沒賊不勝而
去思明屯兵於河清欲絶光弼糧道光弼軍於野水度
以備之既夕還河陽留兵千人使部將雍希顥守其柵
曰賊將高庭暉李日越喻文景皆萬人敵也思明必使
一人來劫我我且去之汝待於此若賊至勿與之戰降
則與之俱來諸將莫諭其意皆竊笑之既而思明果謂
李日越曰李光弼長於憑城今出在野此成擒矣汝以