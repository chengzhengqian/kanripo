及䇿至軍士奉令不敢虜畧雞犬菜茹一無所犯民乃
大悦競以牛酒勞軍䇿為人美姿顔能笑語性闊達聽
受善於用人是以士民見者莫不盡心樂為致死䇿攻
劉繇牛渚營盡得邸閣糧榖戰具時彭城相薛禮下邳
相丹陽笮融依繇為盟主禮據秣陵城融屯縣南䇿皆
擊破之又破繇别將於梅陵轉攻湖孰江乗皆下之進
擊繇於曲阿繇同郡太史慈時自東萊來省繇㑹䇿至
或勸繇可以慈為大將繇曰我若用子義許子將不當