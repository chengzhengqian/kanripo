制加從效檢校太傅　張筠余安皆還錢唐吳越王𢎞
佐遣東南安撫使鮑修讓將兵戍福州　唐主以矯詔
敗軍皆陳覺馮延魯之罪夏四月壬申詔赦諸將議斬
二人以謝中外御史中丞江文蔚對仗彈馮延已魏岑
曰陛下踐阼以來所信任者延已延魯岑覺四人而已
皆隂狡弄權壅蔽聰明排斥忠良引進羣小諫争者逐
竊議者刑上下相䝉道路以目今覺延魯雖伏辜而延
已岑猶在本根未殄枝幹復生同罪異誅人心疑惑又