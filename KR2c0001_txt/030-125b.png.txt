人之為輕天子之業雖以陰陽為炭萬物為銅役不食
之人使不衣之士猶尚不給况資於天生地養風動雨
潤而後得之乎一旦風塵再擾霜雹荐臻沙彌不可操
干戈寺塔不足攘飢饉臣竊惜之疏奏不省時斜封官
皆不由兩省而授兩省莫敢執奏即宣示所司吏部貟
外郎李朝隠前後執破一千四百餘人怨謗紛然朝隠
一無所顧　冬十月己酉修文館直學士起居舍人武
平一上表請抑損外戚權寵不敢斥言韋氏但請抑損