虞候田頵等攻常州　十一月田頵攻常州為地道
入城中宵旌旗甲兵出於制置使杜稜之寝室遂虜之
以兵三萬戍常州　十二月戊寅孫儒自廣陵引兵
度江壬午逐田頵取常州以劉建鋒守之儒還廣陵建
鋒又逐成及取潤州
大順元年春正月汴将龎師古等衆號十萬度淮聲言
救楊行宻攻下天長壬子下髙郵　二月龎師古引兵
深入淮南己巳與孫儒戰於陵亭師古兵敗而還　楊