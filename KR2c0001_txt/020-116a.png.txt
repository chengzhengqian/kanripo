咨議㕘軍蕭衍與同謀荆州刺史隨王子隆性温和有
文才鸞欲徴之恐其不從衍曰隨王雖有美名其實庸
劣既無智謀之士爪牙唯仗司馬垣厯生武陵太守卞
白龍耳二人唯利是從若㗖以顯職無有不來隨王止
須折簡耳鸞從之徴厯生為太子左衞率白龍為游擊
將軍二人並至續召子隆為侍中撫軍將軍豫州刺史
崔慧景髙武舊將鸞疑之以蕭衍為寧朔將軍戍夀陽
慧景懼白服出迎衍撫安之綦帝寵幸中書舍人綦母