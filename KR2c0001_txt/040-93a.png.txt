河水瀰浸數里以限晉兵晉兵不得進彦章許州人也
安彦之散卒多聚于兖鄆山谷為羣盜以觀二國成敗
晉王招募之多降于晉　　夏六月壬戌晉王自魏州
勞軍于楊劉自泛舟測河水其深沒槍王謂諸將曰梁
軍非有戰意但欲阻水以老我師當涉水攻之甲子王
引親軍先涉諸軍隨之褰甲横槍結陳而進是日水落
深纔及膝匡國節度使北面行營排陳使謝彦章帥衆
臨岸拒之晉兵不得進乃稍引却梁兵徔之及中流鼓