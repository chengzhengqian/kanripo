以幕僚司馬鄴知匡國留後朱全忠引四鎮兵七萬趣
同州鄴迎降　韓全誨等以李繼昭不與之同遏絶不
令見上時崔𦙍居第在開化坊繼昭帥所部六千餘人
及闗東諸道兵在京師者共守衛之百官及士民避亂
者皆往依之　遣供奉官張紹孫召衆官崔𦙍等
皆表辭不至壬子韓全誨等陳兵殿前言於上曰全忠
以大兵逼京師欲刼天子幸洛陽求傳禪臣等請奉陛
下幸鳯翔收兵拒之上不許杖劔登乞巧樓全誨等逼