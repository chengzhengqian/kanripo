軍印使安輯所統疇皆拒之及曹操定冀州河間邢顒
謂疇曰黃巾起來二十餘年海内鼎沸百姓流離今聞
曹公法令嚴民厭亂矣亂極則平請以身先遂裝還鄉
里疇曰邢顒天民之先覺者也操以顒為冀州從事疇
忿烏桓多殺其本郡冠盖意欲討之而力未能操遣使
辟疇疇戒其門下趣治嚴門人曰昔袁公慕君禮命五
至君義不屈今曹公使一來而君若恐弗及者何也疇
笑曰此非君所識也遂隨使者到軍拜為蓚令隨軍次