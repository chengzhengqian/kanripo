城經年二月庚寅㧞其東郭癸巳崔道固面縛出降白
曜遣道固之子景業與劉文曄同至梁鄒劉休賔亦出
降白曜遣道固休賔及其僚屬於平城　辛丑以前龍
驤將軍常竒為都督司北豫二州諸軍事司州刺史
魏西河公石攻之珍竒單騎奔夀陽　三月魏慕容白
曜進圍東陽上以崔道固兄子僧祐為輔國將軍將兵
數千從海道救歴城至不其聞歴城已沒遂降於魏
夏四月劉勔敗魏兵於許昌　秋七月上以沈文秀之