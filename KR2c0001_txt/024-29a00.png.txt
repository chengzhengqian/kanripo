曰委公北門何謂無備是夜霸先縊殺僧辯父子既而
竟無齊兵亦非霸先之譎也前青州刺史新安程靈洗
帥所領救僧辯力戰於石頭西門軍敗霸先遣使招諭
乆之乃降霸先深義之以為蘭陵太守使助防京口乙
巳霸先為檄布告中外列僧辯罪狀且曰資斧所指唯
王僧辯父子兄弟其餘親黨一無所問丙午貞陽侯淵
明遜位出就邸百僚上晉安王表勸進冬十月己酉晉
安王即皇帝位大赦改元中外文武賜位一等以貞陽