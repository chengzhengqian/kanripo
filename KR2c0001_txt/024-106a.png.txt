不受召朝廷未暇致討但羈縻之豫章太守周敷獨先
入朝進號安西將軍給鼓吹一部賜以女妓金帛令還
豫章廸以敷素出已下深不平之乃隂與留異相結遣
其弟方興將兵襲敷敷與戰破之又遣其兄子伏甲船
中詐為賈人欲襲湓城未發事覺尋陽太守監江州事
晉陵華皎遣兵逆擊之盡獲其船仗上以閩州刺史陳
寳應之父為光禄大夫子女皆受封爵命宗正編入屬
籍而寳應以留異女為妻隂與異合虞荔弟寄流寓閩