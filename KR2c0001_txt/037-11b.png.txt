土團屯潭州以塞嶺北諸路拒黄巢　五月黄巢與
浙東觀察使崔璆嶺南東道節度使李迢書求天平節
度使二人為之奏聞朝廷不許巢復上表求廣州節度
使上命大臣議之左僕射于琮以為廣州市舶寳貨所
聚豈可令賊得之亦不許乃議别除官六月宰相請除
巢率府率從之　秋九月黄巢得率府率告身大怒
詬執政急攻廣州即日䧟之執節度使李迢轉掠嶺南
州縣巢使迢草表述其所懐迢曰予代受國恩親戚滿