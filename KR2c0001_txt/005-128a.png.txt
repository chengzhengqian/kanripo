為鮪校尉令往説之鮪在城上彭在城下為陳成敗鮪
曰大司徒被害時鮪與其謀又諫更始無遣蕭王北征
誠自知罪深不敢降彭還具言於帝帝曰舉大事者不
忌小怨鮪今若降官爵可保况誅罰乎河水在此吾不
食言彭復往告鮪鮪從城上下索曰必信可乘此上彭
趣索欲上鮪見其誠即許降辛卯朱鮪面縳與岑彭俱
詣河陽帝解其縛召見之復令彭夜送鮪歸城明旦與
蘇茂等悉其衆出降拜鮪為平狄將軍封扶溝侯　冬