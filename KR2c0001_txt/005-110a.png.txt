都洛陽以劉秀行司𨽻校尉使前整脩宫府秀乃置僚
屬作文移從事司察一如舊章時三輔吏士東迎更始
見諸將過皆冠幘而服婦人衣莫不笑之及見司𨽻僚
屬皆歡喜不自勝老吏或垂涕曰不圖今日復見漢官
威儀由是識者皆屬心焉更始北都洛陽分遣使者徇
郡國曰先降者復爵位使者至上谷上谷太守扶風耿
况迎上印綬使者納之一宿無還意功曹寇恂勒兵入
見使者請之使者不與曰天王使者功曹欲脅之耶恂