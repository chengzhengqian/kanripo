取他人子養之而殺其母以為太子既葬太子即皇帝
位年幼太后臨朝稱制
髙后元年冬太后議欲立諸吕為王問右丞相陵陵曰
髙帝刑白馬盟曰非劉氏而王天下共擊之今王吕氏
非約也太后不說問左丞相平太尉勃對曰髙帝定天
下王子弟今太后稱制王諸吕無所不可太后喜罷朝
王陵讓陳平絳侯曰始與髙帝啑血盟諸君不在邪今
髙帝崩太后女主欲王吕氏諸君縱欲阿意背約何面