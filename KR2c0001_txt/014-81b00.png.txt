飲畋獵由是除拜生殺皆決於扁自九卿以下率皆望
塵而拜太子詹事孫珍病目求方於侍中崔約約戲之
曰溺中則愈珍曰目何可溺約曰卿目睕睕正耐溺中
珍恨之以白宣宣於兄弟中最胡狀目深聞之怒誅約
父子於是公卿以下畏珍側目
八年冬十二月趙王虎作臺觀四十餘所於鄴又營長
安洛陽二宫作者四十餘萬人又欲自鄴起閣道至襄
國敕河南四州治南伐之備并朔秦雍嚴西討之資青