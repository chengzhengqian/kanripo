丞庾徽之奏免慶之官詔勿問以激之自四月至于秋
七月雨止城猶未拔上怒命太史擇日將自濟江討誕
太宰義恭固諌乃止誕初閉城拒使者記室參軍山隂
賀弼固諌誕怒抽刀向之乃止誕遣兵出戰屡敗將佐
多踰城出降或勸弼宜早出弼曰公舉兵向朝廷此事
既不可從荷公厚恩又義無違背唯當以死明心耳乃
飲藥自殺參軍何康之等謀開門納官軍不果斬關出
降誕為髙樓置康之母於其上暴露之不為食母呼康