則耀兵夜斫其營賊不得休息數日子儀光弼議曰賊
倦矣可以出戰壬午戰于嘉山大破之斬首四萬級捕
虜千餘人思明墜馬露髻跣足步走至暮杖折鎗歸營
犇於博陵光弼就圍之軍聲大振於是河北十餘郡皆
殺賊守將而降漁陽路再絶賊往來者皆輕騎竊過多
為官軍所獲將士家在漁陽者無不揺心祿山大懼召
高尚嚴莊詬之曰汝數年教我反以為萬全今守潼闗
數月不能進北路已絶諸軍四合吾所有者止汴鄭數