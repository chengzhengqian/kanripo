使請和親太后遣右武衛胄曹參軍貴鄉郭元振往察
其宜吐蕃將論欽陵請罷安西四鎮戍兵并求分十姓
突厥之地元振曰四鎮十姓與吐蕃種類本殊今請罷
唐兵豈非有兼并之志乎欽陵曰吐蕃茍貪土地欲為
邊患則東侵甘凉豈肯規利於萬里之外邪乃遣使者
隨元振入請之朝廷疑未决元振上疏以為欽陵求罷
兵割地此乃利害之機誠不可輕舉措也今若直拒其
善意則為邊患必深四鎮之利逺甘凉之害近不可不