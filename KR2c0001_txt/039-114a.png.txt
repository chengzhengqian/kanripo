塗舉劍示知誥而還以不及告平盧節度使同平章事
諸道副都統朱瑾遣家妓通候問於知訓知訓彊欲私
之瑾已不平知訓惡瑾位加已上置靜淮軍於泗州出
瑾為静淮節度使瑾益恨之然外事知訓愈謹瑾有所
愛馬冬貯於幄夏貯於幬寵妓有絶色知訓過别瑾瑾
置酒自捧觴出寵妓使歌以所愛馬為壽知訓大喜瑾
因延之中堂伏壯士於户内出妻陶氏拜之知訓答拜
瑾以笏自後撃之踣地呼壯士出斬之瑾先繫二悍馬