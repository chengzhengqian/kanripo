有司議崇先廟室數司禮博士周悰請為七室又減唐
太廟為五室春官侍郎賈大隠奏禮天子七廟諸侯五
廟百王不易之義今周悰别引浮議廣述異文直崇臨
朝權儀不依國家常度皇太后親承顧託光顯大猷其
崇先廟室應如諸侯之數國家宗廟不應輒有變移太
后乃止　初太宗髙宗之世屢欲立明堂諸儒議其制
度不決而止及太后稱制獨與北門學士議其制不問
諸儒諸儒以為明堂當在國陽丙巳之地三里之内太