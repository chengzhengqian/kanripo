公除帝及六宫皆議即吉京兆郡丞樂運上疏以為葬
期既促事訖即除太為汲汲帝不從帝以齊煬王憲屬
尊望重忌之謂宇文孝伯曰公能為朕圖齊王當以其
官相授孝伯叩頭曰先帝遺詔不許濫誅骨肉齊王陛
下之叔父功髙徳茂社稷重臣陛下若無故害之臣又
順㫖曲從則臣為不忠之臣陛下為不孝之子矣帝不
懌由是疎之乃與開府儀同大將軍于智鄭譯等密謀
之使智就宅候憲因告憲有異謀甲子帝遣宇文孝伯