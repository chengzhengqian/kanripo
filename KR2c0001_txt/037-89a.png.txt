都知兵馬使㓜復不能制薦於髙駢請以自代駢以行
愍為淮南押牙知廬州事朝廷因而命之初吕用之因
左驍雄軍使俞公楚得見髙駢用之横甚或以咎公楚
公楚數戒用之少自歛無相累用之銜之右驍雄軍使
姚歸禮氣直敢言尤疾用之所為時面數其罪常欲手
刄之癸未夜用之與其黨㑹倡家歸禮潜使人爇其室
殺貌類者數人用之易服得免明旦窮治其事獲縱火
者皆驍雄之卒用之於是日夜譛二将於駢未幾駢使