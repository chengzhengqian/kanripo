五千援之至轘轅雄信等遁去君廓追敗之　乙卯王
世充懷州刺史陸善宗以城降　秦王世民圍洛陽宫
城城中守禦甚嚴大礟飛石重五十斤擲二百步八弓
弩箭如車輻鏃如巨斧射五百步世民四面攻之晝夜
不息旬餘不克城中欲翻城者凡十三輩皆不果發而
死唐將士皆疲弊思歸總管劉𢎞基等請班師世民曰
今大舉而來當一勞永逸東方諸州已望風款服唯洛
陽孤城勢不能乆功在垂成奈何棄之而去乃下令軍