人厚遇當為復讐老病不能自行汝才十倍於閔若不
梟擒以來不必復見我也弋仲亦遣使告於燕燕王雋
遣禦難將軍悦綰將兵三萬往㑹之冉閔聞雋欲救趙
遣大司馬従事中郎廣甯常煒使於燕雋使封裕詰之
曰冉閔石氏養息負恩作逆何敢輒稱大號煒曰湯放
桀武王伐紂以興商周之業曹孟徳養於宦官莫知所
出卒立魏氏之基茍非天命安能成功推此而言何必
致問裕曰人言冉閔初立鑄金為已像以卜成敗而像