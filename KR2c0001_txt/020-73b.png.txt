長悉稱詔賜死景素欲斷竹里以拒臺軍垣慶延垣祗
祖沈顒皆曰今天時旱熱臺軍逺來疲困引之使至以
逸待勞可以一戰而克殷瀰等固争不能得農夫等既
至縱火燒市邑慶延等各相顧望莫有鬬志景素本乏
威畧恇擾不知所為黄囘迫於段佛榮且見京口軍弱
遂不發張保泊西渚景素左右勇士數十人自相要結
進擊水軍甲午張保敗死而諸將不相應赴復為臺軍
所破臺軍既薄城下顒先帥衆走祗祖次之其餘諸軍