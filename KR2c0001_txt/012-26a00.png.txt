為侍中又以南安將軍裴楷為中書令加侍中與右僕
射王戎並管機要華盡忠帝室彌縫遺闕賈后雖凶險
猶知敬重華賈模與華頠同心輔政故數年之間雖闇
主在上而朝野安靜華等之功也
二年春二月己酉故楊太后卒于金墉城是時太后尚
有侍御十餘人買后悉奪之絶膳八日而卒賈后恐太
后有靈或訴寃於先帝乃覆而殯之仍施諸厭劾符書
藥物等