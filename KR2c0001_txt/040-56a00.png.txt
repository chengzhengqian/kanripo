㑹魏鎮兵屯深州樂城聲言擊滄州討其納李公佺也
㑹全忠女適紹威子廷規者卒全忠遣客將馬嗣勲實
甲兵于橐中選長直兵千人為擔夫帥之入魏詐云㑹
𦵏全忠自以大軍繼其後云赴行營牙軍皆不之
疑庚午紹威潛遣人入庫斷弓弦甲襻是夕紹威
帥其奴客數百與嗣勲合擊牙軍牙軍欲戰而弓甲皆
不可用遂闔營殪之凡八千家嬰孺無遺詰旦全忠引
兵入城　羅紹威既誅牙軍魏之諸軍皆懼紹威雖數