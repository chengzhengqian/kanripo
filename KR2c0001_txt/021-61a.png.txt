衍使伯倫過伯之謂曰城中甚忿卿欲遣信誘卿以封
賞須卿復降當生割卿手足卿若不降復欲遣刺客殺
卿宜深為備伯之懼自是始無異志戊寅東昏寧朔將
軍徐元瑜以東府城降青冀二州刺史桓和入援屯東
宫己卯和詐東昏云出戰因以其衆來降光禄大夫張
瓌棄石頭還宫李居士以新亭降於衍琅邪城主張木
亦降壬午衍鎮石頭命諸軍攻六門東昏燒門内營署
官府驅逼士民悉入宫城閉門自守衍命諸軍築長圍