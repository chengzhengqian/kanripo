生逺矣綽允之孫軌懿之族孫也清河王懌有才學聞
望懲彭城之禍因侍宴謂肇曰天子兄弟詎有幾人而
翦之幾盡昔王莽頭秃藉渭陽之資遂簒漢室今君身
曲亦恐終成亂階㑹大旱肇擅録囚徒欲以収衆心懌
言於魏主曰昔季氏旅於泰山孔子疾之誠以君臣之
分宜防㣲杜漸不可瀆也減膳録囚乃陛下之事今司
徒行之豈人臣之義乎明君失之於上姦臣竊之於下
禍亂之基於此在矣帝笑而不應