請降於淵丙子淵引軍西行所過離宫園苑皆罷之出
宫女還其親屬　冬十月辛巳淵至長安營於春明門
之西北諸軍皆集合二十餘萬淵命各依壘壁毋得入
村落侵暴屢遣使至城下諭衛文昇等以欲尊隋之意
不報辛卯命諸軍進圍城甲午淵遷館於安興坊　甲
辰李淵命諸軍攻城約毋得犯七廟及代王宗室違者
夷三族孫華中流矢卒十一月丙辰軍頭雷永吉先登
遂克長安代王在東宫左右奔散唯侍讀姚思亷侍側