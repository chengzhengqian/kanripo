郡王吏部郎禇淵貌美公主就帝請以自侍帝許之淵
侍公主十日備見逼迫以死自誓乃得免淵湛之之子
也帝令太廟别畫祖考之像帝入廟指髙祖像曰渠大
英雄生擒數天子指太祖像曰渠亦不惡但末年不免
兒斫去頭指世祖像曰渠大齄鼻如何不齄立召畫工
令齄之　新安王子鸞有寵於世祖帝疾之九月辛丑
遣使賜子鸞死又殺其母弟南海王子師及其母妹發
殷貴妃墓又欲掘景寧陵太史以為不利於帝乃止