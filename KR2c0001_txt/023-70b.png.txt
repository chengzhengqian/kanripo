同反掌若齊宋一平徐事燕趙上召羣臣廷議尚書僕
射謝舉等皆曰頃嵗與魏通和邊境無事今納其叛臣
竊謂非宜上曰雖然得景則塞北可清機㑹難得豈宜
膠柱是嵗正月乙夘上夢中原牧守皆以地來降舉朝
稱慶旦見中書舍人朱异告之且曰吾為人少夢若有
夢必實异曰此乃宇内混壹之兆也及丁和至稱景定
計以正月乙夘上愈神之然意猶未決嘗獨言我國家
如金甌無一傷缺今忽受景地詎是事宜脫致紛紜悔