兼將相之任以匡復社稷此上䇿也㑹猶豫未許寶謂
農隆曰觀道通志趣必反無疑宜早除之農隆曰今宼
敵内侮中土紛紜社稷之危有如累卵㑹鎮撫舊都逺
赴國難其威名之重足以震動四隣逆状未彰而遽殺
之豈徒傷父子之恩亦恐大損威望寶曰㑹逆志已成
卿等慈恕不忍早殺恐一旦為變必先害諸父然後及
吾至時勿悔自負也㑹聞之益懼夏四月癸酉寶宿廣
都黄榆谷㑹遣其黨仇尼歸呉提染干帥壮士二十餘