死者數百人乃流棻于幽州放尋于三危殛隆于羽山
皆驛車致其屍傳致云
三年莽為太子置師友各四人秩以大夫以故大司徒
馬宫等為師疑傅丞阿輔保拂是為四師故尚書令唐
林等為胥附奔走先後禦侮是為四友又置師友侍中
諫議六經祭酒各一人凡九祭酒秩皆上卿遣使者奉
璽書印綬安車駟馬迎龔勝即拜為師友祭酒使者與
郡太守縣長吏三老官屬行義諸生千人以上入勝里