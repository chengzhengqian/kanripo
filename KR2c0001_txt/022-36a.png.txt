不進懷朔若陷則武川亦危賊之鋭氣百倍雖有良平
不能為大王計矣彧許為出師勝還復突圍而入鈞復
遣勝出覘武川武川已陷勝馳還懷朔亦潰勝父子俱
為可孤所虜五月臨淮王彧與破六韓拔陵戰於五原
兵敗彧坐削除官爵安北將軍隴西李叔仁又敗於白
道賊勢日盛魏主引丞相令僕尚書侍中黄門於顯陽
殿問之曰今冦連恒朔逼近金陵計將安出吏部尚書
元修義請遣重臣督軍鎮恒朔以捍冦帝曰去嵗阿那