見善如不及見惡如探湯滂欲使善善同其清惡惡同
其汙謂王政之所願聞不悟更以為黨古之修善自求多
福今之修善身陷大戮身死之日願埋滂於首陽山側
上不負皇天下不愧夷齊甫愍然為之改容乃得並解
桎梏李膺等又多引宦官子弟宦官懼請帝以天時宜
赦六月庚申赦天下改元黨人二百餘人皆歸田里書
名三府禁錮終身范滂往候霍諝而不謝或讓之滂曰
昔叔向不見祁奚吾何謝焉滂南歸汝南南陽士大夫