思明聞常山不守立解饒陽之圍明日未旦先鋒已至
思明等繼之合二萬餘騎直抵城下光弼遣步卒五千
自東門出戰賊守門不退光弼命五百弩於城上齊發
射之賊稍却乃出弩手千人分為四隊使其矢發相繼
賊不能當斂軍道北光弼出兵五千為槍城於道南夾
呼沱水而陳賊數以騎兵搏戰光弼之兵射之人馬中
矢者大半乃退小憩以俟步兵有村民告賊步兵五千
自饒陽來晝夜行百七十里歴九門南逢壁度憩息光