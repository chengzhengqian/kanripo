匈奴發兵攻車師吉憙引兵北逢之匈奴不敢前吉憙
即留一候與卒二千人留守王吉等引兵歸渠犂車師
王恐匈奴兵復至而見殺也廼輕騎奔烏孫吉即迎其
妻子傳送長安匈奴更以車師王昆弟兠莫為車師王
收其餘民東徙不敢居故地而鄭吉始使吏卒三百人
往田車師地以實之
元康二年匈奴大臣皆以為車師地肥美近匈奴使漢
得之多田積穀必害人國不可不争由是數遣兵擊車