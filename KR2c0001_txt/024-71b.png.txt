問婦人曰天子何如曰顛顛癡癡何成天子帝殺之婁
太后以帝酒狂舉杖擊之曰如此父生如此兒帝曰即
當嫁此老母與胡太后大怒遂不言笑帝欲太后笑自
匍匐以身舉牀墜太后於地頗有所傷既醒大慙恨使
積柴熾火欲入其中太后驚懼親自持挽彊為之笑曰
曏汝醉耳帝乃設地席命平秦王歸彦執杖口自責數
脫背就罰謂歸彦曰杖不出血當斬汝太后前自抱之
帝流涕苦請乃笞脚五十然後衣冠拜謝悲不自勝因