也願陛下慎之上省表大悦下詔褒稱擢為治書侍御
史賜帛三百匹仍頒示逺近　秋九月虞州刺史韋義
節攻隋河東通守堯君素乆不下軍數不利壬子以工
部尚書獨孤懷恩代之　十一月癸丑獨孤懷恩攻堯
君素於蒲阪行軍總管趙慈景尚帝女桂陽公主為君
素所擒梟首城外以示無降意　冬十一月隋將堯君
素守河東上遣吕紹宗韋義節獨孤懷恩相繼攻之俱
不下時外圍嚴急君素為木鵝置表於頸具論事勢浮