傾國而來靖何敢孤軍至此其衆一日數驚乃徙牙於
磧口靖復遣諜離其心腹頡利所親康蘇密以隋蕭后
及煬帝之孫政道來降乙亥至京師先是有降胡言中
國人或潜通書啓於蕭后者至是中書舍人楊文瓘請
鞫之上曰天下未定突厥方彊愚民無知或有斯事今
天下已安既往之事何須問也李世勣出雲中與突厥
戰於白道大破之　二月甲辰李靖破突厥頡利可汗
於陰山先是頡利既敗竄於鐡山餘衆尚數萬遣執失