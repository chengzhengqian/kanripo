四十年秦伐魏度河取汾隂皮氏拔焦　楚威王薨子/懷王槐立
四十一年秦公子華張儀帥師圍魏蒲陽取之張儀言
於秦王請以蒲陽復與魏而使公子繇質於魏儀因說
魏王曰秦之遇魏甚厚魏不可以無禮於秦魏因盡入
上郡十五縣以謝焉儀歸而相秦
四十二年秦歸焦曲沃于魏　四十三年趙肅侯/薨子武靈王立
四十四年夏四月戊午秦初稱王
四十五年秦張儀帥師伐魏取陜