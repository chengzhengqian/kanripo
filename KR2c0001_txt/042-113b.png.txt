謂北漢主曰勍敵也未可輕進北漢主奮髯曰時不可
失請公勿言試觀我戰衮黙然不悅時東北風方盛俄
而忽轉南風北漢副樞宻使王延嗣使司天監李義白
北漢主云時可戰矣北漢主從之樞宻直學士王得中
扣馬諫曰義可斬也風勢如此豈助我者邪北漢主曰
吾計已決矣書生勿妄言且斬汝麾東軍先進張元徽
將千騎擊周右軍合戰未幾樊愛能何徽引騎兵先遁
右軍潰步兵千餘人解甲呼萬歲降于北漢帝見軍勢