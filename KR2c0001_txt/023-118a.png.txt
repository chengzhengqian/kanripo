大司馬百官皆復舊職正徳入見上拜且泣上曰啜其
泣矣何嗟及矣秦郡陽平旴眙三郡皆降景景改陽平
為北滄州改秦郡為西兖州　侯景以儀同三司蕭邕
為南徐州刺史代西昌侯淵藻鎮京口又遣其將徐相
攻晉陵陸經以郡降之　侯景以前臨江太守董紹先
為江北行臺使齎上手敕召南兖州刺史南康王㑹理
壬午紹先至廣陵衆不滿二百皆積日飢疲㑹理士馬
甚盛僚佐說㑹理曰景已䧟京邑欲先除諸藩然後篡