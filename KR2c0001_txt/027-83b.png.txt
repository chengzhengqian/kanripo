戰事其言豈可用也建德乃謝敬曰今衆心甚鋭天賛
我也因之決戰必將大捷不得從公言敬固争之建德
怒令扶出其妻曹氏謂建德曰祭酒之言不可違也今
大王自滏口乗唐國之虚連營漸進以取山北又因突
厥西抄關中唐必還師自救鄭圍何憂不解若頓兵於
此老師費財欲求成功在於何日建德曰此非女子所
知吾來救鄭鄭今倒懸亡在朝夕吾乃捨之而去是畏
敵而棄信也不可諜者告曰建德伺唐軍芻盡牧馬於