意耶執弓矢踞胡床坐於巷首掠者至輒射殺之里中
皆賴以全丙戌獲劉銖李洪建囚之銖謂其妻曰我死
汝且為人婢乎妻曰以公所為雅當然耳王殷郭崇威
言於郭威曰不止剽掠今夕止有空城耳威乃命諸將
分部禁止掠者不從則斬之至晡乃定竇貞固蘇禹珪
自七里寨逃歸郭威使人訪求得之尋復其位貞固為
相值楊史弄權李業等作亂但以凝重處其間自全而
已郭威命有司遷隠帝梓宫於西宫或請如魏高貴鄉