衡入吐蕃決於贊普　六月庚午答蕃判官監察御史
於頔與吐蕃使者論刺沒藏至自青海言疆場已定請
遣區頰贊歸國　秋七月甲申以禮部尚書李揆為入
蕃㑹盟使壬辰詔諸將相與區頰贊盟於城西李揆有
才望盧把惡之故使之入吐蕃揆言於上曰臣不憚逺行
恐死於道路不能達詔命上為之惻然謂把曰揆無乃
太老對曰使逺夷非諳練朝廷故事者不可且揆行則
自今年少於揆者不敢辭逺使矣