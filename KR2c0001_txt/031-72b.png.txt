至闗西驛揭牓收散卒欲復守潼闗蕃將火拔歸仁等
以百餘騎圍驛入謂翰曰賊至矣請公上馬翰上馬出
驛歸仁帥衆叩頭曰公以二十萬衆一戰棄之何面目
復見天子且公不見高仙芝封常清乎請公東行翰不
可欲下馬歸仁以毛縶其足於馬腹及諸將不從者皆
執之以東㑹賊將田乾真已至遂降之俱送洛陽安祿
山問翰曰汝常輕我今定何如翰伏地對曰臣肉眼不
識聖人今天下未平李光弼在常山李祗在東平魯炅