方鑿人目剥人面皮此何等刑也皓曰人臣有弑其君
及姦回不忠者則加此刑耳充黙然甚愧而皓顔色無
怍帝從容問散騎常侍薛瑩孫皓所以亡對曰皓昵近
小人刑罰放濫大臣諸將人不自保此其所以亡也它
日又問吾彦對曰吴主英俊宰輔賢明帝笑曰若是何
故亡彦曰天禄永終厯數有屬故為陛下禽耳帝善之
王濬之入建業也其明日王渾乃濟江以濬不待已至
先受孫皓降意甚愧忿將攻濬何攀勸濬送皓與渾由