到外黄彭越將其兵三萬餘人歸漢漢王曰彭將軍收
魏地得十餘城欲急立魏後今西魏王豹真魏後乃拜
彭越為魏相國擅將其兵畧定梁地漢王遂入彭城收
其貨寶美人日置酒高㑹項王聞之令諸將擊齊而自
以精兵三萬人南從魯出胡陵至蕭晨擊漢軍而東至
彭城日中大破漢軍漢軍皆走相隨入糓泗水死者十
餘萬人漢卒皆南走山楚又追擊至靈璧東睢水上漢
軍却為楚所擠卒十餘萬人皆入睢水水為之不流圍