州租税不能贍賞賚不時士卒有怨言令孜患之不知
所出先是安邑解縣兩池鹽皆𨽻鹽鐵置官𣙜之中和
以来河中節度使王重榮専之嵗獻三千車以供國用
令孜奏復如舊制𨽻鹽鐵夏四月令孜自兼兩池𣙜鹽
使収其利以贍軍重榮上章論訴不已遣中使徃諭
之重榮不可時令孜多遣親信覘藩鎮有不附己者輒
圖之令孜養子匡祐使河中重榮待之甚厚而匡祐傲
甚舉軍皆憤怒重榮乃數令孜罪惡責其無禮監軍為