曰臣聞鹿走山林而命懸庖㕑勢使之然也陛下以臣
為法官臣不敢枉陛下法必死是官矣太后固授之逺
近聞者相賀
二年春正月癸酉朔太后始受尊號于萬象神宫旗幟
尚赤甲戌改置社稷於神都辛巳納武氏神主于太廟
唐太廟之在長安者更命曰享德廟四時唯享髙祖已
下三廟餘四室皆閉不享又改長安崇先廟為崇尊廟
乙酉日南至大享明堂祀昊天上帝百神從祀武氏祖