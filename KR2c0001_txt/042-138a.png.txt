鎮淮軍　戊戌帝留侍衛親軍都指揮使李重進等圍
夀州自渦口北歸乙夘至大梁　　六月壬申赦淮南諸
州繫囚除李氏非理賦役事有不便於民者委長吏以
聞　侍衛步軍都指揮使彰信節度使李繼勲營於夀
州城南唐劉仁贍伺繼勲無備出兵擊之殺士卒數百
人焚其攻具　唐駕部員外郎朱元因奏事論用兵方
略唐主以為能命將兵復江北諸州　　秋七月唐將朱元取舒州刺史郭令圖棄城走李平取蘄州唐主以元