位歸彦為領軍大將軍大被寵遇岳謂其徳已更倚賴
之岳屢將兵立功有威名而性豪侈好酒色起第於城
南㕔事後開巷歸彦譛之於帝曰清河僣擬宫禁制為
永巷但無闕耳帝由是惡之帝納倡婦薛氏於後宫岳
先嘗因其姊迎之至第帝夜逰於薛氏家其姊為父乞
司徒帝大怒縣其姊鋸殺之讓岳以姦岳不服帝益怒
十一月乙亥使歸彦鴆岳岳自訴無罪歸彦曰飲之則
家全飲之而卒塟贈如禮薛嬪有寵於帝久之帝忽思