敢不出淵曰汝測之善老生不能逆戰賈胡吾知其無
能為也淵與數百騎先至霍邑城東數里以待步兵使
建成世民將數十騎至城下舉鞭指麾若將圍城之狀
且詬之老生怒引兵三萬自東門南門分道而出淵使
殷開山趣召後軍後軍至淵欲使軍士先食而戰世民
曰時不可失淵乃與建成陳於城東世民陳於城南淵
建成戰小却世民與軍頭臨淄段志𤣥自南原引兵馳
下衝老生陳出其背世民手殺數十人兩刀皆缺流血