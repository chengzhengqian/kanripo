數驚士卒傷死中國槥車相望此仁人之所隐也故曰
擊之便安國曰不然臣聞用兵者以飽待饑正治以待
其亂定舍以待其勞故接兵覆衆伐國墮城常坐而役
敵國此聖人之兵也今將卷甲輕舉深入長難以為
功從行則迫脅衡行則中絶疾則糧乏徐則後利不至
千里人馬乏食兵法曰遺人獲也臣故曰勿擊便恢曰
不然臣今言擊之者固非發而深入也將順因單于之
欲誘而致之邊吾選梟騎壯士隂伏而處以為之備審