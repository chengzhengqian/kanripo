襄皇帝嫡子魏孝靜皇帝之甥何為不得呼叔上皇愈
怒折其兩脛而死安徳王延宗哭之淚赤又為草人鞭
而訊之曰何故殺我兄奴告之上皇覆延宗於地馬鞭
鞭之二百㡬死
臨海王光大元年　齊秘書監祖珽與黄門侍郎劉逖
友善珽欲求宰相乃疏趙彦深元文遥和士開罪狀令
逖奏之逖不敢通彦深等聞之先詣上皇自陳上皇大
怒執珽詰之珽固陳士開文遥彦深等朋黨弄權賣官