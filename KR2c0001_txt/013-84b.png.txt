辰自立段匹磾自薊往犇䘮段末柸宣言匹磾之來欲
為簒也匹磾至右北平渉復辰發兵拒之末柸乘虛襲
渉復辰殺之幷其子弟黨與自稱單于迎擊匹磾敗之
匹磾走還薊　段匹磾之犇疾陸眷䘮也劉琨使其世
子羣送之匹磾敗羣為段末柸所得末柸厚禮之許以
琨為幽州刺史欲與之襲匹磾密遣使齎羣書請琨為
内應為匹磾邏騎所得時琨别屯征北小城不知也來
見匹磾匹磾以羣書示琨曰意亦不疑公是以白公耳