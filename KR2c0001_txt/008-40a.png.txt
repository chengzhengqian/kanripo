也濳身十八年卒於土室初范滂等非訐朝政自公卿
以下皆折節下之太學生争慕其風以為文學將興處
士復用申屠蟠獨歎曰昔戰國之世處士横議列國之
王至為擁篲先驅卒有坑儒燒書之禍今之謂矣乃絶
迹於梁碭之間因樹為屋自同傭人居二年滂等果罹
黨錮之禍唯蟠超然免於評論
臣光曰天下有道君子揚于王庭以正小人之罪而莫
敢不服天下無道君子囊括不言以避小人之禍而猶