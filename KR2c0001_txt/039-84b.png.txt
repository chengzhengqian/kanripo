蘇章將神弩三千戰艦百艘救封州章至賀江沈鐵絙
於水兩岸作巨輪挽絙築長垣以隠之伏壯士於堤中
章以輕舟逆戰陽不利楚人逐之入堤中挽輪舉絙楚
艦不能進退以彊弩夾水射之楚兵大敗解圍遁去漢
主以章為封州團練使
長興元年秋九月漢主遣其將梁克貞李守鄘攻交州
拔之執靜海節度使曲承美以歸以其將李進守交州
二年愛州將楊廷藝養假子三千人圖復交州漢交州