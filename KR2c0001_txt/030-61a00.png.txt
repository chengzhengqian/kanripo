㢤此不足肅姦逆而明典刑適所以長威福而生疑懼
臣望絶此處分依法覆奏又法官之任宜加簡擇有用
法寛平為百姓所稱者願親而任之有處事深酷不允
人望者願疎而退之堅齊聃之子也　夏官侍郎李昭
德密言於太后曰魏王承嗣權太重太后曰吾姪也故
委以腹心昭德曰姪之於姑其親何如子之於父猶可
簒弑其父者况姪乎今承嗣既陛下之姪為親王又為
宰相權侔人主臣恐陛下不得久安天位也太后矍然