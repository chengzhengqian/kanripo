汾陽宫吾輩不能制罪當族滅若之何王威等皆懼再
拜請計淵曰朝廷用兵動止皆稟節度今賊在數百里
内江都在三千里外加以道路險要復有他賊據之以
嬰城膠柱之兵當巨猾豕突之勢必不全矣進退維谷
何為而可威等皆曰公地兼親賢同國休戚若俟奏報
豈及事機要在平賊專之可也淵陽若不得已而從之
者曰然則先當集兵乃命世民與劉文静長孫順德劉
𢎞基等各募兵逺近赴集旬日間近萬人仍宻遣使召