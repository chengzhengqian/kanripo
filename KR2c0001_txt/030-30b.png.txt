公主以進得幸於太后太后欲令出入禁中乃度為僧
名懷義又以其家寒㣲令與駙馬都尉薛紹合族命紹
以季父事之出入乗御馬宦者十餘人侍從士民遇之
皆奔避有近之者輒撾其首流血委之而去任其生死
見道士則極意之仍髠其髮而去朝貴皆匍匐禮謁
武承嗣武三思皆執僮僕之禮以事之為之執轡懷義
視之若無人多聚無賴少年度為僧縱横犯法人莫敢
言右臺御史馮思朂屢以法繩之懷義遇思朂於途令