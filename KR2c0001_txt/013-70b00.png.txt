發敦引其子瞻為叅軍初交州刺史顧祕卒州人以祕
子夀領州事帳下督梁碩起兵攻夀殺之碩遂專制交
州王機自以盗據廣州恐王敦討之更求交州㑹杜𢎞
詣機降敦欲因機以討碩乃以降杜𢎞為機功轉交州
刺史機至鬱林碩迎前刺史修則子湛行州事以拒之
機不得進乃更與杜𢎞及廣州將温邵交州秀才劉沈
謀復還據廣州陶侃至始興州人皆言宜觀察形勢不
可輕進侃不聽直至廣州諸郡縣皆已迎機矣杜𢎞遣