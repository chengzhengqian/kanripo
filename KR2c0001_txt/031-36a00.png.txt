上左右至平盧祿山皆厚賂之由是上益以為賢御史
中丞張利貞為河北采訪使至平盧祿山曲事利貞乃
至左右皆有賂利貞入奏盛稱祿山之美八月乙未以
祿山為營州都督充平盧軍使兩蕃勃海黑水四府經
畧使
天寶元年分平盧别為節度以安祿山為節度使
二年春正月安祿山入朝上寵待甚厚謁見無時祿山
奏言去秋營州蟲食苖臣焚香祝天云臣若操心不正