崔渙迎謁上皇與語悦之房琯復薦之卽日拜門下侍
郎同平章事以韋見素為左相渙𤣥暐之孫也　初京
兆李泌幼以才敏著聞𤣥宗使與忠王遊忠王為太子
泌已長上書言事𤣥宗欲官之不可使與太子為布衣
交太子常謂之先生楊國忠惡之奏徙蘄春後得歸隱
居潁陽上自馬嵬北行遣使召之謁見於靈武上大喜
出則聫轡寢則對榻如為太子時事無大小皆咨之言
無不從至於進退將相亦與之議上欲以泌為右相泌