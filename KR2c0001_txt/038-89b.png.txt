之遂出降於全忠復姓苻名道昭
三年春正月甲辰遣殿中侍御史崔構供奉官郭遵誨
詣朱全忠營丙午李茂貞亦遣牙將郭啟期往議和解
　戊申李茂貞獨見上中尉韓全誨張彦𢎞樞密使袁
易簡周敬容皆不得對茂貞請誅全誨等與朱全忠和
解奉車駕還京上喜即遣内養帥鳯翔卒四十人收全
誨等斬之以御食使第五可範為左軍中尉宣徽南院
使仇承坦為右軍中尉王知古為上院樞密使楊䖍朗