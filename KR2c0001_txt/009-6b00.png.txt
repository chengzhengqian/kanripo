王佐才也及天下亂彧謂父老曰潁川四戰之地宜
急避之鄉人多懐土不能去彧獨率宗族去依韓馥
㑹袁紹已奪馥位待彧以上賔之禮彧度紹終不
能定大業聞曹操有雄畧乃去紹從操操與語大
恱曰吾子房也以為奮武司馬　曹操軍頓丘于
毒等攻東武陽操攻毒等本屯毒聞之棄武陽還
事見黄/巾之亂　夏四月青州黄巾寇兖州劉岱與戰為
所殺曹操部將東郡陳宫謂操曰州今無主而王命