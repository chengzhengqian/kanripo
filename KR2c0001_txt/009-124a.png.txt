上遣舟船迎妹而夫人欲將備子禪還吳張飛趙雲勒
兵截江乃得禪還劉璋敕在所供奉備備入境如歸前
後贈遺以巨億計備至巴郡巴郡太守嚴顔拊心歎曰
此所謂獨坐窮山放虎自衛者也備自江州北由墊江
水詣涪璋率歩騎三萬餘人車乗帳幔精光耀日往㑹
之張松令法正白備便於㑹襲璋備曰此事不可倉卒
龎統曰今因㑹執之則將軍無用兵之勞而坐定一州
也備曰初入他國恩信未著此不可也璋推備行大司