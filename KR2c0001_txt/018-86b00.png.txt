臣與之㛰姻深知其為人果於去就不可専委帝乃止
冬十月丁巳魏主發平城　魏主行至君子津㑹天暴
寒冰合　十一月戊寅帥輕騎二萬濟河襲統萬壬午
冬至夏主方燕羣臣魏師奄至上下驚擾魏主軍於黒
水去城三十餘里夏主出戰而敗退走入城門未及閉
門三郎豆代田帥衆乗勝入西宫焚其西門宫門閉代
田踰宫垣而出魏主拜代田勇武將軍魏軍夜宿城北
癸未分兵四掠殺獲數萬魏主謂諸将曰統萬未可得