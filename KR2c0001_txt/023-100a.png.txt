姬妾百室僕從數千不耕不織錦衣玉食不奪百姓從
何得之僕所以趨赴闕庭指誅權佞非傾社稷今城中
指望四方入援吾觀王侯諸將志在全身誰能竭力致
死與吾爭勝負哉長江天險二曹所歎吾一葦航之日
明氣淨自非天人允協何能如是幸各三思自求元吉
景又奉啟於東魏主稱臣進取夀春暫欲停憇而蕭衍
識此運終自辭寶位臣軍未入其國已投同泰捨身去
月二十九日届此建康江海未蘇干戈暫止永言故鄉