其行軍司馬王叔文自知為内外所憎疾欲奪取宦官
兵權以自固藉希朝老將使主其名而實以泰專其事
人情不測其所為益疑懼　辛夘以王叔文為户部侍
郎依前充度支鹽鐵轉運副使俱文珍等惡其專權削
去翰林之職叔文見制書大驚謂人曰叔文日時至此
啇量公事若不得此院職事則無因而至矣王伾即為
疏請不從再疏乃許三五日一入翰林去學士名叔文
始懼　六月己亥貶宣歙巡官羊士諤為汀州寧化尉