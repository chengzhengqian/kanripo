以刑徒論輸驪山驪山之徒數十萬人布皆與其徒長
豪桀交通廼率其曹耦亡之江中為羣盜鄱陽令吳芮
甚得江湖間心號曰番君布往見之其衆已數千人番
君乃以女妻之使将其兵擊秦　楚王景駒在留沛公
徃從之張良亦聚少年百餘人欲往從景駒道遇沛公
遂屬焉沛公拜良為廐将良數以太公兵法說沛公沛
公善之常用其策良為他人言皆不省良曰沛公殆天
授故遂從不去沛公與良俱見景駒欲請兵以攻豐時