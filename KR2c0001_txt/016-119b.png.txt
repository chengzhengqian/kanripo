在吾所以御之耳何患無民羣臣乃不敢言遣撫軍大
將軍略陽公遵襲中山入其郛而還　中山饑甚慕容
麟帥二萬餘人出據新市九月甲子晦魏王珪進軍攻
之太史令鼂崇曰不吉昔紂以甲子亡謂之疾日兵家
忌之珪曰紂以甲子亡周武不以甲子興乎崇無以對
冬十月丙寅麟退阻𣲖水甲戌珪與麟戰於義臺大破
之斬首九千餘級麟與數十騎馳取妻子入西山遂奔
鄴甲申魏克中山燕公卿尚書將吏士卒降者二萬餘