首讓曰臣不如金日磾日磾亦曰臣外國人不如光且
使匈奴輕漢矣乙丑詔立弗陵為皇太子時年八嵗丙
寅以光為大司馬大將軍日磾為車騎将軍太僕上官
桀為左將軍受遺詔輔少主又以搜粟都尉桑𢎞羊為
御史大夫皆拜臥内牀下丁卯帝崩于五柞宫戊辰太
子即皇帝位帝姊鄂邑公主共飬省中霍光金日磾上
官桀共領尚書事光輔㓜主政自已出天下想聞其風
采殿中嘗有怪一夜羣臣相驚光召尚符璽郎欲收取