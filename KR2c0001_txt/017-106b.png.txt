平懼不自安乃許之男成等推業為大都督龍驤大将
軍凉州牧建康公改元神璽以男成為輔國将軍委以
軍國之任䝉遜帥衆歸業業以䝉遜為鎮西将軍光命
太原公纂将兵討業不克
二年夏四月段業使沮渠䝉遜攻西郡執太守吕純以
歸純光之弟子也於是晉昌太守王徳敦煌太守趙郡
孟敏皆以郡降業業封䝉遜為臨池侯以徳為酒泉太
守敏為沙州刺史　　六月涼常山公𢎞鎮張掖段業