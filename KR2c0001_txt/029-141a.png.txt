以魏元忠檢校并州長史充天兵軍大緫管以備突厥
　是嵗突厥黙啜立其弟咄悉匐為左廂察骨篤禄子
黙矩為右廂察各主兵二萬餘人其子匐俱為小可汗
位在兩察上主處木昆等十姓兵四萬餘人又號為拓
西可汗
乆視元年冬十月辛亥以魏元忠為蕭關道大緫管以
備突厥　十二月甲寅突厥掠隴右諸監馬萬餘匹而
去