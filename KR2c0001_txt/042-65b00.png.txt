信以行令刑以懲姦失此三者何以守國其祚運之不
延也宜哉　　冬十二月丙戌帝發鄴都　蜀主遣雄
武都押牙吳崇惲以樞宻使王處囘書招鳯翔節度使
侯益庚寅以山南西道節度使兼中書令張䖍釗為北
面行營招討安撫使雄武節度使何重建副之宣徽使
韓保貞為都虞候共將兵五萬䖍釗出散闗重建出隴
州以擊鳯翔奉鑾肅衛都虞候李廷珪將兵二萬出子
午谷以援長安諸軍發成都旌旗數十里　癸巳帝至