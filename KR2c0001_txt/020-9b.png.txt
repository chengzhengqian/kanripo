事者公亦不免附從之禍聞車駕屢幸貴第酣醉淹留
又聞屏左右獨入閤内此萬世一時不可失也慶之曰
感君至言然此大事非僕所能行事至固當抱忠以沒
耳青州刺史沈文秀慶之弟子也將之鎮帥部曲出屯
白下亦說慶之曰主上狂暴如此禍亂不乆而一門受
其寵任萬物皆謂與之同心且若人愛憎無常猜忍特
甚不測之禍進退難免今因此衆力圖之易於反掌機
㑹難值不可失也再三言之至於流涕慶之終不從文