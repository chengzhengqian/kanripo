昆安樂有織成裙直錢一億花卉鳥獸皆如粟粒正視
旁視日中影中各為一色上好擊毬由是風俗相尚駙
馬武崇訓楊慎交灑油以築毬楊慎交恭仁曽孫也上
及皇后公主多營佛寺左拾遺京兆辛替否上疏諌略
曰臣聞古之建官貟不必備士有完行家有亷節朝廷
有餘俸百姓有餘食伏惟陛下百倍行賞十倍増官金
銀不供其印束帛不充於錫遂使富商豪賈盡居纓冕
之流鬻伎行巫或渉膏腴之地又曰公主陛下之愛女