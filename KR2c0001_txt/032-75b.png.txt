黙也書奏上不悦待延齡益厚　十二月中書侍郎同
平章事陸贄以上知待之厚事有不可常力爭之所親
或規其太鋭贄曰吾上不負天子下不負所學他無所
恤裴延齡日短贄於上趙憬之入相也贄實引之旣而
有憾於贄密以贄所譏彈延齡事告延齡故延齡益得
以為計上由是信延齡而不直贄贄與憬約至上前極
論延齡姦邪上怒形於色憬黙而無言壬戌贄罷為太
子賓客　十一年春二月陸贄既罷相裴延齡因譖京