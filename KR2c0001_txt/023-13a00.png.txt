弟永寶猥任定州宜避賢路帝不聴五月丙子魏主増
置勲府庶子廂别六百人又增騎官廂别二百人魏主
欲伐晉陽辛卯下詔戒嚴云欲自將伐梁發河南諸州
兵大閲於洛陽南臨洛水北際邙山帝戎服與斛斯椿
臨觀之六月丁巳魏主宻詔丞相歡稱宇文黒獺賀拔
勝頗有異志故假稱南伐潜為之備王亦宜共為形援
讀訖燔之歡表以為荆雍將有逆謀臣今濳勒兵馬三
萬自河東渡又遣恒州刺史庫狄干等將兵四萬自來