以待之戊申黎明泰軍與歡軍遇東魏彭樂以數千騎
為右甄衝魏軍之北垂所向奔潰遂馳入魏營人告彭
樂叛歡甚怒俄而西北塵起樂使來告捷虜魏侍中開
府儀同三司大都督臨洮王柬蜀郡王榮宗江夏王昇
鉅鹿王闡譙郡王亮詹事趙善及督將僚佐四十八人
諸將乗勝撃魏大破之斬首三萬餘級歡使彭樂追泰
泰窘謂樂曰汝非彭樂邪癡男子今日無我明日豈有汝邪
何不急還營収汝金寶樂從其言獲泰金帶一囊以歸