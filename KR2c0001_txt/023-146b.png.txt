齊暴景尸於市士民爭取食之并骨皆盡溧陽公主亦
預食焉初景之五子在北齊世宗剝其長子面而烹之
㓜者皆下蠶室齊顯祖即位夢獮猴坐其御牀乃盡烹之
趙伯超謝答仁皆降於侯瑱瑱并田遷等送建康王僧
辯斬房世貴於市送王偉吕季略周石珍嚴亶趙伯超
伏知命於江陵丁巳湘東王下令解嚴乙丑葬簡文
帝於莊陵廟號大宗　侯景之敗也以傳國璽自隨使
其侍中兼平原太守趙思賢掌之曰若我死宜沈於江