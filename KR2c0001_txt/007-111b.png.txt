私㤙不疑有愧色　梁不疑好經書喜待士梁冀疾之
轉不疑為光禄勲以其子𦙍為河南尹𦙍年十六容貌
甚陋不勝冠帯道路見者莫不蚩笑不疑自恥兄弟有
隙遂譲位歸第與弟䝉閉門自守冀不欲令與賔客交
通隂使人變服至門記徃來者南郡太守馬融江夏太
守田明初除過謁不疑冀諷有司奏融在郡貪汚及以
它事䧟明皆髠笞徙朔方融自刺不殊明遂死於路
夏四月己丑上微行幸河南尹梁𦙍府舎是日大風㧞