言之戰克之将國之𤓰牙不可不重也蓋君子聞皷鼙
之聲則思将帥之臣竊見關内侯陳湯前斬郅支威震
百蠻武暢西海漢元之来征伐方外之将未嘗有也今
湯坐言事非是幽囚久繫厯時不决執憲之吏欲致之
大辟昔白起為秦将南㧞郢都北阬趙括以纎介之過
賜死杜郵秦民憐之莫不隕涕今湯親秉銊席卷喋血
萬里之外薦功祖廟告類上帝介胄之士靡不慕義以
言事為罪無赫赫之惡周書曰記人之功㤀人之過宜