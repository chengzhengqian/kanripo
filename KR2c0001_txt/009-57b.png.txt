齊桓一矜其功而叛者九國曹操暫自驕伐而天下三
分皆勤之於數十年之内而棄之於俯仰之頃豈不惜
乎
十五年春下令曰孟公綽為趙魏老則優不可以為滕
薛大夫若必亷士而後可用則齊桓其何以霸世二三
子其佐我明揚側陋惟才是舉吾得而用之　冬十二
月己亥操下令曰孤始舉孝亷自以本非巖穴知名之
士恐為世人之所凡愚欲好作政教以立名譽故在濟