所以入之五倍乃足輓車奉餉者不在其中南方暑濕
近夏癉熱暴露水居蝮蛇蠚生疾疢多作兵未血刃而
病死者什二三雖舉越國而虜之不足以償所亡臣聞
道路言閩越王弟甲弑而殺之甲以誅死其民未有所
屬陛下若欲来内處之中國使重臣臨存施徳垂賞以
招致之此必攜㓜扶老以歸聖徳若陛下無所用之則
繼其絶世存其亡國建其王侯以為畜越此必委質世
為藩臣世共貢職陛下以方寸之印丈二之組填撫方