不須汝深憂也範復請自以合肥之衆討之上不許朱
异謂範使曰鄱陽王遂不許朝廷有一客自是範啟异
不復為通景邀羊鴉仁同反鴉仁執其使以聞异曰景
數百叛虜何能為敕以使者付建康獄俄解遣之景益
無所憚啟上曰若臣事是實應罹國憲如䝉照察請戮鴉
仁景又上言髙澄狡猾寧可全信陛下納其詭語求與
連和臣亦竊所笑也臣寧堪粉骨投命讎門乞江西一
境受臣控督如其不許即帥甲騎臨江上向閩越非唯