銳兵鼓譟而出突厥震駭引上西山不肯戰周師大敗
而還突厥引兵出塞縱兵大掠自晉陽以徃七百餘里
人畜無遺叚韶追之不敢逼突厥還至陘嶺凍滑乃鋪
氊以度胡馬寒痩膝已下皆無毛比至長城馬死且盡
截矟杖之以歸達奚武至平陽未知忠退斛律光與書
曰鴻鵠已翔於寥廓羅者猶視於沮澤武得書亦還光
逐之入周境獲二千餘口而還光見帝於晉陽帝以新
遭大冦抱光頭而哭任城王湝進曰何至於此乃止初