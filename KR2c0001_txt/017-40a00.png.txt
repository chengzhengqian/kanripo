裕固辭乃以謐為侍中領司徒楊州刺史録尚書事謐
推裕為使持節都督揚徐兖豫青冀幽并八州諸軍事
徐州刺史劉毅為青州刺史何無忌為琅邪内史孟昶
為丹陽尹劉道規為義昌太守裕始至建康諸大處分
皆委於劉穆之倉卒立定無不允愜裕遂託以腹心動
止諮焉穆之亦竭節盡誠無所遺隠時晉政寛弛綱紀
不立豪族陵縱小民窮蹙重以司馬元顯政令違舛桓
𤣥雖欲釐整而科條繁密衆莫之從穆之斟酌時宜随