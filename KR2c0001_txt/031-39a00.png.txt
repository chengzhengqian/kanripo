不附已以災沴歸咎於峴九月貶長沙太守峴褘之子
也上憂雨傷稼國忠取禾之善者獻之曰雨雖多不害
稼也上以為然扶風太守房琯言所部水災國忠使御
史推之是嵗天下無敢言災者高力士侍側上曰淫雨
不已卿可盡言對曰自陛下以權假宰相賞罰無章隂
陽失度臣何敢言上黙然
十四載安祿山反冬十二月上議親征辛丑制太子監
國謂宰相曰朕在位埀五十載倦於憂勤去秋己欲傳