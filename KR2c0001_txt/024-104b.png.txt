廸素寒微恐郡人不服以同郡周敷族望高顯折節交
之敷亦事廸甚謹廸據上塘敷據故郡朝廷以廸為衡
州刺史領臨州内史時民遭侯景之亂皆棄農業羣聚
為盗唯廸所部獨務農桑各有贏儲政教嚴明徵歛必
至餘郡乏絶者皆仰以取給廸性質樸不事威儀居常
徒跣雖外列兵衛内有女伎挼繩破篾傍若無人訥於
言語而襟懐信實臨川人皆附之
陳武帝永定元年詔給事黄門侍郎蕭乾招諭閩中時