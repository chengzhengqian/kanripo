郭悰殺濛妻子於和州誥歸罪於悰貶池州　吳司徒
門下侍郎同平章事内樞使忠武節度使王令謀老病
無齒或勸之致仕令謀曰齊王大事未畢吾何敢自安疾
亟力勸徐誥受禪是月吳主下詔禪位于齊李徳誠等
復詣金陵帥百官勸進宋齊丘不署表九月癸丑令
謀卒　丙寅吳主命江夏王璘奉璽綬于齊冬十月甲
申齊王誥即皇帝位于金陵大赦改元昇元國號唐追
尊太祖武王曰曰武皇帝乙酉遣右丞相奉冊詣吳主