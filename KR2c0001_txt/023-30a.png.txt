何為不賀願假深一節發王羆之兵邀其走路使無遺
類泰遣須昌縣公達奚武覘歡軍武從三騎皆效歡將
士衣服日暮去營數百步下馬潜聴得其軍號因上馬
歴營若警夜者有不如法往往撻之具知敵之情狀而
還歡聞泰至癸巳引兵㑹之候騎告歡兵且至泰召諸
將謀之開府儀同三司李弼曰彼衆我寡不可平地置
陳此東十里有渭曲可先據以待之泰從之背水東西
為陳李弼為右拒趙貴為左拒命將士皆偃戈於葦中