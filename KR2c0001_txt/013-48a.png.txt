閤入言曰晉室多故明公撫寧西夏張鎮兄弟敢肆凶
逆當鳴鼔誅之遂出戒嚴㑹軌長子寔自京師還乃以
寔為中督䕶將兵討鎮遣鎮甥太府主簿令狐亞先往
說鎮為陳利害鎮流涕曰人誤我乃詣寔歸罪寔南擊
曹祛走之朝廷得鎮祛䟽以侍中袁瑜為涼州刺史治
中楊澹馳詣長安割耳盤上訴軌之被誣南陽王模表
請停瑜武威太守張琠亦上表留軌詔依模所表且命
誅曹袪軌於是命寔帥歩騎三萬討袪斬之張越犇鄴