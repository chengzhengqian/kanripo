素負忠直之望中外賴之武三思憚之矯太后遺制慰
諭元忠賜實封百户元忠捧制感咽涕泗見者曰事去
矣十二月丁夘上始御同明殿見羣臣
二年春閏正月武三思以敬暉彦範袁恕己尚在京
師忌之乙卯出為滑洛豫三州刺史　二月丙申僧慧
範等九人並加五品階賜爵郡縣公道士史崇恩等三
人加五品階除國子祭酒同正葉静能加金紫光禄大
夫　初少府監丞𢎞農宋之問及弟兖州司倉之遜皆