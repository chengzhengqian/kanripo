自詬戊戌益入朝隠帝問何故召蜀軍對曰臣欲誘致
而殺之帝哂之　　二月侯益家富於財厚賂執政由
是大臣争譽之丙寅以益兼中書令行開封尹　侯益
盛毁王景崇於朝言其恣横景崇聞益尹開封知事已
變内不自安且怨朝廷㑹詔遣供奉官王益如鳯翔徵
趙匡賛牙兵詣闕趙思綰等甚懼景崇因以言激之思
綰途中謂其黨常彦卿曰小太尉已落其手吾屬至京
師并死矣奈何彦卿曰臨機制變子勿復言癸酉至長