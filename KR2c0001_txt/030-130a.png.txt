今啓而見從則王預危事不從将敗大計遂不啓庚子
晡時隆基微服與幽求等入苑中㑹鍾紹京廨舍紹京
悔欲拒之其妻許氏曰忘身狥國神必助之且同謀素
定今雖不行庸得免乎紹京乃趨出拜謁隆基執其手
與坐時羽林将士皆屯𤣥武門逮夜葛福順李仙鳬皆
至隆基所請號而行向二鼓天星散落如雪劉幽求曰
天意如此時不可失福順拔劍直入羽林營斬韋璿韋
璠髙嵩以徇曰韋后酖殺先帝謀危社稷今夕當共誅