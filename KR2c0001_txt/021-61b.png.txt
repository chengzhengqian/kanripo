守之楊公則屯領軍府壘北樓與南掖門相對甞登樓
望戰城中遥見麾葢以神鋒弩射之矢貫胡牀左右失
色公則曰㡬中吾脚談笑如初東昏夜選勇士攻公則
柵軍中驚擾公則堅卧不起徐命擊之東昏兵乃退公
則所領皆湘州人素號怯懦城中輕之毎出盪輒先犯
公則壘公則奬厲軍士克獲更多先是東昏遣軍主左
僧慶屯京口常僧景屯廣陵李叔獻屯𤓰步及申胄自
姑孰奔歸使屯破墩以為東北聲援至是衍遣使曉諭