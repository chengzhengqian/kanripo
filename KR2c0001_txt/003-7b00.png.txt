治之使使召淮南王王至長安丞相張蒼典客馮敬行
御史大夫事與宗正廷尉奏長罪當棄市制曰其赦長
死罪廢勿王徙處蜀郡嚴道邛郵盡誅所與謀者載長
以輜車令縣以次傳之袁盎諫曰上素驕淮南王弗為
置嚴傳相以故至此淮南王為人剛今暴摧折之臣恐
卒逢霧露病死陛下有殺弟之名奈何上曰吾特苦之
耳令復之淮南王果憤恚不食死縣傳至雍雍令發封
以死聞上哭甚悲謂袁盎曰吾不聼公言卒亡淮南王