而不暇何變之得謀二世可其書賜錢十萬以葬復作
阿房宫盡徵材士五萬人為屯衛咸陽令教射狗馬禽
獸當食者多度不足下調郡縣轉輸菽粟芻槀皆令自
齎糧食咸陽三百里内不得食其穀　秋七月陽城人
陳勝陽夏人吳廣起兵於蘄是時發閭左戍漁陽九百
人屯大澤鄉陳勝吳廣皆為屯長㑹天大雨道不通度
已失期失期法皆斬陳勝吳廣因天下之愁怨乃殺捋
尉召令徒屬曰公等皆失期當斬假令毋斬而戍死者