啜女為妃豹韜衛大將軍閻知微攝春官尚書右武衛
郎將楊齊莊攝司賔卿齎金帛巨億以送之延秀承嗣
之子也鳳閣舍人襄陽張柬之諌曰自古未有中國親
王娶狄夷女者由是忤㫖出為合州刺史　秋八月戊
子武延秀至黒沙南庭突厥黙啜謂閻知微等曰我欲
以女嫁李氏安用武氏兒邪此豈天子之子乎我突厥
世受李氏恩聞李氏盡滅唯兩兒在我今將兵輔立之
乃拘延秀於别所以知微為南面可汗言欲使之主唐