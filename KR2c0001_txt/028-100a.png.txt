四年春三月壬午西突厥興亡可汗與其真珠䕶葉戰
於雙河斬真珠䕶葉
龍朔二年冬十二月䫻海道總管蘇海政受詔討龜兹
敕興昔亡繼往絕二可汗發兵與之俱至興昔亡之境
繼往絶素與興昔亡有怨密謂海政曰彌射謀反請誅
之時海政兵纔數千集軍吏謀曰彌射若反我輩無噍
類不如先事誅之乃矯稱敕令大總管齎帛數萬叚賜
可汗及諸酋長興昔亡帥其徒受賜海政悉收斬之其