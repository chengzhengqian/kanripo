三千人殺胡兵執安思義出降光弼謂思義曰汝自知
當死否思義不應光弼曰汝久更陳行視吾此衆可敵
思明否今為我計當如何汝策可取當不殺汝思義曰
大夫士馬逺來疲弊猝遇大敵恐未易當不如移軍入
城早為備禦先料勝負然後出兵胡騎雖鋭不能持重
茍不獲利氣沮心離於時乃可圖矣思明今在饒陽去
此不二百里昨暮羽書已去計其先鋒來晨必至而大
軍繼之不可不留意也光弼悦釋其縛即移軍入城史