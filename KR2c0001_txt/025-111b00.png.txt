猶鏡也毎被磨瑩皎然益明初熲父賔為獨孤信僚佐
賜姓獨孤氏故上常呼為獨孤而不名
十四年冬閏十月甲寅詔以齊梁陳宗祀廢絶命髙仁
英蕭琮陳叔寳以時脩祭所須器物有司給之陳叔寶
從帝豋邙山侍飲賦詩曰日月光天徳山河北帝居太
平無以報願上東封書拜表請封禪帝優詔答之它日
復侍宴及出帝目之曰此敗豈不由酒以作詩之功何
如思安時事當賀若弼度京口彼人密啟告急叔寶飲