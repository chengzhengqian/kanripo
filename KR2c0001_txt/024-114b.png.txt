及其子弟亦免官植弟浙州刺史基尚義歸公主當從坐穆
請以二子代基命䕶兩釋之後月餘䕶弑畧陽公黜王后元
氏為尼癸亥寧都公自岐州至長安甲子即天王位大赦
二年春正月周以晉公䕶為太師　夏四月周以太師䕶
為雍州牧
三年春正月周太師䕶上表歸政周王始親萬機軍旅之
事䕶猶總之　周處士韋夐孝寛兄也志尚夷簡魏周之際
十徴不屈周太祖甚重之不奪其志世宗禮敬尤厚號曰逍