豐而自示空乏五也禄賜有常而無故益之以啓無厭
之心六也法變而弊不可遽復七也錢者國姓易之不
祥八也𢎞佐乃止　　十一月己酉吳越兵至福州自
浦南潜入州城唐兵進據東武門李達與吳越兵共
禦之不利自是内外斷絶城中益危唐主遣信州刺史
王建封助攻福州時王崇文雖為元帥而陳覺馮延魯
魏岑爭用事留從效王建封倔彊不用命各爭功進退
不相應由是將士皆解體故攻城不克唐主以江州觀