蒼頭官僮鼓譟而出昭弟屯騎校尉伷遇帝於東止車
門左右呵之伷衆犇走中護軍賈充自外入逆與帝戰
於南闕下帝自用劍衆欲退騎督成倅弟太子舍人濟
問充曰事急矣當云何充曰司馬公畜飬汝等正為今
日今日之事無所問也濟即抽戈前刺帝殞于車下昭
聞之大驚自投於地太傅孚犇徃枕帝股而哭甚哀曰
殺陛下者臣之罪也昭入殿中召羣臣㑹議尚書左僕
射陳泰不至昭使其舅尚書荀顗召之泰曰世之論者