可汗請降于隋　秋九月突厥沙鉢略可汗數為隋所
敗乃請和親千金公主自請改姓楊氏為隋主女隋主
遣開府儀同三司徐平和使於沙鉢略更封千金公主
為大義公主晉王廣請因釁乘之隋主不許沙鉢略遣
使致書曰從天生大突厥天下賢聖天子伊利俱盧設
莫何沙鉢略可汗致書大隋皇帝皇帝婦父乃是翁比
此為女夫乃是兒例兩境雖殊情義如一自今子子孫
孫乃至萬世親好不絶上天為證終不違負此國羊馬