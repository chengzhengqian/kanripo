止　二月丁丑以董卓為太師位在諸侯王上　孫堅
移屯梁東為卓將徐榮所敗復收散卒進屯陽人卓遣
東郡太守胡軫督步騎五千擊之以吕布為騎督軫與
布不相得堅出擊大破之梟其都督華雄或謂袁術曰
堅若得雒不可復制此為除狼而得虎也術疑之不運
軍糧堅夜馳見術畫地計校曰所以出身不顧者上為
國家討賊下慰將軍家門之私讎堅與卓非有骨肉之
怨也而將軍受浸潤之言還相嫌疑何也術踧踖即調