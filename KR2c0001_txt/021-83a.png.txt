級獲牛馬以萬數叡體素嬴未甞跨馬毎戰常乘板輿
督厲將士勇氣無敵晝接賔旅夜半起算軍書張燈達
署撫循其衆常如不及故投募之士争歸之所至頓舍
館宇藩牆皆應凖繩諸軍進至東陵有詔班師去魏城
既近諸將恐其追躡叡悉遣輜重居前身乘小輿殿後
魏人服叡威名望之不敢逼全軍而還於是遷豫州治
合肥壬午魏遣尚書元遥南拒梁兵　丁亥廬江太守
聞喜裴邃克魏羊石城庚寅又克霍邱城六月庚子青