可然莫敢復難丹陽太守聶友素與恪善以書諌恪曰
大行皇帝本有遏東闗之計計未施行今公輔贊大業
成先帝之志冦遠自送將士憑賴威徳出身用命一旦
有非常之功豈非宗廟神靈社稷之福邪宜且案兵飬
銳觀釁而動今乘此勢欲復大出天時未可而茍任盛
意私心以為不安恪題論後為書答友曰足下雖有自
然之理然未見大數熟省此論可以開悟矣滕𦙍謂恪
曰君受伊霍之託入安本朝出摧疆敵名聲振於海内