心忠納其言遣弟城門校尉延致殷勤於傅爕延謂爕
曰南容少答我常侍萬户侯不足得也爕正色拒之曰
有功不論命也傅爕豈求私賞哉忠愈懐恨然憚其名
不敢害出為漢陽太守
五年夏五月故太傅陳蕃子逸與術士襄楷㑹於冀州
刺史王芬坐楷曰天文不利宦者黄門常侍真族滅矣
逸喜芬曰若然者芬願驅除因與豪傑轉相招合上書
言黑山賊攻劫郡縣欲因以起兵㑹帝欲北巡河間舊