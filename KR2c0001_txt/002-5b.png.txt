亦抜劒起舞常以身翼蔽沛公莊不得擊於是張良至
軍門見樊噲噲曰今日之事何如良曰今項荘抜劒舞
其意常在沛公也噲曰此迫矣臣請入與之同命噲即
帶劒擁盾入軍門衛士欲止不内樊噲側其盾以撞衛
士仆地遂入披帷立瞋目視項羽頭髪上指目眦盡裂
項羽按劒而跽曰客何為者張良曰沛公之㕘乗樊噲
也項羽曰壯士賜之巵酒噲立而飲之項羽曰壯士復
能飲乎樊噲曰臣死且不避巵酒安足辭夫秦有虎狼