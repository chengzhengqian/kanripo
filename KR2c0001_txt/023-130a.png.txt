殺賊冕竟不服景乃宥之勸昺之子賁正徳之弟子子
邕憺之孫也帝自即位以來景防衛甚嚴外人莫得進
見惟武林侯諮及僕射王克舍人殷不害並以文弱得
出入卧内帝與之講論而已及㑹理死克不害懼禍稍
自疎諮獨不離帝朝請無絶景惡之使其仇人刁戍刺
殺諮於廣莫門外帝之即位也景與帝登重雲殿禮佛
為誓云自今君臣兩無猜貳臣固不負陛下陛下亦不
得負臣及㑹理謀泄景疑帝知之故殺諮帝自知不乆