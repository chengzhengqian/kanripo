不應左右牙指揮使徐温張顥言於行宻曰王平生出
萬死冒矢石為子孫立基業安可使它人有之行宻曰
吾死瞑目矣隠舒州人也它日將佐問疾行宻目留幕
僚嚴可求衆出可求曰王若不諱如軍府何行宻曰吾
命周隠召渥今忍死待之可求與徐温詣隠隠未出見
牒猶在案上可求即與温取牒遣使者如宣州召之可
求同州人也　　冬十月楊渥至廣陵辛丑楊行宻以
渥為淮南留後　　十一月庚辰吳武忠王楊行宻薨