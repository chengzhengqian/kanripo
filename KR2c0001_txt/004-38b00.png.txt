六千人定計遺脱與煎鞏黄羝俱亡者不過四千人𦍑
靡忘等自詭必得請罷屯兵奏可充國振旅而還所善
浩星賜迎說充國曰衆人皆以破羗疆努出擊多斬首
生降虜以破壊然有識者以為虜埶窮困兵雖不出必
自服矣将軍即見宜歸功於二将軍出撃非愚臣所及
如此将軍計未失也充國曰吾年老矣爵位已極豈嫌
伐一時事以欺明主哉兵埶國之大事當為後法老臣
不以餘命壹為陛下明言兵之利害卒死誰當復言之