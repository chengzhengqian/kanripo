琅邪王即位李衡憂懼謂妻曰不用卿言以至於此吾
欲犇魏何如妻曰不可君本庶民耳先帝相抜過重既
數作無禮而復逆自猜嫌逃叛求活以此北歸何面目
見中國人乎衡曰計何所出妻曰琅邪王素好善慕名方
欲自顯於天下終不以私嫌殺君明矣可自囚詣獄
表列前失顯求受罪如此乃當逆見優饒非但直活而
已衡從之吴主詔曰丹陽太守李衡以往事之嫌自拘
司敗夫射鉤斬祛在君為君其遣衡還郡勿令自疑又