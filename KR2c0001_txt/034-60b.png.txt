將數騎衝其陳出入數四賊皆識之矢集其身如蝟毛
其子攬轡止之光顔舉刃叱去於是人爭致死淮西兵
大潰殺數千人上以裴度為知人　上自李吉甫薨悉
以用兵事委武元衡李師道所養客説師道曰天子所
以銳意誅蔡者元衡賛之也請密往刺之元衡死則它
相不敢主其謀爭勸天子罷兵矣師道以為然即資給
遣之王承宗遣牙將尹少卿奏事為吳元濟遊説少卿
至中書辭指不遜元衡叱出之承宗又上書詆毁元衡