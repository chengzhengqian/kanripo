瑀對羣臣發言反覆尤不能平㑹稱足疾不朝或至朝
堂而不入見上知瑀意終怏怏冬十月手詔數其罪曰
朕於佛教非意所遵求其道者未騐福於將來修其教
者翻受辜於既徃至若梁武窮心於釋氏簡文鋭意於
法門傾帑藏㠯給僧祇殫人力以供塔廟及乎三淮沸
浪五嶺騰煙假餘息於熊蹯引殘魂於雀鷇子孫覆亡
而不暇社稷俄而為墟報施之徴何其謬也瑀踐覆車
之餘軌襲亡國之遺風棄公就私未明隠顯之際身俗