堅從之八月遣將軍茍池洛州刺史鄧羌帥步騎二萬
以救燕出自洛陽軍至潁川又遣散騎侍郎姜撫報使
于燕以王猛為尚書令太子太傅封孚問於申𦙍曰温
衆彊士整乗流直進今大軍徒逡巡髙岸兵不接刃未
見克殄之理事將何如曰以温今日聲勢似能有為
然在吾觀之必無成功何則晉室衰弱温專制其國晉
之朝臣未必皆與之同心故温之得志衆所不願也必
將乖阻以敗其事又温驕而恃衆怯於應變大衆深入