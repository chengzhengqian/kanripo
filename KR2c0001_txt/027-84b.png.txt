遣三百騎涉汜水距唐營一里所止遣使與世民相聞
曰請選鋭士數百與之劇世民遣王君廓將長槊二百
以應之相與交戰乍進乍退兩無勝負各引還王琬乗
隋煬帝驄馬鎧仗甚鮮迥出陳前以誇衆世民曰彼所
乘真良馬也尉遲敬德請往取之世民止之曰豈可以
一馬喪猛士敬德不從與高甑生梁建方三騎直入其
陳擒琬引其馬以歸衆無敢當者世民使召河北馬待
其至乃出戰建德列陳自辰至午士卒飢倦皆坐列又