黨者即黨人也上曰黨人何用為惡而欲誅之邪對曰
皆相舉羣輩欲為不軌上曰不軌欲如何對曰欲圖社
稷上乃可其奏或謂李膺曰可去矣對曰事不辭難罪
不逃刑臣之節也吾年已六十死生有命去將安之乃
詣詔獄考死門生故吏並被禁錮侍御史蜀郡景毅子
顧為膺門徒未有録牒不及於譴毅然然曰本謂膺賢
遣子師之豈可以漏脱名籍茍安而已遂自表免歸汝
南督郵吳導受詔捕范滂至征羌抱詔書閉傳舍伏牀