亥制改長興七年為天福元年大赦勅命法制皆遵明
宗之舊以節度判官趙瑩為翰林學士承㫖戸部侍郎
知河東府事掌書記桑維翰為翰林學士禮部侍郎權
知樞密使事觀察判官薛融為侍御史知雜事節度推
官白水竇貞固為翰林學士軍城都巡檢使劉知逺為
侍衛馬軍都指揮使客將景延廣為步軍都指揮使延
廣陜州人也立晉國長公主為皇后契丹主雖軍柳林
其輜重老弱皆在虎北口每日暝輙結束以備倉猝遁