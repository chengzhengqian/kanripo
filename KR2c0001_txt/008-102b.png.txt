朱雋合將四萬餘人共討潁川嵩雋各統一軍雋與賊
波才戰敗嵩進保長社　汝南黄巾敗太守趙謙於邵
陵廣陽黄巾殺幽州刺史郭勲及太守劉衛　波才圍
皇甫嵩於長社嵩兵少軍中皆恐賊依草結營㑹大風
嵩約敕軍士皆束苣乘城使鋭士間出圍外縱火大呼
城上舉燎應之嵩從城中鼓譟而出犇擊賊陳賊驚亂
奔走㑹騎都尉沛國曹操將兵適至五月嵩操與朱雋
合軍更與賊戰大破之斬首數萬級封嵩都鄉侯　張