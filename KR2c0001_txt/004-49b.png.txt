以故頗言日逐王當為單于日逐王素與握衍朐鞮單
于有隙即率其衆欲降漢使人至渠犂與騎都尉鄭吉
相聞吉發渠犂龜兹諸國五萬人迎日逐王口萬二千
人小王将十二人隨吉至河曲頗有亡者吉追斬之遂
将詣京師漢封日逐王為歸德侯吉即破車師降日逐
威震西域遂并䕶車師以西北道故號都䕶都護之置
自吉始焉上封吉為安逺侯吉於是中西域而立莫府
治烏壘城去陽關二千七百餘里匈奴益弱不敢争西