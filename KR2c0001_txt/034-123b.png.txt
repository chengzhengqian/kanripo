敇使往恐不得出辭氣甚慢宰相不以為意　三月楊
志誠怒不得僕射留官告使魏寳義并春衣使焦奉鸞
送奚契丹使尹士恭甲午遣牙將王文頴來謝恩并讓
官丙申復以告身并批答賜之文頴不受而去　夏六
月乙巳以山南西道節度使李載義為河東節度使
秋八月壬寅加幽州節度使楊志誠檢校右僕射仍别
遣使慰諭之杜牧憤河朔三鎮之桀驁而朝廷議者専
事姑息乃作書名曰罪言大畧以為國家自天寳盜起