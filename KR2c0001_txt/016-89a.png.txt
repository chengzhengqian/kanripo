之徳於代使其子子孫孫永為不侵不叛之臣此安邊
之良䇿也堅從之分代民為二部自河以東屬庫仁自
河以西屬衛辰各拜官爵使統其衆賀氏以珪歸獨孤
部與南部大人長孫嵩元佗等皆依庫仁行唐公洛以
什翼犍子窟咄年長遷之長安劉庫仁招撫離散恩信
甚著奉事拓跋珪恩勤周備不以廢興易意常謂諸子
曰此兒有髙天下之志必能恢隆祖業汝曹當謹遇之
秦王堅賞仁功加廣武將軍給幢麾鼓盖劉衛辰恥在