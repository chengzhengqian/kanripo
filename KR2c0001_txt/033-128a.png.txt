皆為邏騎所獲晟引示以所陳兵謂曰歸語諸賊努力
固守勿不忠扵賊也皆飲之酒給錢而縱之遂引兵至
通化門外耀武而還賊不敢出晟召諸将問兵所從入
皆請先取外城據坊市然後北攻宫闕晟曰坊市狹隘
賊若伏兵格鬬居人驚亂非官軍之利也今賊重兵皆
聚苑中不若自苑北攻之潰其腹心賊必奔亡如此則
宫闕不殘坊市無擾䇿之上者也諸将皆曰善乃牒渾
瑊及鎮國節度使駱元光商州節度使尚可孤刻期集