郡或登九列或據三司不惟祿重位尊之責而茍營私
門多蓄財貨繕修第舍連里竟巷盜取御水以作漁鈎
車馬服玩擬於天家羣公卿士杜口吞聲莫敢有言州
牧郡守承順風㫖辟召選舉釋賢取愚故蟲蝗為之生
夷冦為之起天意憤盈積十餘年故頻嵗日食於上地
震於下所以譴戒人主欲令覺悟誅鉏無狀昔高宗以
雉雊之變故獲中興之功近者神祗啟悟陛下發赫斯
之怒故王甫父子應時馘截路人士女莫不稱善若除