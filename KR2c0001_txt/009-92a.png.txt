獲馬三百匹而還於是將士形勢自倍瑜乃渡江屯北
岸與仁相拒十二月孫權自將圍合肥
十四年春三月孫權圍合肥久不下權率輕騎欲身往
突敵長史張紘諌曰夫兵者凶噐戰者危事也今麾下
恃盛壯之氣忽彊暴之虜三軍之衆莫不寒心雖斬將
搴旗威震敵場此乃偏將之任非主將之宜也願抑賁
育之勇懐霸王之計權乃止曹操遣將軍張喜將兵解
圍久而未至揚州别駕楚國蔣濟宻白刺史偽得喜書