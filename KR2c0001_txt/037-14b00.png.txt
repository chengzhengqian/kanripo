疫卒徒多死張璘急擊之巢以金㗖璘且致書請降於
髙駢求駢保奏駢欲誘致之許為之求節鉞時昭義感
化義武等軍皆至淮南駢恐分其功乃奏賊不日當平
不煩諸道兵請悉遣歸朝廷許之賊詗知諸道兵已北
度淮乃告絶於駢且請戰駢怒令璘擊之兵敗璘死巢
勢復振　六月黄巢别將陷睦州婺州　庚戌黄巢
攻宣州䧟之　秋七月黄巢自采石度江圍天長六
合兵勢甚盛淮南将畢師鐸言於髙駢曰朝廷倚公為