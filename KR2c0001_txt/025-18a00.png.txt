月聲震闗西豊樂威行突厥女為皇后男尚公主謡言
甚可畏也帝以問韓長鸞長鸞以為不可事遂珽又
見帝請間唯何洪珍在側帝曰前得公啟即欲施行長
鸞以為無此理珽未對洪珍進曰若本無意則可既有
此意而不決行萬一泄露如何帝曰洪珍言是也然猶
未決㑹丞相府佐封士讓密啟云光前西討還敕令散
兵光引兵逼帝城將行不軌事不果而止家藏弩甲僮
奴千數毎遣使往豐樂武都所隂謀往來若不早圖恐