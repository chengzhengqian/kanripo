大軍入成都崇韜禁軍士侵掠市不改肆自出師至克
蜀凡七十日得節度十州六十四縣二百四十九兵三
萬鎧仗錢糧金銀繒錦共以千萬計高季興聞蜀亡方
食失匕箸曰是老夫之過也梁震曰不足憂也唐主得
蜀益驕亡無日矣安知其不為吾福楚王殷聞蜀亡上
表稱臣已營衡麓之間為菟裘之地願上印綬以保餘
齡上優詔慰諭之　　十二月癸酉王承休王宗汭至
成都魏王繼岌詰之曰居大鎮擁彊兵何以不拒戰對