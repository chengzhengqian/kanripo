準舊鎮東西相望今形勢相接築城置戍分兵要害勸
農積粟警急之日隨便翦討彼逰騎之冦終不敢攻城
亦不敢越城南出如此北方無憂矣魏主從之
五年冬十月柔然庫者可汗卒子伏圖立號佗汗可汗
改元始平戊申佗汗遣使者紇奚勿六䟦如魏請和魏
主不報其使謂勿六䟦曰蠕蠕逺祖社崘乃魏之叛臣
往者包容蹔聴通使今蠕蠕衰微不及疇昔大魏之徳
方隆周漢正以江南未平少寛北畧通和之事未容相