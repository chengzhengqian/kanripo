有嬰兒不能去者投於水中曰賀汝先登仙堂我當尋
後就汝恩表㑹稽王道子及世子元顯之罪請誅之自
帝即位以來内外乖異石頭以南皆為荆江所據以西
皆豫州所専京口及江北皆劉牢之及廣陵相髙雅之
所制朝政所行惟三呉而已及孫恩作亂八郡皆為恩
有畿内諸縣盜賊處處蠭起恩黨亦有潜伏在建康者
人情危懼常慮竊發於是内外戒嚴加道子黄鉞元顯
領中軍将軍命徐州刺史謝琰兼督呉興義興軍事以