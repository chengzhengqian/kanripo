當為天子上曰傳德避災吾志决矣太平公主及其黨
皆力諫以為不可上曰中宗之時羣姦用事天變屢臻
朕時請中宗擇賢子立之以應災異中宗不悦朕憂恐
數日不食豈可在彼則能勸之在己則不能邪太子聞
之馳入見自投於地叩頭請曰臣以㣲功不次為嗣懼
不克堪未審陛下遽以大位傳之何也上曰社稷所以
再安吾之所以得天下皆汝力也今帝座有災故以授
汝轉禍為福汝何疑邪太子固辭上曰汝為孝子何必