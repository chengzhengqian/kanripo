其水草人馬飢渇丁酉夏主引衆下鶉觚原魏武衛將
軍丘眷擊之夏衆大潰死者萬餘人夏主中重創單騎
走收其餘衆驅民五萬西保上邽魏人獲夏主之弟丹
楊公烏視拔武陵公禿骨及公侯以下百餘人是日魏
兵乗勝進攻安定夏東平公乙斗棄城犇長安驅略數
千家西奔上邽　己亥魏主如安定庚子還臨平涼掘
塹圍之安慰初附赦秦雍之民賜復七年夏隴西守將降魏
　十二月丁卯夏上谷公社干廣陽公度洛孤出降魏