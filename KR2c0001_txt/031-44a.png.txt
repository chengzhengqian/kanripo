胡族類頗同何得不相親翰曰古人云狐向窟嘷不祥
為其忘本故也兄茍見親翰敢不盡心祿山以為譏其
胡也大怒罵翰曰突厥敢爾翰欲應之力士目翰翰乃
止陽醉而散自是為怨愈深
十二載夏五月阿布思為囘紇所破安祿山誘其部落
而降之由是祿山精兵天下莫及　安祿山以李林甫
狡猾踰已故畏服之及楊國忠為相祿山視之蔑如也
由是有隙國忠屢言祿山有反狀上不聽楊國忠欲厚