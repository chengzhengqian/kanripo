已揆其私心非不願從也想其潜慮非不追悔也但以
猖狂失計已竊大號雖荷陛下全宥之恩然不能不自
扵天地之間耳縱未順命斯為獨夫内則無辭以起
兵外則無類以來助其計不過厚撫部曲偷容嵗時心
雖陸梁勢必不敢陛下但敇諸鎮各守封疆彼既氣奪
筭窮是乃狴牢之類不有人禍則當鬼誅古所謂不戰
而屈人之兵者斯之謂歟丁夘詔以李懐光甞有功宥
其一男使續其後賜之田宅歸其首及尸使收𦵏加馬