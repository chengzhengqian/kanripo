深州與康日知又朝廷以汝曹有功賜絹人十匹至魏
州西境盡為馬僕射所奪司徒但處范陽富貴足矣今
兹南行乃為汝曹非自為也汝曹不欲南行任自歸北
何用諠悖乖失軍禮衆聞言不知所為乃曰敇使何得
不為軍士守䕶賞物遂入敕使院擘裂殺之又呼曰雖
知司徒此行為士卒終不如且奉詔歸鎮雄曰然則汝
曹各還部伍詰朝復往深州休息數日相與歸鎮耳衆
然後定滔即引軍還深州宻令諸将訪察倡率為亂者