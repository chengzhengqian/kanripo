也逃奔齊州聞河隂之亂遂集流民起兵於河濟之間
受葛榮官爵頻破州軍魏主使元欣諭㫖乾等乃降以
乾為給事黄門侍郎兼武衛將軍敖曹為通直散騎侍
郎榮以乾兄弟前為叛亂不應復居近要魏主乃聴解
官歸鄉里敖曹復行抄掠榮誘執之與薛修義同拘於
晉陽敖曹名昻以字行　秋七月乙丑魏加爾朱榮柱
國大將軍録尚書事　初宇文肱從鮮于修禮攻定州
戰死於唐河其子泰在修禮軍中修禮死從葛榮葛榮