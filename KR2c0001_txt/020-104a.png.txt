望者乃其父祖之遺烈亦何益於皇家益於時者賢才
而已茍有其才雖屠釣奴虜聖王不恥以為臣茍非其
才雖三后之𦙍墜於皁𨽻矣議者或云今世等無竒才
不若取士於門此亦失矣豈可以世無周召遂廢宰相
邪但當校其寸長銖重者先叙之則賢才無遺矣又刑
罰之要在於明當不在於重茍不失有罪雖捶撻之薄
人莫敢犯若容可僥幸雖參夷之嚴不足懲禁今内外
之官欲邀當時之名争以深酷為無私迭相敦厲遂成