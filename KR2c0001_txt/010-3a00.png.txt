以攻此曽不移日而城必破城破之後身死何益於事
而令百歳老母戴白受誅豈不痛哉度此家不得外問
謂援可恃故至於此耳君可見之為陳禍福𤣥之見普
具宣蒙意普懼而出降蒙迎執其手與俱下船語畢出
書示之因拊手大笑普見書知備在公安而羽在益陽
慙恨入地蒙留孫河委以後事即日引軍赴益陽魯肅
欲與闗羽㑹語諸將疑恐有變議不可往肅曰今日之
事宜相開譬劉備負國是非未决羽亦何敢重欲干命