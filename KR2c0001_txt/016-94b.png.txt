魏王珪撃吐突隣部於女水大破之盡徙其部落而還
十五年夏四月丙寅魏王珪㑹燕趙王麟於意幸山撃
賀蘭紇突隣紇奚三部破之紇突隣紇奚皆降於魏
秋七月劉衛辰遣子直力鞮攻賀蘭部賀訥困急請降
于魏丙子魏王珪引兵救之直力鞮退珪徙訥部落處
之東境
十六年冬十月劉衛辰遣子直力鞮率衆八九萬攻魏
南部十一月己卯魏王珪引兵五六千人拒之壬午大