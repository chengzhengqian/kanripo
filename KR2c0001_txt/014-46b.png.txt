江太守陶侃表王舒監浙東軍事虞潭監浙西軍事郗
鑒都督揚州八郡諸軍事令舒潭皆受鑒節度鑒帥衆
渡江與侃等㑹于茄子浦雍州刺史魏該亦以兵㑹之
丙辰侃等舟師直指石頭至于蔡洲侃屯查浦嶠屯沙
門浦峻登烽火樓望見士衆之盛有懼色謂左右曰吾
本知温嶠能得衆也庾亮遣督䕶王彰擊峻黨張曜反
為所敗亮送節傳以謝侃侃答曰古人三敗君侯始二
當今事急不宜數爾亮司馬陳郡殷融詣侃謝曰將軍