魏
二十一年春正月燕髙陽王隆引龍城之甲入中山軍
容精整燕人之氣稍振　三月庚子燕王垂留范陽王
徳守中山自引兵宻發踰青嶺經天門鑿山通道出魏
不意直詣雲中魏陳留公䖍帥部落三萬餘家鎮平城
垂至獵嶺以遼西王農髙陽王隆為前鋒以襲之是時
燕兵新敗皆畏魏彊龍城兵勇銳爭先䖍素不設備閏
月己卯燕軍至平城䖍乃覺之帥麾下出戰敗死燕軍