大司馬秀至河北所過郡縣考察官吏黜陟能否平遣
囚徒除王莽苛政復漢官名吏民喜悦爭持牛酒迎勞
秀皆不受南陽鄧禹杖䇿追秀及於鄴秀曰我得專封
拜生逺來寧欲仕乎禹曰不願也秀曰即如是何欲為
禹曰但願明公威德加於四海禹得效其尺寸垂功名
於竹帛耳秀笑因留宿間語禹進説曰今山東未安赤
眉青犢之屬動以萬數更始既是常才而不自聼斷諸
將皆庸人屈起志在財幣爭用威力朝夕自快而已非