元失望太后乃下詔以大司馬新都侯莽為太傅幹四
輔之事號曰安漢公益封二萬八千户於是莽為惶恐
不得已而起受太傅安漢公號讓還益封事云願須百
姓家給然後加賞羣臣復爭太后詔曰公自期百姓家
給是以聼之其令公俸賜皆倍故百姓家給人足大司
徒大司空以聞莽復讓不受而建言襃賞宗室羣臣立
故東平王雲太子開明為王又以故東平思王孫成都
為中山王奉孝王後封宣帝耳孫信等三十六人皆為