由此觀之和氣致祥乖氣致異祥多者其國安異衆者其國
危天地之常經古今之通義也今陛下開三代之業招文學
之士優游寛容使得並進今賢不肖渾殽白黒不分邪正雜
揉忠讒竝進章交公車人滿北軍朝臣舛午膠戾乖刺
更相讒愬轉相是非所以營惑耳目感移心意不可勝
載分曹為黨往往羣朋将同心以陷正臣正臣進者治
之表也正臣陷者亂之機也乘治亂之機未知孰任而
災異數見此臣所以寒心者也初元以来六年矣按春