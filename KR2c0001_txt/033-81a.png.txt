誅之既解奉天之圍自矜其功謂上必接以殊禮或說
王翃趙賛曰懐光縁道憤歎以為宰相謀議乖方度支
賦歛煩重京尹犒賜刻薄致乘輿播遷者三臣之罪也
今懐光新立大功上必披襟布誠詢訪得失使其言入
豈不殆哉翃賛以告盧杞杞懼從容言扵上曰懐光勲
業社稷是賴賊徒破膽皆無守心若使之乘勝取長安
則一舉可以滅賊此破竹之勢也今聴其入朝必當賜
宴留連累日使賊入京城得從容成備恐難圖矣上以