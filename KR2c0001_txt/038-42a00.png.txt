後朱瑾留大將康懐貞守兖州與河東將史儼李承嗣
掠徐州之境以給軍食全忠聞之遣葛從周將兵襲兖
州懐貞聞鄆州已失守汴兵奄至遂降二月戊申從周
入兖州獲瑾妻子朱瑾還無所歸帥其衆趨沂州刺史
尹處賓不納走保海州為汴兵所逼與史儼李承嗣擁
州民度淮犇楊行宻行宻逆之於髙郵表瑾留武寧節
度使全忠納瑾之妻引兵還張夫人逆於封丘全忠以
得瑾妻告之夫人請見之瑾妻拜夫人答拜且泣曰兖