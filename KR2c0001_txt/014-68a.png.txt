八年冬十月建威將軍翰言於皝曰宇文彊盛日乆屢
為國患今逸豆歸篡竊得國羣情不附加之性識庸闇
將帥非才國無防衛軍無部伍臣乆在其國悉其地形
雖逺附彊羯聲勢不接無益救援今若擊之百舉百克
然髙句麗去國密邇常有闚之志彼知宇文既亡禍
將及已必乘虚深入掩吾不備若少留兵則不足以守
多留兵則不足以行此心腹之患也宜先除之觀其勢
力一舉可克宇文自守之虜必不能逺來爭利既取髙