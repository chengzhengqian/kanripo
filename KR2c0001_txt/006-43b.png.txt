介而璽書盛稱蜀漢二主三分鼎足之權任囂尉佗之
謀竊自痛傷臣融雖無識猶知利害之際順逆之分豈
可背眞舊之主事姦偽之人廢忠貞之節為傾覆之事
棄已成之基求無冀之利此三者雖問狂夫猶知去就
而臣獨何以用心謹遣弟友詣闕口陳至誠友至髙平
會隗囂反道不通乃遣司馬席封間道通書帝復遣封
賜融友書所以慰藉之甚厚融乃與隗囂書曰將軍親
遇厄㑹之際國家不利之時守節不回承事本朝融等