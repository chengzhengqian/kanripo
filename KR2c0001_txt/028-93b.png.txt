汗遣兵迫逐之部落亡散　夏四月乙亥賀魯帥其餘
衆數千帳内屬詔處之於庭州莫賀城拜左驍衛將軍
賀魯聞唐兵討龜兹請為郷導仍從數十騎入朝上以
為崑丘道行軍總管厚宴賜而遣之　冬十二月戊
寅以崑丘道行軍總管左驍衛將軍阿史那賀魯為泥
伏沙鉢羅葉護賜以鼓纛使招討西突厥之未服者
二十三年春二月丙戍置瑶池都督府𨽻安西都護戊
子以左衛將軍阿史那賀魯為瑶池都督