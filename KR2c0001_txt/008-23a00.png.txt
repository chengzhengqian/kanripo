不誅猶司冦論刑符節令汝南蔡衍議郎劉瑜表救成
瑨劉瓆言甚切厲亦坐免官瑨瓆竟死獄中瑨瓆素剛
直有經術知名當時故天下惜之岑晊張牧逃竄獲免
晊之亡也親友競匿之賈彪獨閉門不納時人望之彪
曰傳言相時而動無累後人公孝以要君致釁自遺其咎吾已不能奮戈相待反可容隠之乎於是咸服其裁
正　河南張成善風角推占當赦教子殺人司𨽻李膺
督促收捕既而逢宥獲免膺愈懷憤疾竟案殺之成素