為中書監繆𦙍為太僕卿委以心膂帝舅散騎常侍王
延尚書何綏太史令髙堂冲並參機宻越疑朝臣貳於
己劉輿潘滔勸越悉誅播等越乃誣播等欲為亂乙丑
遣平東將軍王秉帥甲士三千入宫執播等十餘人於
帝側付廷尉殺之帝歎息流涕而已綏曽之孫也初何
曽侍武帝宴退謂諸子曰主上開創大業吾毎宴見未
嘗聞經國逺圗惟說平生常事非貽厥孫謀之道也及
身而已後嗣其殆乎汝輩猶可以免指諸孫曰此屬必