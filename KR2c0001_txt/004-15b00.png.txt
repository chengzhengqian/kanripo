妻以女怒曰曽孫乃衛太子後也幸得以庻人衣食縣
官足矣勿復言予女事扵是賀止時暴室嗇夫許廣漢
有女賀乃置酒請廣漢酒酣為言曽孫體近下乃關内
侯可妻也廣漢許諾明日嫗聞之怒廣漢重令人為介
遂與曾孫賀以家財聘之曾孫因依倚廣漢兄弟及
祖母家史氏受詩於東海澓中翁髙材中學然亦喜
㳺俠闘雞走馬以是具知閭里姦邪吏治得失數上下
諸陵周徧三輔嘗困於蓮勺鹵中尤樂社鄠之間率常