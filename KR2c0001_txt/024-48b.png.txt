頠及其將傅泰蕭孜為前軍孜勃之從子也南江州刺
史余孝頃以兵㑹之詔平西將軍周文育帥諸軍討之
歐陽頠等出南康頠屯豫章之苦竹灘傅泰據蹠口城余孝頃遣其弟孝勱守郡城自出豫章據石頭巴山太
守熊曇朗誘頠共襲髙州刺史黄灋[木-企-止+皕/大*毛]又語灋[木-企-止+皕/大*毛]約共
破頠且曰事捷與我馬仗遂出軍與頠俱進至灋[木-企-止+皕/大*毛]城
下曇朗陽敗走灋[木-企-止+皕/大*毛]乗之頠失援而走曇朗取其馬仗
歸于巴山周文育軍少舡余孝頃有舡在上牢文育遣