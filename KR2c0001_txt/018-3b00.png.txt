餘里士馬疲凍死者屬路攻髙句麗木底城不克而還
夕陽公雲傷於矢且畏燕王熈之虐遂以疾去官二年春二月燕王熈為其后符氏起承華殿負土於北
門土與榖同價宿衛典軍杜静載棺詣闕極諌熈斬之
符氏甞季夏思凍魚仲冬須生地黄熈下有司切責不
得而斬之夏四月癸丑符氏卒熈哭之懣絶久而復蘓
䘮之如父母服斬衰食粥命百官宫内設位而哭使人
案檢哭者無淚則罪之羣臣皆含辛以為淚髙陽王妃