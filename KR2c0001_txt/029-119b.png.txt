君曰將軍常以忠勇許國何不一戰君登城西望
而泣竟不敢出兵莽布支别攻常樂縣縣令賈師順帥
衆拒守及𤓰州䧟悉諾邏悉兵會攻之旬餘日吐蕃力
盡不能克使人說降之不從吐蕃曰明府既不降宜斂
城中財贈吾當退師順請脱士卒衣悉諾邏知無財乃
引去毁𤓰州城師順遽開門收器械修守備虜果復遣
精騎還視城中知有備乃去師順岐州人也　閏月庚
子吐蕃賛普與突騎施蘇禄圍安西城安西副大都䕶