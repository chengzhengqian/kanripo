直入庭中渥曰爾果欲殺我邪對曰非敢然也欲誅王
左右亂政者耳因數渥所親信十餘人之罪曳下以鐵
撾擊殺之謂之兵諫諸將不與之同者顥温稍以法誅
之於是軍政悉歸二人渥不能制
二年夏五月淮南左牙指揮使張顥右牙指揮使徐温
專制軍政𢎞農威王心不能平欲去之而未能二人不
自安共謀弑王分其地以臣於梁戊寅顥遣其黨紀祥
等弑王於寢室詐云暴薨己卯顥集將吏於府廷夾道