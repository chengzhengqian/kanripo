得州多殺忠良故求我以厭人望也乃往詣乂乂喜曰
君古之解揚也以為别駕詔以陶侃領湘州刺史王敦
止侃復還廣州加散騎常侍　甘卓家人勸卓備王敦
卓不従悉散兵佃作聞諌輒怒襄陽太守周慮密承敦
意詐言湖中多魚勸卓遣左右悉出捕魚五月乙亥慮
引兵襲卓於寢室殺之傳首於敦并殺其諸子敦以従
事中郎周撫督沔北諸軍事代卓鎮沔中撫訪之子也
敦既得志暴慢滋甚四方貢獻多入其府將相岳牧皆