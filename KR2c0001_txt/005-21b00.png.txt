子坐使天子使者將作治第行夜吏卒皆得賞賜上冢
有㑹輙太官為供海内貢獻當養一君今反盡之賢家
豈天意與民意耶天不可乆負厚之如此反所以害之
也誠欲哀賢宜為謝過天地解讎海内免遣就國收乘
輿器物還之縣官如此可以父子終其性命不者海内
之所仇未有得乆安者也孫寵息夫躬不宜居國可皆
免以視天下復徴師丹師丹彭宣傅喜曠然使民易視
以應天心建立大政興太平之端上感大異納宣言徴