午自澤州南還壬子至大梁梁兵在夾寨者亦不復設
備晉王與諸將謀曰上黨河東之藩蔽無上黨是無河
東也且朱温所憚者獨先王耳聞吾新立以為童子未
閑軍旅必有驕怠之心若簡精兵倍道趣之出其不意
破之必矣取威定霸在此一舉不可失也張承業亦勸
之行乃遣承業及判官王緘乞師于鳳翔又遣使賂契
丹王阿保機求騎兵岐王衰老兵罷財竭竟不能應晉
王大閲士卒以前昭義節度使丁㑹為都招討使甲子