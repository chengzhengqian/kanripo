則天皇后垂拱元年　初西突厥興昔亡既往絶可汗
既死十姓無主部落多散亡太后乃擢興昔亡之子左
豹韜衛翊府中郎將元慶為左玉鈴衛將軍兼崑陵都
護襲興昔亡可汗押五咄部落
二年秋九月丁未以西突厥繼往絶可汗之子斛瑟羅
為右玉鈐衛將軍襲繼往絶可汗押五弩失畢部落
天授元年西突厥十姓自垂拱以來為東突厥所侵掠
散亡略盡濛池都護繼往絶可汗斛瑟羅収其餘衆六