為北瑯邪蘭陵二都太守垣榮祖亦自彭城奔朐山以
奉使不效畏罪不敢出往依蕭道成於淮隂　魏尉元
遣孔伯恭帥步騎一萬拒沈攸之又以攸之前敗所喪
士卒瘃墮膝行者悉還攸之以沮其氣上尋悔遣攸之
等復召使還攸之至焦墟去下邳五十餘里陳顯達引
兵迎攸之至睢清口伯恭擊破之攸之引兵退伯恭追
擊之攸之大敗龍驤將軍姜産之等戰沒攸之創重入
保顯達營丁酉夜衆潰攸之輕騎南走委棄軍資器械