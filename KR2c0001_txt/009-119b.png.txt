謂忠曰卿諸人作事如此不早相語令禍至方告我不
亦太劇乎引刀向忠曰今斷卿頭不足以解忿亦恥丈
夫臨别復殺卿軰遣忠去乃呼部曲共議或勸備攻琮
荆州可得備曰劉荆州臨亡託我以孤遺背信自濟吾
所不為死何面目以見劉荆州乎備將其衆去過襄陽
駐馬呼琮琮懼不能起琮左右及荆州人多歸備備過
辭表墓涕泣而去比到當陽衆十餘萬入輜重數千两
日行十餘里别遣關羽乗船數百艘使㑹江陵或謂備