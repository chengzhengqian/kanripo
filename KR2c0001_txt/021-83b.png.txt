冀二州刺史桓和克朐山城　張恵紹與假徐州刺史
宋黒水陸俱進趨彭城圍髙塚戍魏武衛將軍奚康生
將兵救之丁未恵紹兵不利黒戰死　秋七月丙寅桓
和擊魏兖州㧞固城　戊子徐州刺史王伯敖與魏中
山王英戰於隂陵伯敖兵敗失亡五千餘人己丑魏發
定冀瀛相并肆六州十萬人以益南行之兵上遣將軍
角念將兵一萬屯䝉山招納兖州之民降者甚衆是時
將軍蕭及屯固城桓和屯孤山魏邢蠻遣統軍樊魯攻