陽
三年夏四月甲辰東魏進大將軍勃海王澄位相國封
齊王加殊禮丁未澄入朝于鄴固辭不許澄召將佐宻
議之皆勸澄宜膺朝命獨散騎常侍陳元康以為未可
澄由是嫌之崔暹乃薦陸元規為大行臺郎以分元康
之權　秋七月東魏大將軍澄詣鄴辭爵位殊禮且請
立太子澄謂濟隂王暉業曰比讀何書暉業曰數尋伊
霍之傳不讀曹馬之書　八月辛卯東魏立皇子長仁