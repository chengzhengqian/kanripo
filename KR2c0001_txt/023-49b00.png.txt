不能全何不降也孝寛報曰我城池嚴固兵食有餘攻
者自勞守者常逸豈有旬朔之間已須救援適憂爾衆
有不返之危孝寛關西男子必不為降將軍也珽復謂
城中人曰韋城主受彼榮禄或復可爾自外軍民何事
相隨入湯火中乃射募格於城中云能斬城主降者拜
太尉封開國郡公賞帛萬匹孝寛手題書背返射城外
云能斬高歡者準此珽瑩之子也東魏苦攻凡五十日
士卒戰及病死者七萬人共為一冢歡智力皆困因而