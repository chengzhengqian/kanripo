今鉤弋亦然乃命其所生門曰堯母門
臣光曰為人君者動静舉措不可不慎發於中必形於
外天下無不知之當是時也皇后太子皆無恙而命鉤
弋之門曰堯母非名也是以姦臣逆探上意知其竒愛
少子欲以為嗣遂有危皇后太子之心卒成巫蠱之禍
悲夫　趙人江充為水衡都尉初充為趙敬肅王客得
罪於太子丹亡逃詣闕告趙太子隂事太子坐廢上召
充入見充容貌魁岸被服輕靡上竒之與語政事大悦