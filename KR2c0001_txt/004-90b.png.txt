之房曰上最所信任與圖事帷幄之中進退天下之士
者是矣房指謂石顯上亦知之謂房曰已喻房罷出後
上亦不能退顯也
臣光曰人君之德不明則臣下雖欲竭忠何自而入乎
觀京房之所以曉孝元可謂明白切至矣而終不能寤悲
夫詩曰匪面命之言提其耳匪手擕之言示之事又曰
誨爾諄諄聴我藐藐孝元之謂矣
上令房上弟子曉知功課吏事者欲試用之房上中郎任