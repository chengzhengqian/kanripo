王仲昇渾釋之李若幽等伏兵擊之於白渠留運橋殺
傷略盡歸仁游水而逸若幽神通之𤣥孫也子儀與王
思禮軍合於西渭橋進屯潏西安守忠李歸仁軍於京
城西清渠相守七日官軍不進五月癸丑守忠偽遁子
儀悉師逐之賊以驍騎九千為長蛇陳官軍擊之首尾
為兩翼夾擊官軍官軍大潰判官韓液監軍孫知古皆
為賊所擒軍資器械盡棄之子儀退保武功中外戒嚴
是時府庫無蓄積朝廷專以官爵賞功諸將出征皆給