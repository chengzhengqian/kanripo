徳曰公威名素重部曲最彊今易世之際必為朝廷所
疑不如且犇秦州觀望事勢碩徳曰太子志度寛眀必
無他慮今符登未滅而骨肉相攻是自亡也吾有死而
已終不為也遂往見興興優禮而遣之興自稱大将軍
以尹緯為長史狄伯支為司馬帥衆伐秦十九年春正月秦主登聞後秦主萇卒喜曰姚興小兒
吾折杖笞之耳乃大赦盡衆而東留司徒安成王廣守
雍太子崇守胡空堡　二月燕主垂留清河公㑹鎮鄴