猶望衆心可立復以書勸冀冀愈激怒丁亥冀說太后
先䇿免固戍子以司徒胡廣為太尉司空趙戒為司徒
與大將軍冀參録尚書事太僕袁湯為司空湯安之孫
也庚寅使大將軍冀持節以王青蓋車迎蠡吾侯志入
南宫其日即皇帝位時年十五太后猶臨朝政　秋七
月大將軍掾朱穆奏記勸戒梁冀曰明年丁亥之嵗刑
德合於乾位易經龍戰之㑹陽道將隂道將負願將
軍專心公朝割除私欲廣求賢能斥逺佞惡爲皇帝置