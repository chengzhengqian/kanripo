每有心託我我常恐其溺於深淵而餘波及我况可褰
裳而就之哉關内侯敦煌索靖知天下將亂指洛陽宫
門銅駝歎曰會見汝在荆棘中耳　初廣城君郭槐以
賈后無子常勸后使慈愛太子賈謐驕縱數無禮於太
子廣城君恒切責之廣城君欲以韓夀女為太子妃太
子亦欲婚韓氏以自固夀妻賈午及后皆不聽而為太
子聘王衍少女太子聞衍長女美而后為賈謐聘之心
不能平頗以為言及廣城君病臨終執后手令盡心於