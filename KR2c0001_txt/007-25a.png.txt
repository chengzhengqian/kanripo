衆皆大恐安國舅骨都侯喜為等慮并被誅乃格殺安
國立師子為亭獨尸逐侯鞮單于　夏五月南單于師
子立降胡五六百人夜襲師子安集掾王恬將衛䕶士
與戰破之於是降胡遂相驚動十五部二十餘萬人皆
反脅立前單于屯屠何子薁鞮日逐王逢侯為單于遂
殺略吏民燔燒郵亭廬帳將車重向朔方欲度幕北
九月癸丑以光禄勲鄧鴻行車騎將軍事與越騎校尉
馮柱行度遼將軍朱徽將左右羽林北軍五校士及郡