十三年秦王魏王韓太子嬰㑹于臨晉韓太子至咸陽
而歸秦復與魏蒲阪　秦大夫有私與楚太子鬭者太
子殺之亡歸
十四年秦人取韓穰　秦庶長奐㑹韓魏齊兵伐楚敗
其師於重丘殺其将唐昧遂取重丘
十五年秦涇陽君為質於齊　秦華陽君伐楚大破楚
師斬首三萬殺其将景缺取楚襄城楚王恐使太子為
質於齊以請平秦樗里疾卒以趙人樓緩為丞相