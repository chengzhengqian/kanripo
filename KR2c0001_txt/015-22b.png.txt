百姓除殘賊而三秦豪傑未有至者何也猛曰公不逺
數千里深入敵境今長安咫尺而不度灞水百姓未知
公心所以不至温嘿然無以應徐曰江東無卿比也乃署
猛軍謀祭酒温與秦丞相雄等戰于白鹿原温兵不利
死者萬餘人初温指秦麥以為糧旣而秦人悉芟麥清
野以待之温軍乏食六月丁丑徙闗中三千餘戸而歸
以王猛為髙官督䕶欲與俱還猛辭不就呼延毒帥衆
一萬從温還秦太子萇等隨温撃之比至潼闗温軍屢