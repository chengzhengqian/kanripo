二百四十二年災異以示萬世之君今陛下即位已来
日月失明星辰逆行山崩泉涌地震石隕夏霜冬靁春
凋秋榮隕霜不殺水旱螟蟲民人饑疫盗賊不禁刑人
滿市春秋所記災異盡備陛下視今為治邪亂邪上曰
亦極亂耳尚何道房曰今所任用者誰與上曰然幸其
愈於彼又以為不在此人也房曰夫前世之君亦皆然
矣臣恐後之視今猶今之視前也上良久乃曰今為亂
者誰哉房曰明主宜自知之上曰不知也如知何故用