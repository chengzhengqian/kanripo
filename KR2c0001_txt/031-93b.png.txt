以泌為侍謀軍國元帥府行軍長史泌固辭上曰朕非
敢相臣以濟艱難耳俟賊平任行高志泌乃受之置元
帥府於禁中俶入則泌在府泌入俶亦如之泌又言於
上曰諸將畏憚天威在陛下前敷陳軍事或不能盡所
懷萬一小差為害甚大乞先令與臣及廣平熟議臣與
廣平從容奏聞可者行之不可者已之上許之時軍旅
務繁四方奏報自昏至曉無虚刻上悉使送府泌先開
視有急切者及烽火重封隔門通進餘則待明禁門鑰