治之上卒從徴言元年闗中饑米斗直絹一匹二年天
下蝗三年大水上勤而撫之民雖東西就食未嘗嗟怨
是嵗天下大稔流散者咸歸鄉里米斗不過三四錢終
嵗斷死刑纔二十九人東至于海南及五嶺皆外户不
閉行旅不齎糧取給於道路焉上謂長孫無忌曰貞觀
之初上書者皆云人主當獨運威權不可委之臣下又
云冝震耀威武征討四夷唯魏徴勸朕偃武修文中國
既安四夷自服朕用其言今頡利成擒其酋長並帶刀