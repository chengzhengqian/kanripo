獻太廟及祭三思崇訓之柩然後梟之朝堂更成王千
里姓曰蝮氏同黨皆伏誅東宫僚屬無敢近太子尸者
唯永和縣丞寗嘉朂觧衣裹太子首號哭貶興平丞太
子兵所經諸門首者皆坐流韋氏之黨奏請悉誅之上
更命法司推斷大理卿宋城鄭惟忠曰大獄始决人心
未安若復有改推則反仄者衆矣上乃止以楊思朂為
銀青光禄大夫行内常侍癸卯赦天下贈武三思太尉
梁宣王武崇訓開府儀同三司魯忠王安樂公主請用