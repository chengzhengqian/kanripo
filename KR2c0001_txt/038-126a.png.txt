　蜀主如利州　蜀諸將擊岐兵屢破之秋七月蜀主
西還留御營使昌王宗鐬屯利州　岐王使彰義節度
使劉知俊秦州節度使李繼崇將兵擊蜀乙亥王宗侃
王宗賀唐道襲王宗紹與之戰於青泥嶺蜀兵大敗馬
步使王宗浩犇興州溺死於江道襲犇興元先是步軍
都揮使王宗綰城西縣號安逺軍宗侃宗賀等收散兵
走保之知俊繼崇追圍之衆議欲棄興元道襲曰無興
元則無安逺利州遂為敵境矣吾必以死守之蜀主以