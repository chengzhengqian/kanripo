子在定州長安洛陽心腹空虚恐有𤣥感之變且邊隅
小夷不足以勤萬乘願遣偏師征之指期可殄上不從
以敬徳為左一馬軍緫管使從行　癸亥上至鄴自為
文祭魏太祖曰臨危制變料敵設竒一将之智有餘萬
乘之才不足是月李世勣軍至幽州三月丁丑車駕至
定州丁亥上謂侍臣曰遼東本中國之地隋氏四出師
而不能得朕今東征欲為中國報子弟之讎髙麗雪君
父之耻耳且方隅大定惟此未平故及朕之未老用士