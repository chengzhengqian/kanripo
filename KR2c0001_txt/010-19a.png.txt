遺類以除後患既非仁者之情且又不可倉卒也夫用
兵之道攻心為上攻城為下心戰為上兵戰為下願公
服其心而已亮納其言謖良之弟也秋七月漢諸葛亮
至南中所在戰㨗亮由越嶲入斬雍闓及髙定使庲降
督益州李恢由益州入門下督巴西馬忠由牂柯入撃
破諸縣復與亮合孟獲收闓餘衆以拒亮獲素為夷漢
所服亮募生致之既得使觀於營陳之間問曰此軍何
如獲曰向者不知虚實故敗今蒙賜觀營陳若祗如此