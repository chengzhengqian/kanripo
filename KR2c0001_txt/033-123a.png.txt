棄逆從順免葅醢之罪享王公之榮今又不間胡虜辱
為兄弟武俊當何以為報乎滔所恃者回紇耳不足畏
也戰日願十兄按轡臨視武俊决為十兄破之抱真退
入武俊帳中酣寝乆之武俊感激待之益恭指心仰天
曰此身已許十兄死矣遂連營而進　山南地熱上以
軍士未有春服亦自御裌衣　五月鹽鐵判官萬年王
紹以江淮繒帛來至上命先給将士然後御衫韓滉遣
使獻綾羅四十擔詣行在又運米百艘以餉李晟時闗