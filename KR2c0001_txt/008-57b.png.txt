疇而以三仁為輩今上殺忠謇之臣下有憔悴之民亦
在不久後悔何及遂閉氣而死前司徒陳耽為人忠正
宦官怨之亦誣陷死獄中　是嵗帝造萬金堂於西園
引司農金錢繒帛牣積堂中復藏寄小黄門常侍家錢
各數千萬又於河間買田宅起第觀
三年春二月以中常侍趙忠為車騎將軍帝使忠論討
黄巾之功執金吾甄舉謂忠曰傅南容前在東軍有功
不侯天下失望今將軍親當重任宜進賢理屈以副衆