秋八月辛丑馮延魯鍾謨來自唐唐主手表謝恩其畧
曰天地之恩厚矣父母之恩深矣子不謝父人何報天
惟有赤心可酬大造又乞比藩方賜詔書又稱有情事
令鍾謨上奏乞令早還唐主復令謨白帝欲傳位太子
九月丁巳以延魯為刑部侍郎謨為給事中己未先遣
謨還賜書諭以未可傳位之意唐主復遣吏部尚書知
樞密院殷崇義來賀天清節　冬十一月乙丑唐主復
遣禮部侍郎鍾謨入見　初唐太傅兼中書令楚國公