而數於衆中折孤孤常恐失計昭孰視吳主曰臣雖知
言不用毎竭愚忠者誠以太后臨崩呼老臣於牀下遺
詔顧命之言故在耳因涕泣橫流吳主擲刀於地與之
對泣然卒遣彌晏往昭忿言之不用稱疾不朝吳主恨
之土塞其門昭又於内以土封之　夏六月公孫淵知
吳逺難恃乃斬張彌許晏等首傳送京師悉沒其兵資
珍寳冬十二月詔拜淵大司馬封樂浪公吳主聞之大
怒曰朕年六十世事難易靡所不嘗近為䑕子所前却