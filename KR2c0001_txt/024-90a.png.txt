立太子百年湛心不平帝在晉陽湛居守於鄴散騎常
侍髙元海髙祖之從孫也留典機宻帝以領軍代人庫
狄伏連為幽州刺史以斛律光之弟羡為領軍以分湛
權湛留伏連不聽羡視事先是濟南閔悼王常在鄴望
氣者言鄴中有天子氣平秦王歸彦恐濟南王復立為
己不利勸帝除之帝乃使歸彦至鄴徴濟南王如晉陽
湛内不自安問計於髙元海元海曰皇太后萬福至尊
孝友異常殿下不須異慮湛曰此豈我推誠之意邪元