雖困急而銳氣不衰上之幸奉天也糧料使崔縱勸李
懐光令入援懐光從之縱悉斂軍資與懐光偕來懐光
晝夜倍道至河中力疲休兵三日河中尹李齊運傾力犒
宴軍士尚欲遷延崔縱先輦貨財渡河謂衆曰至河西
悉以分賜衆利之西屯蒲城有衆五萬齊運惲之孫也
李晟行且收兵亦自蒲津濟軍扵東渭橋其始有卒四
千晟善扵撫御與士卒同甘苦人樂從之旬月間至
萬餘人神策兵馬使尚可孤討李希烈将三千人在襄