僕射韓洪開門納之己卯軍于酸棗　秦王世民中分
麾下使屈突通副齊王元吉圍守東都世民將驍勇三
千五百人東趣武平事見唐/平河朔　夏四月壬寅王世充騎
將楊公卿單雄信引兵出戰齊王元吉撃之不利行軍
總管盧君諤戰死　王世充平州刺史周仲隱以城來
降　五月擒竇建德甲子王世充偃師鞏縣皆降　乙
丑以太子左庶子鄭善果為山東道撫慰大使世充將
王德仁棄故洛陽城而遁亞將趙季卿以城降秦王世