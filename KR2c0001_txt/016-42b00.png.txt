成貳壁大破之斬首三萬　二月癸未秦王堅與西燕
王沖戰於城西大破之追犇至阿城諸将請乗勝入城
堅恐為沖所掩引兵還　劉牢之至枋頭楊膺姜讓謀
泄長樂公丕收殺之牢之聞之盤桓不進　秦平原悼
公暉數為西燕王沖所敗秦王堅讓之曰汝吾之才子
也擁大衆與白虜小兒戰而屢敗何用生為三月暉憤
恚自殺　西燕王沖攻秦髙陽愍公方於驪山殺之執
秦尚書韋鍾以其子謙為馮翊太守使招集三輔之民