知其事不敢發乃引孟業見殷殷囚業遣副使陳光穗
以宻詔示郭威威召樞宻吏魏仁浦示以詔書曰奈何
仁浦曰公國之大臣功名素著加之握彊兵據重鎮一
旦為羣小所構禍出非意此非辭說所能解時事如此
不可坐而待死威乃召郭崇威曹威及諸將告以楊邠
等寃死及有宻詔之狀且曰吾與諸公披荆棘從先帝
取天下受託孤之任竭力以衞國家今諸公已死吾何
心獨生君輩當奉行詔書取吾首以報天子庶不相累