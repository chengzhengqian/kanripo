清源等三柵斬獲千餘人
二年春正月丁酉幽州兵陷弓髙先是弓髙守備甚嚴
有中使夜至守將不内旦乃得入中使大詬怒賊諜知
之他日偽遣人為中使投夜至城下守將遽内之賊衆
随之遂陷弓髙又圍下愽中書舎人白居易上言以為
自幽鎮逆命朝廷徴諸道兵計十七八萬四面攻圍已
逾半年王師無功賊勢猶盛弓髙既陷糧道不通下愽
深州飢窮日急盖由節將太衆其心不齊莫肯率先遞