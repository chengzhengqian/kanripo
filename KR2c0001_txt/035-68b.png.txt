曰李逢吉薦之朕不欲食言對曰逢吉身為宰相乃薦
奸邪以誤國亦罪人也上曰然則别除一官對曰亦不
可上顧王涯涯對曰可德裕揮手止之上囘顧適見色
殊不懌而罷始涯聞上欲用仲言草諌疏極憤激既而
見上意堅且畏其黨盛遂中變尋以仲言為四門助教
給事中鄭肅韓佽封還敕書德裕將出中書謂涯曰且
喜給事中封敕涯即召肅佽謂曰李公適留語令二閣
老不用封敕二人即行下明日以白德裕德裕驚曰德