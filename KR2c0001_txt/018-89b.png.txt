曰是何言也吾千里制勝一日之事豈得變易賊貪進
不止後軍已絶宜隱軍分出奄擊不意風道在人豈有
常也魏主曰善乃分騎為左右隊以掎之魏主馬蹶而
墜幾為夏将所獲拓跋齊以身捍蔽決死力戰夏兵乃
退魏主騰馬得上刺夏尚書斛黎文殺之又殺騎兵十
餘人身中流矢奮擊不輟夏衆大潰齊翳槐之𤣥孫也
魏人乗勝逐夏主至北城殺夏主之弟河南公滿及兄
子䝉遜死者萬餘人夏主不及入城遂犇上邽魏主微