百騎自部送之以青州盧文進為裨將兵叛殺存矩文
進帥其衆奔契丹　初幽州北七百里有渝闗下有渝
水通海自關東北循海有道道狭處纔數尺旁皆亂山
髙峻不可越北至進牛口舊置八防禦軍募土兵守之
田租皆供軍食不入於薊幽州歳致繒纊以供戰士衣
每歲早穫清野堅壁以待契丹契丹至則閉壁不戰俟
其去選驍勇據隘邀之契丹常失利走土兵皆自為田
園力戰有功則賜勲加賞由是契丹不敢輕入焉及周