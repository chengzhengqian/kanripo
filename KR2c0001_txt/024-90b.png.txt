海乞還省一夜思之湛即留元海於後堂元海達旦不
眠唯遶床徐步夜漏未盡湛遽出曰神筭如何元海曰
有三䇿恐不堪用耳請殿下如梁孝王故事從數騎入
晉陽先見太后求哀後見主上請去兵權以死為限不
干朝政必保太山之安此上䇿也不然當具表云威權
太盛恐取謗衆口請青齊二州刺史沈靖自居必不招
物議此中䇿也更問下䇿曰發言即恐族誅固逼之元
海曰濟南世嫡主上假太后令而奪之今集文武示以