屬相府太祖殂皆受晉公䕶處分凡所徵發非䕶書不
行䕶第屯兵侍衛盛於宫闕諸子僚屬皆貪殘恣横士
民患之周主深自晦匿無所關預人不測其淺深䕶問
稍伯大夫庾季才曰比日天道何如季才對曰荷恩深
厚敢不盡言頃上台有變公宜歸政天子請老私門此
則享期頥之壽受旦奭之羙子孫常為藩屏不然非復
所知䕶沉吟乆之曰吾本志如此但辭未獲免耳公既
為王官可依朝例無煩别參寡人也自是疎之衛公直帝