冀為二母之所笑則福祚流於子孫天禄其永終矣囂不
聴彪遂避地河西竇融以為從事甚禮重之彪遂為融
畫策使之專意事漢焉　初竇融等聞帝威德心欲東
向以河西隔逺未能自通乃從隗囂受建武正朔囂皆
假其將軍印綬囂外順人望内懷異心使辯士張𤣥説
融等曰更始事已成尋復亡滅此一姓不再興之效也
今即有所主便相係屬一旦拘制自令失柄後有危敗
雖悔無及方今豪桀競逐雌雄未決當各據土宇與隴