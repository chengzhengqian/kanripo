其弟永州刺史存知桂州事　乙亥楚兵冦鄂州淮南
所署知州秦裴擊破之　雷彦恭引沅江環朗州以自
守秦彥暉頓兵月餘不戰彦恭守備稍懈彦暉使禆將
曹徳昌帥壯士夜入自水竇内外舉火相應城中驚亂
彦暉鼓譟壞門而入彦恭輕舟奔廣陵彦暉虜其弟彦
雄送於大梁淮南以彦恭為節度副使先是澧州刺史
向瓌與彦恭相表裏至是亦降於楚楚始得澧朗二州
湖南判官高郁請聽民自采茶賣於北客收其征以贍