午帝謁初寕長寕陵追贈卜天與益州刺史謚壯侯與
袁淑等四家長給廪祿張泓之等各贈郡守戊戌以南
平王鑠為司空建平王宏為尚書左僕射蕭思話為中
書令丹陽尹六月丙午帝還宫　初帝之討西陽蠻也
臧質使栁元景將兵㑹之及質起兵欲奉南醮王義宣
為主潜使元景帥所領西還元景即以質書呈帝語其
信曰臧冠軍當是未知殿下義舉耳方應伐逆不容西
還質以此恨之及元景為雍州質慮其為荆江後患建