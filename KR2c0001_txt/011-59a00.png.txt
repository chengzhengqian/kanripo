情從道則成康之治興聖祖之祚隆矣吴主深恨之於
是左右共誣樓𤣥賀邵相逢駐共耳語大笑謗訕政事
俱被詰責　羊祜歸自江陵務修徳信以懐吴人毎交
兵刻日方戰不為掩襲之計將帥有欲進譎計者輒飲
以醇酒使不得言祜出軍行吴境刈榖為糧皆計所侵
送絹償之毎會衆江[沔-丏+丐]遊獵常止晉地若禽獸先為吴
人所傷而為晉兵所得者皆送還之於是吴邊人皆悦
服祜與陸抗對境使命常通抗遺祜酒祜飲之不疑抗