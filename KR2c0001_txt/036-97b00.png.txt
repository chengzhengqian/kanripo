甲民大悦蠻方攻雅州聞之遣使請和引兵去駢又奏
南蠻小醜易以枝梧今西川新舊兵已多所發長武鄜
坊河東兵徒有勞費並乞勒還敕止河東兵而己　高
駢至成都明日發歩騎五千追南詔至大渡河殺獲甚
衆擒其酋長數十人至成都斬之修復邛峽關大渡河
諸城柵又築城於戎州馬湖鎮號平夷軍又築城於沐
源川皆蠻入蜀之要道也各置兵數千戍之自是蠻不
復入冦駢召黄景復責以大渡河失守腰斬之駢又奏