成仲堪之謀八月佺期𤣥奄至湓口王愉無僃惶遽奔
臨川𤣥遣偏将軍追獲之　　秋九月辛卯加㑹稽王
道子黄鉞以世子元顯為征討都督遣衛将軍王珣右
将軍謝琰将兵討王恭譙王尚之将兵討庾楷　己亥
譙王尚之大破庾楷於牛渚楷單騎奔桓𤣥㑹稽王道
子以尚之為豫州刺史弟恢之為驃騎司馬丹陽尹允
之為呉國内史休之為襄城太守各擁兵馬以為已援
乙巳桓𤣥大破官軍於白石𤣥與楊佺期進至横江尚