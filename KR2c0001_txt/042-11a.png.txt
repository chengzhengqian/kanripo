號令皆出延廣宰相以下皆無所預延廣乘勢使氣陵
侮諸將雖天子亦不能制乙酉帝發東京丁亥滑州奏
契丹至黎陽戊子帝至澶州契丹主屯元城趙延夀屯
南樂以延夀為魏博節度使封魏王契丹侵太原劉知
逺與白承福合兵二萬擊之甲午以知逺為幽州道行
營招討使杜威為副使馬全節為都虞候丙申遣右武
衞上將軍張彦澤等將兵拒契丹於黎陽帝復遣譯
者孟守忠致書於契丹求修舊好契丹主復書曰已成