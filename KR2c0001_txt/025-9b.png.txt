門士開曰今當逺出願得一辭覲二宫定逺許之士開
由是得見太后及帝進説曰先帝一旦登遐臣愧不能
自死觀朝貴意勢欲以陛下為乾明臣出之後必有大
變臣何面目見先帝於地下因慟哭帝太后皆泣問計
安出士開曰臣已得入復何所慮正須數行詔書耳於
是詔出定逺為青州刺史責趙郡王叡以不臣之罪旦
日叡將復入諌妻子咸止之叡曰社稷事重吾寧死事
先皇不忍見朝廷顛沛至殿門又有人謂曰殿下勿入