屬李固為從事中郎楊倫為長史李固以商柔和自守
不能有所整裁乃奏記於商曰數年以來災怪屡見孔
子曰智者見變思形愚者覩怪諱名天道無親可為祗
畏誠令王綱一整道行忠立明公踵伯成之髙全不朽
之譽豈與此外戚凡輩耽榮好位者同日而論哉商不
能用
永和元年以執金吾梁冀為河南尹冀性嗜酒逸遊自
恣居職多縱暴非法父商所親客雒陽令吕放以告商