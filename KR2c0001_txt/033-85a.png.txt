謂君臣一體全不隄防縁推誠信不疑多被姦人賣弄
今所致患害朕思亦無它其失反在推誠又諫官論事
少能慎宻例自矜歸過扵朕以自取名朕從即位以
來見奏對論事者甚多大抵皆是雷同道聽塗說試加
質問遽即辭窮若有竒才異能在朕豈惜拔擢朕見從
前以來事祗如此所以近來不多取次對人亦非倦扵
接納卿宜深悉此意贄以人君臨下當以誠信為本諫
者雖辭情鄙拙亦當優容以開言路若震之以威折之