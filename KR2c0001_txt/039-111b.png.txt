再用攻宣州踰月不克　　夏五月李遇少子為淮南
牙將遇最愛之徐温執之至宣州城下示之其子啼號
求生遇由是不忍戰温使典客何蕘入城以吳王命説
之曰公本志果反請斬蕘以徇不然隨蕘納款遇乃開
門請降温使柴再用斬之夷其族於是諸將始畏温莫
敢違其命徐知誥以功遷昇州刺史知誥事温甚謹安
於勞辱或通夕不解帶温以是特愛之每謂諸子曰汝
輩事我能如知誥乎時諸州長吏多武夫專以軍旅為