簿胡威詣長安請留尚興弗許威見興流涕言曰臣州
奉戴王化於兹五年土宇僻逺威靈不接士民甞膽抆
血共守孤城仰恃陛下聖徳俯仗良牧仁政克自保全
以至今日陛下奈何乃以臣等貿馬三千匹羊三萬口
賤人貴畜無乃不可若軍國須馬直煩尚書一符臣州
三千餘户各輸一馬朝下夕辦何難之有昔漢武傾天
下之資力開拓河西以斷匈奴右臂今陛下無故棄五
郡之地忠良華族以資暴冦豈惟臣州士民墜於塗炭