暴所在為患顧榮周玘等憂之廬江内史華譚遺榮等
書曰陳敏盜據吴㑹命危朝露諸君或剖符名郡或列
為近臣而更辱身姦人之朝降節叛逆之黨不亦羞乎
吴武烈父子皆以英俊之才繼承大業今以陳敏凶狡
七弟頑宂欲躡桓王之髙蹤蹈大皇之絶軌逺度諸賢
猶當未許也皇輿東返俊彦盈朝將舉六師以清建業
諸賢何顔復見中州之士邪榮等素有圗敏之心及得
書甚慙宻遣使報征東大將軍劉凖使發兵臨江己為