請戰不可師老衆疲勢將自走諸將之不徑進乃公之
利也姜維有重兵而縣軍應恪投食我麥非深根之冦
也且謂我并力於東西方必虚是以徑進今若使闗中
諸軍倍道急赴出其不意殆將走矣師曰善乃使郭淮
陳泰悉闗中之衆解狄道之圍敕母丘儉等案兵自守
以新城委吴陳泰進至洛門姜維糧盡退還揚州牙門
將涿郡張特守新城吴人攻之連月城中兵合三千人
疾病戰死者過半而恪起土山急攻城將䧟不可護特