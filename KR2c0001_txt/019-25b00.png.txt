臺斤等進擊翟廣等於土樓破之乗勝進逼虎牢毛徳
祖與戰屢破之魏主别遣黒矟將軍于栗磾將三千人
屯河陽謀取金墉徳祖遣振威將軍竇晃等縁河拒之
十二月丙戌魏主至冀州遣楚兵將軍徐州刺史叔孫
建將兵自平原濟河徇青兖豫州刺史劉粹遣治中髙
道瑾將歩騎五百據項城徐州刺史王仲徳將兵屯湖
陸于栗磾濟河與奚斤并力攻竇晃等破之魏主遣中
領軍代人娥清期思侯柔然閭大肥將兵七千人㑹周