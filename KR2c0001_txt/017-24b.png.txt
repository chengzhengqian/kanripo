焚豫州舟艦豫州刺史譙王尚之帥歩卒九千陣於浦
上遣武都太守楊秋屯於横江秋降𤣥軍尚之衆潰逃
於涂中𤣥捕獲之司馬休之出戰而敗棄城走劉牢之
素惡驃騎大将軍元顯恐桓𤣥既滅元顯益驕恣又恐
己功名愈盛不為元顯所容且自恃材武擁强兵欲假
𤣥以除執政復伺𤣥之隙而自取之故不肯討𤣥元顯
日夜昏酣以牢之為前鋒牢之驟詣門不得見及帝出
餞元顯遇之公坐而已牢之軍溧州參軍劉裕請擊𤣥