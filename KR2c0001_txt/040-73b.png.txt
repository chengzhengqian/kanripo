徳威史建瑭將三千騎趣澶魏張承業李存璋以步兵
攻邢州自以大軍繼之移檄河北州縣諭以利害帝遣
别將徐仁溥將兵千人自西山夜入邢州助王檀城守
己酉罷王景仁招討使落平章事　　二月己未晉王
至魏州攻之不克上以羅周翰年少且忌其舊將佐庚
申以户部尚書李振為天雄節度副使命杜廷隠將兵
千人衛之自楊劉濟河間道夜入魏州助周翰城守癸
亥晉王觀河於黎陽梁兵萬餘將渡河聞晉王至皆棄