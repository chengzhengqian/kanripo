文成又勸上作甘泉宫中為臺室畫天地太一諸鬼神
而置祭具以致天神居嵗餘其方益衰神不至乃為帛
書以飯牛佯不知言曰此牛腹中有竒殺視得書書言
甚怪天子識其手書問其人果是偽書於是誅文成將
軍而隐之
五年夏四月天子病鼎湖甚巫醫無所不致不愈游水
發根言上郡有巫病而鬼神下之上召置祠之甘泉及
病使人問神君神君言曰天子無憂病病少愈彊與我