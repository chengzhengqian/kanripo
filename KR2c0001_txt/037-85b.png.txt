董瑾俞公楚姚歸禮素為駢所厚用之欲専權浸以計
去之駢遂奪纉兵族珙家綬瑾公楚歸禮咸見疎用之
又引其黨張守一諸葛殷共蠱惑駢守一本滄景村民
以術干駢無所遇貧困甚用之謂曰但與吾同心勿憂
不富貴遂薦於駢駢寵待埒於用之殷始自鄱陽來用
之先言於駢曰玉皇以公職事繁重輟左右尊神一人
佐公為理公善遇之欲其久留亦可縻以人間重職明
日殷謁見詭辨風生駢以為神補鹽鐵劇職駢嚴潔甥