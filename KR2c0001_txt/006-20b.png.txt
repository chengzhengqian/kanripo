也今閉營固守示不相援賊必乗勝輕進捕虜無救其
戰自倍如此茂衆疲勞吾承其敝乃可克也茂建果悉
出攻武合戰良久霸軍中壯士數十人斷髪請戰霸乃
開營後出精騎襲其背茂建前後受敵驚亂敗走霸武
各歸營茂建復聚兵挑戰霸堅臥不出方饗士作倡樂
荗雨射營中中霸前酒樽霸安坐不動軍吏皆曰茂前
日已破今易撃也霸曰不然蘇茂客兵逺來糧食不足
故數挑戰以徼一時之勝今閉營休士所謂不戰而屈