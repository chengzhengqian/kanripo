憲入城諭延光許移大藩曰若降而殺汝白日在上無
以享國延光謂節度副使李式曰主上重信云不死則
不死矣乃撤守備然猶遷延未决宣徽南院使劉䖏讓
復入諭之延光意乃決九月乙巳朔楊光逺送延光二
子守圖守英詣大梁己酉延光遣牙將奉表待罪壬子
詔書至廣晉延光帥其衆素服於牙門使者宣詔釋之
朱憲汴州人也　庚午楊光逺表乞入朝命劉䖏讓權
知天雄軍府事己巳制以范延光為天平節度使仍賜