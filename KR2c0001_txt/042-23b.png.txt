布列杜威曰賊已破膽不宜更令成列遣精騎擊之皆
度水去契丹主乘奚車走十餘里追兵急獲一槖駝乘
之而走諸將請急追之杜威揚言曰逢賊幸不死更索
衣囊邪李守貞曰兩日人馬渴甚今得水飲皆足重難
以追冦不若全軍而還乃退保定州契丹主至幽州散
兵稍集以軍失利杖其酋長各數百唯趙延夀得免乙
丑諸軍自定州引歸詔以泰州𨽻定州夏四月辛巳帝
發澶州甲申還大梁　順國節度使杜威乆鎮恒州性