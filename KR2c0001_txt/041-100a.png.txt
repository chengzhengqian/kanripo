固守孟知祥命都押牙髙敬柔帥資州義軍二萬人築
長城環之魯竒遣馬軍都指揮使康文通出戰文通聞
閬州䧟遂以其衆降於仁罕戊戌董璋引兵趣利州遇
雨糧運不繼還閬州知祥聞之驚曰比破閬中正欲徑
取利州其帥不武必望風遁去吾獲其倉廪據漫天之
險北軍終不能西救武信今董公僻處閬州逺棄劔閣
非計也欲遣兵三千助守劔門璋固辭曰此已有備
丁未族誅董光業　孟知祥以故蜀鎮江節度使張武