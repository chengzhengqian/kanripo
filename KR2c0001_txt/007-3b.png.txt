隨單于所處參辭訟察動靜單于處盡輒遣奉奏送侍
子入朝漢遣謁者送前侍子至單于庭賜單于及閼氏
左右賢王以下繒綵各萬匹嵗以為常於是雲中五原
朔方北地定襄鴈門上谷代八郡民歸於本土遣謁者
分將㢮刑修治城郭發遣邊民在中國者布還諸縣皆
賜以裝錢轉給糧食時城郭邱墟掃地更為上乃悔前
徙之　冬南匈奴五骨都侯子復將其衆三千人歸南
部北單于使騎追擊悉獲其衆南單于遣兵拒之逆戰