原婚姻之禮正然後品物遂而天命全孔子論詩以關
雎為始此綱紀之首王教之端也自上世以来三代興
廢未有不由此也願陛下詳覽得失盛衰之效以定大
基采有德戒聲色近嚴敬逺技能臣聞六經者聖人所
以統天地之心著善惡之歸明吉凶之分通人道之正
使不悖於本性者也及論語孝經聖人言行之要宜究
其意
成帝建始二年　上自為太子時以好色聞及即位皇