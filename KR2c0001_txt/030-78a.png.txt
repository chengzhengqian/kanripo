引朝臣云其謀反國有常法朕安敢違中間疑其不實
使近臣就獄引問得其手狀皆自承服不以為疑自興
俊臣死不復聞有反者然則前死者不有寃邪夏官侍
郎姚元崇對曰自垂拱以來坐謀反死者率皆興等羅
織自以為功陛下使近臣問之近臣亦不自保何敢動
揺所問若有翻覆懼遭慘毒不若速死賴天啟聖心興
等伏誅臣以百口為陛下保自今内外之臣無復反者
若㣲有實狀臣請受知而不告之罪太后恱曰曏時宰