齊王天福八年　　初髙祖以馬三百借平盧節度使
楊光逺同平章事景延廣以詔命取之光逺怨曰是疑
我也密召其子單州刺史承祚十一月戊戌承祚稱母
病夜開門犇青州庚子以左飛龍使金城何超權知單
州遣内班賜光逺玉帶御馬金帛以安其意　壬寅遣
侍衛步軍都指揮使郭謹將兵戍鄆州　　十二月乙
巳朔遣左領軍衛將軍蔡行遇將兵戍鄆州楊光逺遣
騎兵入淄州刼刺史翟進宗歸于青州甲寅徙楊承祚