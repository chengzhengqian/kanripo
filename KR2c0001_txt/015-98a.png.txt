世子令請曰尊比者如有憂色豈非以主上幼沖太傳
疾賢功髙望重愈見猜邪垂曰然吾竭力致命以破彊
冦本欲保全家國豈知成功之後反令身無所容汝既
知吾心何以為吾謀令曰主上闇弱委任太傳一旦禍
發疾於駭機今欲保族全身不失大義莫若逃之龍城
遜辭謝罪以待主上之察若周公之居東庶幾可以感
窹而淂還此幸之大者也如其不然則内撫燕代外懐
羣夷守肥如之險以自保亦其次也垂曰善十一月辛