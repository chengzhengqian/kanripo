貞引兵逼京畿覃王與戰於婁館官軍敗績秋七月茂
貞進逼京師延王戒丕曰今闗中藩鎮無可依者不若
自鄜川濟河幸太原臣請先往告之辛夘詔幸鄜州壬
辰上出至渭北韓建遣其子從允表請幸華州上不許以
建為京畿都指揮安撫制置及開通四面道路催促諸
道綱運等使而建奉表相繼上及從官亦憚逺去癸巳
至富平遣宣徽使元公訊召建面議去留甲午建詣富
平見上頓首涕泣言方今藩臣䟦扈者非止茂貞陛下