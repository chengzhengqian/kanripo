常思難報豈敢無厭顧蜀軍與諸軍同宿衛而賞賚懸
殊頗有觖望恐萬一致變願軍容減諸將之賜以均蜀
軍使土客如一則上下幸甚令孜黙然有間曰汝嘗有
何功對曰琪生長山東征戍邊鄙嘗與党項十七戰契
丹十餘戰金創滿身又嘗征吐谷渾傷脇膓出線縫復
戰令孜乃自酌酒於别樽以賜琪琪知其毒不得已再
拜飲之歸殺一婢吮其血以解毒吐黒汁數升遂帥所
部作亂丁卯焚掠坊市令孜奉天子保東城閉門登樓