為茍萇後繼秋七月閻負梁殊至姑臧張天錫㑹官屬
謀之曰今入朝必不返如其不從秦兵必至將若之何
禁中録事席仂曰以愛子為質賂以重寳以退其師然
後徐為之計此屈伸之術也衆皆怒曰吾世事晉朝忠
節著於海内今一旦委身賊庭辱及祖宗醜莫大焉且
河西天險百年無虞若悉境内精兵右招西域北引匈
奴以拒之何遽知其不捷也天錫攘袂大言曰孤計決
矣言降者斬使謂閻負梁殊曰君欲生歸乎死歸乎殊