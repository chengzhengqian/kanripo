空名告身自開府特進列卿大將軍下至中郎郎將聽
臨事注名其後又聽以信牒授人官爵有至異姓王者
諸軍但以職任相統攝不復計官爵高下及清渠之敗
復以官爵收散卒由是官爵輕而貨重大將軍告身一
通纔易一醉凡應募入軍者一切衣金紫至有朝士童
僕衣金紫稱大官而執賤役者名器之濫至是而極焉
　山南東道節度使魯炅守南陽賊將武令珣田承嗣
相繼攻之城中食盡一鼠值錢數百餓死者相枕藉上