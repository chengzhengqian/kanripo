公道宗乗之得出道宗帝之從子也世民度黒闥糧盡
必來決戰乃使人堰洺水上流謂守吏曰待我與賊戰
乃決之丁未黒闥帥步騎二萬南渡洺水壓唐營而陳
世民自將精騎撃其精兵破之乗勝蹂其步兵黒闥帥
衆殊死戰自午至昏戰數合黒闥力不能支王小胡謂
黒闥曰智力盡矣宜早亡奔遂與黒闥先遁餘衆不知
猶格戰守吏決堰洺水大至深丈餘黒闥衆大潰斬首
萬餘級溺死數千人黒闥與范願等二百騎奔突厥山