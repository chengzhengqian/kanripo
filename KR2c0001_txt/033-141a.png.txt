愈不悅復乃上表辭位乙丑罷為中庶子劉洽克汴
州得李希烈起居注云某月日陳少逰上表歸順少逰聞
之慙懼發疾十二月乙亥薨贈太尉賻祭如常儀淮南
大將王韶欲自為留後令將士推已知軍亊且欲大掠
韓滉遣使謂之曰汝敢為亂吾即日全軍渡江誅汝矣
韶等懼而止上聞之喜謂李泌曰滉不惟安江東又能
安淮南真大臣之器卿可謂知人庚辰加滉平章事江
淮轉運使滉運江淮粟帛入貢府無虚月朝廷賴之使