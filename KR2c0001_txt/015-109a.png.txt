暐與上庸王評樂安王臧定襄王淵左衛將軍孟髙殿
中將軍艾朗等犇龍城辛巳秦王堅入鄴宫　燕主暐
之出鄴也衛士猶千餘騎既出城皆散惟十餘騎從行
秦王堅使游撃將軍郭慶追之時道路艱難孟髙扶侍
暐經護二王極其勤瘁又所在遇盜轉鬬而前數日行
至福祿依家解息盜二十餘人猝至皆挾弓矢髙持刀
與戰殺傷數人髙力竭自度必死乃直前抱一賊頓撃
於地大呼曰男兒窮矣餘賊從旁射髙殺之艾朗見髙