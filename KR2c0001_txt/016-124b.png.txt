寳合衆盛亦勸寶宜且駐留察汗情状寶乃遣冗從僕
射李旱先徃見汗寶留頓石城㑹汗遣左將軍蘓超奉
迎陳汗忠款寶以汗燕主垂之舅盛之妃父也謂必無
它不待旱返遂行盛流涕固諫寶不聴留盛在後盛與
將軍張真下道避匿丁亥寶至索莫汗陘去龍城四十
里城中皆喜汗惶怖欲自出請罪兄弟共諫止之汗乃
遣弟加難帥五百騎出迎又遣兄提閉門止仗禁人出
入城中皆知其將為變而無如之何加難見寶於陘北