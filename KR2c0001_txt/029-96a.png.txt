夷城諸城遁逃及降者相繼契苾何力先引兵至平壤
城下勣軍繼之圍平壌月餘髙麗王藏遣泉男産帥首
領九十八人持白幡詣勣降勣以禮接之泉男建猶閉
門拒守頻遣兵出戰皆敗男建以軍事委僧信誠信誠
宻遣人詣勣請為内應後五日信誠開門勣縱兵登城
鼓譟焚城四月男建自刺不死遂擒之髙麗悉平　冬
十月李勣將至上命先以髙藏等獻于昭陵具軍容奏
凱歌入京師獻于太廟十二月丁巳上受俘于金元殿