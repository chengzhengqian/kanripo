主已過淮質使冗從僕射胡崇之積弩將軍臧澄之營
東山建威將軍毛熈祚據前浦質營於城南乙丑魏燕
王譚攻崇之等三營皆敗沒質案兵不敢救是夕質軍
亦潰質棄輜重器械單將七百人赴城初盱眙太守沈
璞到官王𤣥謨猶在滑臺江淮無警璞以郡當衝要乃
繕城浚隍積財榖儲矢石為城守之備僚屬皆非之朝
廷亦以為過及魏兵南向守宰多棄城走或勸璞宜還
建康璞曰虜若以城小不顧夫復何懼若肉薄来攻此