曰臣見陛下詔書云自劉季述等四家之外其餘一無
所問夫人主所重莫大於信既下此詔則守之宜堅若
復戮一人則人人懼死矣然後来所去者已為不少此
其所以忷忷不安也陛下不若擇其尤無良者數人明
示其罪寘之於法然後撫諭其餘曰吾恐爾曹謂吾心
有所貯自今可無疑矣乃擇其忠厚者使為之長其徒
有善則奬之有罪則懲之咸自安矣今此曹在公私者
以萬數豈可盡誅邪夫帝王之道當以重厚鎮之公正