忠不能窮此姦遂夷拯三族拯門人費慈宰意二人詣
獄明拯寃拯譬遣之曰吾義不負二陸死自吾分卿何
為爾邪曰君既不負二陸僕又安可負君固言拯寃玖
又殺之太尉又奉帝攻張方方兵望見乗輿皆退走方
遂大敗死者五千餘人方退屯十三里橋衆懼欲夜遁
方曰勝負兵家之常善用兵者能因敗為成今我更前
作壘出其不意此竒策也乃夜潛進逼洛城七里築壘
數重外引廩穀以足軍食又既戰勝以為方不足憂聞