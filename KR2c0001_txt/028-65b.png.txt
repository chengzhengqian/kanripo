方彊敕勒諸部皆臣之曷薩那徴税無度諸部皆怨曷
薩那誅其渠帥百餘人敕勒相帥叛之共推契苾哥楞
為易勿真莫賀可汗居貪汙山北又以薛延陁乙失鉢
為也咥小可汗居燕末山北及射匱可汗兵復振薛延
陁契苾二部並去可汗之號以臣之回紇等六部在鬰
督軍山者東属始畢可汗統葉護可汗勢衰乙失鉢之
孫夷男帥其部落七萬餘家附于頡利可汗頡利政亂
薛延陁與囬紇拔野古等相帥叛之頡利遣其兄子欲