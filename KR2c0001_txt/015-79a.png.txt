東敢舉手者誅三族遂開西門納混兵領軍將軍趙長
等懼罪入閤呼張重華母馬氏出殿立涼武侯𤣥靚為
主易揣等引兵入殿收長等殺之祚案劔殿上大呼叱
左右力戰祚素失衆心莫肯為之鬭者遂為兵人所殺
混等梟其首宣示内外㬥尸道左城内咸稱萬嵗以庻
人禮𦵏之并殺其二子混琚上𤣥靚為大將軍涼州牧
西平公赦境内復稱建興四十三年時𤣥靚始七嵗張瓘
至姑臧推𤣥靚為涼王自為使持節都督中外諸軍事