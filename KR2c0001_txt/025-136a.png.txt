輕而無謀恃衆而驕不足破也公理屯河陽祥具舟南
岸公理聚兵當之詳簡精銳於下流濳濟公理聞之引
兵拒之戰於須水公理未成列祥擊之公理大敗祥東
趣黎陽綦良軍不戰而潰祥寧之子也帝將發幽州兵
疑幽州總管竇抗有貳心問可使取抗者於楊素素薦
前江州刺史勃海李子雄授上大將軍拜廣州刺史又
以左領軍將軍長孫晟為相州刺史發山東兵與李子
雄共經畧之晟辭以男行布在諒所部帝曰公體國之