未有材力不得良吏猶亡功也陛下絶匈奴不與和親
臣竊意其冬來南也壹大治則終身創矣欲立威者始
於折膠來而不能困使得氣去未易服也
十四年冬匈奴老上單于十四萬騎入朝那蕭關殺北
地都尉即虜人民畜産甚多遂至彭陽使竒兵入燒回
中宫候騎至雍甘泉帝以中尉周舍郎中令張武為將
軍發車千乘騎卒十萬軍長安旁以備胡冦而拜昌侯
盧卿為上郡將軍寗侯魏遫為北地將軍隆慮侯周竈