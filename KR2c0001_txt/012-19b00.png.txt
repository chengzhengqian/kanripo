之曰向於西掖門遇公乘素車從二人西出矣豫曰吾
何之頠曰宜至廷尉豫從頠言遂委而去尋詔頠代豫
領左軍將軍屯萬春門頠秀之子也皇太后題帛為書
射之城外曰救太傅者有賞賈后因宣言太后同反尋
而殿中兵出燒駿府又令弩士於閣上臨駿府而射之
駿兵皆不得出駿逃于馬廐就殺之孟觀等遂收駿弟
珧濟張劭李斌叚廣劉豫武茂及散騎常侍楊邈中書
令蔣俊東夷校尉文鴦皆夷三族死者數千人珧臨刑