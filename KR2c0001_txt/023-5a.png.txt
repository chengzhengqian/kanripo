十二月魏丞相歡患賀拔岳侯莫陳悦之强右丞翟嵩
曰嵩能間之使其自相屠滅歡遣之歡又使長史侯景
招撫紇豆陵伊利伊利不從
六年春正月壬辰魏丞相歡撃伊利於河西擒之遷其
部落於河東魏主讓之曰伊利不侵不叛為國純臣王
忽伐之詎有一介行人先請之乎　魏賀拔岳將討曹
泥使都督武川趙貴至夏州與宇文泰謀之泰曰曹泥
孤城阻逺未足為憂侯莫陳悦貪而無信宜先圖之岳