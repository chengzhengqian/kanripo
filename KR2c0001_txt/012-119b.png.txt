而自滅矣戊戌愍帝遇害於平陽粲遣雅生攻洛陽固
奔陽城山
大興元年春三月癸丑愍帝凶問至建康王斬縗居廬
百官請上尊號王不許紀瞻曰晉氏統絶於今二年陛
下當承大業顧望宗室誰復與讓若光踐大位則神民
有所憑依茍為逆天時違人事大勢一去不可復還今
兩都燔蕩宗廟無主劉聰竊號於西北而陛下方髙讓
於東南所謂揖讓而救火也王猶不許使殿中將軍韓