君生二女長女云為湏卜居次小女為當于居次
四年上即位之初丞相匡衡復奏射聲校尉陳湯以吏
二千石奉使顓命蠻夷中不正身以先下而盗所收康
居財物戒官屬曰絶域事不覆校雖在赦前不宜處位
湯坐免後湯上言康居王侍子非王子按騐實王子也
湯下獄當死太中大夫谷永上疏訟湯曰臣聞楚有子
玉得臣文公為之仄席而坐趙有亷頗馬服彊秦不敢
窺兵井陘近漢有郅都魏尚匈奴不敢南鄉沙幕由是