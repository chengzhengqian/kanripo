嵬王既欲歸朕唯教嵬王為臣子之法不可逺遣兵馬
助為惡事嵬王訶乃止
禎明二年吐谷渾禆王拓䟦木彌請以千餘家降隋隋
主曰溥天之下皆是朕臣朕之撫育俱存仁孝渾賊惛
狂妻子懐怖並思歸化自救危亡然叛夫背父不可收
納又其本意正自避死今若違拒又復不仁若更有音
信但宜慰撫任其自㧞不須出兵應接其妹夫及甥欲
來亦任其意不勞勸誘也