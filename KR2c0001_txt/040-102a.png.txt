我晉之敗將而為用于梁雖竭誠効死誰則信之人各
有君何忍反為仇讎用哉帝猶惜之盡殺所獲晉將獨
置君立晉王乗勝遂拔濮陽帝召王瓚還以天平節度
使戴思逺為北面招討使屯河上以拒晉人
六年夏四月河中節度使冀王友謙以兵襲取同州逐
忠武節度使程全暉全暉奔大梁友謙以其子令徳為
忠武留後表求節鉞帝怒不許既而懼友謙怨望己酉
以友謙兼忠武節度使制下友謙已求節鉞于晉王晉