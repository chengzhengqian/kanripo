飲之酒逼而滛之亮聞之懼三日軍還至豫州密謀襲
韋孝寛并其衆推諸父為主鼓行而西亮國官茹寛知
其謀先告孝寛孝寛潜設備亮夜將數百騎襲孝寛營
不克而走戊子孝寛追斬之温亦坐誅天元即召其妻
入宫拜長貴妃時周師冦淮南韋孝寛為行軍元帥周
天元如同州増候正前驅戒道為三百六十重自應門
至於赤岸澤數十里間幡旗相蔽音樂俱作又令虎賁
持鈒馬上稱警蹕乙未改同州宫為天成宫庚子還長