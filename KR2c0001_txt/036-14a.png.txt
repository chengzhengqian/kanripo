賊遂敗走鼔譟逐之至晡而還龎勛遣其將許佶將精
兵數千助吳迥攻泗州劉行及自濠州遣其將王𢎞立
引兵㑹之戊午鎮海節度使杜審權遣都頭翟行約將
四千人救泗州己未行約引兵至泗州賊逆擊於淮南
圍之城中兵少不能救行約及士卒盡死先是令狐綯
遣李湘將兵數千救泗州與郭厚本袁公弁合兵屯都
梁城與泗州隔淮相望賊既破翟行約乗勝遂圍之十
二月甲子李湘等引兵出戰大敗賊遂陷都梁城執湘