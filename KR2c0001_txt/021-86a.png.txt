死者近五萬人宏乘小舟濟江夜至白石壘叩城門求
入臨汝侯淵猷登城謂曰百萬之師一朝鳥散國之存
亡未可知也恐姦人乘間為變城不可夜開宏無以對
乃縋食饋之淵猷淵藻之弟也時昌義之軍梁城聞洛
口敗與張恵紹皆引兵退魏主詔中山王英乘勝平蕩
東南逐北至馬頭攻㧞之城中糧儲魏悉遷之歸北議
者咸曰魏運米北歸當不復南向上曰不然此必欲進
兵為詐計耳乃命脩鍾離城敇昌義之為戰守之備冬