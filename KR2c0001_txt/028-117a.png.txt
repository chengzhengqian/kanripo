突厥既而内屬文泰與西突厥共擊之上下書切責徵
其大臣阿史那矩欲與議事文泰不遣遣其長史麴雍
來謝罪頡利之亡也中國人在突厥者或犇髙昌詔文
泰歸之文泰蔽匿不遣又與西突厥共擊破焉耆焉耆
訴之上遣虞部郎中李道裕往問狀且謂其使者曰髙
昌數年以來朝貢脫畧無藩臣禮所置官號皆凖天朝
築城掘溝預備攻討我使者至彼文泰語之云鷹飛於
天雉伏於蒿猫遊於堂鼠噍於穴各得其所豈不能自