九年春三月壬申吐谷渾王慕璝送赫連定于魏魏人
殺之慕璝上表曰臣俘擒僣逆獻㨗王府爵秩雖崇而
土不增廓車旗既飾而財不周賞願垂鑒察魏主下其
議公卿以為慕璝所致唯定而已塞外之民皆為己有
而貪求無厭不可許也魏主乃詔曰西秦王所得金城
枹罕隴西之地朕即與之乃是裂土何須復廓西秦欵
至綿絹隨使疏數臨時增益非一賜而止也自是慕璝
貢使至魏者稍簡　吐谷渾王慕璝遣其司馬趙叙入