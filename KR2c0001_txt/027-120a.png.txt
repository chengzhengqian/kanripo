伏威懼請入朝丁亥杜伏威入朝延升御榻拜太子太
保仍兼行臺尚書令留長安位在齊王元吉上以寵異之
以闞稜為左領軍將軍　李子通謂樂伯通曰伏威既
來江東未定我往収舊兵可以立大功遂相與亡至藍
田關為吏所獲俱伏誅
六年春正月庚子以呉王杜伏威為太保　秋八月壬
子淮南道行臺僕射輔公祏反初杜伏威與公祏相友
善公祏年長伏威兄事之軍中謂之伯父畏敬與伏威