臣稍稍繼至己酉左金吾大将軍渾瑊至奉天瑊素有
威望衆心恃之稍安庚戌源休勸朱泚禁十城門毋得
出朝士朝士往往易服為傭僕潜出休又為泚說誘文
武之士使之附泚檢校司空同平章事李忠臣久失兵
柄大僕卿張光晟自負其才皆鬱鬱不得志泚悉起而
用之工部侍郎蒋鎮出亡墜馬傷足為泚所得先是休
以才能光晟以節義鎮以清素都官員外郎彭偃以文
學太常卿敬釭以勇略皆為時人所重至是皆為泚用