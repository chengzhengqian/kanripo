静以撫之一與虜戰所損甚多虜結怨既深懼而修備
則吾未可以得志矣故卷甲韜戈㗖以金帛彼既得所
欲固當自退志意驕墮不復設備然後養威俟釁一舉
可滅也將欲取之必固與之此之謂矣卿知之乎瑀再
拜曰非所及也　九年突厥頡利獻馬三千匹羊萬口
上不受但詔歸所掠中國戸口徴温彦博還朝丁未上
引諸衛將卒習射於顯徳殿庭諭之曰戎狄侵盗自古
有之患在邉境小安則人主逸遊忘戰是以冦來莫之