臺斬其首徇東城叔陵自知不濟入内沈其妃張氏及
寵妾十人于井帥步騎數百自小航度欲趣新林乗舟
奔隋行至白楊路為臺軍所邀伯固見兵至旋避入巷
叔陵馳騎拔刄追之伯固復還叔陵部下多棄甲潰去
摩訶馬容陳智深迎刺叔陵僵仆陳仲華就斬其首伯
固為亂兵所殺自寅至己乃定叔陵諸子並賜死伯固
諸子宥為庶人韋諒及前衡陽内史彭暠諮議參軍兼
記室鄭信典籖俞公喜並伏誅暠叔陵舅也信諒有寵