山宣告州郡期以孟冬救長安　六月秦太子宏不能
守長安将數千騎與母妻宗室西犇下辯百官逃散司
𨽻校尉權翼等數百人犇後秦西燕主沖入據長安縱
兵大掠死者不可勝計　秋七月秦王堅至五将山後
秦王萇遣驍騎将軍呉忠帥騎圍之秦兵皆散走獨侍
御十數人在側堅神色自若坐而待之召宰人進食俄
而忠至執之送詣新平幽於别室太子宏至下辯南秦
州刺史楊壁拒之壁妻堅之女順陽公主也棄其夫從