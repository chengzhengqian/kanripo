王冏驚曰卿何為來冏曰有詔收后后曰詔當從我出
何詔也后至上閤遥呼帝曰陛下有婦使人廢之亦行
自廢矣時梁王肜亦預其謀后問冏曰起事者誰冏曰
梁趙后曰繫狗當繋頸反繫其尾何得不然遂廢后為
庶人幽之於建始殿收趙粲賈午等付暴室考竟詔尚
書收捕賈氏親黨召中書監侍中黄門侍郎八坐皆夜
入殿尚書始疑詔有詐郎師景露版奏請手詔倫等斬
之以狥倫隂與秀謀簒位欲先除朝望且報宿怨乃執