兄弟歸家懿發洛陽吏卒圍守之四角作髙樓令人在
樓上察視爽兄弟舉動爽挾彈到後園中樓上人便唱
言故大將軍東南行爽愁悶不知為計戊戌有司奏黄
門張當私以所擇才人與爽疑有姦收當付廷尉考實
辭云爽與尚書何晏鄧颺丁謐司𨽻校尉畢軌荆州刺
史李勝等隂謀反逆須三月中發於是收爽羲訓晏颺
謐軌勝并桓範皆下獄劾以大逆不道與張當俱夷三
族初爽之出也司馬魯芝留在府聞有變將營騎斫津