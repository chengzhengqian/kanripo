州人也李克用自將救無極敗成徳兵成徳兵退保新
城克用復進擊大破之㧞新城成徳兵走追至九門斬
首萬餘級盧龍兵既得易州驕怠王處存夜遣卒三千
䝉羊皮造城下盧龍兵以為羊也爭出掠之處存奮擊
大破之復取易州李全忠走李全忠既喪師恐獲罪收
餘衆還襲幽州六月李可舉窘急舉族登樓自焚死全
忠自為留後　　秦宗權陷東都　秋七月以李全
忠為盧龍留後　乙巳右補闕常濬上疏以為陛下