溺於財利不親職務及辭監軍堅始踈之恩禮漸薄髙
熲自軍所還寵遇日隆時王謙司馬消難未平堅憂之
忘寢與食而昉逸逰縦酒相府事多遺落堅乃以髙熲
代昉為司馬不忍廢譯隂敕官屬不得白事於譯譯猶
坐聽事無所闗預惶懼頓首求解職堅猶以恩禮慰勉
之　周王誼帥四總管至鄖州司馬消難擁其衆以魯
山甑山二鎮來奔　九月庚戌以隋世子勇為洛州總
管東京小冡宰總統舊齊之地壬子以左丞相堅為大