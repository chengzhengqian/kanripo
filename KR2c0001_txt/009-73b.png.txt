昕等斬之朗遁走虞翻追隨營護朗浮海至東冶䇿追
擊大破之朗乃詣䇿降䇿自領㑹稽大守復命虞翻為
功曹待以交友之禮䇿好游獵翻諌曰明府喜輕出微
行從官不暇嚴吏卒常苦之夫君人者不重則不威故
白龍魚服困於豫且白蛇自放劉季害之願少留意䇿
曰君言是也然不能改
二年夏五月曹操遣議郎王誧以詔書拜孫䇿為騎都
尉襲爵烏程侯領㑹稽太守使與吕布及吳郡太守陳