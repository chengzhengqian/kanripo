中郎將殷孝祖等擊魏還至廣陵上並使受慶之節度
慶之進營逼廣陵城誕餉慶之食提挈者百餘人出自
北門慶之不開視悉焚之誕於城上授函表請慶之為
送慶之曰我受詔討賊不得為汝送表汝必欲歸死朝
廷應開門遣使吾為汝䕶送　六月上命沈慶之為三
烽於桑里若克外城舉一烽克内城舉兩烽擒到誕舉
三烽璽書督趨前後相繼慶之焚其東門塞塹造攻道
立行樓土山并諸攻具值久雨不得攻城上使御史中