密奏請誅之誘勺磨等宴於受降城伏兵悉殺之河曲
降戸殆盡抜曵固同羅諸部在大同横野軍之側者聞
之皆忷懼秋并州長史天兵節度大使張說引二十騎
持節即其部落慰撫之因宿其帳下副使李憲以虜情
難信馳書止之說復書曰吾肉非黄羊必不畏食血非
野馬必不畏刺士見危致命此吾效死之秋也拔曵固
同羅由是遂安　冬十一月辛未突厥寇甘凉等州敗
河西節度使楊敬述掠契苾部落而去先是朔方大緫