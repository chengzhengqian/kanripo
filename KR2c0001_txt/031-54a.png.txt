蔣清首徇河北諸郡至平原壬寅真卿執子光腰斬以
徇取三人首續以蒲身棺斂葬之祭哭受弔祿山以海
運使劉道𤣥攝景城太守清池尉賈載鹽山尉河内穆
寧共斬道𤣥得其甲仗五十餘船𢹂道𤣥首謁長史李
暐暐收嚴莊宗族悉誅之是日送道𤣥首至平原真卿
召載寧及清河尉張澹詣平原計事饒陽太守盧全誠
據城不受代河間司法李奐殺祿山所署長史王懷忠
李隨遣遊弈將訾嗣賢濟河殺祿山所署博平太守馬