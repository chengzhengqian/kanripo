并給穀種四萬斛雜綵五萬段農噐三千事鐡數萬斤
并許其昏黙啜由是益彊田歸道始得還與閻知微爭
論於太后前歸道以為黙啜必負約不可恃和親宜為
之備知微以為和親必可保　冬閏十月甲寅以幽州
都督狄仁傑為鸞臺侍郎同平章事仁傑上疏以為天
生四夷皆在先王封略之外故東拒滄海西阻流沙北
橫大漠南阻五嶺此天所以限夷狄而隔中外也自典
籍所記聲教所及三代不能至者國家盡兼之矣詩人