公李基義城公李暉常山公于翼俱為武衛將軍分掌
禁兵基逺之子暉弼之子翼謹之子也由是魏主謀泄
泰廢魏主置之雍州立其弟齊王廓去年號稱元年復
姓拓跋氏九十九姓改為單者皆復其舊魏初統國三
十六大姓九十九後多滅絶泰乃以諸將功高者為三
十六姓次者為九十九姓所將士卒亦改從其姓　夏
四月庚戌魏太師泰酖殺廢帝
敬帝紹泰元年　魏宇文泰諷淮安王育上表請如古