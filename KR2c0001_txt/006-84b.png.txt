遂所在遲留以觀其變行至扶風而憲就國凡交通者
皆坐免官漢中太守獨不與焉
　　　西域歸附
漢光武建武五年　元帝之世莎車王延嘗為侍子京
師慕樂中國及王莽之亂匈奴略有西域唯延不肯附
属常敕諸子當世奉漢家不可負也延卒子康立康率
傍國拒匈奴擁衛故都䕶吏士妻子千餘口檄書河西
問中國動静竇融乃承制立康為漢莎車建功懐徳王