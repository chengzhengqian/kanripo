國人皆以赭塗靣公主惡之賛普下令禁之亦所革其
猜暴之性遣子弟入國學受詩書
二十三年土以吐蕃賛普弄讃為駙馬都尉封西海郡
王賛普致書于長孫無忌等云天子初即位臣下有不
忠者當勒兵赴國討除之
髙宗永徽元年夏五月壬戌吐蕃讃普弄讃卒其嫡子
早死立其孫為賛普賛普㓜弱政事皆決於國相禄東賛
禄東賛性明達嚴重行兵有法吐蕃所以彊大威服氐