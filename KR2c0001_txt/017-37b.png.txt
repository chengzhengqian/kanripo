綽事沖如父沖薨綽嘔血而卒劉裕克京口以綽子齡
石為建武參軍三月戊午朔裕軍與呉甫之遇於江乗
将戰齡石言於裕曰齡石世受桓氏厚恩不欲以兵刃
相向乞在軍後裕義而許之甫之𤣥驍将也其兵甚銳
裕手執長刀大呼以衝之衆皆披靡即斬甫之進至羅
落橋皇甫敷帥數千人逆戰寕逺将軍檀憑之敗死裕
進戰彌厲敷圍之數重裕倚大樹挺戰敷曰汝欲作何
死拔㦸将刺之裕瞋目叱之敷辟易裕黨俄至射敷中