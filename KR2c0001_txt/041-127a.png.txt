西湯悉以兵屬徳鈞唐主遣吕𤦺賜徳鈞敕告且犒軍
徳鈞志在併范延光軍逗留不進詔書屢趣之徳鈞乃
引兵北屯團栢谷口　契丹主謂石敬瑭曰吾三千里
來赴難必有成功觀汝氣貌識量真中原之主也吾欲
立汝為天子敬瑭辭讓數四將吏復勸進乃許之契丹
主作册書命敬瑭為大晉皇帝自解衣冠授之築壇於
柳林是日即皇帝位割幽薊瀛莫涿檀順新媯儒武雲
應寰朔蔚十六州以與契丹仍許歲輸帛三十萬匹己