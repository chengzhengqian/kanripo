及爾朱兆南向仵龍文義帥衆先降由是子恭之軍望
風亦潰兆遂乗勝直入洛陽至是爾朱世隆論仵龍文
義之功各封千户侯魏主曰仵龍文義於王有功於國
無勲竟不許爾朱仲逺鎮滑臺表用其下都督為西兖
州刺史先用後表詔答曰已能近補何勞逺聞　幽安
營幷四州行臺劉靈助自謂方術可以動人又推算知
爾朱氏將衰乃起兵自稱燕王開府儀同三司大行臺
聲言為敬宗復讎且妄述圖䜟云劉氏當王由是幽瀛