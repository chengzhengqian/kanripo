聞之以燕為不振頗懐去就農至髙邑遣從事中郎眭
䆳近出違期不還長史李攀言於農曰䆳目下參佐敢
欺罔不還請囘軍討之農不應敕農僃假板以䆳為高
陽太守參佐家在趙北者悉假署遣歸凡舉補太守三
人長史二十餘人退謂攀曰君所見殊誤當今豈可自
相魚肉俟吾北還邃等自當迎於道左君但觀之樂浪
王温在中山兵力甚弱丁零四布分據諸城温謂諸将
曰以吾之衆攻則不足守則有餘驃騎撫軍首尾連兵