潜入安陽謁堅堅曰昔周亞夫不迎漢文帝今將軍臨
敵而棄軍何也猛曰亞夫前却人主以求名臣竊少之
且臣奉陛下威靈撃垂亡之虜譬如釡中之魚何足慮
也監國冲幼鑾駕逺臨脱有不虞悔之何及陛下忘臣
灞上之言邪初燕宜都王桓帥衆萬餘屯沙亭為太傅
評後繼聞評敗引兵屯内黄堅使鄧羌攻信都丁丑桓
帥鮮卑五千犇龍城戊寅燕散騎侍郎餘蔚帥扶餘髙
句麗及上黨質子五百餘人夜開鄴北門納秦兵燕主