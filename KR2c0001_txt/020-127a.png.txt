與之閒語訪以州事刺史美惡専繫其口自刺史以下
莫不折節奉之恒慮弗及於是威行州部大為姦利武
陵王曅為江州性烈直不可干典籖趙渥之謂人曰今
出都易刺史及見世祖盛毁之曅遂免還南海王子罕
戍琅邪欲暫游東堂典籖姜秀不許子罕還泣謂母曰
兒欲移五步亦不得與囚何異邵陵王子眞甞求熊白
厨人答典籖不在不敢與永明中巴東王子響殺劉寅
等世祖聞之謂羣臣曰子響遂反戴僧静大言曰諸王