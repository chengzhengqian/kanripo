累濬至京師有司奏濬違詔大不敬請付廷尉科罪詔
不許又奏濬赦後燒賊船百三十五艘輒敕付廷尉禁
推詔勿推渾濬争功不已帝命守廷尉廣陵劉頌校其
事以渾為上功濬為中功帝以頌折灋失理左遷京兆
太守庚辰増賈充邑八千户以王濬為輔國大將軍封
襄陽縣侯杜預為當陽縣侯王戎為安豐縣侯封琅邪
王伷二子為亭侯増京陵侯王渾邑八千户進爵為公
尚書闗内侯張華進封廣武縣侯増邑萬户荀朂以専