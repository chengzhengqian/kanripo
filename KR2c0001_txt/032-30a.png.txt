一旦百官入朝立班久之閤門不開朝恩忽從禁軍十
餘人操白刃而出宣言吐蕃數犯郊畿車駕欲幸河中
何如公卿皆錯愕不知所對有劉給事者獨出班抗聲
曰敇使反邪今屯軍如雲不戮力扞寇而遽欲脅天子
棄宗廟社稷而去非反而何朝恩驚沮而退事遂寢自
丙午至甲寅大雨不止故虜不能進吐蕃移兵攻醴泉
党項西掠白水東侵蒲津丁巳吐蕃大掠男女數萬而
去所過焚廬舍蹂禾稼殆盡周智光引兵邀擊破之於