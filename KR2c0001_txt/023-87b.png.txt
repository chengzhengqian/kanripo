弃臣遐外南北復通將恐微臣之身不免髙氏之手上
又報曰朕為萬乗之主豈可失信於一物想公深得此
心不勞復有啟也景乃詐為鄴中書求以貞陽侯易景
上將許之舍人傅岐曰侯景以窮歸義弃之不祥且百
戰之餘寧肯束手受縶謝舉朱异曰景奔敗之將一使
之力耳上從之復書曰貞陽旦至侯景夕返景謂左右
曰我固知呉老公薄心腸王偉說景曰今坐聴亦死舉
大事亦死惟王圖之於是始為反計屬城居民悉召募