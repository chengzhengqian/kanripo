府長史兼知夏官尚書事同鳯閣鸞臺三品姚元崇上
言臣事相王不宜典兵馬臣不敢愛死恐不益於王辛
酉改春官尚書餘如故元崇字元之以字行　九月太
后令舉外司堪為宰相者對曰張東之沈厚有謀能斷
大事且其人已老惟陛下急用之冬十月甲戌以秋官
侍郎張柬之同平章事時年且八十矣　太后寢疾居長
生院宰相不得見者累月惟張易之昌宗侍側疾少間
崔𤣥暐奏言皇太子相王仁明孝友足侍湯藥宫禁事