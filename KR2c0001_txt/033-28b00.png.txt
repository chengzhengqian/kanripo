惟岳軍于莫州張孝忠将精兵八千守易州滔遣判官
蔡雄說孝忠曰惟岳乳兒敢拒朝命今昭義河東軍
已破田悅淮寧李僕射克襄陽計河南諸軍朝夕北向
恒魏之亡可佇立而湏也使君誠能首舉易州以歸朝
廷則破惟岳之功自使君始此轉禍為福之策也孝忠
然之遣牙官程華詣滔遣錄事參軍董稹奉表詣闕滔
又上表薦之上悅九月辛酉以孝忠為成徳節度使命
惟岳䕶䘮歸朝惟岳不從孝忠徳滔為子茂和娶滔女