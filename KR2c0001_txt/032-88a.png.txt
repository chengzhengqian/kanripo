近鎮上大驚銜遞其表以示渾明旦謂渾曰卿書生乃
能料敵如此其審邪上欲出幸以避吐蕃大臣諫而止
李晟大安園多竹復有為飛語者云晟伏兵大安亭謀
因倉猝為變晟遂伐其竹癸酉上遣中使王子恒齎詔
遺尚結贊至吐蕃境不納而還渾瑊留屯奉天甲戌尚
結贊至故原州引見崔漢衡等曰吾飾金械欲械瑊以
獻贊普今失瑊虚致公輩又謂馬燧之姪弇曰胡以馬
為命吾在河曲春草未生馬不能舉足當是時侍中度