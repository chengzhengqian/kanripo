為越王曷若為越帝於是民間訛言時世将變競相帥
填門喧譟請昌為帝昌大喜遣人謝之曰天時未至時
至我自為之其僚佐吳瑶都虞候李暢之等皆勸成之
吏民獻謠䜟符瑞者不可勝紀其始賞之以錢數百緡
既而獻者日多稍减至五百三百而已昌曰䜟云兔子
上金牀此謂我也我生太嵗在卯明年復在卯二月卯
日卯時吾稱帝之秋也
二年春正月董昌将稱帝集將佐議之節度副使黄碣