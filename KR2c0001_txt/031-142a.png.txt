被寵任必思奪之矣庭暉時為五臺府果毅己亥以庭
暉為右武衛大將軍思明復攻河陽光弼謂鄭陳節度
使李抱玉曰將軍能為我守南城二日乎抱玉曰過期
何如光弼曰過期救不至任棄之抱玉許諾勒兵拒守
城且陷抱玉給之曰吾糧盡明旦當降賊喜斂軍以待
之抱玉繕完成備明日復請戰賊怒急攻之抱玉出竒
兵表裏夾擊殺傷甚衆董秦從思明寇河陽夜帥其衆
五百拔栅突圍降於光弼時光弼自將屯中潬城外置