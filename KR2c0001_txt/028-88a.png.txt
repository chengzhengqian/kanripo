望於道大亮上言欲懷逺者必先安近中國如本根四
夷如根葉疲中國以奉四夷猶拔本根以益枝葉也臣
逺考秦漢近觀隋室外事戎狄皆致疲弊今招致西突
厥但見勞費未見其益况河西州縣蕭條突厥㣲弱以
來始得耕穫今為供億此役民將不堪不若且罷招慰
為便伊吾之地率皆沙磧其人或自立君長求稱臣内
屬者羈縻受之使居塞外為中國藩蔽此乃施虗惠而
收實利也上從之　西突厥肆葉護可汗既先可汗之