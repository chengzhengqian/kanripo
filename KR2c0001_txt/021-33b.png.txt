後故帝數與近習謀誅大臣皆發於倉猝决意無疑於
是大臣人人莫能自保　枝江文忠公徐孝嗣以文士
不顯同異故名位雖重猶得乆存虎賁中郎將許準為
孝嗣陳說事機勸行廢立孝嗣遲疑乆之謂必無用干
戈之理須帝出逰閉城門召百僚集議廢之雖有此懐
終不能决諸嬖倖亦稍憎之西豐忠憲侯沈文季自託
老疾不豫朝權侍中沈昭畧謂文季曰叔父行年六十
為員外僕射欲求自免豈可得乎文季笑而不應冬十