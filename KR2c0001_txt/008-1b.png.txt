十四年　初封大長秋鄭衆為鄛鄉侯
安帝永初元年秋九月庚午太尉徐防以災異冦賊䇿免
辛未司空尹勤以水雨漂流䇿免仲長統昌言曰光武
皇帝愠數世之失權忿彊臣之竊命矯枉過直政不任
下雖置三公事歸臺閣自此以来三公之職備員而已
然政有不治猶加譴責而權移外蹙之家寵被近習之
豎親其黨類用其私人内充京師外布列郡顛倒賢愚
貿易選舉疲駑守境貪殘牧民撓擾百姓忿怒四夷招