猶不失為忠義之臣及王世充殺元文都等宻復問計
於文逺文逺曰世充亦門人也其為人殘忍隘既乗
此勢必有異圖將軍前計為不諧矣非破世充不得入
朝也宻曰始謂先生儒者不達時事今乃坐決大計何
其明也文逺孝嗣之𤣥孫也　初李宻既殺翟讓頗自
驕矜不恤士衆倉粟雖多無府庫錢帛戰士有功無以
為賞又厚撫初附之人衆心頗怨徐世勣嘗因宴㑹刺譏其短宻不懌使世勣出鎮黎陽雖名委任實亦疎之