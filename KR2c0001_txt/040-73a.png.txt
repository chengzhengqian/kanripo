精兵殆盡自野河至柏鄉僵尸蔽地王景仁韓勍李思
安以數十騎走晉兵夜至柏鄉梁軍已去棄糧食資財
器械不可勝計凡斬首二萬級李嗣源等追奔至邢州
河朔大震保義節度使王檀嚴備然後開城納敗卒給
以資糧散遣歸本道晉王收兵屯趙州杜廷隠等聞梁
兵敗棄深冀而去悉驅二州丁壯為奴婢老弱者坑之
城中存者壞垣而已癸巳復以楊師厚為北面都招討
使將兵屯河陽收集散兵旬餘得萬人己亥晉王遣周