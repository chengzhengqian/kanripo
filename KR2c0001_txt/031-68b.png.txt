曰天下事去矣足下堅守危城欲誰為乎巡曰足下生
平以忠義自許今日之舉忠義何在潮慙而退　郭子
儀李光弼還常山史思明收散卒數萬踵其後子儀選
驍騎更挑戰三日至行唐賊疲乃退子儀乘之又敗之
於沙河蔡希徳至洛陽安祿山復使將步騎二萬人北
就思明又使牛廷玠發范陽等郡兵萬餘人助思明合
五萬餘人而同羅曳落河居五分之一子儀至恒陽思
明隨至子儀深溝高壘以待之賊來則守去則追之晝