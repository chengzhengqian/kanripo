刺史留從效舉兵逐贊堯以泉州禆將董思安權知漳
州唐主以思安為漳州刺史思安辭以父名章唐主改
漳州為南州命思安及留從效將州兵㑹攻福州庚辰圍
之福州使者至錢塘吳越王𢎞佐召諸將謀之皆曰道
險逺難救惟内都監使臨安水丘昭劵以為當救𢎞佐
曰唇亡齒寒吾為天下元帥曽不能救鄰道將安用之
諸君但樂飽食安坐邪壬午遣統軍使張筠趙承泰将
兵三萬水陸救福州先是募兵久無應者𢎞佐命糾之