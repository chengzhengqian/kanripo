交俱亡命為羣盜伏威年十六每出則居前入則殿後
由是其徒推以為帥下邳苗海潮亦聚衆為盜伏威使
公祏謂之曰今我與君同苦隋政各舉大義力分勢弱
常恐被擒若合而為一則足以敵隋矣君能為主吾當
敬從自揆不堪宜來聴命不則一　戰以決雌雄海潮
懼即帥其衆降之伏威轉掠淮南自稱將軍江都留守
遣校尉宋顥討之伏威與戰陽為不勝引顥衆入葭葦
中因從上風縱火顥衆皆燒死海陵賊帥趙破陳以伏