禍福責其決語欲白天子師道退與其黨謀之皆曰第
許之它日止煩一表解紛耳師道乃謝曰曏以父子之
私且迫扵將士之情故遷延未遣今重煩朝使豈敢復
有二三遜察師道非實誠歸言扵上曰師道頑愚反覆
恐必須用兵既而師道表言軍情不聴納質割地上怒
決意討之賈直言冒刃諫師道者二輿櫬諫者一又畫
縛載檻車妻子係纍者以獻師道怒囚之五月丙申以
忠武節度使李光顔為義成節度使謀討師道也　以