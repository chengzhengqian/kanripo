用損厥志使者先送璽綬於琅邪王伷壬寅王濬舟師
過三山王渾遣信要濬蹔過論事濬舉帆直指建業報
曰風利不得泊也是日濬戎卒八萬方舟百里鼓譟入
于石頭吴主皓面縳輿櫬詣軍門降濬解縛焚櫬延請
相見收其圗籍克州四郡四十三户五十二萬三千兵
二十三萬朝廷聞吴已平羣臣皆賀上夀帝執爵流涕
曰此羊太傅之功也驃騎將軍孫秀不賀南向流涕曰
昔討逆弱冠以一校尉創業今後主舉江南而棄之宗