大使旌節已至太原又使人走而呼曰旌節已過代州
舉軍驚駭濟憤怒不知所為殺大將素與緄厚者數十
人追緄詣行營以張玘兄臯代知留務濟自朝至日昃
不食渇索飲總因寘毒而進之乙夘濟薨緄行至涿州
總矯以父命杖殺之遂領軍務
十三年夏四月幽州大將譚忠說劉總曰自元和以來
劉闢李錡田季安盧從史吳元濟阻兵馮險自以為深
根固蔕天下莫能危也然顧眄之間身死家覆皆不自