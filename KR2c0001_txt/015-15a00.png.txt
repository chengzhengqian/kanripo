伐詔書不聽十二月辛未温拜表輒行帥衆四五萬順
流而下軍于武昌朝廷大懼殷浩欲去位以避温又欲
以騶虞幡駐温軍吏部尚書王彪之言於㑹稽王昱曰
此屬皆自為計非能保社稷為殿下計也若殷浩去職
人情離駭天子獨坐當此之際必有任其責者非殿下
而誰乎又謂浩曰彼若抗表問罪卿為之首事任如此
猜釁已成欲作匹夫豈有全地邪且當静以待之令相
王與手書示以款誠為陳成敗彼必旋師若不從則遣