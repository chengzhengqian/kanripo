公報仇事濟奉國家以正天下若其不合走未後也傕
等然之乃相與結盟率軍數千晨夜西行王允以胡文
才楊整修皆涼州大人召使東解釋之不假借以温顔
謂曰關東䑕子欲何為邪卿往呼之於是二人徃實召
兵而還傕隨道收兵比至長安已十餘萬與卓故部曲
樊稠李䝉等合圍長安城城峻不可攻守之八日吕布
軍有叟兵内反六月戊午引傕衆入城放兵虜掠布與
戰城中不勝將數百騎以卓頭繫馬鞍出走駐馬青瑣