信乆之稍以為然相謂曰斯人公卿子孫志氣若是今
人人皆云楊氏將滅李氏將興吾聞王者不死斯人再
三獲濟豈非其人乎由是漸敬宻宻察諸帥唯翟讓最
强乃因王伯當以見讓為讓畫䇿往説諸小盜皆下之
讓説稍親近宻與之計事宻因説讓曰劉項皆起布衣
為帝王今主昬於上民怨於下鋭兵盡於遼東和親絶
於突厥方乃巡遊楊越委棄東都此亦劉項奮起之㑹
也以足下雄才大畧士馬精鋭席卷二京誅滅暴虐隋