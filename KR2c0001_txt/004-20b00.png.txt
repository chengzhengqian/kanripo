其一曰副領尚書者先發副封所言不善屏去不奏相
復因許伯白去副封以防壅蔽帝善之詔相給事中皆
從其議
三年夏四月戊申立子奭為皇太子以丙吉為太傅太
中大夫䟽廣為少傅封太子外祖父許廣漢為平恩侯
又封霍光兄孫中郎将雲為冠陽侯霍顯聞立太子怒
恚不食歐血曰此乃民間時子安得立即后有子反為
王邪復教皇后令毒太子皇后數召太子賜食保阿輙