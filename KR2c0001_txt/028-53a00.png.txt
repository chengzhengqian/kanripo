思力入見謝罪請舉國内附身自入朝上遣鴻臚卿唐
儉等慰撫之又詔李靖將兵迎頡利頡利外為卑辭内
實猶豫欲俟草青馬肥亡入漠北靖引兵與李世勣㑹
白道相與謀曰頡利雖敗其衆猶盛若走度磧北保依
九姓道阻且逺追之難及今詔使至彼虜必見寛若選
精騎一萬齎二十日糧往襲之不戰可擒矣以其謀告
張公謹公謹曰詔書已許其降使者在彼奈何擊之靖
曰此韓信所以破齊也唐儉輩何足惜遂勒兵夜發世