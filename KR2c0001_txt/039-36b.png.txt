反覆且懼召禍乙未執承訓斬之進思屢請殺廢王𢎞
倧以絶後患𢎞俶不許進思詐以王命宻令薛温害之
温曰僕受命之日不聞此言不敢妄發進思乃夜遣其
黨方安等二人踰垣而入𢎞倧闔戸拒之大呼求救温
聞之率衆而入斃安等于庭中入告𢎞俶𢎞俶大驚曰全吾兄汝之力也𢎞俶畏忌進思曲意下之進思亦内
憂懼未幾疽發背卒𢎞倧由是獲全八月乙未以錢𢎞
俶為吳越國王