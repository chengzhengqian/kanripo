忿恨之色　魏太史奏熒惑在匏𤓰中忽亡不知所在
於法當入危亡之國先為童謡妖言然後行其禍罰魏
主嗣召名儒十餘人使與太史議熒惑所詣崔浩對曰
按春秋左氏傳神降于莘以其至之日推知其物庚午
之夕辛未之朝天有隂雲熒惑之亡當在二日庚之與
午皆主於秦辛為西夷今姚興據長安熒惑必入秦矣
衆皆怒曰天上失星人間安知所詣浩笑而不應後八
十餘日熒惑出東井留守盤旋久之乃去秦大旱昆明