哀帝興寧三年劉衛辰復叛代代王什翼犍東渡河撃
走之
海西公太和元年代王什翼犍遣左長史燕鳳入貢于
秦
二年冬十月代王什翼犍撃劉衛辰河冰未合什翼犍
命以葦絙約流澌俄而冰合然猶未堅乃散葦于其上
冰草相結有如浮梁代兵乗之以渡衛辰不意兵猝至
與宗族西走什翼犍收其部落什六七而還衛辰犇秦