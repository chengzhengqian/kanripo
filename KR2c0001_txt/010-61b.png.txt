以營成而罷既成又利其功力不以時遣有司徒營目
前之利不顧經國之體臣愚以為自今已後儻復使民
宜明其令使有定期以次有事寧使更發無或失信凡
陛下臨時之所行刑皆有罪之吏宜死之人也然衆庶
不知謂為倉卒故願陛下下之於吏而暴其罪鈞其死
也無使汙于宫掖而為逺近所疑且人命至重難生易
殺氣絶而不續者也是以聖賢重之昔漢文帝欲殺犯
蹕者廷尉張釋之曰方其時上使誅之則已今下廷尉