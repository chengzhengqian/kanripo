以右監門上將軍武廷翰為壕寨使丙午以張敬逹為
太原四面兵馬都部署以義武節度使楊光逺為副部
署丁未又以張敬逹知太原行府事以前彰武節度使
髙行周為太原四面招撫排陳等使光逺既行定州軍
亂牙將千乗方太討平之張敬逹將兵三萬營於晉安
鄉戊申敬逹奏西北先鋒馬軍都指揮使安審信叛奔
晉陽審信金全之弟子也敬瑭與之有舊先是雄義都
指揮使馬邑安元信將所部六百餘人戍代州代州刺