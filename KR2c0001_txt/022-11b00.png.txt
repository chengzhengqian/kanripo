獨受乃諷朝廷同在門下者皆加封邑雍等不得已復
封崔光為博平縣公而尚書元昭等上訴不已太后敕
公卿再議太傅懌等上言先帝升遐奉迎乗輿侍衛省
闥乃臣子常職不容以此為功臣等前議授忠茅土正
以畏其威權茍免暴戾故也若以功過相除悉不應賞
請皆追奪崔光亦奉送章綬茅土表十餘上太后從之
高陽王雍上表自劾稱臣初入柏堂見詔㫖之行一由
門下臣出君行深知不可而不能禁于忠專權生殺自