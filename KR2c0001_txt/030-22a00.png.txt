吾追尊亡者何傷乎對曰事當防㣲杜漸不可長耳太
后不從己巳追尊太后五代祖克己為魯靖公妣為夫
人髙祖居常為太尉北平恭肅王曽祖儉為太尉金城
義康王祖華為太尉太原安成王考士彠為太師魏定
王祖妣皆為妃裴炎由是得罪又作五代祠室於京師
時諸武用事唐宗室人人自危衆心憤惋會眉州刺史
英公李敬業及弟盩厔令敬猷給事中唐之竒長安主
簿駱賔王詹事司直杜求仁皆坐事敬業貶栁州司馬