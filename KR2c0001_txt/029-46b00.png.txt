目於中外事皆無不應知者使所營為是當助陛下成
之為非當請陛下罷之問於有司理則冝然不知何罪
而責亦何罪而謝也上甚愧之　上嘗臨朝謂侍臣曰
朕為人主常兼將相之事給事中張行成退而上書以
為禹不矜伐而天下莫與之爭陛下撥亂反正羣臣誠
不足望清光然不必臨朝言之以萬乗之尊乃與羣臣
校功爭能臣竊為陛下不取上甚善之
十六年夏四月壬子上謂諌議大夫禇遂良曰卿猶知