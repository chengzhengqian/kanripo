相曰昨日疏論坐晚今晨愈甚請出閤待罪於金吾仗
既坐班退左拾遺劉栖楚獨留進言曰憲宗及先帝皆
長君四方猶多叛亂陛下富於春秋嗣位之初當宵衣
求理而嗜寢樂色日晏方起梓宫在殯鼔吹日喧令聞
未彰惡聲遐布臣恐福祚之不長請碎首玉階以謝諌
職之曠遂以額叩龍墀見血不已響聞閤外李逢吉宣
曰劉栖楚休叩頭俟進止栖楚捧首而起更論宦官事
上連揮令出栖楚曰不用臣言請繼以死牛僧孺宣曰