子也是夕車駕宿岐山丁卯至興平崔𦙍始帥百官迎
謁復以𦙍為司空門下侍郎同平章事領三司如故己
巳入長安庚午全忠崔𦙍同對𦙍奏國初承平之時宦
官不典兵豫政天寳以来宦官浸盛貞元之末羽林衛
為左右神䇿軍以便衛從始令宦官主之以二千人為
定制自是參掌機密奪百司權上下彌縫共為不灋大
則構扇藩鎮傾危國家小則賣官鬻獄蠧害朝政王室
衰亂職此之由不剪其根禍終不已請悉罷内諸司使