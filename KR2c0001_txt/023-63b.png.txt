或時彎弓或時椎案由是復與泰有隙　冬閏十二月
癸巳帝飲酒遇酖而殂泰與羣臣議所立多舉廣平王
賛賛孝武帝之兄子也侍中濮陽王順於别室垂涕謂
泰曰高歡逼逐先帝立㓜主以專權明公宜反其所為
廣平沖㓜不如立長君而奉之泰乃奉太宰南陽王寶
炬而立之順素之曾孫也殯孝武帝於草堂佛寺諫議
大夫宋球慟哭嘔血漿粒不入口者數日泰以其名儒
不之罪也