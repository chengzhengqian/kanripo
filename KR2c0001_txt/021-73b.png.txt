疲於戰鬬事救於目前力盡於麾下無暇外維州鎮綱
紀庶方藩城棊立孤存而已不乘機電掃廓彼蠻疆恐
後之經畧未易於此且夀春雖平三面仍梗鎮守之宜
實須豫設義陽差近淮源利涉津要朝廷行師必由此
道若江南一平有事淮外須乘夏水汛長列舟長淮師
赴夀春須從義陽之北便是居我喉要在慮彌深義陽
之滅今實時矣度彼不過須精卒一萬二千然行師之
法貴張形勢請使兩荆之衆西擬隨雍揚之卒頓于建