既而復欲用司農少卿裴延齡贄上言以為今之度支
準平萬貨刻吝則生患寬假則容姦延齡誕妄小人用
之交駭物聴尸祿之責固宜及於㣲臣知人之明亦恐
傷於聖鑒上不從己未以延齡判度支事
九年秋七月癸卯户部侍郎裴延齡奏自判度支以來
檢責諸州欠負錢八百餘萬緍收諸州抽貫錢三百萬
緍呈様物三十餘萬緍請别置欠負耗賸季庫以掌之
染練物别置月庫以掌之詔從之欠負皆貧人無可償