舅不宜幹正王室以示天下之私方今之宜上以義自
制下以謙自引四舅可長保爵土之榮皇太后永無慙
負宗廟之憂誠䇿之上者也書奏不省恢稱疾乞骸骨
歸長陵憲風厲州郡迫脅恢飲藥死於是朝臣震慴望
風承㫖無敢違者袁安以天子㓜弱外戚擅權毎朝㑹
進見及與公卿言國家事未嘗不喑鳴流涕自天子及
大臣皆恃頼之　冬十月詔竇憲與車駕㑹長安憲至
尚書以下議欲拜之伏稱萬嵗尚書韓稜正色曰夫上