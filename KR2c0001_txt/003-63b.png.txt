氏欲殺陵單于匿之北方大閼氏死乃還單于以女妻陵
立為右校王與衛律皆貴用事衛律常在單于左右陵
居外有大事乃入議
太始元年　匈奴且鞮侯單于死有两子長為左賢王
次為左大将左賢王未至貴人以為有病更立左大将
為單于左賢王聞之不敢進左大将使人召左賢王而
讓位焉左賢王辭以病左大将不聼謂曰即不幸死傳
之於我左賢王許之遂立為狐鹿姑單于以左大将為