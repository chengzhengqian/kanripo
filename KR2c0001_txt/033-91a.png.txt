遂决紿滔云從行必如前約丁夘滔将范陽步騎五萬
人私從者復萬餘人回紇三千人發河間而南輜重首
尾四百里　李希烈攻李勉扵汴州驅民運土木築壘
道以攻城忿其未就併人填之謂之濕薪勉城守累月
外救不至将其衆萬餘人奔宋州庚午希烈䧟大梁滑
州刺史李澄以城降希烈希烈以澄為尚書令并永平
節度使勉上表請罪上謂其使者曰朕猶失守宗廟勉
宜自安待之如初劉洽遣其将髙翼将精兵五千保襄