升蓋懼遁去尚書令劉潔言於魏主曰大檀自恃其衆
必將復來請俟収田畢大發兵為二道東西並進以討
之魏主然之　十二月魏主命安集將軍長孫翰安北
將軍尉眷北擊柔然魏主自將屯祚山柔然北遁諸軍
追之大獲而還翰肥之子也
二年冬十月癸卯魏主大舉伐柔然五道並進長孫翰
等從東道出黒漠廷尉卿長孫道生等出白黒二漠之
間魏主從中道東平公娥清出栗園奚斤等從西道出