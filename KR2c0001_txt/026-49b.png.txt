客皆驚嘆其黠者頗覺之見以繒帛纒樹曰中國亦有
貧者衣不葢形何如以此物與之纒樹何為市人慙不
能荅帝稱裴矩之能謂羣臣曰裴矩大識朕意凡所陳奏皆朕之成算未發之頃矩輒以聞自非奉國盡心孰
能若是是時矩與左翊衛大將軍宇文述内史侍郎虞
世基御史大夫裴藴光禄大夫郭衍皆以諂諛有寵述
善於供奉容止便辟侍衛者咸取則焉郭衍嘗勸帝五
日一視朝曰無效高祖空自勤苦帝益以為忠曰惟有