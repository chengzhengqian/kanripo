書十四萬卷將自赴火宫人左右共止之又以寳劍擊
柱令折歎曰文武之道今夜盡矣乃使御史中丞王孝
祀作降文謝答仁朱買臣諌曰城中兵衆猶彊乗闇突
圍而出賊必驚因而薄之可度江就任約帝素不便走
馬曰事必無成秖增辱耳答仁求自扶帝以問王襃襃
曰答仁侯景之黨豈足可信成彼之勲不如降也答仁
又請守子成收兵可得五千人帝然之即授城中大都
督配以公主既而召王襃謀之以為不可答仁請入不