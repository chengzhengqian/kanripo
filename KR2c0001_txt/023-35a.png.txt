為太尉　十二月魏行臺楊白駒與東魏陽州刺史段
粲戰於蓼塢魏師敗績　愧荆州刺史郭鸞攻東魏東
荆州刺史清都慕容儼儼晝夜拒戰二百餘日乗間出
撃鸞大破之時河南諸州多失守唯東荆獲全河間邢
磨納范陽盧仲禮仲禮從弟仲裕等皆起兵海隅
以應魏東魏濟州刺史高季式有部曲千餘人馬八百
匹鎧仗皆備濮陽民杜靈椿等為盜聚衆近萬人攻城
剽野季式遣騎三百一戰擒之又撃陽平賊路文徒等