爾朱酷逆痛結人神凡曰有知莫不思奮明公威德素
著天下傾心若兵以義立則屈强之徒不足為明公敵
矣鄙州雖小户口不減十萬榖秸之稅足濟軍資願公
熟思其計乾辭氣慷慨歡大悦與之同帳寢初河南太
守趙郡李顯甫喜豪俠集諸李數千家於殷州西山方
五六十里居之顯甫卒子元忠繼之家素富多出貸求
利元忠悉焚契免責鄉人甚敬之時盜賊蠭起清河有
五百人西戌還經趙郡以路梗共投元忠元忠遣奴為