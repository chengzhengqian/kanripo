北邉令就北畜牧以餌柔然
二十五年秋八月西域般恱門去平城萬有餘里遣使
詣魏請與魏東西合擊柔然魏主許之中外戒嚴　十
二月魏太子朝於行宫遂從伐柔然至受降城不見柔
然因積糧於城内置戍而還
二十六年春正月戊辰朔魏主饗羣臣於漠南甲戌復
伐柔然髙凉王那出東道畧陽王羯兒出西道魏主與
太子出涿邪山行數千里柔然處羅可汗恐懼逺遁