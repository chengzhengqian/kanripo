之西初吐蕃自恃其彊致書用敵國禮辭指悖慢上意
常怒之張說言於上曰吐蕃無禮誠宜誅夷但連兵十
餘年甘凉河鄯不勝其弊雖師屢㨗所得不償所亡聞
其悔過求和願聽其欵服以紓邊人上曰俟吾與王君
㚟議之說退謂源乾曜曰君㚟勇而無謀常思僥幸若
二國和親何以為功吾言必不用矣及君入朝果請
深入討之去冬吐蕃大將悉諾邏冦大斗谷進攻甘州
焚掠而去君度其兵疲勒兵躡其後㑹大雪虜凍死