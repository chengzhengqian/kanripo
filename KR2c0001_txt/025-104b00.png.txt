暉將兵畧地南至湘州城中將士莫有固志刻日請降
刺史岳陽王叔慎年十八置酒㑹文武僚吏酒酣叔慎
歎曰君臣之義盡於此乎長史謝基伏而流涕湘州助
防遂興侯正理在坐乃起曰主辱臣死諸軍獨非陳國
之臣乎今天下有難實致命之秋也縱其無成猶見臣
節青臣之外有死不能今日之機不可猶豫後應者斬
衆咸許諾乃刑牲結盟仍遣人詐奉降書於龎暉暉信之克期而入叔慎伏甲待之暉至執之以狥并其衆皆