伋謀以所部兵刼莽降漢以全宗族　秋七月伋以其
謀告莽莽召忠詰責因格殺之使虎賁以斬馬劒剉忠
收其宗族以醇醯毒藥白刃叢棘并一坎而埋之秀渉
皆自殺莽以其骨肉舊臣惡其内潰故隠其誅莽以軍
師外破大臣内畔左右亡所信不能復逺念郡國乃召
王邑還為大司馬以大長秋張邯為大司徒崔發為大
司空司中壽容苖訢為國師莽憂懣不能食但飲酒㗖
鰒魚讀軍書倦因馮几寐不復就枕矣　八月王莽使