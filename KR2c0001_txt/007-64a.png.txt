欲令降徒與之雜居是猶種枳棘於良田養虺蛇於室
内也故臣奉大漢之威建長久之策欲絶其本根不使
能殖本規三嵗之費用五十四億今適朞年所耗未半
而餘冦殘燼將向殄滅臣毎奉詔書軍不内御願卒斯
言一以任臣臨時量宜不失權便
二年五月詔遣謁者馮禪説降漢陽散羌段熲以春農
百姓布野羌雖暫降而縣官無廩必當復為盗賊不如
乗虚放兵勢必殄滅熲於是自進營去羌所屯凡亭山