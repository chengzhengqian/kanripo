蕃使初吐蕃尚結贊得鹽夏州各留兵千餘人戍之退
屯鳴沙自冬入春羊馬多死糧運不繼又聞李晟克摧
沙馬燧渾瑊等各舉兵臨之大懼屢遣使求和上未之
許乃遣使卑辭厚禮求和於馬燧且請修清水之盟而
歸侵地使者相繼於路燧信其言留屯石州不復濟河
為之請於朝李晟曰戎狄無信不如擊之韓遊瓌曰吐
蕃弱則求盟彊則入寇今深入塞内而求盟此必詐也
韓滉曰今兩河無虞若城原鄯洮渭四州使李晟劉𤣥