耶疾建用客之不詳也
臣光曰從衡之說雖反覆百端然大要合從者六國之
利也昔先王建萬國親諸侯使之朝聘以相交饗宴以
相樂㑹盟以相結者無他欲其同心戮力以保家國也
曏使六國能以信義相親則秦雖彊暴安得而亡之哉
夫三晉者齊楚之藩蔽齊楚者三晉之根柢形勢相資
表裏相依故以三晉而攻齊楚自絶其根柢也以齊楚
而攻三晉自撤其藩蔽也安有撤其藩蔽以媚盜曰盜