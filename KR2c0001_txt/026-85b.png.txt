曰君言正合我意乃隂部署賓客淵不之知也世民恐
淵不從猶豫乆之不敢言淵與裴寂有舊每相與宴語
或連日夜文静欲因寂關説乃引寂與世民交世民出
私錢數百萬使龍山令高斌亷與寂博稍以輸之寂大
喜由是日從世民遊情款益狎世民乃以其謀告之寂
許諾㑹突厥冦馬邑淵遣高君雅將兵與馬邑太守王
仁恭幷力拒之仁恭君雅戰不利淵恐幷獲罪甚憂之
世民乗間屛人説淵曰今主上無道百姓困窮晉陽城