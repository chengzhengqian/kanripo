曰卿曹努力王兄子在南陽何憂無主衆恐懼數日乃
定賊雖戰勝而憚王威名夜遂引去大軍復追至安次
連戰破之賊退入漁陽所過虜掠彊弩將軍陳俊言於
王曰戰無輜重宜令輕騎出賊前使百姓各自堅壁以
絶其食可不戰而殄也王然之遣俊將輕騎馳出賊前
視人保壁堅完者敕令固守放散在野者因掠取之賊
至無所得遂散敗王謂俊曰困此虜者將軍䇿也　馮
異遺李軼書為陳禍福勸令歸附蕭王軼知長安已危