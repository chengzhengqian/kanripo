所敗倍侯利奔魏社崘於是西北擊匈奴遺種日㧞也
鷄大破之遂吞併諸部士馬繁盛雄於北方其地西至
焉耆東接朝鮮南臨大漠旁側小國皆覊屬焉自號豆
代可汗始立約束以千人為軍軍有將百人為幢幢有
帥攻戰先登者賜以虜獲畏懦者以石擊其首而殺之
　十二月柔然可汗社崘聞珪伐秦自㕘合陂侵魏至
豺山及善無北澤魏常山王遵以萬騎追之不及而還
三年夏四月柔然可汗社崘從弟恱代大郍謀殺社崘