祐豐祐勇敢善用其衆始慕中國不與父連名文宗太和三年冬十一月丙申西川節度使杜元頴奏
南詔入寇元頴以舊相文雅自高不曉軍事專務蓄積
減削士卒衣糧西南戍邊之卒衣食不足皆入蠻境鈔
盗以自給蠻人反以衣食資之由是蜀中虚實動静蠻
皆知之南詔自嵯巔謀大舉入寇邊州屢以告元頴不
之信嵯巔兵至邊城一無備禦蠻以蜀卒為鄉導襲陷
嶲戎二州甲辰元頴遣兵與戰於卭州南蜀兵大敗蠻