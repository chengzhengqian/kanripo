罪者鞭之夷男甚喜突厥頡利可汗大懼始遣使稱臣
請尚公主修壻禮代州都督張公瑾上言突厥可取之
狀以為頡利縱欲逞暴誅忠良暱姦佞一也薛延陀等
諸部皆叛二也突利拓設欲谷設皆得罪無所自容三
也塞北霜早糧乏絶四也頡利踈其俗類親委諸胡
胡人反覆大軍一臨必生内變五也華人入北其衆甚
多比聞所在嘯聚保據山塞自然響應六也上以頡利
可汗既請和親復援梁師都丁亥命兵部尚書李靖為