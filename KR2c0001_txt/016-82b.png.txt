秋七月鬱律撃虎大破之虎走出塞從弟路孤帥其部
落降于鬱律於是鬱律西取烏孫故地東兼勿吉以西
士馬精彊雄于北方
四年拓跋猗㐌妻惟氏忌代王鬱律之彊恐不利於其
子乃殺鬱律而立其子賀傉大人死者數十人鬱律之
子什翼犍幼在襁褓其母王氏匿於袴中祝之曰天苟
存汝則勿啼久之不啼乃得免惟氏專制國政遣使聘
後趙後趙人謂之女國使