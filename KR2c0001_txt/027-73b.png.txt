擒化及建德每戰勝克城所得資財悉以分將士身無
所取又不噉肉常食蔬茹粟飯妻曹氏不衣紈綺所役
婢妾纔十許人及破化及得隋宫人千數即時散遣之
以隋黄門侍郎裴矩為左僕射掌選事兵部侍郎崔君
肅為侍中少府令何稠為工部尚書右司郎中柳調為
左丞虞世南為黄門侍郎歐陽詢為太常卿詢紇之子
也自餘隨才授職委以政事其不願留欲詣關中及東
都者亦聽之仍給資糧以兵援之出境隋驍果尚近萬