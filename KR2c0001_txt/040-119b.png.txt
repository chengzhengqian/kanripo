雖畫河為境誰為陛下守之臣嘗細詢康延孝以河南
之事度已料彼日夜思之成敗之機决在今嵗梁今悉
以精兵授段凝據我南鄙又决河自固謂我猝不能渡
恃此不復為備使王彦章侵逼鄆州其意冀有姦人動
揺變生於内耳段凝本非將材不能臨機决策無足可
畏降者皆言大梁無兵陛下若留兵守魏固保楊劉自
以精兵與鄆州合勢長驅入汴彼城中既空虚必望風
自潰茍偽主授首則諸將自降矣不然今秋榖不登軍