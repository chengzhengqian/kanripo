官爵皆復其舊以兵部侍郎韓愈為宣慰使上之初即位
也兩河畧定蕭俛段文昌以為天下已太平漸宜消兵
請宻詔天下軍鎮有兵處每嵗百人之中限八人逃
死上方荒宴不以國事為意遂可其奏軍士落籍者衆
皆聚山澤為盜及朱克融王庭湊作亂一呼而亡卒皆
集詔徴諸道兵討之諸道兵既少皆臨時召募烏合之
衆又諸節度既有監軍其領偏師者亦置中使監陳主
將不得専號令戰小勝則飛驛奏㨗自以為功不勝則