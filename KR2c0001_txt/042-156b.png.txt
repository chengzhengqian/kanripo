數年外内離叛置身無所誠由知用兵之術不知為天
下之道故也世宗以信令御羣臣以正義責諸國王環
以不降受賞劉仁贍以堅守䝉襃嚴續以盡忠獲存蜀
兵以反覆就誅馮道以失節被棄張美以私恩見疎江
南未服則親犯矢石期於必克既服則愛之如子推誠
盡言為之逺慮其宏規大度豈得與莊宗同日語哉書
曰無偏無黨王道蕩蕩又曰大邦畏其力小邦懐其德
世宗近之矣