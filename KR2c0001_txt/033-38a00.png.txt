喜即遣王侑歸報魏州使将士知有外援各自堅又遣
判官王郅與許士則俱詣恒州說王武俊曰大夫出萬
死之計誅逆首拔亂根康日知不出趙州豈得與大夫
同日論功而朝廷襃賞略同誰不為大夫憤邑者今又
聞有詔支糧馬與鄰道朝廷之意盖以大夫善戰無敵
恐為後患先欲貧弱軍府俟平魏之日使馬僕射北首
朱司徒南向共相滅耳朱司徒亦不敢自保使郅等效
愚計欲與大夫共救田尚書而存之大夫自留糧馬以