有云設不彊人以不能背急切而慕所聞也蓋孔子對
葉公以來逺哀公以臨人景公以節禮非其不同所急
異務也俗人拘文牽古不達權制竒偉所聞簡忽所見
烏可與論國家之大事哉故言事者雖合聖聽輒見掎
奪何者其頑士闇於時權安習所見不知樂成况可慮
始茍云率由舊章而已其達者或矜名妒能恥䇿非已
舞筆奮辭以破其義寡不勝衆遂見擯弃雖稷契復存
猶將困焉斯賢智之論所以常憤鬱而不伸者也凡為