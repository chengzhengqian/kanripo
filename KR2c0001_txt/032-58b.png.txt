九月壬申命郭子儀將兵五萬屯奉天以備吐蕃　壬
午朔方騎將白元光擊吐蕃破之　壬辰元光又破吐
蕃二萬衆於靈武鳯翔節度使李抱玉使右軍都將臨
洮李晟將兵五千擊吐蕃晟曰以力則五千不足用以
謀則太多乃將千人兼行出大震關至臨洮屠吐蕃定
秦堡焚其積聚虜堡帥慕容谷種而還吐蕃聞之釋靈
州之圍而去戊戌京師解嚴　冬十一月郭子儀還河
中元載以吐蕃連歳入寇馬璘以四鎮兵屯邠寧力不