四海而滅前車之軌得失昭然太祖以神聖之姿為西
夏所推左取酒泉右開西域殿下不能奉承遺志混壹
涼土侔蹤張后将何以下見先王乎沮渠䝉遜胡夷之
傑内修政事外禮英賢攻戰之際身均士卒百姓懐之
樂為之用臣謂殿下非但不能平殄䝉遜亦懼䝉遜方
為社稷之憂歆覽之不恱主簿汜稱上疏諌曰天之子
愛人主殷勤至矣故政之不修下災異以戒告之改者
雖危必昌不改者雖安必亡元年三月癸卯燉煌謙徳