宗之世九姓胡常冒回紇之名雜居京師殖貨縱暴與
回紇共為公私之患上即位命突董盡帥其徒歸國輜
重甚盛至振武留數月厚求資給日食肉千斤它物稱
是縱樵牧者暴踐禾稼振武人苦之光晟欲殺回紇取
其輜重而畏其衆彊未敢發九姓胡聞其種族為新可
汗所誅多道亡突董防之甚急九姓胡不得亡又不得
歸乃密獻䇿於光晟請殺回紇光晟喜其黨類自離許
之上以陜州之辱寳應元年德宗為元/帥時見回紇於陜州心恨回紇光晟