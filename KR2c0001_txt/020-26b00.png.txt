輔國將軍劉勔進軍小峴殷琰所署南汝隂太守裴季
以合肥來降　鄧琬性鄙闇貪吝既執大權父子賣官
鬻爵使婢僕出市道販賣酣歌博奕日夜不休大自矜遇
賔客到門歴旬不得前内事悉委禇靈嗣等三人羣小
横恣競為威福於是士民忿怨内外離心琬遣孫冲之
帥龍驤將軍薛常寳陳紹宗焦度等兵一萬為前鋒據
赭圻冲之於道與晉安王子勛書曰舟檝已辦器械亦
整三軍踊躍人争效命便欲沿流挂㠶直取白下願速