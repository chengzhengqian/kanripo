琳蔣鎮張光晟等李晟以光晟雖臣賊而滅賊亦頗有
力欲全之上不許　副元帥判官髙郢數勸李懐光歸
欵懐光遣其子璀詣行在謝罪請束身歸朝庚辰詔遣
給事中孔巢父齎先除懐光太子太保敕詣河中宣慰
朔方將士悉復官爵如故　壬午車駕至長安渾瑊韓
逰瓌戴休顔以其衆扈從李晟駱元光尚可孤以其衆
奉迎步騎十餘萬旌旗數十里晟謁見上扵三橋先賀
平賊後謝收復之晩伏路左請罪上駐馬慰撫為之掩