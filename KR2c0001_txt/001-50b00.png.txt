之缺以衛王宫昩死以聞太后曰諾年幾何矣對曰十
五嵗矣雖少願及未填溝壑而託之太后曰丈夫亦愛
少子乎對曰甚於婦人太后笑曰婦人異甚對曰老臣
竊以為媼之愛燕后賢於長安君太后曰君過矣不若
長安君之甚左師公曰父母愛其子則為之計深逺媼
之送燕后也持其踵而泣念其逺也亦哀之矣已行非
不思也祭祀必祝之曰必勿使反豈非為之計長久為
子孫相繼為王也哉太后曰然左師公曰今三世以前