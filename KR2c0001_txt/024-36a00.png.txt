馬驢食之庚戌齊軍踰鍾山霸先與衆軍分頓樂遊苑
東及覆舟山北斷其衝要壬子齊軍至𤣥武湖西北將
據北郊壇衆軍自覆舟東移頓壇北與齊人相對㑹連
日大雨平地水丈餘齊軍晝夜坐立泥中足指皆爛懸
鬲以㸑而臺中及潮溝北路燥梁軍毎得番易時四方
壅隔糧運不至建康戸口流散徵求無所甲寅少霽霸
先將戰調市人得麥飯分給軍士士皆飢疲㑹陳蒨饋米
二千斛鴨千頭霸先命炊米煮鴨人人以荷葉裹飯婫