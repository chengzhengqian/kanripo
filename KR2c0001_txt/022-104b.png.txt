兆投刀於地復斬白馬與歡為誓因留宿夜飲尉景伏
壯士欲執兆歡齧臂止之曰今殺之其黨必奔歸聚結
兵飢馬瘦不可與敵若英雄乘之而起則為害滋甚不
如且置之兆雖驍勇兇悍無謀不足圖也旦日兆歸營
復召歡歡將上馬詣之孫騰牽歡衣歡乃止兆隔水肆
罵馳還晉陽兆腹心念賢領降户家屬别為營歡偽與
之善覩其佩刀因取殺之士衆感悦益願附從　斛斯椿復棄汝南王悦奔魏