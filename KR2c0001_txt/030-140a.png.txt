乃為之立太平觀以公主為觀主以拒之至是始選光
禄卿汾陰薛曜之子紹尚焉紹母太宗女城陽公主也
秋七月公主適薛氏自興安門南至宣陽坊西燎炬相
屬夾路槐木多死紹兄顗以公主寵盛深憂之以問族
祖户部郎中克構克構曰帝甥尚主國家故事茍以恭
慎行之亦何傷然諺曰娶婦得公主無事取官府不得
不為之懼也天后以顗妻蕭氏及顗弟緒妻成氏非貴
族欲出之曰我女豈可使與田舍女為妯娌耶或曰蕭