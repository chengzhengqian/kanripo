行臺左丞藍田王悦言於㤗曰侯景之於髙歡始敦鄉
黨之情終定君臣之契任居上將位重台司今歡始死
景遽外叛盖所圗甚大終不為人下故也且彼既能背
徳於髙氏豈肯盡節於朝廷今益之以勢援之以兵竊
恐朝廷貽笑將來也㤗乃召景入朝景隂謀叛魏事計
未成厚撫韋灋保等冀為己用外示親宻無猜間每往
來諸軍間侍從至少魏軍中名將皆身自造詣同軌防
長史裴寛謂灋保曰侯景狡詐必不肯入關欲託欵於