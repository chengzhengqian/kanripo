遂拔衛州慶緒走子儀等追之至鄴許叔冀董秦王思
禮及河東兵馬使薛兼訓皆引兵繼至慶緒收餘衆拒
戰於愁思岡又敗前後斬首三萬級捕虜千人慶緒乃
入城固守子儀等圍之李光弼引兵繼至慶緒窘急遣
薛嵩求救於史思明且請以位讓之思明發范陽兵十
三萬欲救鄴觀望未敢進先遣李歸仁將步騎一萬軍
於滏陽遙為慶緒聲勢　十一月崔光逺拔魏州丙戌
以前兵部侍郎蕭華為魏州防禦使㑹史思明分軍為