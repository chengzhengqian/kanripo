泗下梁益之卒東出巴峽又何必親屈鑾輅逺幸沮澤乎昔
漢光武誅公孫述晉武帝擒孫皓未聞二帝自統六師親執
枹鼓䝉矢石也堅乃止詔冠軍将軍南郡相劉波帥衆八千
救襄陽波畏秦不敢進朱序屢出戰破秦兵引退稍逺序不設
僃二月襄陽督䕶李伯䕶宻遣其子送款于秦請為内應長
樂公丕命諸軍進攻之戊午克襄陽執朱序送長安秦王堅
以序能守節拜度支尚書以李伯䕶為不忠斬之秦将軍慕
容越拔順陽執太守譙國丁穆堅欲官之穆固辭不受堅以