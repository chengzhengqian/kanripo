之屬以助威武邑至洛陽州郡各選精兵牧守自將定
㑹者四十二萬人號百萬餘在道者旌旗輜重千里不
絶夏五月尋邑南出潁川與嚴尤陳茂合諸將見尋邑
兵盛皆反走入昆陽惶怖憂念妻孥欲散歸諸城劉秀
曰今兵榖既少而外寇強大并力禦之功庻可立如欲
分散埶無俱全且宛城未拔不能相救昆陽即拔一日
之間諸部亦滅矣今不同心膽共舉功名反欲守妻子
財物耶諸將怒曰劉將軍何敢如是秀笑而起㑹候騎