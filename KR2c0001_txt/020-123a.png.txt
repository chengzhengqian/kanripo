纂嚴遣中䕶軍王𤣥邈討子懋又遣軍主裴叔業與于
瑶之先襲尋陽聲云為郢府司馬子懋知之遣三百人
守湓城叔業泝流直上至夜回襲湓城城局㕘軍樂賁
開門納之子懋聞之帥府州兵力據城自守子懋部曲
多雍州人皆踴躍願奮叔業畏之遣于瑶之說子懋曰
今還都必無過憂正當作散官不失富貴也子懋既不
出兵攻叔業衆情稍沮中兵㕘軍于琳之瑶之兄也說
子懋重賂叔業可以免禍子懋使琳之往琳之因說叔