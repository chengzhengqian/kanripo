之楚人大悦　癸丑唐武昌節度使劉仁贍帥戰艦二
百取岳州撫納降附人忘其亡仁贍金之子也唐百官
共賀湖南平起居郎高逺曰我乗楚亂取之甚易觀諸
將之才但恐守之甚難耳逺幽州人也司徒致仕李建
勲曰禍其始于此乎唐主自即位以來未嘗親祠郊廟
禮官以為請唐主曰俟天下一家然後告謝及一舉取
楚謂諸國指揮可定魏岑侍宴言臣少遊元城樂其風
土俟陛下定中原乞魏博節度使唐主許之岑趨下拜