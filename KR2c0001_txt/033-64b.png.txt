都虞候何明禮孔目官岐靈岳皆秀實素所厚也秀實
宻與之謀誅泚迎乘輿上初至奉天詔徴近道兵入援
有上言朱泚為亂兵所立且來攻城宜早修守備盧杞
切齒言曰朱泚忠貞羣臣莫及柰何言其從亂傷大臣
心臣請以百口保其不反上亦以為然又聞羣臣勸泚
奉迎乃詔諸道援兵至者皆營扵三十里外姜公輔諫
曰今宿衛單寡防慮不可不深若泚竭忠奉迎何憚扵
兵多如其不然有備無患上乃悉召援兵入城盧杞及