州民董燈明等作亂殺元愷以應劉黒闥　冬十月壬
寅劉黒闥陷定州執總管李𤣥通黒闥愛其才欲以為
大將𤣥通不可故吏有以酒肉饋之者𤣥通曰諸君哀
吾幽辱幸以酒肉來相開慰當為諸君一醉酒酣謂守
者曰吾能劍舞願假吾刀守者與之𤣥通舞竟太息曰
大丈夫受國厚恩鎮撫方面不能保全所守亦何面目
視息世間哉即引刀自刺潰腹而死上聞之為之流涕
拜其子伏䕶為大將　十二月乙卯劉黒闥陷冀州殺