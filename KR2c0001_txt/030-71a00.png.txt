表陳四事其一以為皇業權輿天地開闢嗣君即位黎
元更始則時藉非常之慶以申再造之恩今六合清晏
而赦令不息近則一年再降逺則每歳無遺至於違法
悖禮之徒無賴不仁之輩編户則冦攘為業當官則贓
賄是求而元日之朝指期天澤重陽之節佇降皇恩如
其忖度咸果釋免或有名垂結正罪將斷決竊行貨賄
方便規求故致稽延畢霑寛宥用使俗多頑悖時罕㢘
隅為善者不預恩光作惡者獨承徼幸古語曰小人之