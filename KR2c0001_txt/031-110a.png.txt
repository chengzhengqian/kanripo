犯圍而出告急於臨淮霽雲出城賊衆數萬遮之霽雲
直衝其衆左右馳射賊衆披靡止亡兩騎既至臨淮見
進明進明曰今日睢陽不知存亡兵去何益霽雲曰睢
陽若陷霽雲請以死謝大夫且睢陽既拔即及臨淮譬
如皮毛相依安得不救進明愛霽雲勇壯不聽其語彊
留之具食與樂延霽雲坐霽雲慷慨泣且語曰霽雲來
時睢陽之人不食月餘矣霽雲雖欲獨食且不下咽大
夫坐擁彊兵觀睢陽陷沒曾無分災救患之意豈忠臣