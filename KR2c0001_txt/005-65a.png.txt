者皆叩頭言宜亟加賞於安漢公於是莽上書言諸臣
民所上章下議者願皆寢勿上使臣莽得盡力畢制禮
作樂事事成願賜骸骨歸家避賢者路甄邯等白太后
詔曰公毎見輙流涕叩頭言願不受賞賞即加不敢當
位方制作未定事須公而决故且聼公制作畢成羣公
以聞究于前議其九錫禮儀亟奏五月䇿命安漢公莽
以九錫莽稽首再拜受緑韍兖冕衣裳㻛琫㻛珌句履
鸞路乘馬龍旂九旒皮弁素積戎路乗馬彤弓矢盧弓