自雄武軍引兵還撃高文集於朔州李可舉遣行軍司
馬韓𤣥紹邀之於藥兒嶺大破之殺七千餘人李盡忠
程懐信皆死又敗之於雄武軍之境殺萬人李琢赫連
鐸進攻蔚州李國昌戰敗部衆皆潰獨與克用及宗族
北入達靼詔以鐸為雲州刺史大同軍防禦使吐谷渾
白義成為蔚州刺史薩葛米海萬為朔州刺史加李可
舉兼侍中達靼本靺鞨之别部也居于隂山後數月赤
連鐸隂賂達靼使取李國昌父子李克用知之時與其