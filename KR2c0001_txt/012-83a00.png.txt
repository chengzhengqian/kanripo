衍為司徒　十二月戊寅乞活田甄田蘭薄盛等起
兵為新蔡王騰復讎斬汲桑于樂陵棄成都王穎棺於
故井中穎故臣收𦵏之　前北軍中侯吕雍度支校尉
陳顔等謀立清河王覃為太子事覺太傅越矯詔囚覃
於金墉城　初太傅越與茍晞親善引升堂結為兄弟
司馬潘滔說越曰兖州衝要魏武以之創業茍晞有大
志非純臣也久令處之則患生心腹矣若遷于青州厚
其名號晞必悅公自牧兖州經緯諸夏藩衛本朝此所