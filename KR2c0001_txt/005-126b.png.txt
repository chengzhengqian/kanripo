奔擊大破之馮異亦度河擊朱鮪鮪走異與恂追至洛
陽環城一匝而歸自是洛陽震恐城門晝閉異恂移檄
上狀諸將入賀因上尊號將軍南陽馬武先進曰大王
執雖謙退奈宗廟社稷何宜先即尊位乃議征伐今此誰
賊而馳騖擊之乎王驚曰何將軍出此言可斬也乃引
軍還薊復遣吳漢率耿弇景丹等十三將軍追尤來等
斬首萬三千餘級遂窮追至浚靡而還賊散入遼西遼
東為烏桓貊人所鈔擊畧盡都䕶將軍賈復與五校戰