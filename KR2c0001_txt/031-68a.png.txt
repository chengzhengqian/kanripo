董秦為平盧兵馬使　南陽節度使魯炅立栅於滍水
之南安祿山將武安珣畢思琛攻之五月丁巳炅衆潰
走保南陽賊就圍之太常卿張垍薦夷陵太守虢王巨
有勇畧上徵呉王祗為太僕卿以巨為陳留譙郡太守
河南節度使兼統嶺南節度使何履光黔中節度使趙
國珍南陽節度使魯炅國珍本䍧柯夷也戊辰巨引兵
自藍田出趣南陽賊聞之解圍走　令狐潮復引兵攻
雍丘潮與張巡有舊於城下相勞苦如平生潮因説巡