儀引就三公榻上神色不變問曰卿在軍中日乆無乃
為勞景不敢仰視汗流被面又曰卿何州人而敢至此
妻子猶在北耶景皆不能對任約從旁代對曰臣景妻
子皆為髙氏所屠惟以一身歸陛下上又問初度江有
幾人景曰千人圍臺城幾人曰十萬今有幾人曰率土
之内莫非己有上俛首不言景復至永福省見太子太
子亦無懼容侍衛皆驚散惟中庶子徐摛通事舍人陳
郡殷不害側侍摛謂景曰侯王當以禮見何得如此景