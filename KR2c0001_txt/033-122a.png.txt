章事　朱滔攻貝州百餘日馬寔攻魏州亦踰四旬皆
不能下賈林復為李抱真說王武俊曰朱滔志吞貝魏
復值田悅被害儻旬日不救則魏愽皆為滔有矣魏愽
既下則張孝忠必為之臣滔連三道之兵益以回紇進
臨常山明公欲保其宗族得乎常山不守則昭義退保
西山河朔盡入扵滔矣不若乘貝魏未下與昭義合兵
救之滔既破亡則闗中䘮氣朱泚不日梟夷鑾輿反正
諸将之功孰有居明公之右者哉武俊悅從之戊辰武