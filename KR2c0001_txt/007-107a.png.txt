公等受主厚禄顛而不扶傾覆大事後之良史豈有所
私固身已矣於義得矣夫復何言廣戒得書悲慙皆長
歎流涕而已冀使人脅杜喬曰早從宜妻子可得全喬
不肯明日冀遣騎至其門不聞哭者遂白太后收繫之
亦死獄中冀暴固喬尸於城北四衢令有敢臨者加其
罪固弟子汝南郭亮尚未冠左提章鉞右秉鈇鑕詣闕
上書乞收固尸不報與南陽董班俱徃臨哭守喪不去
夏門亭長呵之曰卿曹何等腐生公犯詔書欲干試有