之　是歳南郡秦豐聚衆且萬人平原女子遲昭平亦
聚數千人在河阻中莽召問羣臣禽賊方畧皆曰此天
囚行尸命在刻漏故左將軍公孫禄徴來與議禄曰太
史令宗宣典星厯候氣變以凶為吉亂天文誤朝廷太
傅平化侯尊飾虚偽以媮名位賊夫人之子國師嘉信
公秀顛倒五經毁師法令學士疑惑明學男張邯地理
侯孫陽造井田使民棄土業羲和魯匡設六筦以窮工
商說符侯崔發阿諛取容令下情不上通宜誅此數子