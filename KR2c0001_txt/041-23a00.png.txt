使李仁罕將四萬人驍銳指揮使李延厚將二千人討
紹琛延厚集其衆詢之曰有少壯勇鋭欲立功求冨貴
者東衰疾畏懦厭行陳者西得選兵七百人以行是日
任圜軍追及紹琛於漢州紹琛出兵逆戰招討掌書記
張礪請伏精兵於後以羸兵誘之圜從之使董璋以東
川羸兵先戰而却紹琛輕圜書生又見其兵羸極力追
之伏兵發大破之斬首數千級自是紹琛入漢州閉城
不出　　三月丁巳朔李紹真奏克邢州擒趙太等庚