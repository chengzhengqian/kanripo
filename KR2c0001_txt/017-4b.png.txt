夜遣殺卿我豈能相救邪使邁下都避之𤣥使人追之
邁僅而獲免征虜參軍豫章胡藩過江陵見仲堪說之
曰桓𤣥志趣不常每怏怏於失職節下崇待太過恐非
將來之計也仲堪不恱藩内弟同郡羅企生為仲堪功
曹藩退謂企生曰殷侯倒戈以授人必及於祸君不早
圖去就後悔無及矣　庚寅立皇子徳文為琅邪王徙
琅邪王道子為㑹稽王
二十年春三月皇太子出就東宫以丹陽尹王雅領少