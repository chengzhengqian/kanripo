合宫尉來俊臣使上變告之太后使河内王武懿宗推
之懿宗令思禮廣引朝士許免其死凡小忤意者引之
於是思禮引鳯閣侍郎同平章事李元素夏官侍郎同
平章事孫元亨知天官侍郎事石抱忠劉竒給事中周
譒及王勮兄涇州刺史勔弟監察御史助等凡三十六
家皆海内名士窮楚毒以成其獄壬戌皆族誅之親舊
連坐流竄者千餘人初懿宗寛思禮於外使誣引諸人
諸人既誅然後收思禮始悔之懿宗自大授以來太后