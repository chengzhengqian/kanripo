之俱梁洋道險甞與贄相失經夕不至上驚憂涕泣募
得贄者賞千金乆之乃至上喜甚太子以下皆賀然贄
數直諫迕上意盧杞雖貶官上心庇之贄極言杞姦邪
致亂上雖貌從心頗不悅故劉從一姜公輔皆自下陳
登用贄恩遇雖隆未得為相　壬辰車駕至梁州山南
地薄民貧自安史以來盗賊攻剽户口減耗大半雖節
制十五州租賦不及中原數縣及大駕駐蹕糧用頗窘
上欲西幸成都嚴震言扵上曰山南地接京畿李晟方