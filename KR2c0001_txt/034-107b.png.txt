稱薦至右職及為節度使遂寄以腹心以為先鋒兵馬
使軍中精銳悉以委之憲誠之先奚人也世為魏將魏
與幽鎮本相表裏及幽鎮叛魏人固揺心布以魏兵討
鎮軍于南宫上屢遣中使督戰而將士驕惰無鬭志又
屬大雪度支饋運不繼布發六州租賦以供軍將士不
悅曰故事軍出境皆給朝廷今尚書刮六州肌肉以奉
軍雖尚書瘠已肥國六州之人何罪乎憲誠隂蓄異志
因衆心不悅離間鼓扇之㑹有詔分魏愽軍與李光顔