狽舉兵魯瑜弟𢎞為質府佐帝敕質救之質即執臺使
舉兵義宣與質皆上表言為左右所讒疾欲誅君側之
惡義宣進爽號征北將軍爽於是送所造輿服詣江陵
使征北府户曹板義宣等文曰丞相劉今補天子名義
宣車騎臧今補丞相名質西平朱今補車騎名脩之皆
板到奉行義宣駭愕爽所送法物並留竟陵不聽進質
加魯𢎞輔國將軍下戍大雷義宣遣諮議參軍劉諶之
將萬人就𢎞召司州刺史魯秀欲使為諶之後繼秀至