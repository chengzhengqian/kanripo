本因征役授勲級以為榮寵而比年出征皆使勲官挽
引勞苦與白丁無殊百姓不願從軍率皆由此臣又問
曩日士卒留鎮五年尚得支濟今爾等始經一年何為
如此單露咸言初發家日惟令備一年資裝今已二年
未有還期臣檢校軍士所留衣今冬僅可充事來秋以
往全無凖擬陛下留兵海外欲殄滅髙麗百濟髙麗舊
相黨援倭人雖逺亦共為影響若無鎮兵還成一國今
既資戍守又置屯田所藉士卒同心同徳而衆有此議