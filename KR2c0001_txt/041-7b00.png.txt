在手安得為其子奏請乃黜從珂為突騎指揮使帥數
百人戍石門鎮嗣源憂恐上章申理久之方解辛丑嗣
源乞至東京朝覲不許郭崇韜以嗣源功髙位重亦忌
之私謂人曰總管令公非久為人下者皇家子弟皆不
及也宻勸帝召之宿衛罷其兵權又勸帝除之帝皆不
從　洛陽宫殿宏邃宦者欲上增廣嬪御詐言宫中夜
見鬼物上欲使符咒者禳之宦者曰臣昔逮事咸通乾
符天子當是時六宫貴賤不減萬人今掖庭大半空虗