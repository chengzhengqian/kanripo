矜薄伐於太原美化行於江漢則三代之逺裔皆國家
之域中也若乃用武荒外邀功絶域竭府庫之實以爭
不毛之地得其人不足増賦獲其土不可耕織茍求冠
帯逺夷之稱不務固本安人之術此秦皇漢武之所行
非五帝三王之事業也始皇窮兵極武務求廣地死者
如麻致天下潰叛漢武征伐四夷百姓困窮盗賊蜂起
末年悔悟息征罷役故能為天所祐近者國家頻嵗出
師所費滋廣西戍四鎮東戍安東調發日加百姓虚弊