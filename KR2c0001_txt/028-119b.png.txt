文泰可矣宜撫其百姓存其社稷復立其子則威徳被
於遐荒四夷皆悦服矣今若利其土地以為州縣則常
須千餘人鎮守數年一易往來死者什有三四供辦衣
資違離親戚十年之後隴右虚耗矣陛下終不得髙昌
撮粟尺布以佐中國所謂散有用以事無用臣未見其
可上不從九月以其地為西州以可汗浮圖城為庭州
各置屬縣乙夘置安西都䕶府於交河城留兵鎮之君
集虜髙昌王智盛及其羣臣豪傑而還於是唐地東極