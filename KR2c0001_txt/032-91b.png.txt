薨　秋八月吐蕃尚結贊遣五騎送崔漢衡歸且上表
求和至潘原李觀語之以有詔不納吐蕃使者受其表
而却其人　戊申吐蕃帥羌渾之衆寇隴州連營數十
里京城震恐九月丁卯遣神策將石季章戍武功決勝
軍使唐良臣戍百里城丁巳吐蕃大掠汧陽呉山華亭
老弱者殺之或斷手鑿目棄之而去驅丁壯萬餘口悉
送安化峽西將分隸羌渾乃告之曰聴爾東向哭辭鄉
國衆大哭赴厓谷死傷者千餘人未幾吐蕃之衆復至