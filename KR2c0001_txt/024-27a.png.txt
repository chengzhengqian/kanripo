角食之與士卒分甘共苦堅守半嵗人無異志貞陽侯
淵明立乃命瑱等解圍瑱還鎭豫章齊人以城在江外
難守因割以還梁儼歸望齊主悲不自勝齊主呼前執
其手脫㡌看髮歎息乆之　呉興太守杜龕王僧辯之
壻也僧辯以呉興為震州用龕為刺史又以其弟侍中
僧愔為豫章太守　壬子齊主以梁國稱藩詔凡梁民
悉遣南還　初王僧辯與陳霸先共滅侯景情好甚篤
僧辯為子頠娶霸先女㑹僧辯有母喪未成昏僧辯居