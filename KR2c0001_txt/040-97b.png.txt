惟觀情勢情勢已得㫁在不疑王之成敗在此一戰若
不決力取勝縦收餘衆北歸河朔非王有也昭義節度
使李嗣昭曰賊無營壘日晚思歸但以精騎擾之使不
得夕食俟其引退追擊可破也我若斂兵還營彼歸整
衆復來勝負未可知也王建及擐甲横槊而進曰賊大
將已遁王之騎軍一無所失今擊此疲乏之衆如拉朽
耳王但登山觀臣為王破賊王愕然曰非公等言吾幾
誤計嗣昭建及以騎兵大呼陷陳諸軍繼之梁兵大敗