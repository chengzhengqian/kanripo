三年春正月魏右僕射鄭先䕶聞洛陽不守士衆逃散
遂來奔丙申以先䕶為征北大將軍魏自敬宗被囚宫
室空近百日爾朱世隆鎮洛陽商旅流通盜賊不作世
隆兄弟宻議以長廣王疎逺又無人望欲更立近親儀
同三司廣陵王恭羽之子也好學有志度正光中領給
事黄門侍郎以元义擅權託瘖病居龍華佛寺無所交
通永安未有白敬宗言王陽瘖將有異志恭懼逃於上
洛山洛州刺史執送之繋治乆之以無狀獲免關西大