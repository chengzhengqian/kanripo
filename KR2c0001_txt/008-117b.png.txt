山姜叙等告急於夏侯淵諸將議欲須魏公操節度淵
曰公在鄴反覆四千里比報叙等必敗非救急也遂行
使張郃督步騎五千為前軍超敗走韓遂在顯親淵欲
襲取之遂走淵追至畧陽城去遂三十餘里諸將欲攻
之或言當攻興國氐淵以為遂兵精興國城固攻不可
卒拔不如擊長離諸羌長離諸羌多在遂軍必歸救其
家若捨羌獨守則孤救長離則官兵得與野戰必可虜
也淵乃留督將守輜重自將輕兵到長離攻燒羌屯遂