戌河東将李存真敗邠寧軍於梨園北殺千餘人自是
梨園閉壁不敢出　貶右僕射崔昭緯為梧州司馬魏
國夫人陳氏才色冠後宫上以賜李克用克用令李罕
之李存信等急攻梨園城中食盡棄城走罕之等邀撃
之所殺萬餘人克梨園等三寨獲王行瑜子知進及大
将李元福等克用進屯梨園庚寅王行約王行實燒
寧州遁去克用奏請以匡國節度使蘇文建為静難節
度使趣令赴鎮且理寧州招撫降人　上遷居大内