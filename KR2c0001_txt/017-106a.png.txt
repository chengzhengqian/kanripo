為涼将軍聞䝉遜起兵亦合衆數千屯樂涫酒泉太守
壘澄討男成兵敗澄死男成進攻建康遣使說建康太
守段業曰吕氏政衰權臣擅命刑殺無常人無容處一
州之地叛者相望瓦解之形昭然在目百姓嗷然無所
依附府君奈何以盖世之才欲立忠於垂亡之國男成
等既倡大義欲屈府君撫臨鄙州使塗炭之餘䝉來蘓
之惠何如業不從相持三旬外救不至郡人髙逵史惠
等勸業從男成之請業素與凉侍中房晷僕射王詳不