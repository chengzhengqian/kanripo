平連規諌謖謖不能用及敗衆盡星散惟平所領千人
鳴鼓自守張郃疑其有伏兵不往偪也於是平徐徐收
合諸營遺迸率將士而還亮既誅馬謖及將軍李盛奪
將軍黄襲等兵平特見崇顯加拜參軍統五部兼當營
事進位討冦將軍封亭侯亮上䟽請自貶三等漢主以
亮為右將軍行丞相事是時趙雲鄧芝兵亦敗於箕谷
雲歛衆固守故不大傷雲亦坐貶為鎮軍將軍亮問鄧
芝曰街亭軍退兵將不復相録箕谷軍退兵將初不相