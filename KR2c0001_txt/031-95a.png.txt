此賊昔日百方危朕當是時朕不保朝夕朕之全特天
幸耳林甫亦惡卿但未及害卿而死耳奈何矜之對曰
臣豈不知所以言者上皇有天下向五十年太平娛樂
一朝失意逺處巴蜀南方地惡上皇春秋高聞陛下此
敇意必以為用韋妃之故内慙不懌萬一感憤成疾是
陛下以天下之大不能安君親言未畢上流涕被面降
階仰天拜曰朕不及此是天使先生言之也遂抱泌頸
泣不已　冬十月上發順化癸未至彭原　第五琦見