僚吏謀之主簿淮南趙誘前秀才虞潭皆曰趙王簒逆
海内所疾今義兵四起其敗必矣為明使君計莫若自
將精兵徑赴許昌上䇿也遣將將兵會之中䇿也量遣
小軍隨形助勝下䇿也隆退密與别駕顧彦謀之彦曰
誘等下䇿乃上計也治中留寳主簿張褒西曹留承聞
之請見曰不審明使君今當何施隆曰我俱受二帝恩
無所偏助欲守州而已承曰天下者世祖之天下也太
上承代已久今上取之不平齊王順時舉事成敗可見