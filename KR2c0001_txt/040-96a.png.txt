所至營柵立成壬戌至胡栁陂癸亥旦候者言梁兵自
後至矣周徳威曰賊倍道而來未有所舎我營柵已固
守備有餘既深入敵境動須萬全不可輕發此去大梁
至近梁兵各念其家内懐憤激不以方畧制之恐難得
志王宜按兵勿戰徳威請以騎兵擾之使彼不得休息
至暮營壘未立樵爨未具乘其疲乏可一舉滅也王曰
前在河上恨不見賊今賊至不擊尚復何待公何怯也
顧李存審曰敇輜重先發吾為爾殿後破賊而去即以