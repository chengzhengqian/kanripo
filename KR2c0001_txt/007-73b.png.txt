虎賁中郎將鄧𢎞黄門郎鄧閶皆為列侯食邑各萬戸
隲以定䇿功増三千戸隲及諸弟辭譲不獲遂逃避使
者間關詣闕上䟽自陳至於五六乃許之　初太后以
平原王腞有痼疾而貪殤帝孩抱養為己子故立焉及
殤帝崩群臣以腞疾非痼意咸歸之太后以前不立腞
恐後為怨乃迎帝而立之周章以衆心不附密謀閉宫
門誅鄧隲兄弟及鄭衆蔡倫劫尚書廢太后於南宫封
帝為逺國王而立平原王事覺冬十一月丁亥章自殺