辛丑以徐州刺史蕭思話為江州刺史柳元景為雍州
刺史癸卯以太子左衛率龎秀之為徐州刺史義宣移
檄州郡加進位號使同發兵雍州刺史朱脩之偽許之
而遣使陳誠於帝益州刺史劉秀之斬義宣使者遣中
兵參軍韋崧將萬人襲江陵戊申義宣帥衆十萬發江
津舳艫數百里以子慆為輔國將軍與左司馬竺超民
留鎮江陵檄朱脩之使發兵萬人繼進脩之不從義宣
知脩之貳於己乃以魯秀為雍州刺史使將萬餘人擊