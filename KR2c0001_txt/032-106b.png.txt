武宗㑹昌三年李徳裕追論維州悉怛謀事云維州據
高山絶頂三面臨江在戎虜平川之衝是漢地入兵之
路初河隴盡沒唯此獨存吐蕃潛以婦人嫁此州門者
二十年後兩男長成竊開壘門引兵夜入遂為所陷號
曰無憂城從此得倂力於西邊更無虞於南路憑陵近
甸旰食累朝貞元中韋臯欲經畧河湟須此城為始萬
旅盡鋭急攻數年雖擒論莽熱而還城堅卒不可克臣
初到西蜀外揚國威中緝邊備其維州熟臣信令空壁來