三十一年燕王悉起兵以樂毅為上将軍秦尉斯離帥
師與三晉之師㑹之趙王以相國印授樂毅樂毅并将
秦魏韓趙之兵以伐齊齊湣王悉國中之衆以拒之戰
於濟西齊師大敗　齊湣王出走楚淖齒/執之弑王於鼓里　秦王魏王
韓王㑹于京師
三十二年秦趙㑹于穰秦拔魏安城兵至大梁而還
趙王得楚和氏璧秦昭王欲之請易以十五城趙王欲
勿與畏秦彊欲與之恐見欺以問藺相如對曰秦以城