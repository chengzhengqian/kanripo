盡復建德舊境又遣使北連突厥頡利可汗遣俟斤宋
邪那帥胡騎從之左武衛將軍秦武通洺州刺史陳君
賓永寧令程名振皆自河北遁歸長安　丁卯命秦王
世民齊王元吉討黒闥　己巳劉黒闥陷邢州趙州庚
午陷魏州殺總管潘道毅辛未陷莘州
五年春正月劉黑闥自稱漢東王改元天造定都洺州
以范願為左僕射董康買為兵部尚書高雅賢為右領
軍徵王琮為中書令劉斌為中書侍郎竇建德時文武