賔上大懼遽列上其狀丙辰幽求下獄有司奏幽求等
離間骨肉罪當死上為言幽求有大功不可殺癸亥流
幽求于封州張暐于峯州光賔于繡州初崔湜為襄州
刺史密與譙王重福通書重福遺之金帶重福敗湜當
死張説劉幽求營䕶得免既而湜附太平公主與公主
謀罷説政事以左丞分司東都及幽求流封州湜諷廣
州都督周利貞使殺之桂州都督景城王晙知其謀留
幽求不遺利貞屢移牒索之晙不應利貞以聞湜屢逼