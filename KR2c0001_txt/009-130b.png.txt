畏曹操之彊東憚孫權之逼近則懼孫夫人生變於肘
腋法孝直為之輔翼令翻然翶翔不可復制如何禁止
孝直使不得少行其意邪諸葛亮佐備治蜀頗尚嚴峻
人多怨歎者法正謂亮曰昔髙祖入關約法三章秦民
知德今君假借威力跨據一州初有其國未垂惠撫且
客主之義宜相降下願緩刑弛禁以慰其望亮曰君知
其一未知其二秦以無道政苛民怨匹夫大呼天下土崩
髙祖因之可以𢎞濟劉璋暗弱自焉已來有累世之恩