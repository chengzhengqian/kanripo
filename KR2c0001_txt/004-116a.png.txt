方制萬里豈其與水争咫尺之地哉此功一立河定民
安千載無患故謂之上䇿若乃多穿漕渠於冀州地使
民得以溉田分殺水怒雖非聖人灋然亦救敗術也可
從淇口以東為石隄多張水門恐議者疑河大川難禁
制榮陽漕渠足以卜之冀州渠首盡當仰此水門諸渠
皆往往股引取之旱則開東方下水門溉冀州水則開
西方髙門分河流民田適治河隄亦成此誠富國安民
興利除害支數百嵗故謂之中䇿若乃繕完故隄增卑