矣　臣光曰教化國家之急務也而俗吏慢之風俗天
下之大事也而庸君忽之夫惟明智君子深識長慮然
後知其為益之大而収功之逺也光武遭漢中衰羣雄
糜沸奮起布衣紹恢前緒征伐四方日不暇給乃能敦
尚經術賔延儒雅開廣學校脩明禮樂武功既成文德
亦洽繼以孝明孝章遹追先志臨雍拜老橫經問道自
公卿大夫至于郡縣之吏咸選用經明行修之人虎賁
衛士皆習孝經匈奴子弟亦遊太學是以教立於上俗