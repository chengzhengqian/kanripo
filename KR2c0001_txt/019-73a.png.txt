者也安邊固守於䇿為長臣竊以曹孫之覇才均智敵
江淮之間不居各數百里何者斥候之郊非耕牧之地
故堅壁清野以候其来整甲繕兵以乗其弊保民全境
不出此塗要而歸之其䇿有四一曰移逺就近今青兖
舊民及冀州新附在界首者三萬餘家可悉徙置大峴
之南以實内地二曰多築城邑以居新徙之家假其經
用春夏佃牧秋冬入保冦至之時一城千家堪戰之士
不下二千其餘羸弱猶能登陴鼓譟足抗羣虜三萬矣