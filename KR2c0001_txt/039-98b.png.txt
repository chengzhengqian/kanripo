去虚名髙氏事唐乆矣洛陽去江陵不逺唐人步騎襲
之甚易我以舟師泝流救之甚難夫臣人而弗能救使
之危亡能無愧乎乃受其貢物辭其稱臣聽其自附於
唐　　六月西方鄴敗荆南水軍於峽中復取䕫忠萬
三州　　秋七月丙寅升䕫州為寧江軍以西方鄴為
節度使　癸酉以與髙季興䕫忠萬三州為豆盧革韋
説之罪皆賜死三年春三月楚王殷如岳州遣六軍使袁銓副使王環