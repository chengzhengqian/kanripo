布聞之則鼓行而西耳上雖病彊載輜車卧而䕶之諸
將不敢不盡力上雖苦為妻子自彊於是吕釋之立夜
見吕后吕后承間為上泣涕而言如四人意上曰吾
惟豎子固不足遣而公自行耳於是上自將兵而東羣
臣居守皆送至霸上留侯病自彊起至曲郵見上曰臣
宜從病甚楚人剽疾願上無與爭鋒因說上令太子為
將軍監闗中兵上曰子房雖病彊卧而傅太子是時叔
孫通為太傅留侯行少傅事發上郡北地隴西車騎巴