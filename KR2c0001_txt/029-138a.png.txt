突厥黙啜又以左羽林衛大將軍閻敬容為天兵西道
後軍緫管將兵十五萬為後援癸丑黙啜冦飛狐乙卯
䧟定州殺刺史孫彦髙及吏民數千人　九月改突厥
黙啜為斬啜黙啜使閻知微招諭趙州知微與虜連手
蹋萬嵗樂於城下將軍陳令英在城上謂曰尚書位任
非輕乃為虜蹋歌獨無慙乎知微微吟曰不得已萬嵗
樂戊辰黙啜圍趙州長史唐般若翻城應之刺史髙叡
與妻秦氏仰藥詐死虜輿之詣黙啜黙啜以金師子帯