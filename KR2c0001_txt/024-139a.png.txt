大將軍沙州刺史西平王
武帝大明四年吐谷渾王拾寅兩受宋魏爵命居止出
入擬於王者魏人忿之定陽侯曹安表言拾寅今保白蘭
若分軍出其左右必走保南山不過十日人畜乏食可
一舉而定六月甲午魏遣征西大將軍陽平王新成等
督統萬高平諸軍出南道南郡公中山李惠等督凉州
諸軍出北道以擊吐谷渾　秋七月魏軍至西平吐谷
渾王拾寅走保南山九月魏軍濟河追之㑹疾疫引還