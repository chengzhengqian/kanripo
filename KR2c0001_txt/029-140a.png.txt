豈有常性今負罪之伍必不在家露宿草行濳竄山澤
赦之則出不赦則狂山東羣盗縁兹聚結臣以邉塵蹔
起不足為憂中土不安此為大事罪之則衆情恐懼恕
之則反側自安伏願曲赦河北諸州一無所問制從之
仁傑於是撫慰百姓得突厥所驅掠者悉還本貫散
糧運以賑貧乏修郵驛以濟旋師恐諸將所及使者妄
求供頓乃自食疏糲禁其下無得侵擾百姓犯者必斬
河北遂安　突厥黙啜離趙州乃縱閻知微使還太后