使朝廷徐得為備内外小安遣羸兵千人直據采石大
王雖有精甲百萬不得濟矣景乃留儀同三司田英郭
駱守歴陽以鐵為導引兵臨江江上鎮戌相次啟聞上
問討景之策於都官尚書羊侃侃請以二千人急據采
石令邵陵王襲取夀陽使景進不得前退失巢穴烏合
之衆自然瓦解朱异曰景必無度江之志遂寢其議侃
曰今兹敗矣戊申以臨賀王正徳為平北將軍都督京
師諸軍事屯丹楊郡正徳遣大船數十艘詐稱載荻宻