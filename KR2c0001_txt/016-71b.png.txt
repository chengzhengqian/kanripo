從之垂至洛陽斌帥其衆來與垂㑹勸垂稱尊號垂至
滎陽稱大將軍大都督燕王承制以翟斌為建義大将
軍封河南王事見慕容/叛秦復燕燕翟斌恃功驕縱邀求無厭又
以鄴城久不下潜有貳心太子寶請除之燕王垂曰河
南之盟不可負也若其為難罪由於斌今事未有形而
殺之人必謂我忌憚其功能吾方收攬豪傑以隆大業
不可示人以狹失天下之望也藉彼有謀吾以智防之
無能為也范陽王徳陳留王紹驃騎大將軍農皆曰翟