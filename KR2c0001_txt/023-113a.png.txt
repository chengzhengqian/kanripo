之衆未見賊而退柰何繹不恱未幾因事殺之慥懿之
孫也　侯景運東府米入石頭既畢王偉聞荆州軍退
援軍雖多不相統一乃說景曰王以人臣舉兵圍守宫
闕逼辱妃主殘穢宗廟擢王之髪不足數罪今日持此
欲安所容身乎背盟而捷自古多矣願且觀其變臨賀
王正徳亦謂景曰大功垂就豈可弃去景遂上啟陳上
十失且曰臣方事暌違所以冒陳讜直陛下崇飾虚誕
惡聞實録以妖怪為嘉禎以天譴為無咎敷演六藝排