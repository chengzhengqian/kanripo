納甲午休之宗之軌及譙王文思新蔡王道賜梁州刺
史馬敬南陽太守魯範俱犇秦宗之素得士民心争為
之衛送出境王鎮惡等追之盡境而還初休之等求救
於秦魏秦征虜將軍姚成王及司馬國璠引兵至南陽
魏長孫嵩至河東聞休之等敗皆引還休之至長安秦
王興以為揚州刺史使侵擾㐮陽侍御史唐盛言於興
曰据符䜟之文司馬氏當復得河洛今使休之擅兵於
外猶縱魚於淵也不如以髙爵厚禮留之京師興曰昔