今日之功也顧謂禇遂良曰公嘗為史官如朕言得其
實乎對曰陛下盛徳不可勝載獨以此五者自與葢謙
謙之志耳
秋八月己丑齊州人段志沖上封事請上致政於皇太
子太子聞之憂形於色發言流涕長孫無忌等請誅志
沖上手詔曰五岳陵霄四海亘地納汙藏疾無損髙深
志沖欲以匹夫解位天子朕若有罪是其直也若其無
罪是其狂也譬如尺霧障天不虧於大寸雲㸃日何損