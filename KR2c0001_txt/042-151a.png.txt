庚子上賜唐主書諭以緣江諸軍及兩浙湖南荆南兵
竝當罷歸其廬蘄黄三道亦令斂兵近外俟彼將士及
家屬皆就道可遣人召將校以城邑付之江中舟艦有
須往來者竝令就北岸引之辛丑陳覺辭行又賜唐主
書諭以不必傳位於子壬寅上自迎鑾復如揚州癸夘
詔吳越荆南軍各歸本道賜錢𢎞俶犒軍帛三萬匹高
保融一萬匹甲辰置保信軍於廬州以右龍武統軍趙
匡賛為節度使丙午唐主遣馮延已獻銀錢絹茶穀共