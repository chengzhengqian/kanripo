東恒弟䕶軍将軍韜韜誘顗殺之於臨晉恒怒捨韜去
永與武衛将軍刁雲帥衆攻韜韜敗犇恒營立西燕王
沖之子瑤為帝改元建平謚沖曰威皇帝衆皆去瑤犇
永永執瑤殺之立慕容泓子忠為帝改元建武忠以永
為太尉守尚書令封河東公永持法寛平鮮卑安之至
聞喜聞燕王垂已稱尊號不敢進築燕熈城而居之
鮮卑既東長安空虗前榮陽太守髙陵趙糓等招杏城
盧水胡郝奴帥户四千入於長安渭北皆應之以糓為