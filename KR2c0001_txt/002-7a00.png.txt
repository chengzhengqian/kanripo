之地㧞劒撞而破之曰唉䜿子不足與謀奪將軍天下
者必沛公也吾屬今為之虜矣沛公至軍立誅殺曹無
傷居數日項羽引兵西屠咸陽殺秦降王子嬰燒秦宫
室火三月不滅收其貨寳婦女而東秦民大失望韓生
說項羽曰關中阻山帶河四塞之地地肥饒可都以霸
項羽見秦宫室皆已燒殘破又心思東歸曰富貴不歸
故鄉如衣繡夜行誰知之者韓生退曰人言楚人沐猴
而冠耳果然項羽聞之烹韓生項羽使人致命懷王懷