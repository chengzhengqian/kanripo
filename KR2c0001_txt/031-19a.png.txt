忠不悦遂深探邢縡獄令引林甫交私鉷兄弟及阿布
思事狀陳希烈哥舒翰從而證之上由是疎林甫國忠
貴震天下始與林甫為仇敵矣　南詔數冦邊蜀人請
楊國忠赴鎮左僕射兼右相李林甫奏遣之國忠將行
泣辭上言必為林甫所害貴妃亦為之請上謂國忠曰
卿蹔到蜀區處軍事朕屈指待卿還當入相林甫時已
有疾憂懣不知所為巫言一見上可小愈上欲就視之
左右固諫上乃命林甫出庭中上登降聖閣遥望以紅