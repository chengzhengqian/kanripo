黨而赦後加之極刑所以傷惋也因勃然數敦曰兄抗
旌犯順殺戮忠良圖為不軌禍及門户矣辭氣慷慨聲淚俱下敦大怒厲聲曰爾狂悖乃至此以吾為不能殺
汝邪時王𨗳在坐為之懼勸彬起謝彬曰脚痛不能拜
且此復何謝敦曰脚痛孰若頸痛彬殊無懼容竟不肯
拜王𨗳後料檢中書故事乃見顗救已之表執之流涕
曰吾雖不殺伯仁伯仁由我而死幽㝠之中負此良友
沈充抜吳國殺内史張茂初王敦聞甘卓起兵大懼卓