晉惠帝太安二年新野莊王歆為政嚴急失蠻夷心義
陽蠻張昌聚黨數千人欲為亂荆州以壬午詔書發武
勇赴益州討李流號壬午兵民憚逺征皆不欲行詔書
督遣嚴急所經之界停留五日者二千石免官由是郡
縣官長皆親出驅逐展轉不逺輒復屯聚為羣盜時江
夏大稔民就食者數千口張昌因之誑惑百姓更姓名
曰李辰募衆於安陸石巖山諸流民及避戍役者多往
從之太守弓欽遣兵討之不勝昌遂攻郡欽兵敗與部