其子可也獨不可告我令飲食之邪㑹宗曰豫告昆彌
逃匿之為大罪即飲食以付我傷骨肉恩故不先告昆
彌以下號泣罷去㑹宗還奏事天子賜㑹宗爵關内侯
黄金百斤㑹宗以難栖殺末振將奏以為堅守都尉責
大祿大監以雌栗靡見殺狀奪金印紫綬更與銅墨云
末振將弟卑爰疐本共謀殺大昆彌將衆八萬餘口北
附康居謀欲借兵兼并兩昆彌漢復遣㑹宗與都䕶孫
建并力以備之自烏孫分立两昆彌漢用憂勞且無寜