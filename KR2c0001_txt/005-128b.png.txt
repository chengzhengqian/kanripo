十月癸丑車駕入洛陽幸南宫遂定都焉
二年春正月庚辰悉封諸功臣為列侯梁侯鄧禹廣平
侯吳漢皆食四縣博士丁恭議曰古者封諸侯不過百
里彊幹弱枝所以為治也今封四縣不合法制帝曰古
之亡國皆以無道未嘗聞功臣地多而滅亡者也　起
高廟於洛陽四時合祀高祖太宗世宗建社稷於宗廟
之右立郊兆於城南　通鑑紀事本末卷五下