軍知諸將盡怨恐禍及己不敢違是夕悦等以朝義部
兵三百被甲詣驛宿衛兵怪之畏曹將軍不敢動悦等
引兵入至思明寢所值思明如厠問左右未及對已殺
數人左右指示之思明聞有變踰垣至廏中自鞴馬乘
之悦傔人周子俊射之中臂墜馬遂擒之思明曰亂者
為誰悦曰奉懷王命思明曰我朝來語失宜其及此然
殺我太早何不待我克長安今事不成矣悦等送思明
於栁泉驛囚之還報朝義曰事成矣朝義曰不驚聖人