臣光曰臣聞君子親其親以及人之親愛其國以及人
之國是以功大名美而享有百福也今非為秦畫謀而
首欲覆其宗國以售其言罪固不容死矣烏足愍哉
十五年王大興師伐趙一軍抵鄴一軍抵太原取狼孟畨吾
遇李牧而還　初燕太子丹嘗質於趙與王善王即位丹為
質於秦王不禮焉丹怒亡歸
十六年韓獻南陽地九月發卒受地於韓　魏人獻地十七年内史勝滅韓虜韓王安以其地置潁川郡