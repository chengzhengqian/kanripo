天下不敵闗中則居重馭輕之意眀矣承平漸久武備
浸微雖府衛具存而卒乘罕習故禄山竊倒持之柄乘
外重之資一舉滔天兩京不守尚賴西邉有兵諸廐有
馬每州有糧故肅宗得以中興乾元之後繼有外虞悉
師東討邉備既弛禁戎亦空吐蕃乘虚深入為冦故先
皇帝莫與為禦避之東逰是皆失居重馭輕之權忘深
根固柢之慮内冦則崤函失險外侵則汧渭為戎于斯
之時雖有四方之師寧救一朝之患陛下追想及此豈