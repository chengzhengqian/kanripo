無立錐之地陛下誠能復立六國之後此其君臣百姓
必皆戴陛下之德莫不鄉風慕義願為臣妾德義己行
陛下南鄉稱霸楚必歛袵而朝漢王曰善趣刻印先生
因行佩之矣食其未行張良從外來謁漢王方食曰子
房前客有為我計撓楚權者具以酈生語告良曰何如
良曰誰為陛下畫此計者陛下事去矣漢王曰何哉對
曰臣請借前箸為大王籌之昔湯武封桀紂之後者度
能制其死生之命也今陛下能制項籍之死命乎其不