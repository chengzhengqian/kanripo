卿言反復勝邪　二月岑彭攻㧞夷陵田戎亡入蜀盡
獲其妻子士衆數萬人公孫述以戎為翼江王岑彭謀
伐蜀以夾州榖少水險難漕畱威虜將軍馮駿軍江州
都尉田鴻軍夷陵領軍李𤣥軍夷道自引兵還屯津鄉
當荆州要㑹喻告諸蠻夷降者奏封其君長　夏四月
隗囂問於班彪曰往者周亡戰國並爭數世然復定意
者從横之事復起於今乎將承運迭興在於一人也彪
曰周之廢興與漢殊異昔周爵五等諸侯從政本根既