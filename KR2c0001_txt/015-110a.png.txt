攻之不克郭慶遣將軍朱嶷撃之桓棄衆單走嶷獲而
殺之諸州牧守及六夷渠帥盡降於秦凡得郡百五十
七户二百四十六萬口九百九十九萬以燕宫人珍寶
分賜將士下詔大赦曰朕以寡薄猥承休命不能懷逺
以德柔服四維至使戎車屢駕有害斯民雖百姓之過
然亦朕之罪也其大赦天下與之更始初梁琛之使秦
也以侍輦茍純為副琛毎應對不先告純純恨之歸言
於燕主暐曰琛在長安與王猛甚親善疑有異謀琛又