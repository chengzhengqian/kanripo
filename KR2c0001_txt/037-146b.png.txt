人莫敢言馮㳙因建生日獻頌先美功徳後言生民之
苦建愧謝曰如君忠諫功業何憂賜之金帛自是賦斂
稍損
二年冬十一月昭宗之喪朝廷遣告哀使司馬卿宣諭
王建至是始入蜀境西川掌書記韋荘為建謀使武定
節度使王宗綰諭卿曰蜀之将士世受唐恩去嵗聞乗
輿東遷凡上二十表皆不報尋有士卒自汴來聞先帝
𢡖罹朱全忠弑逆蜀之将士方日夕枕戈思為先帝報