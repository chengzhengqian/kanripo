匹假道以歸崔慧景欲斷路攻之張欣泰曰歸師勿遏
古人畏之兵在死地不可輕也今勝之不足為武不勝
徒喪前功不如許之慧景從之蕭坦之還言於上曰邵
陽洲有死賊萬人慧景欣泰縱而不取由是皆不加賞
甲申解嚴初上聞魏主欲飲馬於江懼勅廣陵太守行
南兖州事蕭頴胄移居民入城民驚恐欲席卷南渡頴
胄以魏冦尚逺不即施行魏兵竟不至頴胄太祖之從
子也上遣尚書右僕射沈文季助豐城公遥昌守夀陽