數道入冦帝深以為憂召諸將㑹議宣徽使李紹宏等
皆以為鄆州城門之外皆為冦境孤逺難守有之不如
無之請以易衛州及黎陽於梁以之約和以河為境休
兵息民俟財力稍集更圖後舉帝不悦曰如此吾無葬
地矣乃罷諸將獨召郭崇韜問之對曰陛下不櫛沐不
解甲十五餘年其志欲以雪家國之讎恥也今已正尊
號河北士庶日望升平始得鄆州尺寸之地不能守而
棄之安能盡有中原乎臣恐將士解體將來食盡衆散