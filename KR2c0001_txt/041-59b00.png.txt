在太原且欲召孟漢瓊己卯徙成徳節度使范延光為
天雄節度使代漢瓊徙潞王從珂為河東節度使兼北
都留守徙石敬瑭為成徳節度使皆不降制書但各遣
使臣持宣監送赴鎮　潞王既與朝廷猜阻朝廷又命
洋王從璋權知鳯翔從璋性麤率樂禍前代安重誨鎮
河中手殺之潞王聞其來尤惡之欲拒命則兵弱糧少
不知所為謀於將佐皆曰主上冨於春秋政事出於朱
馮大王功名震主離鎮必無全理不可受也王問觀察