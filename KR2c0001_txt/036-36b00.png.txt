禁之
德宗建中元年　初回紇風俗朴厚君臣之等不甚異
故衆志專一勁健無敵及有功於唐唐賜遺甚厚登里
可汗始自尊大築宫殿以居婦人有粉黛文繡之飾中
國為之虚耗而虜俗亦壊及代宗崩上遣中使梁文秀
徃告哀登里驕不為禮九姓胡附回紇者説登里以中
國富饒今乘喪伐之可有大利登里從之欲舉國入冦
其相頓莫賀達干登里之從父兄也諌曰唐大國也無