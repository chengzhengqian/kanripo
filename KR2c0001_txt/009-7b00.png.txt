者號青州兵操辟陳留毛玠為治中從事玠言於操曰
今天下分崩乗輿播蕩生民廢業饑饉流亡公家無經
歳之儲百姓無安固之志難以持久夫兵義者勝守位
以財宜奉天子以令不臣脩耕植以畜軍資如此則霸
王之業可成也操納其言遣使詣河内太守張楊欲假
塗西至長安楊不聼定陶董昭説楊曰袁曹雖為一家
勢不久羣曹今雖弱然實天下之英雄也當固結之况
今有緣宜通其上事并表薦之若事有成永為深分楊