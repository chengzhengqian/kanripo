夜夾攻軍鴦率壯士先至皷譟軍中震擾師驚駭所病
目突出恐衆知之囓被皆破欽失期不應㑹明鴦見兵
盛乃引還師謂諸將曰賊走矣可追之諸將曰欽父子
驍猛未有所屈何苦而走師曰夫一鼓作氣再而衰鴦
鼓譟失應其勢已屈不走何待欽將引而東鴦曰不先
折其勢不得去也乃與驍騎十餘摧鋒陷陳所向皆披
靡遂引去師使左長史司馬班率驍騎八千翼而追之
鴦以匹馬入數千騎中輒殺傷百餘人乃出如此者六