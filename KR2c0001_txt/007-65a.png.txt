千人分置安定漢陽隴西三郡於是東羌悉平熲凡百
八十戰斬三萬八千餘級獲雜畜四十二萬七千餘頭
費用四十四億軍士死者四百餘人更封新豐縣侯邑
萬戸
臣光曰書稱天地萬物父母惟人萬物之靈亶聰明作
元后元后作民父母夫蠻夷戎狄氣類雖殊其就利避
害樂生惡死亦與人同耳御之得其道則附順服從失
其道則離叛侵擾固其宜也是以先王之政叛則討之