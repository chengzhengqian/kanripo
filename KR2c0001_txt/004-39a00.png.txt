者卒以其意對上然其計罷遣辛武賢歸酒泉太守官
充國復為後将軍秋𦍑若零離留且種見庫共斬先零
大豪猶非楊玉首及諸豪弟澤湯雕良兒靡忘皆帥煎
鞏黄羝之屬四千餘人降漢封若零弟澤二人為帥衆
王餘皆為侯為君初置金城屬國以處降𦍑詔舉可䕶
𦍑校尉者時充國病四府舉辛武賢小弟湯充國遽起
奏湯使酒不可典蠻夷不如湯兄臨衆時湯已拜受節
有詔更用臨衆後臨衆病免五府復舉湯湯數醉䣱𦍑