人追擊敗之士卒死亡甚衆歸罪於都虞候張重進斬
之知誥貶延徽為右威衛將軍遣使求好于閩
二年春正月閩主立淑妃陳氏為皇后初閩主兩娶劉
氏皆士族美而無寵陳后本閩太祖侍婢金鳳也陋而
滛閩主嬖之以其族人守恩匡勝為殿使　　夏六月
閩福王繼鵬私於宫人李春鷰繼鵬請之於陳后后白
閩主而賜之　初閩主有幸臣曰歸守明出入卧内閩
主晚年得風疾陳后與守明及百工院使李可殷私通