集十矢欲趣監軍船船已離岸遂溺海死幕僚樊綽攜
其印浮度江荆南江西鄂岳襄州將士四百餘人走至
城東水際荆南虞侯元惟德等謂衆曰吾輩無船入水
則死不若還向城與蠻鬭人以一身易二蠻亦為有利
遂還向城入東羅門蠻不為備惟德等縱兵殺蠻二千
餘人逮夜蠻將楊思縉始自子城出救之惟德等皆死
南詔兩陷交趾所殺虜且十五萬人留兵二萬使思縉
據交趾城谿洞夷獠無遠近皆降之詔諸道兵赴安南