氏不足亡也讓謝曰吾儕羣盜日反偷生草間君之言
者非吾所及也㑹有李𤣥英者自東都逃來經歴諸賊
求訪李宻曰斯人當代隋家人問其故𤣥英言比來民
間謡歌有桃李章曰桃李子皇后繞楊州宛轉花園裏
勿浪語誰道許桃李子謂逃亡者李氏之子也皇與后
皆君也宛轉花園裏謂天子在楊州無還日將轉於溝
壑也莫浪語誰道許者宻也既與宻遇遂委身事之前
宋城尉齊郡房彦藻自負其才恨不為時用預於楊𤣥