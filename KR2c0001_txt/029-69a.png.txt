代音建幟城中人以為唐兵已登城皆從之上之克遼
東也白巖城請降既而中悔上怒其反覆令軍中曰得
城當悉以人物賞戰士李世勣見上將受其降帥甲士
數十人請曰士卒所以爭冐矢石不顧其死者貪虜獲
耳今城垂拔奈何更受其降孤戰士之心上下馬謝曰
将軍言是也然縱兵殺人而虜其妻孥朕所不忍將軍
麾下有功者朕以庫物賞之庶因将軍贖此一城世勣
乃退得城中男女萬餘口上臨水設幄受其降仍賜之