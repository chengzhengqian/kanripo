永安五月太子禪即位秋八月漢尚書義陽鄧芝言於
諸葛亮曰今主上㓜弱初即尊位宜遣大使重申吳好
亮曰吾思之久矣未得其人耳今日始得之芝問其人
為誰亮曰即使君也乃遣芝以中郎將脩好於吳冬十
月芝至吳時吳王猶未與魏絶狐疑不時見芝芝乃自
表請見曰臣今來亦欲為吳非但為蜀也吳王見之曰
孤誠願與蜀和親然恐蜀主㓜弱國小勢偪為魏所乘
不自保全耳芝對曰吳蜀二國四州之地大王命世之