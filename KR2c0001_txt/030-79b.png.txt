皆折何也對曰武者陛下之姓兩翼二子也陛下起二
子則兩翼振矣太后由是無立承嗣三思之意孫萬榮
之圍幽州也移檄朝廷曰何不歸我廬陵王孫萬榮圍
幽州事見唐平契丹吉頊與張易之昌宗皆為控鶴監
供奉易之兄弟親狎之頊從容説二人曰公兄弟貴寵
如此非以德業取之也天下側目切齒多矣不有大功
於天下將何以自全竊為公憂之二人懼涕泣問計頊
曰天下士庶未忘唐德咸復思廬陵王主上春秋髙大