効初帝得魏州銀槍効節都近八千人以為親軍皆勇
悍無敵夾河之戰實賴其用屢立殊功常許以滅梁之
日大加賞賚既而河南平雖賞賚非一而士卒恃功驕
恣無厭更成怨望是嵗大饑民多流亡租賦不充道路
塗潦漕輦艱澀東都倉廪空竭無以給軍士租庸使孔
謙日於上東門外望諸州漕運至者隨以給之軍士乏
食有雇妻鬻子者老弱采蔬於野百十為羣往往餒死
流言怨嗟而帝遊畋不息己卯獵於白沙皇后皇子後