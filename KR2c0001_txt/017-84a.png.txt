武帝寧康元年鮮卑勃寒㓂掠隴右秦王堅使乞伏司
繁討之勃寒請降遂使司繁鎮勇士川
太元元年乞伏司繁卒子國仁立
八年秦王堅之入㓂也以乞伏國仁為前将軍領先鋒
騎㑹國仁叔父歩頽反於隴西堅遣國仁還討之歩頽
聞之大喜迊國仁於路國仁置酒大言曰苻氏疲民逞
兵殆将亡矣吾當與諸君共建一方之業及堅敗國仁
遂迫脇諸部有不從者擊而併之衆至十餘萬