參軍事徐光為中書令領秘書監自餘文武封拜各有
差趙羣臣固請正尊號　　秋九月趙王勒即皇帝位
大赦改元建平文武封進各有差立其妻劉氏為皇后
太子𢎞為皇太子
七年春正月趙王勒大饗羣臣謂徐光曰朕可方自古
何等主對曰陛下神武謀略過於漢髙後世無可比者
勒笑曰人豈不自知卿言太過朕若遇漢髙祖當北面
事之與韓彭比肩若遇光武當並驅中原未知鹿死誰