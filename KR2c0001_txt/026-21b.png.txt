千口雜畜二十餘萬而去楊素帥諸軍追擊轉戰六十
餘里大破之突厥北走素復進追夜及之恐其越逸令
其騎稍後親引兩騎幷降突厥二人與虜並行虜不之
覺候其頓舍未定趣後騎掩擊大破之悉得人畜以歸
啟民自是突厥逺遁磧南無復寇掠
三年秋九月突厥步迦可汗所部大亂鐵勒僕骨等十
餘部皆叛步迦降於啟民步迦衆潰西奔吐谷渾長孫
晟送啟民置磧口啟民於是盡有步迦之衆