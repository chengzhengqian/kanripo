鍾葵屢敗司馬馮孝慈司法吕玉竝驍勇善戰儀同三
司侯莫陳乂多謀畫工拒守之術景知三人可用推誠
任之已無所關預惟在閤持重時撫循而已楊素將輕
騎五千襲王聃紇單貴於蒲州夜至河際收商賈船得
數百艘船内多置草踐之無聲遂銜枚而濟遲明擊之
紇單貴敗走聃懼以城降有詔徵素還初素將行計日
破賊皆如所量於是以素為并州道行軍總管河北道
安撫大使帥衆數萬以討諒諒之初起兵也妃兄豆盧