道路偶語犯者有刑𢎞正既入鄆悉除苛禁縱人逰樂
寒食七晝夜不禁行人或諫曰鄆人乆為寇敵今雖平
人心未安不可不備𢎞正曰今為暴者既除宜施以寛
恵若復為嚴察是以桀易桀也庸何愈焉先是賊數遣
人入闗截陵㦸焚倉場流矢飛書以震駭京師沮撓官
軍有司督察甚嚴潼闗吏至發人囊箧以索之然終不
能絶及田𢎞正入鄆閱李師道簿書有賞殺武元衡人
王士元等及賞潼闗蒲津吏卒案乃知曏者皆吏卒受