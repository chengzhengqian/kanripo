至逃亡重以官典侵漁因事而起枷杖之下痛切肌膚
事廹情危不循禮義愁苦之地不樂其生有利則歸且
圖賖死此乃君子之媿辱小人之常行也又諸城入偽
或待天兵將士求功皆云攻得臣憂濫賞亦恐非辜以
經與賊同是為惡地至有汙辱妻子劫掠貨財兵士信
知不仁簪笏未能以免乃是賊平之後為惡更深且賊
務招擕秋毫不犯今之歸正即是平人翻被破傷豈不
悲痛夫人猶水也壅之則為泉疏之則為川通塞隨流