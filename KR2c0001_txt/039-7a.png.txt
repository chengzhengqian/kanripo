曰今唐室雖微天人未厭齊桓晉文皆翼戴周室以成
霸業大王興於畎畝受朝廷厚恩位至将相富貴極矣
奈何一旦忽為滅族之計乎碣寧死為忠臣不生為叛
逆昌怒以為惑衆斬之投其首於厠中罵之曰奴賊負
我好聖明時三公不能待而先求死也并殺其家八十
口同坎瘞之又問㑹稽令吳鐐對曰大王不為真諸侯
以傳子孫乃欲假天子以取㓕亡邪昌亦族誅之又謂
山隂令張遜曰汝有能政吾深知之俟吾為帝命汝知