乃悦
秋七月辛未宴三品以上於丹霄殿上從容言曰中外
乂安皆公卿之力然隋煬帝威加夷夏頡利跨有北荒
統葉䕶雄據西域今皆覆亡此乃朕與公等所親見勿
矜彊盛以自滿也
閏月乙邜上宴近臣於丹霄殿長孫無忌曰王珪魏徴
昔為仇讐不謂今日得同此宴上曰徴珪盡心所事故
我用之然徴每諌我不從我與之言輒不應何也魏徴