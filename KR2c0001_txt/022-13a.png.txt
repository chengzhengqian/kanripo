以道遷為驍騎將軍從王肅鎮壽陽使道遷守合肥肅
卒道遷棄戌來奔從梁秦二州刺史莊丘黑鎮南鄭以
道遷為長史領漢中太守黒卒詔以都官尚書王珍國
為刺史未至道遷隂與軍主考城江忱之等謀降魏先
是魏仇池鎮將楊靈珍叛魏來奔朝廷以為征虜將軍
假武都王助戍漢中有部曲六百餘人道遷憚之上遣
左右呉公之等使南鄭道遷遂殺使者發兵撃靈珍父
子斬之幷使者首送於魏白馬戌主尹天寶聞之引兵