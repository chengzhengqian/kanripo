成臯軍廣武就敖倉食項羽下梁地十餘城聞成臯破
乃引兵還漢軍方圍鍾離昧於滎陽東聞羽至盡走險
阻羽亦軍廣武與漢相守數月楚軍食少項王患之乃
為髙俎置太公其上告漢王曰今不急下吾烹太公漢
王曰吾與羽俱北面受命懷王約為兄弟吾翁即若翁
必欲烹而翁幸分我一桮羮項王怒欲殺之項伯曰天
下事未可知且為天下者不顧家雖殺之無益祗益禍
耳項王從之項王謂漢王曰天下匈匈數嵗者徒以吾