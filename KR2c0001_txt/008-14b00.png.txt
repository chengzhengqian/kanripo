百餘兩皆金銀錦帛秉因奏曰臣案舊典宦官本在給
使省闥司昬守夜而今猥受過寵執政操權附㑹者因
公褒舉違忤者求事中傷居法王公富擬國家飲食極
肴膳僕妾盈紈素中常侍侯覽弟參貪殘元惡自取禍
滅覽顧知釁重必有自疑之意臣愚以為不宜復見親
近昔懿公刑邴之父奪閻職之妻而使二人參乘卒
有竹中之難覽宜急屏斥投畀有虎若斯之人非恩所
宥請免官送歸本郡書奏尚書召對秉掾屬詰之曰設