恐方為聖朝旰食之憂興悔之使西平人車普馳止王
尚又遣使諭傉檀㑹傉檀已帥歩騎三萬軍于五澗普
先以状告之傉檀遽逼遣王尚尚出自清陽門傉檀入
自涼風門别駕宗敞送尚還長安傉檀謂敞曰吾得涼
州二千餘家情之所寄唯卿一人奈何舍我去乎敞曰
今送舊君所以忠於殿下也傉檀曰吾新牧貴州懐逺
安邇之略如何敞曰涼土雖弊形勝之地殿下恵撫其
民收其賢俊以建功名其何求不獲因薦本州文武名