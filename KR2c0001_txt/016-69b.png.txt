州軻彈詰歸皆引退軻彈司馬翟瑥奮劍怒曰主上以
雄武開基所向無敵威振秦蜀将軍以宗室居元帥之
任當竭力致命以佐國家今秦州雖敗二軍尚全奈何
望風退衂将何面以見主上乎瑥雖無任獨不能以便
宜斬将軍乎軻彈謝曰向者未知衆心何如耳果能若
是吾敢愛死乃帥騎進戰益州詰歸亦勒兵繼之大敗
定兵殺定及崇斬首萬七千級乾歸於是盡有隴西之
地定無子其叔父佛狗之子盛先守仇池自稱征西将