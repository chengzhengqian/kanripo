謂入幕之賓矣時天子幼弱外有彊臣安與坦之盡忠
輔衛卒安晉室三月温有疾停建康十四年甲午還姑
孰　　秋七月己亥南郡宣武公桓温薨初桓温疾篤
諷朝廷求九錫屢使人趣之謝安王坦之故緩其事使
袁宏具草宏以示王彪之彪之歎其文辭之美因曰卿
固大才安可以此示人謝安見其草輒改之由是厯旬
不就宏密謀於彪之彪之曰聞彼病日增亦當不復支
久自可更少遲迴宏從之温弟江州刺史冲問温以謝