為之防也陛下在陜冨於春秋少華輩不能深慮以萬
乘元子徑造其營又不先與之議相見之儀使彼得肆
其桀驁豈非少華輩負陛下邪死不足償責矣且香積
之㨗葉護欲引兵掠長安先帝親拜之於馬前以止之
葉護遂不敢入城當時觀者十萬餘人皆歎息曰廣平
王真華夷主也然則先帝所屈者少所伸者多矣葉護
乃牟羽之叔父也牟羽身為可汗舉全國之兵赴中原
之難故其志意驕矜敢責禮於陛下天資神武不為之