爕子幹年十三言於燮曰國家昬亂遂令大人不容於
朝今兵不足以自守宜聽羌胡之請還鄉里徐俟有道
而輔之言未終爕慨然歎曰汝知吾必死邪聖逹節次
守節殷討暴虐伯夷不食周粟而死吾遭世亂不能養
浩然之志食祿又欲避其難乎吾行何之必死於此汝
有才智勉之勉之主簿楊㑹吾之程嬰也狄道人王國
使故酒泉太守黄衍説爕曰天下已非復漢有府君寧
有意為吾屬帥乎爕按劍叱衍曰若剖符之臣反為賊