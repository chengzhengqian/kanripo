殺宜縱之使還故土不可留之中國夫戎狄人面獸心
弱則請服彊則叛亂固其常性今降者衆近十萬數年
之後蕃息倍多必為心腹之疾不可悔也晉初諸胡與
民雜居中國郭欽江統皆勸武帝驅出塞外以絶亂階
武帝不從後二十餘年伊洛之間遂為氊裘之域此前
事之明鑑也彦博曰王者之於萬物天覆地載靡有所
遺今突厥窮來歸我奈何棄之而不受乎孔子曰有教
無類若救其死亡授以生業教之禮義數年之後悉為