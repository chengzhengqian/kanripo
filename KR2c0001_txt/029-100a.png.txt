吐谷渾皆尚公主遣使隨徳遐入朝多齎金寶奉表求
㛰上未之許使者還言於賛普棄宗弄讃曰臣初至唐
唐待我甚厚許尚公主㑹吐谷渾王入朝相離間唐禮
遂衰亦不許㛰弄讃遂發兵擊吐谷渾吐谷渾不能支
遁於青海之北民畜多為吐蕃所掠吐蕃進破党項白
蘭諸羌帥衆二十餘萬屯松州西境遣使貢金帛云來
迎公主尋進攻松州敗都督韓威羌酋閻州刺史别叢
卧施諾州刺史把利步利並以州叛歸之連兵不息其