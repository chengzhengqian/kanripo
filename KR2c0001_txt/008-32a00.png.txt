獄黄門從官騶蹋踧蕃曰死老魅復能損我曹員數奪
我曹禀假不即日殺之時䕶匈奴中郎將張奐徵還京
師曹節等以奐新至不知本謀矯制以少府周靖行車
騎將軍加節與奐率五營士討武夜漏盡王甫將虎賁
羽林等合千餘人出屯朱雀掖門與奐等合已而悉軍
闕下與武對陳甫兵漸盛使其士大呼武軍曰竇武反
汝皆禁兵當宿衛官省何故隨反者乎先降有賞營府
素畏服中官於是武軍稍稍歸甫自旦至食時兵降略