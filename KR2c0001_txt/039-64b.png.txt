料因舉酒屬二人二人起流涕再拜曰臣子事君父安
有它志曦不應二人大懼李后妬尚賢妃之寵欲殺曦
而立其子亞澄使人告二人曰主上殊不平於二公奈
何㑹后父李真有疾乙酉曦如真第問疾文進重遇使
拱宸馬步使錢達弑曦於馬上召百官集朝堂告之曰
太祖昭武皇帝光啓閩國今子孫淫虐荒墜厥緒天厭
王氏宜更擇有徳者立之衆莫敢言重遇乃推文進升
殿被衮冕帥羣臣北面再拜稱臣文進自稱閩主悉收