親軍先出徳威不得已引幽州兵從之謂其子曰吾無
死所矣賀瓌結陳而至横亘數十里王帥銀槍都陷其
陳衝盪撃斬往返十餘里行營左廂馬軍都指揮使鄭
州防禦使王彦章軍先敗西走趣濮陽晉輜重在陳西望
見梁旗幟驚潰入幽州陳幽州兵亦擾亂自相蹈藉周
徳威不能制父子皆戰死魏博節度副使王緘與輜重
俱行亦死晉兵無復部伍梁兵四集勢甚盛晉王據高
丘收散兵至日中軍復振陂中有土山賀瓌引兵據之