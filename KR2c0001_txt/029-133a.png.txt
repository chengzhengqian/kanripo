悉歸河西降戸帥其部衆為國討契丹太后遣豹韜衞
大將軍閻知㣲左衛郎將攝司賓卿田歸道册授黙啜
左衛大將軍遷善可汗知微立徳之孫歸道仁㑹之子
也　冬十月辛卯契丹李盡忠卒孫萬榮代領其衆突
厥黙啜乗間襲松漠虜盡忠萬榮妻子而去太后進拜
黙啜為頡跌利施大單于立功報國可汗
神功元年春正月突厥黙啜冦靈州以許欽明自隨欽
明至城下大呼求美醤梁米及墨意欲城中選良將引