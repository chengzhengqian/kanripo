晉室陵夷危亡不逺彗之為異其劉裕將簒之應乎無
以易其言　宋公裕以䜟云昌明之後尚有二帝乃使
中書侍郎王韶之與帝左右密謀酖帝而立琅邪王徳
文徳文常在帝左右飲食寝處未甞暫離韶之伺之經
時不得間㑹徳文有疾出居於外戊寅韶之以散衣縊
帝於東堂韶之廙之曽孫也裕因稱遺詔奉徳文即皇
帝位大赦
恭帝元熈元年春正月甲午徴宋公裕入朝進爵為王