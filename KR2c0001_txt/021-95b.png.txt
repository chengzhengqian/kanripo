不事魏戊戌珪引兵擊之柔然舉部遁走珪追奔六百
里諸將因張衮言於珪曰賊逺糧盡不如早還珪問諸
將若殺副馬為三日食足乎皆曰足乃復倍道追之及
於大碩南牀山下大破之虜其半部匹候䟦及别部帥
屋擊各収餘衆遁走珪遣長孫嵩長孫肥追之珪謂將
佐曰卿曺知吾前問三日糧意乎曰不知也珪曰柔然
驅畜産奔走數日至水必留我以輕騎追之計其道里
不過三日及之矣皆曰非所及也嵩追斬屋擊於平望