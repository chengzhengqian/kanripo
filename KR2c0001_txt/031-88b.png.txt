人倫焉知天道未幾出戰擒賊將十四人斬首百餘級
賊乃夜遁收兵入陳留不敢復出頃之賊步騎七千餘
衆屯白沙渦巡夜襲擊大破之還至桃陵遇賊救兵四
百餘人悉擒之分别其衆媯檀及胡兵悉斬之榮陽陳
留脅從兵皆散令歸業旬日間民去賊來歸者萬餘户
　河北諸郡猶為唐守常山大守王俌欲降賊諸將怒
因擊毬縱馬踐殺之時信都太守烏承恩麾下有朔方
兵三千人諸將遣使者宗仙運帥父老詣信都迎承恩