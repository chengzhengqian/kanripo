近者三四年雖有忠智將若之何當是之時失臣節者
非道一人豈得獨罪道哉臣愚以為忠臣憂公如家見
危致命君有過則彊諌力爭國敗亡則竭節致死智士
邦有道則見邦無道則隠或滅迹山林或優遊下僚今
道尊寵則冠三師權任則首諸相國存則依違拱嘿竊
位素餐國亡則圖全茍免迎謁勸進君則興亡接踵道
則富貴自如兹乃奸臣之尤安得與它人為比哉或謂
道能全身逺害於亂世斯亦賢己臣謂君子有殺身成