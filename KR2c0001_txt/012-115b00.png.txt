所學者以莊老為宗而黜六經談者以虚蕩為辯而賤
名檢行身者以放濁為通而狹節信進仕者以茍得為
貴而鄙居正當官者以望空為髙而笑勤恪是以劉頌
屢言治道傅咸每紏邪正皆謂之俗吏其倚仗虚曠依
阿無心者皆名重海内若夫文王日昃不暇食仲山甫
夙夜匪懈者盖共嗤黜以為灰塵矣由是毁譽亂於善
惡之實情慝犇於貨欲之塗選者為人擇官官者為身擇利世族貴戚之子弟陵邁超越不拘資次悠悠風塵