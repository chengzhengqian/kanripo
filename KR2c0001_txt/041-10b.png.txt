襲等益不平王宗弼之自為西川留後也賂崇韜求為
節度使崇韜陽許之既而久未得乃帥蜀人列狀見繼
岌請留崇韜鎮蜀從襲等因謂繼岌曰郭公父子専横
今又使蜀人請己為帥其志難測王不可不為之備繼
岌謂崇韜曰主上倚侍中如山嶽不可離廟堂豈肯棄
元老於蠻夷之域乎且此非余之所敢知也請諸人詣
闕自陳由是繼岌與崇韜互相疑　丙子以知北都留
守事孟知祥為西川節度使同平章事促召赴洛陽帝