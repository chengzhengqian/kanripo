牒西川節度使辭極驕慢駢送瑶京師甲辰復牒南詔
數其負累聖恩德暴犯邊境殘賊欺詐之罪安南大渡
覆敗之狀折辱之　　冬十月西川節度使高駢築成
都羅城使僧景仙規度周二十五里悉召縣令庀徒賦
役吏受百錢以上皆死蜀土疎惡以甓甃之還城十里
内取土皆剗丘垤平之無得為坎陷以害耕種役者不
過十日而代衆樂其均不費扑撻而功辦自八月癸丑
築之至十一月戊子畢工役之始作也駢恐南詔揚聲