流涕而已又索袍帶賜從官内庫使張容哥稱頒給已
盡衛士叱容哥曰致吾君失社稷皆此閹䜿輩也抽刀
逐之或救之獲免容哥謂同類曰皇后吝財致此今乃
歸咎於吾輩事若不測吾輩萬段吾不忍待也因赴河
死甲申帝至石橋西置酒悲涕謂李紹榮等諸將曰卿
輩事吾以來急難富貴靡不同之今致吾至此皆無一
策以相救乎諸將百餘人皆截髪置地誓以死報因相
與號泣是日晚入洛城李嗣源命石敬瑭將前軍趣汜