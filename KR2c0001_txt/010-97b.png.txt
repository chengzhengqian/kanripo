天下莫不震動萬姓之心冀得蒙君而息今猥以勞役
之後興師出征民疲力屈逺主有備若攻城不克野略
無獲是䘮前勞而招後責也不如案甲息師觀隙而動
且兵者大事事以衆濟衆茍不恱君獨安之恪曰諸云
不可皆不見圗筭懐居茍安者也而子復以為然吾何
望乎夫以曹芳闇劣而政在私門彼之民臣固有離心
今吾因國家之資藉戰勝之威則何往而不克哉三月
恪大發州郡二十萬衆復入冦以滕𦙍為都下督掌統