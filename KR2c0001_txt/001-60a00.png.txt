其末立見今先生處勝之門下三年於此矣左右未有
所稱誦勝未有所聞是先生無所有也先生不能先生
留毛遂曰臣乃今日請處囊中耳使遂早得處囊中乃
頴脫而出非特其末見而已平原君乃與之俱十九人
相與目笑之平原君至楚與楚王言合從之利害日出
而言之日中不決毛遂按劒歴階而上謂平原君曰從
之利害兩言而決耳今日出而言日中不決何也楚王
怒叱曰胡不下吾乃與而君言汝何為者也毛遂按劒