邑過彭越彭越以其兵從沛公越昌邑人常漁鉅野澤
中為羣盜陳勝項梁之起澤間少年相聚百餘人往從
彭越曰請仲為長越謝曰臣不願也諸少年彊請乃許
與期旦日日出㑹後期者斬旦日日出十餘人後後者至
日中於是越謝曰臣老諸君彊以為長今期而多後不
可盡誅誅最後者一人令校長斬之皆笑曰何至是請
後不敢於是越引一人斬之設壇祭令徒屬皆大驚莫
敢仰視乃略地収諸侯散卒得千餘人遂助沛公収昌