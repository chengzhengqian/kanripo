呼往返數四從立以為大衆繼至遽引去儒前軍至溧
水行宻使都指揮使李神福拒之神福陽退以示怯儒
軍不設備神福夜帥精兵襲之俘斬千人　夏四月
楊行宻遣将劉威朱延夀将兵三萬擊孫儒于黄池威
等大敗延夀舒城人也孫儒軍於黄池五月大水諸營
皆没乃還揚州使其將康暀據和州安景思據滁州
楊行宻遣其將李神福攻和滁康暀降安景思走
秋七月朱全忠遣使與楊行宻約共攻孫儒儒恃其兵