為舒州團練使平為蘄州刺史元又取和州初唐人以
茶鹽彊民而徵其粟帛謂之博徴又興營田於淮南民
甚苦之及周師至争奉牛酒迎勞而將帥不之恤専事
俘掠視民如土芥民皆失望相聚山澤立堡壁自固操
農器為兵積紙為甲時人謂之白甲軍周兵討之屢為
所敗先所得唐諸州多復為唐有唐之援兵營於紫金
山與夀州城中烽火相應淮南節度使向訓奏請以廣
陵之兵併力攻夀春俟克城更圖進取詔許之訓封府