互相貢薦言重者先顯言輕者後叙遂相波扇乃至陵
遲加有莊老之俗傾惑朝廷飬望者為𢎞雅政事者為
俗人王職不䘏法物墜喪夫欲制逺先由近始今宜改
張明賞信罰拔卓茂於密縣顯朱邑於桐鄉然後大業
可舉中興可冀耳導不能從
六年春正月漢鎮北將軍靳沖平北將軍卜珝冦并州
辛未圍晉陽　二月石勒築壘於葛陂課農造舟將
攻建業琅邪王睿大集江南之衆於夀春以鎮東長史