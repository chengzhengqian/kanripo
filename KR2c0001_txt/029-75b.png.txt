下臨城中道宗使果毅傅伏愛將兵屯山頂以偹敵山
頽壓城城崩㑹伏愛私離所部髙䴡數百人從城缺出
戰遂奪據土山塹而守之上怒斬伏愛以狥命諸將攻
之三日不能克道宗徒跣詣旗下請罪上曰汝罪當死
但朕以漢武殺王恢不如秦穆用孟明且有破蓋牟遼
東之功故特赦汝耳上以遼左早寒草枯水凍士馬難
乆留且糧食将盡癸未敕班師先㧞遼蓋二州户口渡
遼乃耀兵於安市城下而旋城中皆屏跡不出城主登