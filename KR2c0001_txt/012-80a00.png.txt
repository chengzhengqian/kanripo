章王詮為皇太子辛未大赦帝親覽大政留心庶事太
傅越不悅固求出藩庚辰越出鎮許昌　以髙密王略
為征南大將軍都督荆州諸軍事鎮襄陽南陽王模
為征西大將軍都督秦雍梁益四州諸軍事鎮長安東
燕王騰為新蔡王都督司冀二州諸軍事仍鎮鄴　公
師藩既死汲桑逃還苑中更聚衆劫掠郡縣自稱大將
軍聲言為成都王報仇以石勒為前驅所嚮輙克署勒
掃虜將軍遂進攻鄴時鄴中府庫空竭而新蔡武哀王