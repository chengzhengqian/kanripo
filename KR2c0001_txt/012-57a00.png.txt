王粹等心皆不服白沙督孫惠與機親厚勸機譲都督
於粹機曰彼將謂吾首䑕兩端適所以速禍也遂行穎
列軍自朝歌至河橋鼓聲聞數百里乙丑帝如十三里
橋太尉乂使皇甫商將萬餘人拒張方於宜陽己巳帝還
軍宣武場庚午舍于石樓九月丁丑屯于河橋壬子張
方襲皇甫商敗之甲申帝軍于芒山丁亥幸偃師辛卯
舍于豆田大將軍穎進屯河南阻清水為壘癸巳羊𤣥
之憂懼而卒帝旋軍城東丙申幸緱氏擊牽秀走之大