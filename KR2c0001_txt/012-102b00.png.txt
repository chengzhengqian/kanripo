之髮不足以數將軍之罪奈何復相臣奉乎去年既殺
王彌不當來此今天降霖雨於數百里中示將軍不應
留此也鄴有三臺之固西接平陽山河四塞宜北徙據
之以經營河北河北既定天下無處將軍之右者矣晉
之保夀春畏將軍往攻之耳彼聞吾去喜於自全何暇
追襲吾後為吾不利邪將軍宜使輜重從北道先發將
軍引大兵向夀春輜重既逺大兵徐還何憂進退無地
乎勒攘袂鼓髯曰張君計是也責刁膺曰君既相輔佐