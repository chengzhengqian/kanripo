嵗暮之臣弃鄉國如脫屣背君親如遺芥豈知逺慕聖
徳為江淮之純臣乎事迹顯然無可致惑臣朽老疾侵
不應干預朝政但楚囊將死有城郢之忠衞魚臨亡亦
有尸諫之直臣忝為宗室遺老敢忘劉向之心上歎息
其忠然不能用介思話之孫也　二月東魏殺其南兖
州刺史石長宣討侯景之黨也其餘為景所脅從者皆
赦之　東魏既得懸瓠項城悉復舊境大將軍澄數遣
書移復求通好朝廷未之許澄謂貞陽侯淵明曰先王