兆尹李充衛尉卿張滂前司農卿李銛黨於贄㑹旱延
齡奏言贄等失勢怨望言於衆曰天下旱百姓且流亡
度支多欠諸軍芻糧軍中人馬無所食其事奈何以動
揺衆心其意非止欲中傷臣而已後數日上獵苑中適
有神策軍士訴云度支不給馬芻上意延齡言為信遽
還宫夏四月壬戌貶贄為忠州别駕充為涪州長史滂
為汀州長史銛為邵州長史初陽城自處士徵為諫議
大夫拜官不辭未至京師人皆想望風采曰城必諫諍