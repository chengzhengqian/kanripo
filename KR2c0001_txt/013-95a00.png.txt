梓宫請以上聞矩馳表於帝帝遣太常韓𦙍等奉迎梓
宫漢尚書北宫純等招集晉人堡於東宫靳康攻滅之
準欲以王延為左光祿大夫延罵曰屠各逆奴何不速
殺我以吾左目置西陽門觀相國之入也右目置建春
門觀大將軍之入也準殺之相國曜聞亂自長安赴之
石勒帥精鋭五萬以討準據襄陵北原凖數挑戰勒堅
壁以挫之　　冬十月曜至赤壁太保呼延晏等自平陽
歸之與太傅朱紀等共上尊號曜即皇帝位大赦惟靳