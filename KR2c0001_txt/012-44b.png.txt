使君不早發兵應之狐疑遷延變難將生此州豈可保
也隆不應潭翻之孫也隆停檄六日不下將士憤怒參
軍王邃鎮石頭將士争往歸之隆遣從事於牛渚禁之不
能止將士遂奉邃攻隆隆父子及顧彦皆死傳首於冏
安南將軍監沔北諸軍事孟觀以為紫宫帝坐無他變
倫必不敗乃為之固守倫秀聞三王兵起大懼詐為冏
表曰不知何賊猝見攻圍臣懦弱不能自固乞中軍見
救庶得歸死以其表宣示内外遣上軍將軍孫輔折衝