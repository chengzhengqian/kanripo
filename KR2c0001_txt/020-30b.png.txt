攸之疑其有異遣人取船及流查大得囊米丙辰劉胡
帥步卒一萬夜斫山開道以布囊運米餉赭圻平旦至
城下猶隔小塹未能入沈攸之帥諸軍邀之殊死戰胡
衆大敗捨糧棄甲縁山走斬獲甚衆胡被瘡僅得還營
常寳等惶懼夏四月辛酉開城突圍走還胡軍攸之拔
赭圻城斬其寧朔將軍沈懷寳等納降數千人陳紹宗
單舸奔鵲尾建安王休仁自虎檻進屯赭圻劉胡等兵
猶盛上欲綏慰人情遣吏部尚書褚淵至虎檻選用將