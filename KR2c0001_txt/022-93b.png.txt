兵所殺帝得榮手板上有數牒啓皆左右去留人名非
其腹心者悉在出限帝曰竪子若過今日遂不可制於
是内外喜譟聲滿洛陽城百僚入賀帝登閶闔門下詔
大赦遣武衛將軍奚毅前燕州刺史崔淵將兵鎮北中
是夜爾朱世隆奉北鄉長公主帥榮部曲焚西陽門出
屯河隂衛將軍賀拔勝與榮黨田怡等聞榮死奔赴榮
第時宫殿門猶未加嚴防怡等議即攻門勝止之曰天
子既行大事必當有備吾等衆少何可輕爾但得出城