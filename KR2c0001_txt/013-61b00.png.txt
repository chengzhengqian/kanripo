督諸將力戰殺一百餘人趙兵乃退璩燒其攻具秋退
保大夏虎以中書監石寧為征西將軍帥幷司州兵二
萬餘人為秋等後繼張重華將宋秦等帥户二萬降於
趙重華以謝艾為使持節軍師將軍帥步騎三萬進軍
臨河艾乘軺車戴白幍鳴鼓而行秋望見怒曰艾年少
書生冠服如此輕我也命黒矟龍驤三千人馳擊之艾
左右大擾或勸艾宜乘馬艾不從下車踞胡牀指麾處
分趙人以為有伏兵懼不敢進别將張瑁自間道引兵