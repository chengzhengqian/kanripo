開府其親寄隆重者曰左右廂公勇力兼人者曰庫直
都督　侯景召宋子仙還京口　湘東王繹自去嵗聞
髙祖之喪以長沙未下故匿之壬寅始發喪刻檀為髙祖
像置於百福殿事之甚謹動静必咨焉繹以為天子制
於賊臣不肯從大寶之號猶稱太清四年丙午繹下令
大舉討侯景移檄逺近　鄱陽王範至湓城以晉熈為
晉州遣其世子嗣為刺史江州郡縣多輙改易尋陽王
大心政令所行不出一郡大心遣兵擊莊鐵嗣與鐵素