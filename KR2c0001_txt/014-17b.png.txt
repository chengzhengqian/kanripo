周顗於廣室謂之曰近日大事二宫無恙諸人平安大
將軍固副所望邪顗曰二宫自如明詔臣等尚未可知
䕶軍長史郝嘏等勸顗避敦顗曰吾備位大臣朝廷喪
敗寧可復草間求活外投胡越邪敦參軍吕猗嘗為臺
郎性姦謟戴淵為尚書惡之猗説敦曰周顗戴淵皆有
高名足以惑衆近者之言曽無怍色公不除之恐必有
再舉之憂敦素忌二人之才心頗然之従容問王𨗳曰
周戴南北之望當登三司無疑也𨗳不荅又曰若不三