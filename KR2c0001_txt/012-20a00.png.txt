告東安公繇曰表在石函可問張華衆謂宜依鍾毓例
為之申理繇不聽而賈氏族黨趣使行刑珧號呌不已
刑者以刀破其頭繇諸葛誕之外孫也故忌文鴦誣以
為駿黨而誅之是夜誅賞皆自繇出威振内外王戎謂
繇曰大事之後宜深逺權勢繇不從壬辰赦天下改元
賈后矯詔使後軍將軍荀悝送太后于永寜宫特全太
后母髙都君龎氏之命聽就太后居尋復諷羣公有司
奏曰皇太后隂漸姦謀圖危社稷飛箭繫書要募將士