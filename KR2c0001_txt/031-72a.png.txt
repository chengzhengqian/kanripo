自相殺謂賊在煙中聚弓弩而射之日暮矢盡乃知無
賊乾祐遣同羅精騎自南山過出官軍之後擊之官軍
首尾駭亂不知所備於是大敗或棄甲竄匿山谷或相
擠排入河溺死囂聲振天地賊乘勝蹙之後軍見前軍
敗皆自潰河北軍望之亦潰瞬息間兩岸皆空翰獨與麾
下百餘騎走自首陽山西度河入闗闗外先為三塹皆
廣二丈深丈人馬墜其中湏臾而滿餘衆踐之以度士
卒得入闗者纔八千餘人辛卯乾祐進攻潼闗克之翰