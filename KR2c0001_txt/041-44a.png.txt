温訊其事除彦温綘州刺史重誨固請發兵擊之乃命
西都留守索自通步軍都指揮使藥彦稠將兵討之帝
令彦稠必生致彦温吾欲面訊之召從珂詣洛陽從珂
知為重誨所構馳入自明　加安重誨兼中書令　李
從珂至洛陽上責之使歸第絶朝請辛亥索自通等拔
河中斬楊彦温癸丑傳首来獻上怒藥彦稠不生致深
責之安重誨諷馮道趙鳯奏從珂失守宜加罪上曰吾
兒為姦黨所傾未明曲直公輩何為發此言意不欲置