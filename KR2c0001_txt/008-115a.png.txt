十八年　初魏公操追馬超至安定聞田銀蘇伯反引
軍還參涼州軍事楊阜言於操曰超有信布之勇甚得
羌胡心若大軍還不設備隴上諸郡非國家之有也操
還超果率羌胡擊隴上諸郡縣郡縣皆應之惟冀城奉
州郡以固守超盡兼隴右之衆張魯復遣大將楊昂助
之凡萬餘人攻冀城自正月至八月救兵不至刺史韋
康遣别駕閻温出告急於夏侯淵外圍數重温夜水中
濳出明日超兵見其迹遣追獲之超載温詣城下使告