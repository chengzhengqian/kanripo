發司冀青兖兵遣太原王楷出滏口遼西王農出壺闗
垂自出沙庭以撃西燕標榜所趣軍各就頓西燕主永
聞之嚴兵分道拒守聚糧臺壁遣從子征東将軍小逸
豆歸鎮東将軍王次多右将軍勒馬駒帥衆萬餘人戍
之　夏四月秦王登自六陌趣廢橋後秦始平太守姚
詳據馬嵬堡以拒之太子興遣尹緯将兵救詳緯據廢
橋以待秦秦兵爭水不能得渴死者什二三因急攻緯
興馳遣狄伯支謂緯曰符登窮冦宜持重以挫之緯曰