臨機制勝轉敗為功難矣且凝聞彦章軍敗其膽已破
安知能終為陛下盡節乎趙巖曰事勢如此一下此樓
誰心可保梁主乃止復召宰相謀之鄭珏請自懷傳國
寶詐降以紓國難梁主曰今日固不敢愛寶但如卿此
策竟可了否珏俯首乆之曰但恐未了左右皆縮頸而
笑梁主日夜涕泣不知所為置傳國寶於卧内忽失之
已為左右竊之迎唐軍矣戊寅或告唐軍已過曹州塵
埃漲天趙巖謂従者曰吾待温許州厚必不負我遂奔