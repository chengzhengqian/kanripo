吳王連諸侯之兵白徒之衆西與天子爭衡濟北獨
底節不下使吳失與而無助跬歩獨進瓦解土崩破敗
而不救者未必非濟北之力也夫以區區之濟北而與
諸侯爭彊是以羔犢之弱而扞虎狼之敵也守職不撓
可謂誠一矣功義如此尚見疑於上脅肩低首累足撫
衿使有自悔不前之心非社稷之利也臣恐藩臣守職
者疑之臣竊料之能歴西山徑長樂抵未央攘袂而正
議者獨大王耳上有全亡之功下有安百姓之名徳淪