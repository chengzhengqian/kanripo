即救我急撃泰必可擒也擒泰則歡勢自沮回師撃之
可以決勝丞相泰喜曰此吾心也乃聲言欲保隴右辛
亥謁魏主而潜軍東出癸丑旦至小關竇泰猝聞軍至
自風陵度丞相泰出馬牧澤撃竇泰大破之士衆皆盡
竇泰自殺傳首長安丞相歡以河冰薄不得赴救撤浮
橋而退儀同代人薛孤延為殿一日之中斫十五刀折
乃得免丞相泰亦引軍還高敖曹自商山轉鬬而進所
向無前遂攻上洛郡人泉岳及弟猛略與順陽人杜窋