隋文帝開皇十一年春二月戊午吐谷渾遣使入貢吐
谷渾可汗夸吕聞陳亡大懼遁逃保險不敢為冦夸吕
卒子世伏立使其兄子無素奉表稱藩并獻方物請以
女傋後庭上謂無素曰若依來請佗國聞之必當相傚
何以拒之朕情存安養各令遂性豈可聚歛子女以實
後宫乎竟不許
十六年冬十一月帝以光化公主妻吐谷渾可汗世伏
世伏上表請稱公主為天后上不許