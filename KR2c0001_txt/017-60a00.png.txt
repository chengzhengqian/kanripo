敗於一戰萬一失利悔将無及參軍殷闡曰循所将之
衆皆三吴舊賊百戰餘勇始興溪子拳㨗善闘未易輕
也将軍宜留屯豫章徴兵屬城兵至合戰未為晚也若
以此衆輕進殆必有悔無忌不聴三月壬申與徐道覆
遇於豫章賊令彊弩數百登西㟁小山邀射之㑹西風
暴急飄無忌所乗小艦向東㟁賊乗風以大艦逼之衆
遂奔潰無忌厲聲曰取我蘓武節來莭至執以督戰賊
衆雲集無忌辭色無撓握莭而死於是中外震駭朝議