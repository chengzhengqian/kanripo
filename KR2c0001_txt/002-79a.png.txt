目見髙帝於地下乎陳平絳侯曰於今面折廷爭臣不
如君全社稷定劉氏之後君亦不如臣陵無以應之十
一月甲子太后以王陵為帝太傅實奪之相權陵遂病
免歸乃以左丞相平為右丞相以辟陽侯審食其為左
丞相不治事令監宫中如郎中令食其故得幸於太后
公卿皆因而决事太后怨趙堯為趙隱王謀乃抵堯罪
上黨守任敖甞為沛獄吏有徳於太后乃以為御史大
夫太后又追尊其父臨泗侯吕公為宣王兄周吕令武