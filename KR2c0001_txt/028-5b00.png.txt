與妃嬪更迭為建成請封徳彛復為之營解於外上意
遂變復遣建成還京師居守惟責以兄弟不睦歸罪於
太子中允王珪左衛率韋挺天䇿兵曹參軍杜淹並流
於嶲州挺沖之子也初洛陽既平杜淹乆不得調欲求
事建成房𤣥齡以淹多狡數恐其教𨗳建成益為世民
不利乃言於世民引入天䇿府　秋七月楊文幹襲䧟
寧州驅掠吏民出據百家堡秦王世民軍至寧州其黨
皆潰癸酉文幹為其麾下所殺傳首京師獲宇文頴誅