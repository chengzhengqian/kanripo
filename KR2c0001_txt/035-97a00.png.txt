俱詣劉稹約為兄弟稹大喜石㑹關守將楊珍聞太原
亂復以關降於稹戊子吕義忠遣使言狀朝議喧然或
言兩地皆應罷兵王宰又上言遊奕將得劉稹表臣近
遣人至澤潞賊有意歸附若許招納乞降詔命李德裕
上言宰擅受稹表遣人入賊中曽不聞奏觀宰意似欲
擅招撫之功昔韓信破田榮李靖擒頡利皆因其請降
潛兵掩襲止可令王宰失信豈得損朝廷威命建立竒
功實在今日必不可以太原小擾失此事機望即遣供