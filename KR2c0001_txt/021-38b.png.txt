誅詔令離昏寳𤣥恨望慧景遣使奉寳𤣥為主寳𤣥斬
其使因發將吏守城帝遣馬軍主戚平外監黄林夫助
鎮京口慧景將渡江寳𤣥宻與相應殺司馬孔矜典籖
吕承緒及平林夫開門納慧景使長史沈佚之諮議柳
憕分部軍衆寳𤣥乘八掆輿手執絳麾隨慧景向建康
臺遣驍騎將軍張佛䕶直閣將軍徐元稱等六將據竹
里為數城以拒之寳𤣥遣信謂佛䕶曰身自還朝君何
意苦相斷遏佛䕶對曰小人荷國重恩使於此創立小