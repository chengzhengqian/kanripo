可汗惶恐遣使致謝且請發兵助軍上不許及髙麗敗
於駐蹕山莫離支使靺鞨說真珠㗖以厚利真珠懾服
不敢動九月壬申真珠卒上為之發哀初真珠請以其
庶長子曳莽為突利失可汗居東方統雜種嫡子拔灼
為肆葉護可汗居西方統薛延陁詔許之皆以禮册命
曳莽性躁擾輕用兵與拔灼不恊真珠卒來㑹喪既葬
曳莽恐拔灼圖已先還所部拔灼追襲殺之自立為頡
利俱利薛沙多彌可汗　上之征髙麗也使右領軍大