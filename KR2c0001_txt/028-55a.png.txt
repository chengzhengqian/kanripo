髙祖困白登不能報今我子能滅突厥吾託付得人復
何憂哉上皇召上與貴臣十餘人及諸王妃主置酒凌
烟閣酒酣上皇自彈琵琶上起舞公卿迭起為夀逮夜
而罷突厥既亡其部落或北附薛延陁或西奔西域其
降唐者尚十萬口詔羣臣議區處之宜朝士多言北狄
自古為中國患今幸而破亡宜悉徙之河南兖豫之間
分其種落散居州縣教之耕織可以化胡虜為農民永
空塞北之地中書侍郎顔師古以為突厥鐡勒皆上古