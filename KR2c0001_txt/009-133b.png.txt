將當有怯弱時不可但恃勇也將當以勇為本行之以
智計但知任勇一匹夫敵耳及淵與劉備相拒踰年備
自陽平南渡沔水緣山稍前營於定軍山淵引兵争之
法正曰可擊矣備使討虜將軍黄忠乗髙鼔譟攻之淵
軍大敗斬淵及益州刺史趙顒張郃引兵還陽平是時
新失元帥軍中擾擾不知所為督軍杜襲與淵司馬太
原郭淮収歛散卒號令諸軍曰張將軍國家名將劉備
所憚今日事急非張將軍不能安也遂權宜推郃為軍