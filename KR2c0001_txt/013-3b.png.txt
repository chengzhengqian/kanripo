南之事吳不足平也孔恂楊珧曰非我族類其心必異
淵才器誠少比然不可重任也及涼州覆没帝問將於
李熹對曰陛下誠能發匈奴五部之衆假劉淵一將軍
之號使將之而西樹機能之首可指日而梟也孔恂曰
淵果梟樹機能則涼州之患方更深耳帝乃止東萊王
彌家世二千石彌有學術勇略善騎射青州人謂之飛
豹然喜任俠處士陳留董養見而謂之曰君好亂樂禍
若天下有事不作士大夫矣淵與彌友善謂彌曰王李