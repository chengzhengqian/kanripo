死特宥為民朕本期始終而彼自棄絶違心乖念一何
可悲故此别示想無致怪謀反之外皎如白日耳冲烈
皆上表謝
臣光曰夫爵禄廢置殺生予奪人君所以馭臣之大柄
也是故先王之制雖有親故賢能功貴勤賔茍有其罪
不直赦也必議槐棘之下可赦則赦可宥則宥可刑則
刑可殺則殺輕重視情寛猛隨時故君得以施恩而不
失其威臣得以免罪而不敢自恃及魏則不然勲貴之