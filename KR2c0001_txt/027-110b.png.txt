詔赦之召還江陵景珍懼　冬十一月甲子以長沙來
降詔峽州刺史許紹出兵應之　十二月癸卯峽州刺
史許紹攻蕭銑荆門鎮拔之　蕭銑遣其齊王張繡攻
長沙董景珍謂繡曰前年醢彭越往年殺韓信卿不見
之乎何為相攻繡不應進兵圍之景珍欲潰圍走為麾
下所殺銑以繡為尚書令繡恃功驕横銑又殺之由是
功臣諸將皆有離心兵勢益弱
四年春正月丙戍黔州刺史田世康攻蕭銑五州四鎮