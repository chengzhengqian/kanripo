南漢人已㧞賀州鑿大穽於城外覆以竹箔加土下施
機軸自塹中穿穴通穽中知新等至引兵攻城南漢遣
人自穴中發機楚兵悉陷南漢出兵從而擊之楚兵死
者以千數知新等遁歸希廣斬之南漢兵復陷昭州
隠帝乾祐三年南漢主以宫人盧瓊仙黄瓊芝為女侍
中朝服冠帶參決政事宗室勲舊誅戮殆盡惟宦官林
延遇等用事
後周太祖廣順元年冬十二月南漢主遣内侍省丞潘