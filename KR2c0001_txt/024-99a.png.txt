籌之明徹曰嗣君諒闇萬機多闕殿下親實周召當輔
安社稷願留中勿疑頊乃稱疾召劉師知留之與語使
毛喜先入言於太后太后曰今伯宗㓜弱政事並委二
郎此非我意喜又言於帝帝曰此自師知等所為朕不
知也喜出以報頊頊因囚師知自入見太后及帝以陳
師知之罪仍自草敕請畫以師知付廷尉其夜於獄中
賜死以到仲舉為金紫光祿大夫王暹殷不佞並付治
不佞不害之弟也少有孝行頊雅重之故獨得不死免