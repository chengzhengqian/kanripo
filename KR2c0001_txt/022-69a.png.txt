牢將拔聞天穆北渡自以無後繼遂降於慶之慶之進
撃大梁梁國皆下之慶之以數千之衆自發銍縣至洛
陽凡取三十二城四十七戰所向皆克顥使黄門郎祖
瑩作書遺魏主曰朕泣請梁朝誓在復恥正欲問罪於
爾朱出卿於桎梏卿託命豺狼委身虎口假獲民地本
是榮物固非卿有今國家隆替在卿與我若天道助順
則皇魏再興脫或不然在榮為福於卿為禍卿宜三復
富貴可保顥既入洛自河以南州郡多附之齊州刺史