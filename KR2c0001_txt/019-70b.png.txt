之也戒之曰若北國兵動先其未至徑前入河若其不
動留彭城勿進及安頡得宋俘魏主始聞其言謂公卿
曰卿軰前謂我用崔浩計為謬驚怖固諌常勝之家始
皆自謂踰人至於歸終乃不能及司馬楚之上疏以為
諸方已平請大舉伐宋魏主以兵久勞不許徴楚之為
散騎常侍以王慧龍為滎陽太守慧龍在郡十年農戰
並修大著聲績歸附者萬餘家帝縱反間於魏云慧龍
自以功髙位下欲引宋人入冦因執司馬楚之以叛魏