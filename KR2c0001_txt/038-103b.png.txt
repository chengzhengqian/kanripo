忠之腹心也癸丑以張全義為天平節度使乙卯以全
忠為護國宣武宣義忠武四鎮節度使　　五月帝宴
朱全忠及百官於崇勲殿既罷復召全忠宴於内殿全
忠疑不入帝曰全忠不欲来可令敬翔来全忠擿翔使
去曰翔亦醉矣辛未全忠東還乙亥至大梁　初朱全
忠自鳯翔迎車駕還見徳王裕眉目疎秀且年齒已壯
惡之私謂崔𦙍曰徳王嘗奸帝位豈可復留公何不言
之𦙍言於帝帝問全忠全忠曰陛下父子之間臣安敢