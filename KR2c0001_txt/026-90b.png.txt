能與我俱南願勿侵暴百姓若但和親坐受寶貨亦唯
可汗所擇始畢得啓謂其大人曰隋王為人我所知也
若迎以來必害唐公而擊我無疑矣茍唐公自為天子
我當不避盛暑以兵馬助之即命以此意為復書使者
七日而返將佐皆喜請從突厥之言淵不可裴寂劉文
静等皆曰今義兵雖集而戎馬殊乏胡兵非所須而馬
不可失若復稽回恐其有悔淵曰諸君宜更思其次寂
等乃請尊天子為太上皇立代王為帝以安隋室移檄