我一籌許我知南朝軍國近者臨崩别無遺詔而燕王
擅自知南朝軍國豈理邪下令延夀親黨皆釋不問間
一日鄂約至待賢館受蕃漢官謁賀笑謂張礪等曰燕
王果於此禮上吾以鐵騎圍之諸公亦不免矣後數日
集蕃漢之臣於府署宣契丹主遺制其畧曰永康王大
聖皇帝之嫡孫人皇王之長子太后鍾愛羣情允歸可
於中京即皇帝位於是始舉哀成服　　帝集羣臣庭
議進取諸將咸請出師井陘次取鎮魏先定河北則河