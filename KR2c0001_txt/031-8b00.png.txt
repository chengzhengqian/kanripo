情京兆尹蕭炅使法曹吉溫鞫之溫入院置兵部吏於
外先於後㕔取二重囚訊之或杖或壓號呼之聲所不
忍聞皆曰茍存餘生乞紙盡答兵部吏素聞溫之慘酷
引入皆自誣服無敢違溫意者頃刻而獄成驗囚無榜
掠之迹及林甫欲除不附己者求治獄吏炅薦溫於林
甫林甫得之大喜溫常曰若遇知己南山白額虎不足
縛也時又有杭州人羅希奭為吏深刻林甫引之自御
史臺主簿再遷殿中侍御史二人皆隨林甫所欲深淺