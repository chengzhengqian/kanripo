𦙍為司徒兼侍中𦙍恃全忠之勢専權自恣天子動靜
皆禀之朝臣從上幸鳯翔者凡貶逐三十餘人刑賞繫
其愛憎中外畏之重足一迹以敬翔守太府卿朱友寧
領寧逺節度使全忠表苻道昭同平章事充天雄節度
使遣兵援送之泰州不得至而還　初翰林學士承㫖
韓偓之登進士第也御史大夫趙崇知貢舉上返自鳯
翔欲用偓為相偓薦崇及兵部侍郎王贊自代上欲從
之崔𦙍惡其分已權使朱全忠入爭之全忠見上曰趙