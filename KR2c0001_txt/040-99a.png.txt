之晉王以存審代周徳威為内外蕃漢馬步總管晉王
還魏州遣李嗣昭權知幽州軍府事　　三月晉王自
領盧龍節度使以中門使李紹宏提舉軍府事代李嗣
昭紹宏宦者也本姓馬晉王賜姓名使與知嵐州事孟知
祥俱為河東魏博中門使知祥又薦教練使鴈門郭崇
韜能治劇王以為中門副使崇韜倜儻有智畧臨事敢
決王寵待日隆先是中門使呉珪張䖍厚相繼獲罪及
紹宏出幽州知祥懼禍稱疾辭位王乃以知祥為河東