悉復本位其設法行政悉師建徳而攻戰勇決過之
庚寅東鹽州治中王才藝殺刺史田華以城應劉黑闥
　秦王世民軍至獲嘉劉黑闥棄相州退保洺州丙申
世民復取相州進軍肥鄉列營洺水之上以逼之　幽
州總管李藝將所部兵數萬㑹秦王世民討劉黑闥黒闥聞
之留兵萬人使范願守洺州自將兵拒藝夜宿沙河程名振
載鼓六十具於城西二里隄上急擊之城中地皆震動范願
驚懼馳告黑闥黒闥遽還遣其弟十善與行臺張君立將精兵