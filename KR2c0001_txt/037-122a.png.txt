章攻潤州久未下行宻命茂章引兵㑹濛撃頵　田頵
聞臺濛将至自将步騎逆戰留其将郭行悰以精兵二
萬及王壇汪建水軍屯蕪湖以拒李神福覘者言濛營
寨小纔容二千人頵易之不召外兵濛入頵境畨陳
而進軍中笑其怯濛曰頵宿将多謀不可不備冬十月
戊辰與頵遇於廣徳濛先以楊行宻書徧賜頵将皆下
馬拜受濛因其挫伏縱兵擊之頵兵遂敗又戰於黄池
兵交濛偽走頵追之遇伏大敗犇還宣州城守濛引兵