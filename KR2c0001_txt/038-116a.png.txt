致危殆宜令友珪權主軍國之務韓勍為友珪謀多出
府庫金帛賜諸軍及百官以取悦辛巳丁昭溥還聞友
文已死乃發喪宣遺制友珪即皇帝位　　秋八月郢
王友珪既簒立諸宿將多憤怒雖曲加恩禮終不悦告
哀使至河中護國節度使冀王朱友謙泣曰先帝數十
年開創基業前日變起宫掖聲聞甚惡吾備位蕃鎮心
竊耻之友珪加友謙侍中中書令以詔書自辨且徵之
友謙謂使者曰所立者為誰先帝晏駕不以理吾且至