魏元皇帝景元二年鮮卑索頭部大人拓跋力微始遣
其子沙漠汗入貢因留為質　力微之先世居北荒不
交南夏至可汗毛始彊大統國三十六大姓九十九後
五世至可汗推寅南遷大澤又七世至可汗鄰使其兄
弟七人及族人乙旃氏惃氏分統部衆為十族鄰老以
位授其子詰汾使南遷遂居匈奴故地詰汾卒力微立
復徙居定襄之盛樂部衆侵盛諸部皆畏服之
晉武帝泰始三年遣鮮卑拓跋沙漠汗歸其國