康諫曰今雖四海未清綱紀已定若以數將在外茍悦
其心枉殺無辜虧廢刑典豈直上負天神何以下安黎
庶晁錯前事願公慎之澄乃止遣司空韓軌督諸侯討
景　二月魏以開府儀同三司若干惠為司空侯景為
太傅河南大行臺上谷公庚辰景又遣其行臺郎中丁
和來上表言臣與髙澄有隙請舉函谷以東瑕丘以西
豫廣潁荆襄兖南兖濟東豫洛陽北荆北揚等十三州
内附惟青徐數州僅須折簡且黄河以南皆臣所職易