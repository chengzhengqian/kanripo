亦由畏義府威殺身以滅口如此則生殺之威不由上
出漸不可長請更加勘當於是對仗叱義府令下義府
顧望不退義方三叱上既無言義府始趨出義方乃讀
彈文上釋義府不問而謂義方毁辱大臣言詞不遜貶
萊州司户　韓瑗上䟽為褚遂良訟寃曰遂良體國忘
家捐身狥物風霜其操鐵石其心社稷之舊臣陛下之
賢佐無聞罪狀斥去朝廷内外甿黎咸嗟舉措臣聞晉
武𢎞裕不貽劉毅之誅漢祖深仁無恚周昌之直而遂