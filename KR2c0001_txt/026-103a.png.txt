參軍引為謀主𤣥齡亦自以遇知己罄竭心力知無不
為淵命劉𢎞基殷開山分兵西略扶風有衆六萬南度
渭水屯長安故城城中出戰𢎞基逆撃破之世民引兵
趣司竹李仲文何潘仁向善志皆帥衆從之頓于阿城
勝兵十三萬軍令嚴整秋毫不犯乙亥世民自盩厔遣
使白淵請期日赴長安淵曰屈突東行不能復西不足
虞矣乃命建成選倉上精兵自新豐趣長樂宫世民帥
新附諸軍北屯長安故城至並聴教延安上郡雕隂皆