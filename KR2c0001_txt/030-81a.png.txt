子置控鶴監丞主簿等官率皆嬖寵之人頗用才能文
學之士以參之以司衛卿張易之為控鶴監銀青光禄
大夫張昌宗左臺中丞吉頊殿中監田歸道夏官侍郎
李迴秀鳯閣舍人薛稷王諌大夫臨汾員半千皆為控
鶴監内供奉稷元超之從子也半千以古無此官且所
聚多輕薄之士上疏請罷之由是忤㫖左遷水部郎中
　臘月戊子以左臺中丞吉頊為天官侍郎右臺中丞
魏元忠為鳯閣侍郎並同平章事　文昌左丞宗楚客