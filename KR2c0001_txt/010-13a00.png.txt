得士衆心城牢糧足無可憂也待吾計展欲不救安東
安東自解及方畧大施漢果犇潰桓後見遜曰前實怨
不見救定至今日乃知調度自有方耳初遜為大都督
諸將或討逆時舊將或公室貴戚各自矜恃不相聴從
遜按劍曰劉備天下知名曹操所憚今在境界此彊對
也諸君並荷國恩當相輯睦共剪此虜上報所受而不
相順何也僕雖書生受命主上國家所以屈諸君使相
承望者以僕尺寸可稱能忍辱負重故也各任其事豈