明帝大寧元年楊難敵聞陳安死大懼與弟堅頭南奔
漢中趙鎭西將軍劉厚追擊之大獲而還趙主曜以大
鴻臚田崧為鎭南大將軍益州刺史鎭仇池難敵送任
請降於成成安北將軍李稚受難敵賂不送難敵於成
都趙兵退即遣還武都難敵遂據險不服稚自悔失計
亟請討之雄遣稚兄侍中中領軍琀與稚出白水征東
將軍李壽及琀弟玝出陰平以擊難敵羣臣諫不聽難
敵遣兵拒之壽玝不得進而琀稚長驅至下辨難敵遣