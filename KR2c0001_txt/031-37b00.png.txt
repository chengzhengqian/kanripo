觀其才皆不足以見天子聞王有良將瑣高者何不使
之入朝奚王即命瑣高與牙下三百人隨窣干入朝窣
干將至平盧先使人謂軍使裴休子曰奚使瑣高與精
鋭俱來聲云入朝實欲襲軍城宜謹為之備先事圖之
休子乃具軍容出迎至館悉阬殺其從兵執瑣高送幽
州張守珪以窣干為有功奏為果毅累遷將軍後入奏
事上與語悦之賜名思明
二十九年平盧兵馬使安祿山傾巧善事人人多譽之