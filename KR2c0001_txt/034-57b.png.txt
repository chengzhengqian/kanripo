遣工部員外郎李君何弔祭元濟不迎敕使發兵四出
屠舞陽焚葉掠魯山襄城闗東震駭君何不得入而還
　冬十月壬戌以忠武節度副使李光顔為節度使甲
子以嚴綬為申光蔡招撫使督諸道兵招討吳元濟
十年吳元濟縱兵侵掠及於東畿正月己亥制削元濟
官爵命宣武等十六道進軍討之嚴綬擊淮西兵小勝
不設備淮西兵夜還襲之二月甲辰綬敗于磁丘却五
十餘里馳入唐州而守之夀州團練使令狐通為淮西