義熈元年春正月南陽太守扶風魯宗之起兵襲襄陽
相蔚走江陵己丑劉毅等諸軍至馬頭桓振挾帝出屯
江津遣使求割江荆二州奉送天子毅等不許辛夘宗
之擊破振将温楷于柞溪進屯紀南振㽜桓謙馮該守
江陵引兵與宗之戰大破之劉毅等擊破馮該於豫章
口桓謙棄城走毅等入江陵執卞範之等斬之桓振還
望見火起知城已䧟其衆已潰振逃于溳川乙未詔大
處分悉委冠軍将軍劉毅戊戍大赦改元惟桓氏不赦