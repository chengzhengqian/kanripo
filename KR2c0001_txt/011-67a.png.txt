將軍胡奮出夏口鎮南大將軍杜預出江陵龍驤將軍
王濬巴東監軍魯國唐彬下巴蜀東西凡二十餘萬命
賈充為使持節假黄鉞大都督以冠軍將軍楊濟副之
充固陳伐吴不利且自言衰老不堪元帥之任詔曰君
若不行吾便自出充不得已乃受節鉞將中軍南屯襄
陽為諸軍節度
太康元年春正月杜預向江陵王渾出横江攻吴鎮戍
所向皆克二月戊午王濬唐彬擊破丹陽監盛紀吴人