中紀處訥行至華州吏部尚書同平章事張嘉福行至
懐州皆收斬之壬寅劉幽求在太極殿有宫人與宦官
令幽求作制書立太后幽求曰國有大難人情不安山
陵未畢遽立太后不可平王隆基曰此勿輕言遣十道
使齎璽書宣撫及詣均州宣慰譙王重福貶竇從一為
濠州司馬罷諸公主府官癸卯太平公主傳少帝命請
讓位於相王相王固辭以平王隆基為殿中監同中書
門下三品以宋王成器為左衞大将軍衡陽王成義為