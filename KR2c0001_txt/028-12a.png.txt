公謹自外來見之取龜投地曰卜以决疑今事在不疑
尚何卜乎卜而不吉庸得已乎於是定計世民令無忌
密召房𤣥齡等曰敕㫖不聽復事王今若私謁必坐死
不敢奉教世民怒謂敬徳曰𤣥齡如晦豈叛我邪取所
佩刀授敬徳曰公往觀之若無來心可斷其首以來敬
徳往與無忌共諭之曰王已决計公宜速入共謀之吾
屬四人不可羣行道中乃令𤣥齡如晦著道士服與無
忌俱入敬徳自它道亦至己未太白復經天傅奕密奏