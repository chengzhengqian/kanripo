斬之冐頓上馬令國中有後出者斬遂襲擊東胡東胡
初輕冐頓不為備冐頓遂滅東胡既歸又西擊走月氏
南并樓煩白羊河南王遂侵燕代悉復收䝉恬所奪匈
奴故地與漢關故河南塞至朝那膚施是時漢兵方與
項羽相距中國罷於兵革以故冐頓得自彊控弦之士
三十餘萬威服諸國秋匈奴圍韓王信於馬邑信數使
使胡求和解漢發兵救之疑信數閒使有二心使人責
讓信信恐誅九月以馬邑降匈奴匈奴冐頓因引兵南