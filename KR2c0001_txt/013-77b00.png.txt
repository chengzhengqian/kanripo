項羽之欲得韓信也將軍威振天下今卑辭厚禮折節
事之猶懼不信況為羊陸之亢敵乎夫謀人而使人覺
其情難以得志矣勒曰善十二月勒遣舎人王子春董
肇多齎珍寳奉表於浚曰勒本小胡遭世饑亂流離屯
厄竄命冀州竊相保聚以救性命今晉祚淪夷中原無
主殿下州鄉貴望四海所宗為帝王者非公復誰勒所
以捐軀起兵誅討暴亂者正為殿下驅除爾伏願殿下
應天順人早登皇祚勒奉戴殿下如天地父母殿下察