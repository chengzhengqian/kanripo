主郃出勒兵按陳諸將皆受郃節度衆心乃定明日備
欲渡漢水來攻諸將以衆寡不敵欲依水為陳以拒之
郭淮曰此示弱而不足挫敵非筭也不如逺水為陳引
而致之半濟而後擊之備可破也既陳備疑不渡淮
遂堅守示無還心　春三月魏王操自長安出斜谷軍
遮要以臨漢中劉備曰曹公雖來無能為也我必有漢
川矣乃歛衆拒險終不交鋒操運米北山下黄忠引兵
欲取之過期不還翊軍將軍趙雲將數十騎出營視之