雞蘇為守文所敗守文單馬立于陳前泣謂其衆曰勿
殺吾弟守光將元行欽識之直前擒之滄徳兵皆潰守
光囚之别室栫以藂棘乘勝進攻滄州滄州節度判官
吕兖孫鶴推守文子延祚為帥乗城拒守兖安次人也
　　六月劉守光遣使上表告捷且言俟滄徳事畢為
陛下掃除并冦亦致書晉王云欲與之共破偽梁
秋七月甲子以劉守光為燕王　　九月劉守光奏遣
其子中軍兵馬繼威安撫滄州吏民戊申以繼威為義