曰宰長樂宫曰常樂室長安曰常安其餘百官宫室郡
縣盡易其名不可勝紀封王氏齊縗之屬為侯大功為
伯下功為子緦麻為男其女皆為任男以睦女以隆為
號焉又曰漢氏諸侯或稱王至於四夷亦如之違於古
典繆於一統其定諸侯王之號皆稱公及四夷僭號稱
王者皆更為侯於是漢諸侯王二十二人皆降為公王
子侯者百八十一人皆降為子其後皆奪爵焉　莽因
漢承平之業府庫百官之富百蠻賔服天下晏然莽一