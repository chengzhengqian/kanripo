耻謝逺近之怨然後更擇宗親以承寳祚榮從弟世隆
時為直閤太后遣詣晉陽慰諭榮榮欲留之世隆曰
朝廷疑兄故遣世隆來今留世隆使朝廷得預為之備
非計也乃遣之　三月爾朱榮與元天穆議以彭城武
宣王有忠勲其子長樂王子攸素有令望欲立之又遣
從子天光及親信奚毅倉頭王相入洛與爾朱世隆密
議天光見子攸具論榮心子攸許之天光等還晉陽榮
猶疑之乃以銅為顯祖諸子孫各鑄像唯長樂王像成