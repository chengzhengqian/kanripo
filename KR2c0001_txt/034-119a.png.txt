使李君謀將兵濟河破無棣　壬申中書侍郎同平章
事韋處厚薨　李同捷軍勢日蹙王庭湊不能救乃遣
人說魏愽大將开志紹使殺史憲誠父子取魏愽志紹
遂作亂引所部兵二萬人還逼魏州丁丑命諫議大夫
柏耆宣慰魏愽且發義成河陽兵以討志紹　辛巳史
憲誠奏开志紹兵屯永濟告急求援詔義成節度使
李聴帥滄州行營諸軍以討志紹
三年春正月开志紹與成徳合兵掠貝州　義成行營