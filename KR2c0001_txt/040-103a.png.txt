于朝邑河中事梁久將士皆持兩端諸軍大集芻粟踊
貴友謙諸子説友謙且歸欵于梁以退其師友謙曰昔
晉王親赴吾急秉燭夜戰今方與梁相拒又命將星行
分我資糧豈可負邪晉人分兵攻華州壞其外城李存
審等按兵累旬乃進逼劉鄩營鄩等悉衆出戰大敗收
餘衆退保羅文寨又旬餘存審謂李嗣昭曰獸窮則搏
不如開其走路然後擊之乃遣人牧馬于沙苑鄩等宵
遁追撃至渭水又破之殺獲甚衆存審等移檄告諭闗