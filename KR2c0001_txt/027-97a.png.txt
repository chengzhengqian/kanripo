世豪望為民夷所附弟修仁為軌所信任子弟在機近
者以十數臣往説之軌聴臣固善若其不聴圖之肘腋
易矣上乃遣之興貴至武威軌以為左右衛大將軍興
貴乘間説軌曰涼地不過千里土薄民貧今唐起太原
取函秦宰制中原戰必勝攻必取此殆天啓非人力也
不若舉河西歸之庶竇融之功復見於今日矣軌曰吾
據山河之固彼雖强大若我何汝自唐來為唐遊説耳
興貴謝曰臣聞富貴不歸故鄉如衣繡夜行臣闔門受