公晉室懿親不可輕變臣節從恩不從左驍衞大將軍
王守恩與從恩姻家時在上黨從恩以副使趙行遷知
留後牒守恩權巡檢使與高防佐之遂行守恩建立之
子也　契丹主召晉百官悉集於庭問曰吾國廣大方
數萬里有君長二十七人今中國之俗異於吾國吾欲
擇一人君之如何皆曰天無二日夷夏之心皆願推戴
皇帝如是者再契丹主乃曰汝曹既欲君我今兹所行
何事為先對曰王者初有天下應大赦三月丁巳朔契