所幸山曰駐蹕山秋七月辛未上徙營安市城東嶺己
夘詔標識戰死者尸俟軍還與之俱歸戊子以髙延夀
為鴻臚卿髙惠真為司農卿張亮軍過建安城下壁壘
未固士卒多出樵牧髙麗兵奄至軍中駭擾亮素怯踞
胡床直視不言將士見之更以為勇緫管張金樹等鳴
鼓勒兵擊髙麗破之　八月甲辰候騎獲莫離支諜者
髙竹離反接詣軍門上召見解縳問曰何瘦之甚對曰
竊道間行不食數日矣命賜之食謂曰爾為諜宜速反