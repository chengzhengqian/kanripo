吳少誠引兵還蔡州先是韋臯聞諸軍討少誠無功上
言請以渾瑊賈耽為元帥統諸軍若重煩元老則臣請
以精銳萬人下巴峽出荆楚以翦凶逆不然因其請罪
而赦之罷兩河諸軍以休息公私亦䇿之次也若少誠
一旦罪盈惡稔為麾下所殺則又當以其爵位授之
是除一少誠生一少誠為患無窮矣賈耽言於上曰賊
意葢亦望恩貸恐須開其生路上然之㑹少誠致書幣
於監官軍者求昭洗監軍奏之戊子詔赦少誠及彰義