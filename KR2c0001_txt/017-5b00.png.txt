幸王㳟郗恢殷仲堪王珣王雅等使居内外要任以防
道子道子亦引王國寶及國寶從弟琅邪内史緒以為
腹心由是朋黨競起無復向時友愛之懽矣太后每和
解之中書侍郎徐邈從容言於帝曰漢文眀主猶悔淮
南世祖聰達負愧齊王兄弟之際實為深慎㑹稽王雖
有酣媟之累宜加宏貸消散羣議外為國家之計内慰
太后之心帝納之復委任道子如故
二十一年帝嗜酒流連内殿醒治既少外人罕得進見