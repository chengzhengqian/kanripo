襲清流闗皇甫暉等陳於山下方與前鋒戰太祖皇帝
引兵出山後暉等大驚走入滁州欲斷橋自守太祖皇
帝躍馬麾兵涉水直抵城下暉曰人各為其主願容成
列而戰太祖皇帝笑而許之暉整衆而出太祖皇帝擁
馬頸突陳而入大呼曰吾止取皇甫暉他人非吾敵也
手劒擊暉中腦生擒之并擒姚鳯遂克滁州後數日宣
祖皇帝為馬軍副都指揮使引兵夜半至滁州城下傳
呼開門太祖皇帝曰父子雖至親城門王事也不敢奉