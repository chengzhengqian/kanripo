前故安衆侯劉祟等更聚衆謀反今狂狡之虜復依託
亡漢至犯夷滅連未止者此聖恩不蚤絶其萌牙故也
臣請漢氏諸廟在京師者皆罷諸劉為吏者皆罷待除
於家莽曰可嘉新公國師以符命為予四輔明德侯劉
龔率禮侯劉嘉等凡三十二人皆知天命或獻天符或
貢昌言或捕告反虜厥功茂焉諸劉與三十二人同宗
共祖者勿罷賜姓曰王唯國師以女配莽子故不賜姓
定安公太后自劉氏之廢常稱疾不朝㑹時年未二十