東魏將段琛等據宜陽遣陽州刺史牛道恒誘魏邊民
魏南兖州刺史韋孝寛患之乃詐為道恒與孝寛書論
歸欵之意使諜人遺之於琛營琛果疑道恒孝寛乗其
猜阻出兵襲之擒道恒及琛崤澠遂清東道行臺王思
政以玊壁險要請築城自恒農徙鎮之詔加都督汾晉并州諸軍事幷州刺史行臺如故
六年春二月東魏大行臺侯景出三鵶將復荆州魏丞
相泰遣李弼獨孤信各將五千騎出武關景乃還　夏