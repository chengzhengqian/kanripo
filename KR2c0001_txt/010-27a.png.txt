知臣伐賊才弱敵彊然不伐賊王業亦亡惟坐而待亡
孰與伐之是故託臣而弗疑也臣受命之日寢不安席
食不甘味思惟北征宜先入南故五月渡瀘深入不毛
臣非不自惜也顧王業不可偏全於蜀都故冐危難以
奉先帝之遺意也而議者謂為非計今賊適疲於西又
務於東兵法乘勞此進趨之時也謹陳其事如左髙帝
明並日月謀臣淵深然渉險被創危然後安今陛下未
及髙帝謀臣不如良平而欲以長計取勝坐定天下此