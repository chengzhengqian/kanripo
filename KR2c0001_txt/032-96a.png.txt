未遑外討抗兩蕃者亦朔方涇原隴右河東四節度而
已自頃分朔方之地建牙擁節者凡三使焉其餘鎮軍
數且四十皆承特詔委寄各降中貴監臨人得抗衡莫
相稟屬每俟邊書告急方令計㑹用兵既無軍法下臨
唯以客禮相待夫兵以氣勢為用者也氣聚則盛散則
消勢合則威析則弱今之邊備勢弱氣消可謂力分於
將多矣理戎之要在所練覈優劣之科以為衣食等級
之制使能者企及否者息心雖有薄厚之殊而無觖望