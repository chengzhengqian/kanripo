為壇於繁陽辛未升壇受璽綬即皇帝位燎祭天地嶽
瀆改元大赦
十一月癸酉奉漢帝為山陽公行漢正朔用天子禮樂
封公四子為列侯追尊太王曰太皇帝武王曰武皇帝
廟號太祖尊王太后曰皇太后以漢諸侯王為崇徳侯
列侯為關中侯羣臣封爵增位各有差改相國為司徒
御史大夫為司空山陽公奉二女以嬪于魏帝欲改正
朔侍中辛毗曰魏氏遵舜禹之統應天順民至於湯武