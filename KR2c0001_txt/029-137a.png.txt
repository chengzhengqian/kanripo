民也遂發兵襲靜難平狄清夷等軍靜難軍使慕容𤣥
崱以兵五千降之虜勢大振進冦媯檀等州前從閻知
微入突厥者黙啜皆賜之五品三品之服太后悉奪之
黙啜移書數朝廷曰與我蒸榖種種之不生一也金銀
噐皆行濫非眞物二也我與使者緋紫皆奪之三也繒
帛皆疎惡四也我可汗女當嫁天子兒武氏小姓門戸
不敵罔冐為昏五也我為此起兵欲取河北耳監察御
史裴懷古從閻知微入突厥黙啜欲官之不受囚將殺