以為孺子依託周公輔政成王之義且以觀望必代漢家
其漸可見方今宗室衰弱外無強藩天下傾首服從莫
能亢扞國難吾幸得備宰相子身守大郡父子受漢恩
義當為國討賊以安社稷欲舉兵西誅不當攝者選
宗室子孫輔而立之設令時命不成死國埋名猶可以
不慙於先帝今欲發之汝肯從我乎豐年十八勇壯許
諾義遂與東郡都尉劉宇嚴鄉侯劉信信弟武平侯劉
璜結謀以九月都試日斬觀令因勒其車騎材官士募