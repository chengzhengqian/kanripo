侯君集任城王道宗引兵行無人之境二千餘里盛夏
降霜經破邏真谷其地無水人齕氷馬噉雪五月追及
伏允於烏海與戰大破之獲其名王薛萬均薛萬徹又
敗天柱王於赤海　赤水之戰薛萬均薛萬徹輕騎先
進為吐谷渾所圍兄弟皆中搶失馬歩鬬從騎死者什
六七左領軍將軍契苾何力將數百騎救之竭力奮擊
所向披靡萬均萬徹由是得免李大亮敗吐谷渾於蜀
渾山獲其名王二十人將軍執失思力敗吐谷渾於合