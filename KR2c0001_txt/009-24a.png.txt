徃徃加杖䕫常畜毒藥誓死無辱是以終不見及沛國
許褚勇力絶人聚少年及宗族數千家堅壁以禦外冦
淮汝陳梁間皆畏憚之操狥淮汝褚以衆歸操操曰此
吾樊噲也即日拜都尉引入宿衛諸從褚俠客皆以為
虎士焉冬十一月曹操復攻張繡㧞湖陽
三年春正月曹操還許三月將復擊張繡荀攸曰繡與劉
表相恃為彊然繡以逰軍仰食於表表不能供也勢必乖
離不如緩軍以待之可誘而致也若急其勢必相救操不