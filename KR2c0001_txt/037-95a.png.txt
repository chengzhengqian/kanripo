之莫知所在由是城中人亦恨師鐸入城之晚也駢遣
大将石鍔以師鐸㓜子及其母書并駢委曲至楊子諭師鐸
師鐸遽遣其子還曰令公但斬吕張以示師鐸師鐸不
敢負恩願以妻子為質駢恐用之屠其家收師鐸母妻
子置使院辛酉秦彦遣其将秦稠将兵三千至楊子助
師鐸壬戌宣州軍攻南門不克癸亥又攻羅城東南隅
城幾䧟者數四甲子羅城西南隅守者焚戰格以應師
鐸師鐸入城以内其衆用之帥其衆千人力戰子三橋