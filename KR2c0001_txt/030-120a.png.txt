固請於則天以天下讓陛下累日不食此海内所知奈
何以祖雍一言而疑之上素友愛遂寝其事右補闕浚
儀吳兢聞祖雍之謀上疏以為自文明以來國之祚𦙍
不絶如綫陛下龍興恩及九族求之瘴海升之闕庭况
相王同氣至親六合無貳而賊臣日夜連謀乃欲䧟之
極法禍亂之根将由此始夫任以權則雖疎必重奪其
勢則雖親必輕自古委信異姓猜忌骨肉以覆國亡家
者幾何人矣况國家枝葉無幾陛下登極未乆而一子