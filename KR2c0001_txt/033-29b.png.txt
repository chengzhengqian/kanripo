其所掠財由是數有使者往来承亦遣其腹心臧叔雅
往來許蔡厚結希烈腹心周曽等與之隂圖希烈　冬
十月徐州刺史李洧正己之從父兄也李納寇宋州彭
城令太原白季庚說洧舉州歸國洧從之遣攝巡官崔程
奉表詣闕且使口奏并白宰相以徐州不能獨抗納乞
領徐海沂三州觀察使况海沂二州今皆為納有洧
與刺史王涉馬萬通素有約茍得朝廷詔書必能成功
程自外來以為宰相一也先白張鎰鎰以告盧杞杞怒