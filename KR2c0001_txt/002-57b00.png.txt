其東北當是時陳豨使王黄求救匈奴燕王綰亦使其
臣張勝於匈奴言豨等軍破張勝至胡故燕王臧荼子
衍出亡在胡見張勝曰公所以重於燕者以習胡事也
燕所以久存者以諸侯數反兵連不決也今公為燕欲
急滅豨等豨等已盡次亦至燕公等亦且為虜矣公何
不令燕且緩陳豨而與胡和事寛得長王燕即有漢急
可以安國張勝以為然乃私令匈奴助豨等擊燕燕王
綰疑張勝與胡反上書請族張勝勝還具道所以為者