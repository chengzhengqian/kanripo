西襲吕𢎞據張掖號令諸郡此千載一時也柏怒曰吾
為吕氏臣安享其禄危不能救豈可復増其難乎吕氏
若亡吾為𢎞演矣統至畨禾遂叛歸黁𢎞纂之弟也纂
與西安太守石元良共撃黁大破之黁得光孫八人于
東苑及敗而恚悉投于鋒上枝分節觧飲其血以盟衆
衆皆掩目凉人張捷宋生等招集戎夏三千人反於休
屠城與黁共推凉後将軍楊軌為盟主軌略陽氐也将
軍程肇諫曰卿棄龍頭而從蛇尾非計也軌不從自稱