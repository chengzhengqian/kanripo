下之變建皆從之初建與東川節度使顧彦朗俱在
神䇿軍同討賊建既據閬州彦朗畏其侵暴數遣使問
遺饋以軍食建由是不犯東川　冬十一月陳敬瑄
惡顧彦朗與王建相親恐其合兵圖已謀於田令孜
令孜曰建吾子也不為楊興元所容故作賊耳今折簡
召之可致麾下乃遣使以書召之建大喜詣梓州見彦
朗曰十軍阿父見召當徃省之因見陳太師求一大州
若得之私願足矣乃留其家於梓州帥麾下精兵二千