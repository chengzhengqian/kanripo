吐萬緒濟江擊破之元進解圍去緒進屯曲阿元進結
柵拒緒相持百餘日緒擊之賊衆大潰死者以萬數元
進挺身夜遁保其壘朱燮管崇等屯毗陵連營百餘里
緒乘勝進擊復破之賊退保黄山緒圍之元進燮僅以
身免於陳斬崇及其將卒五千餘人収其子女三萬餘
口進解㑹稽圍魚俱羅與緒偕行戰無不捷然百姓從
亂者如歸市賊敗而復聚其勢益盛元進退據建安帝
令緒進計緒以士卒疲弊請息甲待來春帝不悦俱羅