慰撫其衆大呼曰吾軰復為王人矣渾瑊謂僚佐曰始
吾謂馬公用兵不吾逺也今乃知吾不逮多矣詔以庭
光試殿中監兼御史大夫甲戌燧帥諸軍至河南河中
軍士自相驚曰西城擐甲矣又曰東城娖隊矣須臾軍
士皆易其號為太平字懐光不知所為乃縊而死初懐
光之解奉天圍也上以其子璀為監察御史寵待甚厚
及懐光屯咸陽不進璀宻言扵上曰臣父必負陛下願
早為之備臣聞君父一也但今日之勢陛下未能誅臣