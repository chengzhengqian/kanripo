牢侍中爾朱世承鎮崿岅乙丑内外戒嚴戊辰北海王
顥克梁國顥以陳慶之為衛將軍徐州刺史引兵而西
楊昱擁衆七萬據滎陽慶之攻之未拔顥遣人説昱使
降昱不從元天穆與驃騎將軍爾朱吐沒兒將大軍前
後繼至梁士卒皆恐慶之解鞍秣馬諭將士曰吾至此
以來屠城略地實為不少君等殺人父兄掠人子女亦
無筭矣天穆之衆皆是仇讐我輩衆纔七千敵衆三十
餘萬今日之事唯有必死乃可得生耳敵騎多不可與