聞步樂召見道陵将率得士死力上甚悦拜步樂為郎
陵至浚稽山與單于相值騎可三萬圍陵軍軍居兩山
間以大車為營陵引士出營外為陳前行持㦸盾後行
持弓弩虜見漢軍少直前就營陵摶戰攻之千弩俱發
應弦而倒虜還走上山漢軍追擊殺數千人單于大驚
召左右地兵八萬餘騎攻陵陵且戰且引南行數日抵
山谷中連戰士卒中矢傷三創者載輦兩創者将車一
創者持兵戰復斬首三千餘級引兵東南循故龍城道