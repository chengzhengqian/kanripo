則父母妻子庶免矣光顔從之乙未昌齡懐金舉城降
光顔引兵入據之吳元濟聞郾城不守甚懼時董重質
將騾軍守洄曲元濟悉發親近及守城卒詣重質以拒
之李愬山河十將媯雅田智榮下冶爐城丙申十將閻
士榮下白狗汶港二柵　癸夘媯雅田智榮破西平丙
午逰奕兵馬使王義破楚城　五月辛酉李愬遣栁子
野李中義襲朗山擒其將梁希果　丁丑李愬遣方城
鎮遏使李榮宗擊青喜城拔之愬毎得降卒必親引問