伏威破之其將西門君儀之妻王氏勇而多力負伏威
以逃雄誕帥壯士十餘人衛之與隋兵力戰由是得免
來整又撃李子通破之子通帥其餘衆奔海陵復収兵
得二萬人自稱將軍
恭帝義寧元年春正月右禦衛將軍陳稜討杜伏威伏
威帥衆拒之稜閉壁不戰伏威遺以婦人之服謂之陳
姥稜怒出戰伏威奮撃大破之稜僅以身免伏威乗勝
破高郵引兵據歴陽自稱總管以輔公祏為長史分遣