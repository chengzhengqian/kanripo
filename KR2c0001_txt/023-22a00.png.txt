都督河南趙剛召東荆州刺史馮景昭帥兵入援兵未
及發魏主西入關景昭集府中文武議所從司馬馮道
和請據州待北方處分剛曰公宜勒兵赴行在所乆之
更無言者剛抽刀投地曰公若欲為忠臣請斬道和如
欲從賊可速見殺景昭感悟即帥衆赴關中侯景引兵
逼穰城東荆州民楊祖歡等起兵應之以其衆邀景昭
於路景昭戰敗剛沒蠻中　冬十月丞相歡至洛陽又
遣僧道榮奉表於孝武帝曰陛下若逺賜一制許還京