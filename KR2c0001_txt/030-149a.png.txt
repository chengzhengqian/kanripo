則社稷為墟安在其為孝乎請先定北軍後收逆黨則
不驚動上皇矣上以為然以日用為吏部侍郎秋七月
魏知古告公主欲以是月四日作亂今元楷慈以羽林
兵突入武德殿懐貞至忠羲等於南牙舉兵應之上乃
與岐王範薛王業郭元振及龍武将軍王毛仲殿中少
監姜皎太僕少卿李令問尚乘奉御王守一内給事髙
力士果毅李守德等定計誅之皎謩之曽孫令問靖弟
客師之孫守一仁皎之子力士潘州人也甲子上因王