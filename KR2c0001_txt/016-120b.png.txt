帝制置百官以趙王麟為司空領尚書令　燕啟崙還
至龍城言中山已陷燕主寳命罷兵遼西王農言於寶
曰今遷都尚新未可南征宜因成師襲庫莫奚取其牛
馬以充軍資更審虗實俟眀年而議之寶從之己未北
行庚申渡澆洛水㑹南燕王徳遣侍郎李延詣寶言涉
珪西上中國空虗延追寳及之寶大喜即日引還　燕
主寶還龍城宫詔諸軍就頓不聴罷散文武將士皆以
家屬随駕遼西王農長樂王盛切諫以為兵疲力弱魏