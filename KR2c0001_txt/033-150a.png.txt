義成節度使李澄擊破之希烈兵勢日蹙會有疾夏四
月丙寅大將陳仙竒使醫陳山甫毒殺之因以兵悉誅
其兄弟妻子舉衆來降甲申以仙竒為淮西節度使
闗中倉廪竭禁軍或自脫巾呼扵道曰拘吾扵軍而不
給糧吾罪人也上憂之甚㑹韓滉運米三萬斛至陜李
泌即奏之上喜遽至東宫謂太子曰米已至陜吾父子
得生矣時禁中不釀命扵坊市取酒為樂又遣中使諭
神策六軍軍士皆呼萬嵗時比嵗饑饉兵民率皆瘦黒