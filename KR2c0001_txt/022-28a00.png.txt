裏擅權义為外禦騰為内防常直禁省共裁刑賞政無
巨細決於二人威振内外百僚匿跡朝野聞懌死無不
喪氣胡夷為之剺面者數百人游肇憤悒而卒　魏相
州刺史中山文莊王熈英之子也與弟給事黄門侍郎
略司徒祭酒纂皆為清河王懌所厚聞懌死起兵於鄴
上表欲誅元义劉騰纂亡奔鄴後十日長史柳元章等
帥城人鼓譟而入殺其左右執熈纂并諸子置於高樓
八月甲寅元义遣尚書左丞盧同就斬熈於鄴街幷其