水取成都臧熹從中水取廣漢老弱乗髙艦十餘從内
水向黄虎於是諸軍倍道兼行譙縱果命譙道福将重
兵鎮涪城以僃内外齡石至平模去成都二百里縱遣
秦州刺史侯暉尚書僕射譙詵帥衆萬餘屯平模夾㟁
築城以拒之齡石與劉鍾曰今天時盛熱而賊嚴兵固
險攻之未必可拔祗増疲困且欲養銳息兵以伺其隙
何如鍾曰不然前揚聲言大衆向内水譙道福不敢捨
涪城今重軍猝至出其不意侯暉之徒已破膽矣賊阻