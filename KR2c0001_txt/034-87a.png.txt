法専收衆心恐有它志宜早圖之師道召悟計事欲殺
之或諫曰今官軍四合悟無逆状用一人言殺之諸將
誰肯為用是自脫其爪牙也師道留悟旬日復遣之厚
贈金帛以安其意悟知之還營隂為之備師道以悟
將兵在外署悟子從諫門下别奏從諫與師道諸奴日
逰戱頗得其隂謀宻䟽以白父又有謂師道者曰劉悟
終為患不如早除之丙辰師道潜遣二使齎帖授行營
兵馬副使張暹令斬悟首獻之勒暹權領行營時悟方