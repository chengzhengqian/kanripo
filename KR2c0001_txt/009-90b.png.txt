卒有幾瑜曰三萬人備曰恨少瑜曰此自足用豫州但
觀瑜破之備欲呼魯肅等共㑹語瑜曰受命不得妄委
署若欲見子敬可别過之備深愧喜進與操遇於赤壁
時操軍衆已有疾疫初一交戰操軍不利引次江北瑜
等在南岸瑜部將黃盖曰今冦衆我寡難與持久操軍
方連船艦首尾相接可燒而走也乃取䝉衝闘艦十艘
載燥荻枯柴灌油其中裹以帷幕上建旌旗豫備走舸
繋於其尾先以書遺操詐云欲降時東南風急蓋以十