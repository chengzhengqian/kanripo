公聖善中天西明三寺主慧範於東都作聖善寺長樂
坡作大像府庫為之虚耗上及韋后皆重之勢傾内外
無敢指目者戊申侍御史魏傳弓發其姦贓四十餘萬
請寘極法上欲宥之傳弓曰刑賞國之大事陛下賞已
妄加豈宜刑所不及上乃削黜慧範放于家宦官左監
門大将軍薛簡等有寵於安樂公主縱暴不法傳弓奏
請誅之御史大夫竇從一懼固止之時宦官用事從一
為雍州刺史及御史大夫誤見訟者無湏必曲加承接