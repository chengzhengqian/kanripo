為禪代非人臣之事也先帝中興遺愛在民聖主聰明
徳洽朝野兄乃欲妄萌逆節凡在人臣誰不憤歎導門
户小大受國厚恩今日之事明目張膽為六軍之首寧
為忠臣而死不為無賴而生矣含不答或以為王含錢
鳳衆力百倍苑城小而不固宜及軍勢未成大駕自出
拒戰郗鑒曰羣逆縦逸勢不可當可以謀屈難以力競
且含等號令不一抄盜相尋吏民懲往年暴掠皆人自
為守乘逆順之勢何憂不可且賊無經畧逺圖惟恃豕