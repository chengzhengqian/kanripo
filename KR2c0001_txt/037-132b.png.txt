食之云其盜軍糧昭度大懼遽稱疾以印節授建牒建
知三使留後兼行營招討使即日東還建送至新都跪
觴馬前泣拜而别昭度甫出劒門即以兵守之不復内
東軍昭度至京師除東都留守建急攻成都環城烽塹
亘五十里有狗屠王鷂請詐得罪亡入城説之使上下
離心建遣之鷂入見陳敬瑄田令孜則言建兵疲食盡
将遁矣出則鬻茶於市隂為吏民稱建英武軍勢彊盛
由是敬瑄等懈於守備而衆心危懼建又遣其将京兆