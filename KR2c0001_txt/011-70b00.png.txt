大震初詔書使王濬下建平受杜預節度至建業受王
渾節度預至江陵謂諸將曰若濬得建平則順流長驅
威名已著不宜令受制於我若不能克則無縁得施節
度濬至西陵預與之書曰足下既摧其西藩便當徑取
建業討累世之逋冦釋吴人於塗炭振旅還都亦曠世
一事也濬大悅表呈預書及張悌敗死揚州别駕何惲
謂周浚曰張悌舉全吴精兵殄滅於此吴之朝野莫不
震懾今王龍驤既破武昌乘勝東下所向輒克土崩之