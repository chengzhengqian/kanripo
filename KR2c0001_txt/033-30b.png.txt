曰都統有令先破賊營者營中物悉與之士皆憤怒爭
奮崇慶温攻彭城二旬不能下請益兵扵納納遣其将
石隠金将萬人助之與劉洽等相拒扵七里溝日向暮
洽引軍稍却朔方馬軍使楊朝晟言扵唐朝臣曰公以
歩兵負山而陳以待兩軍我以騎兵伏扵山曲賊見懸
軍勢孤必搏之我以伏兵絶其腰必敗之朝臣從之崇
慶等果将騎二千踰橋而西追撃官軍伏兵發横撃之
崇慶等兵中斷狼狽而返阻橋以拒官軍其兵有爭橋