宻連昏繋太原獄世民就省之文静曰天下大亂非高
光之才不能定也世民曰安知其無但人不識耳我來
相省非兒女子之情欲與君議大事也計將安出文静
曰今主上南巡江淮李宻圍逼東都羣盜殆以萬數當
此之際有真主驅駕而用之取天下如反掌耳太原百
姓皆避盜入城文静為令數年知其豪傑一旦収集可
得十萬人尊公所將之兵復且數萬一言出口誰敢不從
以此乗虛入關號令天下不過半年帝業成矣世民笑