薛延陁先無庫廐真珠調歛諸部往返萬里道渉沙磧
無水草耗死將半失期不至議者或以為聘財未備而
與為昏將使戎狄輕中國上乃下詔絶其昏停幸靈州
追還三使禇遂良上䟽以為薛延陁本一俟斤陛下盪
平沙塞萬里蕭條餘寇犇波須有酋長璽書鼓纛立為
可汗比者復降鴻私許其婚媾西告吐蕃北諭思摩中
國童㓜靡不知之御幸北門受其獻食羣臣四夷宴樂
終日咸言陛下欲安百姓不愛一女凢在含生孰不懷