帥羸弱數千犯其陳戰纔合陽不勝走還營華進攻之
不能克㑹日暮引還伏兵已據其洞口華不得入窘迫
請降聞人遂安據崑山無所屬伏威使雄誕撃之雄誕
以崑山險隘難以力勝乃單騎造其城下陳國威靈示
以禍福遂安感悦帥諸將出降於是伏威盡有淮南江
東之地南至嶺東距海雄誕以功除歙州總管賜爵宜
春郡公
五年秋七月秦王世民撃徐圓朗下十餘城聲震淮泗杜