梁氏/亂亡
太平元年春二月後梁主擊矦平於公安平與長沙王
韶引兵還長沙王琳遣平鎮巴州　夏五月矦平頻破
後梁軍以王琳兵威不接更不受指麾琳遣將討之平
殺巴州助防吕旬收其衆奔江州矦瑱與之結為兄弟
琳軍勢益衰乙丑遣使奉表詣齊并獻馴象江陵之䧟
也琳妻蔡氏世子毅皆沒于魏琳又獻欵于魏以求妻
子亦稱臣于梁　秋七月魏太師泰遣安州長史鉗耳