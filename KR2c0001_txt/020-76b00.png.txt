盡力耶帝乃止道成憂懼宻與袁粲禇淵謀廢立粲曰
主上幼年微過易改伊霍之事非季世所行縱使功成
亦終無全地淵黙然領軍功曹丹陽紀僧真言於道成
曰今朝廷猖狂人不自保天下之望不在袁禇明公豈
得坐受夷滅存亡之機仰希熟慮道成然之或勸道成
奔廣陵起兵道成世子賾時為晉熈王長史行郢州事
欲使賾將郢州兵東下合京口道成宻遣所親劉僧副
告其從兄行青冀二州刺史劉善明曰人多見勸北固