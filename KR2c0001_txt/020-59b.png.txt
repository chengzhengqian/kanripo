更猜忌忍虐好鬼神多忌諱言語文書有禍敗凶喪及
疑似之言應囬避者數百千品有則必加罪戮改騧字
為以其似禍字故也左右忤意往往有刳斮者時淮
泗用兵府蔵空竭内外百官並斷俸禄而上奢費過度
每所造器用必為正御副御次御各三十枚嬖倖用事
貨賂公行上素無子宻取諸王姬有孕者内宫中生男
則殺其母使寵姬子之至是寢疾以太子幼弱深忌諸
弟南徐州刺史晉平刺王休祐前鎮江陵貪虐無厭上