敗步兵死者近萬人騎兵獨全敬逹等收餘衆保晉安
契丹亦引兵歸虎北口敬瑭得唐降兵千餘人劉知逺
勸敬瑭盡殺之是夕敬瑭出北門見契丹主契丹主執
敬瑭手恨相見之晚敬瑭問曰皇帝逺來士馬疲倦遽
與唐戰而大勝何也契丹主曰始吾自北来謂唐必斷
鴈門諸路伏兵險要則吾不可得進矣使人偵視皆無
之吾是以長驅深入知大事必濟也兵既相接我氣方
鋭彼氣方沮若不乗此急擊之曠日持久則勝負未可