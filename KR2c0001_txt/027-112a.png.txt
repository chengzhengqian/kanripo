孝恭等抜其荆門宜都二鎮進至夷陵銑將文士𢎞將
精兵數萬屯清江癸巳孝恭撃走之獲戰艦三百餘艘
殺溺死者萬計追奔至百里洲士𢎞収兵復戰又敗之
進入北江銑江州總管蓋彦舉以五州來降方蕭銑之
罷兵營農也纔留宿衛數千人聞唐兵至文士𢎞敗大
懼倉猝徵兵皆在江嶺之外道塗阻逺不能遽集乃悉
見兵出拒戰孝恭將撃之李靖止之曰彼救敗之師策
非素立勢不能乆不若且自南岸緩之一日彼必分其