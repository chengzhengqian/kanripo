鳳翔涇原将張廷芝段誠諫将數千人救襄城未出潼
闗聞朱泚據長安殺其大将隴右兵馬使戴蘭潰歸扵
泚泚扵是自謂衆心所歸反謀遂定以源休為京兆尹
判度支李忠臣為皇城使百司供億六軍宿衛咸擬乘
輿辛亥以渾瑊為京畿渭北節度使行在都虞候白志
貞為都知兵馬使令狐建為中軍鼔角使以神策都虞候侯仲荘為左衛将軍兼奉天防城使朱泚以司農卿
段秀實久失兵柄意其必怏怏遣數十騎召之秀實閉