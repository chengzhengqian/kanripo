誰肯勤王此而靈長未之有也昔鬻拳兵諫王卒改善
今日之舉復奚罪乎伏願陛下小懲大戒放讒納忠使
臣無再舉之憂陛下無嬰城之辱則萬姓幸甚上覽啟
且慚且怒三月丙辰朔立壇於太極殿前告天地以景
違盟舉烽鼓譟初閉城之日男女十餘萬擐甲者二萬
餘人被圍既乆人多身腫氣急死者十八九乗城者不
滿四千人率皆羸喘横尸滿路不可瘞埋爛汁滿溝而
衆心猶望外援栁仲禮惟聚妓妾置酒作樂諸將日往