對决圍操逆擊之敗還尚亦破走依曲漳為營操遂圍
之未合尚懼遣使求降操不聼圍之益急尚夜遁保祁山
操復進圍之尚將馬延張顗等臨陣降衆大潰尚奔中
山盡収其輜重得尚印綬節鉞及衣物以示城中城中
崩沮審配令士卒曰堅守死戰操軍疲矣幽州方至何
憂無主操出行圍配伏弩射之幾中配兄子榮為東門
校尉　八月戊寅榮夜開門内操兵配拒戰城中操兵
生獲之初袁紹與操共起兵紹問操曰若事不輯則方