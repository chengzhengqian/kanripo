調𤣥宗之末版籍浸壞多非其實及至徳兵起所在賦
歛迫趣取辦無復常準賦歛之司増數而莫相統攝各隨
意徵科自立色目新故相仍不知紀極民富者丁多率
為官為僧以免課役而貧者丁多無所伏匿故上户優
而下户勞吏因緣蠶食民旬輸月送不勝困弊率皆逃
徙為浮户其土著百無四五至是炎建議作两税法先
計州縣每歲所應費用及上供之數而賦於人量出以制
入户無主客以見居為簿人無丁中以貧富為差為行