著誠效及登壇之日撫膺顧左右曰我本徇忠義天子
不察諸将亦甞共表大夫之志天子語使者曰朕前事
誠悞悔之無及朋友失意尚可謝况朕為四海之主乎
武俊曰僕胡人也為将尚知愛百姓况天子豈専以殺
人為亊乎今山東連兵暴骨如莽就使克捷與誰守之
僕不憚歸國但已與諸鎮結盟胡人性直不欲使曲在
己天子誠能下詔赦諸鎮之罪僕當首唱従化諸鎮有
不從者請奉辭伐之如此則上不負天子下不負同列