之議興邦之言也且今嵗之初彗星起奎婁掃虗危彗
者除舊布新之象奎婁為魯虗危為齊宜先取兖州廵
撫瑯邪至秋乃北徇齊地此天道也撫又宻問以年世
朗以周易筮之曰燕衰庚戌年則一紀世則及子撫還
報徳徳乃引師而南兖州北鄙諸郡縣皆降之徳置守
宰以撫之禁軍士毋得虜掠百姓大恱牛酒屬路　秋
七月南燕王徳遣使說幽州刺史辟閭渾欲下之渾不
從徳遣北地王鍾帥歩騎二萬撃之徳進據瑯邪徐兖