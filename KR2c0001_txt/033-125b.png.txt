使回紇絶其糧道我坐食徳棣之餫依營而陳利則進
攻否則入保待其飢疲然後可制也滔疑未决㑹馬寔
軍至滔命眀日出戰寔言軍士冐暑困憊請休息數日
乃戰常侍楊布将軍蔡雄引回紇達干見滔達干曰回
紇在國與鄰國戰常以五百騎破鄰國數千騎如掃葉
耳今受大王金帛牛酒前後無筭思為大王立效此其
時矣眀日願大王駐馬髙丘觀回紇為大王翦武俊之
騎使匹馬不返布雄曰大王英略蓋世舉燕薊全軍将