立其少子延嗣主軍務　秋八月朱延嗣既得幽州虐
用其人都知兵馬使李載義與弟牙内兵馬使載寧共
殺延嗣并屠其家三百餘人載義權知留後九月數延
嗣之罪以聞載義承乾之後也　庚申魏愽節度使史
憲誠妄奏李同㨗為軍士所逐走歸本道請束身歸朝
尋奏同㨗復歸滄州　冬十月己亥以李載義為盧龍
節度使
文宗太和元年春二月李同捷擅據滄景朝廷經嵗不