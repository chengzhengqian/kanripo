唐制置樞宻使專用士人及唐文扆得罪蜀主以諸將
多許州故人恐其不為幼主用故以光嗣代之自是宦
者始用事六月壬寅朔蜀主殂癸卯太子即皇帝位尊
徐賢妃為太后徐淑妃為太妃以宋光嗣判六軍諸衛
事乙卯殺唐文扆王保晦命西面招討副使王宗昱殺
天雄節度使唐文裔於秦州免左保勝軍使領右街使
唐道崇官　蜀唐文扆既死太傅門下侍郎同平章事
張格内不自安或勸格稱疾俟命禮部尚書楊玢自恐