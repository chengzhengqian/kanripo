尉張敬兒謀詐降以取之囘謂敬兒曰卿可取之我誓
不殺諸王敬兒以白道成道成曰卿能辦事當以本州
相賞乃與囘出城南放仗走大呼稱降休範喜召至輿
側囘陽致道成宻意休範信之以二子徳宣徳嗣付道成
為質二子至道成即斬之休範致囘敬兒於左右所親
李恒鍾夾諫不聴時休範日飲醇酒囘見休範無備目
敬兒敬兒奪休範防身刀斬休範首左右皆散走敬兒
嫚罵持首歸新亭道成遣隊主陳靈寳送休範首還臺