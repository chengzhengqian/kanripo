死　吳王之棄軍亡也軍遂潰往往稍降太尉條侯及
梁軍吳王度淮走丹徒保東越兵可萬餘人收聚亡卒
漢使人以利㗖東越東越即紿吳王出勞軍使人鏦殺
吳王盛其頭馳傳以聞吳太子駒亡走閩越吳楚反凡
三月皆破滅於是諸將乃以太尉謀為是然梁王由此
與太尉有隙三王之圍臨菑也齊王使路中大夫告於
天子天子復令路中大夫還報告齊王堅守漢兵今破
吳楚矣路中大夫至三國兵圍臨菑數重無從入三國