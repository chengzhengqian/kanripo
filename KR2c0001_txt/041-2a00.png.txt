亦欲知外間事遂委進以耳目進每奏事常屏左右問
之由是進得施其讒慝干豫政事自將相大臣皆憚之
　荆南節度使髙季興在洛陽帝左右伶官求貨無厭
季興忿之歸謂將佐曰新朝百戰方得河南乃對功臣
舉手云吾於十指上得天下矜伐如此則它人無功矣
其誰不解體又荒於禽色何能長久吾無憂矣二年春正月敕内官不應居外應前朝内官及諸道監
軍并私家先所畜者不以貴賤並遣詣闕時在上左右