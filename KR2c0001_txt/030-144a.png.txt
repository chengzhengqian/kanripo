上除授皆與太子議然後以聞　夏五月太子請讓位
於宋王成器不許請召太平公主還京師許之　壬戌
殿中監竇懐貞為御史大夫同平章事　秋九月庚辰
以竇懐貞為侍中懐貞每退朝必詣太平公主第時修
金仙玉真二觀羣臣多諫懐貞獨勸成之身自督役
冬十月甲辰上御承天門引韋安石郭元振竇懐貞李
日知張説宣制責以政教多闕水旱為災府庫財竭僚
吏日滋雖朕之薄德亦輔佐非才安石可佐僕射東都