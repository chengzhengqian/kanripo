將置酒甘寧下席叩頭血涕交流為權言飛疇昔舊恩
寧不值飛固已捐骸於溝壑不得致命於麾下今飛罪
當夷戮特從將軍乞其首領權感其言謂曰今為君置
之若走去何寧曰飛免分裂之禍受更生之恩逐之尚
必不走豈當圖亡哉若爾寧頭當代入函權乃赦之凌
統怨寧殺其父操常欲殺寧權命統不得讎之令寧將
兵屯於他所　秋八月劉表卒　初魯肅聞劉表卒言
於孫權曰荆州與國鄰接江山險固沃野萬里士民殷