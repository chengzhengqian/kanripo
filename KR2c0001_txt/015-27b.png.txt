希及竟陵太守鄧遐帥舟師三千人助祐守洛陽遐嶽
之子也温上疏請遷都洛陽自永嘉之亂播流江表者
請一切北徙以實河南朝廷畏温不敢為異而北上蕭
條人情疑懼雖並知不可莫敢先諫散騎常侍領著作
郎孫緯上疏曰昔中宗龍飛非惟信順協於天人實賴
萬里長江畫而守之耳今自䘮亂已來六十餘年河洛
丘墟函夏蕭條士民播流江表已經數世存者老子長
孫亡者丘隴成行雖北風之思感其素心目前之哀實