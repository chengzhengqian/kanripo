軍儀同三司冀州刺史孫騰為尚書左僕射河北行臺
魏蘭根為右僕射己酉爾朱仲逺度律與驃騎大將軍
儀同三司賀拔勝車騎大將軍賈顯智軍於陽平顯智
名智以字行顯度之弟也爾朱兆出井陘軍于廣阿衆
號十萬高歡縱反間云世隆兄弟謀殺兆復云兆與歡
同謀殺仲逺等由是迭相猜貳徘徊不進仲逺等屢使
斛斯椿賀拔勝往諭兆兆帥輕騎三百來就仲逺同坐
幕下意色不平手舞馬鞭長嘯凝望疑仲逺等有變遂