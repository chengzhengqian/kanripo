通彭韓儀陳八王謀殺臣刼車駕幸河中建惡諸王典
兵故使行思等告之上大驚召建諭之建稱疾不入令
諸王詣建自陳建表稱諸王忽詣臣理所不測事端臣
詳酌事體不應與諸王相見又稱諸王當自避嫌疑不
可輕為舉錯陛下若以友愛含容請依舊制令歸十六
宅妙選師傅敎以詩書不令典兵預政且曰乞散彼烏
合之兵用光麟趾之化建慮上不從仍引麾下精兵圍
行宫表疏連上上不得已是夕詔諸王所領軍士並縱