七八積尸牀下而寢其上比屋皆滿茂元嗣等議出降
使張孜為書與衍張冲故吏青州治中房長瑜謂孜曰
前使君忠貫昊天郎君但當坐守畫一以荷析薪若天
運不與當幅巾待命下從使君今從諸人之計非唯郢
州士女失髙山之望亦恐彼所不取也孜不能用蕭衍
以韋叡為江夏太守行郢州事収瘞死者而撫其生者
郢人遂安諸將欲屯軍夏口衍以為宜乘勝直指建康
車騎諮議㕘軍張𢎞䇿寧逺將軍庾域亦以為然衍命