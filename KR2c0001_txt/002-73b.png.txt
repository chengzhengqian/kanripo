驅曰天子且至軍門都尉曰將軍令曰軍中聞將軍令
不聞天子之詔居無何上至又不得入於是上乃使使
持節詔將軍吾欲入營勞軍亞夫乃傳言開壁門壁門
士請車騎曰將軍約軍中不得馳驅於是天子乃按轡
徐行至營將軍亞夫持兵揖曰介胄之士不拜請以軍
禮見天子為動改容式車使人稱謝皇帝敬勞將軍成
禮而去既出軍門羣臣皆驚上曰嗟乎此真將軍矣曩
者霸上棘門軍若兒戲耳其將固可襲而虜也至於亞