權傾人主常言我不知代間何者謂之善人何者謂之
惡人但於我善者則為善人於我惡者則為惡人耳時
兵部尚書宗楚客将作大匠宗晉卿太府卿紀處訥鴻
臚卿甘元柬皆為三思羽翼御史中丞周利用侍御史
冉祖雍太僕丞李俊光禄丞宋之遜監察御史姚紹之
皆為三思耳目時人謂之五狗　安樂公主恃寵驕恣
賣官鬻獄權傾朝野或自為制敕掩其文令上署之上
笑而從之竟不視也自請為皇太女上雖不從亦不譴