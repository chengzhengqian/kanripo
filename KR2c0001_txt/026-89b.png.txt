劉文静引開陽府司馬胙城劉政㑹入立庭中稱有宻
狀淵目威等取狀視之政㑹不與曰所告乃副留守事
唯唐公得視之淵陽驚曰豈有是邪視其狀云威君雅
濳引突厥入冦君雅攘袂大詬曰此乃反者欲殺我耳
時世民已布兵塞衢路文静因與劉𢎞基長孫順德等
共執威君雅繫獄丙寅突厥數萬衆冦晉陽輕騎入外
郭北門出其東門淵命裴寂等勒兵為備而悉開諸城
門突厥不能測莫敢進衆以為威君雅實召之也淵於