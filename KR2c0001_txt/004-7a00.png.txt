年未嘗有過先帝棄羣臣屬以天下寄㓜孤焉大将軍
抱持㓜君襁緥之中布政施教海内晏然雖周公伊尹
無以加也今帝崩無嗣大将軍惟思可以奉宗廟者攀
援而立大王其仁厚豈有量哉臣願大王事之敬之政
事壹聴之大王垂拱南面而已願留意常以為念王至
濟陽求長鳴雞道買積竹杖過宏農使大奴善以衣車
載女子至湖使者以讓相安樂安樂告龔遂遂入問王
王曰無有遂曰即無有何愛一善以毁行義請收屬吏