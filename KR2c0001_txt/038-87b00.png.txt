使趙國夫人詗學士院二使皆不在亟召韓偓姚洎竊
見之於土門外執手相泣洎請上速還恐為它人所見
上遽去　朱全忠遣其將孔勍李暉將兵乗虚襲鄜坊
壬子拔坊州甲寅大雪汴軍冐之夕進五鼓抵鄜州城
下鄜人不為備汴軍入城城中兵尚八千人格鬬至午
鄜人始敗擒留後李繼璙勍撫存李茂勲及將士之家
安堵無擾命李暉權知軍府事茂勲聞之引兵遁去汴
軍每夜鳴鼓角城中地如動攻城者詬城上人云劫天