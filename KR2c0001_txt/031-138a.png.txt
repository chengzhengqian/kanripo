周摰自胡良濟河㑹於汴州李光弼方巡河上諸營聞
之還入汴州謂汴滑節度使許叔冀曰大夫能守汴州
十五日我則將兵來救叔冀許諾光弼還東京思明至
汴州叔冀與戰不勝遂與濮州刺史董秦及其將梁浦
劉從諫田神功等降之思明以叔冀為中書令與其將
李詳守汴州厚待董秦收其妻子置長蘆為質使其將
南徳信與梁浦劉從諫田神功等數十人徇江淮神功
南宫人也思明以為平盧兵馬使頃之神功襲徳信斬