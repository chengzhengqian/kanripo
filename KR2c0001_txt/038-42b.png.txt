鄆與司空同姓約為兄弟以小故恨望起兵相攻使吾
姒辱於此它日汴州失守吾亦如吾姒之今日乎全忠
乃送瑾妻於佛寺為尼斬朱瑄於汴橋於是鄆齊曹棣
兖沂宻徐宿陳許鄭滑濮皆入于全忠惟王師範保淄
青一道亦服於全忠李存信在魏州聞兖鄆皆陷引兵
還淮南舊善水戰不知騎射及得河東兖鄆兵軍聲大
振史儼李承嗣皆河東驍將李克用深惜之遣使間道
詣楊行宻請之行宻許之亦遣使詣克用修好　初李