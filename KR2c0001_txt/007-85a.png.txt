金吾兄弟並處權要威福自由　冬十月北郷侯病篤
中常侍孫程謂濟隂王謁者長興渠曰王以嫡統本無
失德先帝用䜛遂至廢黜若北鄉侯不起相與共㫁江
京閻顯事無不成者渠然之又中黄門南陽王康先為
太子府史及長樂太官丞京兆王國等並附同於程江
京謂閻顯曰北鄉侯病不解國嗣宜以時定何不早徴
諸王子簡所置乎𩔰以為然辛亥北鄉侯薨顯白太后
秘不發喪而更徴諸王子閉宫門屯兵自守　十一月