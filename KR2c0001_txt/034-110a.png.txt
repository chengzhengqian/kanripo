授之由是再失河朔訖于唐亡不能復取朱克融既得
旌節乃出張𢎞靖及盧士玟丙寅以牛元翼為山南東
道節度使以左神策行營樂夀鎮兵馬使清河傅良弼
為沂州刺史以瀛州愽野鎮遏使李寰為忻州刺史良
弼寰所戍在幽鎮之閒朱克融王庭湊互加誘脅良弼寰
不從各以其衆堅壁賊竟不能取故賞之　丙子賜横
海節度使王日簡姓名為李全畧　癸未加李光顔横
海節度使滄景觀察使其忠武深州行營節度如故