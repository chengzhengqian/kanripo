美所殺璘邢州人也義武節度使李殷安國留後方太
皆降於契丹契丹主以孫方簡為義武節度使滿達為
安國節度使以客省副使馬崇祚權知恒州事契丹翰
林承旨吏部尚書張礪言於契丹主曰今大遼已得天
下中國將相宜用中國人為之不宜用北人及左右近
習茍政令乖失則人心不服雖得之猶將失之契丹主
不從引兵自邢相而南杜威將降兵以從遣張彦澤將
二千騎先取大梁且撫安吏民以通事傅珠爾為都監