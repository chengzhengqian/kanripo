徃者圖西域制車師置城郭都䕶三十六國費嵗以大
萬計者豈為康居烏孫能踰白龍堆而㓂西邉哉乃以
制匈奴也夫百年勞之一日失之費十而愛一臣竊為
國不安也唯陛下少留意於未亂未戰以遏邉萌之禍
書奏天子寤焉召還匈奴使者更報單于書而許之賜
雄帛五十匹黄金十斤單于未發㑹病復遣使願朝明
年上許之
元夀二年春正月匈奴單于來朝自黄龍以來單于每