所逃死於秦秦王以國士遇我恩禮備至後復為王猛
所賣無以自眀秦王獨能眀之此恩何可忘也若氐運
必窮吾當懐集闗東以復先業耳闗西㑹非吾有也冠
軍行參軍趙秋曰眀公當紹復燕祚著於圖䜟今天時
已至尚復何待若殺秦主據鄴都鼓行而西三秦亦非
符氏之有也垂親黨多勸垂殺堅垂皆不從悉以兵授
堅平南将軍慕容暐屯鄖城聞堅敗棄其衆遯去至榮
陽慕容徳復說暐起兵以復燕祚暐不從　謝安得驛