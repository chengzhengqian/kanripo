我賊不足平拂席待之僧辯入背泉而坐曰鮑郎卿有
罪令㫖使我鎻卿卿勿以故意見期使重懽宣令鎻之
牀側泉為啟自申且謝淹緩之罪繹怒解遂釋之　冬
十一月岳陽王詧使將軍薛暉攻廣平㧞之獲杜岸送
襄陽詧㧞其舌鞭其靣支解而烹之又發其祖父墓焚
其骸而揚之以其頭為漆椀詧既與湘東王繹為敵
恐不能自存遣使求援於魏請為附庸丞相泰令東閣
祭酒榮權使於襄陽繹使司州刺史柳仲禮鎭竟陵以