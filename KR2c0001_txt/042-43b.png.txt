衆恐其為變欲悉以胡騎擁而納之河流或諫曰晉兵
在它所者尚多彼聞降者盡死必皆拒命為患不若且
撫之徐思其策契丹主乃使重威以其衆屯陳橋㑹乆
雪官無所給士卒凍餒咸怨重威相聚而泣重威毎出
道旁人皆罵之契丹主猶欲誅晉兵趙延夀言於契丹
主曰皇帝親冐矢石以取晉國欲自有之乎將為它人
取之乎契丹主變色曰朕舉國南征五年不解甲僅能
得之豈為它人乎延夀曰晉國南有唐西有蜀常為仇