玉女登梯或倒懸石縋其首或以醋灌鼻或以鐵圏轂
其首而加楔至有腦裂髓出者每得囚輒先陳其械具
以示之皆戰栗流汗望風自誣每有赦令俊臣輒令獄
卒先殺重囚然後宣示太后以為忠益寵任之中外畏
此數人甚於虎狼麟臺正字陳子昻上疏以為執事者
疾徐敬業首亂唱禍將息姦源窮其黨與遂使陛下大
開詔獄重設嚴刑有迹渉嫌疑辭相逮引莫不窮捕考
案至有姦人熒惑乗險相誣糾告疑似冀圖爵賞恐非