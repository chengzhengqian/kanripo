二年春二月五威將帥七十二人還奏事漢諸侯王為
公者悉上璽綬為民無違命者獨故廣陽王嘉以獻符
命魯王閔以獻神書中山王成都以獻書言莽德皆封
列侯　班固論曰昔周封國八百同姓五十有餘所以
親親賢賢闗諸盛衰深根固本為不可拔者也故盛則
周召相其治致刑措衰則五伯扶其弱與共守天下謂
之共主彊大弗之敢傾歴載八百餘年數極德盡降為
庻人用天年終秦訕笑三代竊自號為皇帝而子弟為