二十二人臣愚以為此非小變也今左右不憂此乃欲
發兵報纎介之忿於逺夷殆孔子所謂吾恐季孫之憂
不在顓臾而在蕭牆之内也上從相言止遣長羅侯常
惠将張掖酒泉騎往車師迎鄭吉及其吏士還渠犂召
故車師太子軍宿在焉耆者立以為王盡徙車師國民
令居渠犂遂以車師故地與匈奴以鄭吉為衛司馬使
䕶鄯善以西南道
神爵二年九月匈奴虚閭權渠單于将十萬餘騎旁塞