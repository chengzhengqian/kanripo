敬事陛下不幸今死遽乗䘮伐之雖得之不足為羙且
國家今日亦未能一舉取江南也而徒有伐䘮之名竊
為陛下不取臣謂宜遣人弔祭存其孤弱恤其凶災使
義聲布于天下則江南不攻自服矣况裕新死黨與未
離兵臨其境必相帥拒戰功不可必不如緩之待其彊
臣争權變難必起然後命將出師可以兵不疲勞坐收
淮北也魏主曰劉裕乗姚興之死而滅之今我乗裕䘮
而伐何為不可浩曰不然姚興死諸子交争故裕乗釁