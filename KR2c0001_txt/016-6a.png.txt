冬十月辛丑以桓沖都督江荆梁益寧交廣七州諸軍事領
荆州刺史以沖子嗣為江州刺史又以五兵尚書王藴都督
江南諸軍事假節領徐州刺史征西司馬領南郡相謝𤣥為
兖州刺史領廣陵相監江北諸軍事桓沖以秦人彊盛欲移
阻江南奏自江陵徙鎮上明使冠軍将軍劉波守江陵諮議
參軍楊亮守江夏王藴固讓徐州謝安曰卿居后父之重不
應妄自菲薄以虧時遇藴乃受命初中書郎郗超自以其父
愔位遇應在謝安之右而安入掌機權愔優㳺散地常憤邑