騎五百追擊其背衆驚將走愬下馬據胡牀令曰敢退
者斬返斾力戰獻忠死淮西兵乃退或勸愬乗勝攻其
子城可拔也愬曰非吾計也引兵還營　李祐言於李
愬曰蔡之精兵皆在洄曲及四境拒守守州城者皆羸老
之卒可以乘虚直抵其城比賊將聞之元濟已成擒矣
愬然之冬十月甲子遣掌書記鄭澥至郾城密白裴度
度曰兵非出竒不勝常侍良圖也　裴度帥僚佐觀築
城於沱口董重質帥騎出五溝邀之大呼而進注弩挺