氏餘黨未施行者咸赦之　乙亥廢武氏崇恩廟及昊
陵順陵追廢韋后為庶人安樂公主為悖逆庶人　韋
后之臨朝也吏部侍郎鄭愔貶江州司馬潜過均州與
刺史譙王重福及洛陽人張靈均謀舉兵誅韋氏未發
而韋氏敗重福遷集州刺史未行靈均説重福曰大王
地居嫡長當為天子相王雖有功不當繼統東都士庶
皆願王來王若濳入洛陽發左右屯營兵襲殺留守據
東都如從天而下也然後西取陜州東取河南北天下