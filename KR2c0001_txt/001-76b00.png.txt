水之西大破之二十一年冬十月王翦拔薊燕王及太子率其精兵東
保遼東李信急追之代王嘉遺燕王書令殺太子丹以
獻丹匿衍水中燕王使使斬丹欲以獻王王復進兵攻
之　王賁伐楚取十餘城王問於将軍李信曰吾欲取
荆於将軍度用幾何人而足李信曰不過用二十萬王
以問王翦王翦曰非六十萬人不可王曰王将軍老矣
何怯也遂使李信䝉恬将二十萬人伐楚王翦因謝病