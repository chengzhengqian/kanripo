遂與監軍狼狽起走弁執遂數之以盛暑興役用刑刻
暴立斬之傳聲勿驚監軍弁即自稱留後朝廷聞沂州
軍亂甲辰以棣州刺史曺華為沂海兖宻觀察使　八
月朝廷議興兵討王弁恐青鄆相扇繼變乃除弁開州
刺史遣中使賜以告身中使紿之曰開州計已有人迎
候道路留後宜速發弁即日發沂州導從尚百餘人入
徐州境所在減之其衆亦稍逃散遂加以杻械乘驢入
闗九月戊寅腰斬東市先是三分鄆兵以隷三鎮及王