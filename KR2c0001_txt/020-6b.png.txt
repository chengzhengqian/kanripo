廢帝自即位以來未甞戒嚴因民訛言義陽王昶反而
討之昶奔魏事見元/魏冦齊　吏部尚書袁顗始為帝
所寵使俄而失指待遇頓衰使有司紏奏其罪白衣領
職顗懼詭辭求出甲寅以顗為督雍梁等四州諸軍事
雍州刺史顗舅蔡興宗謂之曰襄陽星惡何可往顗曰
白刃交前不救流矢今者之行唯願生出虎口耳且天
道遼逺何必皆驗是時臨海王子頊為都督荆湘等八
州諸軍事荆州刺史朝廷以興宗為子頊長史南郡太