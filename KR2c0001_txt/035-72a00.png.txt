素恨京兆尹楊虞卿與李訓共構之云此語出於虞卿
家人上怒六月下虞卿御史獄注求為両省官中書侍
郎同平章事李宗閔不許注毁之於上㑹宗閔救楊虞
卿上怒叱出之壬寅貶明州刺史　左神䇿中尉韋元
素樞密使楊承和王踐言久居中用事與王守澄争權
不叶李訓鄭注因之出承和於西川元素於淮南踐言
於河東皆為監軍秋七月甲辰朔貶楊虞卿䖍州司馬
　初李宗閔為吏部侍郎因駙馬都尉沈結女學士