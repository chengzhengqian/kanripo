得無笑公於地下乎悟遂謝直言救免承偕囚之府舍
　三月上詔劉悟送劉承偕詣京師悟託以軍情不
時奉詔上問裴度宜如何處置度對曰承偕在昭義驕
縱不法臣盡知之悟在行營與臣書具論其事時有中
使趙𢎞亮在臣軍中持悟書去云欲自奏之不知甞奏
不上曰朕殊不知也且悟大臣何不自奏對曰悟武臣
不知事體然今事狀籍籍如此臣等面論陛下猶不能
決况悟當日單辭豈能動聖聴哉上曰前事勿論直言