乙丑賜死於第贈侍中司空復以桂陽王休範為江州
刺史時王諸弟俱盡唯休範以人才凡劣不為上所忌
故得全　沈約論曰聖人立法垂制所以必稱先王葢
由遺訓餘風足以貽之來世也太祖經國之義雖𢎞隆
家之道不足彭城王照不窺古徒見昆弟之義未識君
臣之禮冀以家情行之國道主猜而猶犯恩薄而未悟
致以呵訓之微行遂成滅親之大禍開端樹隙垂之後
人太宗因易隙之情據已行之典翦落洪枝不待顧慮