王屬當儲貳中被廢黜四海業業歸心大王景雖不敏
實思自效願王允副蒼生鑒斯誠欵正徳大喜曰侯公
之意闇與吾同天授我也報之曰朝廷之事如公所言
僕之有心為日乆矣今僕為其内公為其外何有不濟
機事在速今其時矣鄱陽王範宻啟景謀反時上以邊
事専委朱异動靜皆關之异以為必無此理上報範曰
景孤危寄命譬如嬰兒仰人乳哺以此事勢安能反乎
範重陳之曰不早翦撲禍及生民上曰朝廷自有處分