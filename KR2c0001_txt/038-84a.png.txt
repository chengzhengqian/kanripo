侍郎同平章事時韋貽範在草土薦檢及姚洎於李茂
貞上既不用洎茂貞及宦官恐上自用人恊力薦檢遂
用之　丁丑朱全忠軍于虢縣　甲申李茂貞大出兵
自將之與朱全忠戰于虢縣之北大敗而還死者萬餘
人丙戌全忠遣其將孔勍出散關攻鳯州拔之丁亥全
忠進軍鳯翔城下全忠朝服嚮城而泣曰臣但欲迎車
駕還宫耳不與岐王角勝也遂為五寨環之　　秋七
月韋貽範之為相也多受人賂許以官既而母喪罷去