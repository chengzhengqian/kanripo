招討追及宗弼於白艻宗弼懐中探詔書示之曰宋光
嗣令我殺爾曹因相持而泣遂合謀送欵於唐　十一
月丙申蜀主至成都百官及後宫迎於七里亭蜀主入
妃嬪中作回鶻隊入宫丁酉出見羣臣於文明殿泣下
霑襟君臣相視竟無一言以救國患戊戍李紹琛至利
州修桔栢浮梁昭武節度使林思諤先棄城奔閬州遣
使請降甲辰魏王繼岌至劒州蜀武信節度使兼中書
令王宗夀以遂合渝瀘昌五州降王宗弼至成都登太