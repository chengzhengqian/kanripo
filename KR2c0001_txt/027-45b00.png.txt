因執使者斬之庚子旦宻紿桃林縣官曰奉詔蹔還京
師家人請寄縣舍乃簡驍勇數十人著婦人衣戴羃䍦
藏刀裙下詐為妻妾自帥之入縣舍須㬰變服突出因
據縣城驅掠徒衆直趣南山乗險而東遣人馳告故將
伊州刺史襄城張善相令以兵應接右翊衛將軍史萬
寶鎮熊州謂行軍總管盛彦師曰李宻驍賊也又輔以
王伯當今決䇿而叛殆不可當也彦師笑曰請以數千
之衆邀之必梟其首萬寶曰公以何䇿能爾彦師曰兵