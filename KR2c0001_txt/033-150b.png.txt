至是麥始熟市有醉人當時以為嘉瑞人乍飽食死者
復伍之一數月人膚色乃復故　初上與常侍李泌議
復府兵泌因為上厯敘府兵自西魏以來興廢之由且
言府兵平日能安居田畆每府有折衝領之折衝以農
隙教習戰陳國家有事徴發則以符契下其州及府參
騐發之至所期處將帥按閱有教習不精者罪其折衝
甚者罪及刺史軍還則賜勲加賞便道罷之行者近不
踰時逺不經嵗髙宗以劉仁軌為洮河鎮守使以圖吐