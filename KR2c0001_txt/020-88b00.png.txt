小不足攻云欲問訊安西蹔泊黄金浦遣人告柳世隆
曰被太后令當蹔還都卿既相與奉國想得此意世隆
曰東下之師乆承聲問郢城小鎮自守而已宗儼之勸
攸之攻郢城臧寅以為郢城兵雖少而地險攻守勢異
非旬日可㧞若不時舉挫銳損威今順流長驅計日可
㨗既傾根本則郢城豈能自固攸之從其計欲留偏師
守郢城自將大衆東下乙未將發柳世隆遣人於西渚
挑戰前軍中兵㕘軍焦度於城樓上肆言罵攸之且穢