甫尸道次慨然抆淚曰我曹可自相食何宜使犬䑛其
汁乎語諸常侍今且俱入勿過里舍也節直入省白帝
曰陽球故酷暴吏前二府奏當免官以九江微功復見
擢用愆過之人好為妄作不宜使在司隸以騁毒虐帝
乃徙球為衛尉時球出謁陵節敕尚書令召拜不得稽
留尺一球被召急因求見帝叩頭曰臣無清高之行横蒙膺犬之任前雖誅王甫段熲葢狐狸小醜未足宣示天
下願假臣一月必令豺狼䲭梟各服其辜叩頭流血殿上