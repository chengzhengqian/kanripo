䟽曰伏惟和熹皇后聖善之德為漢文母兄弟忠孝同
心憂國宗廟有主王室是頼功成身退譲國遜位厯世
外戚無與為比當享積善履謙之祐而横為宫人單辭
所陷利口傾險反亂國家罪無申證獄不鞫訊遂令隲
等罹此酷濫一門七人並不以命屍骸流離寃魂不反
逆天感人率土喪氣宜收還冡次寵樹遺孤奉承血祀
以謝亡靈衆庶多為隲稱枉者帝意頗悟乃譴譲州郡
還葬隲等於北芒諸從昆弟皆得歸京師　帝以耿貴