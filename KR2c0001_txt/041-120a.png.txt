史張朗善遇之元信密説朗曰吾觀石令公長者舉事
必成公何不潛遣人通意可以自全朗不從由是互相
猜忌元信謀殺朗不克帥其衆犇審信審信遂帥麾下
數百騎與元信掠百井犇晉陽敬瑭謂元信曰汝見何
利害捨強而歸弱對曰元信非知星識氣顧以人事决
之耳夫帝王所以御天下莫重於信今主上失大信於
令公親而貴者且不自保况疎賤乎其亡可翹足而待
何彊之有敬瑭悦委以軍事振武西北巡檢使安重榮