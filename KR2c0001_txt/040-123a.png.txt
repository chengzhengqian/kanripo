奴事陛下如郎君臣前後獻言莫匪盡忠陛下初用段
凝臣極言不可小人朋比致有今日今唐兵且至段凝
限於水北不能赴救臣欲請陛下出居避敵陛下必不
聽従欲請陛下出竒合戰陛下必不果决雖使良平更
生誰能為陛下計者臣願先賜死不忍見宗廟之亡也
因與梁主相向慟哭梁主遣張漢倫馳驅追段凝軍漢
倫至滑州墜馬傷足復限水不能進時城中尚有控鶴
軍數千朱珪請帥之出戰梁主不従命開封尹王瓉驅