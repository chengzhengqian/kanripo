龎充引兵二千赴河南至汝州聞瑱死引兵還襲襄州
左兵馬使李昭拒之充奔房州崇義自鄧州引戍兵歸
與昭及副使薛南陽相譲為長乆之不决衆皆曰兵非
梁卿主之不可遂推崇義為帥崇義尋殺昭及南陽以
其狀聞上不能討三月甲辰以崇義為襄州刺史山南
東道節度留後　夏五月丁夘制分河北諸州以幽莫
媯檀平薊為幽州管恒定趙深易為成徳軍管相貝邢
洺為相州管魏博徳為魏州管滄棣冀瀛為青淄管懐