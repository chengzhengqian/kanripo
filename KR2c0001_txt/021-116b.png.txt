海不勝西走三百餘里佗汗軍於伊吾北山㑹髙昌王
麴嘉求内徙於魏時孟威為龍驤將軍魏主遣威發凉
州兵三千人迎之至伊吾佗汗見威軍怖而遁去彌俄
突聞其離駭追擊大破之殺佗汗於蒲類海北割其髪
送於威且遣使入貢於魏魏主使東城子于亮報之賜
遺甚厚髙昌王嘉失期不至威引兵還佗汗可汗子醜
奴立號豆羅伏䟦豆伐可汗改元建昌十五年柔然伏
䟦可汗壯健善用兵是嵗西擊髙車大破之執其王彌