子明辟惟殿下慮之演曰我何敢自比周公晞曰殿下
今日地望欲不為周公得邪演不應顯祖嘗使畨人康
虎兒保䕶太子故晞言及之齊主將發晉陽時議謂常
山王必當留守根本之地執政欲使常山王從帝之鄴
留長廣王鎮晉陽既而又疑之乃敕二王俱從至鄴外
朝聞之莫不駭愕又敕以王晞為并州長史演既行晞
出郊送之演恐有覘察命晞還城執晞手曰努力自慎
因躍馬而去平秦王歸彦總知禁衛楊愔宣敕留從駕