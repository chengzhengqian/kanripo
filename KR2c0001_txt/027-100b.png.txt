為所虜既而俱逃歸上復使二人將兵撃武周　上以
劉武周入寇為憂右僕射裴寂請自行癸亥以寂為晉
州道行軍總管討劉武周聴以便宜從事　秋七月辛
卯宋金剛冦浩州浹旬而退　九月裴寂至介休宋金
剛據城拒之寂軍于度索原營中飲澗水金剛絶之士
卒渴乏寂欲移營就水金剛縱兵撃之寂軍遂潰失亡
略盡寂一日一夜馳至晉州先是劉武周屢遣兵攻西
河浩州刺史劉贍拒之李仲文引兵就之與共守西河