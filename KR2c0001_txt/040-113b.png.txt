為副帝聞之自將親軍屯澶州命蕃漢馬歩都虞候朱
守殷守徳勝戒之曰王鐵槍勇决乘憤激之氣必來唐
突宜謹備之　梁主召問王彦章以破敵之期彦章對
曰三日左右皆失笑彦章出兩日馳至滑州辛酉置酒
大㑹隂遣人具舟於楊村夜命甲士六百皆持巨斧載
冶者具鞴炭乘流而下㑹飲尚未散彦章陽起更衣引
精兵數千循河南岸趨徳勝天微雨朱守殷不為備舟
中兵舉鏁燒㫁之因以巨斧斬浮橋而彦章引兵急擊