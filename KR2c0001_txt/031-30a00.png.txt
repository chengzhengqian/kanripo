莫得進矣
七載冬十一月癸未以楊貴妃姊適崔氏者為韓國夫
人適裴氏者為虢國夫人適栁氏者為秦國夫人三人
皆有才色上呼之為姨出入宫掖並承恩澤勢傾天下
毎命婦入見玉真公主等皆讓不敢就位三姊與銛錡
五家凡有請託府縣承迎峻於制敇四方賂遺輻凑其
門惟恐居後朝夕如市十宅諸王及百孫院昬嫁皆先
以錢千緡賂韓虢使請無不如志上所賜與及四方獻