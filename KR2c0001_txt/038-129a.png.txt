王宗播等出故關至隴州丙寅保勝節度使兼侍中李
繼岌畏岐王猜忌帥其衆二萬棄隴州犇于蜀軍蜀兵
進攻隴州以繼岌為西北面行營第四招討劉知俊會
王宗紹等圍鳯翔岐兵不出會大雪蜀主召軍還復李
繼岌姓名曰桑𢎞志
三年秋七月蜀主以桑𢎞志為西北面第一招討王宗
宏為東北面第二招討以兼中書令王宗侃為東北面
都招討武信節度使劉知俊為西北面都招討