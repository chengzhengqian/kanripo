文泰刻日將葬國人咸集於彼諸將請襲之侯君集曰
不可天子以髙昌無禮故使吾討之今襲人於墟墓之
間非問罪之師也於是鼓行而進至田城諭之不下詰
朝攻之及午而克虜男女七千餘口以中郎將辛獠兒
為前鋒夜趨其都城髙昌逆戰而敗大軍繼至抵其城
下智盛致書於君集曰得罪於天子者先王也大罰所
加身已物故智盛襲位未幾惟尚書憐察君集報曰苟
能悔過當束手軍門智盛猶不出君集命填塹攻之飛