上勞聖慮臣請禦之乃度梯之所傃廣城東北隅三十
步多儲膏油松脂薪葦扵其上丁亥泚盛兵鼓譟攻南
城韓逰瓌曰此欲分吾力也乃引兵嚴備東北戊子北
風甚迅泚推雲梯上施濕氊懸水囊載壮士攻城翼以
轒輼置人其下抱薪負土填塹而前矢石火炬所不能
傷賊倂兵攻城東北隅矢石如雨城中死傷者不可勝
數賊已有登城者上與渾瑊對泣羣臣惟仰首祝天上
以無名吿身自御史大夫實食五百户以下千餘通授