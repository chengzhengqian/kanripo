與合謀勍以牙兵五百人從友珪雜控鶴士入伏於禁
中中夜斬闗入至寢殿侍疾者皆散走帝驚起問反者
為誰友珪曰非它人也帝曰我固疑此賊恨不早殺之
汝悖逆如此天地豈容汝乎友珪曰老賊萬段友珪僕
夫馮廷諤刺帝腹刃出於背友珪自以敗氊裹之瘞於
寢殿祕不發喪遣供奉官丁昭溥馳詣東都命均王友
貞殺友文己卯矯詔稱博王友文謀逆遣兵突入殿中
賴郢王友珪忠孝將兵誅之保全朕躬然疾因震驚彌