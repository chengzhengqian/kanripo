契丹設伏横擊之飛索以䌈𤣥遇仁節獲之將卒死者
塡山谷鮮有脫者契丹得軍印詐為牒令𤣥遇等署之
牒總管燕匪石宗懷昌等云官軍已破賊若至營州軍
將皆斬兵不叙勲匪石等得牒晝夜兼行不遑寢食以
赴之士馬疲弊契丹伏兵於中道邀之全軍皆没　九
月制天下繫囚及士庶家奴驍勇者官償其直發以擊
契丹初令山東近邊諸州置武騎團兵以同州刺史建
安王武攸冝為右武威衛大將軍充清邉道行軍大緫