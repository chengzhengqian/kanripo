霸子等數人在座同博安石跪奏曰商賈賤類不應得
預此㑹顧左右遂出之座中皆失色太后以其言直勞
勉之同列皆歎服
長安元年秋八月丙寅武邑人蘇安恒上疏曰陛下欽
先聖之顧託受嗣子之推讓敬天順人二十年矣豈不
聞帝舜褰裳周公復辟舜之於禹事祇族親旦與成王
不離叔父族親何如子之愛叔父何如母之恩今太子
孝敬是崇春秋既壯若使統臨宸極何異陛下之身陛