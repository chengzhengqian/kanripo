趨出馳還仲逺遣椿勝等追曉説之兆執椿勝還營仲
逺度律大懼引兵南遁兆數勝罪將斬之曰爾殺衛可孤
罪一也天柱薨爾不與世隆等俱來而東征仲逺罪二
也我欲殺爾乆矣今復何言勝曰可孤為國巨患勝父
子誅之其功不小反以為罪乎天柱被戮以君誅臣勝
寧負王不負朝廷今日之事生死在王但冦賊宻邇骨
肉構隙自古及今未有如是而不亡者勝不憚死恐王
失䇿兆乃捨之高歡將與兆戰而畏其衆强以問親信