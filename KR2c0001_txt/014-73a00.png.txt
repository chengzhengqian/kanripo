都平蕩八州帝王之統不在陛下復當在誰且陛下不
憂腹心之疾而更憂四支乎中山王藉陛下威畧所向
輒克而天下皆言其英武亞於陛下且其資性不仁見
利忘義父子並據權位勢傾王室而耿耿常有自滿之
心近於東宫侍晏有輕皇太子之色臣恐陛下萬年之
後不可復制也勒黙然始命太子省可尚書奏事且以中
常侍嚴震參綜可否惟征伐㫁斬大事乃呈之於是嚴
震之權過于主相中山王虎之門可設雀羅矣虎愈怏