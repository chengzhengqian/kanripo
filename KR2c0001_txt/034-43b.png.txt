給事中段平仲吕元膺言承璀可斬李絳奏稱陛下不
責承璀它日復有敗軍之將何以處之若或誅之則同
罪異罰彼必不服若或釋之則誰不保身而玩寇乎願
陛下割不忍之恩行不易之典使將帥有所懲勸間二
日上罷承璀中尉降為軍器使中外相賀　中書侍郎
同平章事裴垍數以疾辭位冬十一月庚申罷為兵部
尚書　十二月翰林學士司勲郎中李絳面陳吐突承
璀專横語極懇切上作色曰卿言大過絳泣曰陛下置