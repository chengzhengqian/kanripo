蜀主謂羣臣曰李茂貞為朱温所困吾常振其乏絶今
乃負恩為寇誰為吾擊之兼中書令王宗侃請行蜀主
以宗侃為北路行營都統司天少監趙温珪諌曰茂貞
未犯邊諸將貪功深入糧道阻逺恐非國家之利蜀主
不聽以兼侍中王宗祐太子少師王宗賀山南節度使
唐道襲為三招討使左金吾大將軍王宗紹為宗祐之
副帥步騎十二萬伐岐壬辰宗侃等發成都旌旗數百
里　　夏四月乙卯朔岐兵寇蜀興元道襲擊却之