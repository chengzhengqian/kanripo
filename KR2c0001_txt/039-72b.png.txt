三年春三月唐泉州刺史王繼勲致書修好於威武節
度使李𢎞義𢎞義以泉州故𨽻威武軍怒其抗禮夏四
月遣弟𢎞通將兵萬人伐之　　泉州郡指揮使留從
效謂刺史王繼勲曰李𢎞通兵勢甚盛士卒以使君賞
罰不當莫肯力戰使君宜避位自省乃廢繼勲歸私第
代領軍府事勒兵擊李𢎞通大破之表聞於唐唐主以
從效為泉州刺史召繼勲還金陵遣將將兵戍泉州徙
漳州刺史王繼成為和州刺史汀州刺史許文稹為蘄