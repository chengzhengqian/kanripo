知者及帝崩鄧皇后乃收皇子於民間長子勝有痼疾
少子隆生始百餘日迎立以為皇太子是夜即皇帝位
尊皇后曰皇太后太后臨朝
殤帝延平元年三月丙戌清河王慶濟北王夀河間王
開常山王章始就國太后特加慶以殊禮慶子祐年十
三太后以帝㓜弱逺慮不虞留祜與嫡母耿姬居清河
邸耿姬况之曽孫也祜母犍為左姬也　八月辛卯帝
崩太后與兄車騎將軍騭虎賁中郎將悝等定䇿禁中