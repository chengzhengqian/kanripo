糧且盡救兵未至滿政欲潰圍走朔州右虞候杜士逺
以虜兵盛恐不免壬戍殺滿政降於突厥𫟍君璋復殺
城中豪傑與滿政同謀者三十餘人上以滿政子𤣥積
為上柱國襲爵丁卯突厥復請和親以馬邑歸唐上以
將軍秦武通為朔州總管突厥數為邉患并州大總管
府長史竇静表請於太原置屯田以省餽運議者以為
煩擾不許静切論不已敕徴静入朝使與裴寂蕭瑀封
徳彛相論難於上前寂等不能屈乃從静議嵗收榖數