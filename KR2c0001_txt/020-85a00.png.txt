涕泣拜辭道成曰卿近在石頭日夕去來何悲如是且
又何辭淵曰不審公能保袁公共為一家否今淵往與
之同則負公不同則立受禍何得不悲道成曰所以遣
卿正為能盡臨事之宜使我無西顧之憂耳但當努力
無所多言淵安都之從子也道成又以驍騎將軍王敬
則為直閤與伯興共總禁兵粲謀矯太后令使韞伯興
帥宿衛兵攻道成於朝堂囘等帥所領為應劉秉任候
伯等並赴石頭本期壬申夜發秉恇擾不知所為晡後