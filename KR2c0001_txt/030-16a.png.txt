上元元年秋八月壬辰皇帝稱天皇皇后稱天后以避
先帝先后之稱改元赦天下二年春三月上苦風眩甚議使大后攝知國政中書侍
郎同三品郝處俊曰天子理外后理内天之道也昔魏
文帝著令雖有㓜主不許皇后臨朝所以杜禍亂之萌
也陛下柰何以髙祖太宗之天下不傳之子孫而委之
天后乎中書侍郎昌樂李義琰曰處俊之言至忠陛下
宜聽之上乃止天后多引文學之士著作郎元萬頃左