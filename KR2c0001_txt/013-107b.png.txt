河池
永昌元年春二月趙主曜自將擊楊難敵難敵逆戰不勝退
保仇池仇池諸氐羌及故晉王保將楊韜隴西太守梁
勛皆降於曜曜遷隴西萬餘户於長安進攻仇池㑹軍
中大疫曜亦得疾將引兵還恐難敵躡其後乃遣光國
中郎將王獷説難敵諭以禍福難敵遣使稱藩曜以難
敵為假黃鉞都督益寧南秦涼梁巴六州隴上西域諸
軍事上大將軍益寧南秦三州牧武都王