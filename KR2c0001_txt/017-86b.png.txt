河南王領秦梁益凉沙五州牧加九錫　夏六月秦主
登進封乾歸梁王納其妹為梁王后　　冬十月秦主
崇為梁王乾歸所逐犇隴西王楊定定與崇共攻乾歸
乾歸遣凉州牧軻彈秦州牧益州立義将軍詰歸帥騎
三萬拒之大敗定兵殺定及崇斬首萬七千級乾歸於
是盡有隴西之地十一月梁王乾歸自稱秦王大赦
二十年春正月西秦王乾歸以太子熾磐領尚書令左
長史邉芮為左僕射右長史祕宜為右僕射置官皆如