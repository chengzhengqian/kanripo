消釋疑惑著明鳳白行其䇿焉二年夏四月丁卯以侍中太僕王音為御史大夫於是
王氏愈盛郡國守相刺史皆出其門下五侯羣弟爭為
奢侈賂遺珍寶四面而至皆通敏人事好士養賢傾財
施予以相高尚賔客滿門競為之聲譽劉向謂陳湯曰
今災異如此而外家日甚其漸必危劉氏吾幸得以同
姓末屬累世䝉漢厚恩身為宗室遺老厯事三主上以
我先帝舊臣毎進見常加優禮吾而不言孰當言者遂