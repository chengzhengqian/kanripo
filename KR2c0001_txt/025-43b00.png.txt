師至鄴城下癸巳圍之燒城西門齊人出戰周師奮擊
大破之齊上皇從百騎東走使武衞大將軍慕容三藏
守鄴宫周師入鄴齊王公以下皆降三藏猶拒戰周主
引見禮之拜儀同大將軍三藏紹宗之子也領軍大將
軍漁陽鮮于世榮齊髙祖舊將也周主先以馬腦酒鍾
遺之世榮得即碎之周師入鄴世榮在三臺前鳴鼓不
輟周人執之世榮不屈乃殺之周主執莫多婁敬顯數
之曰汝有死罪三前自晉陽走鄴𢹂妾棄母不孝也外