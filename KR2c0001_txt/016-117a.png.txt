人分道襲農隆殺降於帳下農被重創執仇尼歸逃入
山中㑹以仇尼歸被執事終顯發乃夜詣寶曰農隆謀
逆臣已除之寶欲討㑹陽為好言以安之曰吾素疑二
王久矣除之甚善甲戌旦㑹立仗嚴備乃引道㑹欲棄
隆喪餘崇涕泣固請乃聴載随軍農出自歸寶呵之曰
何以自負邪命執之行十餘里寶顧召羣臣食且議農
罪㑹就坐寶目衛軍將軍慕輿騰使斬㑹傷其首不能
殺㑹走赴其軍勒兵攻寶寶帥數百騎馳二百里晡時