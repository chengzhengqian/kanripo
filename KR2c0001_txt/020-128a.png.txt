弊乃詔自令諸州有急事當宻以奏聞勿復遣典籖入
都自是典籖之任浸輕矣　蕭子顯論曰帝王之子生
長富厚朝出閨閫暮司方岳防驕翦逸積代常典故輔
以上佐簡自帝心勞舊左右用為主帥飲食逰居動應
聞啟處地雖重行已莫由威不在身恩未下及一朝艱
難總至望其釋位扶危何可得矣斯宋氏之餘風至齊
室而尤弊也
海陵王在位起居飲食皆諮宣城王而後行甞思食蒸