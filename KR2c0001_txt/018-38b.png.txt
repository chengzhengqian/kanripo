樓車使周城呼曰劉勃勃大破秦軍無兵相救城中莫
不失色江南毎發兵及遣使者至廣固裕輙潛遣兵夜
迎之明日張旗鳴鼓而至北方之民執兵負糧歸裕者
日以千數圍城益急張華封愷皆為裕所獲超請割大
峴以南地為藩臣裕不許秦王興遣使謂裕曰慕容氏
相與鄰好今晉攻之急秦已遣鐡騎十萬屯洛陽晉軍
不還當長驅而進裕呼秦使者謂曰語汝姚興我克燕
之後息兵三年當取闗洛今能自送便可速来劉穆之