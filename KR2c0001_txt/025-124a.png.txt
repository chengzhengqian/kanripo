冡嫡鮮不傾危願陛下深留聖思無貽後悔上不悅罷
朝左右皆為之股栗㑹尚書右丞缺有司請人上指綱
曰此佳右丞也即用之十一月戊子立晉王廣為皇太
子天下地震太子請降章服宫官不稱臣十二月戊午
詔從之以宇文述為左衛率始太子之謀奪宗也洪州
總管郭衍預焉由是徵衍為左監門率帝囚故太子勇
於東宫付太子廣掌之勇自以廢非其罪頻請見上申
寃而廣遏之不得聞勇於是升樹大呌聲聞帝所冀得