兵東來何也世民使宇文士及應之曰四海咸仰皇風
唯公遏阻聲教為此而來世充曰相與息兵講好不亦
善乎又應之曰奉詔取東都不令講好至暮各引兵還
　九月癸酉王世充顯州總管田瓉以所部二十五州
來降自是襄陽聲問與世充絶　史萬寶進軍甘泉宫
丁丑秦王世民遣右武衛將軍王君廓攻轘轅拔之王
世充遣其將魏隱等撃君廓君廓偽遁設伏大破之遂
東徇地至管城而還先是王世充將郭士衡許羅漢掠