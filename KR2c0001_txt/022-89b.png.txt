實之子帝之姊壻也徽彧欲得權寵惡榮為已害日毁
榮於帝勸帝除之帝懲河隂之難恐榮終難保由是宻
有圖榮之意侍中楊侃尚書右僕射元羅亦預其謀㑹
榮請入朝欲視皇后㝃乳徽等勸帝因其入刺殺之惟
膠東侯李侃晞濟隂王暉業言榮若來必當有備恐不
可圖又欲殺其黨與發兵拒之帝疑未定而洛陽人懷
憂懼中書侍郎邢子才之徒已避之東出榮乃遍與朝
士書相任去留中書舍人温子昇以書呈帝帝恒望其