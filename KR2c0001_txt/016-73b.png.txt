立為趙王營人共殺乞立真從弟成為主其衆多降於
燕　閏五月庚戌燕王垂至常山圍翟成於行唐命帶
方王佐鎮龍城　秋七月癸酉翟成長史鮮于得斬成
出降垂屠行唐盡阬成衆
十一年鮮于乞之殺翟真也翟遼犇黎陽黎陽太守滕
恬之甚愛信之恬之喜畋獵不愛士卒遼潜施姦惠以
收衆心恬之南攻鹿鳴城遼於後閉門拒之恬之東犇
鄄城遼追執之遂據黎陽豫州刺史朱序遣将軍秦膺