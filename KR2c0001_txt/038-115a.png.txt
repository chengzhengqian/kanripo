撻之友珪益不自安帝疾甚命王氏召友文於東都欲
與之訣且付以後事友珪婦張氏亦朝夕侍帝側知之
密告友珪曰大家以傳國寳付王氏懐往東都吾屬死
無日矣夫婦相泣左右或説之曰事急計生何不改圖
時不可失六月丁丑朔帝命敬翔出友珪為莱州刺史
即令之官已宣㫖未行敕時左遷者多追賜死友珪益
恐戊寅友珪易服㣲行入左龍虎軍見統軍韓勍以情
告之勍亦見功臣宿將多以小過被誅懼不自保遂相