上以初嗣位力未能討故也右諫議大夫韋丹上疏以
為今釋闢不誅則朝廷可以指臂而使者惟兩京耳此
外誰不為叛上善其言壬子以丹為東川節度使丹津
之五世孫也
憲宗元和元年劉闢既得旌節志益驕求兼領三川上
不許闢遂發兵圍東川節度使李康於梓州欲以同幕
盧文若為東川節度使推官莆田林藴力諫闢舉兵闢
怒械繫於獄引出將斬之隂戒行刑者使不殺但數礪