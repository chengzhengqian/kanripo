問　冬十月庚子右監門衛中郎將㸑寶璧與突厥骨
篤禄元珍戰全軍皆沒寶璧輕騎遁歸寶璧見黒齒常
之有功表請窮追餘冦詔與常之計議遥為聲援寶璧
欲専其功不待常之引精兵萬三千人先行出塞二千
餘里掩擊其部落既至又先遣人告之使得嚴備與戰
遂敗太后誅寶璧改骨篤禄曰不卒禄
永昌元年夏五月己巳以僧懐義為新平軍大緫管北
討突厥行至紫河不見虜於單于臺刻石紀功而還