至歐陽齊行臺辛術已據廣陵王偉與侯子鑒相失直
瀆戍主黄公喜獲之送建康王僧辯問曰卿為賊相不
能死節而求活草閒耶偉曰廢興命也使漢帝早從偉
言明公豈有今日尚書左丞虞隲嘗為偉所辱乃唾其
面偉曰君不讀書不足與語隲慚而退僧辯命羅州刺
史徐嗣徽鎮朱方壬辰侯景至晉陵得田遷餘兵因驅
掠居民東趨呉郡　謝答仁討劉神茂還至富陽聞侯
景敗走帥萬人欲北出候之趙伯超據錢塘拒之侯景