廷誨擁徒出入日與軍中驍將蜀土豪傑狎飲指天畫
地近聞白其父請表已為蜀帥又言蜀地冨饒大人宜
善自為謀今諸軍將校皆郭氏之黨王寄身於虎狼之
口一朝有變吾屬不知委骨何地矣因相向垂涕延嗣
歸具以語劉后后泣訴於帝請早救繼岌之死前此帝
聞蜀人請崇韜為帥已不平至是聞延嗣之言不能無
疑帝閲蜀府庫之籍曰人言蜀中珍貨無筭何如是之
㣲也延嗣曰臣聞蜀破其珍貨皆入於崇韜父子崇韜