止欲為亂丁酉紹琛自劔州擁兵西還自稱西川節度
三川制置等使移檄成都稱奉詔代孟知祥招諭蜀人
三日間衆至五萬　己亥魏王繼岌至利州李紹琛遣
人斷桔柏津繼岌聞之以任圜為副招討使將步騎七
千與都指揮使梁漢顒監軍李延安追討之　庚子邢
州左右步直兵趙太等四百人據城自稱安國留後詔
東北面招討副使李紹真討之　辛丑任圜先令别將
何建崇擊劒門關下之　李紹榮至鄴都攻其南門遣