輕三才將換區區斗城之裏出萬死而不辭葢蹈匹夫
之節而無棟梁之具矣　乙亥以尚書僕射王僧䖍為
左僕射新除中書令王延之為右僕射度支尚書張岱
為吏部尚書吏部尚書王奐為丹陽尹延之裕之孫也
劉秉弟遐為吳郡太守司徒右長史張瓌永之子也遭
父喪在吳家素豪盛蕭道成使瓌伺間取遐㑹遐召瓌
詣府瓌帥部曲十餘人直入齋中執遐斬之郡中莫敢
動道成聞之以告瓌從父領軍冲冲曰瓌以百口一擲