燕王猛為之誅李莬收而𦵏之冬十二月辛酉燕主儁
寢疾謂大司馬太原王恪曰吾疾必不濟今二方未平
景茂沖幼國家多難吾欲效宋宣公以社稷屬汝何如
恪曰太子雖幼勝殘致治之主也臣實何人敢干王綂
儁怒曰兄弟之間豈虚飾邪恪曰陛下若以臣能荷天
下之任者豈不能輔少主乎儁喜曰汝能為周公吾復
何憂李績清方忠亮汝善遇之召吳王垂還鄴
四年春正月癸巳燕主儁疾篤召大司馬恪等受遺詔