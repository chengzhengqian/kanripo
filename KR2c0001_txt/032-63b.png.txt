肅宗寶應元年租庸使元載以江淮雖經兵荒其民比
諸道猶有貲産乃按籍舉八年租調之違負及逋逃者
計其大數而徵之擇豪吏為縣令而督之不問負之有
無貲之高下察民有粟帛者發徒圍之籍其所有中分
之甚者什取八九謂之白著有不服者嚴刑以威之民
有蓄榖十斛者則重足以待命或相聚山澤為羣盜州
縣不能制
代宗大歴十四年舊制天下金帛皆貯於左藏太府四