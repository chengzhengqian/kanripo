不得方軌雍請將所募兵五千據險以邀之破之必矣
時天暑魏軍多疫建曰兵人疫病過半若相持不休兵
自死盡何須復戰今全軍而返計之上也己巳道濟軍
于臨朐壬申建等燒營及器械而遁道濟至東陽糧盡
不能追竺䕫以東陽城壊不可守移鎮不其城叔孫建
自東陽趨滑臺道濟分遣王仲徳向尹卯道濟停軍湖
陸仲徳未至尹卯聞魏兵已逺還就道濟刁雍遂留鎮
尹卯招集譙梁彭沛民五千餘家置二十七營以領之