總管李存審守營自勞軍于貝州聲言歸晉陽鄩聞之
奏請襲魏州帝報曰今掃境内以屬將軍社稷存亡繫
茲一舉將軍勉之鄩令澶州刺史楊延直引兵萬人㑹
于魏州延直夜半至城南城中選壯士五百潛出擊之
延直不為備潰亂而走詰旦鄩自莘縣悉衆至城東與
延直餘衆合李存審引營中兵踵其後李嗣源以城中
兵出戰晉王亦自貝州至與嗣源當其前鄩見之驚曰
晉王邪引兵稍却晉王躡之至故元城西與李存審遇