田牟用兵上皆從其言初大和中河西党項擾邊文宗
召石雄於白州隸振武軍為禆將屢立戰功以王智興
故未甚進擢至是德裕舉用之甲申溫没斯帥其國特
勒宰相等一千二百餘人來降　　五月戊申遣鴻臚
卿張賈安撫嗢没斯等以嗢没斯為左金吾大將軍懐
化郡王其次酋長官賞有差賜其部衆米五千斛絹三
千匹那頡啜帥其衆自振武大同東因室韋黒沙南趣
雄武軍窺幽州盧龍節度使張仲武遣其弟仲至將兵