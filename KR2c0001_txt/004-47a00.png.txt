師田者鄭吉将渠犂田卒七千餘人救之為匈奴所圍
吉上言車師去渠犂千餘里漢兵在渠犁者少勢不能
相救願益田卒上與後将軍趙充國等議欲因匈奴衰
弱出兵擊其右地使不敢復擾西域魏相上書諫曰臣
聞之救亂誅暴謂之義兵兵義者王敵加於己不得已
而起者謂之應兵兵應者勝争恨小故不忍憤怒者謂
之忿兵兵忿者敗利人土地貨寳者謂之貪兵兵貪者
破恃國家之大矜民人之衆欲見威於敵者謂之驕兵