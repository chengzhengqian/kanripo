八年春三月丁丑山南東道節度使曹成王臯薨　宣
武節度使劉𤣥佐有威略其母雖貴日織絹一匹謂𤣥
佐曰汝本寒微天子富貴汝至此必以死報之故𤣥佐
始終不失臣節庚午𤣥佐薨　夏四月癸酉平盧節度
使李納薨軍中推其子師古知留後
十二年春三月魏愽節度使田緒尚嘉誠公主有庶子
三人季安最幼公主子之以為副大使夏四月庚午緒
暴薨左右匿之使季安領軍事年十五乙亥發䘮推季