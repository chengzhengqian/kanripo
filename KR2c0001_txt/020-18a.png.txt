尋陽王子房皆舉兵以應子勛
二年春正月癸巳徴㑹稽太守尋陽王子房為撫軍將
軍以巴陵王休若代之甲午中外戒嚴以司徒建安王
休仁都督征討諸軍事車騎將軍江州刺史王𤣥謨副
之休仁軍於南州以沈攸之為尋陽太守將兵屯虎檻
時𤣥謨未發前鋒凡十軍絡繹繼至毎夜各立姓號不
相禀受攸之謂諸將曰今衆軍姓號不同若有耕夫漁
父夜相呵叱便致駭亂取敗之道也請就一軍取號衆