所部皆華人思歸乃殺契丹戍平州者帥其衆十餘萬
車帳八千乗来犇　　十二月癸巳以盧文進為義成
節度使同平章事
二年秋九月壬申契丹來請修好遣使報之
三年春正月契丹䧟平州　　初義武節度使兼中書
令王都鎮易定十餘年自除刺史以下官租賦皆贍本
軍及安重誨用事稍以法制裁之帝亦以都簒父位惡
之時契丹數犯塞朝廷多屯兵於幽易間大將往來都