皆翦髮黥面復於劔門北置永定關布列烽火　孟
知祥累表請割雲安等十三鹽監𨽻西川以鹽直贍
寧江屯兵辛夘許之　董璋遣兵掠遂閬鎮戍　　秋
七月戊辰兩川以朝廷繼遣兵屯遂閬復有論奏自是
東北商旅少敢入蜀　董璋之子光業為宫苑使在洛
陽璋與書曰朝廷割吾支郡為節鎮屯兵三千是殺我
必矣汝見樞要為吾言如朝廷更發一騎入斜谷吾必
反與汝訣矣光業以書示樞宻承㫖李䖍徽未幾朝廷