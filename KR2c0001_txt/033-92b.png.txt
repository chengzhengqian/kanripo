美稱而失人心不若黜舊號以祗天戒上納其言但改
年號而已上又以中書所撰赦文示贄贄上言以為動
人以言所感已淺言又不切人誰肯懐今兹徳音悔過
之意不得不深引咎之辭不得不盡洗刷疵垢宣暢鬱
堙使人人各得所欲則何有不從者乎應湏改革事條
謹具别狀同進捨此之外尚有所虞竊以知過非難改
過為難言善非難行善為難假使赦文至精止扵知過
言善猶願聖慮更思所難上然之