兵勢甚盛茍純閉城自守晞還救青州與嶷連戰破之
五年春正月茍晞為曺嶷所敗棄城犇髙平　裴碩
求救琅邪王睿睿使揚威將軍甘卓等攻周馥於夀
春馥衆潰犇項新蔡王確執之馥憂憤而卒確騰之
子　二月石勒攻新蔡殺新蔡莊王確於南頓進拔
許昌殺平東將軍王康　東海孝獻王越既與茍晞
有隙河南尹潘滔尚書劉望等復從而譛之晞怒
表求滔等首陽言司馬元超為宰相不平使天下