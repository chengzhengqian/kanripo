白病者多恪以為詐欲斬之自是莫敢言恪内惟失計
而恥城不下忿形於色將軍朱異以軍事迕恪恪立奪
其兵斥還建業都尉蔡林數陳軍計恪不能用䇿馬來
犇諸將伺知吴兵已疲乃進救兵秋七月恪引軍去士
卒傷病流曳道路或頓仆坑壑或見略獲存亡哀痛大
小嗟呼而恪晏然自若出住江渚一月圗起田於潯陽
詔召相御徐乃旋師由此衆庶失望怨讟興矣汝南太
守鄧艾言於司馬師曰孫權已沒大臣未附吴名宗大