𢎞度為秦王
潞王清㤗元年漢主命判六軍秦王𢎞度募宿衛兵千
人皆市井無賴子弟𢎞度昵之同平章事楊洞潜諫曰
秦王國之冢嫡宜親端士使之治軍已過矣况昵羣小
乎漢主曰小兒教以戎事過煩公憂終不戒𢎞度洞潜
出見衛士掠商人金帛商人不敢訴歎曰政亂如此安
用宰相因謝病歸第乆之不召遂卒
後晉髙祖天福二年春三月漢主以疾愈大赦