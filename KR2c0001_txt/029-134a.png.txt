色不撓責其無厭為陳禍福阿波達干元珍曰大國使
者不可殺也黙啜怒稍解但拘留不遣初咸亨中突厥
有降者皆處之豊勝靈夏朔代六州至是黙啜求六州
降户及單于都護府之地并榖種繒帛農噐鐡太后不
許黙啜怒言辭悖慢姚璹楊再思以契丹未平請依黙
啜所求給之麟臺少監知鳳閣侍郎贊皇李嶠曰戎狄
貪而無信此所謂借冦兵資盗糧也不如治兵以備之
璹再思固請與之乃悉驅六州降戸數千帳以與黙啜