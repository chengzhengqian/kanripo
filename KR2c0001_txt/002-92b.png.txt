統理中國中國之人以億計地方萬里萬物殷富政由
一家自天地剖判未始有也今王衆不過數十萬皆蠻
夷﨑嶇山海間譬若漢一郡耳何乃比於漢尉佗大笑
曰吾不起中國故王此使我居中國何遽不若漢乃留
陸生與飲數月曰越中無足與語至生來令我日聞所
不聞賜陸生槖中裝直千金它送亦千金陸生卒拜尉
佗為南越王令稱臣奉漢約歸報帝大恱拜賈為太中
大夫