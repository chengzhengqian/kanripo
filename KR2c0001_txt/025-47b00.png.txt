北奔突厥猶有衆三千人紹義令曰欲還者從其意於
是辭去者大半突厥佗鉢可汗常謂齊顯祖為英雄天
子以紹義重踝似之甚見愛重凡齊人在北者悉以𨽻
之於是齊之行臺州鎮惟東雍州行臺傅伏營州刺史
高寶寧不下其餘皆入於周凡得州五十郡一百六十
二縣三百八十户三百三萬二千五百髙寶寧者齊之
踈屬有勇略乆鎮和龍甚得夷夏之心周主於河陽幽
青南兖豫徐北朔定置總管府相并二州各置宫及六