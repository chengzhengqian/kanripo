偽遁伏兵邀之大敗唐兵於渦口斬其都監何延錫等
奪戰艦五十餘艘　詔以武平節度使兼中書令王逵
為南面行營都統使攻唐之鄂州唐主聞湖南兵將至
命武昌節度使何敬洙徙民入城為固守之計敬洙不
從使除地為戰場曰敵至則與兵民俱死於此耳唐主
善之　　二月丙寅下蔡浮梁成上自往視之戊辰廬
夀光黄巡檢使元城司超奏敗唐兵三千餘人於盛唐
擒都監高弼等獲戰艦四十餘艘上命太祖皇帝倍道