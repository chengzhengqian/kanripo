牋奏莊治簿書通儒萬歲之子孝哲契丹也承嗣世為
盧龍小校祿山以為前鋒兵馬使治軍嚴整嘗大雪祿
山按行諸營至承嗣營寂若無人入閲士卒無一人不
在者祿山以是重之
十一載冬十二月甲申以平盧兵馬使史思明兼北平
太守充盧龍軍使　哥舒翰素與安祿山安思順不恊
上常和解之使為兄弟是冬三人俱入朝上使高力士
宴之於城東祿山謂翰曰我父胡母突厥公父突厥母