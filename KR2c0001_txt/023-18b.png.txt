智遇於長壽津顯智隂約降於歡引軍退軍司元𤣥覺
之馳還請益師帝遣大都督侯幾紹赴之戰於滑臺東
顯智以軍降紹戰死北中郎將田怙為歡内應歡濳軍
至野王帝知之斬怙歡至河北十餘里再遣使口申誠
欵帝不報丙午歡引軍度河魏主問計於羣臣或欲奔
梁或云南依賀拔勝或云西就關中或云守洛口死戰
計未決元斌之與斛斯椿争權弃椿還紿帝云高歡兵
已至丁未帝遣使召椿還遂帥南陽王寶炬清河王亶