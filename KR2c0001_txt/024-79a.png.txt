更思餘理數雪反逆身命何輕瓊正色曰所雪者寃枉
耳不縱反逆也昻大慙帝怒臨漳令嵇舍人李文師
以賜臣下為奴中書侍郎彭城鄭頥私誘祠部尚書王
昕曰自古無朝士為奴者昕曰箕子為之奴頥以白帝
曰王元景比陛下於紂帝銜之頃之帝與朝廷酣飲昕
稱疾不至帝遣騎執之見方揺膝吟詠遂斬扵殿前投
尸漳水齊主北築長城南助蕭莊士馬死者以數十萬
計重以脩築臺殿賜與無節府藏之積不足以供乃减