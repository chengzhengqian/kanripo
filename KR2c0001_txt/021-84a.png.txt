和别將元恒攻及統軍畢祖朽攻念壬寅魯大破和於
孤山恒㧞固城祖朽擊念走之己酉魏詔平南將軍安
樂王詮督後發諸軍赴淮南詮長樂之子也將軍藍懐
恭與魏邢巒戰于睢口懐恭敗績巒進圍宿預懐恭復
於清南築城巒與平南將軍楊大眼合攻之九月癸酉
㧞之斬懐恭殺獲萬計張恵紹棄宿預蕭炳棄淮陽遁
還臨川王宏以帝弟將兵器械精新軍容甚盛北人以
為百數十年所未之有軍次洛口前軍克梁城諸將欲