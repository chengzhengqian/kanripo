舉矣帝曰如卿意更當以虜遺子孫邪對曰昔周文王
以紂遺武王惟知時也帝不從留尚書僕射司馬懿鎮
許昌八月為水軍親御龍舟循蔡潁浮淮如壽春九月
至廣陵吳安東將軍徐盛建計植木衣葦為疑城假樓
自石頭至于江乗聨緜相接數百里一夕而成又大浮
舟艦於江時江水盛長帝臨望嘆曰魏雖有武騎千羣
無所用之未可圖也帝御龍舟㑹暴風漂蕩幾至覆沒
帝問羣臣權當自來否咸曰陛下親征權恐怖必舉國