收鎮下獄乃攝莒梁父二戍修城隍簡士馬以待之劉
裕過大峴燕兵不出裕舉手指天喜形于色左右曰公
未見敵而先喜何也裕曰兵已過險士有必死之志餘
糧棲畝人無匱乏之憂虜已入吾掌中矣六月己巳裕
至東莞超先遣公孫五樓賀頼盧及左将軍段暉等将
歩騎五萬屯臨朐聞晉兵入峴自将歩騎四萬徃就之
使五樓帥騎進據巨蔑水前鋒孟龍符與戰破之五樓
退走裕以車四千乗為左右翼方軌徐進與燕兵戰于