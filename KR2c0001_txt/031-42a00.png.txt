曩日之言㑹祿山領河東因奏溫為節度副使知留後
以大理司直張通儒為留後判官河東事悉以委之是
時楊國忠為御史中丞方承恩用事祿山登降殿階國
忠常扶掖之祿山見王鉷俱為大夫鉷權任亞於李林
甫祿山見林甫禮貌頗倨林甫陽以他事召王大夫鉷
至趨拜甚謹祿山不覺自失容貌益恭林甫與祿山語
毎揣知其情先言之祿山驚服祿山於公卿皆慢侮之獨憚林甫毎見雖盛冬常汗沾衣林甫乃引與坐於中