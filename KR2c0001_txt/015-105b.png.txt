震　秦楊安攻晉陽晉陽兵多糧足乆之未下王猛留
屯騎校尉茍萇戍壺闗引兵助安攻晉陽為地道使虎
牙將軍張蚝帥壯士數百潜入城中大呼斬闗納秦兵
辛巳猛安入晉陽執燕并州刺史東海王莊太傳評畏
猛不敢進屯於潞川冬十月辛亥猛留將軍武都毛當
戍晉陽進兵潞川與慕容評相持壬戍猛遣將軍徐成
覘燕軍形要期以日中及昏而返猛怒將斬之鄧羌請
之曰今賊衆我寡詰朝將戰成大將也宜且宥之猛曰