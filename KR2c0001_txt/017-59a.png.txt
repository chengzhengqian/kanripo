之疾若裕平齊之後息甲歲餘以璽書徴君裕自将屯
豫章遣諸将帥銳師過嶺雖復以将軍之神武恐必不
能當也今日之機萬不可失若先克建康傾其根蒂裕
雖南還無能為也君若不同便當帥始興之衆直指尋
陽循甚不樂此舉而無以奪其計乃從之初道覆使人
伐船材於南康山至始興賤賣之居人爭市之船材大
積而人不疑至是悉取以装艦旬日而辦循自始興㓂
長沙道覆㓂南康廬陵豫章諸守相皆委任奔走道覆