可養也宜先除之汗欲殺盛先引見察之盛妃知之宻
以告盛盛稱疾不出汗亦止之不殺李旱衛雙劉忠張
豪張真軰皆盛所厚也而穆引以為腹心旱雙得出入
至盛所潛與盛結謀丁未穆撃提加難等破之庚寅饗
將士汗穆皆醉盛夜如厠因踰入于東宫與旱等共殺
穆時軍未解嚴皆聚在穆舍聞盛得出皆呼躍爭先攻
汗斬之汗子魯公和陳公揚分屯令支白狼盛遣旱真
襲誅之提加難亡匿捕得斬之於是内外帖然士女相