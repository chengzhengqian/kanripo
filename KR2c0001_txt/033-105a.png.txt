制不從心晟等疑懐光養冦蓄姦而怨其事多陵已端
居則互防飛謗欲戰則逓恐分功齟齬不和嫌釁遂構
俾之同處必不兩全彊者惡積而欲亡弱者勢危而先
覆覆亡之禍翹足可期舊冦未平新患方起憂難所切
實堪疚心太上消慝扵未萌其次救失扵始兆况乎事
情已露禍難垂成委而不謀何以寧亂李晟見機慮變
先請移軍就東建徽惠元勢轉孤弱為其吞噬理在必
然它日雖有良圖亦恐不能自拔拯其危急唯在此時