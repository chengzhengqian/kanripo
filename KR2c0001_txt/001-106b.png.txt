之彊更尅畫平斗斛度量文章布之天下以樹秦之名
此皆臣之罪也臣當死久矣上幸盡其能力乃得至今
願陛下察之書上趙髙使吏棄去不奏曰囚安得上書
趙髙使其客十餘輩詐為御史謁者侍中更往覆訊斯
斯更以其實對輒使人復榜之後二世使人驗斯斯以
為如前終不敢更言辭服奏當上二世喜曰微趙君幾
為丞相所賣及二世所使案三川守由者至則楚兵已
擊殺之使者來㑹丞相下獄髙皆妄為反辭以相傅㑹