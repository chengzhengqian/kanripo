内有腹心之疾百姓失業盜賊公行昔李勢屈於桓温
劉禪降於鄧艾山河險固不足憑恃韓昭謂禹卿曰吾
收汝表俟主上西歸當使獄吏字字問汝王承休妻嚴
氏美蜀主私焉故鋭意欲行　　冬十月排陳斬斫使
李紹琛與李嚴將驍騎三千歩兵萬人為前鋒招討判
官陳乂至寶雞稱疾乞留李愚厲聲曰陳乂見利則進
懼難則止今大軍涉險人心易揺宜斬以狥由是軍中
無敢顧望者乂薊州人也　癸亥蜀主引兵數萬發成