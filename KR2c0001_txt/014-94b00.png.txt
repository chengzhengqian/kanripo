乖亂中國之民墜於塗炭延頸企踵以待振抜大王若
揚兵南邁先取薊城次指鄴都宣燿威徳懐撫遺民彼
孰不扶老提幼以迎大王凶黨將望旗碎安能為害
乎従事中郎黄泓曰今太白經天嵗集畢北天下易主
隂國受命此必然之驗也宜速出師以承天意折衝將
軍慕輿根曰中國之民困於石氏之亂咸思易王以救
湯火之急此千載一時不可失也自武宣王以來招賢
養民務農訓兵正俟今日今時至不取更復顧慮豈天