超惡之問於李宣對曰澠水無氷良由逼帶京城近日月
也超大悦賜朝服一具
五年春正月庚寅朔南燕主超朝㑹羣臣歎太樂不備議掠
晉人以補伎領軍將軍韓諌曰先帝以舊京傾覆戢翼三
齊陛下不養士息民以伺魏釁恢復先業而更侵掠南鄰以
廣讎敵可乎超曰我計已定不與卿言二月南燕將慕容興
宗斛榖提公孫歸等帥騎㓂宿豫拔之大掠而去簡男女二
千五百付太樂教之歸五樓之兄也是時五樓為侍中尚書