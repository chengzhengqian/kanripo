傕汜酈先詣汜汜從命又詣傕傕不肯曰郭多盜馬虜
耳何敢欲與言等邪必誅之君觀吾方畧士衆足辦郭
多否邪多又劾質公卿所為如是而君茍欲左右之邪
酈曰近者董公之彊將軍所知也吕布受恩而反圖之
斯須之間身首異處此有勇而無謀也今將軍身為上
將荷國寵榮汜質公卿而將軍脅主誰輕重乎張濟與
汜有謀楊奉白波賊帥耳猶知將軍所為非是將軍雖
寵之猶不為用也傕呵之令出酈出詣省門白傕不肯