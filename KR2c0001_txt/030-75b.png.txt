傅朱粉衣錦繡昌宗累遷散騎常侍易之為司衛少卿
拜其母韋氏臧氏為大夫人賞賜不可勝紀仍勅鳯閣
侍郎李逥秀為臧氏私夫逥秀大亮之族孫也武承嗣
三思懿宗綜楚客晉卿皆候易之門庭爭執鞭轡謂易
之為五郎昌宗為六郎　右司郎中馮翊喬知之有美
妾曰碧玉知之為之不昏武承嗣借以教諸姬遂留不
還知之作緑珠怨詩以寄之碧玉赴井死承嗣得詩於
裙帶大怒諷酷吏羅告族誅之　司僕少卿來俊臣倚