貪使愚故智者樂立其功勇者好行其志貪者急趨其
利愚者不計其死伏願錄其微勞忘其大過使君集重
升朝列復備驅馳雖非清貞之臣猶得貪愚之將斯則
陛下雖屈法而徳彌顯君集等雖䝉宥而過更彰矣上
乃釋之又有告薛萬均私通髙昌婦女者萬均不服内
出髙昌婦女付大理與萬均對辨魏徵諫曰臣聞君使
臣以禮臣事君以忠今遣大將軍與亡國婦女對辨帷
箔之私實則所得者輕虚則所失者重昔秦穆飲盜馬