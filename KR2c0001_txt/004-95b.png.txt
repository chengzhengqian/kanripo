石顯既失倚離權扵是丞相御史條奏顯舊惡及其黨
牢梁陳順皆免官顯與妻子徙歸故郡憂懣不食道死
諸所交結以顯為官者皆廢罷少府五鹿充宗左遷𤣥
菟太守御史中丞伊嘉為鴈門都尉司𨽻校尉涿郡王
尊劾奏丞相衡御史大夫譚知顯等顓權擅埶大作威
福為海内患害不以時白奏行罰而阿諛曲從附下罔
上懷邪迷國無大臣輔政之義皆不道在赦令前赦後
衡譚舉奏顯不自陳不忠之罪而反揚著先帝任用傾