四面寇鈔不得芻牧什翼犍復度漠南聞秦兵稍退十
二月什翼犍還雲中初什翼犍分國之半以授弟孤孤
卒子斤失職怨望世子寔及弟翰早卒寔子珪尚幼慕
容妃之子閼婆夀鳩紇根地干力真窟咄皆長繼嗣未
定時秦兵尚在君子津諸子每夜執兵警衛斤因說什
翼犍之庶長子寔君曰王将立慕容妃之子欲先殺汝
故頃來諸子每夜戎服以兵繞廬帳伺使將發耳寔君
信之遂殺諸弟并弑什翼犍是夜諸子婦及部人奔告