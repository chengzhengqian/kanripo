已卒上歎曰向使裴政劉行本在勇不至此勇甞宴宫
臣唐令則自彈琵琶歌娬媚娘洗馬李綱起白勇曰令
則身為宫卿職當調護乃於廣座自比倡優進滛聲穢
視聽事若上聞令則罪在不測豈不為殿下之累邪臣
請速治其罪勇曰我欲為樂耳君勿多事綱遂趨出及
勇廢上召東宫官屬切責之皆惶懼無敢對者綱獨曰
廢立大事今文武大臣皆知其不可而莫肯發言臣何
敢畏死不一為陛下别白言之乎太子性本中人可與