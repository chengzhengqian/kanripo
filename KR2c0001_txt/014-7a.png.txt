有功且宗族彊盛稍益驕恣帝畏而惡之乃引劉隗刁
協等以為腹心稍抑損王氏之權𨗳亦漸見疎外中書
郎孔愉陳𨗳忠賢有佐命之勲宜加委任帝出愉為司
徒左長史𨗳能任真推分澹如也有識皆稱其善處興
廢而敦益懐不平遂搆嫌隙初敦辟吳興沈充為叅軍
充薦同郡錢鳳於敦敦以為鎧曹叅軍二人皆巧慧凶
狡知敦有異志陰贊成之為之畫䇿敦寵信之勢傾内
外敦上疏為𨗳訟屈辭語怨望𨗳封以還敦敦復遣奏