者並令渡河還其舊部俾世作藩屏長保邊塞突厥咸
憚薛延陀不肯出塞上遣司農卿郭嗣本賜薛延陁璽
書薛延陁奉詔於是遣思摩帥所部建牙於河北上御
齊政殿餞之思摩涕泣奉觴上夀曰奴等破亡之餘分
為灰壤陛下存其骸骨復立可汗願萬世子孫事陛
下又遣禮部尚書趙郡王孝恭等齎冊書就其種落築
壇於河上而立之上謂侍臣曰中國根幹也四夷枝葉
也割根以奉枝葉木安得滋榮朕不用魏徴言㡬致狼