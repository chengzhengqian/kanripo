饑不敢食民有斯戹而莫之䘏宫女無用填積後庭天
下雖復盡力耕桑猶不能供又前召議郎蔡邕對問於
金商門邕不敢懐道迷國而切言極對毁刺貴臣譏呵
宦官陛下不宻其言至令宣露羣邪項領膏唇拭舌競
欲咀嚼造作飛條陛下回受誹謗致邕刑罪室家徙放
老幼流離豈不負忠臣哉今羣臣皆以邕為戒上畏不
測之難下懼劍客之害臣知朝廷不復得聞忠言矣故
太尉段熲武勇冠世習於邉事垂髮服戎功成皓首歴