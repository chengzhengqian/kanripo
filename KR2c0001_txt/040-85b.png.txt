周侍中已據臨清矣鄩軍大駭詰朝徳威畧鄩營而過
入臨清鄩引軍趣貝州時晉王出師屯博州劉鄩軍堂
邑周徳威攻之不克翌日鄩軍于莘縣晉軍踵之鄩治
莘城塹而守之自莘及河築甬道以通饋餉晉王營于
莘西三十里煙火相望一日數戰　絳州刺史尹皓攻
晉之隰州八月又攻慈州皆不克王檀與昭義留
後賀瓌攻澶州拔之執李巖送東都帝以楊師厚故將
楊延直為澶州刺史使將兵萬人助劉鄩且招誘魏人