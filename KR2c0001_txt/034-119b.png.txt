兵三千人先屯齊州使之禹城中道潰叛横海節度使
李祐討誅之　李聽史唐合兵擊开志紹破之志紹將其
衆五千奔鎮州　李載義奏攻滄州長蘆拔之　甲辰
昭義奏开志紹餘衆萬五千人詣本道降寘之洺州
二月横海節度使李祐帥諸道行營兵擊李同捷破之
進攻徳州　憲誠聞滄景將平而懼其子唐勸之入朝
丙寅憲誠使唐奉表請入朝且請以所管聽命　夏四
月戊辰李載義奏攻滄州破其羅城李祐拔徳州城中