張訓等将兵擊吳逈李本擒斬之以雅攝舒州刺史秦
宗權遣其弟将兵冦廬州據舒城楊行愍遣其将合肥
田頵擊走之
光啟二年夏四月壬子朱玫奉襄王煴權監軍國事承
制封拜五月以和州刺史吕用之為嶺南東道節度使
用之建牙開幕一與駢同凡駢之腹心及将校能任事
者皆逼以從己諸所施為不復咨禀駢頗疑之隂欲奪
其權而根蒂已固無如之何用之知之甚懼訪於其黨