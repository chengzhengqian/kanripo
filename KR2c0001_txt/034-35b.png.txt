跨河二十五年矣今一旦越魏伐趙趙虜魏亦虜矣計
為之柰何其将有超伍而言者曰願借騎五千以除君
憂季安大呼曰壯哉兵決出格沮者斬幽州牙將絳人
譚忠為劉濟使魏知其謀入謂季安曰如某之謀是引
天下之兵也何者今王師越魏代趙不使耆臣宿將而
專付中臣不輸天下之甲而多出秦甲君知誰為之謀
此乃天子自為之謀欲將夸服於臣下也若師未叩趙而先碎於魏是上之謀反不如下其能不恥於天下乎