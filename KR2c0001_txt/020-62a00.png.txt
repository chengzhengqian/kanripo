不和顔厚相撫勞如其意趣人莫能測事不獲已反覆
思惟不得不有近日處分恐當不必即解故相報知上
與休仁素厚雖殺之每謂人曰我與建安年時相鄰少
便款狎景和泰始之間勲誠實重事計交切不得不相
除痛念之至不能自已因流涕不自勝初上在藩與褚
淵以夙素相善及即位深相委仗上寢疾淵為吳郡太
守急召之既至入見上流涕曰吾近危篤故召卿欲使
著黄耳黄者乳母服也上與淵謀誅建安王休仁