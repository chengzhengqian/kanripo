獲生以千數吳兵迸散帝聞之敕諸軍促渡軍未時進
吳救船遂至収軍還江南曹休使臧霸追之不利將軍
尹盧戰死　吳將孫盛督萬人據江陵中洲以為南郡
外援
四年春正月曹真使張郃擊破吳兵遂奪據江陵中洲
　二月曹仁以步騎數萬向濡須先揚聲欲東攻羡溪
朱桓分兵赴之既行仁以大軍徑進桓聞之追還羡溪
兵兵未到而仁奄至時桓手下及所部兵在者纔五千