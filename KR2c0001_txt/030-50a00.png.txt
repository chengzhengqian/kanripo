人自危相見莫敢交言道路以目或因入朝密遭掩捕
每朝輙與家人訣曰未知復相見否時法官競為深酷
唯司刑丞徐有功杜景儉獨存平恕被告者皆曰遇來
侯必死遇徐杜必生有功文逺之孫也名𢎞敏以字行
初為蒲州司法以寛為治不施敲扑吏相約有犯徐司
法杖者衆共斥之迨官滿不杖一人職事亦修累遷司
刑丞酷吏所誣構者有功皆為直之前後所活數十百
家嘗廷爭獄事太后厲色詰之左右為戰栗有功神色