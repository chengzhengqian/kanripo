矜草表以示思明及將入函仁智悉削去之寫表者以
白思明思明命執二人斬之仁智事思明久思明憐欲
活之復召入謂曰我任使汝垂三十年今日非我負汝
仁智大呼曰人生㑹有一死得盡忠義死之善者也今
從大夫反不過延嵗月豈若速死之愈乎思明怒亂捶
腦流於地烏承玼犇太原李光弼表為昌化郡王充石
嶺軍使　秋七月丁亥冊命回紇可汗曰英武威逺毗
伽闕可汗　乙未郭子儀入朝　八月庚戌李光弼入