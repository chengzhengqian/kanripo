尊卑爵秩等差各以差次名田宅臣妾衣服有功者顯
榮無功者雖富無所芬華令既具未布恐民之不信乃
立三丈之木於國都市南門募民有能徙置北門者予
十金民怪之莫敢徙復曰能徙者予五十金有一人徙
之輒予五十金乃下令令行朞年秦民之國都言新令
之不便者以千數於是太子犯法衛鞅曰法之不行自
上犯之太子君嗣也不可施刑刑其傅公子䖍黥其師
公孫賈明日秦人皆趨令行之十年秦國道不拾遺山