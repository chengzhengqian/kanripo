貨牛黄京兆尹南陽延篤發書收客曰大將軍椒房外
家而皇子有疾必應陳進醫方豈當使客千里求利乎
遂殺之冀慙而不得言有司承㫖求其事篤以病免
元嘉元年春正月朔群臣朝賀大將軍冀帯劒入省尚
書蜀郡張陵呵叱令出敕羽林虎賁奪劒冀跪謝陵不
應即劾奏冀請廷尉論罪有詔以一嵗俸贖百僚肅然
河南尹不疑甞舉陵孝亷乃謂陵曰昔舉君適所以自
罰也陵曰明府不以陵不肖誤見擢序今申公憲以報