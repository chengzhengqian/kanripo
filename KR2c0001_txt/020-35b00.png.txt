攻興世未至錢溪數十里袁顗以濃湖之急遽追之錢
溪城由此得立胡遣人傳唱錢溪已平衆並懼沈攸之
曰不然若錢溪實敗萬人中應有一人逃亡得還者必
是彼戰失利唱空聲以惑衆耳勒軍中不得妄動錢溪
㨗報尋至攸之以錢溪所送胡軍耳鼻示濃湖袁顗駭
懼攸之日暮引歸　龍驤將軍劉道符攻山陽程天祚
請降　龎孟蚪進至弋陽劉勔遣吕安國等迎擊於蓼
潭大破之孟蚪走向義陽王𤣥謨之子曇善起兵據義