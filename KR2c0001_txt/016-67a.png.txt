先帝登遐人情擾懼今不因思奮之力以擒敵大事去
矣遂與秦戰秦兵大敗其夜秦衆潰登單騎犇雍太子
崇及安成王廣聞敗皆棄城走登至無所歸乃犇平凉
收集遺衆入馬毛山　燕主垂頓軍鄴西南月餘不進
西燕主永怪之以為太行道寛疑垂欲詭道取之乃悉
歛諸軍屯軹闗杜太行口惟留臺壁一軍甲戍垂引大
軍出滏口入天井關五月乙酉燕軍至臺壁永遣從兄
太尉大逸豆歸救之平規撃破之小逸豆歸出戰遼西