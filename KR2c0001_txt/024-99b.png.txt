官而已王暹伏誅自是國政盡歸於頊右衛將軍㑹稽
韓子高鎭領軍府在建康諸將中士馬最盛與仲舉通
謀事未發毛喜請簡士馬配子高拜賜鐡炭使脩噐甲
頊驚曰子高謀反方欲收執何為更如是邪喜曰山陵
始畢邉冦尚多而子高受委前朝名為杖順若收之恐
不即授首或能為人患宜推心安誘使不自疑伺間圖
之一壯士之力耳頊深然之仲舉既廢歸私第心不自
安子郁尚世祖妹信義長公主除南康内史未之官子