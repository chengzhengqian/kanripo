三年夏五月丙子以晉慈二州為保義軍以觀察使李
寰為節度使　秋八月以左僕射裴度為司空山南
西道節度使不兼平章事李逢吉惡度右補闕張又新
等附逢吉競流謗毁傷度竟出之
四年　初牛元翼在襄陽數賂王庭湊以請其家庭湊
不與聞元翼薨甲子盡殺之　夏六月上聞王庭湊屠
牛元翼家歎宰輔非才使凶賊縱暴翰林學士韋處厚
因上䟽言裴度勲髙中夏聲播外夷若置之巖廊委其