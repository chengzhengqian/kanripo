至矣乃怖徽云官捕將至令其逃於他所使人於路邀
殺之送首於兆兆亦不加勲賞兆夢徽謂已曰我有金
二百斤馬百匹在祖仁家卿可取之兆既覺意所夢為
實即掩捕祖仁徵其金馬祖仁謂人宻告望風款服云
實得金百斤馬五十匹兆疑其隠匿依夢徵之祖仁家
舊有金三十斤馬三十匹盡以輸兆兆猶不信發怒執
祖仁懸首高樹大石墜足捶之至死爾朱世隆至洛陽
兆自以為已功責世隆曰叔父在朝日乆耳目應廣如