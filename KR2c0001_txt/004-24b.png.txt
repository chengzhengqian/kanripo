白發其端直守逺郡其路無由唯陛下省察上甚善其
計然不召也禹山等家數有妖怪舉家憂愁山曰丞相
擅减宗廟羔莬鼃可以此罪也謀令太后為博平君置
酒召丞相平恩侯以下使范明友鄧廣漢承太后制引
斬之因廢天子而立禹約定未發雲拜為𤣥菟太守大
中大夫任宣為代郡太守㑹事發覺秋七月雲山明友
自殺顯禹廣漢等捕得禹要斬顯及諸女昆弟皆棄市
與霍氏相連坐誅滅者數十家大僕杜延年以霍氏舊