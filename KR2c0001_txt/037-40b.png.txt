家財犒軍為己功令宰相藩鎮共請加賞上以令孜為
十軍兼十二衛觀軍容使　二月壬子李克用進軍
乾阬與河中易定忠武軍合尚讓将十五萬衆屯于梁
田陂明日大戰自午至晡賊大敗俘斬數萬伏尸三十
里巢将王璠黄揆襲華州據之王遇亡去　甲子李克
用進圍華州黄思鄴黄揆嬰城固守克用分騎屯渭北
　加鳯翔節度使李昌言同平章事　黄巢兵數敗食
復盡隂為遁計發兵三萬搤藍田道三月壬申遣尚讓