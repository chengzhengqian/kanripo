三司揚州刺史鎮壽陽
三年春閏二月齊揚州刺史行臺王琳數欲南侵尚書
盧潜以為時事未可上遣移書壽陽欲與齊和親潜以
其書奏齊朝仍上啟且請息兵齊主許之遣散騎常侍
崔瞻來聘且歸南康愍王曇朗之䘮琳由是與潜有隙
更相表列齊主徴琳赴鄴以潜為揚州刺史領行臺尚
書瞻㥄之子也　秋七月上遣使聘齊　冬十一月丁
丑齊遣兼散騎常侍封孝琰來聘