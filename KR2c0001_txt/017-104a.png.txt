之弼遣人諭之使降霸曰汝棄信誓而伐與國吾有死
而已何降之有弼進攻斬之長驅至姑臧傉檀嬰城固
守出竒兵撃弼破之弼退據西苑城中人王鍾等謀為
内應事泄傉檀欲追首謀者而赦其餘前軍将軍伊力
延侯曰今彊㓂在外而姦人竊發於内危孰甚焉不悉
阬之何以懲後傉檀從之殺五千餘人命郡縣悉散牛
羊於野歛成縱兵鈔掠傉檀遣鎮北大将軍俱延鎮軍
将軍敬歸等擊之秦兵大敗斬首七千餘人姚弼固壘