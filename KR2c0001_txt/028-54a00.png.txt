月戊辰以突厥夾畢特勒阿史那思摩為右武候大將
軍庚午突厥思結俟斤帥衆四萬來降丙子以突利可
汗為右衛大將軍北平郡王初始畢可汗以啓民母弟
蘇尼失為沙鉢羅設督部落五萬家牙直靈州西北及
頡利政亂蘇尼失所部獨不携貳突利之來奔也頡利
立之為小可汗及頡利敗走往依之將奔吐谷渾大同
道行軍緫管任城王道宗引兵逼之使蘇尼失執送頡
利頡利以數騎夜走匿於荒谷蘇尼失懼馳追獲之庚