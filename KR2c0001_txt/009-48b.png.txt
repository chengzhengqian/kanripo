賞二縣以示諸城操從之範岐皆賜爵闗内侯　五月
操毁土山地道鑿塹圍城周回四十里初令淺示若可
越配望見笑之不出爭利操一夜濬之廣深二丈引漳
水以灌之城中餓死者過半　秋七月尚將兵萬餘人
還救鄴尚兵既至諸將皆以為此歸師人自為戰不如
避之操曰尚從大道來當避之若循西山來者此成禽
耳尚果循西山來東至陽平亭去鄴十七里臨滏水為
營夜舉火以示城中亦舉火相應配出兵城北欲與尚