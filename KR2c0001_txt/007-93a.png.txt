懐皇后弟子乗氏侯商之女選入掖庭為貴人常特被
引御從容辭曰夫陽以慱施為德隂以不專為義螽斯
則百福之所由興也願陛下思雲雨之均澤小妾得免
於罪帝由是賢之
陽嘉元年春正月乙巳立貴人梁氏為皇后　夏四月
梁商加位特進頃之拜執金吾
二年三月封執金吾梁商子冀為㐮邑侯尚書令左雄
諫曰臣聞人君莫不好忠正而惡䜛䛕然而厯世之患