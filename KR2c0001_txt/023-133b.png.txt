人壬戌景衆濟江遣輕騎至城下問城内為誰答曰王
領軍騎曰何不早降僧辯曰大軍但向荆州此城自當
非礙騎去頃之執王珣等至城下使說其弟琳琳曰兄
受命討賊不能死難曽不内慚翻欲賜誘取弓射之珣
慚而退景肉薄百道攻城城中鼓譟矢石雨下景士卒
死者甚衆乃退僧辯遣輕兵出戰凡十餘返皆㨗景被甲
在城下督戰僧辯著綬乗輿奏鼓吹巡城景望之服其
膽勇　五月侯景晝夜攻巴陵不克軍中食盡疾疫死