李紹榮不戰而退歸朝必以公藉口公若歸藩則為據
地邀君適足以實讒慝之言耳不若星行詣闕面見天
子庶可自明嗣源曰善丁卯自魏縣南趣相州遇馬坊
使康福得馬數千匹始能成軍福蔚州人也　平盧節
度使苻習將本軍攻鄴都聞李嗣源軍潰引兵歸至淄
州監軍使楊希望遣兵逆擊之習懼復引兵而西青州
指揮使王公儼攻希望殺之因據其城時近侍為諸道
監軍者皆恃恩與節度使爭權及鄴都軍變所在多殺