可勝數大智景嘉引步兵且行且戰得入單于都護府
嗣業減死流桂州大智景嘉等並免官突厥冦定州刺
史霍王元軌命開門偃旗虜疑有伏懼而宵遁州人李
嘉運與虜通謀事泄上令元軌窮其黨與元軌曰疆冦
在境人心不安若多所逮繫是驅之使叛也乃獨殺嘉
運餘無所問因自劾違制上覽表大喜謂使者曰朕亦
悔之向無王失定州矣自是朝廷有大事上多密敕問
之壬子遣左金吾衞將軍曹懷舜屯井陘右武衛將軍