徐孝嗣蕭坦之陳顯達王廣之沈文季皆隨其後帝在
夀昌殿聞外有變猶宻為手敕呼蕭諶又使閉内殿諸
房閤俄而諶引兵入夀昌閤帝走趨徐姬房㧞劍自刺
不入以帛纒頸輿接出延徳殿諶初入殿宿衛將士皆
操弓楯欲拒戰諶謂之曰所取自有人卿等不須動宿
衛素𨽻服於諶皆信之及見帝出各欲自奮帝竟無一
言行至西弄殺之輿尸出殯徐龍駒宅𦵏以王禮徐姬
及諸嬖倖皆伏誅鸞既弑帝欲作太后令徐孝嗣於袖