患乃赦特哩衮等酋長五十人置之親衛餘六百人悉斬
之　契丹遣美楞濟蘓等入貢　初盧文進來降契丹
以蕃漢都提舉使張希崇代之為盧龍節度使守平州
遣親將以三百騎監之希崇本書生為幽州牙將没於
契丹性和易契丹將稍親信之因與其部曲謀南歸部
曲泣曰歸固寢食所不忘也然敵衆我寡奈何希崇曰
吾誘其將殺之兵必潰去此去敵帳千餘里比其知而
徵兵吾屬去逺矣衆曰善乃先為穽實以石灰明日召