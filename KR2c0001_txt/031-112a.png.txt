紇西域之衆十五萬號二十萬發鳯翔俶見葉護約為
兄弟葉護大喜謂俶為兄囘紇至扶風郭子儀留晏三
日葉護曰國家有急逺來相助何以食為宴畢卽行日
給其軍羊二百口牛二十頭米四十斛庚子諸軍俱發
壬寅至長安城西陳於香積寺北灃水之東李嗣業為
前軍郭子儀為中軍王思禮為後軍賊衆十萬陳於其
北李歸仁出挑戰官軍逐之逼於其陳賊軍齊進官軍
却為賊所乘軍中驚亂賊爭趣輜重李嗣業曰今日不