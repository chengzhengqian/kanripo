是助秦自攻也來年秦攻王王無救矣趙王計未定樓
緩至趙趙王與之計之樓緩曰虞卿得其一不得其二
秦趙構難而天下皆說何也曰吾且因彊而乘弱矣今
趙不如亟割地為和以疑天下慰秦之心不然天下将
因秦之怒乘趙之敝𤓰分之趙且亡何秦之圖乎虞卿
聞之復見曰危哉樓子之計是愈疑天下而何慰秦之
心哉獨不言其示天下弱乎且臣言勿與者非固勿與
而已也秦索六城於王而王以六城賂齊齊秦之深讐