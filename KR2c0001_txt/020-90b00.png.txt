有掣肘之患四則天奪其魄本慮其剽勇輕速掩襲未
備决於一戰今六師齊奮諸侯同舉此籠中之鳥耳蕭
賾問攸之於周山圖山圖曰攸之相與鄰鄉數共征伐
頗悉其為人性度險刻士心不附今頓兵堅城之下適
以為離散之漸耳
二年春正月己酉朔百官戎服入朝沈攸之盡銳攻郢
城柳世隆乘間屢破之蕭賾遣軍主桓敬帥八軍據西
塞為世隆聲援攸之獲郢府法曹南鄉范雲使送書入