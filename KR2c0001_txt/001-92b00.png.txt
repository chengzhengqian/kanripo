殺襄彊還報陳王誅殺葛嬰陳王令魏人周市北徇魏
地以上蔡人房君蔡賜為上柱國陳王聞周文陳之賢
人也習兵乃與之将軍印使西擊秦武臣等從白馬度
河至諸縣說其豪桀豪桀皆應之乃行収兵得數萬人號武臣為武信君下趙十餘城餘皆城守乃引兵東北
擊范陽范陽蒯徹說武信君曰足下必将戰勝而後略
地攻得然後下城臣竊以為過矣誠聽臣之計可不攻
而降城不戰而略地傳檄而千里定可乎武信君曰何