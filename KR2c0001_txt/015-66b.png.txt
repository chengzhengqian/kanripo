搜羅儁異寛重歛之稅弛離宫之禁罷無用之器去侈
靡之服凡趙之苛政不便於民者皆除之　杜洪張琚
遣使召梁州刺史司馬勲夏四月勲帥歩騎三萬赴之
秦王健禦之於五丈原勲屢戰皆敗退歸南鄭健以中
書令賈𤣥碩始者不上尊號銜之使人告𤣥碩與司馬
勲通并其諸子皆殺之
八年春正月秦丞相雄等請秦王健正尊號依漢晉之
舊不必效石氏之初健從之即皇帝位大赦諸公皆進