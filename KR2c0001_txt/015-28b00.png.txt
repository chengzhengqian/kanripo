以為且宜遣將帥有威名資實者先鎮洛陽掃平梁許
清壹河南運漕之路既通開墾之積已豐犲狼逺竄中
夏小康然後可徐議遷徙耳奈何捨百勝之長理舉天
下而一擲哉緯楚之孫也少慕髙尚嘗著遂初賦以見
志温見緯表不悦曰致意興公何不尋君遂初賦而知
人家國事邪時朝廷憂懼將遣侍中止温揚州刺史王
述曰温欲以虚聲威朝廷耳非事實也但從之自無所
至乃詔温曰在昔䘮亂忽涉五紀戎狄肆暴繼襲凶跡