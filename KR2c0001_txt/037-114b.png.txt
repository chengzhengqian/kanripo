犇還行宻瑾延夀乗勝追之及於渒水從周半濟淮南
兵擊之殺溺殆盡從周走免遏後都指揮使牛存節棄
馬步鬭諸軍稍得濟淮凡四日不食㑹大雪汴卒縁
道凍餒死還者不滿千人全忠聞敗亦犇還行宻遺朱
全忠書曰龎師古葛從周非敵也公宜自來淮上决戰行宻
大㑹諸将謂行軍副使李承嗣曰始吾欲先趣夀州副
使云不如先向清口師古敗從周自走今果如所料賞
之錢萬緡表承嗣領鎮海節度使行宻待承嗣及史儼