蓋延延見歙因伏悲哀不能仰視歙叱延曰虎牙何敢
然今使者中刺客無以報國故呼巨卿欲相屬以軍事
而反效兒女子涕泣乎刄雖在身不能勒兵斬公邪延
收淚彊起受所誡歙自書表曰臣夜人定後為何人所
賊傷中臣要害臣不敢自惜誠恨奉職不稱以為朝廷
羞夫理國以得賢為本太中大夫叚襄骨鯁可任願陛
下裁察又臣兄弟不肖終恐被罪陛下哀憐數賜教督
投筆抽刄而絕帝聞大驚省書攬涕以揚武將軍馬成