長等亦慮上晏駕後休仁秉政已軰不得専權彌賛成
之上疾甞暴甚内外莫不屬意於休仁主書以下皆坐
東府訪休仁所親信豫自結納其或在直不得出者皆
恐懼上聞愈惡之五月戊午召休仁入見既而謂曰今
夕停尚書下省宿明可早來其夜遣人齎藥賜死休仁
罵曰上得天下誰之力邪孝武以誅鉏兄弟子孫滅絶
今復為爾宋祚其得乆乎上慮有變力疾乘輿出端門
休仁死乃入下詔稱休仁規結禁兵謀為亂逆朕未忍