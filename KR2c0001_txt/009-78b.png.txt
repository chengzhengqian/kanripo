久在江表常欲北歸孫㑹稽來吾便去也乃夜作檄明
旦遣吏齎迎䇿便進軍歆葛巾迎䇿䇿謂歆曰府君年
徳名望逺近所歸䇿年幼稚宜脩子弟之禮便向歆拜
禮為上賓　策分豫章為廬陵郡以孫賁為豫章太守
孫輔為廬陵太守㑹僮芝病輔遂進取廬陵留周瑜鎮
巴丘孫䇿之克皖城也撫視袁術妻子及入豫章收載
劉繇䘮善遇其家士大夫以是稱之㑹稽功曹魏騰甞
迕䇿意䇿將殺之衆憂恐計無所出䇿母吳夫人倚大