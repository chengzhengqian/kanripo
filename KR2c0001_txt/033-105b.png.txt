今因李晟願行便遣合軍同往託言晟兵素少慮為賊
泚所邀藉此兩軍迭為掎角仍先諭㫖宻使促装詔書
至營即日進路懐光意雖不欲然亦計無所施是謂先
人有奪人之心疾雷不及掩耳者也解鬬不可以不離
救焚不可以不疾理盡扵此唯陛下圖之上曰卿所料
極善然李晟移軍懐光不免悵望若更遣建徽惠元就
東恐因此生辭轉難調息且更俟旬時　辛酉加王武
俊同平章亊兼幽州盧龍節度使　李晟以為懐光反