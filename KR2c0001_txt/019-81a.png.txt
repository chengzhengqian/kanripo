嚴而𤣥謨貪愎好殺初圍滑臺城中多茅屋衆請以火
箭燒之𤣥謨曰彼吾財也何遽燒之城中即撤屋穴處
時河洛之民競出租谷操兵来赴者日以千數𤣥謨不
即其長帥而以配私暱家付匹布責大梨八百由是衆
心失望攻城數月不下聞魏救將至衆請發車為營𤣥
謨不從冬十月癸亥魏主至枋頭使關内侯代人陸真
夜與魏人犯圍潛入滑臺撫慰城中且登城視𤣥謨營
曲折還報乙丑魏主渡河衆號百萬鞞鼓之聲震動天