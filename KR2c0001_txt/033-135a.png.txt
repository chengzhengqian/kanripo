狀罪當死不知使者幾日發長安使者曰自大梁來非
長安也真卿曰然則賊耳何謂敕邪遂縊殺之　李晟
以涇州倚邉屢害軍帥甞為亂根奏請徃理不用命者
力田積粟以攘吐蕃癸夘以晟兼鳯翔隴右節度等使
及四鎮北庭涇原行營副元帥進爵西平王時李楚琳
入朝晟請與俱至鳯翔斬之以懲逆亂上以新復京師
務安反仄不許先是上命渾瑊駱元光討李懐光軍于同州
懐光遣其將徐庭光以精卒六千軍于長春宫以拒之