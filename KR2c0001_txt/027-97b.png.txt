陛下榮禄安肯附唐但欲效其愚慮可否在陛下耳於
是退與修仁隂結諸胡起兵撃軌軌出戰而敗嬰城自
守興貴徇曰大唐遣我來誅李軌敢助之者夷三族城
中人爭出就興貴軌計窮與妻子登玉女臺置酒為别
夏五月庚辰興貴執之以聞河西悉平鄧曉在長安舞
蹈稱慶上曰汝為人使臣聞國亡不蹙而喜以求媚於
朕不忠于李軌肯為朕用乎遂廢之終身軌至長安幷
子弟皆伏誅以安興貴為右武侯大將軍上柱國涼國