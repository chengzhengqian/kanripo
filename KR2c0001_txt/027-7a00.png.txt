㑹楊𤣥感反書至帝大懼引納言蘇威入帳中謂曰此
兒聰明得無為患威曰夫識是非審成敗乃謂之聰明
𤣥感麤疎必無所慮但恐因此寢成亂階耳帝又聞達
官子弟皆在𤣥感所益憂之帝問太史令庾質曰𤣥感
其有成乎質曰𤣥感地勢雖隆素非人望因百姓之勞
冀幸成功今天下一家未易可動帝遣虎賁郎將陳稜
攻元務本於黎陽又遣左翊衛大將軍宇文述左候衛
將軍屈突通乗傳發兵以討𤣥感來䕶兒至東萊聞𤣥