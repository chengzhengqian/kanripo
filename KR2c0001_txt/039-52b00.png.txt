言於閩主云有白龍夜見螺峯閩主作白龍寺時百役
繁興用度不足閩主謂吏部侍郎判三司候官蔡守䝉
曰聞有司除官皆受賂守䝉對曰浮言無足信也閩主
曰朕知之乆矣今以委卿擇賢而授不肖及罔冒者勿
拒第令納賂籍而獻之守䝉素亷以為不可閩主怒守
䝉懼而從之自是除官但以貨多寡為差閩主又以空
名堂牒使醫工陳究賣官於外専務聚斂無有盈厭又
詔民有隠年者杖背隠口者死逃亡者族果菜雞豚皆