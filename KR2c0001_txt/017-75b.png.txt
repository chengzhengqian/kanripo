進譙縱大将譙撫之屯牛脾譙小茍塞打鼻臧熹擊撫
之斬之小茍聞之亦潰於是縱諸營屯望風相次奔潰
戊辰縱棄成都出走尚書令馬耽封府庫以待晉師壬
申齡石入成都誅縱同祖之親餘皆按堵使復其業縱
出成都先辭墓其女曰走必不免祗取辱焉等死死於
先人之墓可也縱不從譙道福聞平模不守自涪引兵
入赴縱徃投之道福見縱怒曰大丈夫有如此功業而
棄之将安歸乎人誰不死何怯之甚也因投縱以劍中