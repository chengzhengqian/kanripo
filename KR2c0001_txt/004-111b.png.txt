欲起因失衣不能言晝漏上十刻而崩民間讙譁咸歸
罪趙昭儀皇太后詔大司馬莽雜與御史丞相廷尉治
問皇帝起居發病状趙昭儀自殺　班彪賛曰臣姑充
後宮為偼伃父子昆弟侍帷幄數為臣言成帝善修容
儀升車正立不内顧不疾言不親指臨朝淵嘿尊嚴若
神可謂有穆穆天子之容者矣博覽古今容受直辭公
卿奏議可述遭世承平上下和睦然湛乎酒色趙氏亂
内外家擅權言之可為於邑建始以来王氏始執國命