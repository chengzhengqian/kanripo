城餉武陵王賛犢一羫柳世隆魚三十尾皆去其首城
中欲殺之雲曰老母弱弟懸命沈氏若違其命禍必及
親今日就戮甘心如薺乃赦之攸之遣其將皇甫仲賢
向武昌中兵㕘軍公孫方平向西陽武昌太守臧渙降
於攸之西陽太守王毓奔湓城方平據西陽豫州刺史
劉懷珍遣建寧太守張謨等將萬人擊之辛酉方平敗
走平西將軍黄囘等軍至西陽泝流而進攸之素失人
情但劫以威力初發江陵已有逃者及攻郢城三十餘