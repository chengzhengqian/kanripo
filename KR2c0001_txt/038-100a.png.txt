逺軍使陳班等皆請誅之乙巳詔責授𦙍太子少傳分
司貶元規循州司户班溱州司户丙午下詔罪狀𦙍等
以裴樞判左三軍事充鹽鐵轉運使獨孤損判右三軍
事兼判度支𦙍所募兵並縱遣之以兵部尚書崔逺為
中書侍郎翰林學士左拾遺栁璨為右諌議大夫並同
平章事璨公綽之從孫也戊申朱全忠密令宿衛都指
揮使朱友諒以兵圍崔𦙍第殺𦙍及鄭元規陳班并𦙍
所親厚者數人　初上在華州朱全忠屢表請上遷都