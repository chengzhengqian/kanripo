言為戒最國家之大患也陛下循高祖之軌杜亡秦之
路除不急之法下無諱之詔博覽兼聼謀及疏賤令深
者不隱逺者不塞所謂辟四門明四目也往者不可及
來者猶可追方今君命犯而主威奪外戚之權日以益
隆陛下不見其形願察其景建始以來日食地震以率
言之三倍春秋水災無與比數隂盛陽微金鐵為飛此
何景也漢興以來社稷三危吕霍上官皆母后之家也
親親之道全之為右當與之賢師良傅教以忠孝之道