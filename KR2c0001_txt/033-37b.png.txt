滔曰司徒奉詔討李惟岳旬朔之間拔束鹿下深州惟
岳勢蹙故王大夫因司徒勝勢得以梟惟岳之首此皆
司徒之功也又天子眀下詔書令司徒得惟岳城邑皆
隷本鎮今乃割深州以與日知是自棄其信也且今上
志欲掃清河朔不使藩鎮承襲将悉以文臣代武臣魏
亡則燕趙為之次矣若魏存則燕趙無患然則司徒果
有意矜魏愽之危而救之非徒得存亡繼絶之義亦子
孫萬世之利也又許以貝州賂滔滔素有異志聞之大