堅守之不日當潰師鐸乃悦是日未明駢召用之問以
事本末用之始以實對駢曰吾不欲復出兵相攻君可
選一温信大将以我手札諭之若其未從當别處分用
之退念諸将皆仇敵往必不利於已甲寅遣其所部討
擊副使許戡齎駢之委曲及用之誓状并酒殽出勞師
鐸師鐸始亦望駢舊将勞問得以具陳用之姦惡披泄
積憤見戡至大罵曰梁纉韓問何在乃使此穢物來戡
未及發言已牽出斬之乙夘師鐸射書入城用之不發