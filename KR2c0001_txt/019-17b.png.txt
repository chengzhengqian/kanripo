裕辭　初司馬楚之奉其父榮期之䘮歸建康㑹宋公
裕誅翦宗室之有才望者楚之叔父宣期兄貞之皆死
楚之亡匿竟陵蠻中及從祖休之自江陵犇秦楚之亡
之汝潁間聚衆以謀復讎楚之少有英氣能折節下士
有衆萬餘屯據長社裕使刺客沐謙徃刺之椘之待謙
甚厚謙欲發未得間乃夜稱疾知楚之必徃問疾因欲
刺之楚之果自齎湯藥徃視之情意勤篤謙不忍發乃
出匕首於席下以状告之曰將軍深為劉裕所忌願勿