慟哭曰我楚徳兒也吾方欲救之以勃海未下不果往
致吾兒及此哭不已彼言楚徳猶華言朋友也又謂坤
曰今天子聞洛陽有急何不救對曰地逺不能及曰何
故自立坤為言帝所以即位之由契丹主曰漢兒喜飾
説毋多談托雲侍側曰牽牛以蹊人之田而奪之牛可
乎坤曰中國無主唐天子不得已而立亦猶天皇王初
有國豈彊取之乎契丹主曰理當然又聞吾兒專好聲
色遊畋不恤軍民宜其及此我自聞之舉家不飲酒散