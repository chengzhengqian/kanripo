扈遣從兄䄠奏記三府以為漢家舊典崇貴母氏而梁
貴人親育聖躬不蒙尊號求得申議太尉張酺言状帝
感動良乆曰扵君意若何酺請追上尊號存録諸舅帝
從之㑹貴人姊南陽樊調妻嫕上書自訟曰妾父竦寃
死牢獄骸骨不掩母氏年踰七十及弟棠等逺在絶域
不知死生願乞收竦朽骨使母弟得歸本郡帝引見嫕
乃知貴人枉殁之状三公上奏請依光武黜吕太后故
事貶竇太后尊號不宜合𦵏先帝百官亦多上言者帝