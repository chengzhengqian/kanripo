李可舉成徳節度使王鎔惡李克用之彊而義武節度
使王處存與克用親善為姪鄴娶克用女又河北諸鎮
惟義武尚屬朝廷可舉等恐其窺伺山東終為已患乃
相與謀曰易定燕趙之餘也約共滅處存而分其地又
説雲中節度使赫連鐸使攻克用之背可舉遣其將李
全忠將兵六萬攻易州鎔遣將將兵攻無極處存告急
於克用克用遣其將康君立等將兵救之　夏五月
盧龍兵攻易州禆將劉仁恭穴地入城遂克之仁恭深