暗臣諛將驕卒惰吾未知死所矣他日復集諸將于軍
門人置河水一器于前令飲之衆莫之測鄩諭之曰一
器猶難滔滔之河可勝盡乎衆失色後數日鄩將萬餘
人薄鎮定營鎮定人驚擾晉李存審以騎兵二千横擊
之李建及以銀槍千人助之鄩大敗奔還晉人逐之及
寨下俘斬千計　　冬十月劉鄩遣卒詐降于晉謀賂
膳夫以毒晉王事泄晉王殺之并其黨五人
二年春二月帝屢趣劉鄩戰鄩閉壁不出晉王乃留副