遥見輙罵曰多事乞索小人欲行何計又嘗謂諸將曰
邊境消息兵馬處分趙令恒與吾輩參論盲人掌機密
以來全不與吾輩語正恐誤國家事耳光嘗在朝堂垂
簾坐珽不知乗馬過其前光怒曰小人乃敢爾後珽在
内省言聲髙慢光適過聞之又怒珽覺之私賂光從奴
問之奴曰自公用事相王毎夜抱膝歎曰盲人入國必
破矣穆提婆求娶光庶女不許齊主賜提婆晉陽田光
言於朝曰此田神武帝以來常種禾飼馬數千匹以擬