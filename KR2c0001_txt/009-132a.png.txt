已小定未可擊也乃還以夏侯淵為都護將軍督張郃
徐晃等守漢中以丞相長史杜襲為駙馬都尉留督漢
中事　張魯之走巴中也黄權言於劉備曰若失漢中
則三巴不振此為割蜀之股臂也備乃以權為護軍率
諸將迎魯魯已降權遂擊朴胡杜濩任約破之魏公操
使張郃督諸軍狥三巴欲徙其民於漢中進軍宕渠劉
備已使巴西太守張飛與郃相拒五十餘日飛襲擊郃
大破之郃走還南鄭備亦還成都