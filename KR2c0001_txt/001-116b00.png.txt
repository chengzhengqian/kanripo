讓髙以盜賊事髙懼乃隂與其壻咸陽令閻樂及弟趙
成謀曰上不聽諫今事急欲歸禍於吾欲易置上更立
子嬰子嬰仁儉百姓皆載其言乃使郎中令為内應詐
為有大賊令樂召吏發卒廹劫樂毋置髙舍遣樂将吏
卒千餘人至望夷宫殿門縛衛令僕射曰賊入此何不
止衛令曰周廬設卒甚謹安得賊敢入宫樂遂斬衛令
直将吏入行射郎宦者郎宦者大驚或走或格格者輒
死死者數十人郎中令與樂俱入射上幄坐幃二世怒召