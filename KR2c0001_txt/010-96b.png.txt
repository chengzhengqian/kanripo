人或以百姓尚貧欲務閑息此不知慮其大危而愛其
小勤者也昔漢祖幸已自有三秦之地何不閉闗守險
以自娱樂空出攻楚身被創痍介胄生蟣蝨將士厭困
苦豈甘鋒刃而忘安寧哉慮於長乆不得兩存者耳毎
鑑荆邯說公孫述以進取之圗近見家叔父表陳與賊
争競之計未嘗不喟然歎息也夙夜反側所慮如此故
聊䟽愚言以達二三君子之末若一朝隕沒志畫不立
貴令來世知我所憂可思於後耳衆人雖皆心以為不