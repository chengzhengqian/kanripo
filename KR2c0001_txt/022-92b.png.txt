不果壬辰帝忌日癸巳榮忌日甲午榮暫入即詣陳留
王家飲酒極醉遂言病動頻日不入帝謀頗泄世隆又
以告榮且勸其速發榮輕帝以為無能為曰何怱怱預
帝謀者皆懼帝患之城陽王徽曰以生太子為辭榮必
入朝因此斃之帝曰后懷孕九月可乎徽曰婦人不及
期而産者多矣彼必不疑帝從之戊戌帝伏兵於明光
殿東序聲言皇子生遣徽馳騎至榮第告之榮方與上
黨王天穆博徽脱榮帽懽舞盤旋兼殿内文武傳聲趣