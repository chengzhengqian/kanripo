五千兵於西中隂備非常至鄴數日歸彦乃知之由是
怨愔領軍大將軍可朱渾天和道元之子也尚帝姑東
平公主每曰若不誅二王少主無自安之理燕子獻謀
處太皇太后於北宫使歸政皇太后又自天保八年以
來爵賞多濫楊愔欲加澄汰乃先自表解開府及開封
王諧叨竊恩榮者皆從黜免由是嬖寵失職之徒盡歸
心二叔平秦王歸彦初與楊燕同心既而中變盡以疎
忌之迹告二王侍中宋欽道弁之孫也顯祖使在東宫