獄中　十二月壬申帝如東都赦天下戊子入東都
東海賊帥彭孝才轉掠沂水彭城留守董純討擒之純
戰雖屢捷而盜賊日滋或譛純怯懦帝怒鎖純詣東都
誅之　孟讓自長白山冦掠諸郡至盱眙衆十餘萬據
都梁宫阻淮為固江都丞王世充將兵拒之為五柵以
塞險要羸形示弱讓笑曰世充文法小吏安能將兵吾
今生縛取鼓行入江都耳時民皆結堡自固野無所掠
賊衆漸餒乃少留兵圍五柵分人於南方抄掠世充伺