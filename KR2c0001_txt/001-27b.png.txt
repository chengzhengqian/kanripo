鳥卵之上必無幸矣大王不事秦秦下甲據宜陽塞成
臯則王之國分矣鴻臺之宫桑林之苑非王之有也為
大王計莫如事秦而攻楚以轉禍而悅秦計無便於此
者韓王許之張儀歸報秦王封以六邑號武信君復使
東說齊王曰從人說大王者必曰齊蔽於三晉地廣民
衆兵彊士勇雖有百秦将無奈齊何大王賢其說而不
計其實今秦楚嫁女娶婦為昆弟之國韓獻宜陽梁効
河外趙王入朝割河間以事秦大王不事秦秦驅韓梁