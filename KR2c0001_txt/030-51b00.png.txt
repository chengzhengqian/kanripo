百餘人詣闕上表請改國號曰周賜皇帝姓武氏太后
不許擢遊藝為給事中於是百官及帝室宗戚逺近百
姓四夷酋長沙門道士合六萬餘人俱上表如遊藝所
請皇帝亦上表自請賜姓武氏戊寅羣臣上言有鳯皇
自明堂飛入上陽宫還集左臺梧桐之上久之飛東南
去及赤雀數萬集朝堂庚辰太后可皇帝及羣臣之請
壬午御則天樓赦天下以唐為周改元乙酉上尊號曰
聖神皇帝以皇帝為皇嗣賜姓武氏以皇太子為皇孫