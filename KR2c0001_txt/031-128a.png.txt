訪哀感路人久乃得之泉明詣親故乞索隨所得多少贖之先姑姊妹而後其子姑女為賊所掠泉明有錢二
百緍欲贖己女閔其姑愁悴先贖姑女比更得錢求其
女已失所在遇羣從姊妹及父時將吏袁履謙等妻子
流落者皆與之歸凡五十餘家三百餘口均减資糧一
如親戚至蒲州真卿悉加贍給久之隨其所適而資送
之袁履謙妻疑履謙衣衾儉薄發棺視之與杲卿無異
乃始慙服　六月戊午敇兩京陷賊官三司推究未畢