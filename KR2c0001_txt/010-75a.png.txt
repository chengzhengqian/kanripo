均匹夫勢齊凡庶内無深根不抜之固外無磐石宗盟
之助非所以安社稷為萬世之業也且今之州牧郡守
古之方伯諸侯皆跨有千里之土兼軍武之任或比國
數人或兄弟並據而宗室子弟曽無一人間厠其間與
相維制非所以彊幹弱枝備萬一之虞也今之用賢或
超為名都之主或為偏師之帥而宗室有文者必限小
縣之宰有武者必致百人之上非所以勸進賢能褒異
宗室之禮也語曰百足之蟲至死不僵以其扶之者衆