公主又以司賔卿溧陽史務滋為納言鳯閣侍郎宗秦
客檢校内史給事中傳遊藝為鸞臺侍郎平章事遊藝
與岑長倩右玉鈐衛大將軍張䖍朂左金吾大將軍丘
神勣侍御史來子珣等竝賜姓武秦客潜勸太后革命
故首為内史遊藝朞年之中厯衣青緑朱紫時人謂之
四時仕宦敕改州為郡或謂太后曰陛下始革命而廢
州不祥太后遽追止之命史務滋等十人存撫諸道癸
夘太后立兄孫延基等六人為郡王　冬十月甲子檢