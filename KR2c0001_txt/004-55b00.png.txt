非敵國之謂也望之欲待以不臣之禮加之王公之上
僣度失序以亂天常非禮也若以權時之宜則異論矣
詔遣車騎都尉韓昌迎單于發所過七郡二千騎為陳
道上
三年春正月匈奴呼韓邪單于来朝賛謁稱藩臣而不
名賜以冠帯衣裳黄金璽盭綬玉具劒佩刀弓一張矢
四發棨㦸十安車一乘鞍勒一具馬十五匹黄金二十
斤錢二十萬衣被七十七襲錦繡綺縠雜帛八千匹絮