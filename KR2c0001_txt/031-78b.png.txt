尊豈非孝之大者乎何必區區温凊為兒女之戀乎廣
平王俶亦勸太子留父老共擁太子馬不得行太子乃
使俶馳白上上摠轡侍太子久不至使人偵之還白狀
上曰天也乃命分後軍二千人及飛龍廏馬從太子且
諭將士曰太子仁孝可奉宗廟汝曹善輔佐之又諭太
子曰汝勉之勿以吾為念西北諸胡吾撫之素厚汝必
得其用太子南向號泣而已又使送東宫内人於太子
且宣㫖欲傳位太子不受俶倓皆太子之子也　己亥