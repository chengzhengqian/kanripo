巡兖鄆友寧召葛從周於邢州共攻師範全忠聞變亦
分兵先歸使友寧并將之　王師範遣使以起兵告李
克用克用貽書襃賞之河東監軍張承業亦勸克用發
兵救鳯翔克用攻晉州聞車駕東歸乃罷　　三月戊
午朱全忠至大梁王師範弟師魯圍齊州朱友寧引兵
擊走之師範遣兵益劉鄩軍友寧撃取之由是兖州援
絶葛從周引兵圍之友寧進攻青州戊辰全忠引四鎮
及魏博兵十萬繼之　　夏四月王師範求救於淮南