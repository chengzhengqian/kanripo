秋九月元友直句檢諸道税外物悉輸户部遂為定制嵗於
税外輸百餘萬緡斛民不堪命諸道多自訴於上上意寤詔
今年已入在官者輸京師未入者悉以與民明年以後
悉免之於是東南之民復安其業九年春正月癸卯初税茶凡州縣產茶及茶山外要路
皆估其直什税一從鹽鐵使張滂之請也滂奏去歳水
災減税用度不足請税茶以足之明年以往税茶之錢
令所在别貯俟有水旱以代民田税自是歳收茶税錢