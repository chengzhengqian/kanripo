汾隂巫錦得大鼎於魏脽后土營旁河東太守以聞天
子使騐問巫得鼎無姦詐乃以禮祠迎鼎至甘泉從上
行薦之宗廟及上帝藏於甘泉宫羣臣皆上壽賀　秋
上行幸雍且郊或曰五帝泰一之佐也宜立泰一而上
親郊上疑未定齊人公孫卿曰今年得寳鼎其冬辛巳
朔旦冬至與黄帝時等卿有札書曰黄帝得寳鼎是嵗
己酉朔旦冬至凡三百八十年黄帝僊登於天因嬖人
奏之上大悦召問卿對曰受此書申公申公曰漢興復