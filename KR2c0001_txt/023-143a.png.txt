騎乗之僧辯以大軍繼進景兵敗退據其柵龕岸之兄
子也景儀同三司盧暉略守石頭城開北門降僧辯入
據之景與霸先殊死戰景帥百餘騎弃稍執刀左右衝
陳陳不動衆遂大潰諸軍逐北至西明門景至闕下不
敢入臺召王偉責之曰爾令我為帝今日誤我偉不能
對繞闕而藏景欲走偉執鞚諫曰自古豈有叛天子耶
宫中衛士猶足一戰弃此將欲安之景曰我昔敗賀拔
勝破葛榮揚名河朔度江平臺城降栁仲禮如反掌今