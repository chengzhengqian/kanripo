既易支持自然豐足今事宜日急其間變故逺不可知
茍兵數不抽軍費不減食既不足衆何以安不安之中
何事不有況有司迫扵供軍百端斂率不許即用度交
闕盡許則人心無憀自古安危皆繫扵此伏乞聖慮察
而念之䟽奏不省己亥度支饋滄州糧車六百乘至下
愽盡為成徳兵所掠時諸軍匱乏供軍院所運衣糧往
往不得至院在塗為諸軍邀奪其懸軍深入者皆凍餒
無所得初田布從其父𢎞正在魏善視牙將史憲誠屢