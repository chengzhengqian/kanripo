與漢人雜處習俗既異言語不通數為小吏黠人所見
侵奪窮恚無聊故致反叛夫蠻夷冦亂皆為此也舊制
益州部置蠻夷騎都尉幽州部置領烏桓校尉涼州置
䕶羌校尉皆持節領䕶治其怨結嵗時廵行問所疾苦
又數遣使譯通導動静使塞外羌夷為吏耳目州郡因
此可得警備今宜復如舊以明威防帝從之以牛邯為
䕶羌校尉
十年冬十月先零羌與諸種冦金城隴西來歙率蓋延