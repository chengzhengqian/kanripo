裕有隙害其功上益疎之僧孺内不自安㑹上御延英
謂宰相曰天下何時當太平卿等亦有意於此乎僧孺
對曰太平無象今四夷不至交侵百姓不至流散雖非
至理亦謂小康陛下若别求太平非臣等所及退謂同
列曰主上責望如此吾曹豈得久居此地乎因累表請
罷十二月乙丑以僧孺同平章事充淮南節度使　臣
光曰君明臣忠上令下從俊良在位佞邪黜遠禮修樂
舉刑清政平奸宄消伏兵革偃戢諸侯順附四夷懐服