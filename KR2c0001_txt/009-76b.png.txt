昬上繚不受發召子魚但覩視之而已䇿拊掌大笑遂
有兼并之志
四年冬十一月廬江太守劉勲以袁術部曲衆多不能
贍遣從弟偕求米於上繚諸宗帥不能滿數偕召勲使
襲之孫䇿惡勲兵彊偽卑辭以事勲曰上繚宗民數欺
鄙郡欲擊之路不便上繚甚富實願君伐之請出兵以
為外援且以珠寳葛越賂勲勲大喜外内盡賀劉獨
否勲問其故對曰上繚雖小城堅池深攻難守易不可