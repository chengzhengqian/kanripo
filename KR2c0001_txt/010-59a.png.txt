之敝留意舟水之喻息犇駟於未盡節力役於未困昔
漢有天下至孝文時唯有同姓諸侯而賈誼憂之曰置
火積薪之下而寢其上因謂之安今冦賊未殄猛將擁
兵檢之則無以應敵久之則難以遺後當盛明之世不
務以除患若子孫不競社稷之憂也使賈誼復起必深
切於曩時矣帝皆不聼殿中監督役擅收蘭臺令史右
僕射衛臻奏案之詔曰殿舍不成吾所留心卿推之何
也臻曰古制侵官之法非惡其勤事也誠以所益者小