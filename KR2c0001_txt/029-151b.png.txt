九年春二月丙戍突厥毗伽復使來求和上賜書諭以
曩昔國家與突厥和親華夷安逸甲兵休息國家買突
厥羊馬突厥受國家繒帛彼此豐給自數十年來不復
如舊正由黙啜無信口和心叛數出盗兵寇抄邉鄙人
怨神怒隕身喪元吉凶之驗皆可汗所見今復蹈前迹
掩襲甘凉隨遣使人更來求好國家如天之覆如海之
容但取來情不追往咎可汗果有誠心則共保遐福不
然無煩使者徒爾往來若其侵邉亦有以待可汗其審