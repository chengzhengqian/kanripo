人俱不得志毎鬱鬱思亂皆為諒所親善贊成其隂謀
㑹熒惑守東井儀曹鄴人傅弈曉星厯諒問之曰是何
祥也對曰天上東井黄道所經熒惑過之乃其常理若
入地上井則可怪耳諒不恱及髙祖崩煬帝遣車騎將
軍屈突通以髙祖璽書徵之先是髙祖與諒宻約若璽
書召汝敕字傍别加一㸃又與玉麟符合者當就徵及
發書無騐諒知有變詰通通占對不屈乃遣歸長安諒
遂發兵反總管司馬安定皇甫誕切諫諒不納誕流涕