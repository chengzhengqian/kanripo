稽留吾當先徃趣城卿留待帝得帝速来若帝未還吾
得如意安撫城中徐追未晚乃分将壮士二千餘人登
北城将士謂熈至皆投仗請降既而熈久不至拔兵無
後繼衆心疑懼復下城赴苑遂皆潰去拔為城中人所
殺丙寅熈微服匿於林中為人所執送於雲雲數而殺
之并其諸子雲復姓髙氏幽州刺史上庸公懿以令支
降魏魏以懿為平州牧昌黎王懿評之孫也　秋八月
北燕王雲以馮跋為都督中外諸軍事開府儀同三司