是道𤣥獨進敗沒萬寶勒兵將戰士卒皆無鬬志軍遂
大潰萬寶逃歸道𤣥數從秦王世民征伐死時年十九
世民深惜之謂人曰道𤣥常從吾征伐見吾深入賊陳
心慕效之以至於此為之流涕世民自起兵以來前後
數十戰常身先士卒輕騎深入雖屢危殆而未嘗為矢
刃所傷　淮陽王道𤣥之敗也山東震駭洺州總管廬
江王援棄城西走州縣皆叛附於劉黒闥旬日間黒闥
盡復故地乙亥進據洺州　十一月庚辰滄州刺史程大