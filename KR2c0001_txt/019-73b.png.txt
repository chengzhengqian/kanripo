三曰纂耦車牛以載糧械計千家之資不下五百耦牛
為車五百兩參合鉤連以衛其衆設使城不可固平行
趨險賊所不能干有急徴發信宿可聚四曰計丁課仗
凡戰士二千隨其便能各自有仗素所服習銘刻由己
還保輸之於庫出行請以自新弓簳利鐡民不得者官
以漸充之數年之内軍用粗備矣近郡之師逺屯清濟
功費既重嗟怨亦深以臣料之未若即用彼衆之易也
今因民所利導而帥之兵彊而敵不戒國富而民不勞