曰忠節以其子威明為太僕丞杲卿之死也楊國忠用
張通幽之譖竟無褒贈上在鳯翔顏真卿為御史大夫
泣訴於上上乃出通幽為普安太守具奏其狀於上皇
上皇杖殺通幽杲卿子泉明為王承業所留因寓居壽
陽為史思明所虜裹以牛革送於范陽㑹安慶緒初立
有赦得免思明降乃得歸求其父尸於東京得之遂并
袁履謙尸棺斂以歸杲卿姊妹女及泉明之子皆流落
河北真卿時為蒲州刺史使泉明往求之泉明號泣求