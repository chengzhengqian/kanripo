德殺之伏寶曰大王奈何聴䜛言自斬左右手乎　秋
八月竇建德共州縣令唐綱殺刺史以州來降　上遣
使與竇建德連和建德遣同安公主隨使者俱還　冬
十月竇建德帥衆二十萬復攻幽州建德兵已攀堞薛
萬均薛萬徹帥敢死士百人從地道出其背掩撃之建
德兵潰走斬首千餘級李藝兵乘勝薄其營建德陳於
營中填塹而出奮撃大破之建德逐北至其城下攻之
不克而還　十一月竇建德濟河撃孟海公初王世充