都督中外諸軍事驃騎大將軍酒泉郡侯代瓘輔政混
乃請𤣥靚去涼王之號復稱涼州牧混謂𤣥臚曰卿刺
我幸而不傷今我輔政卿其懼乎臚曰臚受瓘恩唯恨
刺節下不深耳竊無所懼混義之任為心膂
五年夏四月涼驃騎大將軍宋混疾甚張𤣥靚及其祖
母馬氏往省之曰將軍萬一不幸寡婦孤兒將何所託
欲以林宗繼將軍可乎混曰臣子林宗幼弱不堪大任
殿下儻未棄臣門臣弟澄政事愈於臣但恐其懦緩機