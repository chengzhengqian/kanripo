淨罵曰䑕子折人脛且不能敢稱健兒乃自置其脛教
使折之臨刑歎曰誤我事不得使洛城流血黨與死者
凡數千人留守防禦將二人及驛卒八人皆受其職名
為之耳目元膺鞫訾嘉珍門察始知殺武元衡者乃師
道也元膺宻以聞以檻車送二人詣京師上業已討王
承宗不復窮治元膺上言近日藩鎮跋扈不臣有可容
貸者至扵師道謀屠都城燒宫闕悖逆尤甚不可不誅
上以為然而方討吴元濟絶王承宗故未暇治師道也