後太子懼謀執夸吕而降請兵於隋邊吏秦州總管河
間王𢎞請以兵應之隋主不許太子謀洩為夸吕所殺
復立其少子嵬王訶為太子疊州刺史杜粲請因其釁
而討之隋主又不許是嵗嵬王訶復懼誅謀帥部落萬
五千户降隋遣使詣闕請兵迎之隋主曰渾賊風俗特
異人倫父既不慈子復不孝朕以徳訓人何有成其惡
逆乎乃謂使者曰父有過失子當諫争豈可潜謀非法
受不孝之名溥天之下皆朕臣妾各為善事即稱朕心