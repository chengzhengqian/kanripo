以幽州刺史行唐公洛為北討大都督帥幽冀兵十萬
撃代使并州刺史俱難鎮軍將軍鄧羌尚書趙遷李柔
前將軍朱肜前禁將軍張蚝右禁將軍郭慶帥歩騎二
十萬東出和龍西出上郡皆與洛㑹以衛辰為鄉道
十一月代王什翼犍使白部獨孤部南禦秦兵皆不勝
又使南部大人劉庫仁将十萬騎禦之庫仁者衛辰之
族什翼犍之甥也與秦兵戰於石子嶺庫仁大敗什翼
犍病不能自將乃帥諸部奔隂山之北髙車雜種盡叛