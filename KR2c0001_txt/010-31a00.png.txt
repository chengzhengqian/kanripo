多謂必滅之哉諸將以為不一探取無由自敝是以觀
兵以闚其釁昔天時未至周武還師乃前事之鑒朕敬
不忘所戒少府楊阜上䟽曰昔武王白魚入舟君臣變
色動得吉瑞猶尚憂懼况有災異而不戰竦者哉今吳
蜀未平而天屢降變諸軍始進便有天雨之患稽閡山
險已積日矣轉運之勞擔負之苦所費已多若有不繼
必違本圖傳曰見可而進知難而退軍之善政也徒使
六軍困於山谷之間進無所略退又不得非王兵之道