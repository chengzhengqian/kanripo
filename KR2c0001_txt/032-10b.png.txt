王長且有功朕欲立為太子卿意何如揆再拜賀曰此
社稷之福臣不勝大慶上喜曰朕意決矣庚寅立成王
俶為皇太子揆道𤣥之𤣥孫也
二年春二月壬子月食既先是百官請加皇后尊號曰
輔聖上以問中書舍人李揆對曰自古皇后無尊號惟
韋后有之豈足為法上驚曰庸人幾誤我㑹月食事遂
寢后與李輔國相表裏横於禁中干豫政事請託無窮
上頗不悦而無如之何　太子詹事李輔國自上在靈