晃言於魏主曰賊不意大軍猝至宜掩其不備速進擊
之尚書令劉潔固諌以為賊營中塵盛其衆必多出至
平地恐為所圍不如須諸軍大集然後擊之晃曰塵之
盛者由軍士驚怖擾亂故也何得營上而有此塵乎魏
主疑之不急擊柔然遁去追至石水不及而還既而獲
柔然候騎曰柔然不覺魏軍至上下惶駭引衆北走經
六七日知無追者始乃徐行魏主深恨之自是軍國大
事皆與太子謀之司馬楚之别將兵督軍糧鎮北將軍