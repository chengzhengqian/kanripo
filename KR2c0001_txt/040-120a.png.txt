糧將盡若非陛下决志大功何由可成諺曰當道築室
三年不成帝王應運必有天命在陛下勿疑耳帝曰此
正合朕志丈夫得則為王失則為虜吾行决矣司天奏
今嵗天道不利深入必無功帝不聴王彦章引兵踰汶
水將攻鄆州李嗣源遣李従珂將騎兵逆戰敗其前鋒
於逓坊鎮獲將士三百人斬首二百級彦章退保中都
戊辰捷奏至朝城帝大喜謂郭崇韜曰鄆州告捷足壮
吾氣己巳命將士悉遣其家歸興唐　　冬十月帝遣