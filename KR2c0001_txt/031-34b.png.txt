為使以制之及開元中天子有吞四夷之志為邊將者
十餘年不易始久任矣皇子則慶忠諸王宰相則蕭嵩
牛仙客始遥領矣蓋嘉運王忠嗣專制數道始兼統矣
李林甫欲杜邊帥入相之路以胡人不知書乃奏言文
臣為將怯當矢石不若用寒族胡人胡人則勇決習戰
寒族則孤立無黨陛下誠以恩洽其心彼必能為朝廷
盡死上悦其言始用安祿山至是諸道節度使盡用胡
人精兵咸戍北邊天下之勢偏重卒使祿山傾覆天下