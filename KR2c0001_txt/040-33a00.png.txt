林李觀象説言曰希萼舊將佐猶在長沙此必不欲與
公為鄰不若先檄希崇取其首然後圖湖南可兼有也
言從之希崇畏言即㫁都軍判官楊仲敏掌書記劉光
輔牙内指揮使魏師進都押牙黄勍等十餘人首遣前
辰陽縣令李翊齎送朗州至則腐敗言與王逵等皆以
為非仲敏等首怒責翊翊惶恐自殺希崇既襲位亦縦
酒荒淫為政不公語多矯妄國人不附初馬希萼入長
沙彭師暠雖免死猶杖背出為民希崇以為師暠必怨