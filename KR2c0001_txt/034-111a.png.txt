置之散地上乃命度入朝然後赴東都以靈武節度使
李聽為河東節度使　三月丙午加朱克融王庭湊檢
校工部尚書上聞其解深州之圍故襃之然庭湊之兵
實猶在深州城下韓愈既行衆皆危之詔愈至境更觀
事勢勿遽入愈曰止君之仁死臣之義遂徃至鎮庭湊
拔刃弦弓以逆之及館甲士羅扵庭庭湊言曰所以紛
紛者乃此曺所為非庭湊心愈厲聲曰天子以尚書有
將帥材故賜之節鉞不知尚書乃不能與健兒語邪甲