留事　夏四月吴諸葛恪入冦淮南驅略民人諸將或
謂恪曰今引軍深入疆場之民必相率逺遁恐兵勞而
功少不如止圍新城新城困救必至至而圗之乃可大
獲恪從其計五月還軍圍新城詔太尉司馬孚督諸軍
二十萬往赴之大將軍師問於虞松曰今東西有事二
方皆急而諸將意沮若之何松曰昔周亞夫堅壁昌邑
而吴楚自敗事有似弱而彊不可不察也今恪悉其鋭
衆足以肆暴而坐守新城欲以致一戰耳若攻城不抜