髙宗永徽二年左驍衛將軍瑤池都督阿史那賀魯招
集離散廬帳漸盛聞太宗崩謀襲取西庭二州庭州刺
史𢎞義知其謀表言之上遣通事舍人橋寳明馳往
慰撫寳明說賀魯令長子咥運入宿衛授右驍衛中郎
將尋復遣歸咥運乃説其父擁衆西走擊破乙毗射匱
可汗併其衆建牙于雙河及千泉自號沙鉢羅可汗咄
陸五啜弩失畢五俟斤皆歸之勝兵數十萬與乙毗咄
陸可汗連兵處月處宻及西域諸國多附之以咥運為