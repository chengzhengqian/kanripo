單于不至而還臣以三萬人衆不敵祗取辱固知還而
斬然完陛下士三萬人於是下恢廷尉廷尉當恢逗橈
當斬恢行千金丞相蚡蚡不敢言上而言於太后曰王
恢首為馬邑事今不成而誅恢是為匈奴報讎也上朝
太后太后以蚡言告上上曰首為馬邑事者恢故發天
下兵數十萬從其言為此且縱單于不可得恢所部擊
其輜重猶頗可得以慰士大夫心今不誅恢無以謝天
下於是恢聞乃自殺自是之後匈奴絶和親攻當路塞