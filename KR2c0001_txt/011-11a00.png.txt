設備舒率其衆迎降胡烈烈乘虚襲城格鬬而死僉彤
之子也鍾㑹聞闗口已下長驅而前大得庫藏積榖鄧
艾遣天水太守王頎直攻姜維營隴西太守牽𢎞邀其
前金城太守楊欣趣甘松維聞鍾㑹諸軍已入漢中引
兵還欣等追躡於彊川口大戰維敗走聞諸葛緒已塞
道屯橋頭乃從孔函谷入北道欲出緒後緒聞之却還
三十里維入北道三十餘里聞緒軍却尋還從橋頭過
緒趣截維較一日不及維遂還至隂平合集士衆欲赴