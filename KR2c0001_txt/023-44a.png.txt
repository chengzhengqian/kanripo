歡待之如舊魏丞相泰帥諸軍以應仲宻以太子少傅
李逺為前驅至洛陽遣開府儀同三司于謹攻柏谷拔
之三月壬申圍河橋南城東魏丞相歡將兵十萬至河
北泰退軍瀍上縱火船於上流以燒河橋斛律金使行
臺郎中張亮以小艇百餘載長鎖伺火船將至以釘釘
之引鎖向岸橋遂獲全歡度河據邙山為陳不進者數
日泰留輜重於瀍曲夜登邙山以襲歡候騎白歡曰賊
距此四十餘里蓐食乾飯而來歡曰自當渴死乃正陳