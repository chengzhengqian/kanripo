恨之乙丑寶使麟謂叚氏曰后常謂主上不能守大業
今竟能不宜早自裁以全叚宗叚氏怒曰汝兄弟不難
逼殺其母况能守先業乎吾豈愛死但念國亡不久耳
遂自殺寳議以叚后謀廢嫡統無母后之道不宜成喪
羣臣咸以為然中書令眭邃颺言於朝曰子無廢母之
義漢安思閻后親廢順帝猶得配饗太廟况先后曖昧
之言虚實未可知乎乃成喪　夏六月癸酉魏王珪遣
將軍王建等撃燕廣甯太守劉亢泥斬之徙其部落於