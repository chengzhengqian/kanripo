陛下患羣臣之為讒何不察其言之虚實若所言果虚
宜誅之果實宜賞之不務為此而使天下謂陛下厭聴
覽之煩託此為辭以塞諫爭之路臣竊為陛下惜之太
宗著司門式云其無門籍人有急奏者皆令門司與仗
家引奏無得關礙所以防壅蔽也天寶以後李林甫為
相深疾言者道路以目上意不下逮下情不上達䝉蔽
喑嗚卒成幸蜀之禍陵夷至於今日其所從來者漸矣夫
人主大開不諱之路羣臣猶莫敢盡言況令宰相大臣