此僕才輕任重實憑仁公篤愛逺稟成規至於首啟戎
行不敢有辭僕與仁公如首尾相衛唇齒相依也恐或
者不達髙㫖將謂仁公緩於討賊此聲難追僕與仁公
並受方嶽之任安危休慼理既同之且自頃之顧綢繆
往來情深義重一旦有急亦望仁公悉衆見救况社稷
之難乎今日之憂豈惟僕一州文武莫不翹企假令此
州不守約峻樹置官長如此荆楚四逼彊胡東接逆賊
因之以饑饉將來之危乃當甚於此州之今日也仁公