其與岳通無故斬首藏之於懐出東山宴飲勸酬始合
忽探出其首投於柈上支解其尸弄其髀為琵琶一座
大驚帝方收取對之流涕曰佳人難再得載尸以出被
髮步哭而隨之
太平元年齊發丁匠三十餘萬修廣三臺宫殿齊顯祖
之初立也留心政術務存簡靖坦於任使人得盡力又
能以法馭下或有違犯不容勳戚内外莫不肅然至於
軍國機䇿獨决懐抱每臨行陳親當矢石所向有功數