實為忠臣賜御食而罷之　癸夘周立皇子闡為魯王
戊午周主至洛陽立魯王闡為皇太子　二月周徐州
總管王軌聞鄭譯用事自知及禍謂所親曰吾昔在先
朝實申社稷至計今日之事斷可知矣此州控帶淮南
鄰接彊冦欲為身計易如反掌但忠義之節不可虧違
况荷先帝厚恩豈可以獲罪於嗣主遽忘之耶止可於
此待死冀千載之後知吾此心耳周主從容問譯曰我
脚杖痕誰所為也對曰事由烏桓軌宇文孝伯因言軌