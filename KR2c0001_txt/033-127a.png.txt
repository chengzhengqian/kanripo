恒州孝忠遣押牙安喜程華交其州事固烈悉取軍府
綾縑珍貨數十車将行軍士大譟曰刺史掃府庫之實
以行将士扵後飢寒柰何遂殺固烈屠其家程華聞亂
自竇逃出亂兵求得之請知州事華不得已從之孝忠
聞之即版華攝滄州刺史華素寛厚推心以待将士将
士安之㑹朱滔王武俊叛更遣人招華華皆不從時孝
忠在定州自滄如定必過瀛州瀛隷朱滔道路阻澀滄
州録亊參軍李宇說華表陳利害請别為一軍華從之