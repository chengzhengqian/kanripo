将者充國對曰無踰於老臣者矣上遣問焉曰将軍度
羗虜何如當用㡬人充國曰百聞不如一見兵難遥度
臣願馳至金城圖上方畧𦍑戎小夷逆天背畔滅亡不
久願陛下以屬老臣勿以為憂上笑曰諾乃大發兵詣
金城夏四月遣充國将之以撃西𦍑　六月趙充國至
金城湏兵滿萬騎欲度河恐為虜所遮即夜遣三校銜
枚先度度輙營陳㑹明畢遂以次盡度虜數十百騎来
出入軍傍充國曰吾士馬新倦不可馳逐此皆驍騎難