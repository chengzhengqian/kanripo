邢延恩入奏展倔彊不受命姓名應謠讖請除之延恩
因説上曰展與李銑一體之人今銑誅展不自安茍不
去之恐其為亂然展方握彊兵宜以計去之請除展江
淮都統代李峘俟其釋兵赴鎮中道執之此一夫力耳
上從之以展為都統淮南東江南西浙西三道節度使
密敇舊都統李峘及淮南東道節度使鄧景山圖之延
恩以制書投展展疑之曰展自陳留參軍數年至刺史
可謂暴貴矣江淮租賦所出今之重任展無勲勞又非