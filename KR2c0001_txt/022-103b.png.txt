陳部分軍士素惡兆而樂屬歡莫不皆至居無何又使
劉貴請兆以幷肆頻嵗霜旱降户掘田鼠而食之面無
糓色徒汙人境内請令就食山東待温飽更受處分兆
從其議長史慕容紹宗諫曰不可今四方紛擾人懷異
望高公雄才葢世復使握大兵於外譬如借蛟龍以雲
雨將不可制矣兆曰有香火重誓何慮邪紹宗曰親兄
弟尚不可信何論香火時兆左右已受歡金因稱紹宗
與歡有舊隙兆怒囚紹宗趣歡發歡自晉陽出滏口道