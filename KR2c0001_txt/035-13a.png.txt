近未踰月皆若身甞涉歴上命德裕修塞清溪關以斷
南詔入寇之路或無土則以石壘之德裕上言通蠻細
路至多不可塞惟重兵鎮守可保無虞但黎雅以來得
萬人成都得二萬人精加訓練則蠻不敢動矣邊兵又
不宜多須力可臨制崔旰之殺郭英乂張朏之逐張延
賞皆鎮兵也時北兵皆歸本道惟河中陳許三千人在
成都有詔來年三月亦歸蜀人忷懼德裕奏乞鄭滑五
百人陳許千人以鎮蜀且言蜀兵脆弱新為蠻寇所困