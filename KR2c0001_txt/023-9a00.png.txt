若下隴東邁吾亦自北道同歸若首鼠兩端吾則指日
相見魏主問泰以安秦隴之策泰表言宜召悦授以内
官或處以𤓰涼一藩不然終為後患原州刺史史歸素
為賀拔岳所親任河曲之變反為悅守悦遣其黨王伯
和成次安將兵二千助歸鎮原州泰遣都督侯莫陳崇
帥輕騎一千襲之崇乘夜將十騎直抵城下餘衆皆伏
於近路歸見騎少不設備崇即入據城門高平令隴西
李賢及弟逺穆在城中為崇内應於是中外鼓譟伏兵