旬日而舉也兵疲於外而國内虚䇿乗虚襲我則後不能
獨守是將軍進屈於敵退無所歸若軍必出禍今至矣
勲不聼遂伐上繚至海昬宗帥知之皆空壁逃遷勲了
無所得時䇿引兵西撃黄祖行及石城聞勲在海昬䇿
乃分遣從兄賁輔將八千人屯彭澤自與領江夏太守
周瑜將二萬人襲皖城克之得術勲妻子及部曲三萬
餘人表汝南李術為廬江太守給兵三千人以守皖城
皆徙所得民東詣吳勲還至彭澤孫賁孫輔邀擊破之