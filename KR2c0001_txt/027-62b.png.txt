前乃下馬以授世民行恭於馬前步執長刀距躍大呼
斬數人突陳而出得入大軍世充亦帥衆殊死戰散而
復合者數四自辰至午世充兵始退世民縱兵乗之直
抵城下俘斬七千人遂圍之驃騎將軍段志𤣥與世充
兵力戰深入馬倒為世充兵所擒兩騎夾持其髻將渡
洛水志𤣥踴身而奮二人俱墜馬志𤣥馳歸追者數百
騎不敢逼初驃騎將軍王懷文為唐軍斥候為世充所
獲世充欲慰悦之引置左右壬寅世充出右掖門臨洛