將朱伺犇武昌歆遣騎督靳滿討之滿復敗走昌遂據
江夏造妖言云當有聖人出為民主得山都縣吏丘沈
更其姓名曰劉尼詐云漢後奉以為天子曰此聖人也
昌自為相國詐作鳯凰玉璽之瑞建元神鳯郊祀服色
悉依漢故事有不應募者族誅之士民莫敢不從又流
言云江淮已南皆反官軍大起當悉誅之互相扇動人
情惶懼江沔間所在起兵以應昌旬月間衆至三萬皆
著絳帽以馬尾作髯詔遣監軍華宏討之敗于障山歆