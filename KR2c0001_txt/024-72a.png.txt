是戒酒一旬又復如初帝幸李后家以鳴鏑射后母崔
氏罵曰吾醉時尚不識太后老婢何事馬鞭亂擊一百
有餘雖以楊愔為宰相使進厠籌以馬鞭鞭其背流血
浹袍嘗欲以小刀剺其腹崔季舒託俳言曰老小公子
惡戯因掣刀去之又置愔於棺中載以轜車又嘗持槊
走馬以擬左丞相斛律金之胷者三金立不動乃賜帛
千段髙氏婦女不問親疎多與之亂或以賜左右又多
方苦辱之彭城王浟太妃爾朱氏魏敬宗之后也帝欲