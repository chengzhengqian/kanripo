與許王從益匿於毬場獲免是日晚帝入洛陽止於舊
第唐兵皆解甲待罪慰而釋之帝命劉知逺部署京城
知逺分漢軍使還營館契丹於天宫寺城中肅然無敢
犯令士民避亂竄匿者數日皆還復業初帝在河東為
唐朝所忌中書侍郎同平章事判三司張延朗不欲河
東多蓄積凡財賦應留使之外盡收取之帝以是恨之壬
午百官入見獨收延朗付御史臺餘皆謝恩甲申車駕
入宫大赦應中外官吏一切不問惟賊臣張延朗劉延