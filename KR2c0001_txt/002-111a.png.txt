豈有異秦之季世虖其異姓負彊而動者漢已幸而勝
之矣又不易其所以然同姓襲是跡而動既有徴矣其
埶盡又復然殃旤之變未知所移明帝處之尚不能以
安後世將如之何臣竊跡前事大扺彊者先反長沙乃
二萬五千户耳功小而最完埶疏而最忠非獨性異人
也亦形埶然也曩令樊酈絳灌據數十城而王今雖以
殘亡可也令信越之倫列為徹侯而居雖至今存可也
然則天下之大計可知己欲諸王之皆忠附則莫若令