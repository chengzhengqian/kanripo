使齎璽書宣慰諸州乙巳太后傳位於太子丙午中宗
即位赦天下惟張易之黨不原其為周興等所枉者咸
令清雪子女配沒者皆免之相王加號安國相王拜太
尉同鳯閣鸞臺三品太平公主加號鎮國太平公主皇
族先配沒者子孫皆復屬籍仍量叙官爵　丁未太后
徙居上陽宫李湛留宿衛戊申帝帥百官詣上陽宫上
太后尊號則天大聖皇帝庚戌以張柬之為夏官尚書
同鳯閣鸞臺三品崔𤣥暐為内史袁恕己同鳯閣鸞臺