兵雖彊天下負之以不義之名以其背盟約而殺義帝
也漢王收諸侯還守成臯滎陽下蜀漢之粟深溝壁壘
分卒守徼乗塞楚人深入敵國八九百里老弱轉糧千
里之外漢堅守而不動楚進則不得攻退則不能解故
曰楚兵不足恃也使楚勝漢則諸侯自危懼而相救夫
楚之彊適足以致天下之兵耳故楚不如漢其勢易見
也今大王不與萬全之漢而自託於危亡之楚臣竊為
大王惑之臣非以九江之兵足以亡楚也大王發兵而