與梁主和好十有餘年聞彼禮佛文云奉為魏主并及
先王此乃梁主厚意不謂一朝失信致此紛擾知非梁
主本心當是侯景扇動耳宜遣使諮論若梁王不忘舊
好吾亦不敢違先王之意諸人並即遣歸侯景家屬亦
當同遣淵明乃遣省事夏侯僧辯奉啓於上稱勃海王
𢎞厚長者若更通好當聴淵明還上得啟流涕與朝臣
議之右衞將軍朱异御史中丞張綰等皆曰靜冦息民
和實為便司農卿傅岐獨曰髙澄何事須和必是設間