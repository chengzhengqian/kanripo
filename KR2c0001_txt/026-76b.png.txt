外戚無少長皆死惟秦王浩素與智及往來且以計全
之齊王暕素失愛於帝恒相猜忌帝聞亂顧蕭后曰得
非阿孩邪化及使人就第誅暕暕謂帝使収之曰詔使
且緩兒兒不負國家賊曳至街中斬之暕竟不知殺者
為誰父子至死不相明又殺内史侍郎虞世基御史大
夫裴藴左翊衛大將軍來䕶兒秘書監袁充右翊衛將
軍宇文恊千牛宇文皛梁公蕭鉅等及其子鉅琮之弟
子也難將作江陽長張惠紹馳告裴藴與惠紹謀欲矯