路不通且俟秋冬乃復進軍虜候騎見之誠以為大軍
去也操令疇將其衆為鄉導上徐無山塹山堙谷五百
餘里經白檀歴平岡渉鮮卑庭東指桞城未至二百里
虜乃知之尚熈與蹋頓及遼西單于能臣抵之等將數
萬騎逆軍八月操登白狼山卒與虜遇衆甚盛操車重
在後被甲者少左右皆懼操登髙望虜陣不整乃縱兵
擊之使張遼為先鋒虜衆大崩斬蹋頓及名王以下胡
漢降者二十餘萬口遼東單于速僕丸與尚熈奔遼東