危是故惡日廣而不自知大命傾而不自寤易曰危者
有其安者也亡者保其存者也陛下誠垂寛明之聽無
忌諱之誅使芻蕘之臣得盡所聞於前羣臣之上願社
稷之長福也元年九月黑龍見其晦日有食之今年二
月己未夜星隕乙酉日有食之六月之間大異四發二
二而同月三代之末春秋之亂未嘗有也臣聞三代所
以隕社稷喪宗廟者皆由婦人與群惡沈湎於酒秦所
以二世十六年而亡者養生㤗奢奉終㤗厚也二者陛