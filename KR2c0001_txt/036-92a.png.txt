諭通和使蠻以耽待之恭為之盤桓而成都守備由是
粗完甲子蠻長驅而北陷雙流庚午耽遣節度副使柳
槃徃見之杜元忠授槃書一通曰此通和之後驃信與
軍府相見之儀也其儀皆以王者自處語極驕慢又遣
人負綵幕至城南云欲張陳蜀王㕔以居驃信癸酉廢
定邊軍復以七州歸西川是日蠻軍扺成都城下前一
日盧耽遣先鋒遊奕使王晝至漢州詗援軍且趣之時
興元六千人鳳翔四千人已至漢州㑹竇滂以忠武義