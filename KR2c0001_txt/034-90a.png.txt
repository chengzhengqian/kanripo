餘州自除官吏不供貢賦至是盡遵朝廷約束上命楊
於陵分李師道地於陵按圖籍視土地逺邇計士馬衆
寡校倉庫虚實分為三道使之適均以鄆曹濮為一道
淄青齊登萊為一道兖海沂宻為一道上從之劉悟以
初討李師道詔云部將有能殺師道以衆降者師道官
爵悉以與之意謂盡得十二州之地遂補署文武將佐
更易州縣長吏謂其下曰軍府之政一切循舊自今但
與諸公抱子弄孫夫復何憂上欲移悟它鎮恐悟不受