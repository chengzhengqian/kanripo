谷設將十萬騎討之囬紇酋長菩薩將五千騎與戰於
馬鬛山大破之欲谷設走菩薩追至天山部衆多為所
虜囬紇由是大振薛延陁又破其四設頡利不能制
二年突厥北邊諸姓多叛頡利可汗歸薛延陁共推其
俟斤夷男為可汗夷男不敢當上方圖頡利遣游擊將
軍喬師望間道齎册書拜夷男為真珠毗伽可汗賜以
鼓纛夷男大喜遣使入貢建牙於大漠之鬱督軍山東
至靺鞨西至西突厥南接沙磧北至俱倫水廽紇拔野