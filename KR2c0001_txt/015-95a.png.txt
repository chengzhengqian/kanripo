度豈能敵苻堅王猛乎真曰然吾雖知之如言不用何
四年晉大司馬温伐燕下邳王厲與温戰敗於黄墟燕
又使樂安王臧拒温臧不能抗温至枋頭暐與太傳評
謀犇龍城吳王垂自請擊之又使樂嵩請救於秦許賂
以虎牢以西之地秦遣茍池鄧羌帥歩騎救燕范陽王
德李邽㫁温糧道温數戰不利糧儲復竭聞秦兵將至棄
輜重鎧仗犇還吳王垂追温及襄邑大破之事見桓/温伐燕
燕秦既結好使者數往來燕散騎侍郎太原郝晷給事