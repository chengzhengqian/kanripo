書生懦怯誤人太后復以為言帝忿曰國家之事非閨
閤所知拂衣而出十一月乙亥業等以其謀告閻晉卿
晉卿恐事不成詣𢎞肇第欲告之𢎞肇以它故辭不見
丙子旦邠等入朝有甲士數十自廣政殿出殺邠𢎞肇
章於東廡下文進亟召宰相朝臣班於崇元殿宣云邠
等謀反已伏誅與卿等同慶又召諸軍將校至萬嵗殿
庭帝親諭之且曰邠等以穉子視朕朕今始得為汝主
汝等免横憂矣皆拜謝而退又召前節度使刺史等升