將歩騎五萬赴之　五月周晉公䕶使中外府參軍郭
榮城於姚襄城南定陽城西齊叚韶引兵襲周師破之
六月韶圍定陽城周汾州刺史楊敷固守不下韶急攻
之屠其外城時韶卧病謂蘭陵王長恭曰此城三靣重
澗皆無走路唯慮東南一道耳賊必從此出宜簡精兵
專守之此必成擒長恭乃令壯士千餘人伏於東南澗
口城中糧盡齊公憲總兵救之憚韶不敢進敷帥見兵
突圍夜走伏兵擊擒之盡俘其衆乙巳齊取周汾州及