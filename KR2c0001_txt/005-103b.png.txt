饗之哉遂與常深相結而去常還具為餘將成丹張卭
言之丹卭負其衆曰大丈夫既起當各自為主何故受
人制乎常乃徐曉説其將帥曰王莽苛酷積失百姓之
心民之謳吟思漢非一日也故使吾屬因此得起夫民
所怨者天所去也民所思者天所與也舉大事必當下
順民心上合天意功乃可成若負彊恃勇觸情恣欲雖
得天下必復失之以秦項之埶尚至夷覆况今布衣相
聚草澤以此行之滅亡之道也今南陽諸劉舉宗起兵