避之趙郡王叡河間王孝琬叩馬諫孝琬請委叡部分
必得嚴整帝從之命六軍進止皆取叡節度而使并州
刺史叚韶總之
五年春正月庚申齊主登北城軍容甚整突厥咎周人
曰爾言齊亂故來伐之今齊人眼中亦有鐡何可當邪
周人以歩卒為前鋒從西山下去城二里許諸將咸欲
逆擊之叚韶曰歩卒力勢自當有限今積雪既厚逆戰
非便不如陳以待之彼勞我逸破之必矣既至齊悉其