不雨以至於今將有下人謀上之禍生怒以為妖言撲
殺之特進領御史中丞梁平老等謂堅曰主上失德上
下嗷嗷人懐異志燕晉二方伺隙而動恐禍發之日家
國俱亡此殿下之事也宜早圖之堅心然之畏生趫勇
未敢發生夜對侍婢言曰阿灋兄弟亦不可信明當除
之婢以告堅及堅兄清河王灋灋與梁平老及特進光
禄大夫彊汪帥壯士數百潜入雲龍門堅與吕婆樓帥
麾下三百人鼔譟繼進宿衛將士皆舍仗歸堅生猶醉