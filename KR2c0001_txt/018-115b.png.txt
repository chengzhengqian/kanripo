主以保宗為都督隴西諸軍事征西大將軍開府儀同
三司秦州牧武都王鎮上邽妻以公主保顯為鎮西將
軍晉夀公　冬十二月氐王楊難當將兵數萬寇魏上
邽秦州人多應之東平吕羅漢說鎮將拓跋意頭曰難
當衆盛今不出戰示之以弱衆情離沮不可守也意頭
遣羅漢將精騎千餘出衝難當陳所向披靡殺其左右
騎八人難當大驚㑹魏主以璽書責讓難當難當引還
仇池