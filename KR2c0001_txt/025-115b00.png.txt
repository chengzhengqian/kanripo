然廢立者國家大事處人父子骨肉之間誠未易謀也
然能移主上意者惟楊素耳素所與謀者惟其弟約述
雅知約請朝京師與約相見共圖之廣大恱多齎金寶
資述入關約時為大理少卿素凡有所為皆先籌於約
而行之述請約盛陳器玩與之酣暢因而共愽毎陽不
勝所齎金寶盡輸之約約所得既多稍以謝述述因曰此
晉王之賜令述與公為歡樂耳約大驚曰何為爾述因
通廣意說之曰夫守正履道固人臣之常致反經合義