言帝不聽騰竟伏尸都市及帝東廵樊豐等因乗輿在
外競脩第宅太尉部掾髙舒召大匠令史考校之得豐
等所詐下詔書具奏須行還上之豐等惶怖㑹太史言
星變逆行遂共譖震云自趙騰死後深用怨懟且鄧氏
故吏有恚恨之心壬戌車駕還京師便詣太學夜遣使
者䇿收震太尉卬綬震於是柴門絶賔客豐等復惡之
令大鴻臚耿寳奏震大臣不服罪懐恚望有詔遣歸本
郡震行至城西几陽亭乃慷慨謂其諸子門人曰死者