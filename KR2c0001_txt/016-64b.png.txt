恢遣将軍趙睦守金墉河南太守楊佺期帥衆軍湖城
擊衝走之
十八年夏五月秦右丞相竇衝矜才尚人自請封天水
王秦主登不許六月衝自稱秦王改元元光　秋七月
秦主登攻竇衝於野人堡衝求救于後秦尹緯言於後
秦主萇曰太子仁厚之稱著於逺近而英略未著請使
撃符登以著之萇從之太子興将兵攻胡空堡登解衝
圍以赴之興因襲平凉大獲而歸萇使興還鎮長安