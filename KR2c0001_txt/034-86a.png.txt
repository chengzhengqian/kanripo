謀李文會奸佞殺沐囚昈存以致此禍師道不得已出
文會攝登州刺史召昈存還幕府　武寧節度使李愬與平盧兵十一戰皆㨗己夘晦進攻金鄉克之李師道
性懦怯自官軍致討聞小敗及失城邑輒憂悸成疾由
是左右皆蔽匿不以實吿金鄉兖州之要地既失之其
刺史遣驛騎告急左右不為通師道至死竟不知也
十四年春正月辛巳韓𢎞拔考城殺二千餘人丙戌師
道所署沐陽令梁洞以縣降于楚州刺史李聽　壬辰