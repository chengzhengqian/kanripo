餘級副總管周智度攻突騎施處木昆等部於咽城拔
之斬首三萬級　冬十二月程知節引軍至鷹娑川遇
西突厥二萬騎别部䑕尼施等二萬餘騎繼至前軍總
管蘇定方帥五百騎馳徃擊之西突厥大敗追犇二十
里殺獲千五百餘人獲馬及器械綿亘山野不可勝計
副大總管王文度害其功言於知節曰今兹雖云破賊
官軍亦有死傷乗危輕脫乃成敗之灋耳何急而為此
自今常結方陳置輜重在内遇賊則戰此萬全䇿也又