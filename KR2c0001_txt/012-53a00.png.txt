以難賞之功挾震主之威獨據京都專執大權進則亢
龍有悔退則據于蒺藜冀此求安未見其福也因請悉
遣王侯之國依周召之法以成都王為北州伯治鄴冏
自為南州伯治宛分河為界各統王侯以夾輔天子冏優令
荅之長沙王乂見豹牋謂冏曰小子離間骨肉何不銅
鉇下打殺冏乃奏豹讒内間外坐生猜嫌不忠不義鞭
殺之豹將死曰縣吾頭大司馬門見兵之攻齊也冏以
河間王顒本附趙王倫心常恨之梁州刺史安定皇甫