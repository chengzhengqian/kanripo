將軍李髙遷助朔州總管髙滿政守馬邑𫟍君璋引突
厥萬餘騎至城下滿政擊破之頡利可汗怒大𤼵兵攻
馬邑髙遷懼帥所部二千人斬闗宵遁虜邀之失亡者
半頡利自帥衆攻城滿政出兵禦之或一日戰十餘合
上命行軍總管劉世譲救之至松子嶺不敢進還保崞
城㑹頡利遣使求婚上曰釋馬邑之圍乃可議婚頡利
欲解兵義成公主固請攻之頡利以髙開道善為攻具
召開道與之攻馬邑甚急頡利誘滿政使降滿政罵之