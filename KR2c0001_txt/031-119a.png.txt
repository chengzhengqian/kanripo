訪使奏掌書記濟察祿山有異志詐得風疾舁歸家祿
山反使蔡希徳引行刑者二人封刀召之濟引首待刀
希徳以實病白祿山後安慶緒亦使人彊舁至東京月
餘㑹廣平王俶平東京濟起詣軍門上謁俶遣詣京師
上命館之於三司令受賊官爵者列拜以媿其心以濟
為祕書郎國子司業蘇源明稱病不受祿山官上擢為
考功郎中知制誥壬申上御丹鳯樓下制士庶受賊官
祿為賊用者令三司條件聞奏其因戰被虜或所居密