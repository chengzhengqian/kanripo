人皆疑庾亮刪之歴陽内史蘇峻有功於國威望漸著
有鋭卒萬人器械甚精朝廷以江外寄之而峻頗懐驕
溢有輕朝廷之志招納亡命衆力日多皆仰食縣官運
漕相屬稍不如意輒肆忿言亮既疑峻約又畏侃之得
衆八月以丹陽尹温嶠為都督江州諸軍事江州刺史
鎮武昌尚書僕射王舒為㑹稽内史以廣聲援又修石
頭以備之丹陽尹阮孚以太后臨朝政出舅族謂所親
曰今江東創業尚淺主幼時艱庾亮年少徳信未孚以