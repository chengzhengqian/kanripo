守州郡交錯不知所從由是闗中離心四海怨叛　耿
况遣其子弇奉奏詣長安弇時年二十一行至宋子㑹
王郎起弇從吏孫倉衛包曰劉子輿成帝正統捨此不歸
逺行安之弇按劒曰子輿弊賊卒為降虜耳我至長安
與國家陳漁陽上谷兵馬歸發突騎以轔烏合之衆如
摧枯折腐耳觀公等不識去就族滅不乆也倉包遂亡
降王郎弇聞大司馬秀在盧奴乃馳北上謁秀留署長
史與俱北至薊王郎移檄購秀十萬户秀令功曹令史