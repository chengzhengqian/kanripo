見滅族太后乃赦之上林令侯敏素謟事俊臣其妻董
氏諌之曰俊臣國賊指日將敗君宜逺之敏從之俊臣
怒出為武龍令敏欲不往妻曰速去勿留俊臣敗其黨
皆流嶺南敏獨得免太后徴于安逺為尚食奉御擢吉
頊為右肅政中丞　夏六月以檢校夏官侍郎宗楚客
同平章事　戊子特進武承嗣春官尚書武三思並同
鳯閣鸞臺三品　秋七月武承嗣武三思並罷政事
九月甲寅太后謂侍臣曰頃者周興來俊臣按獄多連