上馬前鋒始交東川右廂馬步都指揮使張守進降於
知祥言璋兵盡此無復後繼當急擊之知祥登髙冢督
戰左明義指揮使毛重威左衝山指揮使李瑭守雞蹤
橋皆為東川兵所殺趙廷隠三戰不利牙内都指揮副使
侯𢎞實兵亦却知祥懼以馬箠指後陳張公鐸帥衆大
呼而進東川兵大敗死者數千人擒東川中都指揮使
元璝牙内副指揮使董光演等八十餘人璋拊膺曰親
兵皆盡吾何依乎與數騎遁去餘衆七千人降復得潘