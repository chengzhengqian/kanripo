成徐宿四千人自導江犇漢州就援軍以自存丁丑王
晝以興元資簡兵三千餘人軍於毗橋遇蠻前鋒與戰
不利退保漢州時成都日望援軍之至而竇滂自以失
地欲西川相繼陷没以分其責每援軍自北至輒説之
曰蠻衆多於官軍數十倍官軍遠來疲弱未易遽前諸
將信之皆狐疑不進成都十將李自孝隂與蠻通欲焚
城東倉為内應城中執而殺之後數日蠻果攻城久之
城中無應而止　　二月癸未朔蠻合梯衝四面攻成都城