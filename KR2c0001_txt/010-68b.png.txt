為監資為令遂掌機宻帝即位尤見寵任皆加侍中光
禄太夫封本縣侯是時帝親覽萬機數興軍旅腹心之
任皆二人管之毎有大事朝臣㑹議常令決其是非擇
而行之中護軍蔣濟上䟽曰臣聞大臣太重者國危左
右太親者身蔽古之至戒也往者大臣秉事外内扇動
陛下卓然自覽萬機莫不祗肅夫大臣非不忠也然威
權在下則衆心慢上勢之常也陛下既已察之於大臣
願無忘之於左右忠正逺慮未必賢於大臣至於便辟