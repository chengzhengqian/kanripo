皆不可立朕欲選諸子為嗣誰可者卿輩明言之衆皆
讙呼曰晉王仁孝當為嗣上恱是日泰從百餘騎至永
安門勅門司盡辟其騎引泰入肅章門幽於北𫟍丙戍
詔立晉王治為皇太子御承天門樓赦天下酺三日上
謂侍臣曰我若立泰則是太子之位可經營而得自今
太子失道藩王窺伺者兩皆棄之傳諸子孫永為後法
且泰立則承乾與治皆不全治立則承乾與泰皆無恙
矣