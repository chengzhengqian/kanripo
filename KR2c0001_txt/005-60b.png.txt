盛稱安漢公功德以為宜恢公國如如周公建立公子
令如伯禽所賜之品亦皆如之諸子之封皆如六子太
后以示羣公羣公方議其事㑹吕寛事起初莽長子宇
非莽隔絶衛事恐乆後受禍即私與衛寶通書教衛后
上書謝恩因陳丁傅舊惡冀得至京師莽白太皇太后
詔有司襃賞中山孝王后益湯沐邑七千户衛后日夜
啼泣思見帝面而但益户邑宇復教令上書求至京師
莽不聼宇與師吳章及婦兄吕寛議其故章以為莽不