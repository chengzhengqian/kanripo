扣刀入衛招賜之酒曰吾豈有不善之意邪卿何猜警
如是招偽吐將入後閤胄恐其為變扶令上坐如此再
三招稱喉乾命胄就厨取飲胄不動㑹滕王逌後至堅
降階迎之胄耳語曰事勢大異可速去堅曰彼無兵馬
何能為胄曰兵馬皆彼物彼若先發大事去矣胄不辭
死恐死無益堅復入坐胄聞室後有被甲聲遽請曰相
府事殷公何得如此因扶堅下牀趨去招將追之胄以
身蔽户招不得出堅及門胄自後至招恨不時發彈指