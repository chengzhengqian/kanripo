掩擊可汗段徳操趨夏州邀其歸路辛酉上謂羣臣曰
突厥入冦而復求和和與戰孰利太常卿鄭元璹曰戰
則怨深不如和利中書令封徳曰突厥恃犬羊之衆
有輕中國之意若不戰而和示之以弱明年將復來臣
愚以為不如擊之既勝而後與和則恩威兼著矣上從
之己巳并州大總管襄邑王神符破突厥於汾東汾州
刺州蕭顗破突厥斬首五千餘級丙子突厥冦廉州戊
寅䧟大震闗上遣鄭元璹詣頡利是時突利精騎數十