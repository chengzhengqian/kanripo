管王晙奏請西發拔悉密東發奚契丹期以今秋掩毗
伽牙帳於稽落水上毗伽聞之大懼暾欲谷曰不足畏
也拔悉密在北庭與奚契丹相去絶逺勢不相及朔方
兵計亦不能來此必若能來俟其垂至徙牙帳北行三
日唐兵食盡自去矣且拔悉密輕而好利得王晙之約
必喜而先至晙與張嘉貞不相恱奏請多不相應必不
敢出兵晙兵不出拔悉密獨至擊而取之勢甚易耳既而
拔悉密果發兵逼突厥牙帳而朔方及奚契丹兵不至