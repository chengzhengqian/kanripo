城之辱然則雖韶夏濩武之音具存於世茍其徳不足
以稱之曾不能化一夫況四海乎是猶執垂之規矩而
無工與材坐而待器之成終不可得也況齊陳淫昬之
主亡國之音蹔奏於庭烏能變一世之哀樂乎而太宗
遽云治之隆替不由於樂何發言之易而果於非聖人
也如此夫禮非威儀之謂也然無威儀則禮不可得而
行矣樂非聲音之謂也然無聲音則樂不可得而見矣
譬諸山取其一土一石而謂之山則不可然土石皆去