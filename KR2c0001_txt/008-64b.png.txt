尚書盧植亦言不宜召卓進皆不從泰乃棄官去謂荀
攸曰何公未易輔也進府掾王匡騎都尉鮑信皆泰山
人進使還鄉里募兵并召東郡太守橋瑁屯成臯使武
猛都尉丁原將數千人冦河内燒孟津火照城中皆以
誅宦官為言董卓聞召即時就道并上書曰中常侍張
讓等竊倖承寵濁亂海内臣聞揚湯止沸莫若去薪潰
癰雖痛勝於内食昔趙鞅興晉陽之甲以逐君側之惡
今臣輒鳴鐘鼓如雒陽請收讓等以清姦穢太后猶不