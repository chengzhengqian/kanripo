在素節發舒州聞遭喪哭者歎曰病死何可得乃更哭
邪丁亥至龍門縊殺之上金自殺悉誅其諸子及支黨
　八月甲寅殺太子少保納言裴居道癸亥殺尚書左
丞張行亷辛未殺南安王頻等宗室十二人又鞭殺故
太子賢二子唐之宗室於是殆盡矣其㓜弱存者亦流
嶺南又誅其親黨數百家惟千金長公主以巧媚得全
自請為太后女仍改姓武氏太后愛之更號延安大長
公主　九月丙子侍御史汲人傅遊藝帥闗中百姓九