之命耳珪顧王建而唾其面使中領將軍長孫肥左將
軍李東將三千騎追寶至范陽不及破其新城戍而還
　燕主寶出中山與趙王麟遇于城麟不意寶至驚
駭帥其衆奔蒲隂復出屯望都土人頗供給之慕容詳
遣兵掩撃之獲其妻子麟脫走入山甲寅寶至薊殿中
親近亡略盡唯髙陽王隆所領數百騎為宿衛清河
王㑹帥騎卒二萬迎于薊南寶怪㑹容止怏怏有懼色
宻告隆及遼西王農農隆俱曰㑹年少專任方面習驕