髙季昌造戰艦五百艘治城塹繕器械為攻守之具招
聚亡命交通吳蜀朝廷浸不能制
四年春正月髙季昌以蜀䕫萬忠涪四州舊𨽻荆南興
兵取之先以水軍攻䕫州時鎮江節度使兼侍中嘉王
宗壽鎮忠州䕫州刺史王成先請甲宗壽但以白布袍
給之成先帥之逆戰季昌縱火船焚蜀浮橋招討副使
張武舉鐵絙拒之船不得進㑹風反荆南兵焚溺死者
甚衆季昌乗戰艦䝉以牛革飛石中之折其尾季昌易