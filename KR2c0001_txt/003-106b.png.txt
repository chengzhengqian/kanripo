求封侯霍光不許又為外人求光禄大夫欲令得召見
又不許長主大以是怨光而桀安數為外人求官爵弗
能得亦慙又桀妻父所幸充國為大醫監闌入殿中下
獄當死冬月且盡蓋主為充國入馬二十匹贖罪乃得
減死論於是桀安父子深怨光而重德蓋主自先帝時
桀已為九卿位在光右及父子並為將軍皇后親安女
光乃其外祖而顧專制朝事由是與光争權燕王旦自
以帝兄不得立常懷怨望及御史大夫桑𢎞羊建造酒