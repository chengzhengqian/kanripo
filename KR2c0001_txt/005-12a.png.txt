后怨傅喜不已使孔鄉侯晏風丞相朱博令奏免喜侯
博與御史大夫趙𤣥議之𤣥言事已前决得無不宜博
曰已許孔鄉侯矣匹夫相要尚相得死何况至尊博唯
有死耳𤣥即許可博惡獨斥奏喜以故大司空汜鄉侯
何武前亦坐過免就國事與喜相似即並奏喜武前在
位皆無益於治雖已退免爵土之封非所當也皆請免
為庻人上知傅太后素常怨喜疑博𤣥承指即召𤣥詣
尚書問狀𤣥辭服有詔左將軍彭宣與中朝者雜問宣