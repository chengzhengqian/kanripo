省章遣醫視𢎞病比至已薨
章和二年春正月壬辰帝崩於章德前殿太子即位年
十嵗尊皇后曰皇太后　三月太后臨朝竇憲以侍中
内幹機密出宣誥命弟篤為虎賁中郎將篤弟景瓌並
為中常侍兄弟皆在親要之地憲客崔駰以書戒憲曰
傳曰生而冨者驕生而貴者慠生冨貴而能不驕慠者
未之有也今寵禄初隆百僚觀行豈可不庶幾夙夜以
永終譽乎昔馮野王以外戚居位稱為賢臣近隂衛尉