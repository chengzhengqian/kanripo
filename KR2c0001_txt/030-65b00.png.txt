臣鞫其左右左右不勝楚毒皆欲自誣太常工人京兆
安金藏大呼謂俊臣曰公既不信金藏之言請剖心以
明皇嗣不反即引佩刀自剖其胷五藏皆出流血被地
太后聞之令轝入宫中使醫内五藏以桑皮線縫之傅
以藥經宿始蘇太后臨朝視之歎曰吾有子不能自明
使汝至此即命俊臣停推睿宗由是得免　或告嶺
南流人謀反太后遣司刑評事萬國俊攝監察御史就
按之國俊至廣州悉召流人矯制賜自盡流人號呼不