王珪遂取并州初建臺省置刺史太守尚書即以下官
悉用儒生為之士大夫詣軍門者無少長皆引入存慰
使人人盡言少有才用咸加擢敘己未遣輔國將軍奚
牧略地汾川獲燕丹陽王買徳及離石䕶軍髙秀和以
中書侍郎張恂等為諸郡太守招撫離散勸課農桑燕
主寶聞魏軍将至議於東堂中山尹符謨曰今魏軍衆
彊千里逺鬭乗勝氣銳若縱之使入平土不可敵也宜
杜險以拒之中書令眭䆳曰魏多騎兵徃來剽速馬上