東海王彦璋譙王尚之庾楷張法順毛㤗等於建康市
桓修為王誕固請得流嶺南𤣥以劉牢之為㑹稽内史
牢之曰始爾便奪我兵祸其至矣劉敬宣請歸諭牢之
使受命𤣥遣之敬宣勸牢之襲𤣥牢之猶豫不决移屯
班瀆私告劉裕曰今當北就髙雅之於廣陵舉兵以匡
社稷卿能從吾去乎裕曰将軍以勁卒數萬望風䧏服
彼新得志威震天下朝野人情皆已去矣廣陵豈可得
至邪裕當反服還京口耳何無忌謂裕曰我将何之裕