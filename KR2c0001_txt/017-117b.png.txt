公暠河西王利鹿孤沮渠䝉遜各遣使奉表入貢于秦
初涼将姜紀降于河西王利鹿孤廣武公傉檀與論兵
略甚愛重之坐則連席出則同車毎談論以夜繼晝利
鹿孤謂傉檀曰姜紀信有羙才然視候非常必不久留
於此不如殺之紀若入秦必為人患傉檀曰臣以布衣
之交待紀紀必不相負也八月紀将數十騎奔秦軍說
碩徳曰吕隆孤城無援明公以大軍臨之其勢必請降
然彼徒文降而已未肯遂服也請給紀歩騎三千與王