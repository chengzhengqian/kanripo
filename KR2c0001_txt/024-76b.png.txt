不從因間極言遂逢大怒演性頗嚴尚書郎中剖斷有
失輙加捶楚令史姦慝即考竟帝乃立演於前以刀鐶
擬脅召被演罰者臨以白刄求演之短咸無所陳乃釋
之晞昕之弟也帝疑演假辭於晞以諫欲殺之王私謂
晞曰王博士明日當作一條事為欲相活亦圗自全宜
深體勿怪乃於衆中杖晞二十帝尋發怒聞晞得杖以
故不殺髠鞭配甲坊居三年演又因諫争被敺撻閉口
不食太后日夜涕泣帝不知所為曰儻小兒死奈我老