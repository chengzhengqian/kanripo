及京輔戊戌全忠辭歸鎮留宴夀春殿又餞之於延喜
樓上臨軒泣别令於樓前上馬上又賜全忠詩全忠亦
和進又賜楊柳枝辭五首百官班辭於長樂驛崔𦙍獨
送至霸橋自置餞席夜二鼓𦙍始還入城上復召對問
以全忠安否置酒奏樂至四鼓乃罷　李克用使者還
晉陽言崔𦙍之横克用曰𦙍為人臣外倚賊勢内脅其
君既執朝政又握兵權權重則怨多勢侔則釁生破家
亡國在眼中矣　　夏五月崔𦙍奏左右龍武羽林神