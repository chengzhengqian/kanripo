令傅亮領軍將軍謝晦鎮北將軍檀道濟同被顧命癸
亥帝殂于西殿太子即皇帝位年十七大赦尊皇太后
曰太皇太后立妃司馬氏為皇后
文帝元嘉元年營陽王居䘮無禮好與左右狎暱逰戲
無度特進致仕范泰上封事曰伏聞陛下時在後園頗
習武備鼓鞞在宫聲聞于外黷武掖庭之内諠譁省闥
之間非徒不足以威四夷祗生逺近之怪陛下踐祚委
政宰臣實同髙宗諒闇之義而更親狎小人懼非社稷