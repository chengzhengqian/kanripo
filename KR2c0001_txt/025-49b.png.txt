天上人豈言今日得其驅使神武公紇豆陵毅對曰
臣聞麒麟鳯皇為王者瑞可以徳感不可力致麒麟
鳯皇得之無用豈如徳林為瑞且有用哉帝大笑曰
誠如公言　五月己丑周主祭方丘詔以路寢㑹義
崇信含仁雲和思齊諸殿皆晉公護専政時所為事
窮壯麗有踰清廟悉可毁撤彫斵之物並賜貧民繕
造之宜務從卑朴戊戍又詔并鄴諸堂壯麗者凖此
臣光曰周髙祖可謂善處勝矣佗人勝則益奢髙祖勝