方自洛陽遣其子羆帥騎三千以所乗車奉迎帝至芒
山下方自帥萬餘騎迎帝方將拜謁帝下車自止之帝
還宫犇散者稍還百官粗備辛巳大赦王浚入鄴士衆
暴掠死者甚衆使烏桓羯朱追太弟穎至朝歌不及浚
還薊以鮮卑多掠人婦女命有敢挾藏者斬於是沈於
易水者八千人　劉淵聞太弟穎去鄴歎曰不用吾言
逆自犇潰真奴才也然吾與之有言矣不可以不救將
發兵擊鮮卑烏桓劉宣等諌曰晉人奴𨽻御我今其骨