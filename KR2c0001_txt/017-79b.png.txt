州刺史表杜進為武威太守自餘将佐各受職位凉州
郡縣皆降於光獨酒泉太守宋皓西郡太守索泮城守
不下光攻而執之讓泮曰吾受詔平西域而梁熈絶我
歸路此朝廷之罪人卿何為附之泮曰将軍受詔平西
域不受詔亂凉州梁公何罪而将軍殺之泮但苦力不
足不能報君父之讎耳豈肯如逆氐彭濟之所為乎主
滅臣死固其常也光殺泮及皓主簿尉祐姦佞傾險與
彭濟同執梁熈光寵信之祐譛殺名士姚皓等十餘人