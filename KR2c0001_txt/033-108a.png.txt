百騎迎之勛與之俱入驛時天寒勛多然藁火扵驛外
軍士皆往附火勛乃從容出懐中符以示用誠曰大夫
召君用誠錯愕起走壮士自後執其手擒之用誠子在
勛後斫傷勛首壮士格殺其子仆用誠扵地跨其腹以
刀擬其喉曰出聲則死勛入其營士卒已擐甲執兵矣
勛大言曰汝曹父母妻子皆在漢中一朝棄之與張用
誠同反扵汝曹何利乎大夫令我取用誠不問汝曹無
自取族滅衆皆讋服勛送用誠詣梁州震杖殺之命副