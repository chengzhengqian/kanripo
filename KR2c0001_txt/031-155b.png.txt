恥以詭計相圖願早擇去就以謀自全且田承嗣必已
叛矣不然官軍何以得至此朝義大懼曰吾朝來未食
獨不能以一餐相餉乎抱忠乃令人設食於城東於是
范陽人在朝義麾下者竝拜辭而去朝義涕泣而已獨
與胡騎數百旣食而去東奔廣陽廣陽不受欲北入奚
契丹至溫泉柵李懷仙遣兵追之朝義窮蹙縊於林中
懷仙取其首以獻僕固懷恩與諸軍皆還甲辰朝義首
至京師　秋七月壬寅羣臣上尊號曰寶應元聖文武