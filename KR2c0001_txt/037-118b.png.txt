兵食盡自遁鄂圍解矣汭不聴珽憕之五世孫也　五
月成汭行未至鄂州馬殷遣大將許徳勳將舟師萬
餘人雷彦威遣其將歐陽思將舟師三千餘人㑹於荆
江口乘虚襲江陵庚戌䧟之盡掠其人及貨財而去將
士亡其家皆無鬬志李神福聞其將至自乘輕舟前覘
之謂諸将曰彼戰艦雖多而不相屬易制也當急擊之
壬子神福遣其將秦裴楊戎將衆數千逆撃汭於君山
大破之因風縱火焚其艦士卒皆潰汭赴水死獲其戰