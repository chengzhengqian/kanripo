舍食道旁至蕪蔞亭時天寒烈馮異上豆粥至饒陽官
屬皆乏食秀乃自稱邯鄲使者入傳舍傳吏方進食從
者饑爭奪之傳吏疑其偽乃椎鼓數十通紿言邯鄲將
軍至官屬皆失色秀升車欲馳既而懼不免徐還坐曰
請邯鄲將軍入乆乃駕去晨夜兼行䝉犯霜雪靣皆破
裂至下曲陽傳聞王郎兵在後從者皆恐至滹沱河侯
吏還白河水流澌無船不可濟秀使王霸往視之霸恐驚
衆欲且前阻水還即詭曰冰堅可度官屬皆喜秀笑曰