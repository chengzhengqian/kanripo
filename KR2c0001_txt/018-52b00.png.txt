但馳使徴暢遣撫軍将軍讃據陕城臣向潼闗為諸軍
節度若暢奉詔而至臣當遣懿帥河東見兵共禦晉師
若不受詔命便當聲其罪而討之泓曰叔父之言社稷
之計也乃遣姚讃及冠軍将軍司馬國璠建義将軍虵
𤣥屯陕津武衛将軍姚驢屯潼闗懿遂舉兵稱帝傳檄
州郡欲運匃奴堡榖以給鎮人寧東将軍姚成都拒之
懿卑辭誘之送佩刀為誓成都不從懿遣驍騎将軍王
國帥甲士数百攻成都成都擊禽之遣使譲懿曰明公