隨州司馬韋倫為太常少卿使於吐蕃悉集其俘五百
人各賜襲衣而遣之
徳宗建中元年吐蕃始聞韋倫歸其俘不之信及俘入
境各還部落稱新天子出宫人放禽獸英威聖徳洽於
中國吐蕃大悦除道迎倫贊普即發使隨倫入貢且致
賻贈癸卯至京師上禮接之既而蜀將上言吐蕃豺狼
所獲俘不可歸上曰戎狄犯塞則擊之服則歸之擊以
示威歸以示信威信不立何以懷逺悉命歸之　五月