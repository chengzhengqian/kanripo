無所不震長老孩幼無不畢見人情之於品物樂極則
哀生見恪貴盛世莫與貳身處台輔中間厯年今之誅
夷無異禽獸觀訖情反能不憯然且已死之人與土壤
同域鑿掘斫刺無所復加願聖朝稽則乾坤怒不極旬
使其鄉邑若故吏民收以士伍之服惠以三寸之棺昔
項籍受殯葬之施韓信獲收斂之恩斯則漢髙發神明
之譽也惟陛下敦三皇之仁垂哀矜之心使國澤加於
辜戮之骸復受不已之恩於以揚聲遐方沮勸天下豈