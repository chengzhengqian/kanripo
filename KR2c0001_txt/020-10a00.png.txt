秀遂行及帝誅何邁量慶之必當入諌先閉青溪諸橋
以絶之慶之聞之來往不得進而還帝乃使慶之從父
兄子直閤將軍攸之賜慶之藥慶之不肯飲攸之以被
揜殺之時年八十慶之子侍中文叔欲亡恐如太宰義
恭被支解謂其弟中書郎文季曰我能死爾能報遂飲
慶之之藥而死弟秘書郎昭明亦自經死文季揮刀馳
馬而去追者不敢逼遂得免帝詐言慶之病死贈侍中
太尉謚曰忠武公𦵏禮甚厚領軍將軍王𤣥謨數流涕