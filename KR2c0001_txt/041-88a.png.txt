大破之僵尸蔽野契丹死者過半餘衆北走都與托諾
得數騎僅免盧龍節度使趙徳鈞邀撃契丹北走者殆
無孑遺　　秋七月壬戌契丹復遣其酋長特哩衮將七
千騎救定州王晏球逆戰於唐河北大破之甲子追至
易州時久雨水漲契丹為唐所俘斬及䧟溺死者不可
勝數　契丹北走道路泥濘人馬饑疲入幽州境八月
壬戌趙徳鈞遣牙將武從諫將精騎邀擊之分兵扼險
要生擒特哩衮等數百人餘衆散投村落村民以白梃擊