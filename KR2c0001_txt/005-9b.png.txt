臣能若丹者少發憤懣奏封事不及深思逺慮使主簿
書漏泄之過不在丹以此貶黜恐不厭衆心上貶咸欽
秩各二等遂䇿免丹曰朕惟君位尊任重懷諼迷國進
退違命反覆異言甚為君耻之以君嘗託傳位未忍考
於理其上大司空高樂侯印綬罷歸尚書令唐林上疏
曰竊見免大司空策書意深痛切君子作文為賢者
諱丹經為世儒宗德為國黄耉親傅聖躬位在三公所
坐者微海内未見其大過事既以往免爵太重京師識