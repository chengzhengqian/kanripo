克用取幽州表劉仁恭為節度使留戍兵及腹心將十
人典其機要租賦供軍之外悉輸晉陽及上幸華州克
用徵兵於仁恭又遺成徳節度使王鎔義武節度使王
郜書欲與之共定關中奉天子還長安仁恭辭以契丹
入侵須兵扞禦俟敵退然後承命克用屢趣之使者相
繼數月兵不出克用移書責之仁恭抵書於地慢罵囚
其使者欲殺河東戍將戍將遁逃獲免克用大怒八月
自將擊仁恭　　秋九月丁丑李克用至安塞軍辛巳