荀彧曰關西諸將外服内貳張晟冦亂殽澠南通劉表
固等因之將為深害當今河東天下之要地也君為我
舉賢才以鎮之彧曰西平太守京兆杜畿勇足以當難
智足以應變操乃以畿為河東太守㑹白騎攻東垣髙
幹入濩澤畿將數十騎赴堅壁而守之吏民多舉城助
畿者比數十日得四千餘人固等與髙幹張晟共攻畿
不下畧諸縣無所得曹操使議郎張既西徴關中諸將
馬騰等皆引兵㑹擊晟等破之斬固琰等首其餘黨與