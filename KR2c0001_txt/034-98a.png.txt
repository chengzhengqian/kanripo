下宿將有功伉健難制者都知兵馬使朱克融等送之
京師乞加奨拔使燕人有慕羨朝廷禄位之志又獻征
馬萬五千匹然後削髪委去克融滔之孫也是時上方
酣宴不留意天下之務崔植杜元頴無逺略不知安危
大體茍欲崇重𢎞靖惟割瀛莫二州以士玫領之自餘
皆統扵𢎞靖朱克融輩乆羈旅京師至假匄衣食日詣
中書求官植元頴不之省及除𢎞靖幽州勒克融輩歸
本軍驅使克融輩皆憤怨先是河北節度使皆親冒寒