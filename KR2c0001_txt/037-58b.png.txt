寅朔李茂貞奏隴州刺史薛知籌以城降斬李昌符滅
其族　丙子以李茂貞同平章事充鳯翔節度使　以
韋昭度守太保兼侍中
文德元年春二月乙亥上不豫壬午發鳯翔己丑至長
安庚寅赦天下改元以韋昭度為中書令　三月己
亥上疾復作壬寅大漸皇弟吉王保長而賢羣臣屬望
十五軍觀軍容使楊復恭請立其弟夀王傑是日下詔
立傑為皇太弟監軍國事右軍中尉劉季述遣兵迎傑