為安西大将軍　河西王䝉遜欲伐涼先引兵攻秦浩
亹既至潛師還屯川巖涼公歆欲乗虚襲張掖宋繇張
體順切諌不聼太后尹氏謂歆曰汝新造之國地狹民
希自守猶懼不足何暇伐人先王臨終殷勤戒汝深慎
用兵保境寕民以俟天時言猶在耳奈何棄之䝉遜善
用兵非汝之敵數年以来常有兼并之志汝國雖小足
為善政修徳飬民静以待之彼若昬暴民将歸汝若其
休明汝将事之豈得輕為舉動僥冀非望以吾觀之非