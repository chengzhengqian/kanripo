人夜以印節授留後張玘遁去及明軍中始知之玘奏
總不知所在癸亥卒于定州之境　初劉總奏分所屬
為三道以幽涿營為一道請除張𢎞靖為節度使平薊
媯澶為一道請除平盧節度使薛平為節度使瀛莫為
一道請除權知京兆尹盧士玫為觀察使𢎞靖先在河
東以寛簡得衆總與之鄰境聞其風望以燕人桀驁日
久故舉𢎞靖自代以安輯之平嵩之子知河朔風俗而
盡誠扵國故舉之士玫則總妻族之親也總又盡擇麾