戰士戰及溺死者四千餘人冬遣大鴻臚田廣明擊之
六年詔以鉤町侯毋波率其邑君長人民撃反者有功
立以為鉤町王賜田廣明爵關内侯
　　淮南謀反
漢文帝前三年　初趙王敖獻美人於髙祖得幸有娠
及貫高事發美人以坐繋河内美人母弟趙兼因辟陽
侯審食其言吕后吕后妬弗肯白美人已生子恚即自
殺吏奉其子詣上上悔名之曰長令吕后母之而葬其