四年　初柔然頭兵可汗始得返國事魏盡禮及永安
以後雄據北方禮漸驕倨雖信使不絶不復稱臣頭兵
甞至洛陽心慕中國乃置侍中黄門等官後得魏汝陽
王典籖淳于覃親寵任事以為秘書監使典文翰及兩
魏分裂頭兵轉不遜數為邉患魏丞相泰以新都闗中
方有事山東欲結婚以撫之以舍人元翌女為化政公
主妻頭兵弟塔寒又言於魏主請廢乙弗后納頭兵之
女二月甲辰以乙弗后為尼使扶風王孚迎頭兵女為