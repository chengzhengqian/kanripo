濟大喜厚禮而遣之晏平還至鄆師道屏人而問之晏
平曰元濟暴兵數萬扵外阽危如此而日與僕妾逰戲
愽奕扵内晏然曾無憂色以愚觀之殆必亡不久矣師
道素倚淮西為援聞之驚怒尋誣以它過杖殺之
十三年　初李師道謀逆命判官髙沐與同僚郭昈李
公度屢諫之判官李文㑹孔目官林英素為師道所親
信涕泣言扵師道曰文會等盡誠為尚書憂家事反為
髙沐等所疾尚書柰何不憂十二州之土地以成沭等