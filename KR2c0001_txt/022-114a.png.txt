雖食言死者不過一人猶冀全百口乃出應之天光殺
之時椿致仕與其子昱在華隂椿弟冀州刺史順司空
津順子東雍州刺史辯正平太守仲宣皆在洛　秋七
月爾朱世隆誣奏楊氏謀反請収治之魏主不許世隆
苦請帝不得已命有司檢案以聞壬申夜世隆遣兵圍
津第天光亦遣兵掩椿家於華隂東西之族無少長皆
殺之籍沒其家世隆奏云楊氏實反與収兵相拒皆已
格殺帝惋悵乆之不言而已朝野聞之無不痛憤津子