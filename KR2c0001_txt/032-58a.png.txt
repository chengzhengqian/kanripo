大歴元年春二月己亥命大理少卿楊濟修好於吐蕃
二年夏四月庚子命宰相魚朝恩與吐蕃盟於興唐寺
　九月吐蕃衆數萬圍靈州遊騎至潘原宜祿詔郭子
儀自河中帥甲士三萬鎮涇陽京師戒嚴甲子子儀移
鎮奉天　冬十月戊寅朔方節度使路嗣㳟破吐蕃於
靈州城下斬首二千餘級吐蕃引去
三年八月壬戌吐蕃十萬衆寇靈武丁卯吐蕃尚贊摩
二萬衆寇邠州京師戒嚴邠寧節度使馬璘擊破之