氏生伏䟦可汗及阿那瓌等六子伏䟦既立忽亡其幼
子祖恵求募不能得有巫地萬言祖恵今在天上我能
呼之乃於大澤中施帳幄祀天神祖恵忽在帳中自云
恒在天上伏䟦大喜號地萬為聖女納為可賀敦地萬
既挾左道復有姿色伏䟦敬而愛之信用其言干亂國
政如是積嵗祖恵浸長語其母曰我常在地萬家未甞
上天上天者地萬教我也其母具以狀告伏䟦伏䟦曰
地萬能前知未然勿為讒也既而地萬懼譛祖恵於伏