臂而别璘遂與其副李瑶帥衆降扵馬燧悅收族其家
令竒慢罵而死瑶父再春以愽州降悅從兄昂以洺州
降王光進以長橋降悅入城旬餘日馬燧等諸軍始至
城下攻之不克　丙寅李惟岳遣兵與孟祐守束鹿朱
滔張孝忠攻拔之進圍深州惟岳憂懼掌書記邵真復
說惟岳宻為表先遣弟惟簡入朝然後誅諸将之不從
命者身自入朝使妻父冀州刺史鄭詵權知節度事以
待朝命惟簡既行孟祐知其謀宻遣告田悅悅大怒使