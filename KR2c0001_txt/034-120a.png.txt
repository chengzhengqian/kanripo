將卒三千餘人奔鎮州李同捷與祐書請降祐并奏其書
諫議大夫柏耆受詔宣慰行營好張大聲勢以威制諸
將諸將已惡之矣及李同捷請降扵祐祐遣大將萬洪
代守滄州耆疑同捷之詐自將數百騎馳入滄州以事
誅洪取同捷及其家屬詣京師乙亥至將陵或言王庭
湊欲以竒兵簒同捷乃斬同捷傳首滄景悉平五月庚
寅加李載義同平章事諸道兵攻李同捷三年僅能下
之而柏耆徑入城取為己功諸將疾之爭上表論列辛