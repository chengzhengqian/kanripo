　楊運長去宣城郡還家齊公遣人殺之凌源令潘智
與運長厚善臨川王綽義慶之孫也綽遣腹心陳讃說
智曰君先帝舊人身是宗室近屬如此形勢豈得乆全
若招合内外計多有從者臺城内人常有此心正苦無
人建意耳智即以告齊公庚戌誅綽兄弟及其黨與
甲寅齊公受䇿命赦其境内以石頭為世子宫一如東
宫禇淵引何曾自魏司徒為晉丞相故事求為齊官齊
公不許以王儉為齊尚書右僕射領吏部儉時年二十