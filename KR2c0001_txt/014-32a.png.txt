待之不至深以為恨錢鳳走至闔廬洲周光斬之詣闕
自贖沈充走失道誤入故將吳儒家儒誘充内重壁中
因笑謂充曰三千户侯矣充曰爾以義存我我家必厚
報汝若以利殺我我死汝族滅矣儒遂殺之傳首建康
敦黨悉平充子勁當坐誅鄉人錢舉匿之得免其後勁竟
滅吳氏有司發王敦瘞出户焚其衣冠跽而斬之與沈
充首同懸于南桁郗鑒言於帝曰前朝誅楊駿等皆先
極官刑後聴私殯臣以為王誅加於上私義行於下宜