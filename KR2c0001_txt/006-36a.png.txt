蜀合從髙可為六國下不失尉佗融等召豪桀議之其
中識者皆曰今皇帝姓名見於圖書自前世博物道術
之士谷子雲夏賀良等皆言漢有再受命之符故劉子
駿改易名字冀應其占及莽末西門君惠謀立子駿事
覺被殺出謂觀者曰䜟文不誤劉秀眞汝主也此皆近
事㬥著衆所共見者也况今稱帝者數人而雒陽土地
最廣甲兵最彊號令最明觀符命而察人事它姓殆未
能當也衆議或同或異融遂決策東向遣長史劉鈞等