為親民不可不擇乃命五品以上各舉堪為縣令者以
名聞上曰比有奴告其主反者此弊事夫謀反不能獨
為必與人共之何患不發何必使奴告邪自今有奴告
主者皆勿受仍斬之
三年春二月戊寅以房𤣥齡為左僕射杜如晦為右僕
射以尚書右丞魏徴守祕書監參預朝政　　三月丁
巳上謂房𤣥齡杜如晦曰公為僕射當廣求賢人隨才
授任此宰相之職也比聞聴受辭訟日不暇給安能助