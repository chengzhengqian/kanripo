之使送希萼於衡山實欲師暠殺之師暠曰欲使我為
弑君之人乎奉事愈謹丙戍至衡山衡山指揮使廖偃
匡圖之子也與其季父節度巡官匡凝謀曰吾家世受
馬氏恩今希萼長而被黜必不免禍盍相與輔之於是
帥莊戸及鄉人悉為兵與師暠共立希萼為衡山王以
縣為行府㫁江為柵編竹為戰艦以師暠為武清節度
使召募徒衆數日至萬餘人州縣多應之遣判官劉虚
已求援於唐徐威等見希崇所為知必無成又畏朗州