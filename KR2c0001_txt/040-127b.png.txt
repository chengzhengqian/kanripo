刺史杜晏球曰李紹䖍　乙酉梁西都留守河南尹張
宗奭來朝復名全義獻幣馬千計帝命皇子繼岌皇弟
存紀等兄事之帝欲發梁太祖墓斵棺焚其尸全義上
言朱温雖國之深讎然其人已死刑無可加屠滅其家
足以為報乞免焚斵以存聖恩帝從之但鏟其闕室削
封樹而已戊戍加天平節度使李嗣源兼中書令以北
京留守繼岌為東京留守同平章事　帝遣使宣諭諭
諸道梁所除節度使五十餘人皆上表入貢　郭崇韜