兵或留拒我或歸自守兵分勢弱我乗其懈而撃之蔑
不勝矣今若急之彼則幷力死戰楚兵飄鋭未易當也
孝恭不從留靖守營自帥鋭師出戰果敗走趣南岸銑
衆委舟収掠軍資人皆負重靖見其衆亂縱兵奮撃大
破之乘勝直抵江陵入其外郭又攻水城拔之大獲舟
艦李靖使孝恭盡散之江中諸將皆曰破敵所獲當籍
其用奈何棄以資敵靖曰蕭銑之地南出嶺表東距洞
庭吾懸軍深入若攻城未拔援兵四集吾表裏受敵進