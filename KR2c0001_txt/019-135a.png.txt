殺之沈慶之至歐陽誕遣慶之宗人沈道愍齎書説慶
之餉以玉環刀慶之遣道愍返數以罪惡誕焚郭邑驅
居民悉使入城閉門自守分遣書檄邀結逺近時山陽
内史梁曠家在廣陵誕執其妻子遣使邀曠曠斬使拒
之誕怒滅其家誕奉表投之城外曰陛下信用讒言遂
令無名小人来相掩襲不任枉酷即加誅翦雀䑕貪生
仰違詔敕今親勒部曲扞徐兖先經何福同生皇家今
有何愆便成胡越陵鋒奮戈萬沒豈顧戡定之期冀在