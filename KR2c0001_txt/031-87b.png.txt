自謂大丈夫今日視之乃兒女子耳嗣業大慙卽白宰
如數發兵以秀實自副將之詣行在上又徵兵於安西
行軍司馬李栖筠發精兵七千人勵以忠義而遣之
敇改扶風為鳯翔郡　庚辰上皇至成都從官及六軍
至者千三百人而已　令狐潮圍張巡於雍丘相守四
十餘日朝廷聲問不通潮聞𤣥宗已幸蜀復以書招巡
有大將六人官皆開府特進白巡以兵勢不敵且上存
亡不可知不如降賊巡陽許諾明日堂上設天子畫像