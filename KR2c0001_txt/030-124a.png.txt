人謂之斜封官錢三萬則度為僧尼其貟外同正試攝
檢校判知官凡數千人西京東都各置兩吏部侍郎為
四銓選者嵗數萬人上官婕妤及後宫多立外第出入
無節朝士徃徃從之遊處以求進達安樂公主尤驕横
宰相以下多出其門與長寧公主競起第舍以侈麗相
髙擬於宫掖而精巧過之安樂公主請昆明池上以百
姓蒲魚所資不許公主不悦乃更奪民田作定昆池延
袤數里累石象華山引水象天津欲以勝昆明故名定