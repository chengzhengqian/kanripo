拜辭而還遂來降仲威奉莊奔齊泌昻之子也樊猛及
其兄毅帥部曲來降　周軍復至郢州孫瑒士卒皆死
戰周人不能克既而聞王琳敗陳兵將至乃解圍去瑒
遣使舉中流之地來降
二年春正月齊主使王琳出合肥召募傖楚更圖進取
合州刺史裴景徽琳兄珉之壻也請以私屬為鄉導齊
主使琳與行臺左丞盧潜將兵赴之琳沉吟不决景徽
恐事泄挺身奔齊齊主以琳為驃騎大將軍開府儀同