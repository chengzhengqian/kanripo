尚書陛下徳政不修天降滛雨七旬乃霽霽方二日雖
有鬼兵百萬亦未能去道路之塗潦而況人乎政刑如
此其如四海何其如後代何願止作徒罷苑囿出宫女
赦朱軌以副衆望虎雖不悦亦不之罪為之罷長安洛
陽作役而竟誅朱軌又立私論朝政之灋聴吏告其君
奴告其主公卿以下朝覲以目相顧不敢復相過従談
語
三年　趙王虎據十州之地聚斂金帛及外國所獻珍