百人一之衡水一之南宫一之信都一之阜城自將一
隊深入與嗣肱遇梁軍之樵芻者皆執之獲數百人明
日㑹於下博橋皆殺之留數人㫁臂縦去曰為我語朱
公晉王大軍至矣時蓨縣未下帝引楊師厚兵五萬就
賀徳倫共攻之丁亥始至縣西未及置營建瑭嗣肱各
將三百騎效梁軍旗幟服色與樵芻者雜行日且暮至
徳倫營門殺門者縦火大譟弓矢亂發左右馳突既暝
各斬馘執俘而去營中大擾不知所為㫁臂者復來曰