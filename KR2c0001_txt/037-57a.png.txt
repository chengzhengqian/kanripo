鄭昌圖帥百官二百餘人奉襄王犇河中王重榮詐為
迎奉執煴殺之囚澈昌圖百官死者殆半　王重榮函
襄王煴首送行在刑部請御興元城南門獻馘百官畢
賀太常博士殷盈孫議以為煴為賊臣所逼止以不能
死節為罪耳禮公族罪在大辟君為之素服不舉今煴
已就誅宜廢為庶人令所在葬其首其獻馘稱賀之禮
請俟朱玫首至而行之從之盈孫侑之孫也
三年春正月以邠州都將王行瑜為静難軍節度使扈