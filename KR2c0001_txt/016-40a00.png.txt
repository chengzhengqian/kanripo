慕容沖攻長安㑹羣僚議進止皆曰大王宜先取長安
建立根本然後經營四方萇曰不然燕人因其衆有思
歸之心以起兵若得其志必不久留關中吾當移屯嶺
北廣收資實以待秦亡燕去然後拱手取之耳乃留其
長子興守北地使寧北将軍姚穆守同官川自将其衆
攻新平初新平人殺其郡将秦王堅缺其城角以恥之
新平民望深以為病欲立忠義以雪之及後秦王萇至
新平新平太守南安茍輔欲降之郡人遼西太守馮傑