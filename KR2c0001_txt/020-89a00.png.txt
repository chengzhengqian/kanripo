辱之攸之怒改計攻城令諸軍登岸燒郭邑築長圍晝
夜攻戰世隆隨宜拒應攸之不能克道成命吳興太守
沈文秀督吳錢唐軍事文秀收攸之弟新安太守登之
誅其宗族　乙未以從軍將軍楊運長為宣城太守於
是太宗嬖臣無在禁省者矣　沈約論曰夫人君南面
九重奥絶陪奉朝夕義隔卿士堦闥之任宜有司存既
而恩以狎生信由恩固無可憚之姿有易親之色孝建
泰始主威獨運而刑政紏雜理難遍通耳目所寄事歸