賂扵賊容其姦也裴度纂述蔡鄆用兵以來上之憂勤
機略因侍宴獻之請内印出付史官上曰如此似出朕
志非所欲也弗許　三月戊子以華州刺史馬總為鄆
曹濮等州節度使己丑以義成節度使薛平為平盧節
度淄青齊登萊等州觀察使以淄青四面行營供軍使
王遂為沂海兖宻等州觀察使　横海節度使烏重𦙍
奏河朔藩鎮所以能旅拒朝命六十餘年者由諸州縣
各置鎮將領事収刺史縣令之權自作威福曏使刺史