種立苗欲疏非其種者鋤而去之太后黙然頃之諸吕
有一人醉亡酒章追拔劍斬之而還報曰有亡酒一人臣謹行法斬之太后左右皆大驚業已許其軍法無以
爭也因罷自是之後諸吕憚朱虚侯雖大臣皆依朱虚
侯劉氏為益彊陳平患諸吕力不能制恐禍及己甞燕
居深念陸賈往直入坐而陳丞相不見陸生曰何念之
深也陳平曰生揣我何念陸生曰足下極富貴無欲矣
然有憂念不過患諸吕少主耳陳平曰然為之奈何陸