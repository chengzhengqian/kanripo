符詔和解之克用不聽十二月癸酉合戰玫昌符大敗
各走還本鎮潰軍所過焚掠克用進逼京城乙亥夜令
孜奉天子自開遠門出幸鳯翔初黄巢焚長安宫室而
去諸道兵入城縱掠焚府寺民居什六七王徽累年補
葺僅完一二至是復為亂兵焚掠無孑遺矣
二年春正月李克用還軍河中與王重榮同表請大駕
還宫因罪狀田令孜請誅之上復以飛龍使楊復恭為
樞宻使戊子令孜請上幸興元上不從是夜令孜引兵