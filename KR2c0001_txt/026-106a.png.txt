劉文静相持月餘通復使桑顯和夜襲其營文静與左
光禄大夫段志𤣥悉力苦戰顯和敗走盡俘其衆通勢
益蹙或説通降通泣曰吾歴事兩主恩顧甚厚食人之
禄而違其難吾不為也每自摩其頸曰要當為國家受
一刀勞勉將士未嘗不流涕人亦以此懷之丞相淵遣
其家僮召之通立斬之及聞長安不守家屬皆為淵所
虜乃留顯和鎮潼關引兵東出將趣洛陽通適去顯和
即以城降文静文静遣竇珍等將輕騎與顯和追之及