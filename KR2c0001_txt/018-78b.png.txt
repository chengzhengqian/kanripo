將軍延普幽州刺史尉諾自幽州引兵趨遼西為之聲
勢嗣屯突門嶺以得之道生等拔乙連城進攻和龍與
燕單于右輔古泥戰破之殺其將皇甫軌燕王跋嬰城
自守魏人攻之不克掠其民萬餘家而還
宋文帝元嘉三年秋八月燕太子永卒立次子翼為太
子
七年秋八月燕太祖寝疾召中書監申秀侍中陽哲於
内殿屬以後事九月病甚輦而臨軒命太子翼攝國事