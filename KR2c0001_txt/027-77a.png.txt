南先遣其行臺曹旦等將兵五萬濟河世勣引兵三千
㑹之
二年春正月李世勣謀俟竇建德至河南掩襲其營殺
之冀得其父幷建德土地以歸唐㑹建德妻産乆之不
至曹旦建德之妻兄也在河南多所侵擾諸賊羈屬者
皆怨之賊帥魏郡李文相號李商胡聚衆五千餘人據
孟津中潬母霍氏亦善騎射自稱霍總管世勣結商胡為
昆弟入拜商胡之母母泣謂世勣曰竇氏無道如何事