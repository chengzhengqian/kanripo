思盤思盤遣其弟乞珍訴於纂纂命超及思盤皆入朝
超懼至姑臧深自結於殿中監杜尚纂見超責之曰卿
恃兄弟桓柏乃敢欺吾要當斬卿天下乃定超頓首謝
纂本以恐愒超實無意殺之因引超思盤及羣臣同宴
於内殿超兄中領軍隆數勸纂酒纂醉乗歩輓車将超
等游禁中至琨華堂東閤車不得過纂親将竇川駱騰
倚劒於壁推車過閤超取劍撃纂纂下車禽超超刺纂
洞胸川騰與超格戰超殺之纂后楊氏命禁兵討超杜