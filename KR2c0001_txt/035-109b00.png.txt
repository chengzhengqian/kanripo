上上曰要當如此明吿之由是三鎮不敢有異志
九月詔以澤州𨽻河陽節度　丁巳盧鈞入潞州鈞素
寛厚愛人劉稹未平鈞已領昭義節度襄州士卒在行
營者與潞人戰常對陳揚鈞之美及赴鎮入天井關昭
義散卒歸之者鈞皆厚撫之人情大洽昭義遂安劉稹
將郭誼王協劉公直安全慶李道德李佐堯劉武德董
可武等至京師皆斬之　臣光曰董重質之在淮西
郭誼之在昭義吳元濟劉稹如木偶人在伎兒之手耳