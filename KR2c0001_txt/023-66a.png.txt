之丙子世子覺嗣位為太師柱國大冢宰出鎮同州時
年十五中山公䕶名位素卑雖為泰所屬而羣公各圖
執政莫肯服從䕶問計於大司冦于謹謹曰謹早蒙先
公非常之知恩深骨肉今日之事必以死爭之若對衆
定䇿公必不得讓明日羣公㑹議謹曰昔帝室傾危非
安定公無復今日今公一旦違世嗣子雖㓜中山公親
其兄子兼受顧託軍國之事理須歸之辭色抗厲衆皆
悚動䕶曰此乃家事䕶雖庸昧何敢有辭謹素與泰等