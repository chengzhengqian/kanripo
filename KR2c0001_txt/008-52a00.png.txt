位登台鼎天下瞻望社稷鎮衛豈得雷同容容無違而
已今曹節等放縱為害而久在左右又公兄侍中受害
節等今可表徙衛尉陽球為司𨽻校尉以次收節等誅
之政出聖主天下太平可翹足而待也郃曰凶豎多耳
目恐事未㑹先受其禍尚書劉納曰為國棟梁傾危不
持焉用彼相邪郃許諾亦與陽球結謀球小妻程璜之
女由是節等頗得聞知乃重賂璜且脅之璜懼迫以球
謀告節節因共白帝曰郃與劉納陳球陽球交通書疏