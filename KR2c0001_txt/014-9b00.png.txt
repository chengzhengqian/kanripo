曼鯤終日酣醉故敦不委以事敦將作亂謂鯤曰劉隗姦
邪將危社稷吾欲除君側之惡何如鯤曰隗誠始禍然
城狐社鼠敦怒曰君庸才豈達大體出為豫章太守又
留不遣戊辰敦舉兵於武昌上疏罪狀劉隗稱隗佞邪
讒賊威福自由妄興事役勞擾士民賦役煩重怨聲盈
路臣備位宰輔不可坐視成敗輙進軍致討隗首朝懸
諸軍夕退昔大甲顛覆厥度幸納伊尹之忠殷道復昌
願陛下深垂三思則四海乂安社稷永固矣沈充亦起