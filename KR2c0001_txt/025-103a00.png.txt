復據荆門之延洲素遣巴蜑千人乘五牙四艘以拍竿
碎其十餘艦遂大破之俘甲士三千餘人忠肅僅以身
免陳信州刺史顧覺屯安蜀城棄城走陳慧紀屯公安
悉燒其儲蓄引兵東下於是巴陵以東無復城守者陳
慧紀帥將士三萬人樓船千餘艘㳂江而下欲入援建
康為秦王俊軍所拒不得前是時陳晉熈王叔文罷湘
州還至巴州慧紀推叔文為盟主而叔文已帥巴州刺
史畢寶等致書請降於俊俊遣使迎勞之㑹建康平晉