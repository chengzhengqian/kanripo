鑒及王應曰我死應便即位先立朝廷百官然後營塟
事敦尋卒應祕不發喪裹尸以席蠟塗其外埋於㕔事
中與諸葛瑤等日夜縱酒滛樂帝使吳興沈楨説沈充
許以為司空充曰三司具曕之重豈吾所任幣厚言甘
古人所畏也且丈夫共事終始當同豈可中道改易人
誰容我乎遂舉兵趣建康宗正卿虞潭以疾歸㑹稽聞
之起兵餘姚以討充帝以潭領㑹稽内史前安東將軍
劉超宣城内史鍾雅皆起兵以討充義興人周蹇殺王