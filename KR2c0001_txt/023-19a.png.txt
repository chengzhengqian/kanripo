廣陽王湛以五千騎宿於瀍西南陽王别舍沙門惠臻
負璽持千牛刀以從衆知帝將西出其夜亡者過半亶
湛亦逃歸湛深之子也武衛將軍雲中獨孤信單騎追
帝帝嘆曰將軍辭父母捐妻子而來世亂識忠臣豈虚
言也戊申帝西奔長安李賢遇帝于崤中己酉歡入洛
陽舍於永寧寺遣領軍婁昭等追帝請帝東還長孫子彦
不能守陜棄城走高敖曹帥勁騎追帝至陜西不及帝
鞭馬長騖糗漿乏絶三二日間從官唯飲澗水至湖城