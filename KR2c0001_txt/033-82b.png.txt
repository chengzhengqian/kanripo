是往來之使通行無阻　上問陸贄以當今切務贄以
郷日致亂由上下之情不通勸上接下從諫乃上疏其
略曰臣謂當今急務在扵審察羣情若羣情之所甚欲
者陛下先行之所甚惡者陛下先去之欲惡與天下同
而天下不歸者自古及今未之有也夫理亂之本繋扵
人心况乎當變故動揺之時在危疑向背之際人之所
歸則植人之所去則傾陛下安可不審察羣情同其欲
惡使億兆歸趨以靖邦家乎此誠當今之所急也又曰