多病疫思歸尚結贊遣三千騎逆之悉焚其廬舍毁其城驅其民而去靈鹽節度使杜希全遣兵分守之　壬
寅李泌與李晟馬燧柳渾俱入見泌謂上曰李晟馬燧
有大功於國聞有讒之者雖陛下必不聴然臣今日對
二人言之欲其不自疑耳陛下萬一害之則宿衛之士
方鎮之臣無不憤惋而反仄恐中外之變不日復生也
今晟燧富貴已足茍陛下坦然待之使其自保無虞國
家有事則出從征伐無事則入奉朝請何樂如之故臣