罷之
永昌元年夏五月丙辰命文昌右相韋待價為安息道
行軍大總管擊吐蕃　韋待價軍至寅識迦河與吐蕃
戰大敗㑹大雪糧運不繼待價既無將領之才狼狽失
據士卒凍餒死亡甚衆乃引軍還太后大怒丙子待價
除名流繡州斬副大總管安西大都護閻温古安西副
都護唐休璟收其餘衆撫安西土太后以休璟為西州
都督