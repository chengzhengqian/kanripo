並聴以墨敕除官畋奏以涇原節度使程宗楚為副都
統前朔方節度使唐𢎞夫為行軍司馬黄巢遣其将尚
讓王播帥衆五萬冦鳯翔畋使𢎞夫伏兵要害自以兵
數千多張旗幟疎陳於髙岡賊以畋書生輕之鼓行而
前無復行伍伏發賊大敗於龍尾陂斬首二萬餘級伏
尸數十里　有書尚書省門為詩以嘲賊者尚讓怒應
在省官及門卒悉抉目倒懸之大索城中能為詩者盡
殺之識字者給賤役凡殺三千餘人　瞿稹李友金至