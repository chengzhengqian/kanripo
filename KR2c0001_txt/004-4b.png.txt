義之隆也夫廣厦之下細旃之上明師居前勸誦在後
上論唐虞之際下及殷周之盛考仁聖之風習治國之
道訢訢焉發憤忘食日新厥德其樂豈銜橛之間哉休
則俛仰屈伸以利形進退歩趨以寔下吸新吐故以練臧專意積精以適神於以飬生豈不長哉大王誠留意
如此則心有堯舜之志體有喬松之壽美聲廣譽登而
上聞則福祿其臻而社稷安矣皇帝仁聖至今思慕未
怠於宫館囿池弋獵之樂未有所幸大王宜夙夜念此