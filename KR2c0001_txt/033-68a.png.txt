詣行在為賊所得逼以官沇絶食稱病潜竄得免　哥
舒曜食盡棄襄城奔洛陽李希烈陷襄城　右龍武将
軍李觀将衛兵千餘人從上扵奉天上委之召募數日
得五千餘人列之通衢旗鼓嚴整城人為之増氣姚令
言之東出也以兵馬使京兆馮河清為涇原留後判官
河中姚况知涇州事河清况聞上幸奉天集将士大哭
激以忠義發甲兵器械百餘車通夕輸行在城中方苦
無甲兵得之士氣大振詔以河清為四鎮北庭行營涇