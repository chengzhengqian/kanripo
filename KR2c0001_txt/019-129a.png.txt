急追修之曰魯秀驍將也獸窮則攫不可廹也王𤣥謨
使垣䕶之告急於栁元景曰西城不守唯餘東城萬人
賊軍數倍彊弱不敵退還姑孰欲就節下協力當之更
議進取元景不許曰賊勢方盛不可先退吾當卷甲赴
之䕶之曰賊謂南州有三萬人而將軍麾下裁十分之
一若徃造賊壘則虚實露矣王豫州必不可来不如分
兵援之元景曰善乃留羸弱自守悉遣精兵助𤣥謨多
張旗幟梁山望之如數萬人皆以為建康兵悉至衆心