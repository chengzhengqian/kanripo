太弟即皇帝位大赦尊皇后曰惠皇后居𢎞訓宫追尊
母王才人曰皇太后立妃梁氏為皇后懷帝始遵舊制
於東堂聴政每至宴會輙與羣官論衆務考經籍黄門
侍郎傅宣歎曰今日復見武帝之世矣　十二月太
傅越以詔書徴河間王顒為司徒顒乃就徴南陽王模
遣其將梁臣邀之於新安車上扼殺之并殺其三子
劉琨至上黨東燕王騰即自井陘東下時并州饑饉數
為胡寇所掠郡縣莫能自保州將田甄甄弟蘭任祉祁