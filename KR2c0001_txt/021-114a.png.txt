天子討除蠕蠕魏主賜以繡袴褶及雜綵百匹
十年秋八月乙未魏以懐朔鎮將陽平王頥鎮北大將
軍陸叡皆為都督督十二將步騎十萬分為三道以擊
柔然中道出黒山東道趨士盧河西道趨侯廷河軍過
大磧大破柔然而還　初柔然伏名敦可汗與其叔父
那蓋分道擊髙車阿伏至羅名敦屢敗那蓋屢勝　國
人以那蓋為得天助乃殺伏名敦而立那蓋號候其伏
代庫者可汗改元大安