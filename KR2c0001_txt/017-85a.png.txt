十二年春三月秦主登以乞伏國仁為大将軍大單于
苑川王　　夏六月苑川王國仁帥騎三萬襲鮮卑大
人宻貴裕茍提倫三部于六泉秋七月與沒奕干金熈
戰于渇渾川沒奕干金熈大敗三部皆降
十三年夏四月苑川王國仁破鮮卑越質叱黎於平襄
獲其子詰歸　　六月苑川王乞伏國仁卒謚曰宣烈
廟號烈祖其子公府尚幼羣下推國仁弟乾歸為大都
督大将軍大單于河南王大赦改元太初　　秋七月