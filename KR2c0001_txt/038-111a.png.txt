殷衡為副使辛丑敕罷宫人宣傳詔命及參隨視朝追
削蔣𤣥暉為凶逆百姓令河南揭尸於都門外聚衆焚
之𤣥暉既死王殷與趙殷衡又誣𤣥暉私侍何太后令
阿秋阿䖍通導往来己酉全忠密令殷殷衡害太后于
積善宫敕追廢太后為庶人阿秋阿䖍皆於殿前撲殺
庚戌以皇太后喪廢朝三日辛亥敕以宫禁内亂罷来
年正月上辛謁郊廟禮癸丑守司空兼門下侍郎同平
章事柳璨貶登州刺史太常卿張廷範貶莱州司戸甲