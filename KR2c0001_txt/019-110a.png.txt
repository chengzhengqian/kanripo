京口義綦義慶之弟也乙丑悉收先給諸處兵還武庫
殺江徐親黨尚書左丞荀赤松右丞臧凝之等凝之燾
之孫也以殷仲素為黄門侍郎王正見為左軍將軍張
超之陳叔兒等皆拜官賞賜有差輔國將軍魯秀在建
康劭謂秀曰徐湛之常欲相危我已為卿除之矣使秀
與屯騎校尉龎秀之對掌庫隊劭不知王僧綽之謀以
僧綽為吏部尚書司徒左長史何偃為侍中武陵王駿
屯五州沈慶之自巴水来咨受軍略三月乙亥典籖董