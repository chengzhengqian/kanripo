武元衡　秋八月李師道置留後院扵東都本道人雜
沓往來吏不敢詰時淮西兵犯東畿防禦兵悉屯伊闕
師道潜内兵扵院中至數十百人謀焚宫闕縱兵殺掠
已烹牛饗士眀日將發其小卒詣留守吕元膺吿變元
膺亟追伊闕兵圍之賊衆突出防禦兵踵其後不敢迫
賊出長夏門望山而遁是時都城震駭留守兵寡弱元
膺坐皇城門指使部分意氣自若都人賴以安東都西
南接鄧虢皆髙山深林民不耕種専以射獵為生人皆