相於光範門内諷以易置東宫衆皆失色宋璟抗言曰
東宫有大功於天下真宗廟社稷之主公主奈何忽有
此議璟與姚元之密言於上曰宋王陛下之元子𡺳王
髙宗之長孫太平公主交構其間将使東宫不安請出
宋王及𡺳王皆為刺史罷岐薛二王左右羽林使為左
右率以事太子太平公主請與武攸暨皆於東都安置
上曰朕更無兄弟惟太平一妹豈可逺置東都諸王惟
卿所處乃先下制云諸王駙馬自今毋得典禁兵見任