班列韓最居上未聞蕭曹以此為怨今漢中王以一時
之功隆崇漢室然意之輕重寧當與君侯齊乎且王與
君侯譬猶一體同休等戚禍福共之愚謂君侯不宜計
官號之髙下爵禄之多少以為意也僕一介之使御命
之人君侯不受拜如是便還但以為惜此舉動恐有恨
悔耳羽大感悟遽即受拜
魏文帝黄初二年春三月蜀中傳言漢帝已遇害於是
漢中王發喪制服謚曰孝愍皇帝羣下競言符瑞勸漢