稱武威王
三年春正月武威王烏孤徙治樂都以其弟西平公利
鹿孤鎮安夷廣武公傉檀鎮西平叔父素渥鎮湟河若
留鎮澆河從弟替引鎮嶺南洛囘鎮亷川從叔吐若留
鎮浩舋夷夏俊傑隨才授任内居顯位外典郡縣咸得
其宜烏孤謂羣臣曰隴右河西本數郡之地遭亂分裂
至十餘國吕氏乞伏氏段氏最强今欲取之三者何先
楊統曰乞伏氏本吾之部落終當服從段氏書生無能