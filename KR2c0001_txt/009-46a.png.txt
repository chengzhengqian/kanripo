王脩率吏民自青州往救譚譚欲更還攻尚脩曰兄弟
者左右手也譬人將鬭而斷其右手曰我必勝其可乎
夫棄兄弟而不親天下其誰親之彼讒人離間骨肉以
求一朝之利願塞耳勿聼也若斬倿臣數人復相親睦
以禦四方可横行於天下譚不從　秋八月袁尚自將
攻袁譚大破之譚犇平原嬰城固守尚圍之急譚遣辛
評弟毗詣曹操請救辛毗至西平見曹操致譚意群下
多以為劉表彊宜先平之譚尚不足憂也荀攸曰天下