皆從行誰當滅賊者乃治城隍繕甲兵為復京城之計
先是東渭橋有粟十餘萬斛度支給李懐光軍㡬盡是
時懐光朱泚連兵聲勢甚盛車駕南幸人情擾擾晟以
孤軍處二彊寇之間内無資糧外無救援徒以忠義感
激将士故其衆雖單弱而銳氣不衰又以書遺懐光辭
禮卑遜雖示尊崇而諭以禍福勸之立功補過故懐光
慙恧未忍撃之晟曰畿内雖兵荒之餘猶可賦斂宿兵
養寇患莫大焉乃以判官張彧假京兆尹擇四十餘人