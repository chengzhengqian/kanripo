往安危難測卿有佳馬乎紹正色曰臣子扈衛乘輿死
生以之佳馬何為越檄召四方兵赴者雲集比至安陽
衆十餘萬鄴中震恐穎會羣僚問計東安王繇曰天子
親征宜釋甲縞素出迎請罪穎不從遣石超帥衆五萬
拒戰折衝將軍喬智明勸穎奉迎乘輿穎怒曰卿名曉
事投身事孤今主上為羣小所逼卿奈何欲使孤束手
就刑邪陳聄二弟匡規自鄴赴行在云鄴中皆已離散
由是不甚設備己未石超軍奄至乘輿敗績於蕩隂帝