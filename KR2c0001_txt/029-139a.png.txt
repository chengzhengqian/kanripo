突厥黙啜盡殺所掠趙定等州男女萬餘人自五囘道
去所過殺掠不可勝紀沙吒忠義等但引兵躡之不敢
逼狄仁傑將兵一萬追之無所及黙啜還漠北擁兵四
十萬據地萬里西北諸夷皆附之甚有輕中國之心
冬十月癸卯以狄仁傑為河北道安撫大使時河北人
為突厥所驅逼者虜退懼誅往往亡匿仁傑上疏以為
朝廷議者皆罪契丹突厥所脅從之人言其迹雖不同
心則無别誠以山東近縁軍機調發傷重家道悉破或