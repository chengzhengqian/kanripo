而欲牽儒生之説棄千乗之基覊旅危國以求萬全此
循覆車之軌者也今天水完富士馬最强元請以一丸
泥為大王東封函谷關此萬世一時也若計不及此且
畜養士馬據隘自守曠日持久以待四方之變圖王不
成其敝猶足以霸要之魚不可脱於淵神龍失勢與蚯
蚓同囂心然元計雖遣子入質猶負其險阨欲專制方
面申屠剛諫曰愚聞人所歸者天所與人所叛者天所
去也本朝誠天之所福非人力也今璽書數到委國歸