獸心加無道於臣則單于長嬰大罪必遁逃逺舍不敢
近邉沒一使以安百姓國之計臣之願也願送至庭上
許焉既至郅支單于怒竟殺吉等自知負漢又聞呼韓
邪益彊恐見襲撃欲逺去㑹康居王數為烏孫所困
與諸翕侯計以為匈奴大國烏孫素服屬之今郅支單
于困阨在外可迎置東邉使合兵取烏孫以立之長無
匈奴憂矣即使使至堅昆通語郅支郅支素恐又怨烏
孫聞康居計大説遂與相結引兵而西郅支人衆中寒