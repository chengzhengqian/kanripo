呉王又在京師大唐兵威所向無敵奈何無故自求滅
族乎雄誕有死而已不敢聞命今從公為逆不過延百
日之命耳大丈夫安能愛斯須之死而自陷於不義乎
公祏知不可屈縊殺之雄誕善撫士卒得其死力又約
束嚴整每破城邑秋毫無犯死之日江南軍中及民間
皆為之流涕公祏又詐稱伏威不得還江南貽書令其
起兵大修鎧仗運糧儲尋稱帝於丹陽國號宋修陳故
宫室而居之署置百官以左遊仙為兵部尚書東南道