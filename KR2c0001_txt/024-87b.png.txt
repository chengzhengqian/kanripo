演為大丞相都督中外諸軍録尚書事湛為太傅京畿
大都督段韶為大將軍平陽王淹為太尉平秦王歸彦
為司徒彭城王浟為尚書令　齊大丞相演入晉陽既
至謂王晞曰不用卿言㡬至傾覆今君側雖清終當何
以處我晞曰殿下往時位地猶可以名教出處今日事
勢遂關天時非復人理所及演奏趙郡王叡為長史
王晞為司馬三月甲寅詔軍國之政皆申晉陽禀大丞
相規筭　秋七月齊丞相演以王晞儒緩恐不允武將