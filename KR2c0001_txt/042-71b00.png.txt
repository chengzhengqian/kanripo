陽軍己丑以王景崇為岐陽節度使同平章事　郭威
與諸將議攻討諸將欲先取長安鳯翔鎮國節度使扈
彦珂曰今三叛連衡推守貞為主守貞亡則兩鎮自破
矣若捨近而攻逺萬一王趙拒吾前守貞掎吾後此危
道也威善之於是威自陜州白文珂及寧江節度使侍
衛歩軍都指揮使劉詞自同州常思自潼闗三道攻河
中威撫養士卒與同苦樂小有功輒厚賞之微有傷常
親視之士無賢不肖有所陳啟皆温辭色而受之違忤