下者亦解圍遁去委棄營幕自邙山至榖水三十里中
軍資器械彌滿川澤唯齊公憲達奚武及庸忠公王雄
在後勒兵拒戰王雄馳馬衝斛律光陳光退走雄追之
光左右皆散惟餘一奴一矢雄按矟不及光者丈餘謂
光曰吾惜爾不殺當生將爾見天子光射雄中額雄抱
馬走至營而卒軍中益懼齊公憲拊循督勵衆心小安
至夜收軍憲欲待明更戰達奚武曰洛陽軍散人情震
駭若不因夜速還明日欲歸不得武在軍乆傋見形勢