葛瑾平北將軍潘璋將軍楊粲救南郡裨將軍朱桓以濡
須督拒曹仁　冬十月吳王以楊越蠻夷多未平集乃
卑辭上書求自改厲若罪在難除必不見置當奉還土
地民人寄命交州以終餘年又與浩周書云欲為子登
求婚宗室又云以登年弱欲遣孫長緒張子布随登俱
來帝報曰朕之與君大義已定豈樂勞師逺臨江漢若
登身朝到夕召兵還耳於是吳王改元黄武臨江拒守
帝自許昌南征復郢州為荆州十一月辛丑帝如宛曹