文行臺同心勠力倡舉大義天下孰不望風響應今捨
此而退恐人人解體一失事機後悔何及勝不能用遂
還歡退屯河東使行臺尚書長史薛瑜守潼關大都督庫狄温守封陵築城於蒲津西岸以薛紹宗為華州刺
史使守之以高敖曹行豫州事歡自發晉陽至是凡四
十啟魏主皆不報歡乃東還遣行臺侯景等引兵向荆
州荆州民鄧誕等執元穎以應景賀拔勝至景逆撃之
勝兵敗帥數百騎來奔　魏主之在洛陽也宻遣閤内