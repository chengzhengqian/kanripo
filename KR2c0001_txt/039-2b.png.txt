入據杭州審中懼而還昌自稱杭州都押牙知州事遣
將吏請於鎮海節度使周寳寳不能制表為杭州刺史
二年秋八月浙東觀察使劉漢宏遣弟漢宥及馬步軍
都虞候辛約将兵二萬營于西陵謀兼并浙西杭州刺
史董昌遣都知兵馬使錢鏐拒之壬子鏐乗霧夜濟江
襲其營大破之所殺殆盡漢宥辛約皆走　　冬十月
劉漢宏又遣登髙将王鎮将兵七萬屯西陵錢鏐復夜
濟江襲擊大破之斬獲萬計得漢宏補諸將官偽敕二