便并言軍事用度之計詔以羣議下真真據之遂行
八月漢丞相亮聞魏兵至次於成固赤坂以待之召李
嚴使將二萬人赴漢中表嚴子豐為江州都督督軍典
嚴後事㑹天大雨三十餘日棧道斷絶太尉華歆上䟽
曰陛下以聖徳當成康之隆願先留心於治道以征伐
為後事為國者以民為基民以衣食為本使中國無飢
寒之患百姓無離上之心則二賊之釁可坐而待也帝
報曰賊憑恃山川二祖勞於前世猶不克平朕豈敢自