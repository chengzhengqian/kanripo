還若勍冦忽至何以枝梧臣請以忠武四千人授威餘
三千人使自勉將之守衛其境既不侵宋威之功又免
使安潜愧恥時盧攜不以為然上不能决畋復上言宋
威欺罔朝廷敗衂狼籍又聞王仙芝七狀請降威不為
聞奏朝野切齒以為宜正軍法迹狀如此不應復典兵
權願與内大臣參酌早行罷黜不從　黄巢冦掠蘄黄
曾元裕擊破之斬首四千餘級巢遁去　十一月招
討副都監楊復光遣人説諭王仙芝仙芝遣尚君長等