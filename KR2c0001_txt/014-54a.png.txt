永等去峻歸朝廷王導欲賞以官爵温嶠曰永等皆峻
之腹心首為亂階罪莫大焉晚雖改悟未足以贖前罪
得全首領為幸多矣豈可復褒寵之哉𨗳乃止陶侃以
江陵偏逺移鎮巴陵朝議欲留温嶠輔政嶠以王導先
帝所任固辭還藩又以京邑荒殘資用不給乃留資蓄
具器用而後旋于武昌帝之出石頭也庾亮見帝稽顙
哽咽詔亮與大臣俱升御座明日亮復泥首謝罪乞骸
骨欲闔門投竄山海帝遣尚書侍中手詔慰喻曰此社