外權重於陛下二世以為然欲案丞相恐其不審乃先
使人按騐三川守與盜通状李斯聞之因上書言趙髙
之短曰髙擅利擅害與陛下無異昔田常相齊簡公竊
其恩威下得百姓上得羣臣卒弑簡公而取齊國此天
下所明知也今髙有邪佚之志危反之行私家之富若
田氏之於齊矣而又貪欲無厭求利不止列勢次主其
欲無窮劫陛下之威信其志若韓玘為韓安相也陛下
不圖臣恐其必為變也二世曰何哉夫髙故宦人也然