功以補過對曰今用兵嵗久生民疲弊茍非出竒取勝
大功何由可成臣願獨當此役必有以報帝悦壬寅遣
嗣源將所部精兵五千自徳勝趣鄆州比及楊劉日已
暮隂雨道黑將士皆不欲進高行周曰此天贊我也彼
必無備夜渡河至城下鄆人不知李従珂先登殺守卒
啟闗納外兵進攻牙城城中大擾癸卯旦嗣源兵盡入
遂㧞牙城劉遂嚴燕顒奔大梁嗣源禁焚掠撫吏民執
知州事節度副使崔簹判官趙鳯送興唐帝大喜曰總