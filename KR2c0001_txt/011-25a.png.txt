孫朗為郎中
　　淮南三叛文欽/　毌丘儉/　諸葛誕/
魏髙貴鄉公正元元年　初揚州刺史文欽驍果絶人
曹爽以鄉里故愛之欽恃爽勢多所陵傲及爽誅欽已
内懼又好増虜級以邀功賞司馬師常抑之由是怨望
鎮東將軍毌丘儉素與夏侯𤣥李豐善𤣥等死儉亦不
自安乃以計厚待欽儉子治書侍御史甸謂儉曰大人
居方嶽重任國家傾覆而晏然自守將受四海之責矣