汴兵戰有一人應留者請行延夀以違命立斬之　田
頵襲昇州得李神福妻子善遇之神福自鄂州東下頵
遣使謂之曰公見機與公分地而王不然妻子無遺神
福曰吾以卒伍事吳王今為上将義不以妻子易其志
頵有老母不顧而反三綱且不知烏足與言乎斬使者
而進士卒皆感勵頵遣其将王壇汪建将水軍逆戰丁
未神福至吉陽磯與壇建遇壇建執其子承鼎示之神
福命左右射之神福謂諸将曰彼衆我寡當以竒取勝