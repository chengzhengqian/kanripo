善外相含容樊稠之擊馬騰韓遂也李利戰不甚力稠
叱之曰人欲截汝父頭何敢如此我不能斬卿邪及騰
遂敗走稠追至陳倉遂語稠曰本所争者非私怨王家
事耳與足下州里人欲相與善語而别乃俱却騎前接
馬交臂相加共語良久而别軍還李利告傕韓樊交馬
語不知所道意愛甚宻傕亦以稠勇而得衆忌之稠欲
將兵東出關從傕索益兵二月傕請稠㑹議便於坐殺
稠由是諸將轉相疑貳傕數設酒請郭汜或留汜止宿