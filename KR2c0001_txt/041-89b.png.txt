敵將飲醉并從者殺之投諸穽中其營在城北亟發兵
攻之契丹衆皆潰去希崇悉舉其所部二萬餘口來犇
詔以為汝州刺史　　冬十月王都據定州守備固伺
察嚴諸將屢有謀翻城應官軍者皆不果帝遣使者促
王晏球攻城晏球與使者聫騎巡城指之曰城髙峻如
此借使主人聽外兵登城亦非梯衝所及徒多殺精兵
無損於賊如此何為不若食三州之租愛民養兵以俟
之彼必内潰帝從之