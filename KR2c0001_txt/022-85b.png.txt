旦不眠自此不復禁中宿矣榮女先為肅宗嬪榮欲敬
宗立以為后帝疑未決給事黄門侍郎祖瑩曰昔文公
在秦懷嬴入侍事有反經合義陛下獨何疑焉帝遂從
之榮意甚悦榮舉止輕脫喜馳射每入朝見更無所為
惟戯上下馬於西林園宴射恒請皇后出觀并召王公
妃主共在一堂每見天子射中輒自起舞呌將相卿士
悉皆盤旋乃至妃主亦不免隨之舉袂及酒酣耳熱必
自匡坐唱虜歌日暮罷歸與左右連手蹋地唱回波樂