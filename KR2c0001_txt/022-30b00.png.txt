殺之以劉騰為司空八坐九卿常旦造騰宅參其顔色
然後赴省府亦有歴日不能見者公私屬請惟視貨多
少舟車之利山澤之饒所在㩁酤刻剥六鎮交通互市
嵗人利息以巨萬萬計逼奪鄰舍以廣其居逺近苦之
元年春三月魏司空劉騰卒宦官為騰義息重服者四
十餘人衰絰送葬者以百數朝貴送葬者塞路滿野
六年初魏劉騰既卒胡太后及魏主左右防衞㣲緩元
义亦自寛時出遊於外留連不返其所親諫又不納太