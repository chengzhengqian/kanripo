禮部侍郎彭偃為中書舍人自餘張光晟等各拜官有
差立弟滔為皇太弟姚令言與源休共掌朝政凡泚之
謀畫遷除軍旅資糧皆禀扵休休勸泚誅剪宗室在京
城者以絶人望殺郡王王子王孫凡七十七人尋又以
蒋鎮為門下侍郎李子平為諫議大夫並同平章事鎮
憂懼每懐刀欲自殺又欲亡竄然性怯竟不果源休勸
泚誅朝士之竄匿者以脅其餘鎮力救之賴以全者甚
衆樊系為泚譔册文既成仰藥而死大理卿膠水蒋沇