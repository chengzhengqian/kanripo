杖吏一百數之曰國家不與九卿為宻反與小吏為宻
乎帝愈嚴憚之散騎常侍蔣濟上䟽曰昔句踐養胎以
待用昭王恤病以雪仇故能以弱燕服彊齊羸越滅勁
吳今二敵彊盛當身不除百世之責也以陛下聖明神
武之略舍其緩者専心討賊臣以為無難矣中書侍郎
東萊王基上䟽曰臣聞古人以水喻民曰水所以載舟
亦所以覆舟顔淵云東野子之御馬力盡矣而求進不
已殆將敗矣今事役勞苦男女離曠願陛下深察東野