宿衛拒之多祚與太子狐疑按兵不戰冀上問之宫闈
令石城楊思朂在上側請撃之多祚壻羽林中郎将野
呼利為前鋒總管思朂挺刃斬之多祚軍奪氣上據檻
俯謂多祚所将千騎曰汝輩皆朕宿衛之士何為從多
祚反茍能斬反者勿患不富貴於是千騎斬多祚承况
褘之忠義餘衆皆潰成王千里天水王禧攻右延明門将
殺宗楚客紀處訥不克而死太子以百騎走終南山至
鄠西能屬者纔數人憩於林下為左右所殺上以其首