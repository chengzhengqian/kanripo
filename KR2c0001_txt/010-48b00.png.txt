冦與國壤地連接茍有間隙應機而至夫所以為越海
求馬曲意於淵者為赴目前之急除腹心之疾也而更
棄本追末捐近治逺忿以改規激以動衆斯乃猾虜所
願聞非大吳之至計也又兵家之術以功役相疲勞逸
相待得失之間所覺輙多且沓渚去淵道里尚逺今到
其岸兵勢三分使彊者進取次當守船又次運糧行人
雖多難得悉用加以單歩負糧經逺深入賊地多馬邀
截無常若淵狙詐與北未絶動衆之日脣齒相濟若實