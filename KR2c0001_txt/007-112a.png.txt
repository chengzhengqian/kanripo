樹晝昬尚書楊秉上䟽曰臣聞天不言語以災異譴告
王者至尊出入有常警蹕而行静室而止自非郊廟之
事則鑾旗不駕故諸侯入諸臣之家春秋尚列其誡况
於以先王法服而私出槃游降亂尊卑等威無序侍衛
守空宫璽紱委女妾設有非常之變任章之謀上負先
帝下悔靡及帝不納秉震之子也　十一月辛巳京師
地震詔百官舉獨行之士涿郡舉崔寔詣公車稱病不
對䇿退而論世事名曰政論其辭曰凡天下所以不治