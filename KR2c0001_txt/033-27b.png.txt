日燧等進攻朝光柵悅将萬餘人救之燧命大将李自
良等禦之扵雙岡令之曰悅得過必斬爾自良等力戰
悅軍却燧推火車焚朝光柵斬朝光獲首虜五千餘級
居五日燧等進軍至臨洺悅悉衆力戰凡百餘合悅兵
大敗斬首萬餘級悅引兵夜遁邢州圍亦解時平盧節
度使李正己已薨子納秘之擅領軍務悅求救扵納及
李惟岳納遣大将衛俊将兵萬人惟岳遣兵三千人救
之悅收合散卒得二萬餘人軍于洹水淄青軍其東成