遺　十二月秦主登立世祖神主於軍中載以輜軿建
黄旗青盖以虎賁三百人衛之凡所欲為必啟主而後
行引兵五萬東撃後秦将士皆刻鉾鎧為死休字每戰
以劍梢為方圓大陣知有厚薄從中分配故人自為戰
所向無前初長安之将敗也中壘将軍徐嵩屯騎校尉
胡空各聚衆五千結壘自固既而受後秦官爵後秦王
萇以王禮𦵏秦主堅於二壘之間及登至嵩空以衆降
之登拜嵩雍州刺史空京兆尹改𦵏堅以天子之禮