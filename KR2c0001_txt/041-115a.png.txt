又詔魏博市糴時水旱民饑敬瑭遣使督趣嚴急山東
之民流散亂始兆矣敬瑭將大軍屯忻州朝廷遣使賜
軍士夏衣傳詔撫諭軍士呼萬歲者數四敬瑭懼幕僚
河内段希堯請誅其唱首者敬瑭命都押衙劉知逺斬
挟馬都將李暉等三十六人以狥希堯懐州人也帝聞
之益疑敬瑭　　秋七月乙巳以武寧節度使張敬逹
為北面行營副總管將兵屯代州以分石敬瑭之權
後晉髙祖天福元年春正月癸丑唐主以千春節置酒