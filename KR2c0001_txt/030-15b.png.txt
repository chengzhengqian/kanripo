王諮議與王伏勝俱事故太子忠后於是使許敬宗誣
奏儀伏勝與忠謀大逆十二月丙戌儀下獄與其子庭
芝王伏勝皆死籍沒其家戊子賜忠死于流所右相劉
祥道坐與儀善罷政事為司禮太常伯左肅機鄭欽泰
等朝士流貶者甚衆皆坐與儀交通故也自是上每視
事則后垂簾於後政無大小皆預聞之天下大權悉歸
中宫黜陟生殺決於其口天子垂拱而已中外謂之二
聖