猶未已朝野之慮憂懼者多又言朝士多諌北征上當
遣外監萬幼宗徃相諮訪時朝廷處分異常其謀頗泄
　三年春正月謝晦弟黄門侍郎㬭馳使告晦晦猶謂
不然以𫝊亮書示諮議參軍何承天曰計幼宗一二日
必至傅公慮我好事故先遣此書承天曰外間所聞咸
謂西討已定幼宗豈有上理晦尚謂虚妄使承天豫立
答詔啓草言伐魏宜須明年江夏内史程道惠得尋陽
人書言朝廷將有大處分其事已審使其輔國府中兵