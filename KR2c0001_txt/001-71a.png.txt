於晉并國二十遂霸西戎孝公用商鞅之法諸侯親服
至今治彊恵王用張儀之計散六國之從使之事秦昭
王得范睢彊公室杜私門此四君者皆以客之功由此
觀之客何負於秦哉夫色樂珠玉不産於秦而王服御
者衆取人則不然不問可否不論曲直非秦者去為客
者逐是所重者在乎色樂珠玉而所輕者在乎人民也
臣聞太山不讓土壤故能成其大河海不擇細流故能
就其深王者不却衆庶故能明其德此五帝三王之所