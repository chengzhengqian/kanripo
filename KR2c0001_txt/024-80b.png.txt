病當自差帝從之徳政見除書即起帝大怒召徳政謂
曰聞爾病我為爾針親以小刀刺之血流霑地又使曵
下斬去其足劉桃枝執刀不敢下帝責桃枝曰爾頭即
堕地桃枝乃斬其足之三指帝怒不解囚徳政於門下
其夜以氊輿送還家明旦徳政妻出珍寳滿四牀欲以
寄人帝奄至其宅見之怒曰我内府猶無是物詰其所
從得皆諸元賂之遂曵出斬之妻出拜又斬之并其子
伯堅　五月齊太史奏今年當除舊布新齊主問於特