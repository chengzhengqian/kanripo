鳴鼓攻其西南賊悉衆赴之雋自將精卒掩其東北乘
城而入忠乃退保小城惶懼乞降諸將皆欲聽之雋曰
兵固有形同而異勢者昔秦項之際民無定主故賞附
以勸来耳今海内一統唯黄巾造逆納降無以勸善討
之足以懲惡今若受之更開逆意賊利則進戰鈍則乞
降縱敵長冦非良討也因急攻連戰不剋雋登土山望
之顧謂司馬張超曰吾知之矣賊今外圍周固内營逼
急乞降不受欲出不得所以死戰也萬人一心猶不可