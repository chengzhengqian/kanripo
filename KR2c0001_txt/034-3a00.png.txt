曰禁中議所立尚未定衆莫敢對次公遽言曰太子雖
有疾地居冢嫡中外屬心必不得已猶應立廣陵王不
然必大亂絪等從而和之議始定次公河東人也太子
知人情憂疑紫衣麻鞋力疾出九僊門召見諸軍使京
師粗安甲午宣遺詔於宣政殿太子縗服見百官丙申
即皇帝位於太極殿衛士尚疑之企足引領而望之曰
真太子也乃喜而泣時順宗失音不能決事常居深宫
施簾帷獨宦官李忠言昭容牛氏侍左右百官奏事自