渡賀瓌謝彦章將梁兵屯濮州北行臺村相持不戰晉
王好自引輕騎迫敵營挑戰危窘者數四賴李紹榮力
戰翼衛之得免趙王鎔及王處直皆遣使致書曰元元
之命繫于王本朝中興繫于王奈何自輕如此王笑謂
使者曰定天下者非百戰何由得之安可但深居帷房
以自肥乎一旦王將出營都營使李存審扣馬泣諌曰
大王當為天下自重彼先登陷陳將士之職也存審輩
宜為之非大王之事也王為之攬轡而還它日伺存審