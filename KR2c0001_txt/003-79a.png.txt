元封元年冬十月漢兵入東越境東越素發兵距險使
徇北将軍守武林樓船将軍卒錢塘轅終古斬狥北将
軍故越衍侯吳陽以其邑七百人反攻越軍於漢陽越
建成侯敖與繇王居股殺餘善以其衆降上封終古為
禦兒侯陽為卯石侯居股為東成侯敖為開陵侯又封
横海将軍説為按道侯横海校尉福為繚嫈侯東越降
将多軍為無錫侯上以閩地險阻數反覆終為後世患
乃詔諸将悉徙其民於江淮之間遂虚其地