度使李周為宣武節度使同平章事癸亥應州言契丹
三千騎攻城　張敬逹築長圍以攻晉陽石敬瑭以劉
知逺為馬步軍指揮使安重榮張萬迪降兵皆𨽻焉知
逺用法無私撫之如一由是人無貳心敬瑭親乗城坐
卧矢石下知逺曰觀敬逹輩髙壘深塹欲為持久之計
無他竒䇿不足慮也願明公四出間使經略外事守城
至易知逺獨能辦之敬瑭執知逺手撫背而賞之　唐
主使端明殿學士吕𤦺至河東行營犒軍楊光逺謂𤦺