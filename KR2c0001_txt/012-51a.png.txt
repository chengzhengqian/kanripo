中外失望侍中嵇紹上䟽曰存不忘亡易之善戒也臣
願陛下無忘金墉大司馬無忘穎上大將軍無忘黄橋
則禍亂之萌無由而兆矣又與冏書以為唐虞茅茨夏
禹卑宫今大興第舍及為三王立宅豈今日之所急邪
冏遜辭謝之然不能從冏耽於宴樂不入朝見坐拜百
官符敕三臺選舉不均嬖寵用事殿中御史桓豹奏事
不先經冏府即加考竟南陽處士鄭方上書諌冏曰今
大王安不慮危燕樂過度一失也宗室骨肉當無纎介