水奉信郎王愛仁復上表請還西京帝斬之而行至梁
郡郡人邀車駕上書曰陛下若遂幸江都天下非陛下
之有又斬之是時李子通據海陵左才相掠淮北杜伏
威屯六合衆各數萬帝遣光禄大夫陳稜將宿衛精兵
八千討之往往克捷　八月乙巳賊帥趙萬海衆數十
萬自恒山寇高陽　冬十月己丑許恭公宇文述卒初
述子化及智及皆無頼化及事帝於東宫帝寵昵之及
即位以為太僕少卿帝幸榆林化及智及冒禁與突厥