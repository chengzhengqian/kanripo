咸寧元年夏六月鮮卑拓跋力微復遣其子沙漠汗入
貢將還幽州刺史衛瓘表請留之又宻以金賂其諸部
大人離間之
三年冬十二月衛瓘遣拓䟦沙漠汗歸國自沙漠汗入
質力微可汗諸子在側者多有寵及沙漠汗歸諸部大
人共譖而殺之既而力微疾篤烏桓王庫賢親近用事
受衛瓘賂欲擾動諸部乃礪斧於庭謂諸大人曰可汗
恨汝曹讒殺太子欲盡收汝曹長子殺之諸大人懼皆