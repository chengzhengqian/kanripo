之於河河陽守者得之達於東都皇泰主見而嘆息拜
君素金紫光禄大夫龎玉皇甫無逸自東都來降上悉
遣詣城下為陳利害君素不從又賜金劵許以不死其
妻又至城下謂之曰隋室已亡君何自苦君素曰天下
名義非婦人所知引弓射之應弦而倒君素亦自知不
濟然志在守死每言及國家未嘗不歔欷謂將士曰吾
昔事主上於藩邸大義不得不死必若隋祚永終天命
所屬自當斷頭以付諸君聽君等持取富貴今城池甚