秋六年之中災異未有稠如今者也原其所以然者由
讒邪竝進也讒邪之所以竝進者由上多疑心既已用
賢人而行善政如或譖之則賢人退而善政還矣夫埶
狐疑之心者来讒賊之口持不㫁之意者開羣枉之門
讒邪進則衆賢退羣枉盛則正士消故易有否㤗小人
道長君子道消則政日亂君子道長小人道消則政日
治昔者鯀共工驩兠與舜禹雜處堯朝周公與管蔡竝
居周位當是時迭進相毁流言相謗豈可勝道哉帝堯