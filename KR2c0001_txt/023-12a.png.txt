雍州刺史使將步騎五千前行先是丞相歡遣其都督
太安韓軌將兵一萬據蒲坂以救侯莫陳悦雍州刺史
賈顯度以舟迎之梁禦見顯度説使從泰顯度即出迎
禦禦入據長安魏主以泰為侍中驃騎大將軍開府儀
同三司關西大都督略陽縣公承制封拜泰乃以冦洛
為涇州刺史李弼為秦州刺史前略陽太守張獻為南
岐州刺史南岐州刺史盧待伯不受代泰遣輕騎襲而
擒之侍中封隆之言於丞相歡曰斛斯椿等今在京師