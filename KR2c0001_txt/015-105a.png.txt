秦王猛攻壺闗楊安攻晉陽八月燕主暐命太傳上庸
王評將中外精兵三十萬以拒秦暐以秦冦為憂召散
騎侍郎李鳯黄門侍郎梁琛中書侍郎樂嵩問曰秦兵
衆寡何如今大軍既出秦能戰乎鳯曰秦國小兵弱非
王師之敵景略常才又非太傳之比不足憂也琛嵩曰
勝敗在謀不在衆寡秦逺來為冦安肯不戰且吾當用
謀以求勝豈可冀其不戰而已乎暐不恱王猛克壺闗
執上黨太守南安王越所過郡縣皆望風降附燕人大