然退謂所親曰晉氏不血食矣帝欲自將北征李彦韜
諫而止時符彦卿雖任行營職事帝留之使戌荆州口
壬戌詔以歸徳節度使高行周為北面都部署以彦卿
副之共戍澶州以西京留守景延廣戍河陽且張形勢
奉國都指揮使王清言於杜威曰今大軍去恒州五里
守此何為營孤食盡勢將自潰請以步卒二千為前鋒
奪橋開道公帥諸軍繼之得入恒州則無憂矣威許諾
遣清與宋彦筠俱進清戰甚鋭契丹不能支勢小却諸