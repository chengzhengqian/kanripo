灌鼻責其金寶舉每戒之曰汝之才略足以辦事然苛
虐無恩終當覆我國家舉遣晉王仁越將兵趨劍口至
河池郡太守蕭瑀拒却之　冬十二月薛舉遣其子仁
杲冦扶風唐弼據汧源拒之舉遣使招弼弼乃殺李𢎞
芝請降於舉仁杲乘其無備襲破之悉幷其衆弼以數
百騎走詣扶風請降扶風太守竇璡殺之舉勢益張衆
號三十萬謀取長安聞丞相淵已定長安進圍扶風淵
使李世民將兵擊之又使姜謩竇軌俱出散關安撫隴