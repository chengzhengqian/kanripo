安得捍三闗之援然後二豫之軍直據南闗對抗延頭
遣一都督總諸軍節度季冬進師迄于春末不過十旬
克之必矣元英又奏稱今寳卷骨肉相殘藩鎮鼎立義
陽孤絶宻邇王土内無兵儲之固外無糧援之期此乃
欲焚之鳥不可去薪授首之冦豈容緩斧若失此不取
豈惟後舉難圖亦恐更為深患今豫州刺史司馬恱已
戒嚴垂發東豫州刺史田益宗兵守三闗請遣軍司為
之節度魏主乃遣直寢羊靈引為軍司益宗遂入冦建