　閏四月丁未魏主如河内豋太行至髙都叔孫建自
滑臺西就奚斤共攻虎牢虎牢被圍二百日無日不戰
勁兵戰死殆盡而魏増兵轉多魏人毁其外城毛徳祖
於其内更築三重城以拒之魏人又毁其二重徳祖唯
保一城晝夜相拒將士眼皆生創徳祖撫之以恩終無
離心時檀道濟軍湖陸劉粹軍項城沈叔狸軍髙橋皆畏
魏兵彊不敢進丁巳魏人作地道以洩虎牢城中井井
深四十丈山勢峻峭不可得防城中人馬渇乏被創者