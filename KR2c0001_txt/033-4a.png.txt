洺貝磁六州節度使田承嗣為魏博徳滄瀛五州都防
禦使李懐仙仍故地為幽州盧龍節度使時河北諸州
皆已降嵩等迎僕固懐恩拜扵馬首乞行間自效懐恩
亦恐賊平寵衰故奏留嵩等及李寶臣分帥河北自為
黨援朝廷亦厭苦兵革茍冀無事因而授之　初長安
人梁崇義以羽林射生從來瑱鎮襄陽累遷右兵馬使
崇義有勇力能卷鐵舒鉤沉毅寡言得衆心瑱之入朝
也命諸将分戍諸州瑱死戍者皆奔歸襄陽行軍司馬