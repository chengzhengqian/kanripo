晉軍大至矣帝大駭燒營夜遁迷失道委曲行百五十
里戊子旦乃至冀州蓨之耕者皆荷鉏奮梃逐之委棄
軍資器械不可勝計既而復遣騎覘之曰晉軍實未來
此乃史先鋒遊騎耳帝不勝慚憤由是病增劇不能乘
肩輿留貝州旬餘諸軍始集　乙巳帝發貝州丁未至
魏州　　夏四月乙卯博王友文來朝請帝還東都丁
巳𤼵魏州己未至黎陽以疾淹留乙丑至滑州　己巳
帝至大梁　戊寅帝發大梁　　五月甲申帝至洛陽