亦盡相帥歸官軍者前後五千餘户賊亦患其耗糧食
不復禁庚申敕置行縣以處之為擇縣令使之撫養并
置兵以衛之　三月乙丑李愬自唐州徙屯宜陽柵
吳秀琳以文城柵降于李愬戊子愬引兵至文城西五
里遣唐州刺史李進誠將甲士八千至城下召秀琳城
中矢石如雨衆不得前進誠還報賊偽降未可信也愬
曰此待我至耳即前至城下秀琳束兵投身馬足下愬
撫其背慰勞之降其衆三千人秀琳將李憲有材勇愬