縱酒專以聲色寶賄為事無復西出之意故上得安行
入蜀太子北行亦無追迫之患　李光弼圍博陵未下
聞潼闗不守解圍而南史思明踵其後光弼擊却之與
郭子儀皆引兵入井陘留常山太守王俌將景城河間
團練兵守常山平盧節度使劉正臣將襲范陽未至史
思明引兵逆擊之正臣大敗棄妻子走士卒死者七千
餘人初真卿聞河北節度使李光弼出井陘即斂軍還
平原以待光弼之命聞郭李西入井陘真卿始復區處