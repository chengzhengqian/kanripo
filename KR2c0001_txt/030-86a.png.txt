内史梁文恵公狄仁傑羣臣莫及常謂之國老而不名
仁傑薨太后泣曰朝堂空矣自是朝廷有大事衆或不
能決太后輒歎曰天奪吾國老何太早邪太后嘗問仁
傑朕欲得一佳士用之誰可者仁傑曰未審陛下欲何
所用之太后曰欲用為將相仁傑對曰文學緼藉則蘇
味道李嶠固其選矣必欲取卓犖竒才則有荆州長史
張東之其人雖老宰相才也太后擢東之為洛州司馬
數日又問仁傑對曰前薦東之尚未用也太后曰已遷