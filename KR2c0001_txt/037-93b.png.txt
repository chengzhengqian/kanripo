聞喧噪聲左右以師鐸之變告駢驚急召用之詰之用
之徐對曰師鐸之衆思歸為門衛所遏適已隨宜區處
計尋退散儻或不已正煩𤣥女一力士耳願令公勿憂
駢曰近者覺君之妄多矣君善為之勿使吾為周侍中
言畢慘沮久之用之慚懅而退師鐸退屯山光寺以廣
陵城堅兵多甚有悔色癸丑遣其屬孫約與其子詣宣
州乞師於觀察使秦彦且許以克城之日迎彦為帥㑹
鐸館客畢慕顔自城中逃出言衆心離散用之憂窘若