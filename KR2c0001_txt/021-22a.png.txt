陷陳將士隨之齊兵大敗嵩澄之弟也戊戌夜軍主崔
恭祖胡松以烏布幔盛顯達數人擔之間道自分磧山
出均水口南走己亥魏收顯達軍資億計班賜將士追
奔至漢水而還左軍將軍張千戰死士卒死者三萬餘
人顯達之北伐軍入汮均口廣平馮道根說顯達曰汮
均水迅急易進難退魏若守隘則首尾俱急不如悉棄
船於鄼城陸道步進列營相次皷行而前破之必矣顯
達不從道根以私屬從軍及顯達夜走軍人不知山路