州節度使拓東土以扞闗東之師李日月為西道先鋒
經略使邠寧留後韓逰慶州刺史論惟明監軍翟文
秀受詔将兵三千拒泚扵便橋與泚遇扵醴泉逰瓌欲
還趣奉天文秀曰我向奉天賊亦随至是引賊以迫天
子也不若留壁扵此賊必不敢越我向奉天若不顧而
過則與奉天夾攻之逰曰賊彊我弱若賊分軍以綴
我直趣奉天奉天兵亦弱何夾攻之有我今急趣奉天
所以衛天子也且吾士卒飢寒而賊多財彼以利誘吾