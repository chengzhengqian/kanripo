氏為帝所信化及等結之使為内應是日魏氏矯詔悉
聴給使出外倉猝之際無一人在者德戡等引兵自𤣥
武門入帝聞亂易服逃於西閤䖍通與元禮進兵排左
閤魏氏啓之遂入永巷問陛下安在有美人出指之校
尉令狐行達拔刀直進帝映窻扉謂行達曰汝欲殺我
邪對曰臣不敢但欲奉陛下西還耳因扶帝下閣䖍通
本帝為晉王時親信左右也帝見之謂曰卿非我故人
乎何恨而反對曰臣不敢反但將士思歸欲奉陛下還