刑僕覩其人方寸之地何所不容若其用之何事不可
豈直司刑而已㢤
神功元年箕州刺史劉思禮學相人於術士張憬藏憬
藏謂思禮當厯箕州位至太師思禮念太師人臣極貴
非佐命無以致之乃與洛州録事㕘軍綦連耀謀反陰
結朝士託相術許人富貴俟其意恱因說以綦連耀有
天命公必因之以得富貴鳯閣舍人王勮兼天官侍郎
事用思禮為箕州刺史明堂尉河南吉頊聞其謀以告