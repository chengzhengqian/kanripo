以威西國輔烏孫上乃下詔深陳既徃之悔曰前有司
奏欲益民賦三十助邊用是重困老弱孤獨也而今又
請遣卒田輪臺輪臺西於車師千餘里前開陵侯撃車
師時雖勝降其王以遼逺乏食道死者尚數千人況益
西乎曩者朕之不明以軍候𢎞上書言匈奴縛馬前後
足置城下馳言秦人我匄若馬又漢使者乆留不還故
興遣貳師将軍欲以為使者威重也古者卿大夫與謀
參以蓍龜不吉不行乃者以縛馬書徧視丞相御史二