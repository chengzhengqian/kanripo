不得意必反噬為害今吾絶其昏殺其禮雜姓知我棄
之不日將瓜剖之矣卿曹第志之
臣光曰孔子稱去食去兵不可去信唐太宗審知薛延
陁不可妻則初勿許其昏可也既許之矣乃復恃彊棄
信而絶之雖㓕薛延陁猶可羞也王者發言出令可不
慎哉
十八年初上遣突厥侯利苾可汗北渡河薛延陁真珠
可汗恐其部落翻動意甚惡之豫蓄輕騎於漠北欲擊