和帝中興元年秋七月乙未柔然犯魏邉
梁武帝天監三年秋九月柔然侵魏之沃野及懐朔鎮
詔車騎大將軍源懐出行北邉指授規畧隨須徴發皆
以便宜從事懐至雲中柔然遁去懐以為用夏制夷莫
如城郭還至恒代案視諸鎮左右要害之地可以築城
置戍之處欲東西為九城及儲糧積仗之宜犬牙相救
之勢凢五十八條表上之曰今定鼎成周去北遥逺代
表諸國頗或外叛仍遭旱饑戎馬甲兵十分闕八謂宜