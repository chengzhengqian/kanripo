湼陽侯左将軍徴至坐爭功相嫉乖計棄市樓船将軍
亦坐兵至列口當待左将軍擅先縱失亡多當誅贖為
庶人
班固曰𤣥菟樂浪本箕子所封昔箕子居朝鮮教其民
以禮義田蠶織作為民設禁八條相殺以當時償殺相
傷以榖償相盜者男沒入為其家奴女為婢欲自贖者
人五十萬雖免為民俗猶羞之嫁娶無所售是以其民
終不相盜無門戸之閉婦人貞信不淫辟其田野飲食