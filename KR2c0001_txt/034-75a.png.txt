書諭重質重質遂單騎詣愬降愬遣李進誠攻牙城毁
其外門得甲庫取其器械癸酉復攻之燒其南門民爭
負薪芻助之城上矢如蝟毛晡時門壊元濟於城上請
罪進誠梯而下之甲戌愬以檻車送元濟詣京師且告
于裴度是日申光二州及諸鎮兵二萬餘人相繼來降
自元濟就擒愬不戮一人凡元濟官吏帳下廚廐之卒
皆復其職使之不疑然後屯於鞠場以待裴度　己邜
淮西行營奏獲吳元濟光禄少卿楊元卿言於上曰淮