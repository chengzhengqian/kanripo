遣宇奉表詣行在上即以華為滄州刺史横海軍副大
使知節度事賜名日華令日華嵗供義武租錢二十萬
緡王武俊又使人說誘之時軍中乏馬日華紿使者曰
王大夫必欲相屬當以二百騎相助武俊給之日華悉
留其馬遣其士歸武俊怒而方與馬燧等相拒不能攻
取日華由是獲全及武俊歸國日華乃遣人謝過償其
馬價且賂之武俊喜復與交好　庚寅李晟大陳兵諭
以收復京城先是姚令言等屢遣諜人覘晟進軍之期