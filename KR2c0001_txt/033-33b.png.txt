不勝則以死繼之悅曰諸公不以悅䘮敗而棄之悅雖
死敢忘厚意扵地下乃與諸将各斷髪約為兄弟誓同
生死悉出府庫所有及歛富民之財得百餘萬以賞士
卒衆心始定復召貝州刺史邢曹俊使之整部伍繕守
備軍勢復振李納軍扵濮陽為河南軍所逼奔還濮州
徴援兵扵魏州田悅遣軍使符璘将三百騎送之璘父
令竒謂璘曰吾老矣歴觀安史軰叛亂者今皆安在田
氏能久乎汝因此棄逆從順是汝揚父名扵後世也齧