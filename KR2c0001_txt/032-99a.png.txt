子周曰方渠承平之時居人成市無井何以聚人乎命
浚眢井果得甘泉三月三城成　夏四月庚申楊朝晟
軍還至馬嶺吐蕃始出兵追之相拒數日而去朝晟遂
城馬嶺而還開地三百里皆如其素　吐蕃贊普乞立
贊卒子足之煎立　六月韋臯奏嶲州刺史曹高仕破
吐蕃於臺登城下
十四年冬十月夏州節度使韓全義奏破吐蕃於鹽州
西北