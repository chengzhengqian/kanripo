雅及伊吾吐屯設升殿宴飲其餘蠻夷使者陪階庭者
二十餘國奏九部樂及魚龍戯以娯之賜賚有差戊午
赦天下吐谷渾有青海俗傳置牝馬於其上得龍種
秋七月丁卯置馬牧於青海縱牝馬二千匹於川谷以
求龍種無效而止車駕東還行經大斗拔谷山路隘險
魚貫而出風雪晦㝠文武飢餒沾濕夜乆不逮前營士
卒凍死者大半馬驢什八九後宫妃主或狼狽相失與
軍士雜宿山間九月癸未車駕入西京　冬十一月丙