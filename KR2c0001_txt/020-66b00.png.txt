衛將軍蕭道成逰擊將軍戴明寳驍騎將軍阮佃夫右
軍將軍王道隆中書舍人孫千齡員外郎楊運長集中
書省計事莫有言者道成曰昔上流謀逆皆因淹緩至
敗休範必逺懲前失輕兵急下乘我無備今應變之術
不宜逺出若偏師失律則大沮衆心宜頓新亭白下堅
守宫城東府石頭以待賊至千里孤軍後無委積求戰
不得自然瓦解我請頓新亭以當其鋒征北守白下領
軍屯宣陽門為諸軍節度諸貴安坐殿中不須競出我