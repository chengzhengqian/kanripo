數十日詡乃令軍中彊弩勿發而潜發小弩羌以為矢
力弱不能至幷兵急攻詡於是使二十彊弩共射一人
發無不中羌大震退詡因出城奮擊多所傷殺明日悉
陳其兵衆令從東郭門出北郭門入貿易衣服回轉數
周羌不知其數更相恐動詡計賊當退乃潜遣五百餘
人於淺水設伏候其走路虜果大犇因掩擊大破之斬
獲甚衆賊由是敗散詡乃占相地勢築營壁百八十所
招還流亡假賑貧民開通水運詡始到郡榖石千鹽石