無備撃之可破也公祏不從雄誕以其私屬數百人夜
出撃之因風縱火子通大敗降其卒數千人子通食盡
棄江都保京口江西之地盡入於伏威伏威徙居丹陽
子通復東走太湖収合亡散得二萬人襲沈法興於呉
郡大破之法興帥左右數百人棄城走呉郡賊帥聞人
遂安遣其將葉孝辯迎之法興中塗而悔欲殺孝辯更
向㑹稽孝辯覺之法興窘迫赴江溺死子通軍勢復振
帥其羣臣徙都餘杭盡収法興之地北自太湖南至嶺