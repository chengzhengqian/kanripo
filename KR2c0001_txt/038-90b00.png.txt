官爵𦙍竟稱疾不至茂貞懼自致書於𦙍辭甚卑遜全
忠亦以書召𦙍且戲之曰吾未識天子須公来辨其是
非𦙍始来甲寅鳯翔始啟城門丙辰全忠巡諸寨至城
北有鳯翔兵自北山下全忠疑其逼已遣兵擊之擒其
將李繼欽上遣趙國夫人馮翊夫人詣全忠營詰其故
全忠遣親吏蔣𤣥暉奉表入奏李茂貞請以其子侃尚
平原公主又欲以蘇檢女為景王祕妃以自固平原何
后之女也后意難之上曰且令我得出何憂爾女后乃