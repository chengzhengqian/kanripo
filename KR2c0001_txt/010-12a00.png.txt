必無利矣遜曰備是猾虜更嘗事多其軍始集思慮精
専未可干也今住已久不得我便兵疲意沮計不復生
掎角此冦正在今日乃先攻一營不利諸將皆曰空殺
兵耳遜曰吾已曉破之之術乃敕各持一把茅以火攻
㧞之一爾勢成通率諸軍同時俱攻斬張南馮習及胡
王沙摩柯等首破其四十餘營漢將杜路劉寧等窮逼請降漢主升馬鞌山陳兵自繞遜督促諸軍四面蹙之
土崩瓦解死者萬數漢主夜遁驛人自擔燒鐃鎧㫁後