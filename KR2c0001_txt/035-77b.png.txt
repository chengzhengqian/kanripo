德裕奏述書上大怒以僧孺為太子少保分司宗閔為
漳州刺史戊子再貶僧孺汀州刺史宗閔漳州長史
冬十一月復貶牛僧孺循州長史李宗閔長流封州
五年春正月淮南節度使李紳按江都令吳湘盗用程
糧錢强娶所部百姓顔悦女估其資裝為贓罪當死湘
武陵之兄子也李德裕素惡武陵議者多言其寃諌官
請覆按詔遣監察御史崔元藻李稠覆之還言湘盗程
糧錢有實顔悦本衢州人甞為青州牙推妻亦士族與