王李歸仁及精兵曳落河同羅六州胡數萬人皆潰歸
范陽所過俘掠人物無遺史思明厚為之備且遣使逆
招之范陽境曳落河六州胡皆降同羅不從思明縱兵
擊之同羅大敗悉奪其所掠餘衆走歸其國慶緒忌思明之彊遣阿史那承慶安守忠往徵兵因密圖之判官
耿仁智説思明曰大夫崇重人莫敢言仁智願一言而
死思明曰何也仁智曰大夫所以盡力於安氏者迫於
凶威耳今唐室中興天子仁聖大夫誠帥所部歸之此