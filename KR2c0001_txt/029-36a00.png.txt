月庚子上宴洛陽宫西𫟍泛積翠池顧謂侍臣曰煬帝
作此宫苑結怨於民今悉為我有正由宇文述虞世基
裴藴之徒内為諂諛外蔽聦眀故也可不戒哉
夏四月己邜魏徴上疏以為人主善始者多克終者寡
豈取之易而守之難乎葢以殷憂則竭誠以盡下安逸
則驕恣而輕物盡下則胡越同心輕物則六親離徳雖
震之以威怒亦皆貌從而心不服故也人主誠能見可
欲則思知足將興繕則思知止處髙危則思謙降臨滿