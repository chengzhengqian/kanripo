曰糾而為兵者糧賜減半明日應募者雲集𢎞佐命昭
劵専掌用兵昭劵憚程昭恱以用兵事讓之𢎞佐命昭
恱掌應援饋運事而以軍謀委元徳昭徳昭元仔倡之
子也𢎞佐議鑄鐵錢以益將士禄賜其弟牙内都虞候𢎞
億諫曰鑄鐵錢有八害新錢既行舊錢皆流入鄰國一也
可用於吾國而不可用於它國則商賈不行百貨不通
二也銅禁至嚴民猶盜鑄况家有鐺釜野有鏵犂犯法
必多三也閩人鑄鐵錢而亂亡不足為法四也國用幸