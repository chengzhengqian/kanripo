元軌子全州刺史江都王緒虢王鳯子申州刺史東莞
公融靈䕫子范陽王藹貞子博州刺史琅邪王冲在宗
室中皆以才行有美名太后尤忌之元嘉等内不自安
密有匡復之志譔謬為書與貞云内有病浸重當速療
之若至今冬恐成痼疾及太后召宗室朝明堂諸王因
遞相驚曰神皇欲於大饗之際使人告密盡收宗室誅
之無遺類譔詐為皇帝璽書與沖云朕遭幽縶諸王宜
各發兵救我沖又詐為皇帝璽書云神皇欲移李氏社