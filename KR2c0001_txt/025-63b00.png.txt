午夜天元備灋駕幸天興宫乙未不豫而還小御正博
陵劉昉素以狡謟得幸扵天元與御正中大夫顔之儀
並見親信天元召昉之儀入卧内欲屬以後事天元瘖
不復能言昉見靜帝㓜冲以楊堅后父有重名遂與領
内史鄭譯御飾大夫柳裘内史大夫杜陵韋謩御正下
士朝那皇甫績謀引堅輔政堅固辭不敢當昉曰公若
為速為之不為昉自為也堅乃從之稱受詔居中侍疾
裘惔之孫也是日帝殂祕不發喪昉譯矯詔以堅摠知