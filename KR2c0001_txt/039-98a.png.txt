軍救之　江陵卑濕復值久雨糧道不繼將士疾疫劉
訓亦寢疾四月癸卯帝遣樞宻使孔循徃視之且審攻
戰之宜　　五月孔循至江陵攻之不克遣人入城説
髙季興季興不遜丙寅遣使賜湖南行營夏衣萬襲丁
卯又遣使賜楚王殷鞍馬玉帶督饋糧於行營竟不能
得庚午詔劉訓等引兵還　楚王殷遣中軍使史光憲
入貢帝賜之駿馬十美女二過江陵髙季興執光憲而
奪之且請舉鎮自附於吳徐温曰為國者當務實效而