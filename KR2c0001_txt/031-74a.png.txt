璬將赴鎮令本道設儲偫是日上移仗北内既夕命龍
武大將軍陳𤣥禮整比六軍厚賜錢帛選閑廏馬九百
餘匹外人皆莫之知乙未黎明上獨與貴妃姊妹皇子
妃主皇孫楊國忠韋見素魏方進陳𤣥禮及親近宦官
宫人出延秋門妃主皇孫之在外者皆委之而去上過
左藏楊國忠請焚之曰無為賊守上愀然曰賊來不得
必更斂於百姓不如與之無重困吾赤子是日百官猶
有入朝者至宫門猶聞漏聲三衛立仗儼然門既啟則