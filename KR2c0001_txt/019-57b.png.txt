心結英豪之士表裏相應發於肘腋然後誅除異我崇
奉明聖號令天下誰敢不從小人請以七尺之軀三寸
之舌立功立事而歸諸吾子丈人以為何如煜甚愕然
熈先曰昔毛玠竭節於魏武張温畢議於孫權彼二人
者皆國之俊人豈言行玷缺然後至於禍辱哉皆以亷
直勁正不得久容丈人之於本朝不深于二主人間雅
譽過於兩臣讒夫側目為日久矣比肩競逐庸可遂乎
近者殷鐡一言而劉班碎首彼豈父兄之讎百世之怨