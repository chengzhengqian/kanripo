不得不救師行萬里豈不疲勞勞百姓以取虚名朕不
為也遂不受謂侍臣曰治國如治病病雖愈尤冝將䕶
儻遽自放縦病復作則不可救矣今中國幸安四夷俱
服誠自古所希然朕日慎一日唯懼不終故欲數聞卿
輩諌爭也魏徴曰内外治安臣不以為喜唯喜陛下居
安思危耳上嘗與侍臣論獄魏徴曰煬帝時嘗有盜發
帝令於士澄捕之少涉疑似皆拷訊取服凡二千餘人
帝悉令斬之大理丞張元濟怪其多試尋其狀内五人