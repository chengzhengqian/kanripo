人食薄粥閏月己亥辛讜言於杜慆請出求救於淮浙
夜帥敢死士十人執長柯斧乗小舟潛徃斫賊水寨而
出明旦賊乃覺之以五舟遮其前以五千人夾岸追之
賊舟重行遲讜舟輕行疾力鬬三十餘里乃得免癸卯
至揚州見令狐綯甲辰至潤州見杜審權時泗州久無
聲問或傳已陷讜既至審權乃遣押牙趙翼將甲士二
千人與淮南共輸米五千斛鹽五百斛以救泗州戴可
師將兵三萬渡淮轉戰而前賊盡棄淮南之守可師欲