王虎怒欲斬詵侍中石璞諫曰今國家所當先除者遺
晉也河西僻陋不足為意今斬馬詵必征張駿則兵力
分而為二建康復延數年之命矣乃止璞苞之曾孫也
穆帝永和元年十二月張駿伐焉耆降之是嵗駿分武
威等十一郡為凉州以世子重華為刺史分興晉等八
郡為河州以寧戎校尉張瓘為刺史分敦煌等三郡及
西域都護等三營為沙州以西胡校尉楊宣為刺史駿
自稱大都督大將軍假凉王督攝三州始置祭酒郎中