達意𤣥暉語以它日傳禪之後求子母生全王殷趙殷
衡譖𤣥暉云與柳璨張廷範於積善宫夜宴對太后焚
香為誓期興復唐祚全忠信之乙未收𤣥暉及豐徳庫
使應頊御厨使朱建武繫河南獄以王殷權知樞密趙
殷衡權判宣徽院事全忠三表辭魏王九錫之命丁酉
詔許之更以為天下兵馬元帥然全忠已修大梁府舍
為宫闕矣是日斬蔣𤣥暉杖殺應頊朱建武庚子省樞
密使及宣徽南院使獨置宣徽使一員以王殷為之趙