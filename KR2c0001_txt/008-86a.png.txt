門外招王允同去允曰若䝉社稷之靈上安國家吾之
願也如其不獲則奉身以死之朝廷幼少恃我而已臨
難茍免吾不忍也努力謝關東諸公勤以國家為念太
常种拂曰為國大臣不能禁暴禦侮使白刃向宫去將
安之遂戰而死傕汜屯南宫掖門殺太僕魯馗大鴻臚
周奐城門校尉崔烈越騎校尉王頎吏民死者萬餘人
狼籍滿道王允扶帝上宣平門避兵傕等於城門下伏
地叩頭帝謂傕等曰卿等放兵縱横欲何為乎傕等曰