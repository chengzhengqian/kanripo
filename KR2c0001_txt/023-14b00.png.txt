之耳目何易可輕如聞庫狄干語王云本欲取懦弱者
為主無事立此長君使其不可駕御今但作十五日行
自可廢之更立餘者如此議論自是王間勲人豈出佞
人之口去嵗封隆之叛今者孫騰逃去不罪不送誰不
怪王王若事君盡誠何不斬送二首王雖啟云西去而
四道俱進或欲南度洛陽或欲東臨江左言之者猶應
自怪聞之者寧能不疑王若晏然居北在此雖有百萬
之衆終無圖彼之心王若舉旗南指縱無匹馬隻輪猶