帥彭城之衆随謙奔𤣥超遂據彭城留兖州治中徐裦守之
南攻盱眙俱難克淮隂留卲保戍之　夏四月秦毛當王顯
帥衆二萬自襄陽東㑹俱難彭超攻淮南五月乙丑難超拔
盱眙執髙宻内史毛璪之秦兵六萬圍幽州刺史田洛于三
阿去廣陵百里朝廷大震臨江列戍遣征虜将軍謝石帥舟
師屯涂中石安之弟也右衛将軍毛安之等帥衆四萬屯堂
邑秦毛當毛盛帥騎二萬襲堂邑安之等驚潰兖州刺史謝
𤣥自廣陵救三阿丙子難超戰敗退保盱眙六月戊子𤣥與