居無為悉以政事委林甫何如對曰天子巡狩古之制
也且天下大柄不可假人彼威勢既成誰敢復議之者
上不悦力士頓首自陳臣狂疾發妄言罪當死上乃為
力士置酒左右皆呼萬嵗力士自是不敢深言天下事
矣
四載李適之與李林甫爭權有隙適之領兵部尚書駙
馬張垍為侍郎林甫亦惡之使人發兵部銓曹姦利事
收吏六十餘人付京兆與御史對鞫之數日竟不得其