而還趙王封奢為馬服君　穰侯言客卿竈於秦王使
伐齊取剛壽以廣其陶邑初魏人范睢從中大夫湏賈
使於齊齊襄王聞其辯口私賜之金及牛酒湏賈以為
睢以國隂事告齊也歸而告其相魏齊魏齊怒笞擊范
睢折脅摺齒睢佯死卷以簀置厠中使客醉者更溺之
以懲後令無妄言者范睢謂守者曰能出我我必有厚
謝守者乃請棄簀中死人魏齊醉曰可矣范睢得出魏
齊悔復召求之魏人鄭安平遂操范睢亡匿更名姓曰