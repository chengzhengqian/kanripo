言陛下左側讒人衆多如是青蠅惡矣宜進先帝大臣
子孫親近以為左右如不忍昌邑故人信用讒諛必有
凶咎願詭禍為福皆放逐之臣當先逐矣王不聽太僕
丞河東張敞上書諫曰孝昭皇帝蚤崩無嗣大臣憂懼
選賢聖承宗廟東迎之日唯恐屬車之行遲今天子以
盛年初即位天下莫不拭目傾耳觀化聼風國輔大臣
未褒而昌邑小輩先遷此過之大者也王不聼大将軍
光憂懣獨以問所親故吏大司農田延年延年曰将軍