跡月餘乃稍有還者朝廷憂恩復至以謝琰為㑹稽太
守都督五郡軍事帥徐州文武戍海浦
四年夏五月謝琰以資望鎮㑹稽不能綏懐又不為武
僃諸将咸諌曰賊近在海浦伺人形便宜開其自新之
路琰不從曰苻堅之衆百萬尚送死淮南孫恩小賊敗
死入海何能復出若其果出是天欲殺之也既而恩㓂
浹口入餘姚破上虞進及邢浦琰遣參軍劉宣之擊破
之恩退走少日復㓂邢浦官軍失利恩乗勝徑進己夘