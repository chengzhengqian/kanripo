二十年春正月魏皮豹子等進撃樂鄉將軍王奐之等
敗沒魏軍進至下辯將軍强𤣥明等敗死　二月胡崇
之與魏戰于濁水崇之為魏所擒餘衆走還漢中將軍
姜道祖兵敗降魏魏遂取仇池楊保熾走　魏河間公
齊與武都王楊保宗對鎮雒谷保宗弟文徳說保宗令
閉險自固以叛魏或以告齊夏四月齊誘執保宗送平
城殺之前鎮東司馬符達征西從事中郎任朏等遂舉
兵立楊文徳為主據白崖分兵取諸戎進圍仇池自號