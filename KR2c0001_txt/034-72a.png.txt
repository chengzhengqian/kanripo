軍張茂和茂昭弟也甞以膽略自於度度表為都押
牙茂和辭以疾度奏請斬之上曰此忠順之門為卿逺
貶辛酉貶茂和永州司馬以嘉王傅髙承簡為都押牙
承簡崇文之子也李逢吉不欲討蔡翰林學士令狐楚
與逢吉善度恐其合中外之勢以沮軍事乃請改制書
數字且言其草制失辭壬戌罷楚為中書舍人　李光
顔烏重𦙍與淮西戰癸亥敗于賈店　裴度過襄城南
白草原淮西人以驍騎七百邀之鎮將楚丘曹華知而