劉氏　太尉裕使參軍檀道濟朱超石將歩騎出㐮陽
超石齡石之弟也江夏太守劉䖍之將兵屯三連立橋
聚糧以待道濟等積日不至魯軌襲擊䖍之殺之裕使
其婿振威將軍東海徐逵之統參軍蒯恩王允之沈淵
子為前鋒出江夏口逵之等與魯軌戰于破冢兵敗逵
之允之淵子皆死獨蒯恩勒兵不動軌乗勝力攻之不
能克乃退淵子林子之兄也裕軍於馬頭聞逵之死怒
甚三月壬午帥諸將濟江魯軌司馬文思將休之兵四