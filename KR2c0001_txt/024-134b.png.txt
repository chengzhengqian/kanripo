宋武帝永初二年夏四月吐谷渾王阿柴遣使降秦秦
王熾磐以阿柴為征西大將軍開府儀同三司安州牧
白蘭王
營陽王景平元年吐谷渾王阿柴遣使入貢詔以阿柴
為督塞表諸軍事安西將軍沙州刺史澆河公
文帝元嘉元年冬十月吐谷渾威王阿柴卒阿柴有子
二十人疾病召諸子弟謂之曰先公車騎以大業之故
捨其子拾䖍而授孤孤敢私於緯代而忘先君之志乎