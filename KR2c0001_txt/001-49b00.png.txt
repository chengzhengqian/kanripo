魏齊奔趙匿於平原君家　趙恵文王薨子/孝成王丹立
五十年秦宣太后薨九月穰侯出之陶
臣光曰穰侯援立昭王除其災害薦白起為将南取鄢
郢東屬地於齊使天下諸侯稽首而事秦秦益彊大者
穰侯之功也雖其専恣驕貪足以賈禍亦未至盡如范
睢之言若睢者亦非能為秦忠謀直欲得穰侯之處故
搤其吭而奪之耳遂使秦王絶母子之義失甥舅之恩
要之睢真傾危之士哉　秦王以子安國君為太子