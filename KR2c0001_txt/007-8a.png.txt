于數月復死單于適之弟長立為湖邪尸逐侯鞮單于
七年北匈奴猶盛數侵邊遣使求合市上冀其交通不
復為侵許之
八年三月越騎司馬鄭衆使北匈奴單于欲令衆拜衆
不為屈單于圍守閉之不與水火衆拔刀自誓單于恐
而止乃更發使隨衆還京師初大司農耿國上言宜置
度遼將軍屯五原以防南匈奴逃亡朝廷不從南匈奴
湏卜骨都侯等知漢與北敵交使内懐嫌怨欲畔宻使