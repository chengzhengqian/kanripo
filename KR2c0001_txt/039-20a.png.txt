隠為不遇於唐必有怨心及聞其言雖不能用心甚義
之　　五月己卯以吳王錢鏐為吳越王　盧約以處
州降吳越　　秋八月辛亥以吳越王鏐兼淮南節度
使充本道招討制置使
二年秋八月吳越王鏐遣寧國節度使王景仁奉表詣
大梁陳取淮南之䇿　淮南遣周本吕師造擊吳越九
月圍蘇州吳越將張仁保攻常州之東州拔之淮南陳
璋帥柴再用等復取東州