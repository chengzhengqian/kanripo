四年秋八月己酉以吳越王元瓘為天下兵馬元帥
　冬十月吳越恭穆夫人馬氏卒夫人雄武軍節度使
綽之女也初武肅王鏐禁中外畜聲妓文穆王元瓘年
三十餘無子夫人為之請於鏐鏐喜曰吾家祭祀汝實
主之乃聽元瓘納妾鹿氏生𢎞僔𢎞倧許氏生𢎞佐吳
氏生𢎞俶衆妾生𢎞偡𢎞億𢎞儀𢎞偓𢎞仰𢎞信夫人
撫視慈愛如一常置銀鹿於帳前坐諸兒於上而弄之
五年夏四月甲子吳越孝獻世子𢎞僔卒　　冬十月