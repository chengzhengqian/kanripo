視諸𦍑毋令觧仇以發覺其謀於是兩府復白遣義渠
安國行視諸𦍑分别善惡
神爵元年三月義渠安國至𦍑中召先零諸豪三十餘
人以尤桀黠者皆斬之縱兵撃其種人斬首千餘級於是
諸降𦍑及歸義𦍑侯楊玉等怨怒無所信鄉遂劫畧小種
背畔犯塞攻城邑殺長吏安國以騎都尉将騎三千屯
備𦍑至浩亹為虜所擊失亡車重兵器甚衆安國引還至
令居以聞時趙充國年七十餘上老之使丙吉問誰可