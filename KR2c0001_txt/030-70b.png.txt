下制求直言劉承慶上疏以為火發既從麻主後及緫
章所營佛舍徒勞無益請罷之又明堂所以統和天人
一旦焚毁臣下何心猶為酺宴憂喜相争傷於情性又
陛下垂制博訪許陳至理而左史張鼎以為今既火發
王屋彌顯大周之祥通事舎人逢敏奏稱彌勒顯道時
有天魔燒宫七寶臺須㬰散壞斯實謟妄之邪言非君
臣之正論伏願陛下乾乾翼翼無戾天人之心而興不
急之役則兆人䝉賴福禄無窮獲嘉主簿彭城劉知㡬