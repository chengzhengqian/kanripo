裕奏徴鎮之為散騎常侍光祿大夫固辭不至　冬十
一月己卯太尉裕至江陵殺郄僧施初毛修之雖為劉
毅僚佐素自結於裕故裕特宥之賜王鎮惡爵漢夀子
裕問毅府諮議參軍申永曰今日何施而可永曰除其
宿釁倍其惠澤貫叙門次顯擢才能如此而已裕納之
下書寛租省調節役原刑禮辟名士荆人恱之諸葛長
民驕縱貪侈所為多不法為百姓患常懼太尉裕按之
及劉毅被誅長民謂所親曰昔年醢彭越今年殺韓信