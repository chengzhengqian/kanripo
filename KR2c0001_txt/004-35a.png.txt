出賦人二十畮至四月草生發郡騎及屬國胡騎各千
就草為田者遊兵以充入金城郡益積畜省大費今大
司農所轉榖至者足支萬人一嵗食謹上田處及器
用簿上報曰即如将軍之計虜當何時伏誅兵當何時
得决孰計其便復奏充國上状曰臣聞帝王之兵以全
取勝是以貴謀而賤戰百戰而百勝非善之善者也故
先為不可勝以待敵之可勝蠻夷習俗雖殊於禮義之
國然其欲避害就利愛親戚畏死亡一也今虜亡其美