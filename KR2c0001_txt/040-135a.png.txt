亦不之問光葆光嗣之従弟也五年　蜀主奢縦無度日與太后太妃遊宴於貴臣之
家及遊近郡名山飲酒賦詩所費不可勝紀仗内教坊
使嚴旭彊取士民女子内宫中或得厚賂而免之以是
累遷至蓬州刺史太后太妃各出教令賣刺史令録等
官毎一官闕數人争納賂賂多者得之
六年秋七月乙卯蜀主下詔北巡以禮部尚書兼成都
尹長安韓昭為文思殿大學士位在翰林承旨上昭無