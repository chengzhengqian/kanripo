以詔書縁道誘之得百三十餘人至汴州盡殺之其潰
兵在道復為村民所殺得至蔡者纔四十七人吳少誠
以其少悉斬之以聞且遣使以幣謝李泌為其破叛卒
也泌執張崇獻等六十餘人送京師詔悉腰斬於鄜州
軍門以令防秋之衆　夏五月申蔡留後吳少誠繕兵
完城欲拒朝命判官鄭常大將楊冀謀逐之詐為手詔
賜諸將申州刺史張伯元等事泄少誠殺常冀伯元大
將宋旻曹濟犇長安