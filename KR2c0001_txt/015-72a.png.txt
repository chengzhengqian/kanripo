則廢屋不食六畜專務食人凡殺七百餘人民廢耕桑
相聚邑居而為害不息秋七月秦羣臣奏請禳災生曰
野獸飢則食人飽當自止何禳之有且天豈不愛民哉
正以犯罪者多故助朕殺之耳　　冬十月秦主生夜
食棗多旦而有疾召太醫令程延使診之延曰陛下無
它疾食棗多耳生怒曰汝非聖人安知吾食棗遂斬之
升平元年春二月太白入東井秦有司奏太白罰星東
井秦分必有暴兵起京師秦主生曰太白入井自為渴