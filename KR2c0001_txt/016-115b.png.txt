隆等將南來騎衝之魏兵大敗追奔百餘里斬首數千
級隆又獨追數十里而還謂故吏留臺治書陽璆曰中
山城中積兵數萬不得展吾意今日之捷令人遺恨因
慷慨流涕㑹既敗魏兵矜狠滋甚隆屢訓責之㑹益忿
恚㑹以農隆皆嘗鎮龍城屬尊位重名望素出已右恐
至龍城權政不復在已又知終無為嗣之望乃謀作亂
幽平之兵皆懐㑹㤙不樂屬二王請於寶曰清河王勇
略髙世臣等與之誓同生死願陛下與皇太子諸王留