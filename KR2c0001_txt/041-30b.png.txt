水收撫散兵嗣源繼之李紹䖍李紹英引兵来㑹丙戌
宰相樞密使共奏魏王西軍將至車駕宜且扼汜水收
撫散兵以俟之帝從之自出上東門閲騎兵戒以詰旦
東行　　夏四月丁亥朔嚴辦將𤼵騎兵陳於宣仁門
外步兵陳於五鳯門外從馬直指揮使郭從謙不知睦
王存乂已死欲奉之以作亂帥所部兵自營中露刃大
呼與黄甲兩軍攻興教門帝方食聞變帥諸王及近衛
騎兵擊之逐亂兵出門時蕃漢馬步使朱守殷將騎兵