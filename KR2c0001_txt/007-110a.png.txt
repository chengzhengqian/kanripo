吏民酸毒道路歎嗟昔永和之末綱紀少㢮頗失人望
四五嵗耳而財空户散下有離心馬勉之徒乗敝而起
荆陽之間幾成大患幸頼順烈皇后初政清静内外同
力僅乃討定今百姓戚戚困於永和内非仁愛之心可
得容忍外非守國之計所宜乆安也夫將相大臣均體
元首共輿而馳同舟而濟輿傾舟覆患實共之豈可以
去明即昧履危自安主孤時困而莫之䘏乎宜時易宰
守非其人者減省第宅園池之費拒絶郡國諸所奉送