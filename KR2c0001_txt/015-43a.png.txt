幽公葬以王禮　　夏六月漢李奕従兄廣漢太守乾
告大臣謀廢立　　秋七月漢主夀使其子廣與大臣
盟于前殿徙乾為漢嘉太守以李閎為荆州刺史鎮巴
郡八月蜀中乆雨百姓饑疫夀命羣臣極言得失龔壯
上封事稱陛下起兵之初上指星辰昭告天地㰱血盟
衆舉國稱藩天應人悦大功克集而論者未諭權宜稱
制今淫雨百日饑疫竝臻天其或者將以監示陛下故
也愚謂宜遵前盟推奉建康彼必不愛髙爵重位以報