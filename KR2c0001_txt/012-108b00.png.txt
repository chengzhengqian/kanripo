勒使石虎攻鄴鄴潰劉演奔廩丘三臺流民皆降於勒
勒以桃豹為魏郡太守以撫之久之以石虎代豹鎮鄴
　五月壬辰以琅邪王睿為左丞相大都督督陜東
諸軍事南陽王保為右丞相大都督督陜西諸軍事詔
曰今當掃除鯨鯢奉迎梓宫令幽幷兩州勒卒三十
直造平陽右丞相宜帥秦涼梁雍之師三十萬徑詣長
安左丞相帥所領精兵二十萬徑造洛陽同赴大期克
成元勲　漢中山王曜屯蒲坂　六月劉琨與代公