壘大㑹置酒為樂散遣部衆任從所之親為卜居宅相
田疇子弟欲為吏者皆引召之人情恱服南州晏然朝
廷論功當封梁冀遏之在郡一嵗卒
建康元年秋八月庚午帝崩於玉堂前殿太子即皇帝
位年二嵗尊皇后曰皇太后太后臨朝　九月丙午京
師及太原鴈門地震　庚戌詔舉賢良方正之士䇿問
之皇甫規對曰伏惟孝順皇帝初勤王政紀綱四方幾
以獲安後遭姦偽威分近習受賂賣爵賔客交錯天下