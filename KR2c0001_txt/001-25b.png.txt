還報楚王楚王大怒欲發兵而攻秦陳軫曰軫可發口
言乎攻之不如因賂以一名都與之并兵而攻齊是我
亡地於秦取償於齊也今王已絶於齊而責欺於秦是
吾合秦齊之交而來天下之兵也國必大傷矣楚王不
聽使屈匄帥師伐秦秦亦發兵使庶長章擊之
三年春秦師及楚戰於丹陽楚師大敗斬甲士八萬虜
屈匄及列侯執珪七十餘人遂取漢中郡楚王悉發國
内兵以復襲秦戰於藍田楚師大敗韓魏聞楚之困南