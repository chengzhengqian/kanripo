言君王后曰老婦已忘矣君王后死后勝相齊多受秦
間金賔客入秦秦又多與金客皆為反間勸王朝秦不
修攻戰之備不助五國攻秦秦以故得滅五國齊王将
入朝雍門司馬前曰所為立王者為社稷耶為王耶王
曰為社稷司馬曰為社稷立王王何以去社稷而入秦
齊王還車而反即墨大夫聞之見齊王曰齊地方數千
里帶甲數百萬夫三晉大夫皆不便秦而在阿甄之間
者百數王収而與之百萬人之衆使収三晉之故地即