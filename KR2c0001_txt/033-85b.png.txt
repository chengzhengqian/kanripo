以辯則臣下何敢盡言乃復上疏其略曰天子之道與
天同方天不以地有惡木而廢發生天子不以時有小
人而廢聽納又曰惟信與誠有補無失一不誠則心莫
之保一不信則言莫之行陛下所謂失扵誠信以致患
害者臣竊以斯言為過矣又曰馭之以智則人詐示之
以疑則人偷上行之則下從之上施之則下報之若誠
不盡扵已而望盡扵人衆必怠而不從矣不誠扵前而
曰誠扵後衆必疑而不信矣是知誠信之道不可斯湏