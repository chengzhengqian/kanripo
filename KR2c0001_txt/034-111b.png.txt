士前曰先太師為國擊走朱滔血衣猶在此軍何負朝
廷乃以為賊乎愈曰汝曹尚能記先太師則善矣夫逆
順之為禍福豈逺邪自禄山思明以來至元濟師道其
子孫有今尚存仕宦者乎田令公以魏愽歸朝廷子孫
雖在孩提皆為美官王承元以此軍歸朝廷弱冠為節
度使劉悟李祐今皆為節度使汝曺亦聞之乎庭湊恐
衆心動麾之使出謂愈曰侍郎來欲使庭湊何為愈曰
神策六軍之將如牛元翼者不少但朝廷顧大體不可