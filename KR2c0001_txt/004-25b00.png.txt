氏誅滅而告霍氏者皆封人為徐生上書曰臣聞客有
過主人者見其竈直突傍有積薪客謂主人更為曲突
逺徙其薪不者且有火患主人嘿然不應俄而家果失
火鄰里共救之幸而得息於是殺牛置酒謝其鄰人灼
爛者在於上行餘各以功次坐而不録言曲突者人謂
主人曰卿使聼客之言不費牛酒終亡火患今論功而
請賔曲突徙薪無恩澤焦頭爛額為上客邪主人乃寤
而請之今茂陵徐福數上書言霍氏且有變宜防絶之