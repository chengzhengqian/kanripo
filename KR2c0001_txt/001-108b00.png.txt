秦圍趙急宜疾引兵渡河楚擊其外趙應其内破秦軍
必矣宋義曰不然夫搏牛之蝱不可以破蟣蝨今秦攻
趙戰勝則兵罷我承其敝不勝則我引兵鼓行而西必
舉秦矣故不如先鬭秦趙夫披堅執銳義不如公坐運
籌策公不如義因下令軍中曰有猛如虎狠如羊貪如
狼彊不可使者皆斬之乃遣其子宋襄相齊身送之至
無鹽飲酒髙㑹天寒大雨士卒凍飢項羽曰将戮力而
攻秦久留不行今嵗饑民貧士卒食半菽軍無見糧乃