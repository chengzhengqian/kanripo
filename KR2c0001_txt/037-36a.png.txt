安城中斗米直三十緡賊買人於官軍以為糧官軍或
執山柵之民鬻之直數百緡以肥瘠論價　五月加淮
南節度使髙駢兼侍中罷其鹽鐵轉運使駢既失兵柄
又解利權攘袂大詬遣幕僚顧雲草表自訴言辭不遜
其略曰是陛下不用㣲臣固非㣲臣有負陛下又曰姦臣
未悟陛下猶迷不思宗廟之焚燒不痛園陵之闕毁又
曰王鐸僨軍之将崔安潜在蜀貪黷豈二儒生能戢彊
兵又曰今之所用上至帥臣下及裨将以臣所料悉可