子七人皆賜爵闗内侯後又封竦為淑德侯長安為之
語曰欲求封過張伯松力戰鬭不如巧為奏自後謀反
者皆汙池云羣臣復白劉崇等謀逆者以莽權輕也宜
尊重以鎮海内　五月甲辰太后詔莽朝見太后稱假
皇帝　十二月羣臣奏請以安漢公廬為攝省府為攝
殿第為攝宫奏可
二年五月東郡太守翟義方進之子也與姊子上蔡陳
豐謀曰新都侯攝天子位號令天下故擇宗室㓜稚者