疑其詐轝蕃出外頃之召還蕃行止自若吴主大怒斬
之　五官中郎將丁忠說吴主曰北方無守戰之備弋
陽可襲而取吴主以問羣臣鎮西大將軍陸凱曰北方
新并巴蜀遣使求和非求援於我也欲蓄力以俟時耳
敵勢方彊而欲徼幸求勝未見其利也吴主雖不出兵
然遂與晉絶　秋八月吴主以陸凱為左丞相萬彧為
右丞相吴主惡人視已羣臣侍見莫敢舉目陸凱曰君
臣無不相識之道若猝有不虞不知所赴吴主乃聼凱