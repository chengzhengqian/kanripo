桂懐輯衡陽大兵既過荆州南境固當傳檄而定預等
各分兵以益濬彬太尉充移屯項王戎遣參軍襄陽羅
尚南陽劉喬將兵與王濬合攻武昌吴江夏太守劉朗
督武昌諸軍虞昺皆降昺翻之子也杜預與衆軍㑹議
或曰百年之冦未可盡克方春水生難於久駐宜俟來
冬更為大舉預曰昔樂毅藉濟西一戰以并彊齊今兵
威已振譬如破竹數節之後皆迎刃而解無復著手處
也遂指授羣帥方略徑造建業吴主聞王渾南下使丞