計事齊王以為然乃益具車送琅邪王琅邪王既行齊
遂舉兵西攻濟南遺諸侯王書陳諸吕之罪欲舉兵誅
之相國吕産等聞之乃遣潁隂侯灌嬰將兵擊之灌嬰
至滎陽謀曰諸吕擁兵關中欲危劉氏而自立今我破
齊還報此益吕氏之資也乃留屯滎陽使使諭齊王及
諸侯與連和以待吕氏變共誅之齊王聞之乃還兵西
界待約吕禄吕産欲作亂内憚絳侯朱虚等外畏齊楚
兵又恐灌嬰畔之欲待灌嬰兵與齊合而發猶豫未决