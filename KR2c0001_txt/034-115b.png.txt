朕甚欲知之已令區處其將士春衣從來非朝廷徴發
皆本道自備朕不愛數十萬匹物但素無此例不可獨
與范陽所稱助修宫闕皆是虚語若欲直挫其姦宜云
丁匠宜速遣來已令所在排比供擬彼得此詔必蒼黄
失圖若且示含容則云修宫闕事在有司不假丁匠逺
來如是而已不足勞聖慮也上悅從之　横海節度使
李全畧薨其子副大使同㨗擅領留後重賂鄰道以求
承繼　夏五月幽州軍亂殺朱克融及其子延齡軍中