當是時濟川王太淮陽王武常山王朝及魯王張偃皆
年少未之國居長安趙王禄梁王産各將兵居南北軍
皆吕氏之人也列侯羣臣莫自堅其命太尉絳侯勃不
得主兵曲周侯酈商老病其子寄與吕祿善絳侯乃與
丞相陳平謀使人劫酈商令其子寄往紿說吕禄曰髙
帝與吕后共定天下劉氏所立九王吕氏所立三王皆
大臣之議事已布告諸侯諸侯皆以為宜今太后崩帝
少而足下佩趙王印不急之國守藩乃為上將將兵留