天氣必變故人可欺天不可欺也願陛下察焉房去月
餘竟徵下獄初淮陽憲王舅張愽傾巧無行多從王求
金錢欲為王求入朝愽從京房學以女妻房房每朝見
退輙為愽道其語愽因記房所說宻語令房為王作求
朝奏暮皆持柬與王以為信驗石顯知之告房與張慱
通謀非謗政治歸惡天子詿誤諸侯王皆下獄棄市妻
子徙邊鄭𢎞坐與房善免為庻人　御史中丞陳咸數
毁石顯久之坐與槐里令朱雲善漏泄省中語石顯微