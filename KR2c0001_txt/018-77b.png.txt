城上置弓劒於側有所嫌忿手自殺之羣臣迕視者鑿
其目笑者決其唇諌者先截其舌然後斬之
　　魏滅北燕
晉安帝義熈十年秋八月辛丑魏主嗣遣謁者于什門
使於燕于什門至和龍不肯入見曰大魏皇帝有詔須
馮王出受然後敢入燕王跋使人牽逼令入什門見跋
不拜跋使人按其項什門曰馮王拜受詔吾自以賔主
致敬何苦見逼邪跋怒留什門不遣什門數衆辱之左