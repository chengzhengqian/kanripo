及其母妻等十餘人即帥左右執刀立扵中門之内夾
道将旦以悅命召行軍司馬扈㟧判官許士則都虞候
蔡濟議事府署深邃外不知有變士則濟先至召入亂
斫殺之緒恐既明事泄乃出門遇悅親将劉忠信方排
牙緒疾呼謂衆曰劉忠信與扈㟧謀反昨夜刺殺僕射
衆大驚諠譁忠信未及自辨衆分裂殺之扈㟧來及㦸
門遇亂招諭将士将士從之者三分之一緒懼登城而
立大呼謂衆曰緒先相公之子諸君受先相公恩若能