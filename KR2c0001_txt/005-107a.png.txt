城而不能下非所以示威也當先圍此城蹀血而進前
歌後舞顧不快耶遂圍之城十重列營百數鉦鼓之聲
聞數十里或為地道衝輣撞城積弩亂發矢下如雨城
中負户而汲王鳳等乞降不許尋邑自以功在漏刻不
以軍事為憂嚴尤曰兵法圍城為之闕宜使得逸出以
怖宛下邑又不聼　棘陽守長岑彭與前隊貳嚴説共
守宛城漢兵攻之數月城中人相食乃舉城降更始入
都之諸將欲殺彭劉縯曰彭郡之大吏執心堅守是其