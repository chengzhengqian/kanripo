太子言甚切至又曰趙粲賈午必亂汝家事我死後勿
復聽入深記吾言后不從更與粲午謀害太子太子幼
有令名及長不好學惟與左右嬉戯賈后復使黄門輩
誘之為奢靡威虐由是名譽浸減驕慢益彰或廢朝侍
而縱逰逸於宫中為市使人屠酤手揣斤兩輕重不差
其母本屠家女也故太子好之東宫月俸錢五十萬太
子常探取二月用之猶不足又令西園賣葵菜藍子雞
麵等物而收其利又好隂陽小數多所拘忌洗馬江統