已家上優制不許　上以安樂公主適左衞中郎将武
延秀初武崇訓之尚公主也延秀數得侍宴延秀美姿
儀善歌舞公主悦之及崇訓死遂以延秀尚焉己卯成
禮假皇后仗分禁兵以盛其儀衛命安國相王障車庚
辰赦天下以延秀為太常卿兼右衛将軍辛巳宴羣臣
于兩儀殿命公主出拜公卿公卿皆伏地稽首
三年　太平安樂公主各樹朋黨更相譛毁上患之十
一月癸亥上謂修文館直學士武平一曰比聞内外親