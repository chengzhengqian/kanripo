劉藩死於閶闔之門諸葛斃於左右之手甘言詫方伯
襲之以輕兵遂使席上靡欵懐之士閫外無自信諸侯
以是為得筭良可恥也貴府將佐及朝廷賢徳寄命過
日吾誠鄙劣甞聞道於君子以西平之至徳寕可無授
命之臣乎必未能自投虎口比迹郄僧施之徒明矣假
令天長䘮亂九流渾濁當與臧洪遊於地下不復多言
裕視書嘆息以示將佐曰事人當如此矣延之以裕父
名翹字顯宗乃更其字曰顯宗名其子曰翹以示不臣