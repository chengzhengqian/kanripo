以令叛而復還其父為秦所厚疑令為反間徙之沙城
在龍都東北六百里
臣光曰昔周得微子而革商命秦得由余而霸西戎吳
得伍員而克彊楚漢得陳平而誅項籍魏得許攸而破
袁紹彼敵國之材臣來為己用進取之良資也王猛知
慕容垂之心久而難信獨不念燕尚未滅垂以材髙功
盛無罪見疑窮困歸秦未有異心遽以猜忌殺之是助
燕為無道而塞來者之門也如何其可哉故秦王堅禮