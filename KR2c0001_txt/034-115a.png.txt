煩擾罷之召盧貞還先是朝廷遣中使賜朱克融時服
克融以為疎惡執留敇使又奏當道今嵗將士春衣不
足乞度支給三十萬端匹又奏欲將兵馬及丁匠五
千助修宫闕上患之以問宰相欲遣重臣宣慰仍索敇
使裴度對曰克融無禮已甚殆将斃矣譬如猛獸自扵
山林中咆哮跳踉乆當自困必不敢輒離巢穴願陛下
勿遣宣慰亦勿索敇使旬日之後徐賜詔書云聞中官
至彼稍失去就俟還朕自有處分時服有司製造不謹