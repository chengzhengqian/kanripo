下詐謀既成遂據南面之尊分遣五威之吏馳傳天下
班行符命漢諸侯王厥角稽首奉上璽韍惟恐在後或
乃稱羙頌德以求容媚豈不哀哉　冬十一月立國將
軍孫建奏九月辛巳陳良終𢃄自稱廢漢大將軍亡入
匃奴又今月癸酉不知何一男子遮臣建車前自稱漢
氏劉子輿成帝下妻子也劉氏當復趣空宫收繫男子
即常安姓武字仲皆逆天違命大逆無道漢氏宗廟不
當在長安城中及諸劉當與漢俱廢陛下至仁乆未定