可不盡所懐冉閔乗石氏之亂奄有成資是宜天下服
其彊矣而禍亂方始固知天命不可力爭也燕王弈世
戴徳奉義討亂所征無敵今已都薊南臨趙魏逺近之
民襁負歸之民厭荼毒咸思有道冉閔之亡匪朝伊夕
成敗之形昭然易見且燕王肇開王業虚心賢雋君能
翻然改圗則功參綘灌慶流苗裔孰與為亡國將守孤
城以待外至之禍哉約聞之悵然不言弈給使張安有
勇謀弈豫戒之俟約氣下安突前持其馬鞚因挾之而