全地謂所親曰今年必敗常曰正頼口舌争之故得推
遷耳今既窮毒無復此望禍至其能久乎　上以司徒
彭城王義康嫌隙已著將成禍亂冬十月戊申收劉湛
付廷尉下詔暴其罪惡就獄誅之并誅其子黯亮儼及
其黨劉斌劉敬文孔𦙍秀等八人徙尚書庫部郎何黙
子等五人於廣州因大赦是日敕義康入宿留止中書
省其夕分收湛青等州刺史杜驥勒兵殿内以備非常
遣人宣㫖告義康以湛等罪状義康上表遜位詔以義