洄奉以為留後洄克融之父也時以疾廢卧家自辭老
病請使克融為之衆從之衆以判官張徹長者不殺徹罵
曰汝何敢反行且族滅衆共殺之　甲寅幽州監軍奏
軍亂丁巳貶張𢎞靖為賔客分司己未再貶吉州刺史
庚申以昭義節度使劉悟為盧龍節度使悟以朱克融
方彊奏請且授克融節鉞徐圖之乃復以悟為昭義節
度使　初田𢎞正受詔鎮成徳自以乆與鎮人戰有父
兄之仇乃以魏兵二千從赴鎮因留以自衛奏請度支