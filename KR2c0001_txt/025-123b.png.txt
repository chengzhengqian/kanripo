為善可與為惡曏使陛下擇正人輔之足以嗣守鴻基
今乃以唐令則為左庶子鄒文騰為家令二人惟知以
絃歌鷹犬娛悅太子安得不至於是邪此乃陛下之過
非太子之罪也因伏地流涕嗚咽上慘然良久曰李綱
責我非為無理然徒知其一未知其二我擇汝為宫臣
而勇不親任雖更得正人何益哉對曰臣之所以不被
親任者良由姦臣在側故也陛下但斬令則文騰更選
賢才以輔太子安知臣之終見踈棄也自古國家廢立