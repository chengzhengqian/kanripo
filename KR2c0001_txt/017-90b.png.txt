義熈二年十一月乞伏乾歸入朝于秦
三年春正月秦主興以乞伏乾歸寖彊難制留為主客
尚書以其世子熾磐行西夷校尉監其部衆
四年乞伏熾磐以秦政寖衰且畏秦之攻襲冬十月招
結諸部二萬餘人築城于嵻㟍山而據之　　冬十二
月乞伏熾磐攻彭奚念于枹罕為奚念所敗而還
五年春二月乞伏熾磐入見秦太原公懿于上邽彭奚
念乗虗伐之熾磐聞之怒不告懿而歸撃奚念破之遂