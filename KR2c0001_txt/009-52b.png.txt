皆赦之
十一年春正月曹操自將擊髙幹留其世子丕守鄴使
别駕從事崔琰傅之操圍壺關三月壺關降髙幹自入
匈奴求救單于不受幹獨與數騎亡欲南奔荆州上洛
都尉王琰斬之并州悉平　是嵗烏桓乗天下亂畧有
漢民十餘萬户袁紹皆立其酋豪為單于以家人子為
己女妻焉遼西烏桓蹋頓尤彊為紹所厚故尚兄弟歸
之數入塞為冦欲助尚復故地曹操將擊之鑿平虜渠