功進封道國公乙丑幷州刺史成仁重撃范願破之
劉黒闥攻魏州未下太子建成齊王元吉大軍至昌樂
黒闥引兵拒之再陳皆不戰而罷魏徵言於太子曰前
破黒闥其將卒皆懸名處死妻子係虜故齊王之來雖
有詔書赦其黨與之罪皆未之信今宜悉解其囚俘慰
諭遣之則可坐視其離散矣太子從之黒闥食盡衆多
亡或縛其渠帥以降黒闥恐城中兵出與大軍表裏撃
之遂夜遁至館陶永濟橋未成不得渡壬申太子齊王