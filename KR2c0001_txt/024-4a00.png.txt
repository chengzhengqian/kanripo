祖密詔徵兵以湘東王繹為侍中假黄鉞大都督中外
諸軍事司徒承制自餘藩鎭並加位號　湘州刺史河
東王譽驍勇得士心湘東王繹將討侯景遣使督其糧
衆譽曰各自軍府何忽𨽻人使者三返譽不與湘東王
世子方等請討之繹乃以少子安南侯方矩為湘州刺
史使方等將精卒二萬送之方等將行謂所親曰是行
也吾必死之死得其所吾復奚恨　湘東世子方等軍
至麻溪河東王譽將七千人擊之方等軍敗溺死安南