晏納采見女還奏言公女漸漬德化有窈窕之容宜承
天序奉祭祀太師光大司徒宫大司空豐左將軍孫建
執金吾尹賞行太常事大中大夫劉秀及太卜太史令
服皮弁素積以禮雜卜筮皆曰兆遇金水王相卦遇父
母得位所謂康彊之占逢吉之符也又以太牢䇿告宗
廟有司奏故事聘皇后黄金二萬斤為錢二萬萬莽深
辭讓受六千三百萬而以其四千三百萬分予十一媵
家及九族貧者夏大司徒司直陳崇使張敞孫竦草奏