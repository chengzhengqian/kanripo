所歸卿等能與吾藉乙弗之資取契汗以贖妻子乎乃
引兵西衆多逃還傉檀遣鎮北将軍段茍追之茍亦不
還於是将士皆散唯樊尼與中軍将軍紇勃後軍将軍
洛肱騎常侍隂利鹿不去傉檀曰䝉遜熾磐昔皆委
質於吾今而歸之不亦鄙乎四海之廣無所容身何其
痛也與其聚而同死不若分而或全樊尼吾長兄之子
宗部所寄吾衆在北者户垂一萬䝉遜方招懐士民存
亡繼絶汝其從之紇勃洛肱亦與尼俱行吾年老矣所