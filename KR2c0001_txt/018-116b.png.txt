十九年夏五月裴方明等至漢中與劉真道分兵攻武
興下辯白水皆取之楊難當遣建節將軍符𢎞祖守蘭
臯使其子撫軍大將軍和將重兵為後繼方明與𢎞祖
戰於濁水大破之斬𢎞祖和退走追至赤亭又破之難
當犇上邽獲難當兄子建節將軍保熾難當以其子虎
為益州刺史守隂平聞難當走引兵還至下辯方明使
其子肅之邀擊之擒虎送建康斬之仇池平以輔國司
馬胡崇之為北秦州刺史鎮其地立楊保熾為楊𤣥後