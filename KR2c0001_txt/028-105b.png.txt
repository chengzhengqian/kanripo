蕃得志則忠節在其掌握豈得復事唐也往年吐蕃無
恩於中國猶欲求十姓四鎮之地今若破娑葛有功請
分于闐踈勒不知以何理抑之又其所部諸蠻及娑羅
門等方不服若借唐兵助討之亦不知以何詞拒之是
以古之智者皆不願受夷狄之惠葢豫憂其求請無厭
終為後患故也又彼請阿史那獻者豈非以獻為可汗
子孫欲依之以招懷十姓乎按獻父元慶叔父僕羅兄
俀子及斛瑟羅懷道等皆可汗子孫也往者唐及吐蕃