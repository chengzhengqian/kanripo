池方百頃其旁平地二十餘里四面斗絶而髙為羊膓
蟠道三十六囘而上至其孫千萬附魏封為百頃王千
萬孫飛龍浸彊盛徙居略陽飛龍以其甥令狐茂捜為
子茂捜避齊萬年之亂十二月自略陽帥部落四千家
還保仇池自號輔國將軍右賢王關中人士避亂者多
依之茂捜迎接撫納欲去者衛䕶資送之
愍帝建興元年　初氐王楊茂捜之子難敵遣養子敗
易於梁州私賣良人子一人梁州刺史張光鞭殺之難