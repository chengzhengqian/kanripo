皇后及家吏請問皆不報上存亡未可知而姦臣如此
太子将不念秦扶蘇事邪太子曰吾人子安得擅誅不
如歸謝幸得無罪太子将徃之甘泉而江充持太子甚
急太子計不知所出遂從石德計秋七月壬午太子使
客詐為使者收捕充等按道侯説疑使者有詐不肯受
詔客格殺説太子自臨斬充罵曰趙虜前亂乃國王父
子不足邪乃復亂吾父子也又炙胡巫上林中太子使
舍人無且持節夜入未央宫殿長秋門因長御倚華具