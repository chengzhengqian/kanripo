薛志勤史敬思等十餘人格鬬侍者郭景銖滅燭扶克
用匿牀下以水沃其面徐告以難克用始張目援弓而
起志勤射汴人死者數十須臾煙火四合會大雨震電
天地晦㝠志勤扶克用帥左右數人踰垣突圍乗電光
而行汴人把橋力戰得度史敬思為後拒戰死克用登
尉氏門縋城得出監軍陳景思等三百餘人皆為汴人
所殺楊彦洪謂全忠曰胡人急則乗馬見乗馬者則射
之是夕彦洪乗馬適在全忠前全忠射之殪克用妻劉