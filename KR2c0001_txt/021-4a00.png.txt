拒魏癸酉魏詔淮北之人不得侵掠犯者以大辟論乙
未拓䟦衍攻鍾離徐州刺史蕭恵休乘城拒守間出襲
擊魏兵破之恵休恵明之弟也劉昶王肅攻義陽司州
刺史蕭誕拒之肅屢破誕兵招降萬餘人魏以肅為豫
州刺史劉昶性褊躁御軍嚴暴人莫敢言法曺行㕘軍
北平陽固苦諌昶怒欲斬之使當攻道固志意閑雅臨
敵勇决昶始竒之丁酉中外纂嚴以太尉陳顯達為使
持節都督西北討諸軍事往來新亭白下以張聲勢己