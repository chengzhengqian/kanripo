之樊口曹操自江陵將順江東下諸葛亮謂劉備曰事
急矣請奉命求救於孫將軍遂與魯肅俱詣孫權亮見
權於柴桑説權曰海内大亂將軍起兵江東劉豫州収
衆漢南與曹操共爭天下今操芟夷大難略已平矣遂
破荆州威震四海英雄無用武之地故豫州遁逃至此
願將軍量力而處之若能以吳越之衆與中國抗衡不
如早與之絶若不能何不按兵束甲北靣而事之今將軍
外託服從之名而内懷猶豫之計事急而不斷禍至無