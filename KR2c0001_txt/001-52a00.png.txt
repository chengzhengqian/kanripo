君子必立為後太子不得奉宗廟矣不如亡秦與使者
俱出臣請止以死當之太子因變服為楚使者御以出
關而黄歇守舍常為太子謝病度太子已逺乃自言於
王曰楚太子已歸出逺矣歇願賜死王怒欲聽之應侯
曰歇為人臣出身以狥其主太子立必用歇不如無罪
而歸之以親楚王從之黄歇至楚三月秋楚頃襄王薨
考烈王即位以黄歇為相封以淮北地號曰春申君
五十三年楚人納州于秦以平武安君伐韓抜野王上