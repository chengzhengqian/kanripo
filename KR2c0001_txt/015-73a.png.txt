決事左右因以為姦賞罰無凖或至申酉乃出視朝乗
醉多所殺戮自以𦕈目諱言殘缺偏隻少無不具之類
誤犯而死者不可勝數好生剥牛羊驢馬燖雞豚鵝鴨
縱之殿前數十為羣或剥人面皮使之歌舞臨觀以為
樂嘗問左右曰自吾臨天下汝外間何所聞或對曰聖
明宰世賞罰明當天下唯歌太平怒曰汝媚我也引而
斬之它日又問或對曰陛下刑罰微過又怒曰汝謗我
也亦斬之勲舊親戚誅之殆盡羣臣得保一日如度十