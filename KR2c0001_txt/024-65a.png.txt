摩訶摩訶飲畢馳馬衝齊軍胡挺身出陳前十餘步彀
弓未發摩訶遥擲銑鋧正中其額應手而仆齊軍大力
十餘人出戰摩訶又斬之於是齊軍大敗尉破胡走長
孫洪略戰死破胡之出師也齊人使侍中王琳與之俱
琳謂破胡曰吳兵甚銳宜以長䇿制之慎勿輕鬬破胡
不從而敗琳單騎僅免還至彭城齊人即使之赴壽陽
召募以拒陳師復以盧潜為揚州道行臺尚書甲子南
譙太守徐槾克石梁城五月己巳瓦梁城降癸酉陽平