妻子皆在鄴澄乃以書諭之語以闔門無恙若還許以
豫州刺史終其身還其寵妻愛子所部文武更不追攝
景使王偉復書曰今已引二邦揚旌北討熊豹齊奮克
復中原幸自取之何勞恩賜昔王陵附漢母在不歸太
上囚楚乞羮自若矧伊妻子而可介意脫謂誅之有益
欲止不能殺之無損徒復阬戮家累在君何關僕也戊
子詔以景録行臺尚書事　九月上命蕭淵明堰泗水
於寒山以灌彭城俟得彭城乃進軍與侯景掎角癸夘