新亭大將軍義恭上表勸進散騎侍郎徐爰在殿中誑
劭云自追義恭遂歸武陵王時王軍府草創不曉朝章
爰素所諳練乃以爰兼太常丞撰即位儀注己巳王即
皇帝位大赦文武賜爵一等從軍者二等改謚大行皇
帝曰文廟號太祖以大將軍義恭為太尉錄尚書六條
事南徐州刺史是日劭亦臨軒拜太子偉之大赦唯劉
駿義恭義宣誕不在原例庚子以南醮王義宣為中書
監丞相錄尚書六條事揚州刺史隨王誕為衛將軍開