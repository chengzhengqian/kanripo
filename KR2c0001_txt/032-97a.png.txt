命有所不受自頃邊軍去就裁斷多出宸衷選置戎臣
先求易制多其部以分其力輕其任以弱其心遂令爽
於軍情亦聴命乖於事宜亦聴命戎虜馳突迅如風颷
馹書上聞旬日方報守土者以兵寡不敢抗敵分鎮者
以無詔不肯出師賊既縱掠退歸此乃陳功告捷其敗
喪則減百而為一其捃獲則張百而成千將帥既幸於
摠制在朝不憂罪累陛下又以為大權由己不究事情
可謂機失於遙制矣臣愚請宜罷諸道將士防秋之制