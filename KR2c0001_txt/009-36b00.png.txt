任紹不聴　夏四月曹操北救劉延荀攸曰今兵少不
敵必分其勢乃可公到延津若將渡兵向其後者紹必
西應之然後輕兵襲白馬掩其不備顔良可禽也操從
之紹聞兵渡即分兵西邀之操乃引軍兼行趣白馬未
至十餘里良大驚來逆戰操使張遼關羽先登擊之羽
望見良麾葢策馬刺良於萬衆之中斬其首而還紹軍
莫能當者遂解白馬之圍徙其民循河而西紹渡河追
之沮授諫曰勝負變化不可不詳今宜留屯延津分兵