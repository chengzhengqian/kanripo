子若不得通乃表曹操隔我王路然後進屯黎陽漸營
河南益作舟舡繕修噐械分遣精騎抄其邊鄙令彼不
得安我取其逸如此可坐定也郭圖審配曰以明公之
神武引河朔之疆衆以伐曹操易如覆手何必乃爾授
曰夫救亂誅暴謂之義兵恃衆憑彊謂之驕兵義者無
敵驕者先滅曹操奉天子以令天下今舉師南向於義
則違且廟勝之䇿不在彊弱曹操灋令既行士卒精練
非公孫瓉坐而受攻者也今棄萬安之術而興無名之