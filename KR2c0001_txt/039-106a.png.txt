章將兵屯上髙師周與湖南戰屢有功渥忌之師周懼
謀於綦章曰馬公寛厚吾欲逃死焉可乎章曰兹事君
自圖之吾舌可斷不敢泄師周遂犇湖南章縱其孥使
逸去師周揚州人也渥居䘮晝夜酣飲作樂燃十圍之
燭以擊毬一燭費錢數萬或單騎出遊從者犇走道路
不知所之左右牙指揮使張顥徐温泣諫渥怒曰汝謂
我不才何不殺我自為之二人懼渥選壯士號東院馬
軍廣署親信為將吏所署者恃勢驕横陵蔑勲舊顥温