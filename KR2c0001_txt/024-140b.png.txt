九年　初魏主召吐谷渾王伏連籌入朝伏連籌辭疾
不至輙修洮陽泥和二城置戌兵焉二月乙亥魏枹罕
鎭將長孫百年請擊二戍魏主許之　五月魏長孫百
年攻洮陽泥和二戍克之俘三千餘人
十年魏文明太后之喪使人告於吐谷渾吐谷渾王伏
連籌拜命不恭羣臣請討之魏主不許又請還其貢物
帝曰貢物乃人臣之禮今而不受是棄絶之彼雖欲自
新其路無由矣因命歸洮陽泥和之俘秋七月庚申吐