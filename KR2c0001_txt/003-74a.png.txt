侯固稱病遂不入見嬰齊薨謚曰明王太子興代立其母
為太后太后自未為嬰齊姬時嘗與霸陵人安國少季
通是嵗上使安國少季徃諭王王太后以入朝比内諸
侯令辯士諫大夫終軍等宣其辭勇士魏臣等輔其決
衛尉路博徳将兵屯桂陽待使者南越王年少太后中
國人安國少季徃復與私通國人頗知之多不附太后
太后恐亂起亦欲倚漢威數勸王及羣臣求内屬即因
使者上書請比内諸侯三嵗一朝除邊關於是天子許