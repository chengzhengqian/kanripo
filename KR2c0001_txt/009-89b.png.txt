吏敢復有言當迎操者與此案同乃罷㑹是夜瑜復見
權曰諸人徒見操書言水步八十萬而各恐懾不復料
其虚實便開此議甚無謂也今以實校之彼所將中國
人不過十五六萬且已久㽺所得表衆亦極七八萬耳
尚懷狐疑夫以疲病之卒御狐疑之衆衆數雖多甚不
足畏瑜得精兵五萬自足制之願將軍勿慮權撫其背
曰公瑾卿言至此甚合孤心子布元表諸人各顧妻子
挾持私慮深失所望獨卿與子敬與孤同耳此天以卿