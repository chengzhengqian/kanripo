而用之先帝屢出征伐者以有未賔之虜故也今朕承
太平之業奈何無故動兵革乎厚禮其使者而歸之
冬十二月柔然冦魏邉
五年秋七月柔然伏名敦可汗殘暴其臣侯醫垔石洛
候數諫止之且勸其與魏和親伏名敦怒族誅之由是
部衆離心八月柔然冦魏邉魏以尚書陸叡為都督擊
柔然大破之叡麗之子也初髙車阿伏至羅有部落十
餘萬役屬柔然伏名敦之侵魏也阿伏至羅諌不聴阿