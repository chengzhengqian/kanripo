得知政之蠧敝莫甚於此請出之以歸有司度宫中歳
用幾何量數奉入不敢有乏如此然後可以為政上即
日下詔凡財賦皆歸左藏一用舊式歳於數中擇精好
者三五千匹進入大盈炎以片言移人主意議者稱之
徳宗建中元年春正月始用楊炎議命黜陟使與觀察
使刺史約百姓丁産定等級作两税法比來新舊徵科
色目一切罷之二税外輙率一錢者以枉法論唐初賦
斂之法曰租庸調有田則有租有身則有庸有户則有