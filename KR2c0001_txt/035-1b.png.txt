厯代因之以分其勢蒙舍最在南故謂之南詔高宗時
䝉舍細奴邏初入朝細奴邏生邏盛邏盛生盛邏皮盛
邏皮生皮邏閤皮邏閤浸彊大而五詔微弱㑹有破渳
河蠻之功乃賂王昱求合六詔為一昱為之奏請朝廷
許之仍賜名歸義於是以兵威脅服羣蠻不從者滅之
遂擊破吐蕃徙居太和城其後卒為邊患
天寳七載雲南王歸義卒子閤邏鳳嗣以其子鳳迦異
為陽𤓰州刺史