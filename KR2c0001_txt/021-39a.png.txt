戍殿下還朝但自直過豈敢斷遏遂射慧景軍因合戰
崔覺崔恭祖將前鋒皆荒愴善戰又輕行不㸑食以數
舫縁江載酒肉為軍糧毎見臺軍城中煙火起輒盡力
攻之臺軍不復得食以此饑困元稱等議欲降佛䕶不
可恭祖等進攻城㧞之斬佛䕶徐元稱降餘四軍主皆
死乙卯遣中領軍王瑩都督衆軍據湖頭築壘上帶蔣
山西巖守甲數萬瑩誕之從曾孫也慧景至查硎竹塘
人萬副兒說慧景曰今平路皆為臺軍所斷不可議進