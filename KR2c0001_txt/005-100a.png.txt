李松鄧入長安將軍趙萌申屠建亦至以王憲得璽
綬不上多挾宫女建天子鼓旗收斬之傳莽首詣宛縣
於市百姓共提繫之或切食其舌
班固賛曰王莽始起外戚折節力行以要名譽及居位
輔政勤勞國家直道而行豈所謂色取仁而行違者耶
莽既不仁而有佞邪之材又乗四父厯世之權遭漢中
微國統三絶而太后壽考為之宗主故得肆其姦慝以
成篡盗之禍推是言之亦天時非人力之致矣及其竊