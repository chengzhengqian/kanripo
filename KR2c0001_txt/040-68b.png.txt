趙戍兵乘城拒守鎔始命石公立攻之不克乃遣使求
援于燕晉鎔使者至晉陽義武節度使王處直使者亦
至欲共推晉王為盟主合兵攻梁晉王㑹將佐謀之皆
曰鎔久臣朱温嵗輸重賂結以昏姻其交深矣此必詐
也宜徐觀之王曰彼亦擇利害而為之耳王氏在唐世
猶或臣或叛况肯終為朱氏之臣乎彼朱温之女何如
夀安公主今救死不贍何顧昏姻我若疑而不救正墮
朱氏計中宜趣發兵赴之晉趙恊力破梁必矣乃發兵