重寳隨時貢獻不敢失臣禮而無故伐我必欲殘我國
家俘我人民以為僕妾吳民無緣不信其言也信其言
而感怒上下同心戰加十倍矣又不聼諸將以吳内附
意皆縱緩獨征南大將軍夏侯尚益脩攻守之備山陽
曹偉素有才名聞吳稱藩以白衣與吳王交書求賂欲
以交結京師帝聞而誅之　吳人城武昌　十一月邢
真至吳吳人以為宜稱上將軍九州伯不當受魏封吳
王曰九州伯於古未聞也昔沛公亦受項羽封為漢王