梁地置桂林南海象郡以謫徙民五十萬人戍五嶺與
越雜處　蒙恬斥逐匈奴収河南地為四十四縣築長
城因地形用制險塞起臨洮至遼東延袤萬餘里於是
渡河據陽山逶迤而北暴師於外十餘年
三十四年丞相李斯上書曰異時諸侯並爭厚招遊學
今天下已定法令出一百姓當家則力農工士則學習
法令今諸生不師今而學古以非當世惑亂黔首相與
非法教人聞令下則各以其學議之入則心非出則巷