師道總軍務乆之朝命未至師道謀扵將佐或請出兵
掠四境髙沐固止之請輸兩稅申官吏行鹽法遣使相
繼奉表詣京師杜黄裳請乘其未定而分之上以劉闢
未平己巳以師道為平盧留後知鄆州事　冬十月壬
午以平盧留後李師道為節度使
十年官軍之討吳元濟也李師道使大將將二千趣夀
春欲為元濟之援又使盜攻河隂轉運院燒錢帛三十
餘萬緡匹榖二萬餘斛事見憲宗/平淮蔡　夏六月癸夘盜殺