元鳳元年匈奴發左右部二萬騎為四隊並入邉為㓂
漢兵追之斬首獲虜九千人生得甌脱王漢無所失亡
匈奴見甌脱王在漢恐以為道擊之即西北逺去不敢
南逐水草發人民屯甌脫
二年匈奴復遣九千騎屯受降城以備漢北橋余吾水
令可度以備犇走欲求和親而恐漢不聽故不肯先言
常使左右風漢使者然其侵盗益希遇漢使愈厚欲以
漸致和親漢亦羈縻之