彼立州鎮攝華獠則大帖民情從墊江已還不勞征伐
自為國有魏主不從先是魏主以王足行益州刺史上
遣天門太守張齊將兵救益州未至魏主更以梁州軍
司泰山羊祉為益州刺史王足聞之不悦輒引兵還遂
不能定蜀乆之足自魏來奔邢巒在梁州接豪右以禮
撫小民以惠州人悦之巒之克巴西也使軍主李仲遷
守之仲遷溺於酒色費散兵儲公事諮承無能見者巒
忿之切齒仲遷懼謀叛城人斬其首以城來降