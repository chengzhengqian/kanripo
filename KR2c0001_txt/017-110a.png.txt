西王利鹿孤利鹿孤不受曰奚念年小可遣拏也冬十
月䝉遜復遣使上疏于利鹿孤曰臣前遣奚念具披誠
款而聖㫖未昭復徴弟挐臣竊以為茍有誠信則子不
為輕若其不信則弟不為重今㓂難未夷不獲奉詔願
陛下亮之利鹿孤怒遣張松侯俱延興城侯文支将騎
一萬襲蒙遜至萬歲臨松執䝉遜從弟鄯善茍子虜其
民六千餘户䝉遜從叔孔遮入朝于利鹿孤許以挐為質利鹿孤乃歸其所掠召俱延等還文支利鹿孤之弟