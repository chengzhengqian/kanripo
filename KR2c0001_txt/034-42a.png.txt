故啟其邪心終成逆節今以重𦙍典兵即授之節威福
之柄不在朝廷何以異於從史乎重𦙍之得河陽已為
望外之福豈敢更為旅拒況重𦙍所以能執從史本以
仗順成功一旦自逆詔命安知同列不襲其跡而動乎
重𦙍軍中等夷甚多必不願重𦙍獨為主帥移之它鎮
乃愜衆心何憂其致亂乎上悦皆如其請壬辰以重𦙍
為河陽節度使戊戌貶盧從史驩州司馬　夏六月甲
申白居易復上奏以為臣比請罷兵今之事勢又不如