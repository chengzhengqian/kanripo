入寇河曲上曰其國失信其使何罪庚寅遣歸國　秋
八月癸酉吐蕃寇慶州營於方渠　冬十月吐蕃節度
論三摩等將十五萬衆圍鹽州党項亦發兵助之刺史
李文悦竭力拒守凡二十七日吐蕃不能克靈武牙將
史奉敬言於朔方節度使杜叔良請兵三千齎三十日
糧深入吐蕃以解鹽州之圍叔良以二千五百人與之
奉敬行旬餘無聲問朔方人以為俱沒矣無何奉敬自
他道出吐蕃背吐蕃大驚潰去奉敬奮擊大破不可勝