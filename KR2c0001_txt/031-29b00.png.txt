使張九章廣陵長史王翼以所獻精美九章加三品翼
入為户部侍郎天下從風而靡民間歌之曰生男勿喜
生女勿悲君今㸔女作門楣妃欲得生荔枝嵗命嶺南
馳驛致之比至長安色味不變至是妃以妬悍不遜上
怒命送歸兄銛之第是日上不懌比日中猶未食左右
動不稱㫖橫被捶撻高力士欲嘗上意請悉載院中儲
偫送貴妃凡百餘車上自分御膳以賜之及夜力士伏
奏請迎貴妃歸院遂開禁門而入自是恩遇愈隆後宫