也　鳯翔彰義節度使李茂貞来朝加茂貞守尚書令
兼侍中進爵岐王劉季述王仲先既死崔𦙍陸扆上言
禍亂之興皆由中官典兵乞令𦙍主左軍扆主右軍則
諸侯不敢侵陵王室尊矣上猶豫兩日未決李茂貞聞
之怒曰崔𦙍奪軍權未得已欲翦滅諸侯上召李繼昭
李繼誨李彦弼謀之皆曰臣等累世在軍中未聞書生
為軍主若屬南司必多所變更不若歸之北司為便上
乃謂𦙍扆曰將士意不欲屬文臣卿曹勿堅求於是以