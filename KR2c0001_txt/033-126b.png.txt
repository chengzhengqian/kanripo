餘人逃潰者亦萬餘人滔纔與數千人入營堅守㑹日
暮昬霧兩軍不能進抱真軍其營之西北武俊軍其東
北滔夜焚營引兵出南門趨徳州遁去委棄所掠資貨山
積兩軍以霧不能追也滔殺楊布蔡雄而歸幽州心既
内慙又恐范陽留守劉怦因敗圖已怦悉發留守兵夾
道二十里具儀仗迎之入府相對悲喜時人多之　初
張孝忠以易州歸國詔以孝忠為義武節度使以易定
滄三州隷之滄州刺史李固烈李惟岳之妻兄也請歸