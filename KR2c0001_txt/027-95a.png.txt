薛舉選其將常仲興濟河撃李軌與軌將李贇戰於昌
松仲興舉軍敗沒軌欲縱遣之贇曰力戰獲俘復縱以
資敵將焉用之不如盡阬之軌曰天若祚我當擒其主
此屬終為我有若其無成留此何益乃縱之未幾攻張
掖敦煌西平抱罕皆克之盡有河西五郡之地
唐高祖武德元年秋八月上欲與李軌共圖秦隴遣使
潜詣涼州招撫之與之書謂之從弟軌大喜遣其弟懋
入貢上以懋為大將軍命鴻臚少卿張俟德冊拜軌為