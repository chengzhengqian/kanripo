晉王謂將士曰今日得此山者勝吾與汝曹奪之即引
騎兵先登李從珂與銀槍大將王建及以步卒繼之梁
兵紛紛而下遂奪其山日向晡賀瓌陳于山西晉兵望
之有懼色諸將以為諸軍未盡集不若斂兵還營詰朝
復戰天平節度使東南面招討使閻寶曰王彦章騎兵
已入濮陽山下惟步卒向晚皆有歸志我乗高趣下撃
之破之必矣今王深入敵境偏師不利若復引退必為
所乗諸軍未集者聞梁再克必不戰自潰凡決勝料敵