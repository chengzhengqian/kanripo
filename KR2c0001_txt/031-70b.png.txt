為禦賊實備翰也翰聞之亦恐為國忠所圖乃表請灞
上軍隸潼闗六月癸未召杜乾運詣闗白事斬之國忠
益懼㑹有告崔乾祐在陜兵不滿四千皆羸弱無備上
遣使趣哥舒翰進兵復陜洛翰奏曰祿山久習用兵今
始為逆豈肯無備是必羸師以誘我若往正墮其計中
且賊逺來利在速戰官軍據險以扼之利在堅守況賊
殘虐失衆兵勢日蹙將有内變因而乘之可不戰擒也
要在成功何必務速今諸道徵兵尚多未集請且待之