宋申錫事放歸金陵詔德裕存處之㑹德裕已離浙西
牒留後李蟾使如詔旨至是左丞王璠户部侍郎李漢
奏德裕厚賂仲陽隂結漳王圖為不軌上怒甚召宰相
及璠漢鄭注等面質之璠漢等極口誣之路隋曰德裕
不至此果如所言臣亦應得罪言者稍息夏四月以德
裕為賓客分司　丙申以門下侍郎同平章事路隋同
平章事充鎮海節度使趣之赴鎮不得面辭坐救李德
裕故也　初京兆尹河南賈餗性褊躁輕率與李德裕