寳貨逃入海劭以人情離散不果行乙亥輔國將軍朱
修之克東府丙子諸軍克臺城各由諸門入㑹于殿庭
獲王正見斬之張超之走至合殿御牀之所為軍士所
殺刳腸割心諸將臠其肉生噉之建平等七王號哭俱
出劭穿西垣入武庫井中隊副髙禽執之劭曰天子何
在禽曰近在新亭至殿前臧質見之慟哭劭曰天地所
不覆載丈人何為見哭又謂質曰可得為啓乞逺徙不
質曰主上近在航南自當有處分縛劭於馬上防送軍