謂羣臣曰當斬秀於市以謝百姓乃令楊素等推治之
太子隂作偶人縛手釘心枷鎻杻械書上及漢王姓名
仍云請西岳慈父聖母神兵收楊堅楊諒神魂如此形
狀勿令散蕩宻埋之華山下楊素發之又云秀妄述圖
䜟稱京師妖異造蜀地徵祥并作檄文云指期問罪置
秀集中俱以聞奏上曰天下寜有是邪十二月癸巳廢
秀為庶人幽之内侍省不聽與妻子相見惟給獠婢二
人驅使連坐者百餘人秀上表摧謝且曰伏願慈恩賜