聞桓偉死石康未至乃兵襲雍州刺史馮該於襄陽
走之仄有衆七千設壇祭七廟云欲討桓𤣥江陵震動
石康至州發兵攻襄陽仄敗犇秦　　冬十月楚王𤣥
上表請歸藩使帝作手詔固留之又詐言錢塘臨平湖
開江州甘露降使百僚集賀用為已受命之符又以前
世皆有隠士恥於己時獨無求得西朝隠士安定皇甫
謐六世孫希之給其資用使隠居山林徵為著作郎使
希之固辭不受然後下詔徵禮號曰高士時人謂之充