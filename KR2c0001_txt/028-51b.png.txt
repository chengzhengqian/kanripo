行軍總管討之以張公謹為副　九月丙午突厥俟斤
九人帥三千騎來降戊午拔野古僕骨同羅奚酋長並
帥衆來降　冬十一月辛丑突厥冦河西肅州刺史公
孫武達甘州刺史成仁重與戰破之捕虜千餘口庚申
以行并州都督李世勣為通漢道行軍總管兵部尚書
李靖為定襄道行軍總管華州刺史柴紹為金河道行
軍總管靈州大都督薛萬徹為暢武道行軍總管衆合
十餘萬皆受李靖節度分道出擊乙丑任城王道宗擊