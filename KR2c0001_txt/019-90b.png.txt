盱眙自帥大衆南向由是盱眙得益完守偹庚午魏主
至瓜歩壊民廬舍及伐葦為筏聲言欲渡江建康震懼
民皆荷擔而立壬午内外戒嚴丹陽統内盡戸發丁王
公以下子弟皆從役命領軍將軍劉遵考等將兵分守
津要逰邏上接于湖下至蔡洲陳艦列營周亘江濱自
采石至于暨陽六七百里太子劭出鎮石頭揔統水軍
丹陽尹徐湛之守石頭倉城吏部尚書江湛兼領軍軍事
處置悉以委焉上登石頭城有憂色謂江湛曰北伐之