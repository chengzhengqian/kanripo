與城外相應帝望見火且聞外喧囂問何事䖍通對曰
草坊失火外人共救之耳時内外隔絶帝以為然智及
與孟秉於城外集千餘人刼候衞虎賁馮晉樂布兵分
守衢巷燕王倓覺有變夜穿芳林門側水道而入至𤣥
武門詭奏曰臣猝中風命懸俄頃請質面辭裴䖍通等
不以聞執囚之丙辰天未明德戡授䖍通兵以代諸門
衛士䖍通自門將數百騎至成象殿宿衛者傳呼有賊
䖍通乃還閉諸門獨開東門驅殿内宿衛者令出皆投