復遣安同乞師于燕　秋七月劉衛辰獻馬於燕劉顯
掠之燕主垂怒遣太原王楷將兵助趙王麟撃顯大破
之顯犇馬邑西山魏王珪引兵㑹麟撃顯於彌澤又破
之顯犇西燕麟悉收其部衆獲馬牛羊以千萬數
十三年魏王珪破庫莫奚於弱落水南秋七月庫莫奚
復襲魏營珪又破之庫莫奚者本屬宇文部與契丹同
類而異種其先皆為燕王皝所破徙居松漠之間
十四年春正月甲寅魏王珪襲髙車破之　二月癸巳