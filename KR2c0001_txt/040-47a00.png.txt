王晉王笑曰趙人告急守光不能出一卒以救之及吾
成功乃復欲以兵威離間二鎮愚莫甚焉諸將曰雲代
與燕接境彼若擾我城戍動揺人情吾千里出征緩急
難應此亦腹心之患也不若先取守光然後可以專意
南討王曰善　　夏六月燕王守光嘗衣赭袍顧謂將
吏曰今天下大亂英雄角逐吾兵強地險亦欲自帝何
如孫鶴曰今内難新平公私困竭太原窺吾西契丹伺
吾北遽謀自帝未見其可大王但養士愛民訓兵積榖