勸成主雄立期為太子故有寵由是紀綱隳紊雄業始衰
四年成主期驕虐日甚多所誅殺而籍沒其資財
婦女由是大臣多不自安漢王壽素貴重有威名
期及建寜王越等皆忌之壽懼不免每當入朝常
詐為邉書辭以警急初巴西處士龔壯父叔皆為李
特所殺壯欲報仇積年不除䘮壽數以禮辟之壯不應
而往見夀夀密問壯以自安之䇿壯曰巴蜀之民本皆
晉臣節下若能發兵西取成都稱藩於晉誰不爭為節