蒸之不從手刄殺之故魏樂安王元昻李后之姊壻也
其妻有色帝數幸之欲納為昭儀召昻令伏以鳴鏑射
之百餘下凝血垂將一石竟至於死后啼不食乞讓位
於姊太后又以為言帝乃止又嘗於衆中召都督韓哲
無罪斬之作大鑊長鋸剉碓之屬陳之於庭每醉輒手
殺人以為戯樂所殺者多令支解或焚之於火或投之
於水楊愔乃簡鄴下死囚置之仗内謂之供御囚帝欲
殺人輒執以應命三月不殺則宥之開府參軍裴謂之