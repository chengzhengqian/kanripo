之世勣曰母無憂不過一月當殺之相與歸唐耳世勣
辭去母謂商胡曰東海公許我共圖此賊事乆變生何
必待其來不如速決是夜商胡召曹旦偏禆二十三人
飲之酒盡殺之旦别將高雅賢阮君明尚在河北未濟
商胡以巨舟四艘濟河北之兵三百人至中流悉殺之
有獸醫游水得免至南岸告曹旦旦嚴警為備商胡既
舉事始遣人告李世勣世勣與曹旦連營郭孝恪勸世
勣襲旦世勣未決聞旦已有備遂與孝恪帥數十騎來