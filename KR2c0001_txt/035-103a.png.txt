使召之釗不肯入士卒皆譁譟釗必不為稹用但釗及
士卒家屬皆在潞州又士卒恐己降為官軍所殺招之
必不肯來惟有諭意於釗使引兵入潞州取稹事成之
日許除别道節度使仍厚有賜與庻幾肯從德裕奏請
詔何𢎞敬潛遣人諭以此意劉稹年少懦弱押牙王協
宅内兵馬使李士貴用事專聚貨財府庫充溢而將士
有功無賞由是人心離怨劉從諌妻裴氏冕之支孫也
憂稹將敗其弟問典兵在山東欲召之使掌軍政士貴