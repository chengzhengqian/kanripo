諸軍事事統煩多其加衛將軍御史大夫恩侍中與大
將軍分省諸事或有告綝懐怨侮上欲圗反者吴主執
以付綝綝殺之由是益懼因孟宗求出屯武昌吴主許之綝盡敕所督中營精兵萬餘人皆令裝載又取武庫
兵器吴主咸令給與綝求中書兩郎典知荆州諸軍事
主者奏中書不應外出吴主特聼之其所請求一無違
者將軍魏邈説吴主曰綝居外必有變武衛士施朔又
告綝謀反吴主將討綝宻問輔義將軍張布布曰左將