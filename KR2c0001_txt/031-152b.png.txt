朝恩遣射生五百人力戰賊雖多死者陳亦如初鎮西
節度使馬璘曰事急矣遂單騎奮擊奪賊两牌突入萬
衆中賊左右披靡大軍乘之而入賊衆大敗轉戰於石
榴園老君廟賊又敗人馬相蹂踐填尚書谷斬首六萬
級捕虜二萬人朝義將輕騎數百東走懷恩進克東京
及河陽城獲其中書令許叔冀王伷等承制釋之懷恩
留囘紇可汗營於河陽使其子右廂兵馬使㻛及朔方
兵馬使高輔成帥步騎萬餘乘勝逐朝義至鄭州再戰