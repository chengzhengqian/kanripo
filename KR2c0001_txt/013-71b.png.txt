廙將赴荆州留長史劉浚鎭揚口壘竟陵内史朱伺謂
廙曰曽猾賊也外示屈服欲誘官軍使西然後兼道襲
揚口耳宜大部分未可便西廙性矜厲自用以伺為老
怯遂西行曾等果還趨揚口廙乃遣伺歸裁至壘即為
曽所圍劉浚自守北門使伺守南門馬雋從曽來攻壘
雋妻子先在壘中或欲皮其面以示之伺曰殺其妻子
未能解圍但益其怒耳乃止曽攻陷北門伺被傷退入
船開船底以出沈行五十歩乃得免曽遣人説伺曰馬