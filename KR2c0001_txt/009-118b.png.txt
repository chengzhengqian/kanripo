規出計㑹黄祖死琦求代其任表乃以琦為江夏太守
表病甚琦歸省疾瑁允恐其見表而父子相感更有託
後之意乃謂琦曰將軍命君撫臨江夏其任至重今釋
衆擅來必見譴怒傷親之歡重増其疾非孝敬之道也
遂遏于戸外使不得見琦流涕而去表卒𤦛允等遂以
琮為嗣琮以侯印授琦琦怒投之地將因奔䘮作難㑹
曹操軍至琦奔江南章陵太守蒯越及東曹掾傅巽等
勸劉琮降操曰順逆有大體彊弱有定勢以人臣而拒