晃等議廢太后為庶人詔可又奏楊駿造亂家屬應誅
詔原其妻龎命以慰太后之心今太后廢為庶人請以
龎付廷尉行刑詔不許有司復固請乃從之龎臨刑太
后抱持號呌截髪稽顙上表詣賈后稱妾請全母命不
見省董飬逰太學升堂歎曰朝廷建斯堂將以何為乎
每覽國家赦書謀反大逆皆赦至於殺祖父母父母不
赦者以為王灋所不容故也奈何公卿處議文飾禮典
乃至此乎天人之禮既滅大亂將作矣有司收駿官屬