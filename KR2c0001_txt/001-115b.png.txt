存豈不哀哉将軍何不還兵與諸侯為從約共攻秦分
王其地南靣稱孤此孰與身伏鈇質妻子為戮乎章邯
狐疑隂使候始成使項羽欲約約未成項羽使蒲将軍
日夜引兵度三户軍漳南與秦軍戰再破之項羽悉引
兵擊秦軍汙水上大破之章邯使人見項羽欲約項羽
招軍吏謀曰糧少欲聽其約軍吏皆曰善項羽乃與期
洹水南殷虚上已盟章邯見項羽而流涕為言趙髙項
羽乃立章邯為雍王置楚軍中使長史欣為上将軍將