恭為京城東北西面都統以楊復光為南面行營都監
使又以中書舍人鄭昌圖為義成節度行軍司馬給事
中鄭畯為判官直𢎞文舘王搏為推官司勲貟外郎裴
贄為掌書記昌圖從讜之從祖兄弟畯畋之弟搏璵之
曽孫贄坦之子也又以陜虢觀察使王重盈為東面都
供軍使重盈重榮之兄也　黄巢以朱温為同州刺史
令温自取之二月同州刺史米誠犇河中温遂據之
己夘以太子少傅分司鄭畋為司空兼門下侍郎同平