侵并鄰部士馬彊盛及趙亡述延懼遷於麥田述延卒
子傉大寒立傉大寒卒子司繁立
簡文帝咸安元年　秦益州刺史王統攻隴西鮮卑乞
伏司繁於度堅山司繁帥騎三萬拒統於苑川統潜襲
度堅山司繁部落五萬餘皆降於統其衆聞妻子已降
秦不戰而潰司繁無所歸亦詣統降秦王堅以司繁為
南單于留之長安以司繁從叔吐雷為勇士䕶軍撫其
部衆