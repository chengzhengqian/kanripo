高地曰此可以立柵至是晉軍適置柵于其上瓌疑彦
章與晉通謀瓌屢欲戰謂彦章曰主上悉以國兵授吾
二人社稷是賴今強冦壓吾門而逗遛不戰可乎彦章
曰強冦憑陵利在速戰今深溝高壘據其要津彼安敢
深入若輕與之戰萬一蹉跌則大事去矣瓌益疑之宻
譖之于帝與行營馬步都虞候曹州刺史朱珪謀因享
士伏甲殺彦章及濮州刺史孟審澄别將侯温裕以謀
叛聞審澄温裕亦騎將之良者也丁未以朱珪為匡國