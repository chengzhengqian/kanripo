請戰仲禮不許安南侯駿說邵陵王綸曰城危如此而
都督不救若萬一不虞殿下何顔自立於世今宜分軍
為三道出賊不意攻之可以得志綸不從栁津登城謂
仲禮曰汝君父在難不能竭力百世之後謂汝為何仲
禮亦不以為意上問策於津對曰陛下有邵陵臣有仲
禮不忠不孝賊何由平戊午南康王㑹理與羊鴉仁趙
伯超等進營於東府城北約夜度軍既而鴉仁等曉猶
未至景衆覺之營未立景使宋子仙擊之趙伯超望風