十六年五月趙武靈王傳國於少子何自號主父主父
欲使子治國身胡服将士大夫西北略胡地将自雲中
九原南襲咸陽於是詐自為使者入秦欲以觀秦地形
及秦王之為人秦王不知已而怪其状甚偉非人臣之
度使人逐之主父行已脫關矣審問之乃主父也秦人
大驚　齊王魏王㑹于韓　秦人伐楚取八城秦王遺
楚王書曰始寡人與王約為弟兄盟於黄棘太子入質
至驩也太子陵殺寡人之重臣不謝而亡去寡人誠不