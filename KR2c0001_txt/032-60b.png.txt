七年夏四月吐蕃五千騎至靈州尋退
八年冬十月靈州破吐蕃萬餘衆吐蕃衆十萬寇涇邠
郭子儀遣朔方兵馬使渾瑊將步騎五千拒之庚申戰
於宜祿瑊登黃萯原望虜命據險布拒馬以備其馳突
宿將史抗温儒雅等意輕瑊不用其命瑊召使擊虜則
已醉矣見拒馬曰野戰烏用此為命撤之叱騎兵衝虜
陳不能入而返虜攝而乘之官軍大敗士卒死者什七
八居民為吐蕃所虜千餘人甲子馬璘與吐蕃戰於鹽