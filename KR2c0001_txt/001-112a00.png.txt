邑昌邑未下沛公引兵西過髙陽髙陽人酈食其家貧
落魄為里監門沛公麾下騎士適食其里中人食其見
謂曰諸侯将過髙陽者數十人吾聞其将皆齷齪好苛
禮自用不能聽大度之言吾聞沛公慢而易人多大略
此真吾所願從游莫為我先若見沛公謂曰臣里中有
酈生年六十餘長八尺人皆謂之狂生生自謂我非狂
生騎士曰沛公不好儒諸客冠儒冠來者沛公輒解其
冠溲溺其中與人言常大罵未可以儒生說也酈生曰