禀食能自給而止塞下之民禄利不厚不可使久居危
難之地胡人入驅而能止其所驅者以其半予之縣官
為贖其民如是則邑里相救助赴胡不避死非以徳上
也欲全親戚而利其財也此與東方之戍卒不習地埶
而心畏胡者功相萬也以陛下之時徙民實邊使逺方
無屯戍之事塞下之民父子相保無係虜之患利施後
世名稱聖明其與秦之行怨民相去逺矣上從其言募
民徙塞下錯復言陛下幸募民徙以實塞下使屯戍之