如此躁動輕舉萬一不勝為中國笑吾部落亦解體矣
契丹主乃止三月盧文進引契丹兵急攻新州刺史安
金全不能守棄城走文進以其部將劉殷為刺史使守
之晉王使周徳威合河東鎮定之兵攻之旬日不克契
丹主帥衆三十萬救之徳威衆寡不敵大為契丹所敗
犇歸　契丹乗勝進圍幽州聲言有衆百萬氊車毳幕
彌漫山澤盧文進教之攻城為地道晝夜四面俱進城
中宂地然膏以邀之又為土山以臨城城中鎔銅以灑