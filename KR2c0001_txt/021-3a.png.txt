體乎萬一傾危皆公輩所為也冲曰任城王可謂忠於
社稷帝曰任城以從朕者為佞不從朕者豈必皆忠夫
小忠者大忠之賊無乃似諸澄曰臣愚闇雖涉小忠要
是竭誠謀國不知大忠者竟何所據帝不從辛亥發洛
陽以北海王詳為尚書僕射統留臺事李冲兼僕射同
守洛陽給事黄門侍郎崔休為左丞趙郡王幹都督中
外諸軍事始平王勰將宗子軍宿衛左右休逞之𤣥孫
也戊辰魏主至懸瓠己巳詔夀陽鍾離馬頭之師所獲