其妹永泰郡主主壻魏王武延基竊議其事易之訴於
太后九月壬申太后皆逼令自殺延基承嗣之子也
二年夏五月壬申蘇安恒復上疏曰臣聞天下者神堯
文武之天下也陛下雖居正統實因唐氏舊基當今太
子追迴年德俱盛陛下貪其寶位而忘母子深恩將何
聖顔以見唐家宗廟將何誥命以謁大帝墳陵陛下何
故日夜積憂不知鐘鳴漏盡臣愚以為天意人事還歸
李家陛下雖安天位殊不知物極則反器滿則傾臣何