承㫖兵部侍郎崔昭緯同平章事御史中丞徐彦若為
戶部侍郎同平章事昭緯慎由從子彦若商之子也楊
復恭使人劫孔緯於長樂坡斬其旌節資裝俱盡緯僅
能自免李克用復遣使上表曰張濬以陛下萬代之業
邀自已一時之功知臣與朱温深仇私相連結臣今身
無官爵名為罪人不敢歸陛下藩方且欲於河中寄寓
進退行止伏俟指麾詔再貶孔緯均州刺史張濬連州
刺史賜克用詔悉復其官爵使歸晉陽　二月加李