鎮軍将軍羅敦帥外軍四萬屯侯辰谷乾歸自将輕騎
數千前候秦兵㑹大風昏霧與中軍相失為追騎所逼
入於外軍旦與秦戰大敗走歸苑川其部衆三萬六千
皆降於秦興進軍枹罕乾歸奔金城謂諸豪帥曰吾不
才叨竊名號已踰一紀今敗散如此無以待敵欲西保
允吾若舉國而去必不得免卿等留此各以其衆降秦
以全宗族勿吾隨也皆曰死生願從陛下乾歸曰吾今
将寄食於人若天未亡我庶幾異日克復舊業復與卿