之引為賔客分遣趙雲從外水定江陽犍為飛定巴西
德陽劉備圍雒城且一年龎統為流矢所中卒法正牋
與劉璋為陳形勢彊弱且曰左將軍從舉兵以來舊心
依依實無薄意愚以為可圖變化以保尊門璋不答雒
城潰備進圍成都諸葛亮張飛趙雲引兵來㑹馬超知
張魯不足與計事又魯將楊昻等數害其能超内懷於
邑備使建寧督郵李恢往説之超遂從武都逃入氐中
宻書請降於備馬超從張魯事/見韓馬之叛備使人止超而潛以兵