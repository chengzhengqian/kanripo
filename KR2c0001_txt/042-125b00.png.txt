而財竭不悉師則我可以乘虚取之如此江北諸州將
悉為我有既得江北則用彼之民行我之法江南亦易
取也得江南則嶺南巴蜀可傳檄而定南方既定則燕
地必望風内附若其不至移兵攻之庶幾可平矣惟河
東必死之㓂不可以恩信誘必當以彊兵制之然彼自
高平之敗力竭氣沮必未能為邊患宜且以為後圖俟
天下既平然後伺間一舉可擒也今士卒精練甲兵有
備羣下畏法諸將効力期年之後可以出師宜自夏秋