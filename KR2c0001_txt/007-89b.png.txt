其驕恣帝乃免程等官悉徙封逺縣因遣十九侯就國
敕洛陽令促期發遣司徒掾周舉説朱倀曰朝廷在西
鍾下時非孫程等豈立今忘其大德録其小過如道路
夭折帝有殺功臣之譏及今未去宜急表之倀曰今詔
指方怒吾獨表此必致罪譴舉曰明公年過八十位為
台輔不於今時竭忠報國惜身安寵欲以何求禄位雖
全必陷佞邪之譏諫而獲罪猶有忠貞之名若舉言不
足採請從此辭倀乃表諫帝果從之程徙封宜城侯到