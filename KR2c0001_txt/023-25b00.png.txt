竇泰帥三萬人趣城父侯景帥三萬人趣彭城以任祥
為東南道行臺僕射節度諸軍　秋七月魏下詔數高
歡二十罪且曰朕將親總六軍與丞相掃除凶醜歡亦
移檄於魏謂宇文黒獺斛斯椿為逆徒且言今分命諸
將領兵百萬刻期西討
二年春正月甲子東魏丞相歡自將萬騎襲魏夏州身
不火食四日而至縛矟為梯夜入其城擒刺史斛拔俄
彌突因而用之留都督張瓊將兵鎮守遷其部落五千