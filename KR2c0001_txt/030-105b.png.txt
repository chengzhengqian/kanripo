且以陰乘陽違天也以婦陵夫違人也伏願陛下覽古
今之戒以社稷蒼生為念今皇后專居宫中治陰教勿
出外朝干國政先是胡僧慧範以妖妄遊權貴之門與
張易之兄弟善韋后亦重之及易之誅復稱慧範預其
謀以功加銀青光禄大夫賜爵上庸縣公出入宫掖上
數㣲行幸其舍彦範復表言慧範執左道以亂政請誅
之上皆不聼　初武后誅唐宗室有才德者先死惟吳
王恪之子鬱林侯千里褊躁無才又數獻符瑞故獨得