㑹突厥將入寇上召世讓還竇建德所署普樂令平恩
程名振來降　竇建德陷管州殺刺史郭士安又陷滎
陽陽翟等縣水陸並進汎舟運糧泝河西上王世充之
弟徐州行臺世辯遣其將郭士衡將兵數千㑹之合十
餘萬號三十萬軍於成皋之東原築宫板渚遣使與王
世充相聞先是建德遺秦王世民書請退軍潼關返鄭
侵地復修前好世民集將佐議之皆請避其鋒郭孝恪
曰世充窮蹙垂將面縛建德逺來助之此天意欲兩亡