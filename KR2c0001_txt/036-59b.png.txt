癸卯李德裕等奏河東奏事官孫儔適至云回鶻移營
近南四十里劉沔以為此必契丹不與之同恐為其掩
襲故也據此事勢正堪驅除臣等問孫儔若與幽州合
勢迫逐回鶻更須益幾兵儔言不須多益兵惟大同兵
少得易定千人助之足矣上皆從之詔河東幽州振武
天德各出大兵移營稍前以追回鶻　李思忠請與契
苾沙陀吐谷渾六千騎合勢擊回鶻乙巳以銀州刺史
何清朝蔚州刺史契苾通分將河東蕃兵詣振武受李