博望諸柵尚不能拔公祏保據石頭豈易取哉進攻丹
陽旬月不下慧亮等躡吾後腹背受敵此危道也慧亮
正通皆百戰餘賊其心非不欲戰正以公祏立計使之
持重欲以老我師耳我今攻其城以挑之一舉可破也
孝恭然之使羸兵先攻賊壘而勒精兵結陳以待之攻
壘者不勝而走賊出兵追之行數里遇大軍與戰大破
之闞稜免胄謂賊衆曰汝曹不識我邪何敢來與我戰
賊衆多稜故部曲皆無鬬志或有拜者由是遂敗孝恭