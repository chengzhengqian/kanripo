恵愚懦嗜酒不能服諸將王逵周行逢何敬真謀以辰
州刺史廬陵劉言驍勇得蠻夷心欲迎以為副使言知
逵等難制曰不往將攻我乃單騎赴之既至衆廢光恵
送於唐推言權武平留後表求旄節於唐唐人未許亦
稱藩於周　　秋九月楚王希萼既克長沙不賞許可
瓊疑可瓊怨望出為䝉州刺史遣馬步都指揮使徐威
左右軍馬步使陳敬遷水軍都指揮使魯公綰牙内侍
衛指揮使陸孟俊帥步兵立寨於城西北隅以備朗兵