以其書示顯顯因泣曰陛下過私小臣屬任以事羣下
無不嫉妬欲陷害臣者事類如此非一唯獨明主知之愚
臣微賤誠不能以一軀稱快萬衆任天下之怨臣願
歸樞機職受後宮掃除之役死無所恨唯陛下哀憐財
幸以此全活小臣天子以為然而憐之數勞勉顯加厚
賞賜賞賜及賂遺訾一萬萬初顯聞衆人匈匈言已殺
前將軍蕭望之恐天下學士訕已以諫大夫貢禹明經
著節乃使人致意深自結納因薦禹天子厯位九卿禮