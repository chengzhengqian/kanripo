長安扶風都尉於雍如西京三輔都尉故事謁者龎參
説鄧騭徙邊郡不能自存者入居三輔騭然之欲棄涼
州并力北邊乃㑹公卿集議騭曰譬若衣敗壞一以相
補猶有所完若不如此將兩無所保公卿皆以為然郎
中陳國虞詡言於太尉張禹曰若大將軍之䇿不可者
三先帝開拓土宇劬勞後定而今憚小費舉而棄之此
不可一也涼州既棄即以三輔為塞則園陵單外此不
可二也喭曰關西出將關東出相烈士武臣多出涼州