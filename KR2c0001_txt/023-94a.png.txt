异侍坐曰徐思玉豈刺客耶思玉出景啟言异等弄權
乞帶甲入朝除君側之惡异甚慚悚景又請遣了事舍
人出相領解上遣中書舍人賀季主書郭寶亮隨思玉
勞景於板橋景北面受敕季曰今者之舉何名景曰欲
為帝也王偉進曰朱异等亂政除姦臣耳景既出惡言
遂留季獨遣寶亮還宫百姓聞景至競入城公私混亂
無復次第羊侃區分防擬皆以宗室間之軍人爭入武
庫自取器甲所司不能禁侃命斬數人方止是時梁興