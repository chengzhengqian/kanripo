日封汝河南王即有景衆并給金帛女樂太子恐其詐
猶豫不决上怒曰受降常理何忽致疑太子召公卿㑹
議朱异傅岐曰桃棒降必非謬桃棒既降賊景必驚乗
此擊之可大破也太子曰吾堅城自守以俟外援援兵
既至賊豈足平此萬全策也今開門納桃棒桃棒之情
何易可知萬一為變悔無所及社稷事重須更詳之异
曰殿下若以社稷之急宜納桃棒如其猶豫非异所知
太子終不能決桃棒又使昕啟曰今止將所領五百人