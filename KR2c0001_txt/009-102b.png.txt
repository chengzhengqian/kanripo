肅於凡品是其聰也㧞吕䝉於行陳是其明也獲于禁
而不害是其仁也取荆州兵不血刃是其智也據三州
虎視天下是其雄也屈身於陛下是其畧也帝曰吳王
頗知學乎咨曰吳王浮江萬艘𢃄甲百萬任賢使能志
存經畧雖有餘閒博覧書傳歴史籍采微奥不效書生
尋章摘句而已帝曰吳可征否對曰大國有征伐之兵
小國有備禦之固帝曰吳難魏乎對曰帶甲百萬江漢
為池何難之有帝曰吳如大夫者幾人對曰聰明特逹