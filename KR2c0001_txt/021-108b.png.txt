九月魏主伐柔然髙凉王那出東道畧陽王羯兒出中
道柔然處羅可汗悉國中精兵圍那數千里那握塹堅
守相持數日處羅數挑戰輒為那所敗以那衆少而堅
疑大軍將至解圍夜去那引兵追之九日九夜處羅益
懼棄輜重踰穹隆嶺逺遁那収其輜重引軍還與魏主
㑹於廣澤畧陽王羯兒収柔然民畜九百餘萬自是柔
然衰弱屏跡不敢犯魏塞冬十二月戊申魏主還平城
武帝大明二年冬十月甲戌魏主北巡欲伐柔然至隂