泣幸大王自改大王終不覺寤有如太后宫車即晏駕
大王尚誰攀乎語未卒王泣數行而下謝安國曰吾今
出勝詭王乃令勝詭皆自殺出之上由此怨望梁王梁
王恐使鄒陽入長安見皇后兄王信說曰長君弟得幸
於上後宫莫及而長君行迹多不循道理者今袁盎事
即窮竟梁王伏誅太后無所發怒切齒側目於貴臣竊
為足下憂之長君曰為之奈何陽曰長君誠能請為上
言之得毋竟梁事長君必固自結於太后太后厚徳長