將軍得以専之詔從逺来不知事勢節下有一范増不
能用空議何施斌及坐者並笑曰沈公乃更學問慶之
厲聲曰衆人雖知古今不如下官耳學也斌乃使王𤣥
謨戍碻磝申坦垣䕶之據清口自帥諸軍還歴城閏月
龎法起等諸軍入盧氏斬縣令李封以趙難為盧氏令
使帥其衆為鄉導栁元景自百丈崖從諸軍於盧氏法
起等進攻𢎞農辛未拔之擒魏𢎞農太守李初古拔薛
安都留屯𢎞農丙戌龎法起進向潼關魏主命諸將分