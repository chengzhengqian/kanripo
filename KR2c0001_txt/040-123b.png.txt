市人乘城為備初梁陜州節度使邵王友誨全昱之子
也性穎悟人心多向之或言其誘致禁軍欲為亂梁主
召還與其兄友諒友能並幽於别第及唐師將至梁主
疑諸兄弟乘危謀亂并皇弟賀王友雍建王友徽盡殺
之梁主登建國樓面擇親信厚賜之使衣野服齎蠟詔
促段凝軍既辭皆亡匿或請幸洛陽收集諸軍以拒唐
唐雖得都城勢不能久留或請幸段凝軍控鶴都指揮
使皇甫麟曰凝本非將材官由幸進今危窘之際望其