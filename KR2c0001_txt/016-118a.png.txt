山開封公詳殺之寶殺㑹母及其三子丁丑寶大赦凡
與㑹同謀者皆除罪復舊職論功行賞封將軍封侯者
數百人　魏王珪以軍食不給命東平公儀去鄴徙屯
鉅鹿積租楊城慕容詳出步卒六千人伺間襲魏諸屯
珪撃破之斬首五千生擒七百人皆縱之　五月燕庫
傉官驥入中山與開封公詳相攻詳殺驥盡滅庫傉官
氏又殺中山尹符謨夷其族中山城無定主民恐魏兵
乗之男女結盟人自為戰甲辰魏王珪罷中山之圍就