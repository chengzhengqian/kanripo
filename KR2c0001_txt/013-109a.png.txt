成帝咸和二年夏五月趙武衛將軍劉朗帥騎三萬襲
楊難敵于仇池弗克掠三千餘户而歸
六年秋七月成大將軍夀攻隂平武都楊難敵降之九年春正月仇池王楊難敵卒子毅立自稱龍驤將軍
左賢王下辨公以叔父堅頭之子盤為冠軍將軍右賢
王河池公遣使來稱藩
咸康三年仇池氐王楊毅族兄初襲殺毅幷有其衆自
立為仇池公稱臣於趙