見之縱彼不言籍獨不愧於心乎乃以其所乗騅馬賜
亭長令騎皆下馬步行持短兵接戰獨籍所殺漢軍數
百人身亦被十餘創顧見漢騎司馬吕馬童曰若非吾
故人乎馬童面之指示中郎騎王翳曰此項王也項王
乃曰吾聞漢購我頭千金邑萬户吾為若徳乃刎而死
王翳取其頭餘騎相蹂踐爭項王相殺者數十人最其
後楊喜吕馬童及郎中吕勝楊武各得其一體五人共
㑹其體皆是故分其地封五人皆為列侯楚地悉定獨