屈必無降心全之則文得其計殺之亡其膽是以降耳
諸將皆曰非所及也　冬十月來歙與諸將攻破落門
周宗行廵茍宇趙恢等將隗純降王元犇蜀徙諸隗於
京師以東後隗純與賔客亡入胡至武威捕得誅之
十一年春三月岑彭屯津鄉數攻田戎等不克帝遣呉
漢率誅虜將軍劉隆等三將發荆州兵凡六萬餘人騎
五千匹與彭㑹荆門彭裝戰船數十艘呉漢以諸郡棹
卒多費糧糓欲罷之彭以為蜀兵盛不可遣上書言狀