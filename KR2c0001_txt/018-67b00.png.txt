中中兵參軍叚宏單騎追尋縁道呼之義真識其聲出
就之曰君非段中兵邪身在此行矣必不兩全可刎身
頭以南使家公望絶宏泣曰死生共之下官不忍乃束
義真於背單馬而歸義真謂宏曰今日之事誠無筭略
然丈夫不經此何以知艱難夏王勃勃欲降傅𢎞之𢎞
之不屈時天寒勃勃祼之𢎞之呌罵而死勃勃積人頭
為京觀號曰髑髏臺長安百姓逐朱齡石齡石焚其宫
殿犇潼關勃勃入長安大饗将士舉觴謂買徳曰卿徃