高麗即時覺之然不敢出但於城内鼓譟至來日午時
方漸出外四逺覘偵猶疑隋軍詐之經二日乃出數千
兵追躡畏隋軍之衆不敢逼常相去八九十里將至遼
水知御營畢度乃敢逼後軍時後軍猶數萬人高麗隨
而抄擊最後羸弱數千人為所殺略初帝再征高麗復
問太史令庾質曰今段何如對曰臣實愚迷猶執前見
陛下若親動萬乗勞費實多帝怒曰我自行猶不克直
遣人去安得有功及還謂質曰卿前不欲我行當為此