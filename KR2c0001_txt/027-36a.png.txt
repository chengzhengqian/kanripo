宻開洛口倉散米無防守典當者又無文劵取之者隨
意多少或離倉之後力不能致委棄衢路自倉城至郭
門米厚數寸為車馬所轥踐羣盜來就食者并家屬近
百萬口無甕盎織荆筐淘米洛水兩岸十里之間望之
皆如白沙宻喜謂賈閏甫曰此可謂足食矣閏甫對曰
國以民為本民以食為天今民所以襁負如流而至者
以所天在此故也而有司曽無愛吝屑越如此竊恐一
旦米盡民散明公孰與成大業哉宻謝之即以閏甫判