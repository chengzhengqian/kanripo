汝鄭應援使劉徳信將子弟軍在汝州聞難引兵入援
與泚衆戰扵見子陵破之以東渭橋有轉輸積粟癸亥
進屯東渭橋　朱泚夜攻奉天東西南三面甲子渾瑊
力戰却之左龍武大将軍吕希倩戰死乙丑泚復攻城
将軍髙重㨗與泚将李日月戰扵梁山之隅破之乘勝
逐北身先士卒賊伏兵擒之其麾下十餘人奮不顧死
追奪之賊不能拒乃斬其首棄其身而去麾下收之入
城上親撫而哭之盡哀結蒲為首而葬之贈司空朱泚