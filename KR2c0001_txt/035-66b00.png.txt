何足以當之寄謝重㳫宗閔復與給事中楊虞卿謀之
事遂中止虞卿汝士之從弟也
七年春二月丙戌以兵部尚書李德裕同平章事德裕
入謝上與之論朋黨事對曰方今朝士三分之一為朋
黨時給事中楊虞卿與從兄中書舍人汝士弟户部郎
中漢公中書舍人張元夫給事中蕭澣等善交結依附
權要上干執政下撓有司為士人求官及科第無不如
志上聞而惡之故與德裕言首及之德裕因得以排其