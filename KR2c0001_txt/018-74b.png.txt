水之南勃勃曰朕方統一天下君臨萬邦宜名新城曰
統萬阿利性巧而殘忍蒸土築城錐入一寸即殺作者
而并築之勃勃以為忠委任之凡造兵器成呈之工人
必有死者射甲不入則斬弓人入則斬甲匠又鑄為一
大鼓飛亷翁仲銅鉈龍虎之屬飾以黄金列於宫殿之
前凡殺工匠数千由是器物皆精利勃勃自謂其祖從
母姓為劉非禮也古人氏族無常乃改姓赫連氏言帝
王係天為子其徽赫與天連也其非正統者皆以鐡伐