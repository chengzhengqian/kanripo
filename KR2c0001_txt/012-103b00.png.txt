聰曰卿家骨肉何相殘如此帝曰大漢將應天受命故
為陛下自相驅除此殆天意非人事也且臣家若能奉
武皇帝之業九族敦睦陛下何由得之聰喜以小劉貴
人妻帝曰此名公之孫也卿善遇之　代公猗盧遣兵
救晉陽三月乙未漢兵敗走卜珝之卒先奔靳沖擅收
珝斬之聰大怒遣使持節斬沖　賈疋等圍長安數月
漢中山王曜連戰皆敗驅掠士女八萬餘口奔于平陽
秦王業自雍入于長安五月漢主聰貶曜為龍驤大將