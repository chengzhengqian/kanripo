差沈充錢鳯欲因北軍初到疲困擊之乙未夜充鳳従
竹格渚渡淮䕶軍將軍應詹建威將軍趙𦙍等拒戰不
利充鳳至宣陽門抜柵將戰劉遐蘇峻自南塘横擊大
破之赴水死者三千人遐又破沈充于青溪潯陽大守
周光聞敦舉兵帥千餘人來赴既至求見敦王應辭以
疾光退曰今我逺來而不得見公其死乎遽見其兄撫
曰王公死兄何為與錢鳳作賊衆皆愕然丙申王含等
燒營夜遁丁酉帝還宫大赦惟敦黨不原命庾亮督蘇