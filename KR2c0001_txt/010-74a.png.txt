而少其力文帝不從至於孝景猥用鼂錯之計削黜諸
侯遂有七國之患蓋兆發髙帝釁鍾文景由地之過制急之不漸故也所謂末大必折尾大難掉尾同於體猶
或不從況乎非體之尾其可掉哉武帝從主父之䇿下
推恩之令自是之後遂以陵夷子孫微弱衣食租稅不
預政事至於哀平王氏秉權假周公之事而為田常之
亂宗室王侯或乃為之符命頌莾恩徳豈不哀哉由斯
言之非宗子獨忠孝於惠文之間而叛逆於哀平之際