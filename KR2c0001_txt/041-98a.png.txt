又遣别將荀咸乂將兵戍閬州光業謂䖍徽曰此兵未
至吾父必反吾不敢自愛恐煩朝廷調發願止此兵吾
父保無它䖍徽以告安重誨重誨不從璋聞之遂反利
閬遂三鎮以聞且言已聚兵將攻三鎮重誨曰臣久知
其如此陛下含容不討耳帝曰我不負人人負我則討
之　　九月癸亥西川進奏官蘇愿白孟知祥云朝廷
欲大發兵討兩川知祥謀於副使趙季良季良請以東
川兵先取遂䦘然後併兵守劒門則大軍雖来吾無内顧