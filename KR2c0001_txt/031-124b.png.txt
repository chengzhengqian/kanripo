之於市次賜自盡次重杖一百次三等流貶壬申斬達
奚珣等十八人於城西南獨柳樹下陳希烈等七人賜
自盡於大理寺應受杖者於京兆府門上欲免張均張
垍死上皇曰均垍事賊皆任權要均仍為賊毁吾家事
罪不可赦上叩頭再拜曰臣非張説父子無有今日臣
不能活均垍使死者有知何面目見説於九原因俯伏
流涕上皇命左右扶上起曰張垍為汝長流嶺表張均
必不可活汝更勿救上泣而從命安祿山所署河南尹