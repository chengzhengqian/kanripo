十八年初上遣突厥候利苾北渡河有衆十萬勝兵四
萬人俟利苾不能撫御衆不惬服　十一年戊午悉棄
俟利苾南渡河請處於勝夏之間上許之羣臣皆以為
陛下方逺征遼左而置突厥於河南距京師不逺豈得
不為後慮願留鎮洛陽遣諸將東征上曰夷狄亦人耳
其情與中夏不殊人主患徳澤不加不必猜忌異類盖
徳澤洽則四夷可使如一家猜忌多則骨肉不免為讎
敵煬帝無道失人已乆遼東之役人皆㫁手足以避征