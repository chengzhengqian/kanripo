杜淹為少吏部鄭頲為御史大夫世惲世充之兄也又
以國子助敎呉人陸德明為漢王師令𤣥恕就其家行
束修禮德明恥之故服巴豆散卧稱病𤣥恕入跪牀下
對之遺利竟不與語德明名朗以字行世充于闕下及
𤣥武門等處皆設榻坐無常所親受章表或輕騎遊歴
衢市亦不清道民但避路而已世充按轡徐行語之曰
昔時天子深居九重在下事情無由聞徹今世充非貪
天位但欲救恤時危正如一州刺史親覽庶務當與士