安周未至鄯善比龍畏之将其衆犇且末其世子降於
安周無諱遂據鄯善其士卒經流沙渇死者大半李寳
自伊吾帥衆二千入據敦煌繕修城府安集故民沮渠
牧犍之亡也涼州人闞爽據髙昌自稱太守唐契為柔
然所逼據衆西趨髙昌欲奪其地柔然遣其将阿若追
擊之契敗死契弟和收餘衆犇車師前部王伊洛時沮
渠安周屯横截城和攻拔之又拔髙寕白力二城遣使
請降於魏　唐契之攻闞爽也爽遣使詐降於沮渠無