之義吴主不恱太常顧譚遜之甥也亦上疏曰臣聞有
國有家者必明嫡庶之端異尊卑之禮使髙下有差等
級踰邈如此則骨肉之恩全覬覦之望絶昔賈誼陳治
安之計論諸侯之勢以為勢重雖親必有逆節之累勢
輕雖疏必有保全之祚故淮南親弟不終饗國失之於
勢重也吴苪䟽臣傳祚長沙得之於勢輕也昔漢文帝
使慎夫人與皇后同席袁盎退夫人之位帝有怒色及
盎辨上下之義陳人彘之戒帝既恱懌夫人亦悟今臣