豫請城奉天此盖天命非杞所能致也泌曰天命他人
皆可以言之惟君相不可言盖君相所以造命也若言
命則禮樂刑政皆無所用矣紂曰我生不有命在天此
商之所以亡也上曰朕好與人較量理體崔祐甫性
躁朕難之則應對失次朕常知其短而䕶之楊炎論事
亦有可采而氣色麤傲難之輙勃然怒無復君臣之禮
所以每見令人忿發餘人則不敢復言盧把小心朕所
言無不從又無學不能與朕往復故朕所懐甞不盡也