魯為南面監軍使㑹兵攻福州克其外郭𢎞義固守第
二城　九月李𢎞義自稱威武留後權知閩國事更名
𢎞達奉表請命於晉甲午以𢎞達為威武節度使同平
章事知閩國事　辛丑福州排陣使馬捷引唐兵自馬
牧山㧞寨而入至善化門橋都指揮使丁彦貞以兵百
人拒之𢎞義退保善化門外城再重皆唐兵所據𢎞達
更名達遣使奉表稱臣乞師於吳越　冬十月唐漳州
將林贊堯作亂殺監軍使周承義劍州刺史陳誨泉州