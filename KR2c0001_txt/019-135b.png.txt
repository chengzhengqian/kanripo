旦夕又曰陛下宫帷之醜豈可三緘上大怒凡誕左右
腹心同籍朞親在建康者並誅之死者以千數或有家
人已死方自城内出犇者慶之至城下誕登樓謂之曰
沈公垂白之年何苦来此慶之曰朝廷以君狂愚不足
勞少壯故耳上慮誕奔魏使慶之㫁其走路慶之移營
白土去城十八里又進軍新亭豫州刺史宗慤徐州刺
史劉道隆並帥衆来㑹兖州刺史沈僧明慶之兄子也
亦遣兵助慶之先是誕誑其衆云宗慤助我慤至繞城