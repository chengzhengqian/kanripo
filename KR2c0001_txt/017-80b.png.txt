與之爭不及朞年光可取也大豫不從自號撫軍将軍
凉州牧改元鳳凰以王穆為長史傳檄郡縣使穆說諭
嶺西諸郡建康太守李隰祁連都尉嚴純皆起兵應之
有衆三萬保據楊塢　夏四月張大豫自楊塢進屯姑
臧城西王穆及禿髪思復鞬子奚于帥衆三萬屯于城
南吕光出擊大破之斬奚于等二萬餘級秋九月吕光
得秦王堅凶問舉軍縞素謚曰文昭皇帝冬十月大赦
改元太安十一月張大豫自西郡入臨洮掠民五千餘