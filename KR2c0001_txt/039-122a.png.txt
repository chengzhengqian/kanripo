知詢從之使廷望如江都諭意廷望與知誥親吏周宗
善宻輸欵於知誥亦以知誥隂謀告知詢知詢召知誥
詣金陵除父温喪知誥稱吳主之命不許周宗謂廷望
曰人言侍中有不臣七事宜亟入謝廷望還以告知詢
十一月知詢入朝知誥留知詢為統軍領鎮海節度使
遣右雄武都指揮使柯厚徴金陵兵還江都知誥自是
始專吳政知詢責知誥曰先王違世兄為人子初不臨
喪可乎知誥曰爾挺劍待我我何敢徃爾為人臣畜乗