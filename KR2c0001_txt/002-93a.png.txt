髙后四年夏五月有司請禁南越關市鐡器南越王佗
曰髙帝立我通使物今髙后聽讒臣别異蠻夷隔絶器
物此必長沙王計欲倚中國擊滅南越而并王之自為
功也
五年春佗自稱南越武帝發兵攻長沙敗數縣而去
七年九月遣隆慮侯周竈將兵擊南越
文帝元年　初隆慮侯竈擊南越㑹暑濕士卒大疫兵
不能踰嶺嵗餘髙后崩即罷兵趙佗因此以兵威財物