必有交通闚之志若騷動凉州則闗中不得安枕又
士民或安土重遷招引外冦為國深患不可不慮也乃止
齊髙帝建元元年上之輔宋也遣驍騎將軍王洪範使
柔然約與共攻魏洪範自蜀出吐谷渾厯西域乃得達
至是柔然十餘萬騎冦至塞上而還
三年秋七月柔然别帥他稽帥衆降魏　九月辛未柔
然主遣使來聘與上書謂上為足下自稱曰吾遺上師
子皮袴褶約共伐魏