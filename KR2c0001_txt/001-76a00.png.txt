喜朝服設九賔而見之荆軻奉圖以進于王圖窮而匕
首見因把王袖而揕之未至身王驚起袖絶荆軻逐王
王環柱而走羣臣皆愕卒起不意盡失其度而秦法羣
臣侍殿上者不得操尺寸之兵左右以手共搏之且曰
王負劒負劒王遂拔以擊荆軻斷其左股荆軻廢乃引
匕首擿王中銅柱自知事不就罵曰事所以不成者以
欲生劫之必得約契以報太子也遂體解荆軻以狥王
於是大怒益發兵詣趙就王翦以伐燕與燕師戰於易