於六王宅入居少陽院宰相以下就見之癸夘上崩於
靈符殿遺制太弟傑更名敏以韋昭度攝冢宰昭宗即
位體貌明粹有英氣喜文學以僖宗威令不振朝廷日
卑有恢復前烈之志尊禮大臣夢想賢豪踐阼之始中
外忻忻焉　冬十月辛卯葬惠聖恭定孝皇帝于靖
陵廟號僖宗
昭宗龍紀元年上將祀圓丘故事中尉樞宻皆䙆衫侍
從禧宗之世已具襴笏至是又令有司制法服孔緯及