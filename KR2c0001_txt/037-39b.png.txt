兵五百濟河嘗賊初克用弟克讓為南山寺僧所殺其
僕渾進通歸于黄巢自髙潯之敗諸軍皆畏賊莫敢進
及克用軍至賊憚之曰鵶軍至矣當避其鋒克用皆衣
黒故謂之鵶軍巢乃捕南山寺僧十餘人遣使齎詔書
及重賂因渾進通詣克用以求和克用殺僧哭克讓受
其賂以分諸将焚其詔書歸其使者引兵自夏陽度河
軍於同州
三年春正月李克用将李存真敗黄揆于沙苑己巳克