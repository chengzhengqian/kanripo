共襲汴州遣使告李勉云已兼領淄青欲假道之官勉
為之治橋具饌以待之而嚴為之備希烈竟不至又宻
與朱滔等交通納亦數遣逰兵渡汴以迎希烈由是東
南轉輸者皆不敢由汴渠自蔡水而上　十二月丁丑
李希烈自稱天下都元帥大尉建興王時朱滔等與官
軍相拒累月官軍有度支饋糧諸道益兵而滔與王武
俊孤軍深入専仰給扵田悅客主日益困弊聞李希烈
軍勢甚盛頗怨望乃相與謀遣使詣許州勸希烈稱帝