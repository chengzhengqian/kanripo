丈餘喜怒乖節主帥不能禁太宗屢勅陳太妃痛捶之
及即帝位内畏太后太妃外憚諸大臣未敢縱逸自加
元服内外稍無以制數出逰行始出宫猶整儀衛俄而
棄車騎帥左右數人或出郊野或入市㕓太妃每乘青
犢車隨相檢攝既而輕騎逺走一二十里太妃不復能
追儀衛亦懼禍不敢追尋唯整部伍别在一處瞻望而
已初太宗甞以陳太妃賜嬖人李道兒已復迎還生帝
故帝每微行自稱劉統或稱李將軍常著小袴衫營署