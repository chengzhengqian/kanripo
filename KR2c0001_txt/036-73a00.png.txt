叔明取長樂州甲子邠寧節度使張君緒取蕭關甲戌
鳳翔節度使李毗取秦州詔邠寧節度權移軍於寧州
以應接河西　八月乙酉改長樂州為威州河隴老㓜
千餘人詣闕己丑上御延喜門樓見之歡呼舞躍解胡
服襲冠帶觀者皆呼萬歳詔募百姓墾闢三州七關土
田五年不租税自今京城罪人應配流者皆配十處四
道將吏能於鎮戍之地為營田者官給牛及種糧溫池
鹽利可贍邊陲委度支制置其三州七關鎮戍之卒皆