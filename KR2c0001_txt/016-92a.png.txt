人奴真帥所部降於代奴真有兄犍先居賀蘭部奴真
言於代王珪請召犍而以所部讓之珪許之犍既領部
遣弟去斤遺賀訥金馬賀染干謂去斤曰我待汝兄弟
厚汝今領部宜來從我去斤許之奴真怒曰我祖父以
來世為代忠臣故我以部讓汝等欲為義也今汝等無
狀乃謀叛國義於何在遂殺犍及去斤染干聞之引兵
攻奴真奴真奔代珪遣使責染干染干乃止　夏四月
代王珪初改稱魏王　魏王珪東如陵石䕶佛侯部帥