九載楊國忠德鮮于仲通薦為劔南節度使仲通性
急失蠻夷心故事南詔常與妻子俱謁都督過雲南雲
南太守張䖍陀皆私之又多所徵求南詔王閤邏鳳不
應䖍陀遣人詈辱之仍密奏其罪閤邏鳳忿怨是歲發
兵反攻陷雲南殺䖍陀取夷州三十二
十載夏四月壬午劒南節度使鮮于仲通討南詔蠻大
敗於瀘南時仲通將兵八萬分二道出戎嶲州至曲州
靖州南詔王閤邏鳳遣使謝罪請還所俘掠城雲南而