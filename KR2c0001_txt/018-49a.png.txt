安定将若之何事機已至宜在速决左僕射梁喜曰齊
公恢有威名為嶺北所憚鎮人已與勃勃深仇理應守
死無貳勃勃終不能越安定逺冦京畿若無安定虜馬
必至於郿今闗津兵足以拒晉無為豫削也泓從之吏
部郎懿横密言於泓曰恢於廣平之難有忠勲於陛下
自陛下龍飛紹統未有殊賞以答其意今外則致之死
地内則不豫朝權安定人自以孤危逼冦思南遷者十
室而九若恢擁精兵数萬鼓行而向京師得不為社稷