北慰撫使殷開山等受其節度軌琮之兄也冠氏長于
志寧安養尉顔師古及世民婦兄長孫無忌謁見淵於
長春宫顔師古名籕以字行志寧宣敏之兄子師古之
推之孫也皆以文學知名無忌仍有才略淵皆禮而用
之以志寧為記室師古為朝散大夫無忌為渭北行軍
典籖屈突通聞淵西入署鷹揚郎將湯隂堯君素領河
東通守使守蒲坂自引兵數萬趣長安為劉文静所遏
將軍劉綱戌潼關屯都尉南城通欲往依之王長諧先