稍移於進明矣真卿不以為嫌真卿以堂邑之功讓進
明進明奏其狀取捨任意敇加進明河北招討使擇交
冬馥微進資級清河博平有功者皆不錄進明攻信都
郡久之不克錄事參軍長安第五琦勸進明厚以金帛
募勇士遂克之　李光弼與史思明相守四十餘日思
明絶常山糧道城中乏草馬食薦藉光弼以車五百乘
之石邑取草將車者皆衣甲弩手千人衛之為方陳而
行賊不能奪蔡希徳引兵攻石邑張奉璋拒却之光弼