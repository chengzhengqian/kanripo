智有餘吾猶能御之非少主臣也至是竟誣叛族誅之
潞王清泰元年春正月吳蔣延徽敗閩兵于浦城遂圍
建州閩主璘遣上軍使張彦柔驃騎大將軍王延宗將
兵萬人救建州延宗軍及中塗士卒不進曰不得薛文
傑不能討賊延宗馳使以聞國人震恐太后及福王繼
鵬泣謂璘曰文傑盜弄國權枉害無辜上下怨怒乆矣
今吳兵深入士卒不進社稷一旦傾覆留文傑何益文
傑亦在側互陳利害璘曰吾無如卿何卿自為謀文傑