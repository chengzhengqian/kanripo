使嚴璘等各帥所部兵奉太子攻道襲至清風樓道襲
引屯營兵出拒戰道襲中流矢逐至城西斬之殺屯營
兵甚衆中外驚擾潘炕言於蜀主曰太子與唐道襲争
權耳無它志也陛下宜面諭大臣以安社稷蜀主乃召
兼中書令王宗侃王宗賀前利州團練使王宗魯等使
發兵討為亂者徐瑶常謙等宗侃等陳於西毬塲門兼
侍中王宗黯自太安門梯城而入與瑶謙戰於㑹同殿
前殺數十人餘衆皆潰瑶死謙與太子奔龍躍池匿於