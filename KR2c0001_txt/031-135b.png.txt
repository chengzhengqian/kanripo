濟王府長史削銀青階史思明審知官軍潰去自沙河
收整士衆還屯鄴城南安慶緒收子儀等營中糧得六
七萬石與孫孝哲崔乾祐謀閉門更拒思明諸將曰今
日豈可復背史王乎思明不與慶緒相聞又不南追官
軍但日於軍中饗士張通儒高尚等言於慶緒曰史王
逺來臣等皆應迎謝慶緒曰任公蹔往思明見之涕泣
厚禮而歸之經三日慶緒不至思明密召安太清令誘
之慶緒窘蹙不知所為乃遣太清上表稱臣於思明請