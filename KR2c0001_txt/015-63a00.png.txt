以洪為都督闗中諸軍事征西大將軍雍州牧領秦州
刺史洪㑹官屬議應受與不主簿程朴請且與趙連和
如列國分境而治洪怒曰吾不堪為天子邪而云列國
乎引朴斬之
六年春正月姚弋仲蒲洪各有據闗右之志弋仲遣其
子襄帥衆五萬撃洪洪迎撃破之斬獲三萬餘級洪自
稱大都督大將軍大單于三秦王改姓苻氏以南安雷
弱兒為輔國將軍安定梁楞為前將軍領左長史馮翊