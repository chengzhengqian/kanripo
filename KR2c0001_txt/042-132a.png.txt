之後數日卒帝詗知揚州無備己夘命韓令坤等將兵
襲之戒以毋得殘民其李氏陵寢遣人與李氏人共守
䕶之唐主兵屢敗懼亡乃遣翰林學士户部侍郎鍾謨
工部侍郎文理院學士李徳明奉表稱臣來請平獻御
服茶藥及金器千兩銀器五千兩繒錦二千匹犒軍牛
五百頭酒二千斛壬午至夀州城下謨徳明素辯口上
知其欲遊説盛陳甲兵而見之曰爾主自謂唐室苗裔
宜知禮義異於它國與朕止隔一水未嘗遣一介修好