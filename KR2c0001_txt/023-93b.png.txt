宣城王大器都督城内諸軍事以羊侃為軍師將軍副
之南浦侯推守東府西豐公大春守石頭輕車長史謝
禧始興太守元貞守白下韋黯與右衛將軍栁津等分
守宫城諸門及朝堂推秀之子大春大臨之弟津仲禮
之父也攝諸寺庫公蔵錢聚之徳陽堂以充軍實庚戍
侯景至板橋遣徐思玉來求見上實欲觀城中虚實上
召問之思玉詐稱叛景請間陳事上將屏左右舍人髙
善寶曰思玉從賊中來情偽難測安可使獨在殿上朱