降超怒囚之　二月南燕賀頼盧公孫五樓為地道出
擊晉兵不能却城久閉城中男女病脚弱者大半出降
者相繼超輦而登城尚書恱夀説超曰今天助冦為虐
戰士彫瘁獨守窮城絶望外援天時人事亦可知矣茍
厯数有終堯舜避位陛下豈可不思變通之計乎超嘆
曰廢興命也吾寕奮劒而死不能銜璧而生丁亥劉裕
悉衆攻城或曰今日徃亡不利行師裕曰我徃彼亡何
為不利四靣急攻之恱夀開門納晉師超與左右數十