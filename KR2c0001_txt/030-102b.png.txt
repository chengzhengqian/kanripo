謂崔𤣥暐曰它人皆因人以進惟卿朕所自擢亦在此
邪對曰此乃所以報陛下之大德於是收張昌期同休
昌儀等皆斬之與易之昌宗梟首天津南是日袁恕己
從相王統南牙兵以備非常收韋承慶房融及司禮卿
崔神慶繫獄皆易之之黨也初昌儀新作第甚美逾於
王主或夜書其門曰一日作幾日絡滅去復書之如是
六七昌儀取筆注其下曰一日亦足乃止甲辰制太子
監國赦天下以袁恕己為鳯閣侍郎同平章事分遣十