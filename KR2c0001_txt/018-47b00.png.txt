以大尉左司馬東海徐羡之為穆之之副左将軍朱齡
石守衛殿省徐州刺史劉懐鎮守衛京師楊州别駕從
事使張裕任留州事懐慎懐敬之弟也　丁巳裕發建
康遣龍驤将軍王鎮惡冠軍将軍檀道濟将歩軍自淮
淝向許洛新野太守朱超石寧朔将軍胡藩趨陽城振
武将軍沈田子建威将軍傅𢎞之趨武闗建武将軍沈
林子彭城内史劉遵考将水軍出石門自汴入河以冀
州刺史王仲徳督前鋒諸軍開鉅野入河遵考裕之族