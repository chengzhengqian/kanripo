武帝永明三年冬十二月柔然犯魏塞魏任城王澄帥
衆拒之柔然遁去澄雲之子也　是嵗柔然部眞可汗
卒子社崘立號伏名敦可汗改元太平四年春正月壬午柔然冦魏邉　二月丙申柔然遣使
者牟提如魏時勅勒叛柔然柔然伏名敦可汗自將討
之追奔至西漠魏左僕射穆亮等請乘虚擊之中書監
髙閭曰秦漢之世海内一統故可逺征匈奴今南有吳
冦何可捨之深入敵庭魏主曰兵者凶器聖人不得已