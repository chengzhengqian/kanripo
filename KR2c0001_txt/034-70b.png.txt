散兵馬使令佩刀巡警出入帳中或與之同宿密語不
寐達曙有竊聽於帳外者但聞祐感泣聲時唐隨牙隊
三千人號六院兵馬皆山南東道之精銳也愬又以祐
為六院兵馬使舊軍令舍賊殺祐則無以成功愬釋之以
待之諜反以情告愬益知賊中虚實乙酉愬遣兵攻朗
山淮西兵救之官軍不利衆皆悵恨愬獨歡然曰此吾
計也乃募敢死士三千人號曰突將朝夕自教習之使
常為行備欲以襲蔡㑹久雨所在積水未果　吳元濟