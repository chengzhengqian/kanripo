之十一月什翼犍即代王位於繁畤北改元曰建國分
國之半以與孤初代王猗盧既卒國多内難部落離散
拓跋氏寝衰及什翼犍立雄勇有智略能修祖業國人
附之始置百官分掌衆務以代人燕鳳為長史許謙為
郎中令始制返逆殺人姦盜之灋號令眀白政事清簡
無繋訊連逮之煩百姓安之於是東自濊貊西及破洛
那南距隂山北盡沙漠率皆歸服有衆數十萬人
五年五月代王什翼犍㑹諸大人於參合陂議都灅源