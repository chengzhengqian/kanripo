濟等進至濟上二十餘日間前後與魏三十餘戰道濟
多㨗軍至歴城叔孫建等縱輕騎邀其前後焚燒榖草
道濟軍乏食不能進由是安頡司馬楚之等得専力攻
滑臺魏主復使楚兵將軍王慧龍助之朱修之堅守數
月糧盡士卒熏䑕食之辛酉魏克滑臺執修之及東郡
太守申謨擄獲萬餘人　檀道濟等食盡自歴城引還
軍士有亡降魏者具告之魏人追之衆忷懼將潰道濟
夜唱籌量沙以所餘少米覆其上及旦魏軍見之謂道