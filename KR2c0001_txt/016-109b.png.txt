己巳朔珪還屯楊城沒根兄子醜提為并州監軍聞其
叔父降燕懼誅帥所部兵還國作亂珪欲北還遣其國
相涉延求和於燕且請以其弟為質寶聞魏有内難不
許使冗從僕射蘭真責珪負㤙悉發其衆步卒二十萬
騎三萬七千屯於曲陽之栢津營於滹沲水北以邀之
丁丑魏軍至營於水南寶潛師夜濟募勇敢萬餘人襲
魏營寶陳於營北以為之援募兵因風縱火急撃魏軍
魏軍大亂珪驚起棄營跣走燕將軍乞特真帥百餘人