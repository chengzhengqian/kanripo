二千馳趨𤣥武門張公謹多力獨閉闗以拒之不得入
雲麾將軍敬君𢎞掌宿衛兵屯𤣥門挺身岀戰所親止
之曰事未可知且徐觀變俟兵集成列而戰未晩也君
𢎞不從與中郎將吕世衡大呼而進皆死之君𢎞顯雋
之曽孫也守門兵與萬徹等力戰良乆萬徹鼓譟欲攻
秦府府士大懼尉遲敬徳持建成元吉首示之宫府兵
遂潰萬徹與數十騎亡入終南山馮立既殺敬君𢎞謂
其徒曰亦足以少報太子矣遂解兵逃於野上方泛舟