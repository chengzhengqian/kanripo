待柩前然後即位邪太子流涕而出壬辰制傳位於太
子太子上表固辭太平公主勸上雖傳位猶宜自總大
政上乃語太子曰汝以天下事重欲朕兼理之邪昔舜
禪禹猶親巡狩朕雖傳位豈忘家國其軍國大事當兼
省之　八月庚子𤣥宗即位尊睿宗為太上皇上皇自
稱曰朕命曰誥五日一受朝於太極殿皇帝自稱曰予
命曰制敇日受朝於武德殿三品以上除授及大刑政
决於上皇餘皆决於皇帝　初河内人王琚預於王同