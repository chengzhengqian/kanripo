也散騎常侍王肅上䟽曰前志有之千里饋糧士有飢
色樵蘇後爨師不宿飽此謂平塗之行軍者也又況於
深入阻險鑿路而前則其為勞必相百也今又加之以
霖雨山坂峻滑衆廹而不展糧逺而難繼實行軍者之
大忌也聞曹真發巳踰月而行裁半谷治道功夫戰士
悉作是賊偏得以逸待勞乃兵家之所憚也言之前代
則武王伐紂出闗而復還論之近事則武文征權臨江
而不濟豈非所謂順天知時通於權變者哉兆民知上