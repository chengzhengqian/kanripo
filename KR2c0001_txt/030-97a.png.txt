丞封全禎奏昌宗寵榮如是復召術士占相志欲何
求𢎞泰稱筮得純乾天子之卦昌宗儻以𢎞泰為妖妄
何不即執送有司雖云奏聞終是包藏禍心法當處斬
破家請收付獄窮理其罪太后久之不應璟又曰儻不
即收繫恐其揺動衆心太后曰卿且停推俟更檢詳文
狀璟退左拾遺江都李邕進曰向觀宋璟所奏志安社
稷非為身謀願陛下可其奏太后不聽尋敕璟揚州推
按又敕璟按幽州都督屈突仲翔贓汙又敕璟副李嶠