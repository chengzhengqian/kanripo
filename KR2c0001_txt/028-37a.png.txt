馬邑人多不願屬突厥上復遣人招諭苑君璋髙滿政
說君璋盡殺突厥戍兵降唐君璋不從滿政因衆心所
欲夜襲君璋君璋覺之亡奔突厥滿政殺君璋之子及
突厥戍兵二百人而降壬戌梁師都以突厥冦匡州丁
卯苑君璋與突厥吐屯設冦馬邑髙滿政與戰破之以
滿政為朔州總管封滎國公　秋七月丙子𫟍君璋以
突厥冦馬邑右武侯大將軍李髙遷及髙滿政禦之戰
於臘河谷破之癸未突厥冦原州乙酉冦朔州李髙遷