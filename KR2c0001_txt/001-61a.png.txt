為楚非為趙也吾君在前叱者何也楚王曰唯唯誠若
先生之言謹奉社稷以從毛遂曰從定乎楚王曰定矣
毛遂謂楚之左右曰取雞狗馬之血來毛遂奉銅盤而
跪進之楚王曰王當㰱血以定從次者吾君次者遂遂
定從於殿上毛遂左手持盤血而右手招十九人曰公等
相與㰱此血於堂下公等録録所謂因人成事者也平
原君已定從而歸至於趙曰勝不敢復相天下士矣
遂以毛遂為上客於是楚王使春申君将兵救趙魏王