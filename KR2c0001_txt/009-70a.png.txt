笑我邪但使慈偵視輕重時獨與一騎卒遇䇿於神亭
䇿從騎十三皆堅舊將遼西韓當零陵黃盖軰也慈便
前鬬正與䇿對䇿刺慈馬而擥得慈項上手㦸慈亦得
䇿兠鍪㑹兩家兵騎並各來赴於是觧散繇與䇿戰兵
敗走丹徒䇿入曲阿勞賜將士發恩布令告諭諸縣其
劉繇笮融等故鄉部曲來降首者一無所問樂從軍者
一身行復除門戶不樂者不彊旬日之間四面雲集得
見兵二萬餘人馬千餘匹威震江東丙辰袁術表䇿行