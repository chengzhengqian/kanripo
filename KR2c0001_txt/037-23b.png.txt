無日矣乃刺指血為表遣所親間道詣行在召将佐諭
以順逆皆聴命復刺血與盟然後完城塹繕器械訓士
卒宻約隣道合兵討賊隣道皆許諾發兵㑹於鳯翔時
禁軍分鎮闗中者尚數萬聞天子幸蜀無所歸畋使人
招之皆往從畋畋分財以結其心軍勢大振　丁酉車
駕至興元詔諸道各出全軍收復京師　己亥黄巢下
令百官詣趙璋第投名銜者復其官豆盧瑑崔沆及左
僕射于琮右僕射劉鄴太子少師裴諗御史中丞趙濛