佺期為人驕悍𤣥每以寒士裁之佺期甚恨宻說仲堪
以𤣥終為患請於壇所襲之仲堪忌佺期兄弟勇健恐
既殺𤣥不可復制苦禁之於是各還所鎮𤣥亦知佺期
之謀隂有取佺期之志乃屯於夏口引始安太守濟隂
卞範之為長史以為謀主是時詔書獨不赦庾楷𤣥以
楷為武昌太守
三年夏四月以世子元顯為揚州刺史元顯以廬江太
守張灋順為謀主　　冬十二月殷仲堪恐桓𤣥跋扈