公恐未可信若伏兵斬之此亦一時之功也如其不爾
即應深為之防不得信其誑誘自貽後悔灋保深然之
不敢圖景但自為備而已尋辭還所鎮王思政亦覺其
詐宻召賀蘭願徳等還分布諸軍據景七州十二鎮景
果辭不入朝遺丞相㤗書曰吾恥與髙澄鴈行安能比
肩大弟㤗乃遣行臺郎中趙士憲悉召前後所遣諸軍
援景者景遂決意來降魏將任約以所部千餘人降於
景㤗以所授景使持節太傅大將軍兼尚書令河南大