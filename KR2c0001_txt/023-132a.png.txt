營　夏四月郢州刺史蕭方諸年十五以行事鮑泉和
弱常侮易之或使伏牀騎背為馬恃徐文盛軍在近不復
設備日以蒲酒為樂後景聞江夏空虚乙巳使宋子仙
任約帥精騎四百由淮内襲郢州丙午大風疾雨天色
晦冥有登陴望見賊者告泉曰虜騎至矣泉曰徐文盛
大軍在下賊何因得至當是王珣軍人還耳既而走告
者稍衆始命閉門子仙等已入城方諸方踞泉腹以五
色綵辮其髯見子仙至方諸迎拜泉匿於牀下子仙俯