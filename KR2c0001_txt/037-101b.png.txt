副張佶劉建鋒馬殷及宗權族弟彦暉皆從十一月辛
未抵廣陵城西據行宻故寨行宻輜重之未入城者
為蔡人所得秦彦畢師鐸至東塘張雄不納将度江趣
宣州宗衡召之乃引兵還與宗衡合未幾宗權召宗衡
還蔡拒朱全忠孫儒知宗權勢不能久稱疾不行宗衡
屢促之儒怒甲戌與宗衡飲酒座中手刃之傳首於全
忠宗衡将安仁義降於行宻仁義本沙陀将也行宻悉
以騎兵委之列於田頵之上儒分兵掠鄰州未幾衆至