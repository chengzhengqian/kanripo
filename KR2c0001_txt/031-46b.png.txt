祿山反已有迹所請不可許上不悦國忠逡巡不敢言
上竟從祿山之請他日國忠見素言於上曰臣有策可
坐消祿山之謀今若除祿山平章事召詣闕以賈循為
范陽節度使吕知誨為平盧節度使楊光翽為河東節
度使則勢自分矣上從之已草制上留不發更遣中使
輔璆琳以珍果賜祿山潛察其變璆琳受祿山厚賂還
盛言祿山竭忠奉國無有二心上謂國忠等曰祿山朕
推心待之必無異志東北二虜藉其鎮遏朕自保之卿