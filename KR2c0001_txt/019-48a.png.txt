門慙懼無地自處唯後將軍司馬庾炳之逰二人之間
皆得其歡心而密輸忠於朝廷景仁卧家不朝謁帝常
使炳之銜命徃来湛不疑也炳之登之之弟也
十二年春二月司空江州刺史永修公檀道濟立功前
朝威名甚重左右腹心竝經百戰諸子又有才氣朝廷
疑畏之帝久疾不愈劉湛説司徒義康以為宫車一日
晏駕道濟不復可制㑹帝疾篤義康言於帝召道濟入
朝其妻向氏謂道濟曰髙立之勲自古所忌今無事相