者萬五千人尚犇還淮南襄棄輜重送尚于芍陂尚悉
以後事付襄殷浩聞尚敗退屯夀春　　秋七月秦丞
相雄徙張遇及陳潁許洛之民五萬餘戸於闗中以右
衞將軍楊羣為豫州刺史鎮許昌謝尚降號建威將軍
殷浩之北伐也中軍將軍王羲之以書止之不聽旣而
無功復謀再舉羲之遺浩書曰今以區區江左天下寒
心固己乆矣力爭武功非所當作自頃處内外之任者
未有深謀逺慮而疲竭根本各從所志竟無一功可論