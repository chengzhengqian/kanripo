拾財賦召補兵馬誓滅逆賊復本朝宗社耳今河北甫
定朱氏尚存而王遽即大位殊非従來征伐之意天下
其誰不解體乎王何不先滅朱氏復列聖之深讎然後
求唐後而立之南取呉西取蜀汛掃宇内合為一家當
是之時雖使高祖太宗復生誰敢居王上者讓之愈久
則得之愈堅矣老奴之志無他但以受先王大恩欲為
王立萬年之基耳王曰此非余所願柰羣下意何承業
知不可止慟哭曰諸侯血戰本為唐家今王自取之誤