詔發郭下兵収化及等扣門援帝議定遣報虞世基世
基疑告反者不實抑而不許須臾難作藴嘆曰謀及播
郎竟誤人事虞世基宗人伋謂世基子符璽郎熈曰事
勢已然吾將濟卿南度同死何益熈曰棄父背君求生
何地感尊之懷自此決矣世基弟世南抱世基號泣請
以身代化及不許黄門侍郎裴矩知必將有亂雖厮役
皆厚遇之又建䇿為驍果娶婦及亂作賊皆曰非裴黄
門之罪既而化及至矩迎拜馬首故得免化及以蘇威