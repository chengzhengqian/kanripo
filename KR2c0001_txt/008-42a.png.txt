宗廟功烈至重先帝晏駕因遇大獄遷居空宫不幸早
世家雖獲罪事非太后今若别𦵏誠失天下之望且馮
貴人冢嘗被發掘骸骨暴露與賊併尸魂靈汙染且無
功於國何宜上配至尊忠省球議作色俛仰蚩球曰陳
廷尉建此議甚健球曰陳竇既寃皇太后無故幽閉臣
常痛心天下憤歎今日言之退而受罪宿昔之願也李
咸曰臣本謂宜爾誠與意合於是公卿以下皆從球議
曹節王甫猶争以為梁后家犯惡逆别𦵏懿陵武帝黜