嵩曰逆父之子不足從也不如歸珪嵩從之久之劉顯所部有亂故中部大人庾和辰奉賀氏奔珪賀訥弟染
干以珪得衆心忌之使其黨侯引乙突殺珪代人尉古
真知之以告珪侯引乙突不敢發染干疑古真泄其謀
執而訊之以兩車軸夾其頭傷一目不伏乃免之染干
遂舉兵圍珪賀氏出謂染干曰汝等欲於何置我而殺
吾子乎染干慙而去　冬十二月拓跋珪從曾祖紇羅
與其弟建及諸部大人共請賀訥推珪為主