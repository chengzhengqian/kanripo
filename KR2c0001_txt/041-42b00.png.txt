匡賓聚黨據保靜鎮作亂朔方不安冬十月丁酉韓澄
遣使賫絹表乞朝廷命帥前磁州刺史康福善羌語上
退朝多召入便殿訪以時事福以羌語對安重誨惡之
常戒之曰康福汝但妄奏事會當斬汝福懼求外補重
誨以靈州深入敵境為帥者多遇害戊戌以福為朔方
河西節度使福見上涕泣辭之上命重誨為福更它鎮
重誨曰福自刺史無功建節尚復何求且成命已行難
以復改上不得已謂福曰重誨不肯非朕意也福辭行