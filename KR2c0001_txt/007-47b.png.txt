人龎參將羌胡兵七千餘人與鈞分道並擊零昌參兵
至勇士東為杜季貢所敗引退鈞等獨進攻拔丁奚城
杜季貢率衆偽逃鈞令右扶風仲光等收羌禾稼光等
違鈞節度散兵深入羌乃設伏要擊之鈞在城中怒而
不救　冬十月乙未光等兵敗並没死者三千餘人鈞
乃遁還龎參既失期稱病引還皆坐徴下獄鈞自殺時
度遼將軍梁慬亦坐事抵罪校書郎中扶風馬融上書
稱參慬智能宜宥過責效詔赦參等以馬賢代參領護