已今不遽走將為人擒遂與曇生奔錢塘喜入吳興任
農夫引兵向吳郡顧琛棄郡奔㑹稽上以四郡既平乃
留吳喜使統沈懷明等諸將東擊㑹稽召張永等北擊
彭城江方興等南擊尋陽　丁卯吳喜至錢塘孔璪王
曇生奔浙東喜遣彊弩將軍任農夫等引兵向黄山浦
東軍據岸結寨農夫等擊破之喜自柳浦渡取西陵擊
斬庾業㑹稽人大懼將士多奔亡孔覬不能制戊寅上
虞令王宴起兵攻郡覬逃奔嵴山車騎從事中郎張綏