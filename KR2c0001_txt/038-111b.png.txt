寅斬璨於上東門外車裂廷範於都市璨臨刑呼曰負
國賊柳璨死其宜矣後梁太祖開平元年　初梁王以河北諸鎮皆服惟幽
滄未下故大舉伐之欲以堅諸鎮之心既而潞州内叛
王燒營而還威望大沮恐中外因此離心欲速受禪以
鎮之丁亥王入館于魏有疾卧府中魏博節度使羅紹
威恐王襲之入見王曰今四方稱兵為王患者皆以翼
戴唐室為名王不如早滅唐以絶人望王雖不許而心