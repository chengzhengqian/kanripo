灌嬰為太尉　諸吕所奪齊楚故地皆復與之　論誅
諸吕功右丞相勃以下益户賜金各有差絳侯朝罷趨
出意得甚上禮之恭常目送之郎中安陵袁盎諌曰諸
吕悖逆大臣相與共誅之是時丞相為太尉本兵柄適
㑹其成功今丞相如有驕主色陛下謙讓臣主失禮竊
為陛下弗取也後朝上益莊丞相益畏
　　南粤稱藩漢髙帝十一年五月詔立秦南海尉趙佗為南粤王使