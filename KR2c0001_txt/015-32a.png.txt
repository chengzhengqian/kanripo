海西公太和元年冬十月燕撫軍將軍下邳王厲冦兖
州拔魯髙平數郡置守宰而還　　十二月南陽督䕶
趙億據宛城降燕太守桓澹走保新野燕人遣南中郎
將趙盤自魯陽戍宛
二年夏四月燕慕容塵冦竟陵太守羅崇擊破之荆州
刺史桓豁竟陵太守羅崇攻宛拔之趙億遁走趙盤退
歸魯陽豁追擊盤於雉城擒之留兵戍宛而還　　秋
九月以㑹稽内史郗愔為都督徐兖青幽楊州之晉陵