欲戰十二月己夘進軍大雷庚辰盧循徐道覆帥衆數
萬塞江而下前後莫見舳艫之際裕悉出輕艦帥衆軍
齊力擊之又分歩騎屯於西㟁先僃火具裕以勁弩射
循軍因風水之埶以蹙之循艦悉泊西岸岸上軍投火
焚之烟炎張天循兵大敗走還尋陽将趣豫章乃悉力
柵斷左里丙申裕軍至左里不得進裕麾兵将戰所執
麾竿折幡沈於水衆並怪懼裕笑曰徃年覆舟之戰幡
竿亦折今者復然賊必破矣即攻柵而進循兵雖殊死