人睿至河陽為津吏所止從者宋典自後來以鞭拂睿
而笑曰舍長官禁貴人汝亦被拘邪吏乃聴過至洛陽
迎太妃夏侯氏俱歸國　丞相從事中郎王澄發孟玖
姦利事勸太弟穎誅之穎從之　司空越之討太弟穎
也太宰顒遣右將軍馮翊太守張方將兵二萬救之聞
帝已入鄴因命方鎮洛陽上官已與别將苗願拒之大
敗而還太子覃夜襲已願已願出走方入洛陽覃於廣
陽門迎方而拜方下車扶止之復廢覃及羊后初太弟