晡乃定象先巖齎傳國寳詣大梁迎均王王曰大梁國
家創業之地何必洛陽乃即帝位於大梁復稱乾化三
年追廢友珪為庶人復博王友文官爵　　二月帝遣
使招撫朱友謙友謙復稱藩奉梁年號
　　李氏據鳯翔岐蜀相攻附/
唐僖宗光啟三年春正月以扈蹕都頭李茂貞領武定
節度使茂貞博野人本姓宋名文通以功賜姓名
秋八月丙子以李茂貞同平章事充鳯翔節度使