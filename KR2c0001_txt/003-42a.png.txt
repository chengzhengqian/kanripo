至圍右賢王右賢王驚夜逃獨與壯騎數百馳潰圍北
去得右賢禆王十餘人衆男女萬五千餘人畜數十百
萬於是引兵而還至塞天子使使者持大將軍印即軍
中拜衛青為大將軍諸將皆屬焉夏四月乙未復益封
青八千七百户封青三子伉不疑登皆為列侯　秋匈
奴萬騎入代殺都尉朱英略千餘人
六年春二月大將軍青出定襄擊匈奴以合騎侯公孫
敖為中將軍太僕公孫賀為左將軍翕侯趙信為前將