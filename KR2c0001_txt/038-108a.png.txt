　　冬十月丙戌朔以朱全忠為諸道兵馬元帥别開
幙府是日全忠部署將士將歸大梁忽變計欲乗勝擊
淮南敬翔諌曰今出師未踰月平兩大鎮闢地數千里
逺近聞之莫不震懾此威望可惜不若且歸息兵俟釁
而動不聽　辛卯朱全忠發襄州壬辰至棗陽遇大雨
自申州抵光州道險狭塗潦人馬疲乏士卒尚未冬服
多逃亡全忠使人謂光州刺史柴再用曰下我以汝為
蔡州刺史不下且屠城再用嚴設守備戎服登城見全