言數遣人誘涇原節度使馮河清河清皆斬其使者大
将田希鑒宻與泚通殺河清以軍府附扵泚泚以希鑒
為涇原節度使　上問陸贄近有卑官自山北來者率
非良士有邢建者論說賊勢語最張皇察其事情頗似
窺覘今已扵一所安置如此之類更有數人若不追尋
恐成奸計卿試思之如何為便贄上奏以為今盗據宫
闕有冐涉險逺來赴行在者當量加恩賞豈得復猜慮
拘囚其略曰以一人之聴覽而欲窮宇宙之變態以一