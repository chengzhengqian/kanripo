登驛樓語之曰汝陵脅主帥殘虐百姓數日中迎馬訴
寃者百餘輩我今舉兵而來以安百姓非貪人土地汝
雖有功于我不得不誅以謝魏人遂斬彦及其黨七人
餘衆股栗王召諭之曰罪止八人餘無所問自今當竭
力為吾爪牙衆皆拜伏呼萬嵗明日王緩帶輕裘而進
令張彦之卒擐甲執兵翼馬而從仍以為帳前銀槍都
衆心由是大服劉鄩聞晉軍至選兵萬餘人自洹水趣
魏縣晉王留李存審屯臨清遣史建瑭屯魏縣以拒之