胡悉附之號西突厥隋主亦遣上大將軍元契使于阿
波以撫之　秋七月突厥沙鉢略既為達頭所困又畏
契丹遣使告急於隋請將部落度漠南寄居白道川隋
主許之命晉王廣以兵援之給以衣食賜之車服鼔吹
沙鉢略因西撃阿波破之而阿拔國乘虚掠其妻子官
軍為撃阿拔敗之所獲悉與沙鉢略沙鉢略大喜乃立
約以磧為界因上表曰天無二日人無二王夫隋皇帝
真皇帝也豈敢阻兵恃險偷竊名號今感慕淳風歸心