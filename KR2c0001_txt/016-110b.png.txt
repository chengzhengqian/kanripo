言燕祕書監崔逞之材珪得之甚喜以逞為尚書使錄
三十六曹任以政事　己卯夜燕尚書郎慕輿皓謀弑
燕主寳立趙王麟不克斬闗出奔魏麟由是不自安
初燕清河王㑹聞魏軍東下表求赴難燕主寶許之㑹
初無去意使征南將軍庫傉官偉建威將軍餘崇將兵
五千為前鋒崇嵩之子也偉等頓盧龍近百日無食噉
馬牛且盡㑹不發寳怒累詔切責㑹不得已以治行簡
練為名復留月餘時道路不通偉欲使輕軍前行通道