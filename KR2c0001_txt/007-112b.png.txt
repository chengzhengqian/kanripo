者常由人主承平日乆俗漸敝而不悟政寖衰而不改
習亂安危怢不自覩或荒耽耆欲不恤萬機或耳蔽箴
誨厭偽忽眞或猶豫岐路莫適所從或見信之佐括嚢
宋禄或踈逺之臣言以賤廢是以王綱縱弛於上智士
鬱伊於下悲夫自漢興以來三百五十餘嵗矣政令垢
翫上下怠懈百姓囂然咸復思中興之救矣且濟時拯
世之術在於補䘺决壊枝拄邪傾隨形裁割要措斯世
於安寧之域而已故聖人執權遭時定制歩驟之差各