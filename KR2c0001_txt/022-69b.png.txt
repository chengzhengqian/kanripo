沛郡王欣集文武議所從曰北海長樂俱帝室近親今
宗社不移我欲受赦諸君意何如在坐莫不失色軍司
崔光韶獨抗言曰元顥受制於梁引㓂讎之兵以覆宗
國此魏之賊臣亂子也豈唯大王家事所宜切齒下官
等皆荷朝眷未敢仰從長史崔景茂等皆曰軍司議是
欣乃斬顥使光韶亮之從父弟也於是襄州刺史賈思
同廣州刺史鄭先䕶南兖州刺史元暹亦不受顥命思
同思伯之弟也顥以冀州刺史元孚為東道行臺彭城