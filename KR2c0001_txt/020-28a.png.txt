家所保無復百里之地唯有殷孝祖為朝廷所委頼鋒
鏑裁交輿尸而反文武喪氣朝野危心事之濟否唯在
明旦一戰戰若不㨗則大事去矣詰朝之事諸人或謂
吾應統之自卜懦薄幹畧不如卿今輙相推為統但當
相與勠力耳方興甚恱許諾攸之既出諸軍主並尤之
攸之曰吾本以濟國活家豈計此之升降且我能下彼
彼必不能下我共濟艱難豈可自措同異也孫冲之謂
陶亮曰孝祖梟將一戰便死天下事定矣不須復戰便