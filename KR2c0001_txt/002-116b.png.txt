君入於骨髓而長君之弟幸於兩宫金城之固也昔者
舜之弟象日以殺舜為事及舜立為天子封之於有庳
夫仁人之於兄弟無藏怒無宿怨厚親愛而已是以後
世稱之以是說天子徼幸梁事不奏長君曰諾乗間入
言之帝怒稍解是時太后憂梁事不食日夜泣不止帝
亦患之㑹田叔等按梁事來還至霸昌廏取火悉燒梁
之獄辭空手來見帝帝曰梁有之乎叔對曰死罪有之
上曰其事安在田叔曰上毋以梁事為問也上曰何也