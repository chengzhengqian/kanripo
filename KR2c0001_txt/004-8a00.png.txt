帝於平陵　昌邑王既立滛戯無度昌邑官屬皆徵至
長安往往超擢拜官相安樂遷長樂衛尉龔遂見安樂
流涕謂曰王立為天子日益驕溢諫之不復聽今哀痛
未盡日與近臣飲食作樂闘虎豹召皮軒車九旒驅馳
東西所為誖道古制寛大臣有隠退今去不得陽狂恐
知身死為世戮奈何君陛下故相宜極諫争王夢青蠅
之矢積西階東可五六石以屋版瓦覆之以問遂遂曰
陛下之詩不云乎營營青蠅止於樊愷悌君子無信讒