平府庫尚有餘蓄見者皆追怨有司之暴歛焉或謂泚
曰陛下既受命唐之陵廟不宜復存泚曰朕甞北面
事唐豈忍為此又曰百官多缺請以兵脅士人補之泚
曰强授之則人懼但欲仕者則與之何必叩户拜官邪
泚所用者惟范陽神策團練兵涇原卒驕皆不為用但
守其所掠資貨不肯出戰又宻謀殺泚不果而止　李
懐光性粗踈自山東來赴難數與人言盧把趙賛白志
貞之奸佞且曰天下之亂皆此曹所為也吾見上當請