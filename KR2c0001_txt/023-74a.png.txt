行臺都督河南諸軍事囬授王思政思政並讓不受頻
使敦諭惟受都督河南諸軍事　秋七月庚申羊鴉仁
入懸瓠城甲子詔更以懸瓠為豫州夀春為南豫州改
合肥為合州以鴉仁為司豫二州刺史鎮懸瓠西陽太
守羊思達為殷州刺史鎮項城　八月乙丑下詔大舉伐
東魏遣南豫州刺史貞陽侯淵明南兖州刺史南康王㑹
理分督諸將淵明懿之子㑹理續之子也始上欲以鄱陽
王範為元帥朱异取急在外聞之遽入曰鄱陽雄豪葢