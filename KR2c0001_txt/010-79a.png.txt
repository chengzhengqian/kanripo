有不如意臣當以死奉明詔今大將軍爽背棄顧命敗
亂國憲内則僭擬外則専權破壊諸營盡據禁兵羣官
要職皆置所親殿中宿衛易以私人根據槃互縱恣日
甚又以黄門張當為都監伺察至尊離間二宫傷害骨
肉天下洶洶人懐危懼陛下便為寄坐豈得乆安此非
先帝詔陛下及臣升御床之本意也臣雖朽邁敢忘往
言太尉臣濟等皆以爽為有無君之心兄弟不宜典兵
宿衛奏永寧宫皇太后令敕臣如奏施行臣輙敕主者