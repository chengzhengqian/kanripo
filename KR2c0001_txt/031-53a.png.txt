謂高仙芝曰常清連日血戰賊鋒不可當且潼關無兵若
賊豕突入關則長安危矣陜不可守不如引兵先據潼
關以拒之仙芝乃帥見兵西趣潼關賊尋至官軍狼狽
走無復部伍士馬相騰踐死者甚衆至潼關修完守備
賊至不得入而去祿山使其將崔乾祐屯陜臨汝𢎞農
濟陰濮陽雲中郡皆降於祿山是時朝廷徵兵諸道皆
未至闗中忷懼㑹祿山方謀稱帝留東京不進故朝廷
得為之備兵亦稍集祿山以張通儒之弟通晤為睢陽