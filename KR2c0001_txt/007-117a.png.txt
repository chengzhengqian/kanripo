縣界以情託樹樹曰小人姦蠧比屋可誅明將軍䖏上
將之位宜崇賢善以補朝闕自侍坐以來未聞稱一長
者而多託非人誠非敢聞冀嘿然不恱樹到縣遂誅殺
冀客為人害者數十人樹後為荆州刺史辭冀冀鴆之
出死車上遼東太守侯猛初拜不謁冀冀託以它事腰
斬之郎中汝南袁著年十九詣闕上書曰夫四時之運
功成則退髙爵厚寵鮮不致災今大將軍位極功成可
為至戒宜遵縣車之禮髙枕頥神傳曰木實繁者披枝