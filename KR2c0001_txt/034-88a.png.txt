天子所欲誅者獨司空一人今軍勢日蹙吾曺何為隨
之族滅欲與諸公巻旗束甲還入鄆州奉行天子之命
豈徒免危亡富貴可圖也諸公以為何如兵馬使趙垂
棘立扵衆首良久對曰如此事果濟否悟應聲罵曰汝
與司空合謀邪立斬之徧問其次有遲疑未言者悉斬
之并斬軍中素為衆所惡者凡三十餘尸扵帳前餘皆
股栗曰惟都頭命願盡死乃令士卒曰入鄆人賞錢百
緡惟不得近軍帑其使宅及逆黨家財任自掠取有仇