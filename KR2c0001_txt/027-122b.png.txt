與善安隔水而陳遥相與語大亮諭以禍福善安曰善
安初無反心正為將士所誤欲降又恐不免大亮曰張
總管有降心則與我一家耳因單騎度水入其陳與善
安執手共語示無猜間善安大悦遂許之降既而善安
將數十騎詣大亮營大亮止其騎於門外引善安入與
語乆之善安辭去大亮命武士執之從騎皆走善安營
中聞之大怒悉衆而來將攻大亮大亮使人諭之曰吾
不留總管總管赤心歸國謂我曰若還營恐將士或有