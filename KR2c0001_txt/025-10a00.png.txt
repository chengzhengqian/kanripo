恐有變叡曰吾上不負天死亦無恨入見太后太后復
以為言叡執之彌固出至永巷遇兵執送華林園雀離
佛院令劉桃枝拉殺之叡乆典朝政清正自守朝野寃
惜之復以士開為侍中尚書左僕射定逺歸士開所遺
加以餘珍賂之　齊主年少多嬖寵武衛將軍髙阿那
肱素以謟佞為世祖及和士開所厚世祖多令在東宫
侍齊主由是有寵累遷并省尚書令封淮隂王世祖簡
都督二十人使侍衛東宫昌黎韓長鸞預焉齊主獨親