濛陽與建相持　冬十二月甲子王建敗山行章及
西川騎将宋行能於廣都行能犇還成都行章退守眉
州壬申行章請降於建
大順元年春正月壬寅王建攻卭州陳敬瑄遣其大将
彭城楊儒将兵三千助刺史毛湘守之湘出戰屢敗楊
儒登城見建兵盛歎曰唐祚盡矣王公治衆嚴而不殘
殆可以庇民乎遂帥所部出降建養以為子更其姓名
曰王宗儒乙巳建留永平節度判官張琳為卭南招安