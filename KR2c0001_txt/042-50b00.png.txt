亂華乃吾屬奮發之秋河東劉公威徳逺著吾輩若殺
愿舉陜城歸之為天下唱取富貴如反掌耳暉等然之
晏與壯士數人夜踰牙城入府出庫兵以給衆庚午旦
斬愿首懸諸府門又殺契丹監軍奉暉為留後晏徐州
暉澶州章太原人也　辛未劉知逺即皇帝位自言未
忍改晉國又惡開運之名乃更稱天福十二年壬申詔
諸道為契丹括率錢帛者皆罷之其晉臣被迫脅為使
者勿問令詣行在其餘契丹所在誅之　甲戌帝自將