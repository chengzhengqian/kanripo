事役聞之四夷非嘉聲也垂之竹帛非令名也今吳蜀
二賊非徒白地小虜聚邑之冦乃僭號稱帝欲與中國
爭衡今若有人來告權禪並脩徳政輕省租賦動咨耆
賢事遵禮度陛下聞之豈不惕然惡其如此以為難卒
討滅而為國憂乎若使告者曰彼二賊並為無道崇侈
無度役其士民重其賦斂下不堪命吁嗟日甚陛下聞
之豈不幸彼疲敝而取之不難乎茍如此則可易心而
度事義之數亦不逺矣亡國之主自謂不亡然後至於