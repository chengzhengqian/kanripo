所誓之言若言與事符則遷善之心漸固儻事與言背
則慮禍之態復興又曰朱泚㓕而懐光戮懐光戮而希
烈征希烈儻平禍將次及則彼之蓄素疑而懐宿負者
能不為之動心哉又曰今皇運中興天禍將悔以逆泚
之偷居上國以懐光之竊保中畿嵗未再周相次梟殄
實衆慝驚心之日羣生改觀之時威則已行恵猶未洽
誠宜上副天眷下收物情布恤人之恵以濟威乘滅賊
之威以行恵又曰臣所未敢保其必從唯希烈一人而