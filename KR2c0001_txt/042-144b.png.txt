略匡業誦羅隠詩曰時來天地皆同力運去英雄不自
由存忠以匡業言為然唐主怒貶匡業撫州副使流存
忠於饒州既而竟不敢自出甲辰帝耀兵於夀春城北
唐清淮節度使兼侍中劉仁贍病甚不知人丙午監軍
使周廷構營田副使孫羽等作仁贍表遣使奉之來降
丁未帝賜仁贍詔遣閤門使萬年張保續入城宣諭仁
贍子崇讓復出謝罪戊申帝大陳甲兵受降於夀春城
北廷構等舁仁贍出城仁贍臥不能起帝慰勞賜賚復