怒十一月使御史大夫郗慮持節䇿收皇后璽綬以尚
書令華歆為副勒兵入宫收后后閉户藏壁中歆壊户
發壁就牽后出時帝在外殿引慮於坐后被髮徒跣行
泣過訣曰不能復相活邪帝曰我亦不知命在何時顧
謂慮曰郄公天下寧有是邪遂將后下㬥室以幽死所
生二皇子皆酖殺之兄弟及宗族死者百餘人
魏文帝黄初元年春正月庚子魏王操薨太子即王位
　冬十月乙卯漢帝禪位於魏王