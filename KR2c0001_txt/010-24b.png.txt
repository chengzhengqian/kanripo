無備豫而卒聞亮出朝野恐懼於是天水南安安定皆
叛應亮闗中響震朝臣未知計所出帝曰亮阻山為固
今者自來正合兵書致人之術破亮必也乃勒兵馬歩
騎五萬遣右將軍張郃督之西拒亮丁未帝行如長安
初越嶲太守馬謖才器過人好論軍計諸葛亮深加器
異漢昭烈臨終謂亮曰馬謖言過其實不可大用君其
察之亮猶謂不然以謖為參軍毎引見談論自晝達夜
及出軍祁山亮不用舊將魏延吳懿等為先鋒而以謖