如全軍早歸可以免罪皆曰善遂遁還初侯景嘗戒梁
人曰逐北不過二里紹宗將戰以梁人輕悍恐其衆不
能支一　一引將卒謂之曰我當陽退誘呉兒使前爾擊
其背東魏兵實敗走梁人不用景言乗勝深入魏將卒
以紹宗之言為信爭共掩擊之梁兵大敗貞陽侯淵明
及胡貴孫趙伯超等皆為東魏所虜失亡士卒數萬人
羊侃結陳徐還上方晝寢宦者張僧𦙍白朱异啟事上
駭之遽起升輿至文徳殿閣异曰韓山失律上聞之怳