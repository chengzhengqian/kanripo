虜其卒七千人還長安進位大丞相東魏行臺薛修義
等度河據楊氏壁魏司空參軍河東薛端紏帥村民撃
却東魏兵復取楊氏丞相泰遣南汾州刺史蘇景恕鎮
之　丁卯以信武將軍元慶和為鎮北將軍帥衆伐東
魏　庚午以咸陽王坦為太尉開府儀同三司髙盛為司徒
髙敖曹為司空坦樹之弟也丞相歡以洛陽西逼西魏南近
梁境乃議遷鄴書下三日即行丙子東魏主發洛陽四十萬
戸狼狽就道収百官馬尚書丞郎已上非陪從者盡令乗驢