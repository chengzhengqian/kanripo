方左兵馬使張名振當軍門大呼曰太尉視賊不許擊
待天使不敬果欲反邪功高太山一旦棄之自取族滅
富貴它人何益哉我今日必以死爭之懐光聞之謂曰
我不反以賊方彊故湏蓄銳俟時耳懐光大言天子所
居必有城隍乃發卒城咸陽未幾移軍據之張名振曰
乃者言不反今日拔軍此來何也何不攻長安殺朱泚
取富貴引軍還邠邪懐光曰名振病心矣命左右引去
拉殺之右武鋒兵馬使石演芬本西域胡人懐光養以