不且許而遽求還也其後歩遂殺之帝方北憂漁陽南
事梁楚故張歩得專集齊地據郡十二焉　夏四月呉
漢率驃騎大將軍杜茂等七將軍圍蘓茂於廣樂周建
招集得十餘萬人救之漢迎與之戰不利墮馬傷厀還
營建等遂連兵入城諸將謂漢曰大敵在前而公傷卧
衆心懼矣漢乃勃然裹創而起椎牛饗士慰勉之士氣
自倍旦日蘇茂周建出兵圍漢漢奮撃大破之茂走還
湖陵睢陽人反城迎劉永蓋延率諸將圍之呉漢畱杜