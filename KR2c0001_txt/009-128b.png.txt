為循吏故備舉而用之備之自新野奔江南也荆楚羣士從
之如雲而劉巴獨北詣魏公操操辟為掾遣招納長沙
零陵桂陽㑹備略有三郡巴事不成欲由交州道還京
師時諸葛亮在臨蒸以書招之巴不從備深以為恨巴
遂自交阯入蜀依劉璋及璋迎備巴諌曰備雄人也入
必為害既入巴復諌曰若使備討張魯是放虎於山林
也璋不聼巴閉門稱疾備攻成都令軍中曰有害巴者誅及三族及得巴甚喜是時益州郡縣皆望風景附獨