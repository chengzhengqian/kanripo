兄子也己未垣厯生從南門出戰因棄矟降曺虎虎命
斬之遥光大怒於牀上自踊使殺厯生子其晚臺軍以
火箭燒東北角樓至夜城潰遥光還小齋帳中著衣帷
坐秉燭自照令人反拒齋閤皆重闗左右並踰屋散出
臺軍主劉國寳等先入遥光聞外兵至滅燭扶匐牀下
軍人排閤入於闇中牽出斬之臺軍入城焚燒屋室且
盡劉渢走還家為人所殺荆州將潘紹聞遥光作亂謀
欲助之西中郎司馬夏侯詳呼紹議事因斬之州府以