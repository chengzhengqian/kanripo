殺之賴朱敬則及鳯閣舍人桓彦範著作郎陸澤魏知
古保救得免九月丁酉貶元忠為髙要尉戩說皆流嶺
表元忠辭日言於太后曰臣老矣今向嶺南十死一生
陛下它日必有思臣之時太后問其故時易之昌宗皆
侍側元忠指之曰此二小兒終為亂階易之等下殿叩
膺自擲稱寃太后曰元忠去矣殿中侍御史景城王晙
復奏申理元忠宋璟謂之曰魏公幸已得全今子復冐
威怒得無狼狽乎晙曰魏公以忠獲罪晙為義所激顛