百萬或云賞太厚陛下云朕即位以來未有諌者故賞
之此導之使言也司户栁雄妄訴隋資陛下欲誅之納
戴胄之諌而止是悦而從之也近皇甫徳參上書諌修
洛陽宫陛下恚之雖以臣言而罷勉從之也上曰非公
不能及此人苦不自知耳
秋九月甲寅上問侍臣帝王創業與守成孰難房𤣥齡
曰草昧之初與羣雄並起角力而後臣之創業難矣魏
徴曰自古帝王莫不得之於艱難失之於安逸守成難