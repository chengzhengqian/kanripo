李克用至遂引兵東北趨汴州屠尉氏尚讓以驍騎五
千進逼大梁至於繁臺宣武将豐人朱珍南華龎師古
擊却之全忠復吿急於李克用丙寅克用與忠武都監
使田從異發許州戊辰追及黄巢於中牟北王滿渡乘
其半濟奮擊大破之殺萬餘人賊遂潰尚讓率其衆降
時别將臨晉李讜曲周霍存甄城葛從周寃句張歸
霸及從弟歸厚帥其衆降朱全忠巢踰汴而北己巳克
用追擊之於封丘又破之庚午夜復大雨賊驚懼東走