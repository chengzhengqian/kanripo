之平原東有豆子負海帶河地形深阻自高齊以來
羣盗多匿其中有劉霸道者家於其旁累世仕宦貲産
富厚覇道嘉遊俠食客常數百人及羣盜起逺近多往
依之有衆十餘萬號阿舅賊漳南人竇建德同縣孫安
祖亦集無賴少年入高雞泊中為羣盜時鄃人張金稱
聚衆河曲蓨人高士達聚衆於清河境内為盜事見唐/平河朔
　自是所在羣盜蜂起不可勝數徒衆多者至萬餘人
攻陷城邑甲子敕都尉鷹揚與郡縣相知追捕隨獲斬