仁貴發三矢殺三人餘皆下馬請降仁貴悉阬之度磧
北擊其餘衆獲葉護兄弟三人而還軍中歌之曰將軍
三箭定天山戰士長歌入漢關思結多覽葛等部落先
保天山聞仁泰等將至皆迎降仁㤗等縱兵擊之掠其
家以賞軍士虜相帥逺遁將軍楊志追之為虜所敗侯
騎告仁㤗虜輜重在近往可取也仁㤗將輕騎萬四千
倍道赴之遂踰大磧至仙蕚河不見虜糧盡而還值大
雪士卒飢凍棄捐甲兵殺馬食之馬盡人自相食比入