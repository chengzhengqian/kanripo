中郎將術皆為豪傑所歸信而用之復博徵智謀之士
何顒荀攸及河南鄭泰等二十餘人以顒為北軍中候
攸為黄門侍郎泰為尚書與同腹心攸爽之從孫也蹇
碩疑不自安與中常侍趙忠宋典等書曰大將軍兄弟
秉國専朝今與天下黨人謀誅先帝左右掃滅我曹但
以碩典禁兵故且沈吟今宜共閉上閤急捕誅之中常
侍郭勝進同郡人也太后及進之貴幸勝有力焉故親
信何氏與趙忠等議不從碩計而以其書示進庚午進