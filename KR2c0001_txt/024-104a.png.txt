雲以郡讓羽羽老但治郡事令寳應典兵時東境荒饉
而晉安獨豐衍寳應數自海道出寇抄臨安永嘉㑹稽
或戴米粟與之貿易由是能致富彊侯景平世祖因以
羽為晉安太守及陳霸先輔政羽求傳郡於寳應霸先
許之
太平元年　初侯景之亂臨川民周續起兵郡中始興
王毅以郡讓之而去續部將皆郡中豪族多驕横續裁制
之諸將皆怨相與殺之續宗人廸勇冠軍中衆推為主