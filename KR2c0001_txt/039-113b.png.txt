衣執帽以從又嘗泛舟濁河王先起知訓以彈彈之又
嘗賞花於禪智寺知訓使酒悖慢王懼而泣四座股栗
左右扶王登舟知訓乗輕舟逐之不及以鐵檛殺王親
吏將佐無敢言者父温皆不之知知訓及弟知詢皆不
禮於徐知誥獨季弟知諫以兄事禮之知訓嘗召兄弟
飲知誥不至知訓怒曰乞子不欲酒欲劍乎又嘗與知
誥飲伏甲欲殺之知諫躡知誥足知誥陽起如厠遁去
知訓以劍授左右刁彦能使追殺之彦能馳騎及於中