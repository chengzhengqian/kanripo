能支世民引大軍自原北出其不意羅㬋引兵還戰世
民帥驍騎數十先陷陳唐兵表裏奮擊呼聲動地羅㬋
士卒大潰斬首數千級世民帥二千餘騎追之竇軌叩
馬苦諫曰仁杲猶據堅城雖破羅㬋未可輕進請且按
兵以觀之世民曰吾慮之乆矣破竹之勢不可失也舅
勿復言遂進仁杲陳於城下世民據涇水臨之仁杲驍
將渾幹等數人臨陳來降仁杲懼引兵入城拒守日向
暮大軍繼至遂圍之夜半守城者爭自投下仁杲計窮