盡殺之而留擊柝者使擊柝如故遂開門納衆及裏城
亦然城中皆不之覺鷄鳴雪止愬入居元濟外宅或告
元濟曰官軍至矣元濟尙寢笑曰俘囚為盜耳曉當盡
戮之又有告者曰城陷矣元濟曰此必洄曲子弟就吾
求寒衣也起聽於廷聞愬軍號令曰常侍傳語應者近
萬人元濟始懼曰何等常侍能至於此乃帥左右登牙
城拒戰時董重質擁精兵萬餘人據洄曲愬曰元濟所
望者重質之救耳乃訪重質家厚撫之遣其子傳道持