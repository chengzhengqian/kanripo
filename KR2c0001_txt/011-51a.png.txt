交趾淪没嶺表動搖胸背有嫌首尾多難乃國朝之厄
㑹也若舍此急務盡力功作卒有風塵不虞之變當委
版築而應烽燧驅怨民而赴白刃此乃大敵所因以為
資者也時吴俗奢侈覈又上䟽曰今事多而役繁民貧
而俗奢百工作無用之器婦人為綺靡之餙轉相倣效
耻獨無有兵民之家猶復逐俗内無甔石之儲而出有
綾綺之服上無尊卑等級之差下有耗財費力之損求
其富給庸可得乎吴主皆不聼