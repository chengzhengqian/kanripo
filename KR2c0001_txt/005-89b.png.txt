下如此又好變改制度政令煩令當奉行者輙質問乃
以從事前後相乖憒眊不渫莽常御燈火至明猶不能
勝尚書因是為姦寢事上書待報者連年不得去拘繫
郡縣者逢赦而後出衛卒不交代者至三歳榖糴常貴
邊兵二十餘萬人仰衣食縣官五原代郡尤被其毒起
為盗賊數千人為輩轉入旁郡莽遣捕盗將軍孔仁將
兵與郡縣合擊歳餘乃定
四年秋八月臨淮𤓰田儀等依阻㑹稽長州琅琊吕母