之衆戌海島運榖三百萬斛以給之又以船三百艘運
榖三十萬斛詣髙句麗使典農中郎將王典帥衆萬餘屯
田海濵又令青州造船千艘以謀擊燕　　十二月叚
遼自密雲山遣使求迎于趙既而中悔復遣使求迎于
燕趙王虎遣征東將軍麻秋帥衆三萬迎之敕秋曰受
降如受敵不可輕也以尚書左丞陽裕遼之故臣使為
秋司馬燕王皝自帥諸軍迎遼遼密與燕謀覆趙軍皝
遣慕容恪伏精騎七千於密雲山大敗麻秋於三藏口