　甲辰豫州刺史羊鴉仁以東魏軍漸逼稱運糧不繼
棄懸瓠還義陽殷州刺史羊思達亦棄項城走東魏人
皆據之上怒責讓鴉仁鴉仁懼啟申後期頓軍淮上
侯景既敗不知所適時鄱陽王範除南豫州刺史未至
馬頭戊主劉神茂素為監州事韋黯所不容聞景至故
住候之景問曰夀陽去此不逺城池險固欲往投之韋
黯其納我乎神茂曰黯雖據城是監州耳王若馳至近
郊彼必出迎因而執之可以集事得城之後徐以啟聞