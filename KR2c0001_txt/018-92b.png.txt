走頡追之夏主馬蹶而墜遂擒之頡同之子也夏大将
軍領司徒平原王定收其餘衆數萬奔還平涼即皇帝
位大赦改元勝光三月辛巳赫連昌至平城魏主館之
於西宫門内器用皆給乗輿之副又以妹始平公主妻
之假常忠将軍賜爵㑹稽公以安頡為建節将軍賜爵
西平公尉眷為寕北将軍進爵漁陽公魏主常使赫連
昌侍從左右與之單騎共逐鹿深入山澗昌素有勇名
諸将咸以為不可魏主曰天命有在亦何所懼親遇如