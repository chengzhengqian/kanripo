氏赦天下后尚書郎泰山羊𤣥之之女也外祖平南將
軍樂安孫旂與孫秀善故秀立之拜𤣥之光禄大夫特
進散騎常侍封興晉侯
永寜元年春正月相國倫與孫秀使牙門趙奉詐傳宣
帝神語云倫宜早入西宫散騎常侍義陽王威望之孫
也素諂事倫倫以威兼侍中使威逼奪帝璽綬作禅詔
又使尚書令滿奮持節奉璽綬禅位於倫左衛將軍王
輿前軍將軍司馬雅等帥甲士入殿曉諭三部司馬示