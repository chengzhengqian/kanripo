猶謂未足何者西道險阨單徑千里今欲深戍絶界之
外孤據羣賊之中敵攻不可猝㧞食盡不可運糧古人
有言雖鞭之長不及馬腹南鄭於國實為馬腹也且魏
境所掩九州過八民人所臣十分而九所未民者唯漠
北之與江外耳覊之在近豈汲汲於今日也宜待疆宇
既廣糧食既足然後置邦樹將為吞并之舉今鍾離夀
陽宻邇未㧞赭城新野踄步弗降東道既未可以近力
守西藩寧可以逺兵固若果欲置者臣恐終以資敵也