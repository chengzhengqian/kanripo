以合州輸伯穆并遣諮議劉靈議送二子勤廣為質於
東魏以乞師範屯濡須以待上游之軍遣世子嗣將千
餘人守安樂柵上遊軍皆不下範糧乏采苽稗菱藕以
自給勤廣至鄴東魏人竟不為出師範進退無計乃泝
流西上軍於樅陽景出屯姑孰範將裴之悌以衆降之
之悌之髙之弟也　秋八月甲申朔侯景遣其中軍都
督侯子鑒等擊呉興　侯景以宋子仙為司徒郭元建
為尚書左僕射與領軍任約等四十人並開府儀同三