捋須事帝使内史杜慶信就州殺軌元巖不肯署詔御
正中大夫顔之儀切諌帝不聴巖進繼之脫巾頓顙三
拜三進帝曰汝欲黨烏丸軌邪巖曰臣非黨軌正恐濫
誅失天下之望帝怒使閹豎搏其靣軌遂死巖亦廢於
家逺近知與不知皆為軌流涕之儀之推之弟也周主
之為太子也上柱國尉遲運為宫正數進諌不用又與
王軌宇文孝伯宇文神舉皆為髙祖所親待太子疑其
同毁已及軌死運懼私謂孝伯曰吾徒必不免禍為之