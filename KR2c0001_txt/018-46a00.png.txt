乗輿幸廣平公第宿衛将士聞乗輿所在自當来集太
子誰與守乎且吾屬以廣平公之故已䧟名逆節将何
所自容今奉乗輿以舉事乃仗大順不惟救廣平之禍
吾屬前罪亦盡雪矣沖以興死生未可知欲隨興入宫
作亂不用沙彌之言興入宫命太子泓錄尚書事東平
公紹及右衛将軍胡翼度典兵禁中防制内外遣殿中
上将軍斂曼嵬收弼第中甲仗内之武庫興疾轉篤其
妹南安長公主問疾不應幼子耕児出告其兄南陽公