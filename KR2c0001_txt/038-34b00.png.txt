兵救邢州李克用敗之於平山壬申進撃鎮州鎔懼請
以兵糧二十萬助攻邢州克用許之克用治兵於欒城
合鎔兵三萬進屯任縣李存信屯琉璃陂　　八月朱
全忠命龎師古移兵攻兖州與朱瑾戰屢破之　　九
月李存孝夜犯李存信營虜奉誠軍使孫考老李克用
自引兵攻邢州掘塹築壘環之存孝時出兵突擊塹壘
不能成河東牙將袁奉韜宻使人謂存孝曰大王惟俟
塹成即歸晉陽尚書所憚者獨大王耳諸將非尚書敵