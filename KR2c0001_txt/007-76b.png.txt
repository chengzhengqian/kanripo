放天下咸服以致雍熈方今九德未事嬖倖充庭阿母
王聖出自賤微得遭千載奉養聖躬雖有推燥居濕之
勤前後賞惠過報勞苦而無厭之心不知紀極外交屬
託擾亂天下損辱清朝塵㸃日月夫女子小人近之喜
逺之怨實為難養宜速出阿母令居外舍斷絶伯榮莫
使徃來令㤙德兩隆上下俱羙奏御帝以示阿母等内
倖皆懐忿恚而伯榮驕滛尤甚通於故朝陽侯劉䕶從
兄瓌瓌遂以為妻官至侍中得襲䕶爵震上䟽曰經制