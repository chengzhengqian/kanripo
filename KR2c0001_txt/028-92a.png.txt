用終當發隴右諸州兵食以赴之耳然則河西者中國
之心腹髙昌者它人之手足奈何糜弊本根以事無用
之土乎且陛下得突厥吐谷渾皆不有其地為之立君
長以撫之髙昌獨不得與為此叛而執之服而封之刑
莫威焉徳莫厚馬願更擇髙昌子弟可立者使君其國
子子孫孫負荷大恩永為唐室藩輔内安外寧不亦善
乎上不聽及西突厥入寇上悔之曰魏徴禇遂良勸我
復立髙昌吾不用其言今方自咎耳乙毗咄陸西擊康