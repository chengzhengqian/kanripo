其承平不思後患彈耳目之玩窮聲妓之巧自謂帝王
富貴皆不我如欲使前莫能及後無以踰非徒娯已亦
以誇人豈知大盜在旁已有窺窬之心卒致鑾輿播越
生民塗炭乃知人君崇華靡以示也
禄山晏其羣臣於凝碧池盛奏衆樂黎園弟子往
往歔欷泣下賊皆露刃睨之樂工雷海清不勝悲憤擲
樂器於地西向慟哭祿山怒縛於試馬殿前支解之祿
山聞嚮日百姓乘亂多盜庫物既得長安命大索三日