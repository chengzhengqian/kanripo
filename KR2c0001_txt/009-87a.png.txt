日矣權曰茍如君言劉豫州何不遂事之乎亮曰田横
齊之壯士耳猶守義不辱况劉豫州王室之胄英才盖
世衆士慕仰若水之歸海若事之不濟此乃天也安能
復為之下乎權勃然曰吾不能舉全吳之地十萬之衆
受制於人吾計决矣非劉豫州莫可以當曹操者然豫
州新敗之後安能抗此難乎亮曰豫州軍雖敗於長阪
今戰士還者及關羽水軍精甲萬人劉琦合江夏戰士
亦不下萬人曹操之衆逺來疲敝聞追豫州輕騎一日