史高歡辭不就徵爾朱仲逺徙鎮大梁復加兖州刺史
爾朱世隆之初為僕射也畏爾朱榮之威嚴深自刻厲
留心几案應接賓客有開敏之名及榮死無所顧憚為
尚書令家居視事坐符臺省事無大小不先白世隆有
司不敢行使尚書郎宋遊道邢昕在其聴事東西别坐
受納辭訟稱命施行公為貪淫生殺自恣及欲収軍士
之意汎加階級皆為將軍無復貟限自是勲賞之官大
致猥濫人不復貴是時天光專制關右兆奄有幷汾仲