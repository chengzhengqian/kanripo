賜奴婢以養之太子承乾既獲罪魏王泰自入侍奉上
面許立為太子岑文本劉洎亦勸之長孫無忌固請立
晉王治上謂侍臣曰昨青雀投我懐云臣今日始得為
陛下子乃更生之日也臣有一子臣死之日當為陛下
殺之傳位晉王人誰不愛其子朕見如此甚憐之諫議
大夫禇遂良曰陛下言大失願審思勿誤也安有陛下
萬嵗後魏王據天下肯殺其愛子傳位晉王者乎陛下
日者既立承乾為太子復寵魏王禮秩過於承乾以成