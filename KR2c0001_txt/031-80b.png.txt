軍勢稍振　壬寅上至散闗分扈從將士為六軍使潁
王璬先行詣劒南壽王瑁等分將六軍以次之丙午上
至河池郡崔圓奉表迎車駕具陳蜀土豐稔甲兵全盛
上大悦即日以圓為中書侍郎同平章事蜀郡長史如
故以隴西公瑀為漢中王梁州都督山南西道采訪防
禦使瑀璡之弟也　王思禮至平涼聞河西諸胡亂還
詣行在初河西諸胡部落聞其都護皆從哥舒翰没於
潼闗故爭自立相攻擊而都護寔從翰在北岸不死又