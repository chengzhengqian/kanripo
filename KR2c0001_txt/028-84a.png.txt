為誑天子必伏尸都市傳首虜庭發大隋之兵資東國
之衆左提右擊以擊可汗亡無日矣奈何愛兩拜之禮
絶慈母之命惜一語稱臣使社稷為墟乎處羅矍然而
起流涕再拜跪受詔書因遣使者隨君肅貢汗血馬
七年初帝西巡遣御史韋節召西突厥處羅可汗令與
車駕會大斗拔谷國人不從處羅謝使者辭以佗故帝
大怒無如之何會其酋長射匱遣使來求婚裴矩因奏
曰處羅不朝恃彊大耳臣請以計弱之分裂其國即易