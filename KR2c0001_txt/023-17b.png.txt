已以高敖曹為前鋒宇文泰亦移檄州郡數歡罪惡自
將大軍發高平前軍屯𢎞農賀拔勝軍於汝水　秋七
月己丑魏主親勒兵十餘萬屯河橋以斛斯椿為前驅
陳於邙山之北椿請帥精騎二千夜度河掩其勞弊帝
始然之黄門侍郎楊寛説帝曰高歡以臣伐君何所不
至今假兵於人恐生他變椿若度河萬一有功是滅一
高歡生一高歡矣帝遂敕椿停行椿嘆曰頃熒惑入南
斗今上信左右間構不用吾計豈天道乎宇文泰聞之