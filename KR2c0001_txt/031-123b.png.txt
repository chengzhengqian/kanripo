其將竇子昻奉表以所部十三郡及兵八萬來降並帥其
河東節度使高秀巖亦以所部來降乙丑子昻至京師
上大喜以思明為歸義王范陽節度使子七人皆除顯
官遣内侍李思敬與烏承恩往宣慰使將所部兵討慶
緒先是慶緒以張忠志為常山太守思明召忠志還范
陽以其將薛萼攝恒州刺史開井陘路招趙郡太守陸
濟降之命其子朝義將兵五千人攝冀州刺史以其將
令狐彰為博州刺史烏承恩所至宣布詔㫖滄瀛安深