洛陽脫輓輅衣羊裘因齊人虞將軍求見上虞將軍欲
與之鮮衣婁敬曰臣衣帛衣帛見衣褐衣褐見終不敢
易衣於是虞將軍入言上上召見問之婁敬曰陛下都
洛陽豈欲與周室比隆哉上曰然婁敬曰陛下取天下
與周異周之先自后稷封邰積德累善十有餘世至于
太王王季文王武王而諸侯自歸之遂滅殷為天子及
成王即位周公相焉乃營洛邑以為此天下之中也諸
侯四方納貢職道里均矣有徳則易以王無德則易以