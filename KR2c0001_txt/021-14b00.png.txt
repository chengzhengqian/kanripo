泰之相逺也魏主大笑執勰手曰二曺以才名相忌吾
與汝以道徳相親上遣軍主直閣將軍胡松助北襄城
太守成公期戍赭陽軍主鮑舉助西汝南北義陽二郡
太守黄瑶起戍舞隂　初魏遷洛陽荆州刺史薛眞度
勸魏主先取樊鄧眞度引兵冦南陽太守房伯玉擊敗
之魏主怒以南陽小郡志必滅之遂引兵向襄陽彭城
王勰等三十六軍前後相繼衆號百萬吹脣沸地九月
辛丑魏主留諸將攻赭陽自引兵南下癸卯至宛夜襲