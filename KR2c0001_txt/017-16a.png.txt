愷等發京邑士民數萬人據石頭以拒之佺期𤣥等上
表理王恭求誅劉牢之牢之帥北府之衆馳赴京師軍
於新亭佺期𤣥見之失色囘軍蔡洲朝廷未知西軍虗
實仲堪等擁衆數萬充斥郊畿内外憂逼左衛将軍桓
修沖之子也言於道子曰西軍可說而解也修知其情
矣殷桓之下專恃王恭恭既破滅西軍沮䘮今若以重
利㗖𤣥及佺期二人必内喜𤣥能制仲堪佺期可使倒
戈取仲堪矣道子納之以𤣥為江州刺史召郗恢為尚