卒扵郡舍伏甲誅之築壇盟将士曰李楚琳賊虐本使
既不事上安能恤下宜相與討之遣兄平弇詣奉天復
遣使求援扵吐蕃　十一月乙亥以隴州為奉義軍擢
臯為節度使泚又使中使劉海廣許臯鳳翔節度使臯
斬之　靈武留後杜希全鹽州刺史戴休顔夏州刺史
時常春㑹渭北節度使李建徽合兵萬人入援将至奉
天上召将相議道所從出闗播渾瑊曰漠谷道險狹恐
為賊所邀不若自乾陵北過附柏城而行營扵城東北