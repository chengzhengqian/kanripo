補僚屬以招撫山東郡縣己巳康鞘利北還淵命劉文
静使於突厥以請兵私謂文静曰胡騎入中國生民之
大蠧也吾所以欲得之者恐劉武周引之共為邊患又
胡馬行牧不費芻粟聊欲藉之以為聲勢耳數百人之
外無所用之　秋七月壬子李淵以子元吉為太原太
守留守晉陽宫後事並委之癸丑淵帥甲士三萬發晉
陽立軍門誓衆幷移檄郡縣諭以尊立代王之意西突
厥阿史那大奈亦帥其衆以從甲寅遣通議大夫張綸