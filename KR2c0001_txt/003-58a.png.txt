誰復知之武不應律曰君因我降與君為兄弟今不聽吾
計後雖欲復見我尚可得乎武罵律曰汝為人臣子不
顧恩義畔主背親為降虜於蠻夷何以汝為見且單于
信汝使决人死生不平心持正反欲鬬兩主觀禍敗南
越殺漢使者屠為九郡宛王殺漢使者頭縣北闕朝鮮
殺漢使者即時誅㓕獨匈奴未耳若知我不降明欲令
兩國相攻匈奴之禍從我始矣律知武終不可脅白單
于單于愈益欲降之乃幽武置大窖中絶不飲食天雨