隗伯兵見火起爭縁梯上驤縱兵擊大破之追犇夜至
城下詐稱萬嵗曰已得郫城矣入少城尚乃覺之退保
大城隗伯創甚雄生獲之赦不殺李驤攻犍為斷尚運
道獲太守龔恢殺之閏十二月李雄急攻羅尚尚軍無
食留牙門張羅守城夜由牛鞞水東走羅開門降雄入
成都軍士飢甚乃帥衆就榖於郪掘野芋而食之許雄
坐討賊不進徵即罪
永興元年春正月羅尚逃至江陽遣使表狀詔尚權統