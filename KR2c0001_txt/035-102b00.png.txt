將合必出大戰待其敗北然後乗勢可取德裕奏請詔
示王宰文端又言固鎮寨四崖懸絶勢不可攻然寨中
無水皆飲澗水在寨東南約一里許宜令王逢進兵逼
之絶其水道不過三日賊必棄寨遁去官軍即可追躡
前十五里至青龍寨亦四崖懸絶水在寨外可以前法
取也其東十五里則沁州城德裕奏請詔示王逢文端
又言都頭王釗將萬兵戍洺州劉稹既族薛茂卿又誅
邢洺救援兵馬使談朝議兄弟三人釗自是疑懼稹遣