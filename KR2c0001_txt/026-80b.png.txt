即皇帝位置百官凖梁室故事　煬帝凶問至長安五
月戊午隋恭帝禪位于唐甲子唐王即皇帝位　戊辰
東都留守官奉越王即皇帝位大赦改元皇泰　乙酉唐奉隋帝為酅國公　宇文化及留輜重於滑臺以王
軌為刑部尚書使守之引兵共趣黎陽李密將徐世勣
據黎陽畏其軍鋒以兵西保倉城化及渡河保黎陽分
兵圍世勣密帥步騎二萬壁於清淇與世勣以烽火相
應深溝高壘不與化及戰化及每攻倉城密輒引兵以