暴露日乆賊食盡計窮克在旦暮吾當攻取以示國威
且散其玉帛以勞戰士若受其降將何以為軍賞乎世
幹曰今建德方至若化及未平内外受敵吾軍必敗夫
不攻而下之為功甚易奈何貪其玉帛而不受乎神通
怒囚世幹於軍中既而宇文士及自濟北餽之化及軍
稍振遂復拒戰神通督兵攻之貝州刺史趙君德攀堞
先登神通心害其功収兵不戰君德大詬而下遂不克
建德軍且至神通引兵退建德與化及連戰大破之化