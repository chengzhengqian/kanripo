棹都虞候詹信以輕舟三百出吴軍後徳勲以大軍當
其前夾擊之吴軍大敗虜璘及彦章以歸吴遣使求和
於楚請苗璘王彦章楚王殷歸之使許徳勲餞之徳勲
謂二人曰楚國雖小舊臣宿將猶在願吴朝勿以措懐
必俟衆駒争皁棧然後可圖也時殷多内寵嫡庶無别
諸子驕奢故徳勲語及之　　六月帝詔楚王殷討高
季興
四年春三月楚王殷命其子武安節度副使判長沙府