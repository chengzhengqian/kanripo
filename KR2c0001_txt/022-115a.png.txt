隆憂之爾朱兆將步騎二萬出井陘趣殷州李元忠棄
城奔信都八月丙午爾朱仲逺度律將兵討高歡九月
己卯魏以仲逺為太宰庚辰以爾朱天光為大司馬
孫騰説高歡曰今朝廷隔絶號令無所稟不權有所立
則衆將沮散歡疑之騰再三固請乃立勃海太守元朗
為帝朗融之子也　冬十月壬寅朗即位於信都城西
改元中興以歡為侍中丞相都督中外諸軍大將軍録
尚書事大行臺高乾為侍中司空高敖曹為驃騎大將