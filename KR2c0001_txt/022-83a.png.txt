盛衰無常今四方瓦解將軍奮袂而起所向無前此乃
天意非人力也我本相投志在全生豈敢妄希天位將
軍見逼以至於此若天命有歸將軍宜時正尊號若推
而不居存魏社稷亦當更擇親賢而輔之時都督高歡
勸榮稱帝左右多同之榮疑未決賀拔岳進曰將軍首
舉義兵志除姦逆大勲未立遽有此謀正可速禍未見
其福榮乃自鑄金為像凡四鑄不成功曹參軍燕郡劉
靈助善卜筮榮信之靈助言天時人事未可榮曰若我