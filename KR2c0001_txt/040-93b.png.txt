譟復進彦章不能支稍退登岸晉兵因而乗之梁兵大
敗死傷不可勝紀河水為之赤彦章僅以身免是日晉
人遂陷濵河四寨　　秋七月晉王謀大舉入冦周徳
威將幽州步騎三萬李存審將滄景步騎萬人李嗣源
將邢洺步騎萬人王處直遣將將易定步騎萬人及麟
勝雲蔚新武等州諸部落奚契丹室韋吐谷渾皆以兵
㑹之八月并河東魏博之兵大閲于魏州　晉王
自魏州如楊劉引兵畧鄆濮而還循河而上軍于麻家