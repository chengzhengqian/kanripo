政為麾下所殺攜其首奔王世充政茂之子也王世充
以禮部尚書裴仁基左輔大將軍裴行儼有威名忌之
仁基父子知之亦不自安乃與尚書左丞宇文儒童儒
童弟尚食直長温散騎常侍崔德本謀殺世充及其黨
復尊立皇泰主事泄皆夷三族齊王世惲言於世充曰
儒童等謀反正為皇泰主尚在故也不如早除之世充
從之遣兄子唐王仁則及家奴梁百年酖皇泰主皇泰
主曰更為請太尉以往者之言未應至此百年欲為啓