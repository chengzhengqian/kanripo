䕫為粟邑侯　初北單于既亡其弟右谷蠡王於除鞬
自立為單于將衆數千人止蒲類海遣使欵塞竇憲請
遣使立於除鞬為單于置中郎將領䕶如南單于故事
事下公卿議宋由等以為可許袁安任隗奏以為光武
招懷南部非謂可永安内地正以權時之算可得扞禦
北狄故也今朔漠既定宜令南單于反其北庭并領降
衆無縁復更立於除鞬以增國費事奏未以時定安懼
憲計遂行乃獨上封事曰南單于屯先父舉衆歸德自