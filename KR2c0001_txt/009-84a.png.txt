圖之不可後操圖之之計宜先取黄祖祖今昬耄已甚
財穀並乏左右貪縱吏士心怨舟船戰具頓廢不脩怠
於耕農軍無法伍至尊今往其破可必一破祖軍鼓行
而西據楚闗大勢彌廣即可漸規巴蜀矣權深納之張
昭時在坐難曰今吳下業業若軍果行恐必致亂寧謂
昭曰國家以蕭何之任付君君居守而憂亂奚以希慕
古人乎權舉酒屬寧曰興霸今年行討如此酒矣决以
付卿卿但當勉建方畧令必克祖則卿之功何嫌張長