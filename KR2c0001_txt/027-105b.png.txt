布陳南北七里世民遣總管李世勣等與戰小却為賊
所乗世民帥精騎撃之出其陳後金剛大敗斬首三千
級金剛輕騎走世民追之數十里至張難堡浩州行軍
總管樊伯通張德政據堡自守世民免胄示之堡中喜
譟且泣左右告以王不食獻濁酒脫粟飯尉遲敬德収
餘衆守介休世民遣任城王道宗宇文士及往諭之敬
德與尋相舉介休及永安降世民得敬德甚喜以為左
一府統軍使將其舊衆八千與諸營相參屈突通慮其