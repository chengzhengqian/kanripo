戊辰以韋倫為太常卿乙酉復遣倫使吐蕃倫請上自
為載書與吐蕃盟楊炎以為非敵請與郭子儀輩為載
書以聞令上畫可而已從之　吐蕃見韋倫再至益喜
十二月辛卯朔倫還吐蕃遣其相論欽明思等入貢
二年春三月遣殿中少監崔漢衡使於吐蕃　崔漢衡
至吐蕃贊普以敇書稱貢獻及賜全以臣禮見處又雲
州之西當以賀蘭山為境邀漢衡更請之丁未漢衡遣
判官與吐蕃使者入奏上為之改敇書境土皆如其請