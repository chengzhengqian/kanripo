據栅力戰朱齡石救之賊乃退循引精兵大上至丹陽
郡裕帥諸軍馳還石頭斬徐赤特觧甲久之乃出陳於
南塘　盧循㓂掠諸縣無所得謂徐道覆曰師老矣不
如還尋陽并力取荆州據天下三分之二徐更與建康
爭衡耳秋七月庚申循自蔡洲南還尋陽留其黨范崇
民将兵五千人據南陵甲子裕使輔國将軍王仲徳廣
川太守劉鍾河間内史蘭陵蒯思中軍諮議參軍孟懐
玉等帥衆追循　　八月劉裕還東府大治水軍遣建