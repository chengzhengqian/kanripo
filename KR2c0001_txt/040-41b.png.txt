事吏民莫知所從毎宴集諸將使酒紛挐如市無復上
下之分惟行逢文表事逵盡禮逵親愛之敬真與逵不
恊辭歸朗州又不能事劉言與全琇謀作亂言素忌逵
之強疑逵使敬真伺已將討之逵聞之甚懼行逢曰劉
言素不與吾輩同心何敬真朱全琇恥在公下公宜早
圖之逵喜曰與公共除凶黨同治潭朗夫復何憂㑹南
漢寇全道永州行逢請身至朗州説言遣敬真全琇南
討俟至長沙以計取之如掌中物耳逵従之行逢至朗