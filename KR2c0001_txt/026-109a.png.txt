趙慈景為兵部侍郎韋義節為禮部侍郎主簿陳叔達
博陵崔民幹並為黄門侍郎唐儉為内史侍郎録事參
軍裴晞為尚書右丞以隋民部尚書蕭瑀為内史令禮
部尚書竇璡為户部尚書蔣公屈突通為兵部尚書長
安令獨孤懷恩為工部尚書瑗上之從子懷恩舅子也
上待裴寂甚厚羣臣無與為比賞賜服玩不可勝紀命
尚書奉御日以御膳賜寂視朝必引與同坐入閤則延
之卧内言無不從稱為裴監而不名委蕭瑀以庶政事