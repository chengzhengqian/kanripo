已卓又發何苗棺出其尸支解節斷棄於道邉殺苗母
舞陽君棄尸於苑枳落中　詔除公卿以下子弟為郎
以補宦官之職侍於殿上　董卓自為太尉領前將軍事加節傳斧鉞虎賁更封郿侯　董卓率諸公上書追
理陳蕃竇武及諸黨人悉復其爵位遣使弔祠擢用其
子孫　十一月以董卓為相國贊拜不名入朝不趨劍
履上殿　十二月戊戌以司徒黄琬為太尉司空楊彪
為司徒光祿勲荀爽為司空初尚書武威周毖城門校