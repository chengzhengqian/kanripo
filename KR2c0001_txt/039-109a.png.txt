可乎温謝曰茍諸公見容温何敢自專由是不行顥知
可求隂附温夜遣盜刺之可求知不免請為書辭府主
盜執刀臨之可求操筆無懼色盜能辨字見其辭㫖忠
壯曰公長者吾不忍殺掠其財以復命曰捕之不獲顥
怒曰吾欲得可求首何用財為温與可求謀誅顥可求
曰非鍾泰章不可泰章者合肥人時為佐監門衛將軍
温使親將彭城翟䖍告之泰章聞之喜宻結壯士三十
人夜刺血相飲為誓丁亥旦直入斬顥於牙堂并其親