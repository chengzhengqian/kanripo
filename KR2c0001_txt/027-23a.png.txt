吏遞相督責晝夜喧囂猶不能濟德深聴隨便修營官
府寂然恒若無事唯戒吏以不須過勝餘縣使百姓勞
苦然民各自竭心常為諸縣之最縣民愛之如父母寶
藏深喜其能遣將千兵赴東都所領兵聞寶藏降宻思
其親戚輒出都門東向慟哭而返或勸之降宻皆泣曰
我與魏明府同來何忍棄去河南山東大水餓殍滿野
煬帝詔開黎陽倉賑之吏不時給死者日數萬人徐世
勣言於李宻曰天下大亂本為饑饉今更得黎陽倉大