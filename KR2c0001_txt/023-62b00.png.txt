二年齊主每出入常以中山王自隨王妃太原公主恒為之
嘗飲食䕶視之冬十一月齊主飲公主酒使人鴆中山王殺
之并其三子謚王曰魏孝静皇帝葬於鄴西漳北其後齊
主忽掘其陵投梓宫於漳水齊主初受禪魏神主悉寄於七
帝寺至是亦取焚之彭城公元韶以髙氏壻寵遇異於諸元
開府儀同三司美陽公元暉業以位望隆重又志氣不
倫尤為齊主所忌從齊主在晉陽暉業於宫門外罵韶
曰爾不及一老嫗負璽與人何不擊碎之我出此言知