姓張建瑭敬思之子金全代北人也　晉兵攻澤州帝
遣左神勇軍使范居實將兵救之　　秋八月晉周徳
威壁于高河康懐貞遣親騎都頭秦武將兵擊之武敗
丁巳帝以亳州刺史李思安代懷貞為潞州行營都統
黜懐貞為行營都虞候思安將河北兵西上至潞州城
下更築重城内以防奔突外以拒援兵謂之夾寨調山
東民饋軍糧徳威日以輕騎抄之思安乃自東南山口
築甬道屬于夾寨徳威與諸將互往攻之排牆填塹一