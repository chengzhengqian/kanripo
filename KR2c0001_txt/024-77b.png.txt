宜耳目所具吾豈可以前逢一怒遂爾結舌卿宜為撰
諫草吾當伺便極諫晞遂條十餘事以呈因謂演曰今
朝廷所恃者唯殿下乃欲學匹夫耿介輕一朝之命狂
藥令人不自覺刀箭豈復識親疎一旦禍出理外將奈
殿下家業何奈皇太后何演欷不自勝曰乃至是乎
明日見晞曰吾長夜久思今遂息意即命火對晞焚之
後復承間苦諫帝使力士反接拔白刃注頸罵曰小子
何知是誰教汝演曰天下噤口非臣誰敢有言帝趣杖