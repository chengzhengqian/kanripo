顚覆危亡之禍矣君作元首臣為股肱存亡一體得失
同之臣雖駑怯敢忘争臣之義言不切至不足以感寤
陛下陛下不察臣言恐皇祖烈考之祚墜于地使臣身
死有補萬一則死之日猶生之年也謹叩棺沐浴伏俟
重誅奏御帝感其忠言手筆詔答帝嘗著□被縹綾半
袖阜問帝曰此於禮何灋服也帝黙然不答自是不灋
服不以見阜阜又上䟽欲省宫人諸不見幸者乃召御
府吏問後宫人數吏守舊令對曰禁密不得宣露阜怒