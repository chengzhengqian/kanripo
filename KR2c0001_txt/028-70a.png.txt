十六年秋九月癸亥薛延陁真珠可汗遣其叔父沙鉢羅泥
熟俟斤來請昏獻馬三千貂皮三萬八千馬腦鏡一　冬十
月上謂侍臣曰薛延陁屈彊漠北今御之止有二䇿茍
非發兵殄㓕之則與之婚姻以撫之耳二者何從房𤣥
齡對曰中國新定兵凶戰危臣以為和親便上曰然朕
為民父母茍可利之何愛一女先是左領軍將軍契苾
何力母姑臧夫人及弟賀蘭州都督沙門皆在涼州上
遣何力歸覲且撫其部落時薛延陁方彊契苾部落皆