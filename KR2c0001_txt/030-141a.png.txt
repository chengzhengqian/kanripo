獨累加至三千户
睿宗景雲元年太平公主沈敏多權略武后以為類已
故於諸子中獨愛幸頗得預密謀然尚畏武后之嚴未
敢招權勢及誅張易之公主有力焉中宗之世韋后安
樂公主皆畏之又與太子共誅韋氏既屢立大功益尊
重上常與之圖議大政每入奏事坐語移時或時不朝
謁則宰相就第咨之每宰相奏事上輒問嘗與太平議
否又問與三郎議否然後可之三郎謂太子也公主所