叛者顧吾威名故耳若棄而去示之以弱所在之民誰
非冦讐縱吾欲歸其得至乎此為未戰先自敗也且援
剛愎好勝必易吾軍若渡汾為營及其未濟擊之可大
克也援至果徑前渡汾衆止之不從濟水未半繇擊大
破之南單于遂降
八年春二月曹操攻黎陽與袁譚袁尚戰於城下譚尚
敗走還鄴　夏四月操追至鄴收其麥諸將欲乘勝遂
攻之郭嘉曰袁紹愛此二子莫適立也今權力相