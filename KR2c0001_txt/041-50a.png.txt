輕易宜選重徳輔之　夏四月壬子以皇子從榮為河
南尹判六軍諸衛事從厚為河東節度使北都留守
長興元年秋八月立皇子從榮為秦王丙辰立從厚為
宋王
三年秦王從榮喜為詩聚浮華之士髙輦等於幕府與
相唱和頗自矜伐每置酒輙令僚屬賦詩有不如意者
面毁裂抵棄冬十月壬子從榮入謁帝語之曰吾雖不
知書然喜聞儒生講經義開益人智思吾見莊宗好為