　　元魏冦宋
晉安帝義熈十三年夏五月乙未齊郡太守王懿降于
魏上書言劉裕在洛宜發兵絶其歸路可不戰而克魏
主嗣善之崔浩侍講在前嗣問之曰劉裕伐姚泓果能
克乎對曰克之嗣曰何故對曰昔姚興好事虚名而少
實用子泓懦而多病兄弟乖争裕乗其危兵精將勇何
故不克嗣曰裕才何如慕容垂對曰勝之垂藉父兄之
資修復舊業國人歸之若夜蟲之就火少加倚仗易以