軍中咸請俟晴而行定方曰虜恃雪深謂我不能進必
休息士馬亟追之可及若緩之彼遁逃浸逺不可復追
省日兼功在此時矣乃蹋雪晝夜兼行所過收其部衆
至雙河與彌射步真兵合去沙鉢羅所居二百里布陳
長驅徑至其牙帳沙鉢羅與其徒將獵定方掩其不備
縱兵擊之斬獲數萬人得其鼓纛沙鉢羅與其子咥運
壻閻啜等脫走趣石國定方於是息兵諸部各歸所居
通道路置郵驛掩骸骨問疾苦畫疆場復生業凡為沙