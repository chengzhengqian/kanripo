未可知也不若及今亟止秦司空勿使過江彼若粗識
安危必未敢輕進就使他日責我以負約猶不失為髙氏
忠臣也師鐸大以為不然明日以告鄭漢章漢章曰此智
士也散求之其人畏禍竟不復出戊辰駢遷家出居南
第師鐸以甲士百人為衛其實囚之也是日宣軍以所
求未獲焚進奉兩樓數十間寳貨悉為煨燼己巳師鐸
於府㕔視事凡官吏非有兵權者皆如故復遷駢於東
第自城䧟諸軍大掠晝夜不已至是師鐸始以先鋒使