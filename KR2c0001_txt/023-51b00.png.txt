斷飄船徑向城城上人以長鉤牽船弓弩亂發紹宗赴
水溺死豐生游水向土山城上人射殺之　五月東魏
高岳既失慕容紹宗等志氣沮喪不敢復逼長社城陳
元康言於大將軍澄曰王自輔政以來未有殊功雖破
侯景本非外賊今潁川垂陷願王自以為功澄從之戊
寅自將步騎十萬攻長社親臨作堰堰三決澄怒推負
土者及囊并塞之　六月長社城中無鹽人病攣腫死
者什八九大風從西北起吹水入城城壞東魏大將軍