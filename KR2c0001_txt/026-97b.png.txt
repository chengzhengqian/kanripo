也奈何效之且収衆以官不勝於用兵乎丙戌淵入臨
汾郡慰撫如霍邑庚寅宿鼓山綘郡通守陳叔達拒守
辛卯進攻克之叔達陳高宗之子有才學淵禮而用之
癸巳淵至龍門劉文静康鞘利以突厥兵五百人馬二
千匹來至淵喜其來援謂文静曰吾西行及河突厥始
至兵少馬多皆君將命之功也汾陽薛大鼎説淵請勿
攻河東自龍門直濟河據永豊倉傳檄逺近關中可坐
取也淵將從之諸將請先攻河東乃以大鼎為大將軍