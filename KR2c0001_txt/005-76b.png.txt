不見聼而莽疎屬王諫欲謟莽上書言皇天廢去漢而
而立新室太皇太后不宜稱尊號當隨漢廢以奉天命
莽以其書白太后太后曰此言是也莽因曰此誖德之
臣也罪當誅於是冠軍張永獻符命銅壁文言太皇太
后當為新室文母太皇太后莽乃下詔從之於是鴆殺
王諫而封張永為貢符子　班彪賛曰三代以來王公
失世稀不以女寵及王莽之興由孝元后厯漢四世為
天下母饗國六十餘載羣弟世權更持國柄五將十侯