有過所聞諸侯削地罪不至此此恐不止削地而已王
曰有之子將奈何髙曰吳王自以與大王同憂願因時
循理棄軀以除患於天下意亦可乎膠西王瞿然駭曰
寡人何敢如是主上雖急固有死耳安得不事髙曰御
史大夫鼂錯熒惑天子侵奪諸侯朝廷疾怨諸侯皆有
背叛之意人事極矣彗星出蝗蟲起此萬世一時而愁
勞聖人所以起也吳王内以鼂錯為誅外從大王後車
方洋天下所向者降所指者下莫敢不服大王誠幸而