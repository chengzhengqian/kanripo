示之曰李太尉謂吐蕃和好必不成此渾侍中表也盟
日定矣晟聞之泣謂所親曰吾生長西陲備諳虜情所
以論奏但恥朝廷為犬戎所侮耳上始命駱元光屯潘
原韓遊瓌屯洛口以為瑊援元光謂瑊曰潘原距盟所
且七十里公有急元光何從知之請與公俱瑊以詔指
固止之元光不從與瑊連營相次距盟所三十餘里元
光壕柵深固瑊壕柵皆可踰也元光伏兵於營西韓遊
瓌亦遣五百騎伏於其側曰若有變則汝曹先趣栢泉