秦梁二州牧南秦王頤逞之子也　楊難當因蕭思話
未至甄灋䕶將下舉兵襲梁州破白馬獲晉昌太守張
範敗灋䕶參軍魯安期等又攻葭萌獲晉夀太守范延
朗　冬十一月丁未灋䕶棄城犇洋川之西城難當
遂有漢中之地以其司馬趙温為梁秦二州刺史
十一年春正月楊難當以克漢中告捷於魏送雍州流
民七千家於長安蕭思話至襄陽遣横野司馬蕭承之
為前驅承之縁道収兵得千人進據磝頭楊難當焚掠