開恕乎所以灾異屢見水旱荐臻皆由於斯宜加沛然
以副天心帝省奏大怒即詔司𨽻益州檻車收鸞送槐
里獄掠殺之於是詔州郡更考黨人門生故吏父子兄
弟在位者悉免官禁錮爰及五屬
光和元年六月丁丑有黒氣墮帝所御温徳殿東庭中
長十餘丈似龍秋七月壬子青虹見玉堂後殿庭中詔
召光禄大夫楊賜等詣金商門問以灾異及消後之術
賜對曰春秋䜟曰天投蜺天下怨海内亂加四百之期