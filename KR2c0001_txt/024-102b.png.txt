并擒梁大將軍李廣定憤恚而卒皎黨曹慶等四十餘
人並伏誅唯以岳陽太守章昭裕昭達之弟杜陽太守
曹宣高祖舊臣衡陽内史汝隂任忠嘗有密啟皆宥之
呉明徹乘勝攻梁河東㧞之周衛公直歸罪於梁柱國
殷亮梁主知非其罪然不敢違遂誅之周與陳既交惡
周沔州刺史裴寛白襄州總管請益戍兵并遷城於羊
蹄山以避水總管兵未至程靈洗舟師奄至城下㑹大
雨水暴漲靈洗引大艦臨城發拍擊樓堞皆碎矢石晝