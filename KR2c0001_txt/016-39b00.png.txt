劉襲軍於河北丕遣将軍桑據屯黎陽以拒之丕懼
乃遣從弟就與參軍焦逵請救於𤣥致書稱欲假途求
糧西赴國難須援軍既接以鄴與之若西路不通長安
䧟沒請帥所領保守鄴城逵與參軍姜譲宻謂楊膺曰
今喪敗如此長安阻絶存亡不可知屈節竭誠以求糧
援猶懼不獲而公豪氣不除方設兩端事必無成宜正
書為表許以王師之至當致身南歸如其不從可逼縳
與之膺自以力能制丕乃改書而遣之　後秦王萇聞