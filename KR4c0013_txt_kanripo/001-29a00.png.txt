方來同(士贇曰禮斗威儀曰君乘士/而王其政大平則河海夷晏)雖秦皇與漢武¶
兮復何足以爭雄(士贇曰此言雖秦皇漢武帝皆/窮奢極侈之君不足比擬也)俄¶
而君王茫然改容愀然有失於居安思危防險戒逸¶
斯馳騁以狂發非至理之𢎞術且夫人君以端拱為¶
尊𤣥妙為寳暴殄天物是謂不道乃命去三面之網¶
示六合之仁已殺者皆其犯命未傷者全其天貞雖剪¶
毛而不獻豈割鮮以焠輪(士贇曰史記湯出見野張/網四面祝曰自天下四方)¶
(皆入吾網湯曰嘻盡之矣乃命去其三面祝曰欲左/左欲右右不用命乃入吾網諸侯聞之曰湯德至矣)¶