(遂獨善其身而終身隠黙焉耳大運有興沒羣動爭飛/奔者謂有道者不用世而舉世遂無知之人于是乎澆)¶
(風日扇淳源日散大運有興有沒而世之膠膠擾擾汩/汩於情慾聲利之中不過如昆虫鳥獸之爭飛奔而已)¶
(歸來廣成子去入無窮門者乃太白見得世道/如此决意為有道者之歸故托廣成子而言也)¶
　　　其二十六(禎卿曰此篇/蕭說是也)¶
碧荷生幽泉朝日豔且鮮秋花冒緑水密葉羅青烟秀¶
色空絶世馨香竟誰傳坐看飛霜滿凋此紅芳年結根¶
未得所願託華池邉(齊賢曰史記崑崙山上有華池士/贇曰此篇荷與華池比也謂君子)¶
(有絶世之行處於僻野而不為世所知常恐老之將至/而所抱不見於所用安得託身於朝廷之上而用世哉)¶