别來幾春未還家玉牎五見櫻桃花况有錦字書開緘¶
使人嗟(士贇曰錦字是用竇滔妻蘇氏織錦/作回文詩贈夫事見織錦回文詩序)至此腸斷¶
彼心絶雲鬟綠鬢罷梳結愁如回颷亂白雪去年寄書¶
報陽臺今年寄書重相催東風兮東風為我吹行雲使¶
西來待來竟不來落花寂寂委青苔¶
　　　白頭吟(士贇曰樂府白頭吟始/於卓文君事見詩内註)¶
錦水東北流波蕩雙鴛鴦雄巢漢宫樹雌弄秦草芳寜¶
同萬死碎綺翼不忍雲間兩分張(士贇曰錦水即成都/錦江橋之水也圖經)¶