　　　其四十七(禎卿曰此/篇刺時也)¶
桃花開東園含笑誇白日偶䝉東風榮生此艷陽質豈¶
無佳人色但恐花不實宛轉龍火飛零落早相失(齊賢/曰漢)¶
(書東宫蒼龍房心心為大火故曰龍/火龍火飛則秋氣鼎至花實零落矣)詎知南山松獨立¶
自蕭飋(士贇曰謂士無實行偶然榮遇者則易至於棄/捐孰若君子之有特操者獨立而不改其節哉)¶
　　　其四十八(禎卿曰蕭/說是也)¶
秦皇按寳劒赫怒震威神逐日巡海右驅石駕滄津(齊/賢)¶
(曰三齊要畧始皇作石橋欲過海看日出處有神人能/驅石下海陽城十一山石令盡起立嶷嶷東傾如相隨)¶