皆蕩覆世路成奔峭四海望長安嚬睂寡西笑蒼生疑¶
落葉白骨空相弔連兵似雪山破敵誰能料(齊賢曰晉/五行志永)¶
(嘉元年洛陽步廣里地陷有蒼白二鵝飛出蒼者沖天/此羽蟲之孽白者金色國之行也蒼為胡象其可盡言)¶
(乎太安中童謠曰五馬遊渡江一馬化為龍後中原大/亂宗藩多絶唯瑯琊汝南西陽南頓彭城同至江東而)¶
(元帝嗣統石勒上黨武鄉羯人年十四隨邑人行販洛/陽倚嘯上東門王衍見而異之謂左右曰向者胡雛吾)¶
(觀其聲視有竒志恐將為天下患馳遣收之㑹勒已去/安䘵山入奏氣驕蹇張九齡謂裴光庭曰亂幽州者此)¶
(胡雛也狼子野心有逆相詣即事誅之以絶後患帝曰/卿無以王衍知石勒而害忠良卒不用天寳十四載十)¶
(一月䘵山反陷洛陽明年陷長安唐志開元十四年十/月甲寅太白晝見至德二載十一月已酉太白晝見經)¶