(自為藏鈎風土記藏鈎之戲分二曹以較勝負若人偶/則敵對若竒則使一人為游附或屬上曹或屬下曹為)¶
(飛鳥又曰為此戯必於正/月風土記在臘祭後也)¶
　　　其七¶
寒雪梅中盡春風柳上歸宫鶯嬌欲醉簷燕語還飛遲¶
日明歌席新花豔舞衣晩來移綵仗行樂泥光輝¶
　　　其八¶
水綠南薰殿花紅北闕樓鶯歌聞太液鳳吹繞瀛洲素¶
女鳴珠珮天人弄綵毬今朝風日好宜入未央游(齊賢/曰蕭)¶