(樂歌重光重/輪之意也)¶
　　　峨眉山月歌¶
峨眉山月半輪秋影入平羌江水流夜發清溪向三峽¶
思君不見下渝州(齊賢曰峨眉山在嘉州峨眉縣羅目/鎮平羌江在嘉州龍遊縣有平羌山)¶
(資州清溪縣乾德五年省入内江内江在州東九十八/里資州東至昌州二百二十八里昌州南至渝州三百)¶
(里渝州治巴縣水自渝上合曰内江自渝由戎盧上蜀/曰外江自渝州明月峽至夔州西陵峽四千里巴峽明)¶
(月峽巫峽是謂三峽蜀都賦註巴東永安縣有髙山相/對相去可二千丈左右厓甚髙謂之峽士贇曰圖經平)¶
(羌江在雅州嚴道縣東北城下嘉州/亦號平羌江三峽謂西峽巫峽歸峽)¶