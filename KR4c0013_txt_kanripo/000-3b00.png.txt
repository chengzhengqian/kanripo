獨步唯公一人故王公趍風列岳結軌羣賢翕習如鳥¶
歸鳳盧黄門云陳拾遺横制頽波天下質文翕然一變¶
至今朝詩體尚有梁陳宫掖之風至公大變掃地併盡¶
今古文集遏而不行唯公文章横波六合可謂力敵造¶
化歟天寳中皇祖下詔徵就金馬降輦步迎如見綺皓¶
以七寳牀賜食御手調羹以飯之謂曰卿是布衣名為¶
朕知非素畜道義何以及此置于金鑾殿出入翰林中¶
問以國政潛草詔誥人無知者醜正同列害能成謗格¶