(注倉庚離黄也亦作鸝蕙草即蕙也古今注曰莎鷄一/名促織一名絡緯一名蟋蟀謂其鳴如紡緯士贇曰此)¶
(詩亦嘆夫光景易流功業不建不知老之將至徒/與草木俱腐耳有志者讀之當共為之喟然也)¶
　　　春思¶
燕草如碧絲秦桑低綠枝當君懐歸日是妾斷腸時春¶
風不相識何事入羅幃(士贇曰燕草者燕地之草秦桑/者秦地之桑也燕北地寒草生)¶
(遲當秦桑低緑之時燕草方生如絲之碧也秦桑低枝/者興思婦之斷腸也言其夫方萌懐歸之心猶燕草之)¶
(方生妾則思君之久先已腸斷矣猶秦桑之已低枝也/末句則興此心貞㓗非外物所能動也此詩可謂得國)¶
(風不淫不/誹之體矣)¶