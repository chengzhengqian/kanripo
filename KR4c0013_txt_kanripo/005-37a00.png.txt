　　　(莫若大堤女士贇曰樂府遺/聲都邑三十四曲有大堤曲)¶
漢水臨襄陽花開大堤暖佳期大堤下淚向南雲滿(齊/賢)¶
(曰禹貢嶓冢導漾東流為漢襄陽/在漢水之隂大堤漢水之堤也)春風復無情吹我夢魂¶
散不見眼中人天長音信斷(士贇曰樂府常歡林辭曰/分手桃林岸遂別峴山頭)¶
(若欲寄音信/漢水向西流)¶
　　　宫中行樂詞八首(奉詔作士贇曰樂府遺聲行/樂四十八曲有宫中行樂詞)¶
小小生金屋盈盈在紫微山花揷寳髻石竹繡羅衣每¶
出深宫裏常隨步輦歸只愁歌舞散化作綵雲飛(齊賢/曰三)¶