(之蝕以喻武妃入後宫而卒為王后之蠧也螮蝀入紫/㣲而大明夷朝暉以喻武妃既得幸而元宗卒為所惑)¶
(也日君象月后象今焉廢黜是浮雲隔之不得代明矣/萬象昏隂霏者意謂自後卒不止中宫漫成女寵之禍)¶
(也夫婦君臣俱人之大倫也至宻近者莫如夫婦而且/不能保其終況臣子之疎逺乎此白之所以感嘆終夕)¶
(而涕/零也)¶
　　　其三(禎卿曰此篇借/秦皇以為諷也)¶
秦皇掃六合虎視何雄哉飛劒决浮雲諸侯盡西來明¶
斷自天啓大略駕羣才收兵鑄金人函谷正東開(齊賢/曰史)¶
(記始皇二十六年分天下為三十六郡更名民曰黔首收/天下兵聚之咸陽銷以為鐘鐻金人十二重各千石函谷)¶