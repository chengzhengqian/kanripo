水緑天青不起塵風光和暖勝三秦萬國煙花隨玉輦¶
西來添作錦江春(士贇曰三秦按史記註即秦闗中地/其一岐州雍縣其二桃林塞在長安)¶
(東今華州潼闗其三秦/所置上郡所謂三秦也)¶
　　　其十¶
劒閣重闗蜀北門上皇歸馬若雲屯少帝長安開紫極¶
雙懸日月照乾坤(齊賢曰酈道元水經註曰小劒北去/大劒三十里連山絶險飛閣相通少)¶
(帝肅宗也至德元載七月即位于靈武尊𤣥宗曰上皇/天帝二載九月廣平王俶復京師十月復東京帝至自)¶
(靈武十二月上皇天帝至自蜀易曰日月麗乎天重明/以麗乎正此雙懸日月之意士贇曰雙懸日月者東漢)¶