(貴妃予謂使力士而知書則雲雨巫山豈不尤甚乎此/云枉斷腸者亦譏其曽為壽王妃使壽王而未能忘情)¶
(是枉斷腸矣詩人比事以興深切/著明特讀者以為常事而忽之耳)¶
　　　其三¶
名花傾國兩相歡長得君王帯笑看解釋春風無限恨¶
沈香亭北倚闌干(齊賢曰名花指牡丹傾國指妃子沉/香亭以沈香為之如栢梁臺以栢香)¶
(為之也士贇曰太白詩用意深逺非洞悟三百篇之㫖/趣者未易窺其籓籬晦庵所謂聖於詩者是也清平樂)¶
(詞宫中行樂詞其中數首至得國風諷諌之體如玉樓/巢翡翠金殿鎻鴛鴦是諷其金殿玉樓不為延賢之地)¶
(徒使女子小人居之也選妓隨雕輦徴歌出洞房是諷/其不好德而好色不聽雅樂而聽鄭聲也宫中誰第一)¶