(死/哉)樓船若鯨飛波蕩落星灣此曲不可奏三軍髮成斑¶
(齊賢曰史記注船上為樓曰樓船士贇曰落星灣在今/南康軍城之右唐時屬江州及洪州輿地廣記曰昔有)¶
(星墜水化為石夏秋之交湖水方漲則星石泛于波瀾/之上至隆冬水涸則可以歩涉寺居其上曰法安院箋)¶
(云大國三軍合三萬七千/五百人言三萬舉成數也)¶
　　　沐浴子(士贇曰樂府遺聲遊俠/二十一曲有沐浴子)¶
沐芳莫彈冠浴蘭莫振衣處世忌太潔至人貴藏輝(齊/賢)¶
(曰屈原曰新沐者必彈冠新浴者必振衣安能以身之/察察受物之汶汶者乎五臣曰察察潔白也汶音問垢)¶
(塵/也)滄浪有釣叟吾與爾同歸(士贇曰滄浪釣叟即屈原/詞所謂漁父者此詩全櫽)¶