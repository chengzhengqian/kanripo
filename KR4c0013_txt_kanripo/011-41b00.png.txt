　　　其二¶
東平與南平古今兩歩兵素心愛美酒不是顧專城謫¶
官桃源去尋花幾處行秦人如舊識出户笑相迎(齊賢/曰晉)¶
(阮籍拜東平相法令清簡東平鄲州也九域志南平郡/為渝州阮籍聞歩兵厨營人善釀有酎酒三百斛乃求)¶
(為歩兵校尉太白自注南平時因飲酒過度貶/武陵專城居桃源縣在鼎州秦人避難居此)¶
　　　贈潘侍御論錢少陽¶
繡衣柱史何昻藏鐵冠白筆横秋霜三軍論事多引納¶
階前虎士羅干將雖無二十五老者且有一翁錢少陽¶