　　　(曰上留/田曲)¶
行至上留田孤墳何崢嶸積此萬古恨春草不復生悲¶
風四邊來腸㫁白楊聲借問誰家地埋没蒿里塋古老¶
向余言言是上留田(齊賢曰死人之/里謂之蒿里)蓬科馬鬛今巳平¶
昔之弟死兄不葬他人於此舉銘旌(齊賢曰馬鬛封之/謂也銘明旌也以)¶
(死者為不可别巳故以其旌識之士贇曰此篇主意/正在此昔之弟死兄不葬他人於此舉銘旌兩句)一¶
鳥死百鳥鳴一獸走百獸驚桓山之禽别離苦欲去廻¶
翔不能征(齊賢曰/征飛也)田氏倉卒骨肉分青天白日摧紫荆¶