行兮何待若反顧之黄鶴掃梁園之羣英振大雅於東¶
洛(齊賢曰九域志南京/睢陽郡有清泠池)巾征軒兮厯阻折尋幽居兮越¶
巘㠋盤白石兮坐素月琴松風兮寂萬壑望不見兮心¶
氛氲蘿㝠㝠兮霰紛紛水横洞以下渌波小聲而上聞¶
虎嘯谷而生風龍藏溪而吐雲寡鶴清唳飢鼯嚬呻䰟¶
獨處此幽黙兮愀空山而愁人(齊賢曰唳鶴聲/也鼯鼯鼠也)鷄聚族¶
以爭食鳳孤飛而無隣蝘(烏典/切)蜓(徒顯/切)嘲龍魚目混珍¶
嫫母衣錦西施負薪(齊賢曰說文在壁曰蝘蜓在草曰/蜥蝪士贇曰說文鳯飛羣鳥從以)¶