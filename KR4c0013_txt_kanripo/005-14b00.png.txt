　　　其五¶
繡户香風暖紗牕曙色新宫花爭笑日池草暗生春綠¶
樹聞歌鳥青樓見舞人昭陽桃李月羅綺自相親(士贇/曰唐)¶
(禮樂志天受鳥歌武后作也天受年號鳥歌/者有鳥能人言萬嵗因以制樂昭陽殿名)¶
　　　其六¶
今日明光裏還須結伴遊春風開紫殿天樂下珠樓豔¶
舞全知巧嬌歌半欲羞更憐花月夜宫女笑藏鈎(齊賢/曰三)¶
(輔舊事桂宫内有明光殿成帝紀神光降集紫殿謝朓/詩紫殿肅隂隂三秦記曰漢鈎弋夫人手拳時人傚之)¶