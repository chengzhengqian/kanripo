新墓碑亦略而詳矣史又撰李白傳一巻事又稍周然¶
有三事近方得之開元中禁中初重木芍藥即今牡丹¶
也(開元天寶花木記云禁/中呼木芍藥為牡丹)得四本紅紫淺紅通白者上¶
因移植於興慶池東沈香亭前㑹花方繁開上乘照夜¶
車太真妃以步輦從詔選梨園弟子中尤者得樂一十¶
六色李龜年以歌擅一時之名手捧檀板押衆樂前將¶
欲歌之上曰賞名花對妃子焉用舊樂辭焉遽命龜年¶
持金花牋宣賜翰林供奉李白立進清平調辭三章白¶