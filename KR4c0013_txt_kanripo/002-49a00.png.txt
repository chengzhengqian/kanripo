(倜儻不覊也太白意謂魯仲連崛起於齊猶明月出於/海底光彩照耀天下人所同仰士贇曰明月寳珠也)¶
吾亦澹蕩人拂衣可同調(齊賢曰澹蕩猶放蕩/也同調謂聲音和)¶
　　　其十一(禎卿曰此篇/悲年命也)¶
黄河走東溟白日落西海逝川與流光飄忽不相待(齊/賢)¶
(曰黄河出崑崙山東北陬入東海大秦之西鳥遲國鳥/遲國之西復言有海西海之濵有小崑崙高萬仞方八)¶
(百/里)春容捨我去秋髮已衰改人生非寒松年貌豈長在¶
吾當乘雲螭吸景駐光彩(齊賢曰春容蒼顔也秋髮白/髮也無角曰螭龍吸景吸日)¶
(月之景以駐吾之顔采太白之意謂黄河東走白日西/落不捨晝夜青春容色儵忽摧謝不如長松貫四時而)¶