(貧種𤓰於長安城東𤓰美時謂東陵𤓰夫富貴無常昔/時為侯今焉為圃任緣而已終日營營復何求哉)¶
　　　其十(齊賢曰此篇葢慕/魯仲連之為人也)¶
齊有倜儻生魯連特高妙明月出海底一朝開光曜却¶
秦振英聲後世仰末照意輕千金贈顧向平原笑(齊賢/曰史)¶
(記魯仲連齊人也好奇偉倜儻之畫䇿而不肯仕宦任/職好持高節適游趙會秦圍趙聞魏將欲令趙尊秦為)¶
(帝乃見平原君曰將奈何平原君曰勝也何敢言事前/亡四十萬之衆於外今又内圍邯鄲而不能去魏王使)¶
(客將軍新垣衍令趙帝秦今其人在是勝也何敢言事魯/仲連曰吾始以君為天下賢公子也吾乃今然後知君)¶
(非天下賢公子也梁客新垣衍安在哉吾請為君責而/歸之平原君曰勝請為介紹而見之於先生魯仲連見)¶