　　　長相思(士贇曰樂府怨思二十/五曲其一曰長相思)¶
長相思在長安絡緯秋啼金井䦨微霜凄凄簟色寒孤¶
燈不明思欲絶巻帷望月空長嘆美人如花隔雲端(齊/賢)¶
(曰促織一名絡緯以/其鳴如紡績織緯也)上有青冥之長天下有渌水之波¶
瀾(士贇曰青/冥雲也)天長路逺魂飛苦夣魂不到關山難長相¶
思摧心肝¶
　　　上留田行(士贇曰王僧䖍技録曰上留田行者/相和歌瑟調三十八曲之一也崔豹)¶
　　　(古今注曰上留田地名也其地人有父母死不/字其孤弟者隣人為其弟作悲歌以風其兄故)¶