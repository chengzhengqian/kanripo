西門秦氏女秀色如瓊花手揮白楊刀清晝殺讎家羅¶
袖灑赤血英聲淩紫霞直上西山去闗吏相邀遮婿為¶
燕國王身被詔獄加犯刑若履虎不畏落爪牙素頸未¶
及斷摧眉伏泥沙金雞忽放赦大辟得寛賒何慙聶政¶
姊萬古共驚嗟(齊賢曰唐百官志中尚書令掌供赦日/樹金雞於仗南竿長七尺有雞髙四尺)¶
(黄金飾首銜絳幡長七尺承以綵盤維以絳繩將作監/供焉擊棡鼓千聲集百官父老囚徒坊小兒得雞首者)¶
(官與錢購或取絳幡而已書吕刑大辟之罰其屬二百/史聶政為嚴仲子報仇刺殺韓相俠累因自破靣抉眼)¶
(自屠出腸遂死韓取聶政尸暴於市購問莫知誰聶政/姊榮聞如韓市伏尸哭極哀曰是軹深井里所謂聶政)¶