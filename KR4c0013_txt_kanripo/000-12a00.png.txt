唐翰林李君碣記¶
君名白廣漢人性倜儻好縱横術善賦詩才調逸邁往¶
往興會屬詞恐古人之善詩者亦不逮尤工古歌少任¶
俠不事産業知聞京師天寳初𤣥宗辟翰林待詔因為¶
和蕃書并上宣宗鴻猷一篇上重之欲以綸誥之任委¶
之同列者所謗詔令歸山遂浪跡天下以詩酒自適又¶
志尚道術謂神仙可致不求小官以當世之務自負流¶
離轗軻竟無所成名有子名伯禽偶遊至此遂以疾終¶