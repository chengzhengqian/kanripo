(轄投井中雖有急終不淂去嘗有部刺史奏事過遵值/其方飲刺史大窮候遵沾醉時突入見遵母當封尚書)¶
(有期會状母乃/令從後閣入)原嘗春陵六國時開心寫意君所知堂¶
中各有三千士明日報恩知是誰(齊賢曰史記齊威王/少子田異封于薛曰)¶
(靖郭君子文立曰孟嘗君招致賔客賔客數千人趙惠/王弟勝曰平原君封于東武城喜賔客賔客至者數千)¶
(人魏昭王少子無忌封為信陵君仁而下士致食客三/千人黄歇事楚頃襄王王卒考烈王以為相封為春申)¶
(君客三千人上/客皆躡珠履)撫長劔一揚眉清水白石何離離脱吾¶
帽向君笑飲君酒為君吟張良未逐赤松去橋邉黄石¶
知我心(齊賢曰黄石/事見前巻註)¶