言不入帝用疎之公乃浪跡縱酒以自昏穢詠歌之際¶
屢稱東山又與賀知章崔宗之等自為八仙之遊謂公¶
謫仙人朝列賦謫仙之歌凡數百首多言公之不得意¶
天子知其不可留乃賜金歸之遂就從祖陳留採訪大¶
使彦允請北海高天師授道籙於齊州紫極宫將東歸¶
蓬萊仍羽人駕丹丘耳陽冰試絃歌於當塗心非所好¶
公遐不棄我乘扁舟而相顧臨當掛冠公又疾亟草藁¶
萬巻手集未修枕上授簡俾余為序論闗雎之義始愧¶