厯陽何異山隂時白雪飛花亂人目君家有酒我何愁¶
客多樂酣秉燭遊謝尚自能鸜鵒舞相如免脫鷫鸘裘¶
清晨鼓棹過江去千里相思明月樓(齊賢曰隠玉壺事/見前晉王子猷嘗)¶
(寄居空宅中便令種竹曰不可一/日無此士贇曰明月樓在江陵郡)¶
　　　贈宣城宇文太守兼呈崔侍御¶
白若白鷺鮮清如清唳蟬受氣有本性不為外物遷飲¶
水箕山上食雪首陽巔迴車避朝歌掩口去盜泉岧嶤¶
廣成子倜儻魯仲連卓絶二公外丹心無間然(齊賢曰/尸子曰)¶