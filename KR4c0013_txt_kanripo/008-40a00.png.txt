　　　峨眉山月歌送蜀僧晏入中京¶
我在巴東三月時西㸔明月憶峨眉月出峨眉照滄海¶
與人萬里長相隨黃鶴樓前月華白此中忽見峨眉客¶
峨眉山月還送君風吹西到長安陌長安大道横九天¶
峨眉山月照秦川黃金獅子乗髙座白玉麈尾談重𤣥¶
我似浮雲殢吳越君逢聖主逰丹闕一振髙名滿帝都¶
歸時還弄峨眉月(齊賢曰唐歸州巴東郡郡西六十四/里巴東縣峨眉在三峽之西故曰西)¶
(㸔自圅谷西至隴底相去千里曰闗中亦曰秦川菩薩/所行或見在地或在虛空獅子座上或見在貝多樹下)¶