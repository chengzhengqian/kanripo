(人心澆中正之聲日逺日㣲一變而為離騷史記曰離/騷之作蓋自怨生也迨漢司馬相如揚雄激揚其頽波)¶
(疏導其下流使遂閎肆注乎無窮而世降愈下憲章乖/離建安諸子夸尚綺靡摛章繡句競為新奇而雄健之)¶
(氣由此萎薾至於唐八代極矣掃魏晉/之陋起騷人之廢太白蓋以自任矣)¶
　　　其二(齊賢曰按唐書王皇后久無子而武妃有/寵后不平顯詆之遂廢武妃進冊為惠妃)¶
　　　(欲立為后太白/詩意似屬乎此)¶
蟾蜍薄太清蝕此瑶臺月圓光虧中天金魄逐淪沒(齊/賢)¶
(曰蟾蜍蝦蟆月以況皇后蟾蜍以比武妃進則皇后廢/猶蝦蟆得志侵蝕乎月則金魄淪没矣月生於西實金)¶
(方故曰金魄士贇曰張衡靈憲羿得不死之藥於西王/母其妻嫦娥竊之以奔遂托於月是為蟾蜍史記天官)¶