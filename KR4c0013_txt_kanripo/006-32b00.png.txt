　　　其二¶
五陵年少金市東銀鞍白馬度春風落花踏盡遊何處¶
笑入胡姬酒肆中¶
　　　白鼻騧¶
銀鞍白鼻騧綠地障泥錦細雨春風花落時揮鞭直就¶
胡姬飲(齊賢曰毛詩有馬白顚注的顙也爾雅馬黒喙/曰騧西京雜記漢武帝得貳師天馬常以玫瑰)¶
(石為鞍鏤以金銀鍮石以緑地五/色錦為蔽泥後稍以熊羆皮為之)¶
　　　豫章行(士贇曰王僧䖍技録相和/歌清調六曲有豫章行)¶