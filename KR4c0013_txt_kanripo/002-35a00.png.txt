(忠諌之士寧喪身而不悔視死如歸者果何所為而然/哉亦欲其君改行而國賴以安耳世人悲其以諌亡身)¶
(如女嬃之詈予者徒多誰能如彭咸之先後合得而可/與論心者歟太白此詩哀思怨怒有感於時事而作風)¶
(刺譎諌之體/兼盡之矣)¶
　　　其五十二(禎卿曰此篇/白自傷也)¶
青春流驚湍朱明驟囘薄(齊賢曰夏/為朱明)不忍看秋蓬飄揚¶
竟何托光風滅蘭蕙白露洒葵藿(齊賢曰宋玉招䰟注/光風謂雨已日出而)¶
(風草有/光也)美人不我期草木日零落(士贇曰美人況時君/也時不我用老將至)¶
(矣懷才而見棄/於世能不悲夫)¶