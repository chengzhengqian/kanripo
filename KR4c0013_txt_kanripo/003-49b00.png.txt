(南厲王犯不軌徙蜀不食死民歌曰一尺布尚可縫一/斗粟尚可舂兄弟二人不相容士贇曰此篇主意全在)¶
(孤竹延陵讓國揚名尺布之謡塞耳不能聴數句非泛/然之作蓋當時有所風刺以唐史至德間事考之其為)¶
(啖廷瑶李成式皇甫侁輩受肅宗風㫖以謀激永/王璘之反而執殺之太白目撃其時事故作是詩)¶
　　　春日行(士贇曰春日行者時/景二十五曲之一也)¶
深宫高樓入紫清金作蛟龍盤繡楹佳人當牎弄白日¶
絃將手語彈鳴箏春風吹落君王耳此曲乃是昇天行¶
因出天池汎蓬瀛樓臺蹙沓波浪驚(齊賢曰蓬瀛蓬萊/瀛洲也莊子南溟)¶
(者天/池也)三千雙蛾獻歌笑撾鐘考鼓宫殿傾萬姓聚舞歌¶