　　　其五十五(禎卿曰此篇譏人之/好色而不好仙術也)¶
齊瑟彈東吟秦絃弄西音慷慨動顔魄使人成荒淫彼¶
美佞邪子婉孌來相尋一笑雙白璧再歌千黄金珍色¶
不貴道詎惜飛光沈安識紫霞客瑶臺鳴素琴¶
　　　其五十六(禎卿曰此篇白/自傷被黜也)¶
越客採明珠提攜出南隅(士贇曰越在南/地故曰南隅)清輝照海月¶
美價傾皇都獻君君按劍懷寳空長吁(齊賢曰鄒陽書/曰明月之珠以)¶
(暗投人則人莫/不按劍相盻)魚目復相哂寸心増煩紆¶