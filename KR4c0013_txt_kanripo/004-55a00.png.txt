　　　白紵辭(士贇曰白紵歌有白紵舞白鳬歌有白/鳬舞並吳人之歌舞也吳地出紵又江)¶
　　　(鄉水國自多鳬鶩故興其所見以寓意焉始則/田野之作後乃大樂氏用焉其音入清商調故)¶
　　　(清商七曲有子夜者即白紵也在吳歌為白/紵在雅歌為子夜梁武令沈約更制其辭焉)¶
揚清歌發皓齒北方佳人東鄰子且吟白紵停綠水長¶
袖拂面為君起寒雲夜捲霜海空胡風吹天飄塞鴻玉¶
顔滿堂樂未終館娃日落歌吹濛(士贇曰郡縣志靈巖/山在平江府城西二)¶
(十四里吳王之别苑在焉有館娃宫琴臺響□廊西施/洞太白此詞全篇句意間架並是擬鮑明逺者今錄鮑)¶
(辭于后可參看之朱唇動素袖舉洛陽少年邯鄲女古/稱綠水今白紵催弦急管為君舞窮秋九月荷葉黄北)¶