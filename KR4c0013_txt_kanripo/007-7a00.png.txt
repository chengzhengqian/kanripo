峯却立如欲催翠厓丹谷髙掌開白帝金精運元氣石¶
作蓮華雲作臺(齊賢曰淮南子西方金也其帝少昊/其神太白華山有蓮花峯有雲臺觀)雲¶
臺閣道連窈㝠中有不死丹丘生明星玉女備洒掃麻¶
姑搔背指𤓰輕(士贇曰丹丘生即元丹丘/也明皇玉女見二巻註)我皇手把天¶
地戸丹丘談天與天語九重出入生光輝東來蓬萊復¶
西歸玉漿倘或故人飲騎二茅龍上天飛(齊賢曰開皇/神告録曰隋)¶
(開皇末有老翁詣唐髙祖状貌甚異髙祖欽之從容置/酒飲酣語及時事曰公積徳之門負至貴之表應天受)¶
(命當不勞而定但當在丹丘子之後帝曰丹丘謂誰曰/與公近籍但公不知神器已屬惟此二人然丹丘先生)¶