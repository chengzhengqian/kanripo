(近哉自是之後范氏門徒/遇乞兒馬醫不敢辱也)¶
　　　玉眞公主别舘苦雨贈衛尉張卿二首¶
秋坐金張館繁隂晝不開空煙迷雨色蕭颯望中來翳¶
翳昏墊苦沉沉憂恨催清秋何以慰白酒盈吾杯吟詠¶
思管樂此人巳成灰獨酌聊自勉誰貴經綸才彈劒謝¶
公子無魚良可哀(齊賢曰易雲雷屯君子以經綸史馮/驩聞孟嘗君好客躡屩而見之置舍)¶
(十日問傳舍長曰客何所為答曰馮先生甚貧猶有一/劒彈其鋏而歌曰長鋏歸來乎食無魚遷之幸舍食有)¶
(魚/矣)¶