陸機雄才豈自保李斯稅駕苦不早華亭鶴唳詎可聞¶
上蔡蒼鷹何足道(齊賢曰晉陸機字士衡有異才成都/王穎與河間王顒起兵討長沙王乂)¶
(假機後將軍河北大都督中郎將長沙王乂奉天子與/機戰於鹿苑機軍大敗宦人孟玖譛機於頴頴怒收機)¶
(機嘆曰華亭鶴唳豈可復聞乎遂遇害李斯/楚上蔡人稅舎也蒼鷹黄犬也事見前巻)君不見呉¶
中張翰稱逹生秋風忽憶江東行且樂生前一杯酒何¶
須身後千載名(齊賢曰晉書張翰字李鷹呉郡人有清/才善属文而任縱不拘齊王冏辟為大)¶
(司馬東曹掾冏時執權翰欲求去因見秋風起乃思呉/中菰菜蓴羮鱸魚鱠曰人生貴得適志何能羈宦數千)¶
(里外以要名爵/乎遂命駕而歸)¶