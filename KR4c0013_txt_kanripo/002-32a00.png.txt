侯象星月賓客如雲煙鬬雞金宫裏蹴踘瑶臺邊(齊賢/曰蹋)¶
(踘兵勢也所以練武士知有材也皆因嬉戲以講練之/士贇曰鬬雞見前詩註鮑明逺詩集君瑶臺裏)¶
舉動揺白日指揮囘青天當塗何翕忽失路長棄捐獨¶
有楊執㦸閉闗草太𤣥(齊賢曰曹植與楊脩書曰昔楊/子雲先朝執㦸之臣耳士贇曰)¶
(此篇前六句意謂有唐得國之久如此國容之盛如此/王侯賓客又如此所謂金宫瑶臺正當為延客之地今)¶
(乃為鬬雞蹴踘之場白日青天者以比其君鬬雞蹴踘/明皇所好此等之人得志用事舉動指揮足以揺動主)¶
(聴也禎卿曰當塗以後蕭説未善葢言此輩得志之人/據要路則氣燄揮霍而失路者則終於棄捐而不用也)¶
(唯楊子雲則閉門著書以/道自守不以得喪為心)¶