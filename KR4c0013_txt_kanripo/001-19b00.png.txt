(子黄帝晝寢而夢遊於華胥氏之國華胥氏之國在/弇州之西台州之北不知去齊國幾千萬里葢非舟)¶
(車足力之所/及神遊而已)於是元元澹然不知所在若羣雲從龍¶
衆水奔海此真所謂我大君登明堂之政化也豈比¶
夫秦趙吳楚争高競奢結阿房與崇臺建姑蘇及章¶
華非享祀與嚴配徒掩月而凌霞由此觀之不足稱¶
也况瑶臺之巨麗復安可以語哉(士贇曰史記秦始/皇作前殿阿房東)¶
(西五百步南北五十丈上可以坐萬人下可以建五/丈旗越絶書吳王起姑胥之臺五年乃成姑胥即姑)¶
(蘇/也)敢揚國美遂作辭曰¶