(祇咸獲其宜天下/大安是謂太平)豈比夫子虛上林長楊羽獵計麋¶
鹿之多少誇苑囿之大小哉方將延榮光於後昆軼¶
𤣥風於䆳古擁嘉瑞臻元符登封於太山篆德於社¶
首豈與乎七十二帝同條而共貫哉君王於是迴蜺¶
旌反鑾輿訪廣成於至道問大隗之幽居(士贇曰莊/子黄帝聞)¶
(廣成子在空同之上故往見之我聞吾子達於至道為御昌㝢/敢問至道之精又黄帝將見大隗乎具茨之山方明)¶
(驂乘張若諸朋前馬昆閹滑稽後車至襄城之野七/聖皆迷無所問途適遇牧馬童子問曰若知具茨之)¶
(山乎曰然若知大隗之所存乎曰然黄帝曰異哉小/童非徒知具茨之山又知大隗之所存請問為天下)¶