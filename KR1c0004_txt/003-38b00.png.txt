(塗謂陸地也其氷必二月乃散故溱洧箋/云仲春之時氷始散其水煥煥然是也)¶
招招舟子人渉卬否傳招招號召之貌舟子舟人主濟¶
渡者卬我也箋云舟人之子號召當渡者猶媒人之㑹¶
男女無夫家者使之為妃匹人皆從之而渡我獨否人¶
渉卬否卬須我友傳人皆渉我友未至我獨待之而不¶
渉以言室家之道非得所適貞女不行非得禮義昏姻¶
不成音義(招照遥反王逸云以手曰招以言曰召韓詩/云招招聲也卬五郎反本或作仰音同號户)¶
(羔/反)疏(正義曰言招招然號召當渡者是舟人之子人見/號召皆從渡而我獨否所以人皆渉我獨否者由)¶