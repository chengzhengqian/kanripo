(此存其象故知以韋為之故禮記玉藻韠君朱大夫素/士爵韋上云韠下縂以韋結之故知以韋上廣一尺下)¶
(廣二尺長三尺其頸五寸肩革帶博二寸此玉藻文也/彼論韠此言韍而引之者明此二者色異而制同也又)¶
(言脛本曰股者明邪幅在下在股之下古今名異欲以/今曉人故曰邪幅如今行縢説文云縢緘也名行縢者)¶
(言行而緘束之故云偪其脛也又解在下之義故云自/足至膝故曰在下因在下之文從下而上言之故云自)¶
(足足即脚附也彼交匪舒文在邪幅之下明非舒之義/出於邪幅之下故云彼與人交接自偪束如此則非有)¶
(觧怠舒緩之心天子以其如此故賜予之言上章所得/車服由諸侯非有舒緩故也此芾幅說諸侯服之而來)¶
(非天子賜以芾幅也天子所賜之服亦必有芾幅随之/要此據諸侯自服爲文非天子所賜故云自偪束如此)¶
(此芾幅之服禮之所制縱使心實解惰亦将服之而以/其服幅即云自偪束者作者欲羙其事因其衣服而美)¶