(臣子莫親其職郭璞曰賢者陵替姦黨熾盛背公恤私/曠職事也皆言其大㫖耳彼不解潝潝訿訿之文潝潝)¶
(為小人之勢是作威福也訿訿者自營之狀是求私利/也自作威福競營私利是不供君職也此𫝊亦凖爾雅)¶
(文徑解其意患其上者専權争勢與上為患不思稱/上者背公營私不思欲稱上之意亦是不供職之事)¶
我龜既厭不我告猶𫝊猶道也箋云猶圗也卜筮數而¶
凟龜龜靈厭之不復告其所圗之吉凶言雖得兆占繇¶
不中謀夫孔多是用不集𫝊集就也箋云謀事者衆而¶
非賢者是非相奪莫適可従故所為不成發言盈庭誰¶
敢執其咎𫝊謀人之國國危則死之古之道也箋云謀¶