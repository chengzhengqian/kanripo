鳧鷖在渚公尸來燕來處傳渚沚也處止也箋云水中¶
之有渚猶平地之有丘也喻祭天地之尸也以配至尊¶
之故其來燕似若止得其處爾酒既湑爾殽伊脯公尸¶
燕飲福禄來下箋云湑酒之泲者也天地之尸尊事尊¶
不以䙝味泲酒脯而已音義(渚之與反沚音止湑息汝/反泲子禮反字又作䍤同)¶
疏(正義曰毛以為時既太平鳧鷖之鳥來在水中之渚/得其常處於此之時成王祭其宗廟而明日燕尸公)¶
(尸之來燕也其來似若止得其處其燕之時爾王之酒/既湑然而泲之爾王之殽維是脯矣王用此酒脯與尸)¶
(燕樂而飲之為神所饗福禄來下而與之鄭以鳧鷖在/渚喻祭天地之神於丘即以其日燕尸為異餘同箋正)¶