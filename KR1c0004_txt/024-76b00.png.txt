山之脊觀相其陰陽寒煖所宜流泉浸潤所及皆為利¶
民富國其軍三單度其隰原徹田為糧傳三單相襲也¶
徹治也箋云邰后稷上公之封大國之制三軍以其餘¶
卒為羡今公劉遷於豳民始從之丁夫適滿三軍之數¶
單者無羡卒也度其隰與原田之多少徹之使出稅以¶
為國用什一而稅謂之徹魯哀公曰二吾猶不足如之¶
何其徹也度其夕陽豳居允荒傳山西曰夕陽荒大也¶
箋云允信也夕陽者豳之所處也度其廣輪豳之所處¶