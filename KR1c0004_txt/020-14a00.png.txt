有冽氿泉無浸穫薪契契寤歎哀我憚人𫝊冽寒意也¶
側出曰氿泉穫艾也契契憂苦也憚勞也箋云穫落木¶
名也既伐而折之以為薪不欲使氿泉浸之浸之則將¶
溼腐不中用也今譚大夫契契憂苦而寤歎哀其民人¶
之勞苦者亦不欲使周之賦歛小東大東極盡之極盡¶
之則将因病亦猶是也薪是穫薪尚可載也哀我憚人¶
亦可息也𫝊載載乎意也箋云薪是穫薪者析是穫薪¶
也尚庶幾也庶幾析是穫薪可載而歸蓄之以為家用¶