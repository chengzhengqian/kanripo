　賢才而無傷善之心焉是關雎之義也箋哀蓋字之¶
　誤也當為衷衷謂中心恕之無傷善之心謂好逑也¶
　音義(淑常六反善也哀前儒竝如字論語云哀而不/傷是也鄭氏改作衷竹隆反窈烏了反窕徒了)¶
　(反毛云窈窕幽閒也王肅云善心曰窈善容/曰窕恕音庶本又作念好呼報反逑音求)疏(正義/曰上)¶
　(既總言二南又説關雎篇義覆述上后妃之徳由言/二南皆是正始之道先美家内之化是以關雎之篇)¶
　(説后妃心之所樂樂得此賢善之女以配已之君子/心之所憂憂在進舉賢女不自滛恣其色又哀傷處)¶
　(窈窕幽閒之女未得升進思得賢才之人與之共事/君子勞神苦思而無傷害善道之心此是關雎詩篇)¶
　(之義也毛意當然定本是關雎之義俗本是下有以/者誤也鄭以哀為衷言后妃衷心念恕在窈窕幽閒)¶