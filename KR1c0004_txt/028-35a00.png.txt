　(歐陽也南郊之祭天周以稷配此師祭所配亦宜用/常配之人周即當以后稷也禡之所祭其神不明肆)¶
　(師云凡四時之大田獵祭表貉則為位注云貉師祭/也於立表處為師祭祭造軍法者禱氣勢之增倍也)¶
　(其神蓋蚩尤或曰黄帝又甸祝掌四時之田表貉之/祝號杜子春云貉兵祭也田以講武治兵故有兵祭)¶
　(習兵之禮故貉祭禱氣象之千百而多獲由此二注/言之則禡祭造兵為軍法者為表以祭之禡周禮作)¶
　(貉貉又或為貊字古今之異也/貉之言百祭祀此神求獲百倍)¶
綏萬邦屢豐年箋云綏安也屢亟也誅無道安天下則¶
亟有豐熟之年陰陽和也天命匪解桓桓武王保有厥¶
士于以四方克定厥家傳士事也箋云天命為善不解¶