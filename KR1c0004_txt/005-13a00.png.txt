(然後罷故連言之玉藻云君日出而視朝退適路寝聴/政使人視大夫大夫退然後適小寝釋服適小寝即是)¶
(罷也又昏義曰天子聼外治后聼内職夫人之於國與/后同故知聼内事於正寝鷄鳴箋云蟲飛薨薨所以當)¶
(起者卿大夫朝者且罷歸則似早退由君者以國之政/事君與大夫之所謀若君早朝事朝畢若晚朝事晚畢)¶
(故云卿大夫且罷歸是早晩由君也君出視朝事畢乃/之路寝以待大夫之所諮决事之多少大夫所主故使)¶
(人視大夫大夫退然後罷明非/由於大夫要事畢否在大夫)¶
河水洋洋北流活活施罛濊濊鱣鮪發發葭菼掲掲庶¶
姜孽孽庶士有朅𫝊洋洋盛大也活活流也罛魚罟濊¶
濊施之水中鱣鯉也鮪鮥也發發盛貌葭蘆菼薍也掲¶