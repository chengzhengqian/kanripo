(而射以娛賓燕射因燕而射以為樂皆無擇士之義樂/記云祀於明堂以教諸侯之孝食三老五更於太學以)¶
(教諸侯之悌是祭與養老為相類之事故知此射必大/射也王肅以此為養老燕射案燕射於燕旅酬之後乃)¶
(為之不當設文於曽孫維主之上豈先為燕射而後酌/酒也以此知為毛之意亦為大射也傳正義曰言序賓)¶
(以賢者謂次序為賓以此釋之而皆賢也然則非賢不/得為賓故言賓客次序皆賢也自孔子射於矍相之圃)¶
(以下皆射義文彼以圃下云蓋觀者如堵此引之略也/矍相地名樹菜蔬曰圃於矍相之地有此圃孔子射於)¶
(中以聖人行禮故觀射者衆如垣堵之牆焉將射先行/飲酒之禮其禮立一人為司正使主飲酒之事至於將)¶
(射則變司正為司馬故言射至於司馬立司馬是將射/之始也於此之時使子路執弓矢出圃外以延進射者)¶
(令欲射也子路延射則子路為司射矣執弓矢者明其/為射之事也告觀者曰若嘗為奔敗軍衆之將謂與人)¶