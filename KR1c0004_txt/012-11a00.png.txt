仲春之月昬以為期明星煌煌𫝊期而不至也箋云親¶
迎之禮以昬時女留他色不肻時行乃至大星煌煌然¶
音義(牂子桑反/煌音皇)疏(正義曰毛以為作者以楊葉初生興/昏之正時楊葉長大興晚扵正時故)¶
(言東門之楊其葉已牂牂然而大矣楊葉已大不復見/其初生之時以興嵗之時月已至扵春夏矣時節已晚)¶
(不復及其秋冬之時又復淫風大行女留他色不從男/子親迎者用昬時以為期今女不肻時行至扵明星煌)¶
(煌然而夜已極深而竟不至禮當及時配合女當随夫/而行至使昏姻失時男女相違如是故舉以刺時也鄭)¶
(以失時謂在仲春之後為異其義則同𫝊正義曰此刺/昏姻失時而舉楊葉為喻則是以楊葉初生喻正時楊)¶
(葉已盛喻過時毛以秋冬為昏之正時故云男女失時/不逮秋冬也秋冬為昏無正文也邶風云士如歸妻迨)¶