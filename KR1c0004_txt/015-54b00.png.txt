(徃見之於時成王實以上公服徃故東都之人即願以/此衣封周公也東都之人言已將悲故知是心悲念公)¶
(也傳以為刺王不知則心悲謂羣臣悲故王肅云公乆/不歸則我心悲是大夫作者言己悲也此經直言心悲)¶
(本或心下有西衍字與東山/相渉而誤耳定本無西字)¶
　　九罭四章一章四句三章章三句¶
　序狼䟦美周公也周公攝政逺則四國流言近則王¶
　不知周大夫美其不失其聖也箋不失其聖者聞流¶
　言不惑王不知不怨終立其志成周之王功致大平¶
　復成王之位又為之大師終始無愆聖徳著焉音義¶