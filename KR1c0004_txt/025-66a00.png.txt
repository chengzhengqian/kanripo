(名則鄭語所云伯夷能禮於神以佐堯者也言禮於神/是掌禮之官舜命羣官使伯夷典禮則伯夷於堯之時)¶
(已掌禮也掌禮之官舜時為秩宗於周則宗伯也宗伯/掌天神人鬼地祗之禮總主諸神故掌四岳之祀堯典)¶
(注云堯之末年庶績多闕羲和之子則死矣於時分四/岳置八伯四岳四時之官主方嶽之事然則堯時四岳)¶
(内典王朝之職如周之六卿外掌諸侯之事如周之牧/伯故又述諸侯之職然述職者述其所主之方耳其掌)¶
(四岳之祀者則四岳皆掌之由掌四岳故獨得四岳之/名伯夷所掌徧掌四岳則此詩所言維嶽降神亦總謂)¶
(四岳故傳廣以四岳解之明不偏指一山言岳降神靈/和氣以生申甫者正謂徳當神意山神祐之使有賢子)¶
(孫耳非言山氣憑人以生之也何則神氣之所憑依不/由先祖掌祀與乙卵大跡不相類也箋正義曰降下釋)¶
(言文傳唯言掌四岳之祀而不辯官之尊卑故云四岳/卿士之官又解其名為四岳之意掌四時因主方岳廵)¶