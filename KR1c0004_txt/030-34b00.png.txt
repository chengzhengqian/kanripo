危也箋云中世謂相土也震猶威也相土始有征伐之¶
威以為子孫討惡之業湯遵而興之信也天命而子之¶
下予之卿士謂生賢佐也春秋傳曰畏君之震師徒橈¶
敗實維阿衡實左右商王傳阿衡伊尹也左右助也箋¶
云阿倚衡平也伊尹湯所依倚而取平故以為官名商¶
王湯也音義(中如字又張仲反橈女敎反一音女卯反/亂也左音佐注同右音又注同倚於綺反)¶
(下/同)疏(正義曰毛以為既言成湯伐桀又上本未興之時/及得臣之助云昔在中間之世謂成湯之前商為)¶
(諸侯之國有震懼而且危怖矣至於成湯乃有聖徳言/實也上天子而愛之下大賢之人予之使為卿士此卿)¶