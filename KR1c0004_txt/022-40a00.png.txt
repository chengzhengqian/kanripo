肅肅謝功召伯營之烈烈征師召伯成之傳謝邑也箋¶
云肅肅嚴正之貎營治也烈烈威武貎征行也美召伯¶
治謝邑則使之嚴正將師旅行則有威武也¶
原隰既平泉流既清召伯有成王心則寧傳土治曰平¶
水治曰清箋云召伯營謝邑相其原隰之宜通其水泉¶
之利此功既成宣王之心則安也又刺今王臣無成功¶
而亦心安音義(治直吏反下/同相息亮反)疏(傳正義曰此下傳亦然/五土有十等獨言原隰)¶
(者以其最利於/人故特言之)¶