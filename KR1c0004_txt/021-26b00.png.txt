饎饎酒食也成王出觀農事饋食耕者以勸之也司嗇¶
至則又加之以酒食勞倦之爾來方禋祀以其騂黑與¶
其黍稷以享以祀以介景福𫝊騂牛也黑羊豕也箋云¶
成王之來則又禋祀四方之神祈報焉陽祀用騂牲隂¶
祀用黝牲音義(饋食之食音嗣勞力報反禋音因享/許兩反徐又許亮反黝伊紏反黑也)疏¶
(正義曰毛以為曾孫成王之身自來止親循畎畝以觀/稼穡也時耕者皆以其婦之與子同饁彼農人於南畝)¶
(之中田畯之官至喜樂其事以勸慕能勤故得成穫故/成王之來乃於四方之人則禋敬而絜祀焉其祀之也)¶
(以其騂赤之牛黑之羊豕與其黍稷之粢盛用此以獻/以祀四方之神為神歆饗而報以大大之福所以常得)¶