　　桃夭三章章四句¶
　序兔罝后妃之化也關雎之化行則莫不好徳賢人¶
　衆多也音義(兔他故反罝音子斜反/説文子余反好呼報反)疏(正義曰作兔/罝詩者言后)¶
　(妃之化也言由后妃關雎之化行則天下之人莫不/好徳是故賢人衆多由賢人多故兔罝之人猶能恭)¶
　(敬是后妃之化行也經三章皆言賢人衆多之事也/經直陳兔罝之人賢而云多者箋云罝兔之人鄙賤)¶
　(之事猶能恭敬則是賢人衆多是舉微以見著也桃/夭言后妃之所致此言后妃之化芣苢言后妃之美)¶
　(此三章所美如一而設文不同者以桃夭承螽斯之/後螽斯以前皆后妃身事桃夭則論天下昬姻得時)¶
　(為自近及逺之辭故云所致也此兔罝又承其後已/在致限故變言之化明后妃化之使然也芣苢以后)¶