之長出於諸侯日天子之老壯大猶道也箋云猶謀也¶
謀兵謀也方叔率止執訊獲醜箋云方叔率其士衆執¶
其可言問所獲敵人之衆以還歸也戎車嘽嘽嘽嘽焞¶
焞如霆如雷傳嘽嘽衆也焞焞盛也箋云言戎車既衆¶
盛其威又如雷霆言雖久在外無罷勞也顯允方叔征¶
伐玁狁蠻荆來威箋云方叔先與吉甫征伐玁狁今特¶
往伐蠻荆皆使來服於宣王之威美其功之多也音義¶
(蠢尺允反爾雅不遜也訊音信嘽吐丹反徐音他焞吐/雷反又他屯反本又作啍同霆音廷徐音挺又音定罷)¶