以我齊明與我犧羊以社以方𫝊器實曰齊在器曰盛¶
社后土也方迎四方氣於郊也箋云以絜齊豐盛與我¶
純色之羊秋祭社與四方為五穀成熟報其功也我田¶
既臧農夫之慶箋云臧善也我田事已善則慶賜農夫¶
謂大蜡之時勞農以休息之也年不順成則八踖不通¶
琴瑟擊鼓以御田祖以祈甘雨以介我稷黍以穀我士¶
女𫝊田祖先嗇也穀善也箋云御迎介助穀養也設樂¶
以迎祭先嗇謂郊後始耕也以求甘雨佑助我禾稼我¶