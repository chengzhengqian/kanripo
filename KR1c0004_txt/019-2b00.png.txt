　(卬之箋引春秋亦證凡伯為天子大夫耳此三文皆/年月長逺並應别人故箋不言是也其意不以為一)¶
　(人矣扵板不引春秋至瞻卬而引之及/此不引春秋皆注有詳略無義例也)¶
節彼南山維石巖巖𫝊興也節髙峻貌巖巖積石貌箋¶
云興者喻三公之位人所尊嚴赫赫師尹民具爾瞻憂¶
心如惔不敢戱談𫝊赫赫顯盛貌師大師周之三公也¶
尹尹氏為大師具俱瞻視惔燔也箋云此言尹氏女居¶
三公之位天下之民俱視女之所為皆憂心如火灼爛¶
之矣又畏女之威不敢相戯而言語疾其貪暴脅下以¶