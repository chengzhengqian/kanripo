(反搖餘昭反委於危反佗待河反注並同韓詩云德之/美貎行下孟反舊如字委曲如字易以豉反褕音遥王)¶
(后第二服曰褕狄觀古亂/反又音官行下孟反下同)疏(正義曰毛以為言夫人能/與君子俱至於老者首服)¶
(副飾而著衡笄以六珈玉為之飾既服此服其行委委/然行可委曲佗佗然其德平易如山之無不容如河之)¶
(無不潤德能如是以象骨飾服而著之是為得宜此子/之德與服相稱以此可謂不善云如之何乎言其宜善)¶
(也今之夫人何以不善而爲淫亂不能與君子偕老乎/鄭以為言此夫人宜與君子偕老何者今夫人既有首)¶
(服副笄而著六珈又能委委佗佗如山如河象服褕翟/闕翟得其宜服飾如是宜為善以配君子今子之反為)¶
(不善之行欲云如之何深疾之傳正義曰副者祭服之/首飾追師掌王后之首服為副編次注云副之言覆所)¶
(以覆首為之飾其遺象若今之歩搖矣服之以從王祭/祀編編列髪為之其遺象若今假紒矣服之以告桑也)¶