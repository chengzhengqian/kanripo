(罔視聼因惑愚主謂具智足匡時忠能輔國信而使之/親而任之國之滅亡多由此作故詩人責王遠賢者而)¶
(近刑奄之人也原其本心不欲滅國但所謀/不當滅國之道也故謂之謀滅王國也已)¶
臯臯訿訿曾不知其玷傳臯臯頑不知道也訿訿窳不¶
供事也箋云玷缺也王政已大壊小人在位曾不知大¶
道之缺兢兢業業孔塡不寧我位孔貶傳貶隊也箋云¶
兢兢戒也業業危也天下之人戒懼危怖甚久矣其不¶
安也我王之位又甚隊矣言見侵侮政敎不行後犬戎¶
伐之而周與諸侯無異音義(臯音羔爾雅云刺素食也/訿音紫爾雅云莫供職也)¶