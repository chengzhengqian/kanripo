(汕李巡曰汕以薄汕魚孫炎/曰今之撩罟皆以今曉古)¶
南有樛木甘瓠纍之傳興也纍蔓也箋云君子下其臣¶
故賢者歸往也君子有酒嘉賔式燕綏之箋云綏安也¶
與嘉賔燕飲而安之鄉飲酒日賔以我安音義(樛居虬/反瓠音)¶
(䕶纍力追反本亦/作虆同下遐嫁反)疏(正義曰言南方有樛然下垂之木/甘瓠之草得上而纍蔓之以興在)¶
(位有下下之君子故在野賢者得往而歸就之言君子/之下下猶樛木之下垂賢者所以往矣又在位君子之)¶
(家有酒矣在野賢者嘉善之賔旣來則用此酒燕飲而/安之箋正義曰案鄉飲酒燕飲而安之無以我安之文)¶
(燕禮司正洗觶南靣奠于中庭升東楹之東受命西階/上北靣命卿大夫君曰以我安卿大夫皆對曰諾敢不)¶