(傾敗其功徳荒廢其政事又耽樂於酒是愛小人之甚/也汝雖好耽樂嗜酒而相從縱令不暫於今時何故弗)¶
(念其繼汝之人不慮子孫将效之也汝何故無心欲廣/索先王之道及能執守明白法度之賢人而用之乎責)¶
(其不用賢者而與小人荒耽箋正義曰興謂舉而用之/故為尊尚以覆為傾敗故云傾敗其功徳傳正義曰紹)¶
(繼共執刑法皆釋詁/文唯彼共作拱耳)¶
肆皇天弗尚如彼泉流無淪胥以亡傳淪率也箋云肆¶
故今也胥皆也王為政如是故今皇天不髙尚之所謂¶
仍下災異也王自絶於天如泉水之流稍就虛竭無自¶
率引為惡皆與之以亡戒羣臣不中行者将并誅之夙¶