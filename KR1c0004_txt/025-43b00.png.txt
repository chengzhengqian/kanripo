(位而不用善即上誦言如醉是也由其不能用善並皆/用惡此惡行以教下民令民效之是使我為悖逆之行)¶
(詩人善此事者是以形見其敗類之驗也敗類者謂敗/其朝廷等類此使民為惡行則非其等類而以此為敗)¶
(類驗者以善人與惡人為類善人欲教之為/善今惡人教人為惡是善者敗也故為敗驗)¶
嗟爾朋友予豈不知而作如彼飛蟲時亦弋獲箋云嗟¶
爾朋友者親而切磋之也而猶女也我豈不知女所行¶
者惡與直知之女所行如是猶鳥飛行自恣東西南北¶
時亦為弋射者所得言放縱久無所拘制則将遇伺女¶
之間者得誅女也既之陰女反予來赫傳赫炙也箋云¶