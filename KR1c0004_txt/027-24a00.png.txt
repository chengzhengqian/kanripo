(於京邑故不言豳言岐周者鎬京去岐不遠故繫而言/之其實此為濳之處當近京邑釋器云槮謂之涔李廵)¶
(曰今以木投水中養魚曰涔孫炎曰積柴養魚曰槮郭/璞曰今之作槮者聚積柴木於水中魚得寒入其裏藏)¶
(隱因以簿圍捕取之槮字諸家本作米邊爾雅作木邊/積柴之義也然則槮用木不用米當從木為正也涔濳)¶
(古今字箋正義曰鱣鮪已釋於衞風言白鰷鰋鮎以/時驗而言之也釋魚有鰋郭璞曰今鰋額白魚也)¶
　　濳一章六句¶
　序雝禘大祖也箋云禘大祭也大於四時而小於祫¶
　大祖謂文王音義(禘大計反大音泰祫/戸夾反大祭名也)疏(正義曰雝/者禘大祖)¶
　(之樂歌也謂周公成王太平之時禘祭太祖之廟詩/人以今之太平由此太祖故因其祭述其事而為此)¶