(非而笑之先世上古之民賢者有善言云我有疑事當/詢謀於芻蕘薪采者以樵采之賤者猶當與之謀况我)¶
(與汝之同寮不得棄其言也傳正義曰寮官釋詁文言/同寮者謂同為王官文七年左傳荀林父謂先蔑曰同)¶
(官為寮吾嘗同寮敢不盡心乎是寮為同官也囂囂者/是不聽之狀釋訓文囂囂傲也謂傲慢其言而不聽之)¶
(故言猶謷謷箋正義曰及與釋詁文我即爾謀謂往與/之謀故知即為就周禮六官各有所掌故異職而同官)¶
(也論語説朋友之交云忠告而善道之故知就與之謀/是其忠誠之心告之以善道道即上章所云勿為王制)¶
(法度是也傳正義曰言詢于芻蕘謂謀於取芻取蕘之/人非謀於草木故云芻蕘薪采者是賤人也説文云薪)¶
(蕘也蕘即薪也然則芻者飼馬牛之草蕘者供燃火之/草蕘是薪耳以薪者亦是采取故連言之箋正義曰服)¶
(事釋詁文知所言是急事者凡伯責其不聽明是事之/急切以其惡急故責汝無笑之先民者是古昔之民耳)¶