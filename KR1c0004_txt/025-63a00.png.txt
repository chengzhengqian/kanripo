生申甫之大功箋云降下也四嶽卿士之官掌四時者¶
也因主方嶽廵守之事在堯時姜姓為之徳當嶽神之¶
意而福興其子孫歴虞夏商世有國土周之甫也申也¶
齊也許也皆其苖胄維申及甫維周之翰四國于蕃四¶
方于宣傳翰幹也箋云申申伯也甫甫侯也皆以賢知¶
入為周之楨幹之臣四國有難則往扞禦之為之蕃屏¶
四方恩澤不至則往宣暢之甫侯相穆王訓夏贖刑美¶
此俱出四嶽故連言之音義(嶽字亦作岳魚角反白虎/通云嶽者何捔功徳也駿)¶