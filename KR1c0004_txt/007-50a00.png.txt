(其相棄故願其相得則樂云員古今字助句辭也鄭以/為國人迫於兵革男女相棄心不忍絶眷戀不已詩人)¶
(述其意而陳其辭也言鄭國之人有棄其妻者自言出/其東門之外見有女被棄者如雲雲之從風東西無定)¶
(此女被棄心亦無定如雲然此女雖則如雲非我思慮/之所存在以其非己之妻故心不存焉彼被棄衆女之)¶
(中有著縞素之衣綦色之巾者是我之妻今亦絶去且/得少時留住則以喜樂我云民人思保室家情又若此)¶
(迫於兵革不能相畜故所以閔之𫝊正義曰思不存乎/相救急言其見棄既多困急者衆非己一人所以救恤)¶
(故其思不得存乎相救急廣雅云縞細繪也戰國策云/强弩之餘不能穿魯縞然則縞是薄繪不染故色白也)¶
(顧命云四人綦弁注云青黒曰綦説文云綦蒼艾色也/然則綦者青色之小别顧命為弁色故以為青黑此為)¶
(衣巾故為蒼艾色蒼即青也艾謂青而微白為艾草之/色也知縞衣男服綦巾女服者以作者既言非我思存)¶