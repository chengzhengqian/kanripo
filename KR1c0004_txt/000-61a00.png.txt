　(巫好祭明為無子禱求故言無子若大姬無子而左/傳子產云我周之自出杜預曰陳周之出者蓋大姬)¶
　(於後生子以禱而得子故彌信巫覡也楚語云在/女曰巫在男曰覡巫是總名故漢書唯言好巫)五¶
　世至幽公當厲王時政衰大夫淫荒所為無度國人¶
　傷而刺之陳之變風作矣疏(正義曰世家云胡公卒/子申公犀侯立卒弟桓)¶
　(公臯羊立卒申公子突立是為孝公卒子愼公圉戌/立卒子幽公寧立除桓公一及餘父子相生為五世)¶
　(也世家又云幽公十二年周厲王奔于彘是當周厲/王時也宛丘刺幽公淫荒昏亂是政衰也東門之枌)¶
　(云子仲之子婆娑其下傳曰子仲陳大夫氏是大夫/淫荒也此二篇皆刺幽公故云國人傷而刺之也世)¶
　(家又云幽公卒子僖公孝立卒子武公靈立卒子夷/公説立卒弟平公彘立卒子文公圉立卒長子桓公)¶