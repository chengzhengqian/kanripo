(之以顯其異使衆人知之也異義詩齊魯韓春秋公羊/說聖人皆無父感天而生左氏説聖人皆有父謹案堯)¶
(典以親九族即堯母慶都感赤龍而生堯堯安得九族/而親之禮讖云唐五廟知不感天而生𤣥之聞也諸言)¶
(感生得無父有父則不感生此皆偏見之説也商頌曰/天命𤣥鳥降而生商謂娀簡吞鳦子生契是聖人感見)¶
(於經之明文劉媼是漢太上皇之妻感赤龍而生高祖/是非有父感神而生者也且夫蒲盧之氣嫗煦桑蟲成)¶
(為己子況乎天氣因人之精就而神之反不使子賢聖/乎是則然矣又何多恠如鄭此言天氣因人之精使之)¶
(賢聖則天氣不獨生人此姜嫄得無人道而生子者言/非一端也彼以古今異説言感生則不得有父有父則)¶
(不得感生偏執一見理未𢎞通故鄭引蒲蘆為喻以證/有父得感生耳必由父也所引吞鳦生契即是不由父)¶
(矣又何恠於后稷也稷契等雖感天氣母實有夫則亦/為有父繼父為親故稱嚳之胄唐堯之親九族立五廟)¶