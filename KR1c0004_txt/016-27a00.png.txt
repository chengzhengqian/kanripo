伐木丁丁鳥鳴嚶嚶𫝊興也丁丁伐木聲也嚶嚶驚懼¶
也箋云丁丁嚶嚶相切直也言昔日未居位在農之時¶
與友生於山巖伐木為勤苦之事猶以道徳相切正也¶
嚶嚶兩鳥聲也其鳴之志似於有友道然故連言之出¶
自幽谷遷于喬木𫝊幽深喬髙也箋云遷徙也謂鄉時¶
之鳥出從深谷今移處髙木嚶其鳴矣求其友聲𫝊君¶
子雖遷於髙位不可以忘其朋友箋云嚶其鳴矣遷處¶
髙木者求其友聲求其尚在深谷者其相得則復鳴嚶¶