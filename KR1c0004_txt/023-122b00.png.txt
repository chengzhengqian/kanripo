(曰濯大翰幹皆釋詁文箋正義曰言王事伊大則從小/至大非文王之事自為大也上言遹追來孝此承其下)¶
(故知是述大王王季之業其事益大上言築城作豐此/言維豐之垣則是豐城之内别起垣也故云作邑於豐)¶
(城之既成又垣之立宫室謂立天子之宫室宫室既定/萬姓知有所歸故為天下所同心而歸之幹者築墻所)¶
(立之木幹與墻為法故為之/幹者正其政敎定其法度)¶
豐水東注維禹之績四方攸同皇王維辟傳績業皇大¶
也箋云績功辟君也昔堯時洪水而豐水亦汜濫為害¶
禹治之使入渭東注于河禹之功也文王武王今得作¶
邑於其旁地為天下所同心而歸大王為之君乃由禹¶