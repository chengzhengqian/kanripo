　(雖欲盡忠無所裨益後世追刺欲何為哉詩者人之/詠歌情之發憤見善欲論其功覩惡思言其失獻之)¶
　(可以諷諫詠之可以寫情本願申己之心非是必施/於諫往者之失誠不可追将來之君庶或能改雖刺)¶
　(前世之惡兾為未然之鑒不必虐君見在始得出辭/其人已逝即當杜口雨無正之篇鄭為流彘後事既)¶
　(出居政不由己雖欲箴規亦無所及此篇彼意於義/亦同以此知韋氏之言為得其實若然自警者羣臣)¶
　(為惡恐禍及已若前人已死則非禍所及而箋所以/責厲王之臣為武公自警者以人之得失在於朋儕)¶
　(武公雖非厲王之臣亦是朝廷之士淪胥以敗無世/不然兾望逺彼惡人免其患禍雖文刺前朝實意在)¶
　(當代故誦習此言以自肅警侯包亦云衛武公刺王/室亦以自戒行年九十有五猶使臣日誦是詩而不)¶
　(離於其側其意亦取楚/語為說與韋昭小異)¶