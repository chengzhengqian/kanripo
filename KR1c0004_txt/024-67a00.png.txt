　(鄭以金縢之注差約之以為武王之崩成王年十嵗/除喪年十三是其幼少也攝政元年成王年十五及)¶
　(歸之成王年二十一成王將蒞政其年二十有二召/公與周公相成王為左右謂作上公為二伯分陜而)¶
　(治周公古書序云周公為師召公為保召公不悅作/君奭與此同時也鄭不辨公劉是名是字王肅云公)¶
　(號也劉名也王基云周人以諱事神王者祫百世召/公大賢出自姬姓稱揚先祖盛徳之君而舉其名不)¶
　(亦逺於禮乎其意以為公劉必是字也計虞夏之時/世代尚質名字之别難得而知世本史記不應皆没)¶
　(其名而盡書其字以之為名未必非矣鄭以姜嫄為/名詩人亦得稱之何獨公劉不可言其名也周人自)¶
　(以諱事神於時未有諱法祫祭之及羣君未能重於/先妣何當許姜嫄而怪公劉王基雖述鄭未必然也)¶
　(王肅以公為號猶可焉何則后稷至於大王十有餘/世唯三人稱公何故三君特以公號豈餘君不為公)¶