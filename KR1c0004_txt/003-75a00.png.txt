(者欲使女史以赤心正人謂赤心事夫人而正妃妾之/次序也箋正義曰以女史執此赤管而書記妃妾進退)¶
(日月所次序使不違失宜為書説而/陳釋之成此妃妾之徳羙故美之也)¶
自牧歸荑洵美且異傳牧田官也荑茅之始生也本之¶
於荑取其有始有終箋云洵信也茅絜白之物也自牧¶
田歸荑其信羙而異者可以供祭祀猶貞女在窈窕之¶
處媒氏達之可以配人君匪女之為美美人之貽傳非¶
為其徒說美色而已美其人能遺我灋則箋云遺我者¶
遺我以賢妃也音義(牧州牧之牧徐音日荑徒兮反洵/本又作詢音荀共音恭窈烏了反)¶