(行與其族類者維云何乎使至室家之内皆自先捆緻/恩親乃後及於天下使皆室家相親是謂與族類也餘)¶
(同傳正義曰釋宮云宮中巷謂之壼以宫中巷路之廣/故以壼為廣王肅云其善道施於室家而廣及天下周)¶
(語單靖公之老送叔向叔向告其老而美單子引此章/乃云壼也者廣裕民人之謂也王肅據彼文以述毛傳)¶
(彼言壼者廣裕民人故以壼為廣也箋正義曰箋以言/室家之壼則壼即是室家之事若言室家之廣則於文)¶
(不類故易之云壼之言捆以孝行與族類者室家先以/相捆逼而密緻言其相親然後以此相親之道與其族)¶
(類亦使之室家相親故言乃及於天下也毛據外傳為/說外傳正解此文而箋必易之者箋之此意不違外傳)¶
(也室家捆緻則可以化天下則是廣裕民人也韋昭皆/取此箋以解外傳是其不違矣但不訓壼為廣與毛異)¶
(耳/)¶