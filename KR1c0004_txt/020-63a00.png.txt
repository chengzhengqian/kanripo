禹之功今王反不脩其業乎六十四井為甸甸方八里¶
居一成之中成方十里出兵車一乗以為賦法我疆我¶
理𫝊疆畫經界也理分地理也南東其畝𫝊或南或東¶
音義(甸毛田見反鄭繩證反畇音勻又音&KR3398;蘇遵反又/音旬墾苦很反辟婢亦反佃音田本亦作田乗繩)¶
(證/反)疏(正義曰毛以為信乎彼南山之傍田野得成平田/可種殖者維本禹所治之又此地今畇畇然成其)¶
(墾辟之原隰者由曽孫成王所田之又正我天下經界/之疆又分我天下土宜之理而随事之便使南東其畝)¶
(成王能疆理天下奉禹之功而幽王不能脩之故以刺/焉鄭惟甸之為丘甸之為異餘同𫝊正義曰此及韓奕)¶
(之𫝊皆言甸治則訓甸為治不為丘甸之異于鄭也墾/辟貌者謂墾耕其地辟除草莱以成柔田也釋訓云畇)¶