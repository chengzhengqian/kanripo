　持而去焉音義(攜穴/圭反)疏(正義曰作北風詩者刺虐也/言衛國君臣並為威虐使國)¶
　(民百姓不親附之莫不相攜持而去之歸於有道也/此主刺君虐故首章二章上二句皆獨言君政酷暴)¶
　(卒章上二句乃君臣並言也三章次二/句皆言攜持去之下二句言去之意也)¶
北風其涼雨雪其雱傳興也北風寒涼之風雱盛貌箋¶
云寒涼之風病害萬物興者喻君政教酷暴使民散亂¶
恵而好我攜手同行傳恵愛行道也箋云性仁愛而又¶
好我者與我相攜持同道而去疾時政也其虛其邪旣¶
亟只且傳虛虛也亟急也箋云邪讀如徐言今在位之¶