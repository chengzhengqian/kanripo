有菀者柳不尚息焉傳興也菀茂木也箋云尚庻幾也¶
有菀然枝葉茂盛之桞行路之人豈有不庶幾欲就之¶
止息乎興者喻王有盛徳則天下皆庶幾願往朝焉憂¶
今不然上帝甚蹈無自暱焉傳蹈動暱近也箋云蹈讀¶
曰悼上帝乎者愬之也今幽王暴虐不可以朝事甚使¶
我心中悼病是以不從而近之釋已所以不朝之意俾¶
予靖之後予極焉傳靖治極至也箋云靖謀俾使極誅¶
也假使我朝王王畱我使我謀政事王信讒不察功考¶