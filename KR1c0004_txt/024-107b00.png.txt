與女同官俱為卿士我就女而謀及忠告以善道女反¶
聽我言謷謷然不肯受我言維服勿以為笑先民有言¶
詢于芻蕘傳芻蕘薪采者箋云服事也我所言乃今之¶
急事女無笑之古之賢者有言有疑事當與薪采者謀¶
之匹夫匹婦或知及之况於我乎音義(寮字又作僚力/彫反囂五刀反)¶
(謷五報反道音導下牖道道民皆同芻初俱反/蕘如謡反説文云蕘草薪也知音智又如字)疏(正義/曰上)¶
(言戒語大臣而大臣不受此又責之言我雖與汝異其/所職之事要乃與汝同其官寮以同官之類當相用其)¶
(言語我今就汝謀慮告此以善道而汝聽我言反囂囂/然不肯受用何也我之所言維是當今急事汝勿以為)¶