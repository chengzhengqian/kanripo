(䏻有樂退而潜䖏雖伏扵深淵之下亦甚炤炤然易見/不足以避網罟之害莫知所逃也以興賢者在扵朝廷)¶
(之上為時所䧟害不得行道意非䏻有樂退而隱居雖/遁扵山林之中又其姓名聞徹不足以避苛虐之政莫)¶
(知所逃已為之憂而心中惨惨然念國之為/虐也言王政暴虐賢人困厄己所以憂也)¶
彼有㫖酒又有嘉殽𫝊言禮物備也箋云彼彼尹氏大¶
師也洽比其鄰昏姻孔云𫝊洽合鄰近云旋也是言王¶
者不䏻親親以及逺箋云云猶友也言尹氏富獨與兄¶
弟相親友為朋黨也念我獨兮憂心慇慇𫝊慇慇然痛¶
也箋云此賢者孤特自傷也音義(殽戸交反比毗志反/云本又作員音同慇)¶