天生烝民有物有則民之秉彝好是懿德傳烝衆物事¶
則法彝常懿美也箋云秉執也天之生衆民其性有物¶
象謂五行仁義禮智信也其情有所法謂喜怒哀樂好¶
惡也然而民所執持有常道莫不好有美徳之人天監¶
有周昭假于下保兹天子生仲山甫傳仲山甫樊侯也¶
箋云監視假至也天視周王之政教其光明乃至于下¶
謂及衆民也天安愛此天子宣王故生樊侯仲山甫使¶
佐之言天亦好是懿徳也書曰天聰明自我民聰明音¶