就其深矣方之舟之就其淺矣泳之游之傳舟舩也箋¶
云方泭也潜行為泳言深淺者喻君子之家事無難易¶
吾皆為之何有何亡黽勉求之傳有謂富也亡謂貧也¶
箋云君子何所有乎何所亡乎吾其黽勉勤力為求之¶
有求多亡求有凡民有䘮匍匐救之箋云匍匐言盡力¶
也凡於民有凶禍之事鄰里尚盡力徃救之況我於君¶
子家之事難易乎固當黽勉以疏喻親也音義(泳音詠/泭音孚)¶
(易夷豉反下同為于偽反匍音/蒲又音符匐蒲北反一音服)疏(正義曰毛以為婦人/既怨君子棄已反追)¶