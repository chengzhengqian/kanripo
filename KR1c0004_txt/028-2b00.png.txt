云閔悼傷之言也造猶成也可悼傷乎我小子耳遭武¶
王崩家道未成嬛嬛然孤特在憂病之中於乎皇考永¶
世克孝念兹皇祖陟降庭止傳庭直也箋云兹此也陟¶
降上下也於乎我君考武王長世能孝謂能以孝行為¶
子孫法度使長見行也念此君祖文王上以直道事天¶
下以直道治民信無私枉維予小子夙夜敬止於乎皇¶
王繼序思不忘傳序緒也箋云夙早敬慎也我小子早¶
夜慎行祖考之道言不敢懈倦也於乎君王歎文王武¶