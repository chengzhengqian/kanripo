徳者往迎之配幽王代襃姒也既幼而羙文齊莊庶其¶
當王意匪飢匪渴徳音來括𫝊括㑹也箋云時讒巧敗¶
國下民離散故大夫汲汲欲迎季女行道雖飢不飢雖¶
渴不渴覬得之而來使我王更修徳教合㑹離散之人¶
雖無好友式燕且喜箋云式用也我得徳音而來雖無¶
同好之賢友我猶用是燕飲相慶且喜音義(孌力兗反/齊側皆反)¶
(下同少詩照反本亦作季女括本又作佸音/活徐古闊反覬音冀好呼報反注下竝同)疏(正義曰/周人惡)¶
(襃姒嫉妬讒佞在朝欲得賢女以代之故言己欲間關/然以設車之牽兮思得孌然羙好齊莊之少女往迎之)¶