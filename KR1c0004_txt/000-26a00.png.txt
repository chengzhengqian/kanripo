　(非獨夫人身事文與夫人不相連接故變言鵲巢之/功所致也又桃夭致後三篇有后妃之化羔羊致後)¶
　(無夫人之化者亦是周南后妃既詳於召南夫人遂/略致者行化於己自已致人草蟲以下非復夫人身)¶
　(事亦是夫人之致也羔羊召南之國化文王之政為/鵲巢之功所致則漢廣文王之道被于南國亦是闗)¶
　(雎之功所致序者以此二風皆是文王之化大姒所/贊周南以桃夭至芣苢三篇為后妃所致漢廣以下)¶
　(其事差逺為文王之致召南以草蟲至行露四篇為/夫人所致羔羊以下差逺為文王之致各舉其事互)¶
　(相發明此二南之詩文王時作文王即位至受命之/時已四十餘年諸侯從之盖亦早矣鄭答張逸云文)¶
　(王以諸侯而有王者之化卒以受命是受命之前已/行王徳當此之時詩已作也何則化被於下則民述)¶
　(其志何湏待布王號然後作歌武王采得之時二公/已有爵土命其行化遂分繫之非由二公有土此詩)¶