　序桓講武類禡也桓武志也箋云類也禡也皆師祭¶
　也音義(禡馬嫁反桓武志也/本或以此句為注)疏(正義曰桓詩者講武/類禡之樂歌也謂武)¶
　(王將欲伐殷陳列六軍講習武事又為類祭於上帝/為禡祭於所征之地治兵祭神然後克紂至周公成)¶
　(王太平之時詩人追述其事而為此歌焉序又說名/篇之意桓者威武之志言講武之時軍師皆武故取)¶
　(桓字名篇也此經雖有桓字止言王身之武名篇曰/桓則謂軍衆盡武諡法闢土服逺曰桓是有威武之)¶
　(義桓字雖出於經而與經小異故特解之經之所陳/武王伐紂之後民安年豐克定王業代殷為王皆由)¶
　(講武類禡得使之然作者主美武王意在本由類禡/故序逹其意言其作之所由講武是軍衆初出在國)¶
　(治兵也類則於内祭天禡則在於所征之地自内而/出為事之次也箋正義曰釋天云是類是禡師祭也)¶