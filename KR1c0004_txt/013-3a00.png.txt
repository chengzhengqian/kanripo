以朝服燕祭服朝是其好絜衣服也先言燕後言朝見¶
君之志不能自强於政治豈不爾思勞心忉忉𫝊國無¶
政令使我心勞箋云爾女也三諫不從待放而去思君¶
如是心忉忉然音義(朝直遥反注同下篇注亦同蜡仕/詐反祭名也見賢遍反忉音刀)¶
疏(正義曰言檜君好絜衣服不脩政事羔裘是適朝之/常服今服之以逍遥狐裘是息民之祭服今服之以)¶
(在朝言其志好鮮絜變易常服也好絜如是大夫諫而/不聼待放於郊思君之惡言我豈不於爾思乎我誠思)¶
(之君之惡如是使我心忉忉然而憂也逍遥遊燕之事/輕視朝聼政之事重今先言燕後言朝者見君不能自)¶
(强於政治唯好逍遥忽於聼政故後言朝也箋正義曰/玉藻云諸侯朝服以日視朝於内朝是諸侯視朝之服)¶