(氏二説謹案云經無明文且殷周或異故鄭亦不駮商/頌烈祖箋云鸞在鑣以無明文且殷周或異故鄭為兩)¶
(解釋詁云哉始也哉載義同故亦為始釋訓云暴虎徒/搏也則搏者殺獸之名哀十二年左傳曰國狗之瘈無)¶
(不噬也則噬謂齧也此小犬初成始解搏噬故云/始成之也章首云遊於北園知此遊北園時習也)¶
　　駟驖三章章四句¶
　序小戎美襄公也備其兵甲以討西戎西戎方彊而¶
　征伐不休國人則矜其車甲婦人能閔其君子焉箋¶
　矜夸大也國人夸大其車甲之盛有樂之意也婦人¶
　閔其君子恩義之至也作者叙内外之志所以美君¶