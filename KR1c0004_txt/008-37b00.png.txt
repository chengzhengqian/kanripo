(通識而當亂於此哉抑者以襄公雖舅而鳥獸其行犯/親亂類使時人皆以爲齊侯之子故絶其相名之倫更)¶
(本於外祖以言也凡異族之親皆稱甥然此是毛傳之/言不應代詩人爲絶其相名之倫孫毓之言非也箋正)¶
(義曰夏官射人以射法治射儀王以六耦射三侯樂以/騶虞九節五正諸侯以四耦射二侯樂以貍首七節三)¶
(正孤卿大夫以三耦射一侯樂以采蘋五節二正士以/三耦射豻侯樂以采蘩五節二正是天子以下所射之)¶
(正數也彼文大夫士同射二正今定本云大夫二正士/一正誤耳外皆居其侯中三分之一者其外畔凖侯廣)¶
(狹各居其侯三分之一其内皆方二尺故彼注云九節/七節五節者奏樂以爲射節之差三侯者五正三正二)¶
(正之侯也二侯者三正二正之侯也一侯者二正而已/畫五正之侯者中朱次白次蒼次黄𤣥居外三正者損)¶
(𤣥黄二正者去白蒼而畫以朱綠其外之廣皆居侯中/三分之一鄭言中二尺是中央之采方二尺以外準其)¶