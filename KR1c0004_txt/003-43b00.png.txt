(溝洫志云涇水一碩其泥數斗潘岳西征賦云清渭濁/涇是也此已絶去所經見涇渭之水因取以自喻也鄭)¶
(志張逸問何言絶去答曰衛在東河涇在西河故知絶/去不復還意以涇不在衛境作詩宜歌土風故言絶去)¶
(此婦人既絶至涇而自比己志邶人為詩得言者盖從/送者言其事故詩人得述其意也禮臣無境外之交此)¶
(詩所述似是庶人得越國而昏者左𫝊曰大夫越境逆/女非禮即士以下不禁故士昏禮云若異邦則贈丈夫)¶
(送者以束錦是士得外娶即庶人得越國娶明矣傳正/義曰潔者飾也謂不潔飾而用已也梁魚梁者此與小)¶
(弁及敝笱在梁皆云笱笱者捕魚之器即梁為魚梁明/矣何人斯云胡逝我梁我者已所自専之辭即亦為魚)¶
(梁也有狐云在彼淇梁𫝊曰石絶水曰梁候人云維鵜/在梁𫝊曰梁水中之梁鴛鴦云鴛鴦在梁箋云石絶水)¶
(之梁白華亦云有鶖在梁又云鴛鴦在梁皆鳥獸所在/非人所徃還之處即皆非橋梁矣故以石絶水解之此)¶