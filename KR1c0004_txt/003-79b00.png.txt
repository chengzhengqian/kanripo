(言白旄者或以白旄為旌節也言國人傷其渉危遂徃/者解經以乘舟為喻之意以二子遂徃不愛其死如乘)¶
(舟無所薄汎汎然迅疾而不礙無所薄猶渉危也謂渉/渡危難而取死下言其影以其影謂舟影觀其去而見)¶
(其影義取其遂徃不還故卒章云其逝𫝊曰逝/徃謂舟汎汎然其形徃影形可見故言徃也)¶
二子乘舟汎汎其逝傳逝往也願言思之不瑕有害傳¶
言二子之不遠害箋云瑕猶過也我思念此二子之事¶
於行無過差有何不可而不去也音義(害毛如字鄭音/曷何也遠于萬)¶
(反/)疏(正義曰下二句毛鄭别箋正義曰此國人思念之/至故追言其本何為不去而取死深憫之之辭也)¶
　　二子乘舟二章章四句¶