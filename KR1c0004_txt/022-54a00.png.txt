(敗則命彼在後之倅車謂之使載之大臣之於小臣其/義當然今大臣何爲遺忘已而不肯飲食敎載之傳正)¶
(義曰緜蠻文連黄鳥黄鳥小鳥故知緜蠻小貎釋丘云/非人謂之丘李廵曰謂非人力所為自然生為丘也釋)¶
(地云大陵曰阿則丘之與阿為二物矣而以丘阿為曲/阿者以下丘側丘隅類之則丘阿非二物也卷阿云有)¶
(卷者阿知丘阿是丘之曲中也此為大臣無仁心而作/故知鳥止於阿似人止於仁箋正義曰鳥必飛而後止)¶
(故知止謂飛行所止託也以鳥是有畏之物故知取安/静之處而託息焉大學注云鳥知擇岑蔚安間而止處)¶
(之與此同也此黄鳥刺大臣不用仁心故知喻小臣當/擇卿大夫有仁厚之徳者而依屬焉小臣而得擇大臣)¶
(依之者以臣雖君之所置而貴賤不等小臣當依屬大/臣論語云事其大夫之賢者友其士之仁者是得以已)¶
(情擇而依之也然則此㣲臣自擇不得人而責之者以/已本親之冀其恤已但當時國亂禮廢臣皆不仁已雖)¶