　(人謂夷姜則此亦為夷姜明矣由國人乆處軍役之/事故男多曠女多怨也序直云男女怨曠知男曠女)¶
　(怨者以書𫝊云外無曠夫内無怨女故謂男為曠女/為怨曠空也謂空無室家故苦其事書𫝊曠夫謂未)¶
　(有室家者此男雖有室家乆從軍役過時不歸與無/不異猶何草不黄云何人不矜也此相對故為男曠)¶
　(女怨散則通言也故采緑刺怨曠經無男子則總謂/婦人也大司徒云以陰禮教親則民不怨怨者男女)¶
　(俱兼是其通也此男女怨曠不違於禮故舉以刺宣/公采緣婦人不但憂思而已乃欲從君子於外非禮)¶
　(故并刺/婦人也)¶
雄雉于飛泄泄其羽傳興也雄雉見雌雉飛而鼓其翼¶
泄泄然箋云興者喻宣公整其衣服而起奮訊其形貌¶