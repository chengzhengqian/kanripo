(或出於此但引詩斷章不必如本也傳正義曰傳意以/上句為思詠嫁娶之夕欲得見良人則此句嗟歎己身)¶
(不得見良人也子兮子兮自嗟歎也兹此也嗟歎此身/不得見良人言已無奈此良人何箋正義曰箋以此句)¶
(亦是責娶者之辭故云子兮子兮為斥娶者以其良人/為妻當以良時迎之今子之娶後於隂陽交㑹之月則)¶
(損良人之善故云當如此/良人何責其損良人也)¶
綢繆束芻三星在隅傳隅東南隅也箋云心星在隅謂¶
四月之末五月之中今夕何夕見此邂逅傳邂逅解説¶
之貎子兮子兮如此邂逅何音義(邂本亦作解戸懈反/一音户佳反逅本又)¶
(作覯胡豆反一音戸冓反韓詩云/邂覯不固之貌解音蟹説音悦)¶