(三有事是自同畿外増一卿以比列國也又取多蔵者/是不知厭也則不知厭亦兼觧三卿意也知皇父封不)¶
(在畿外者以刺之云擇三有事明其不應三而三故知/是畿内也左𫝊説桓王與鄭十二邑向在其中杜預云)¶
(河内軹縣西有地名向上則向在東都之畿内也説文/云憖肯從心也言初時心所不欲後始勉強而肯従故)¶
(云心不欲自強之辭一老是舊在位故言盡将舊在位/之人與去皇父所屬之臣自然當従言舊在位盖王官)¶
(列職皇父欲矜形勢盡将往向故言無畱衛王其至向/亦當反但去時盡将之耳定本及集夲云憖者心不欲)¶
(强之辭也知擇民者以朝臣不遺一老則盡行矣且朝/臣皆有車馬無所可擇故擇民之富有者以往居扵向)¶
(民有定屬何得擇而往者皇父/擅恣強偪将之所以刺其貪也)¶
黽勉從事不敢告勞箋云詩人賢者見時如是自勉以¶