　曹譜¶
　曹者禹貢兗州陶丘之北地名疏(正義曰禹貢云濟/河惟兗州王肅云)¶
　(東南據濟西北距河不言距濟而云據者則州境東/南踰濟水也禹貢又云導沇水東流為濟入于河溢)¶
　(為滎東出于陶丘北漢書地理志云濟隂定陶縣故/曹國周武王弟叔振鐸所封禹貢陶丘在西南陶丘)¶
　(亭是也言丘在曹之西南則曹在丘之東北止言北/者舉其大望所在耳雖在濟南猶屬兗州故言兗州)¶
　(地名/也)周武王既定天下封弟叔振鐸於曹今日濟隂¶
　定陶是也疏(正義曰曹世家云曹叔振鐸者周武王/母弟也武王克殷封叔振鐸於曹地理)¶
　(志云濟隂定陶詩風曹國是鄭所引之文也曹都雖/在濟隂其地則踰濟北春秋僖三十一年取濟西田)¶