(織線爲之即今之絛繩必用雜綵線爲之故言織之人/君五色臣則三色直言人君與臣不辨尊卑之異蓋天)¶
(子諸侯皆五色卿大夫士皆三色其色無文正以人君/位尊備物當具五色臣則下之宜降殺以兩耳此詩刺)¶
(不親迎宜陳人臣親迎之事經有素青黄三色故爲臣/則三色又解三色而獨言素者以其素色分明目所先)¶
(見故先言之壻受女於堂從堂而後至庭至著目所先/見當在堂見素而以素配著爲章者取其韻句故耳或)¶
(庭先見靑堂先見黄以爲章次王肅云王后織𤣥紞天/子之𤣥紞一𤣥而已何云具五色乎王基理之云紞今)¶
(之絛豈有一色之絛色不雜不成爲絛王后織𤣥紞者/舉夫色尊者言之耳義或當然傳正義曰瓊是王之美)¶
(名華謂色有光華此石似瓊玉之色故云美石士之服/者蓋謂衣服之飾謂爲佩也玉藻云士佩瓀珉玉此云)¶
(石者以石色似玉故禮通貴賤皆以玉言之毛以士賤/直言美石故下章乃言似玉王肅云以美石飾象瑱案)¶