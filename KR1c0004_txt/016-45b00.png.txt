(月為陽本所以名十月為陽者時純坤用事而嫌於無/陽故名此月為陽也定本無為陽二字直云故以名此)¶
(月焉知為嫌者君子愛陽而惡隂故以陽名之實無陽/而得陽名者以分隂分陽迭用柔剛十二月之消息見)¶
(其用事耳其實隂陽恒有詩緯曰陽生酉仲隂生戍仲/是十月中兼有隂陽也四月秀葽靡草死豈無隂乎明)¶
(隂陽常兼有也易文言曰隂疑於陽必戰為其嫌於無/陽故稱陽焉鄭云嫌讀如羣公慊之慊古書篆作立心)¶
(與水相近讀者失之故作溓溓雜也隂謂此上六也陽/謂今消息用事乾也上六為蛇得乾氣雜似龍知此不)¶
(與彼說同者彼說坤卦自以上六爻辰在己為義已至/四月故消息為乾非十月也且文言慊於無陽為心邊)¶
(兼鄭從水邊兼初無嫌字知與此異孫炎即是鄭𤣥之/徒其注爾雅與郭璞皆云嫌於無陽故名之為陽是也)¶
彼爾維何維常之華𫝊爾華盛貌常常棣也箋云此言¶