天錫公純嘏眉夀保魯居常與許復周公之宇傳常許¶
魯南鄙西鄙箋云純大也受福曰嘏許許田也魯朝宿¶
之邑也常或作嘗在薛之旁春秋魯莊公三十一年築¶
臺于薛是與周公有常邑許許田未聞也六國時齊有¶
孟嘗君食邑於薛魯侯燕喜令妻夀母宜大夫庶士邦¶
國是有既多受祉黃髮兒齒箋云燕燕飲也令善也僖¶
公燕飲於内寝則善其妻壽其母謂為之祝慶也與羣¶
臣燕則欲與之相宜亦祝慶也是有猶常有也兒齒亦¶