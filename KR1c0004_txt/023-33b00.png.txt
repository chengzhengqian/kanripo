(武王曰以臣弑君可謂仁乎伯夷謂武王為臣詩人稱/之為侯亦可矣傳正義曰言無敢則是軍衆之人不敢)¶
(也泰誓上曰予有臣三千惟一心故傳以無貳爾心為/衆人無敢懐貳心即左傳所謂同心同德是也箋正義)¶
(曰臨視釋詁文閟宫云致天之屆于牧之野無貳無虞/上帝臨汝彼無貳之文在臨汝之上是戒武王使無貳)¶
(心此文與彼大同明亦戒武王言伐紂必克無有疑心/也伐紂之事本出武王之心詩人反言衆人之勸武王)¶
(見其勸戰之甚太誓曰師乃鼓譟前歌後舞格/於上天下地咸曰孜孜無怠是樂勸武王之事)¶
牧野洋洋檀車煌煌駟騵彭彭傳洋洋廣也煌煌明也¶
駵馬白腹曰騵言上周下殷也箋云言其戰地寛廣明¶
不用權詐也兵車鮮明馬又强則暇且整維師尚父時¶