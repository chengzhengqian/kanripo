(也然則諸侯當往就天子受命此在國請之者天子賜/諸侯之命其禮亡案春秋之世魯文公成公晉惠公齊)¶
(靈公皆是天子遣使賜命左傳不譏之則王賜諸侯之/命有召而賜之者有遣使賜之者榖梁之言非禮意也)¶
(此武公以孽奪宗故心不自安得命乃安也及世家稱/武公厚賂周僖王僖王乃賜之命是於法武公不當賜)¶
(之美之者其臣/之意美之耳)¶
豈曰無衣六兮傳天子之卿六命車旗衣服以六為節¶
箋云變七言六者謙也不敢必當侯伯得受六命之服¶
列於天子之卿猶愈乎不不如子之衣安且燠兮傳燠¶
煖也音義(燠夲又作奥於/六反煖奴緩反)疏(傳正義曰典命云王之三/公八命其卿六命其國家)¶