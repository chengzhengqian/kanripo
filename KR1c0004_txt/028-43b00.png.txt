　苑洛語錄云九河故道今永平府撫寧縣碣石山與¶
　諸家所載碣石之狀合則九河在滄平間海之灣山¶
　東通志馬頰在商河覆鬴在海豐鈎盤在徳平鬲津¶
　在樂陵徒駭在齊河皆濟南府所屬今真定去濟南¶
　東西六百餘里古河自洚水直趨而北至大陸皆真¶
　定地又北播為九河固永平河間地也不應河至大¶
　陸北而東反廻流而南以至濟南之境考明一統志¶
　亦謂在濟南不足據從韓說為近¶