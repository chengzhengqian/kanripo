戍未定靡使歸聘𫝊聘問也箋云定止也我方守於北¶
狄未得止息無所使歸問言所以憂音義(脃七嵗反脕/音問或作早)¶
(晚字非也靡使如/字本又作靡所)疏(正義曰王遣戍役戒之云我本期/以采薇之時遣汝今薇亦始生柔)¶
(脃矣汝中輩可以行矣曰歸曰歸汝所歸期㑹至嵗暮/汝心亦憂其晚矣然汝所以憂心烈烈然者以道路之)¶
(中則有飢則有渴勞苦甚矣汝又言我方戍於北狄未/得止定無人使歸問家安否所以憂也序其憂勞示知)¶
(其意也箋正義曰脃脕之時定本作脃腝之時𫝊正義/曰聘問俱是謂問安否之義散則通對則别故緜箋云)¶
(小聘曰問以卿大夫/殊其文故為大小耳)¶
采薇采薇薇亦剛止𫝊少而剛也箋云剛謂少堅忍時¶