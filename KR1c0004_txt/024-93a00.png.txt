(云鶠鳳其雌凰是雄曰鳳雌曰凰也說文云鳳神鳥也/天老曰鳳象麟前鹿後蛇頸魚尾龍文龜背燕頷喙五)¶
(色備舉出於東方君子之國翺翔四海之外過崑崙飲/砥柱濯羽弱水暮宿風穴見則天下大安寧字從鳥几)¶
(聲鳳飛則羣鳥從以萬數故鳳古作朋字山海經曰川/穴之山有鳥焉其狀如鶴五采而文名曰鳳首文曰徳)¶
(翼文曰順背文曰義膺文曰仁腹文曰信是鳥也飲食/自歌自舞見則天下大安寧京房易傳曰鳳凰髙丈二)¶
(漢時鳳凰數至漢書云髙五六尺郭璞云小之形未詳/翽翽與其羽連文則是羽聲也言衆多者以鳳鳥多故)¶
(羽聲大臯陶謨云鳳凰來儀注云儀匹言其相乘匹中/候握河紀云鳳凰巢阿閣讙樹言讙讙在樹是鳳必羣)¶
(飛白虎通云黄帝之時鳳凰蔽日而至是來必衆多也/毛意不言衆鳥則唯是鳳事而言亦者以鳳事自相亦)¶
(也故王肅云鳳凰雖亦髙飛傳天而亦集於所宜止故/集止以亦傅天亦集止今能致靈鳥之瑞者以多士也)¶