欽定四庫全書¶
　詩譜序　　　漢鄭氏撰　　　唐孔穎逹疏¶
　詩之興也諒不於上皇之世疏(正義曰上皇謂伏犧/三皇之最先者故謂)¶
　(之上皇鄭知于時信無詩者上皇之時舉代淳朴田/漁而食與物未殊居上者設言而莫違在下者羣居)¶
　(而不亂未有禮義之教刑罰之威為善則莫知其善/為惡則莫知其惡其心既無所感其志有何可言故)¶
　(知爾時未/有詩詠)大庭軒轅逮於高辛其時有亡載籍亦蔑¶
　云焉疏(正義曰鄭注中候勅省圖以伏犧女媧神農/三代為三皇以軒轅少昊髙陽高辛陶唐有)¶
　(虞六代為五帝徳合北辰者皆稱皇感五帝座星者/皆稱帝故三皇三而五帝六也大庭神農之别號大)¶