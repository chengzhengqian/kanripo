(尺以為幣貿易物引詩云抱布貿絲抱此布也司農之/言事無所出故鄭易之云罰以一里二十五家之泉也)¶
(此布幣謂絲麻布帛之布幣者布帛之名故鹿鳴云實/幣帛筐篚是也箋正義曰月令季春云后妃齋戒以勸)¶
(蠶事是季春始蠶孟夏云蠶事既畢分繭稱絲是孟夏/有絲賣之也欲明此婦人見誘之時節故言賣絲之早)¶
(晚以男子既欲為近期女子請之至秋明近期不過夏/末則賣絲是孟夏也𫝊正義曰釋丘云丘一成為敦丘)¶
(再成為陶丘三成為崑崙丘孫炎曰形如覆敦敦器似/盂郭璞曰成猶重也周禮曰為壇三成又云如覆敦者)¶
(敦丘孫炎曰丘一成之形象也郭璞曰敦盂也音頓與/此字異音同箋正義曰子者有徳之名此男子非能有)¶
(徳直以子者男子之通稱故謂之為子也上云来即我/謀男就女来與之謀也今此送之故知至此頓丘定室)¶
(家之謀又下云匪我愆期則男子於此與之/設期也故知且為㑹期言且者兼二事也)¶