三嵗為婦靡室勞矣箋云靡無也無居室之勞言不以¶
婦事見困苦有舅姑曰婦夙興夜寐靡有朝矣箋云無¶
有朝者常早起夜臥非一朝然言已亦不觧惰言既遂¶
矣至於暴矣箋云言我也遂猶乆也我既乆矣謂三嵗¶
之後見遇浸薄乃至見酷暴兄弟不知咥其笑矣𫝊咥¶
咥然笑箋云兄弟在家不知我之見酷暴若其知之則¶
咥咥然笑我静言思之躬自悼矣𫝊悼傷也箋云静安¶
躬身也我安思君子之遇已無終則身自哀傷音義(觧/音)¶