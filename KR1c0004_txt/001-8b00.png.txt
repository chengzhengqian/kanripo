　(而逆氣應之逆氣成象而淫樂興焉正聲感人而順/氣應之順氣成象而和樂興焉又曰歌者直已而陳)¶
　(徳也動已而天地應焉四時和焉星辰理焉萬物育/焉此說聲能感物能致順氣逆氣者也天地云動鬼)¶
　(神云感互言耳周禮之例天曰神地曰祇人曰鬼鬼/神與天地相對唯謂人之鬼神耳從人正而後能感)¶
　(動故先言正得失也此正得失與雅者正也正/始之道本或作政皆誤耳今定本皆作正字)先王¶
　以是經夫婦成孝敬厚人倫美教化移風俗音義(厚/音)¶
　(后本或/作序非)疏(正義曰上言詩有功徳此言用詩之事經/夫婦者經常也夫婦之道有常男正位乎)¶
　(外女正位乎内徳音莫違是夫婦之常室家離散夫/妻反目是不常也教民使常此夫婦猶商書云常厥)¶
　(徳也成孝敬者孝以事親可移於君敬以事長可移/於貴若得罪於君親失意於長貴則是孝敬不成故)¶