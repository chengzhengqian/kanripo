　(盛多者文王武王以天保以上六篇燕樂之事以治/内之諸夏以采薇以下三篇征伐之事以治外之夷)¶
　(狄文王以此九篇治其内外是始於憂勤也今武王/承於文王治平之後内外無事是終於逸樂由其逸)¶
　(樂萬物滋生故此篇承上九篇羙萬物盛多可以告/於神明也文武並言者以此篇武王詩之始而武王)¶
　(因文王之業欲見文治内外而憂勤武承其後而逸/樂由是萬物盛多是故並見也經六章皆陳魚多酒)¶
　(㫖是萬物盛多能備禮也言可以告於神明極羙之/言可致頌之意於經無所當也箋正義曰以采薇等)¶
　(三篇征伐是治夷狄故云内謂諸夏外謂夷狄僖二/十五年左𫝊云徳以柔中國刑以威四夷詩亦見此)¶
　(法也言於祭祀歌之者言時已太平可以作頌頌者/告神明之歌云可以告其成功之狀陳於祭祀之事)¶
　(歌作其詩以告神明也時雖太平猶非政洽頌聲/未興未可以告神明但羙而欲許之故云可以)¶