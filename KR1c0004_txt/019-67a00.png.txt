隊也音義(相息亮反兎他故反先蘇薦反墐音覲説文/作殣云道中死人人所覆也敺起俱反又作)¶
(驅同涕音替隕/音藴隊直類反)疏(𫝊正義曰墐者埋藏之名耳此言行/有死人是於道傍故曰路冢左𫝊曰)¶
(道墐相望是也箋正義曰言此不知者/謂不與走獸死人有相知其心不忍耳)¶
君子信讒如或醻之箋云醻旅醻也如醻之者謂受而¶
行之君子不恵不舒究之箋云恵愛究謀也王不愛太¶
子故聞讒言則放之不舒謀也伐木掎矣析薪扡矣𫝊¶
伐木者掎其巔析薪者随其理箋云掎其巔者不欲妄¶
踣之扡謂觀其理也必隨其理者不欲妄挫折之以言¶