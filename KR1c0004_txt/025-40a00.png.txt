(貌譖子念反本亦作僭相輩一本作相配/背音佩卒章同罪役一本作罷役罷音皮)疏(正義曰此/責臣不相)¶
(信令百姓困窮言視彼中林之處乃見甡甡然衆多者/是其羣鹿鹿乃走獸猶以其類相善輩偶而行以喻朝)¶
(廷羣臣亦當以善相與共處官位何為今彼羣臣朋友/皆以此僭差情不相信不肯相告以善道者是乃鹿之)¶
(不如也既政惡如此上下有害古之賢人亦有言曰無/道之世其民前無明君郤迫罪役其進與退維皆困窮)¶
(此即今時是也傳正義曰甡即詵字詵詵羣聚之貌故/為衆多也箋正義曰讒僭是偽妄之言故為不信也胥)¶
(相釋詁文以猶與者解以榖之義也榖善亦釋詁文事/有相對勢有相反言朋友不信不相與善道則鹿之甡)¶
(甡者為相親善矣故言鹿相輩類偶匹為相親善之意/羣臣皆相欺背不相與善是則不能甡甡故言鹿之不)¶
(如傳正義曰谷謂山谷墜谷是窮困之義故云谷窮箋/正義曰人君是施政之本民心所向故以為前罪役是)¶