(若大明云天作之合𫝊曰賢女妃聖人得禮之宜言長/幼者禮女年十五得許嫁男年長於女十年則女十五)¶
(男二十五女二十男三十各以長幼相敵以才/性長幼而相求是各順其人之宜為之求妃耦)¶
有瀰濟盈有鷕雉鳴傳瀰深水也盈滿也深水人之所¶
難也鷕䳄雉聲也衞夫人有淫泆之志授人以色假人¶
以辭不顧禮義之難至使宣公有淫昏之行箋云有瀰¶
濟盈謂過於厲喻犯禮深也濟盈不濡軌雉鳴求其牡¶
傳濡漬也由輈以上為軌違禮義不由其道猶雉鳴而¶
求其牡矣飛曰雌雄走曰牝牡箋云渡深水者必濡其¶