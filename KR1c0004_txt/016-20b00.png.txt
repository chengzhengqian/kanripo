之事維兄弟之親甚相思念原隰裒矣兄弟求矣𫝊裒¶
聚也求矣言求兄弟也箋云原也隰也以相與聚居之¶
故故能定髙下之名猶兄弟相求故能立榮顯之名音¶
義(怖普故反/裒薄侯反)疏(正義曰言兄弟之恩至厚有死喪可畏/怖之事維兄弟之親甚相思念餘人則)¶
(不能也兄弟相念如是則當求以相助不得疏也原與/隰同聚矣猶兄弟相求矣原隰以聚居之故故能定髙)¶
(下之名兄弟以相求之故故/能立榮顯之譽所以相求矣)¶
脊令在原兄弟急難𫝊脊令雝渠也飛則鳴行則搖不¶
能自舍耳急難言兄弟之相救於急難箋云雝渠水鳥¶