(文也案巾車玉路鍚樊纓金路鉤樊纓注云金路無鍚/有鉤計玉路非賜臣之物此言鉤膺必金路矣而得有)¶
(鏤鍚者盖特賜之使得施於金路也釋器云轡首謂之/革故知鞗革謂轡也此不言如厄則非比諸外物不得)¶
(為蟲故易傳以金為小環往往纒/搤之往往者言其非一二處也)¶
韓侯出祖出宿于屠顯父餞之清酒百壺傳屠地名也¶
顯父有顯徳者也箋云祖将去而祀軷也既覲而反國¶
必祖者尊其所往去則如始行焉祖於國外畢及出宿¶
示行不留於是也顯父周之公卿也餞送之故有酒其¶
殽維何炰鼈鮮魚其蓛維何維筍及蒲其贈維何乗馬¶