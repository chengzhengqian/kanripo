不弔昊天亂靡有定式月斯生俾民不寧憂心如酲誰¶
秉國成𫝊病酒曰酲成平也箋云弔至也至猶善也定¶
止式用也不善乎昊天天下之亂無有止之者用月此¶
生言月月益甚也使民不得安我今憂之如病酒之酲¶
矣觀此君臣誰能持國之平乎言無有也不自為政卒¶
勞百姓箋云卒終也昊天不自出政教則終窮苦百姓¶
欲使昊天出圗書有所授命民乃得安音義(酲音/呈)疏(正/義)¶
(曰此章箋具而下二句毛氏無𫝊則不必如鄭欲天出/圖書授命也盖言王身不自為政教終勞苦我百姓王)¶