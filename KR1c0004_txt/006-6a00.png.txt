　危難以風焉音義(難乃旦反下注/同風福鳯反)疏(正義曰大夫思/其危難謂在家)¶
　(之大夫思君子僚友在外之危難君子行役無/期度二章上六句是也思其危難下二句是也)¶
君子于役不知其期曷至哉箋云曷何也君子于往行¶
役我不知其反期何時當来至哉思之甚雞棲于塒日¶
之夕矣羊牛下來傳鑿牆而棲曰塒箋云雞之将棲日¶
則夕矣羊牛從下牧地而來言畜產出入尚使有期節¶
至於行役者乃反不也君子于役如之何勿思箋云行¶
役多危難我誠思之音義(曷寒末反棲音西時如字夲/亦作塒音同爾雅同玉篇時)¶