(拔則獲是放矢得獸故以拔為矢末以鏃為首故拔為/末箋正義曰王制云佐車止則百姓田獵注云佐車驅)¶
(逆之車得不以從左驅禽謂之佐車者彼驅逆之車依/周禮田僕所設非君所乗此公曰左之是公命御者從)¶
(禽之左逐之欲從禽之左而射之也此是君所乗田車/非彼驅逆之車也逐禽由左禮之常法必言公曰左之)¶
(者公見獸乃命逐之故言公曰𫝊以拔為矢末不辨為/拔之處故申之云拔括也家語孔子與子路論矢之事)¶
(云括而羽之鏃而礪之其入之不益深乎是謂矢末/為括也既言公曰則是公自舍之故云公善射也)¶
遊于北園四馬既閑傳閑習也箋云公所以田則克獲¶
者乃遊于北園之時時則已習其四種之馬輶車鸞鑣¶
載獫歇驕傳輶輕也獫歇驕田犬也長喙曰獫短喙曰¶