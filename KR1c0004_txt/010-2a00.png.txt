　(之類者憂深思逺之事非獨在此二文以其二事顯/見故引當之耳其實諸篇皆有深逺之志羔裘箋云)¶
　(民之厚如此亦唐之遺風/亦以其事顯見故言之耳)¶
蟋蟀在堂歳聿其莫今我不樂日月其除傳蟋蟀蛬也¶
九月在堂聿遂除去也箋云我我僖公也蛬在堂歲時¶
之候是時農功畢君可以自樂矣今不自樂日月且過¶
去不復暇為之謂十二月當復命農計耦耕事無已大¶
康職思其居傳已甚康樂職主也箋云君雖當自樂亦¶
無甚大樂欲其用禮為節也又當主思於所居之事謂¶