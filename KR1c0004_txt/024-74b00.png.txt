(室既成則饗燕羣臣其威儀蹌蹌之士及濟濟之大夫/將來君所公劉則使人為之設筵使人為之設几賓來)¶
(就燕既登席矣乃依几矣公劉乃使人造適其羣牧執/其豕於牢中以為飲酒之殽其飲此酒酌之用匏匏以)¶
(酌之言其新為邦國儉而合禮也又說公劉其於羣臣/設饌以食之設酒以飲之已身與之為君與之為大宗)¶
(也言公劉之厚於羣臣如此欲成王之法效之鄭上二/句與毛同言公劉築室既成與羣臣飲食以落之其為)¶
(如此蹌蹌濟濟之威儀者謂公劉之朝士大夫者則相/使為公劉設筵相使為公劉設几欲使公劉升扆而坐)¶
(也公劉既登堂矣乃負扆而立其羣臣乃造其羣牧執/豕於牢以為飲酒之殽得殽乃飲遂酌之用匏以進於)¶
(公劉於此之時羣臣之於公劉也獻酒以飲之進食以/食之從而君敬之從而尊重之言雖去舊國見尊如本)¶
(國由愛厚其民故下不失敬欲成王之厚於民以見敬/箋正義曰曲禮下云凡行容大夫濟濟士蹌蹌是蹌蹌)¶