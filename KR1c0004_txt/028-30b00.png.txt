(獻醻交錯或容失禮宜於此時設之也有司徹是大夫/賓尸之禮猶天子之繹所以無兕觥解者以大夫禮小)¶
(即以祭日行事未宜有失故無也上經說祭初行禮唯/謂士耳此言飲美皆思自安則是諸助祭者非獨士也)¶
(以祭末多倦怠傲慢故美其於祭之末能不讙譁不傲/慢則於祭前齊敬明矣恭敬明神必將獲福故以此得)¶
(壽考之休徵壽考未/然之事故言徵也)¶
　　絲衣一章九句¶
　序酌告成大武也言能酌先祖之道以養天下也箋¶
　周公居攝六年制禮作樂歸政成王乃後祭於廟而¶
　奏之其始成告之而已音義(酌音灼字亦作汋/大如字徐音泰)疏(正/義)¶