(畇田也注引此畇畇原隰與勻音同也知曽孫是成王/者序言成王奉禹之功此言曽孫田禹之地故知曽孫)¶
(與序成王一人也成王而謂之曽孫者以古者祖有徳/而宗有功因為之號文武為受命代紂定天下之基以)¶
(為宗祖祭法云祖文王而宗武王是也成王継文武之/後為太平之主特異其號故詩經通稱成王為曽孫也)¶
(不継於文王不直言孫者盖周雖文王受命而大王亦/有王迹所起見其王業之逺故継而稱曽孫不言𤣥孫)¶
(者𤣥孫對髙祖為定名世數更多則不得稱𤣥孫矣曽/者重也自曾祖以至無窮皆得稱曽孫故維天之命箋)¶
(云自孫之子而下事先祖皆稱曽孫是為逺辭明周徳/之隆乆故継大王而不稱𤣥也毛以此及維天之命言)¶
(曽孫篤之亦為成王鄭以禮非一人所行惟彼不從之/耳箋正義曰言信乎者文通于下言禹治南山成王田)¶
(之皆信然矣上云南山下云原隰皆南山之傍見禹之/所甸成王所脩為一䖏互其支以相曉也箋云彼南山)¶