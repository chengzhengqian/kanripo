(定本云祭事畢夫人釋祭服而髲鬄無去字知祭畢釋/祭服者以其文言被與上同若祭服即副矣故知祭畢)¶
(皆釋祭服矣箋正義曰自廟反其燕寝言此者以廟/寝同宫嫌不得言歸故明之燕寝夫人常居之䖏)¶
　　采蘩三章章四句¶
　序草蟲大夫妻能以禮自防也音義(蟲直忠反本或/作虫非也虫音)¶
　(許鬼反草蟲常羊也草木疏云一/名負蠜大小長短如蝗而青也)疏(正義曰作草蟲/詩者言大夫妻)¶
　(能以禮自防也經言在室則夫唱乃隨既/嫁則憂不當其禮皆是以禮自防之事)¶
喓喓草蟲趯趯阜螽傳興也喓喓聲也草蟲常羊也趯¶
趯躍也阜螽蠜也卿大夫之妻待禮而行隨從君子箋¶