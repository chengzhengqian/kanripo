文王受命有此武功既伐于崇作邑于豐箋云武功謂¶
伐四國及崇之功也作邑者徙都于豐以應天命文王¶
烝哉音義(應應對/之應)疏(箋正義曰經别言既伐於崇則武/功之言非獨伐崇而已受命之後)¶
(所伐䢴耆宻湏混夷之屬皆是也故云武功謂伐四國/及崇之功也武功之中既兼伐崇而别言既伐於崇者)¶
(以其功最大其伐最後故特言之為作邑張本言功成/乃作都也言應天命者天既命為天子當立天子之居)¶
(故言徙都於豐以應天命或以為於豐得命故徙豐應/之然則武王於盟津得命不可徙都入河乃遷都於鎬)¶
(非得命/之地矣)¶
築城伊淢作豐伊匹匪棘其欲遹追來孝傳淢成溝也¶