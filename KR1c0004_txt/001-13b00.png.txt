　(之是言之者無罪也獻子服罪是聞之者足以戒也/俗本戒上有自字者誤定本直云足以戒也箋正義)¶
　(曰風者若風之動物故謂之譬喻不斥言也人君教/民自得指斥但用詩教民播之於樂故亦不斥言也)¶
　(上言聲成文此言主文知作詩者主意令詩文與樂/之宫商相應也如上所說先為詩歌樂逐詩為曲則)¶
　(是宫商之辭學詩文而為之此言作詩之文主應於/宫商者初作樂者凖詩而為聲聲既成形須依聲而)¶
　(作詩故後之作詩者皆主應於樂文也譎者權詐之/名託之樂歌依違而諫亦權詐之義故謂之譎諫)¶
　至於王道衰禮義廢政教失國異政家殊俗而變風¶
　變雅作矣疏(正義曰詩之風雅有正有變故又言變/之意至於王道衰禮義廢而不行政教)¶
　(施之失所遂使諸侯國國異政下民家家殊俗詩人/見善則美見惡則刺之而變風變雅作矣至於者從)¶