　(遣戍役以薇為行期而言作止柔止剛止三者不同/則行非一軰故首章箋云先軰可以行言先對後之)¶
　(辭則二章為中軰三章為後軰矣二章𫝊曰柔始生/也兵若一軰而遣則不得剛柔别章若異輩而行不)¶
　(應以三章為二輩則毛意柔亦中輩言始生者對剛/為生之久柔謂初始生耳若對作止又柔在作後矣)¶
　(與鄭脃脕同也莊二十九年左𫝊曰凡馬日中而出/謂春分也出車曰我出我車于彼牧矣出車就馬於)¶
　(牧地則是春分後也中氣所在雖無常定大抵在月/中旬也中旬之後始出車就馬則首章二月下旬遣)¶
　(二章三月上旬遣三章三月中旬遣矣故卒章言昔/我徃矣楊柳依依是為二月之末三月之中事也)¶
采薇采薇薇亦作止𫝊薇菜作生也箋云西伯將遣戍¶
役先與之期以采薇之時今薇生矣先輩可以行也重¶