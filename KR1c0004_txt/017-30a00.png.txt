比物四驪閑之維則傳物毛物也則法也言先敎戰然¶
後用師維此六月既成我服我服既成于三十里傳師¶
行三十里箋云王既成我戎服將遣之戒之曰日行三¶
十里可以舍息王于出征以佐天子傳出征以佐其為¶
天子也箋云王曰令女出征伐以佐助我天子之事禦¶
北狄也音義(比毗志反/齊同也)疏(正義曰毛以為宣王之征所/簡車馬者乃比同力之物四)¶
(驪之馬此四驪之馬先以閑習之維有法則矣所以今/用之維此六月之時既成我軍士之戎服我軍士戎服)¶
(既成於是師行日三十里耳王於是出行征伐玁狁成/已為天子之大功也鄭唯以吉甫獨行王于為曰為異)¶