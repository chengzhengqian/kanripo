(福以安后稷美姜嫄實為因禋祀所安而經乃言不寧/不康故皆反其言也王肅云天以是顯著后稷之神靈)¶
(降福而安之言姜嫄可謂禋祀所安無疾而生子箋正/義曰康寧皆安釋詁文箋以此章上四章言后稷之生)¶
(下章言其棄之此經四句文在既生之後棄之上則是/說其棄子之意為下章張本故易傳也履大迹而有身)¶
(不由夫而生子是有顯著之徵也既見如此徵驗知其/實有神靈故云姜嫄以赫然顯著之徵其有神靈審矣)¶
(言姜嫄自知此子審是神靈所生也又解上帝不寧之/意祀天而見大人迹履之知有感己此感之者乃是天)¶
(帝之氣人不當共天交接今乃與天生子子雖生訖其/心猶不安之也上帝不寧者為生天之𦙍故不安不康)¶
(禋祀者懼時人不信故不安也以此故再言不安徒禋/祀而無人道空祀神明而無人道交接故居位黙然而)¶
(得生子懼時人不信其然或得疑其犯禮姦淫而有此/𦙍以此又復不安姜嫄既有此事不安欲望衆言故棄)¶