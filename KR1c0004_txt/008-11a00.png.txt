(則英是華之别名故言瓊英猶瓊華二章瓊瑩俱玉石/名也故云似瓊似瑩英華是玉光色故不言似英似華)¶
(耳今定本云瓊英猶瓊華瓊/瑩兼言瓊瑩者蓋衍字也)¶
　　著三章章三句¶
　序東方之日刺衰也君臣失道男女淫奔不能以禮¶
　化也音義(衰色追反本或作刺襄公非/也南山已下始是襄公之詩)疏(正義曰作/東方之日)¶
　(詩者刺衰也哀公君臣失道至使男女淫奔謂男女/不待以禮配合君臣皆失其道不能以禮化之是其)¶
　(時政之衰故刺之也毛以爲陳君臣盛明化民以禮/之事以刺當時之衰鄭則指陳當時君臣不能化民)¶
　(以禮雖屬意異皆以章首一句東方之日爲君失道/東方之月爲臣失道下四句爲男女淫奔不能以禮)¶