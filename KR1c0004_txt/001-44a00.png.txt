(章故不/與此同)¶
陟彼崔嵬我馬虺隤𫝊陟升也崔嵬土山之戴石者虺¶
隤病也箋云我我使臣也臣以兵役之事行出離其列¶
位身勤勞於山險而馬又病君子宜知其然我姑酌彼¶
金罍維以不永懷𫝊姑且也人君黄金罍永長也箋云¶
我我君也臣出使功成而反君且當設饗燕之禮與之¶
飲酒以勞之我則以是不復長憂思也言且者君賞功¶
臣或多於此音義(崔徂回反嵬五回反虺呼回反徐呼/懷反説文作㾯隤徒回反徐徒壊反)¶