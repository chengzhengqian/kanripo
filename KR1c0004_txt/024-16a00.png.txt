也以此至于能就衆人口自食謂六七歲時蓺之荏菽¶
荏菽斾斾禾役穟穟麻麥幪幪𤓰瓞唪唪傳荏菽戎菽也¶
斾斾然長也役列也穟穟苗好美也幪幪然盛茂也唪¶
唪然多實也箋云蓺樹也戎菽大豆也就口食之時則¶
有種殖之志言天性也音義(覃徒南反本或作譚訏況/于反匍音蒲又音符本亦)¶
(作扶匐蒲北反又音服本亦作服岐其宜反嶷魚極反/説文作㘈云小兒有知長張丈反或如字别彼列反蓺)¶
(魚世反荏而甚反菽或作叔音同郭璞云今胡豆是斾/蒲貝反穟音遂幪莫孔反瓞田節反唪布孔反徐又薄)¶
(孔反長如字/又張丈反)疏(正義曰毛以為上既言收取后稷此説/其長養之事言后稷實以漸大言差大)¶