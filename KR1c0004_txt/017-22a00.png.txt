(上拜筵前受爵反位膳宰薦脯醢賔升筵膳宰設折俎/賔坐左執爵右祭脯醢奠爵於薦右興取肺坐絶祭嚌)¶
(之興加於俎坐挩手執爵遂祭酒興席末坐啐酒此鄭/略其事故言之謂右之者即此燕禮所言奠於薦右之)¶
(謂也彼啐酒即比卒爵爵即酒也鄭以下言醻之爲醻/賔故此右之為當獻賔既獻賔賔受而奠之於薦右是)¶
(言之可以明主之獻/賔故作者舉以表之)¶
彤弓弨兮受言櫜之傳櫜韜也我有嘉賔中心好之傳¶
好說也鐘鼓既設一朝醻之傳醻報也箋云飲酒之禮¶
主人獻賔賔酢主人主人又飲而酌賔謂之醻醻猶厚¶
也勸也音義(櫜古刀反韜本又作弢吐刀反弓衣也好/呼報反説音悦醻本又作酬市由反酢才)¶