　(禮也由衞文公能正其羣臣使有禮儀故刺其在位/有承先君之化無禮儀者由文公能化之使有禮而)¶
　(刺其無禮者所以美文公也凱風美孝子而反以刺/君此刺無禮而反以美君作者之本意然也在位無)¶
　(禮儀文公不黜之者以其承先君之化/弊風未革身無大罪不可廢之故也)¶
相䑕有皮人而無儀傳相視也無禮儀者雖居尊位猶¶
為闇昧之行箋云儀威儀也視䑕有皮雖處髙顯之處¶
偷食茍得不知廉恥亦與人無威儀者同人而無儀不¶
死何為箋云人以有威儀為貴今反無之傷化敗俗不¶
如其死無所害也音義(行下孟反之/處昌慮反)疏(正義曰文公能/正其羣臣而在)¶