(義俱/通)¶
緝緝翩翩謀欲譛人𫝊緝緝口舌聲翩翩往来貌慎爾¶
言也謂爾不信箋云慎誠也女誠心而後言王将謂女¶
不信而不受欲其誠者惡其不誠也音義(緝七立反説/文作咠云鬲)¶
(語也又子立反翩音篇/字又作扁惡烏路反)疏(正義曰上言謀多而巧此言/為謀之状言口舌緝緝然往)¶
(来翩翩然相與謀欲為讒譛之言以害人自相計議唯/恐不成相教當誠汝之心而後言也若言不誠實則所)¶
(言不巧王将謂汝言為不信/而不受也故須誠實言之)¶
㨗㨗幡幡謀欲譛言𫝊㨗㨗猶緝緝也幡幡猶翩翩也¶