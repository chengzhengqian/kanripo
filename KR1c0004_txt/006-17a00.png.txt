　(書説九族者上從高祖下至𤣥孫凡九皆為同姓謹/案禮緦麻三月以上恩之所及禮為妻父母有服明)¶
　(在九族不得但施於同姓𤣥之聞也婦人歸宗女子/雖適人字猶繫姓明不與父兄為異族其子則然婚)¶
　(禮請期辭曰惟是三族之不虞欲及今三族未有不/億度之事而迎婦也如此所云則三族當有異姓異)¶
　(姓其服皆緦麻緦麻之服不禁嫁女娶妻是無異姓/不在族中明矣周禮小宗伯掌三族之别喪服小記)¶
　(説族之義曰親親以三為五以五為九以此言之知/高祖至𤣥孫昭然察矣是鄭以古説長宜從之事也)¶
　(古尚書説直云高祖至𤣥孫凡九不言之親此言之/親欲見同出高祖者當皆親之此言棄其九族正謂)¶
　(棄其同出高祖者/非棄高祖之身)¶
緜緜葛藟在河之滸𫝊興也緜緜長不絶之貌水厓曰¶