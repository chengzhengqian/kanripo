(本紫赤而繁多至今亦芸然其色黄而衰矣以興周室/之諸夏本兵疆國盛今其師病而㣲矣陵華衰則将落)¶
(落則苕幹特立矣諸侯師病則将敗敗則京師孤弱矣/以周室之盛忽見如此之衰故我心為之憂愁矣維其)¶
(傷病矣傷其見侵削也傳正義曰釋草云苕陵苕黃華/蔈白華茇舎人曰苕陵苕也黄華名蔈白華名苃别華)¶
(色之名也某氏曰本草云陵蒔一名陵苕陸璣疏云一/名鼠尾生下溼水中七八月中華紫似今紫草華可染)¶
(皂煑以沐髮即黑如釋草之文則苕華本自有黄有白/傳言將落則黄是初不黄矣箋云陵苕之華紫赤而繁)¶
(陸璣疏亦言其華紫色蓋就紫色之中有黄紫白紫耳/及其將落則全變為黄以裳裳者華言之則芸為極黄)¶
(之貎故将落乃然箋正義曰紫赤而繁華衰則黃皆以/時事驗知苕之幹喻京師華猶諸夏者以序云交侵中)¶
(國即九州之諸夏也師旅並起是諸侯之師起而助王/也華之衛幹如諸夏之衞京師故知幹如京師其華猶)¶