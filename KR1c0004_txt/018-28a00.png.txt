松茂矣傳苞本也箋云言時民殷衆如竹之本生矣其¶
佼好又如松柏之暢茂矣兄及弟矣式相好矣無相猶¶
矣傳猶道也箋云猶當作瘉瘉病也言時人骨肉用是¶
相愛好無相詬病也音義(秩直乙反澗音諫好呼報反/猶毛如字鄭改作瘉羊玉反)¶
(詬呼/豆反)疏(正義曰毛以為秩秩然出無極已者此澗水之/流也以興施無有窮者此宣王之徳也言王徳)¶
(之無窮猶澗水流之不竭幽幽然深逺材物豐積者南/山也以興貨殖盈足者王國也王貨物豐殖民用饒足)¶
(亦似深山之有材也民旣豐富得以生長故其民衆多/如竹之叢生根本之衆矣其長大又佼好如松木之葉)¶
(常冬夏暢茂無衰落矣其兄與弟矣用能相好樂矣無/相責以道矣鄭唯無相詬病為異餘同傳正義曰釋山)¶