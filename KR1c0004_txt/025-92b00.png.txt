(言此者美韓侯之徳能稱此命圭至京師而即得見王/箋正義曰諸侯秋見天子曰覲大宗伯有其事以朝者)¶
(四時通名覲則唯是秋禮以非通名故特解之駮異義/云朝通名也秋之言覲據時所用禮是鄭意以韓侯秋)¶
(來見王時行覲禮也下云奄受北國則韓侯是北方諸/侯而得秋覲王者諸侯之朝天子四方時節其文不明)¶
(說周禮者賈逵以為一方四分之或朝春或覲秋或宗/夏或遇冬藩屏之臣不可虚方俱行故分趣四時助祭)¶
(也馬融以為在東方者朝春在南方者宗夏在西方者/覲秋在北方者遇冬是由經無正文故先儒為此二說)¶
(鄭於大宗伯注云六服之内四方以時分來或朝春或/宗夏或覲秋或遇冬名殊禮異更遞而徧秋官大行人)¶
(注云六服以其朝歲四時分來更遞而徧二注並言分/來則是從賈之說一方而分為四時也韓侯雖是北方)¶
(諸侯其在北方為西偏盖於時分之使當秋覲也若然/明堂位注云魯在東方朝必以春似東方諸侯皆朝春)¶