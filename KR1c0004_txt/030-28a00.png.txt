(民從政化非契身率禮故云使其民循禮不得踰越徧/省視之敎令則盡行即是逹之驗也截整齊也截者斬)¶
(斷之義故為齊也相土是昭明之子契之孫也故云居/夏后之世承契之業契封啇國相土嗣之止為一國之)¶
(君而已不得威行海外今云海外有截故知入為王官/之伯出長諸侯也僖四年左傳管仲説太公為王官之)¶
(伯云五侯九伯汝實征之以夾輔周室是王官之伯分/主東西得征其所職之方故孫子威武烈烈然而四海)¶
(之外截而整齊分主東西則威加一國而已而云四海/者不知所主何方故總舉四海言之截然整齊謂守其)¶
(所職不敢内侵外畔也王肅云相土能繼契四海之外/截然整齊而治言有烈烈之威則相土在夏為司馬之)¶
(職掌征伐也説春秋者亦以太公為司/馬之官故得征五侯九伯與鄭異也)¶
帝命不違至于湯齊傳至湯與天心齊箋云帝命不違¶