　(出其東門為厲公之詩鴇羽序云昭公之後大亂五/世小子侯處五世之末鴇羽不為小子侯詩者以昭)¶
　(公肇為亂階五世不息君子從役昭公所為雖復後/世始作而主刺昭公故序云昭公之後明其刺昭公)¶
　(也出其東門由兵革不息而男女相棄民人思保其/室家乃是當時之事故為厲公之詩但序本為亂之)¶
　(由故言公子五爭耳此實晉也而題之曰唐故序毎/篇言晉鴇羽杕杜既言刺時於文不可言晉從上明)¶
　(之可/知也)¶
　秦譜¶
　秦者隴西谷名於禹貢近雍州鳥䑕之山疏(正義曰/漢書地)¶
　(理志云秦今隴西秦亭秦谷是也於禹貢鳥䑕之山/在雍州也鳥䑕與秦今俱在隴西故云近鳥鼠之山)¶