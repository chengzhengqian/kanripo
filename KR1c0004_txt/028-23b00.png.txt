(草既朽敗止黍稷乃茂盛止及其成熟乃穫刈之挃挃/然為聲既穫訖乃積聚之栗栗然衆多所積聚者其大)¶
(如城雉之峻壯其比迫如櫛齒之相次既蹂踐而治之/則以開百室一時而納之於是百室皆盈滿而多穀粟)¶
(止婦子皆不行而安寧止天下大熟民安如此國家乃/殺是犉牡之牲有捄然者此牲之角用此牲以報祭社)¶
(稷所以報祭之者以嗣繼其先歲復求其豐年以續接/其往歲復得以養人又求良善司嗇以續古昔之人庶)¶
(其常勤勸農常得豐年也鄭唯俶載為熾菑為異餘同/傳正義曰畟畟猶測測者以畟畟文連良耜則是刃利)¶
(之状故猶測測以為利之意也釋訓云畟畟耜也舍人/曰畟畟耜入地之貌郭璞曰言嚴利也笠所以禦暑雨)¶
(也者笠之為器暑雨皆得禦之故兼言也其鎛斯趙則/趙是用鎛之事鎛是鋤類故趙言刺地也又釋草云蔷)¶
(虞蓼某氏曰蔷一名虞蓼孫炎曰虞蓼是澤之所生故/為水草也蓼是穢草荼亦穢草非苦菜也釋草云荼委)¶