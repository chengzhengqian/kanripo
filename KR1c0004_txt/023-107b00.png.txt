　(凖正論云明堂宗廟太學禮之大物也事義不同各/有所為而世之論者合以為一體取詩書放逸之文)¶
　(經典相似之語而致之不復考之人情騐之道理失/之逺矣夫宗廟之中人所致敬幽隠清静鬼神所居)¶
　(而使衆學處焉饗射其中人鬼慢黷死生交錯囚俘/截耳瘡痍流血以干鬼神非其理矣且夫茅茨採椽)¶
　(至質之物建日月乗玉輅以處其中象箸玉杯而食/於土簋非其類也如禮記先儒之言明堂之制四面)¶
　(東西八丈南北六丈禮天子七廟左昭右穆又有祖/宗不在數中以明堂之制言之昭穆安在若又區别)¶
　(非一體也夫宗廟鬼神之居祭天而於人鬼之室非/其處也夫明堂法天之宫非鬼神常處故可以祭天)¶
　(而以其祖配之配其父於天位可也事天而就人鬼/則非義也自古帝王必立大小之學以敎天下有虞)¶
　(氏謂之上庠下庠夏后氏謂之東序西序殷謂之右/學左學周謂之東膠虞庠皆以飬老乞言明堂位曰)¶