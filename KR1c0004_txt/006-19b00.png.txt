(事雖小憂懼於讒一日不得見君如三月不見君兮日/久情疎為懼益甚故以多時況少時也𫝊正義曰言所)¶
(以為絺綌者以其所采疑作當暑之服比於祭祀療疾/乃緩而且小故以喻小事使出也大事容或多過小事)¶
(當無愆咎但桓王信讒之故其事雖/小一日不見於君已憂懼於讒矣)¶
彼采蕭兮一日不見如三秋兮𫝊蕭所以共祭祀箋云¶
彼采蕭者喻臣以大事使出音義(共音/恭)疏(𫝊正義曰釋/草云蕭荻李)¶
(巡曰荻一名蕭陸璣云今人所謂荻蒿者是也或云牛/尾蒿似白蒿白葉莖麤科生多者數十莖可作燭冇香)¶
(氣故祭祀以脂爇之為香許慎以為艾蒿非也郊特牲/云既奠然後爇蕭合馨香王氏云取蕭祭脂是蕭所以)¶
(供祭祀也成十三年左傳曰國之大事在/祀與戎故以祭祀所須者喻大事使出)¶