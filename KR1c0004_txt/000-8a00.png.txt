　毛詩正義序　　　　　　　　唐孔穎達撰¶
夫詩者論功頌徳之歌止僻防邪之訓雖無為而自發¶
乃有益於生靈六情静於中百物盪於外情縁物動物¶
感情遷若政遇醇和則歡娛被於朝野時當慘黷亦怨¶
刺形於詠歌作之者所以暢懐舒憤聞之者足以塞違¶
從正發諸情性諧於律呂故曰感天地動鬼神莫近於¶
詩此乃詩之為用其利大矣若夫哀樂之起冥於自然¶
喜怒之端非由人事故燕雀表啁噍之感鸞鳳有歌舞¶