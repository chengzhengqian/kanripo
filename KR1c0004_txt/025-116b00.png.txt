(師之下故云警戒六軍之士衆軍之所行多苦暴掠故/知施惠南國是使無暴掠為之害也又以天子六軍軍)¶
(各有将今獨命皇父使整六師惠南國不命餘将故解/之雖每軍各有将中軍之将尊故特命之使總攝諸軍)¶
(也左傳稱晉作諸軍常以中軍之将為元帥元帥是其/尊也諸侯三軍分為左右可得有中軍焉天子六軍而)¶
(得有中軍者亦當分之為三中與左右各二軍也春秋/桓五年蔡人衞人陳人從王伐鄭左傳曰王為中軍虢)¶
(公林父将右軍周公黑肩将左軍是天子之軍分為左/右之事也鄭轉敬言警而毛不為傳則毛不變敬字當)¶
(以敬為恭敬戒為戒懼使此二将恭敬/以臨之戒懼而處之不得與鄭同也)¶
王謂尹氏命程伯休父左右陳行戒我師旅率彼淮浦¶
省此徐土傳尹氏掌命卿士程伯休父始命為大司馬¶