(謂主人自飲為醻故辨之主人既卒酢爵又酌自飲卒/爵復酌以進賔如此乃謂之醻猶今俗人勸酒者俗人)¶
(亦先自飲而後勸人故云醻之/箋皆准鄉飲酒燕禮而為說也)¶
　　瓠葉四章章四句¶
　序漸漸之石下國刺幽王也戎狄叛之荆舒不至乃¶
　命將率東征役久病在外故作是詩也箋荆謂楚也¶
　舒舒鳩舒鄝舒庸之屬役謂士卒也音義(漸士銜反/沈時銜反)¶
　(亦作嶃嶃下同狄徒歴反本或作翟叛音畔将子亮/反率所類反注及後篇放此役乆病於外一本作役)¶
　(人乆病人衍字鄝音了本/又作蓼卒尊忽反下篇同)疏(正義曰漸漸之石詩者/下國所作以刺幽王也)¶