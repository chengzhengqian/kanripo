(菑殺草之名雖二歲之後耕而殺草亦名為菑也鄭謂/熾菑南畝為耕田是柔田之耕亦為菑也于此菑畝文)¶
(在新田之下未必一歳之田也箋正義曰天子六軍千/乘今三千乘則十八軍矣所以然者宣王承厲王之亂)¶
(荆蠻内侵衆少則不足以敵之故羡卒盡起而有此三/千也地官小司徒職曰上地家七人可任者家三人中)¶
(地家六人可任者二家五人下地家五人可任者家二/人以其餘為羡唯田與追宼竭作起軍之法家出一人)¶
(故鄉為一軍唯田獵與追宼皆盡行耳今以敵強與追/宼無異故羡卒盡起羡餘也以一人為正卒其餘為羡)¶
(卒也若然彼三等之家通而率之家有二人半耳縱令/盡起唯二千五百乘所以得有三千者蓋出六遂以足)¶
(之也且言家二人三人者舉其大率言耳人有死生數/有改易六鄉之内不必常有千乘况羡卒豈能正滿二)¶
(千五百也當是於時出軍之數有三千耳或出於公邑/不必皆鄉遂也傳正義曰瞻彼洛矣云韎韐有奭彼茅)¶