　(此寵也言以除君害者服䖍云公子馮將為君之害/言以賦與陳蔡從者服䖍云賦兵也以田賦出兵故)¶
　(謂之賦正謂以兵從也傳又説衞州吁欲和其民宋/殤公欲除其害故二國伐鄭所以陳蔡亦從者是時)¶
　(陳蔡方親睦於衞故宋公陳侯蔡人衞人伐鄭春秋/之例首兵者為主今伐鄭之謀州吁為首所以衞人)¶
　(叙於陳蔡之下者服䖍云衞使宋為主使大夫將故/叙衞於陳蔡下傳唯云告宋使為主此箋先言告陳)¶
　(與宋者以陳亦從之衞告可知但傳見使宋為主故/不言告陳之事此言平陳與宋故箋兼言告陳也)¶
擊鼓其鏜踊躍用兵傳鏜然擊鼓聲也使衆皆踊躍用¶
兵也箋云此用兵謂治兵時土國城漕我獨南行傳漕¶
衞邑也箋云此言衆民皆勞苦也或役土功於國或修¶