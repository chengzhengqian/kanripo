(祭有在門者燕尸又皆在於門故言門亦可以見正祭/也七祀之神神之卑者而來止熏熏文異於上故知其)¶
(來不敢當王之燕禮故變言來止熏熏是坐不安之意/傳正義曰飲美酒而言欣欣故為樂謂口之樂也芬芬)¶
(是香之義故為香謂燔炙香也二事不類者以人飲酒/而後知味食炙而後知香指體而言雖為小異自人而)¶
(發意亦同也無有後艱守成而已非神加之福見孝子/之意不敢多祈也禮稱祭祀不祈則皆亦不祈言不敢)¶
(多者此非孝子口所自祈言神纔令如此見孝子不敢/多祈耳不敢更復望福是所謂能持盈也箋正義曰七)¶
(祀神之小者故云小神祭法注云小神居人間伺察小/過作譴告者是也月令孟冬臘先祖五祀聚祭之則周)¶
(之七祀雖四時别祭於臘亦聚祭之義也此詩所云未/必七神並祭作者於後總言之耳固其神卑而變其文)¶
(用美酒有燔炙以其神卑可用䙝美之味神又自以為/卑不敢致福主人但令王自今以去無有後難而已)¶