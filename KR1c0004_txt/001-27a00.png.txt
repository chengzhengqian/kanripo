嬪以下皆樂后妃之事窈窕淑女寤寐求之𫝊寤覺寐¶
寝也箋云言后妃覺寐則常求此賢女欲與之共已職¶
也音義(參初金反差初宜反又初佳反荇衡猛反本亦/作莕沈有竝反左右王申毛如字鄭上音佐下)¶
(音佑接余音餘本或作菨荼非共音恭本或作供下共/荇菜竝同葅阻魚反字又作菹嬪鼻申反内官名樂音)¶
(洛又音岳寤五路反/寐莫利反覺音教)疏(正義曰毛以為后妃性既和諧/堪居后職當共荇菜以事宗廟)¶
(后妃言此參差然不齊之荇菜須嬪妾左右佐助而求/之由此之故思求淑女窈窕然幽閒貞専之善女后妃)¶
(寤寐之時常求之也鄭以為夫人九嬪既不妬忌世婦/女御以無怨争上下説樂同化后妃故於后妃将共參)¶
(差之荇菜以事宗廟之時則嬪御之等皆競佐助后妃/而求之言皆樂后妃之事既言樂助后妃然後倒本其)¶