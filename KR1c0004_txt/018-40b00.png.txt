　(祭之所用者少豕犬雞則比牛/羊為卑故特舉牛羊以為美也)¶
誰謂爾無羊三百維羣誰謂爾無牛九十其犉傳黄牛¶
黒脣曰犉箋云爾女也女宣王也宣王復古之牧法汲¶
汲於其數故歌此詩以觧之也誰謂女無羊今乃三百¶
頭為一羣誰謂女無牛今乃犉者九十頭言其多矣足¶
如古也爾羊來思其角濈濈傳聚其角而息濈濈然箋¶
云言此者美畜産得其所爾牛來思其耳濕濕傳呞而¶
動其耳濕濕然音義(犉本又作犉而純反濈本又作&KR2034;/亦作戢莊立反畜許六反濕始立)¶