兄弟也仲初諫曰君將與之臣請事之君若不與臣請¶
除之豈敢愛之畏我父母箋云段將為害我豈敢愛之¶
而不誅與以父母之故故不為也仲可懷也父母之言¶
亦可畏也箋云懷私曰懷言仲子之言可私懷也我廹¶
於父母有言不得從也音義(折之舌反下同杞音起驟/竹救反服䖍云數也段將)¶
(之將如字/與音餘)疏(正義曰祭仲數諫莊公莊公不能用之反/請於仲子兮汝當無踰越我居之里垣無)¶
(損折我所樹之杞木以喻無干犯我之親戚無傷害我/之兄弟段將為害我豈敢愛之而不誅與但畏我父母)¶
(也以父母愛之若誅之恐傷父母之心故不忍也仲子/之言可私懐也雖然父母之言亦可畏也言莊公以小)¶