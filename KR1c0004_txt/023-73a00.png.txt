(卑小以明其本志也春秋僖二十八年冬公㑹晉侯齊/侯於温天王狩於河陽穀梁傳曰㑹於溫言小諸侯也)¶
(以河陽言之大天子也亦此類也傳正義曰定六年左/傳太姒之子唯周公康叔為相時也大姒為周公康叔)¶
(之母是文王之妃也又觧大姒一人而有百男之意以/太姒一人有十子不妬忌而進衆妾則宜有百子能有)¶
(多男為國之屏翰是婦人之美事故言為大姒之德也/定四年左傳曰武王之母弟八人是通武王與伯邑考)¶
(為十子也其名則左傳文云周公為大宰康叔為司寇/𥅆季為司空通武王伯邑考為五人又曰五叔無官則)¶
(其餘五者皆字叔又曰曹為伯甸非尚年也則曹叔振/鐸是康叔𥅆季之兄也又管蔡霍為三監蔡與衛争長)¶
(明其皆母弟也郕於富辰之言在蔡霍之間五叔者其/曹與管蔡郕霍乎史記管蔡世家云武王同母兄弟十)¶
(人母曰大姒文王正妃也其長子曰伯邑考次曰武王/發次曰管叔鮮次曰周公旦次曰蔡叔度次曰曹叔振)¶