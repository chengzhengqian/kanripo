(言同者以會同對文則别散則義通會者交/會同者同聚理既是一故論語及此連言之)¶
決拾既佽弓矢既調傳決鉤弦也拾遂也佽利也箋云¶
佽謂手指相次比也調謂弓强弱與矢輕重相得射夫¶
既同助我舉柴傳柴積也箋云既同己射同復將射之¶
位也雖不中必助中者舉積禽也音義(決本又作夬或/作抉同古穴反)¶
(佽音次説文子利反云便利也比毗志反柴子智反/又才寄反説文作㧘士賣反中丁仲反下中者同)疏¶
(正義曰此章言諸侯從王田罷賜射餘獲之事也言時/諸侯所有決之與拾既與手指相比次而和利矣弓之)¶
(與矢既强弱相得而調適矣既田畢王以餘獲之禽賜/之則以此射夫而取之此射夫皆已射一番若中得禽)¶