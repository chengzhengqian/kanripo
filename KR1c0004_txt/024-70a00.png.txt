(已之故不忍鬭其民愛重民命故棄其安居也既有積/倉裹糧食故知棄其餘而去也以召公追而美之以戒)¶
(成王不述他姓之人唯陳已之父祖以此知思輯用光/之言意在感今追昔故易傳以為光大其道為今子孫)¶
(之基傳正義曰廣雅云鉞戚斧也則戚揚皆斧鉞之别/名傳以戚為斧以揚為鉞鉞大而斧小太公六韜云大)¶
(阿斧重八斤一名天鉞是鉞大於斧也牧誓云武王左/杖黄鉞孔安國云黄鉞以黄金飾斧也以其特言黄鉞)¶
(故云以金飾然則不言黄者未必皆金飾也以弓矢言/張是人張之故知干戈戚揚為人秉之也夏人迫逐則)¶
(是有兵圍遶為之阻難故云方開道路而去之豳也蓋/諸侯之從者十有八國當是亦為夏人政亂為鄰國所)¶
(侵以公劉賢君為可師長故與之俱遷也毛自言蓋為/疑辭不知出何文也箋正義曰爰曰釋詁文言為汝開)¶
(道而行示其無所畏難明已之遷非為迫逐之故力不/能拒乃欲保全其民無令損害故也告之以此使民知)¶