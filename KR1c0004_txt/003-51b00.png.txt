　(本侯爵也侯既為牧其佐自然伯矣此衛侯爵而為/伯者鄭志答張逸云實當用伯而侯徳適任之何嫌)¶
　(不可命人位以徳古亦然也以此言則宣公徳適任/伯故為伯下泉序云思明王賢伯經云四國有王郇)¶
　(伯勞之𫝊曰郇伯郇侯箋云文王之子為州伯則郇/侯侯爵而有賢徳亦為伯者盖其時多賢故郇侯亦)¶
　(為伯為伯言其正法耳亦有侯為伯伯為牧者故周/禮八命作牧注云謂侯伯有功徳者加命得專征伐)¶
　(謂侯與伯皆得為牧也是以雜問志云五侯九伯選/州中諸侯以為牧以二伯為之佐此正法也若一州)¶
　(之中無賢侯選伯之/賢者以為牧是也)¶
旄丘之葛兮何誕之節兮傳興也前髙後下曰旄丘諸¶
侯以國相連屬憂患相及如葛之蔓延相連及也誕闊¶