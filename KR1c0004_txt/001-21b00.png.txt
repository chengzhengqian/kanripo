　(者志張逸問王者之風王者當在雅在風何答曰文/王以諸侯而有王者之化述其本宜為風逸以文王)¶
　(稱王則詩當在雅故問之鄭以此詩所述述文王為/諸侯時事以有王者之化故稱王者之風於時實是)¶
　(諸侯詩人不為作雅文王三分有二之化故稱王者/之風是其風者王業基本此述服事殷時王業基本)¶
　(之事故云述其本宜為風也化霑一國謂之為風道/被四方乃名為雅文王纔得六州未能天下統一雖)¶
　(則大於諸侯正是諸侯之大者耳此二南之人猶以/諸侯待之為作風詩不作雅體體實是風不得謂之)¶
　(為雅文王末年身實稱王又不可以國風之詩繫之/王身名無所繫詩不可棄因二公為王行化是故繫)¶
　(之二公天子嫁女於諸侯使諸侯為之主亦此義也/其鹿鳴文王詩人本以天子待之作雅非基本之事)¶
　(故不為風也若然作王者之風必感聖人之化已知/文王之聖應知終必為王不為作雅而作風者詩者)¶