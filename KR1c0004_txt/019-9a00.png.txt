(亞次也又竝来女氏則姊夫在前妹夫在後亦相亞也/箋正義曰女子子之夫為壻壻之父為姻釋親文幽王)¶
(前娶申后而黜之未必用其親戚褒姒褒人所獻未必/為親戚可任幽王耽淫女色寵之者盖多女寵必私多)¶
(謁請小人則婦言是用姻亞者或其餘嬪妾之家不必/専是二后之親也但據夫而言妻為正稱故鄭總言妻)¶
(黨之小人其中亦容妾黨也言無厚任之即置之大位/重其禄是也如此則幽王厚扵昏姻矣而角弓云兄弟)¶
(昏姻無胥逺矣者以王者志不及逺唯同類相愛昏姻/謟佞者進用故此戒之賢徳者疏逺故彼刺之詩者志)¶
(也各有/以發之)¶
昊天不傭降此鞠訩昊天不恵降此大戾𫝊傭均鞠盈¶
訩訟也箋云盈猶多也戾乖也昊天乎師氏為政不均¶