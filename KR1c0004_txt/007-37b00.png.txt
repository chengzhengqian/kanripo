　(正義曰男以昏時迎女女因男而来嫁謂女適夫家/娶謂男徃娶女論其男女之身謂之嫁娶指其好合)¶
　(之際謂之昏姻嫁娶昏姻其事是一故云昏姻之道/謂嫁娶之禮也若指男女之身則男以昏時娶婦婦)¶
　(因男而来昏姻之名本生於此若以婦黨壻黨相對/為稱則釋親所云壻之父為姻婦之夫為昏婦之黨)¶
　(為昏兄弟壻之黨為姻兄弟是婦黨稱昏壻黨稱姻/也對文則有異散則可以通我行其野箋云新特謂)¶
　(外昏為婦為昏也隐元年左𫝊説葬之/月數云士踰月外姻至非獨謂壻家也)¶
子之丰兮俟我乎巷兮𫝊丰豐滿也巷門外也箋云子¶
謂親迎者我我將嫁者有親迎我者面貌丰丰然豐滿¶
善人也出門而待我於巷中悔予不送兮𫝊時有違而¶