(之以喻已恐觸王之忌諱也謂此下地盖實厚矣而有/䧟溺殺人不敢不累其足以畏之以喻己恐䧟在位之)¶
(羅網也言上下可畏如天地然此人心疾王政不敢指/斥假天地以比之作者善其言故云維我號呼而發此)¶
(言實有道理言王政實可畏此辭非虚也既上下可畏/民皆避之故言哀㦲今之人何故而為虺蜴也虺蜴之)¶
(性見人則走民聞王政莫不逃避故言為虺蜴也𫝊正/義曰天在上身戴天而曲者曲身也足所以履地故知)¶
(蹐累足説文云蹐小步也王述之曰言天髙已不敢不/曲身危行恐上觸忌諱也地厚已不敢不累足懼䧟扵)¶
(在位之羅網也箋正義曰箋以不敢者畏辭眀有可畏/故言天高而有雷霆地厚而有䧟淪也淪沒也謂地震)¶
(則有䧟沒者𫝊正義曰釋魚云蠑螈蜥蜴蜥蜴蝘蜓蝘/蜓守宫也李廵曰蠑螈一名蜥蜴蜥蜴名蝘蜓蝘蜓名)¶
(守宫孫炎曰别四名也陸璣疏云虺蜴一名蠑螈蜴也/或謂之蛇醫如蜥蜴青綠色大如指形状可惡如陸意)¶