(人/)¶
天保定爾以莫不興𫝊云興盛也無不盛者使萬物皆¶
盛草木暢茂禽獸碩大如山如阜如岡如陵𫝊言廣厚¶
也髙平曰陸大陸曰阜大阜曰陵箋云此言其福祿委¶
積髙大也如川之方至以莫不增𫝊云川之方至謂其¶
水縱長之時也萬物之收皆增多也音義(縱足用反/長張丈反)疏¶
(𫝊正義曰髙平曰陸大陸曰阜大阜曰陵釋地文李廵/曰髙平謂土地豐正名為陸土地獨髙大名曰阜最大)¶
(名為陵箋正義曰委積髙大言所委聚所累積而髙大/也地官遺人注云少曰委多曰積者以遺人掌米粟有)¶