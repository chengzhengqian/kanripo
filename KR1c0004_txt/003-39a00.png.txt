(我待我友我友未至故不渡耳以興招招然欲會合當/嫁者是為媒之人女見㑹合餘皆從嫁而我貞女獨否)¶
(者由我待我匹我匹未得故不嫁耳此則非得所適貞/女不行非得禮義昏姻不成耳夫人何以不由禮而與)¶
(公淫乎傳正義曰號召必手招之故云之/貌是以王逸云以手曰招以口曰召是也)¶
　　匏有苦葉四章章四句¶
　序谷風刺夫婦失道也衛人化其上淫於新昏而棄¶
　其舊室夫婦離絶國俗傷敗焉箋新昏者新所與為¶
　昏禮音義(谷古/木反)疏(正義曰作谷風詩者刺夫婦失其/相與之道以至於離絶言衛人由)¶
　(化效其上故淫於新昏而棄其舊室是夫婦離絶致/令國俗傷敗焉此指刺夫接其婦不以禮是夫婦失)¶