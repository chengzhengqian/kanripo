江漢浮浮武夫滔滔匪安匪遊淮夷來求傳浮浮衆彊¶
貌滔滔廣大貌淮夷東國在淮浦而夷行也箋云匪非¶
也江漢之水合而東流浮浮然宣王於是水上命将率¶
遣士衆使循流而下滔滔然其順王命而行非敢斯須¶
自安也非敢斯須遊止也主為來求淮夷所處據至其¶
境故言來既出我車既設我旟匪安匪舒淮夷來鋪傳¶
鋪病也箋云車戎車也鳥隼曰旟兵至竟而期戰地其¶
日出戎車建旟又不自安不舒行者主為來伐討淮夷¶