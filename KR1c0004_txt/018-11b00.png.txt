(又反蹟井亦/反弭彌氏反)疏(正義曰沔然而滿者彼流水也此水之/流湯湯然波流漫溢無所入既不注於)¶
(海復不入大川以興强盛者彼諸侯也此諸侯奢僭放/恣無所事既不朝天子又不事侯伯鴥然而疾飛者彼)¶
(飛隼則已飛而不息則又加之遊揚妄相擊害以興彼/自恣之諸侯則已不朝天子則又加以出兵妄相侵伐)¶
(故我念彼不循道之諸侯為此則起則行妄出兵之事/者心為之憂矣不可止而忘之傳正義曰言水放散縱)¶
(長無所入猶諸侯奢㤗放恣無所臣事也無所者是廣/辭非徒不入於海又不注大川以喻諸侯亦然故箋申)¶
(之云既不朝天子復不事侯伯以傳無所入之言知有/侯伯之義故下箋亦云王與侯伯不當察之緣此有侯)¶
(伯故也定本云放衍/無所入集注云放恣)¶
鴥彼飛隼率彼中陵箋云率循也隼之性待鳥雀而食¶