(既飲此羙酒而得其宜則天長與之以難老之福故能/順彼仁義之長道以收歛此醜衆人民鄭以為既飲此)¶
(羙酒又長賜其難老之人謂所養老人常有賙餼也又/言僖公行飲酒之禮因以謀征伐之事乃欲從彼長逺)¶
(之道路以治此羣為惡之人謂時淮夷叛逆魯謀伐之/此章言其謀行故五章言其伐克也傳正義曰陸璣疏)¶
(云茆與荇菜相似菜大如手赤圓有肥者著手中滑不/得停莖大如七柄葉可以生食又可鬻滑羙江南人謂)¶
(之蓴菜或謂之水葵諸陂澤水中皆有箋正義曰泮宫/者行禮養老之宫而云在泮飲酒明是以禮飲酒故知)¶
(徴先生君子與之行飲酒之禮也鄉飲酒鄉射之禮皆/以明日息司正而復行小飲酒之禮云徴唯所欲以告)¶
(于先生君子可也鄉射注云先生卿大夫致仕者君子/有徳不仕者鄉飲酒注云先生不以筋力為禮於是可)¶
(以采可以召唯所欲是飲酒之禮有召老之法下句言/永錫難老明是召之與飲也王制云天子將出征受命)¶