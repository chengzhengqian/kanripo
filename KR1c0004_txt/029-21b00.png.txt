(揚與誤為類故為傷謂不過誤不損傷也王肅云言其/人徳厚羙不過誤有傷者箋正義曰釋詁云烝進也故)¶
(烝烝猶進進也謂前進則皇為往行故知皇當作往釋/詁云往往皇皇羙也俱訓為羙聲又相近故因而誤也)¶
(鄭讀不吴為不娱人自娱樂必讙譁為聲故以娱為譁/也訩訟釋言文揚者高舉之義不娱為不讙譁不揚為)¶
(不揚聲故云多士之伐淮夷皆勸之有進進往往之心/不讙譁不大聲謂初反及在軍之時能如此也僖公還)¶
(泮宫又無争訟之辜告治獄之官由在/軍不競故無所告皆自獻其功而已)¶
角弓其觩束矢其搜戎車孔博徒御無斁既克淮夷孔¶
淑不逆傳觩弛貎五十矢為束搜衆意也箋云角弓觩¶
然言持弦急也束矢搜然言勁疾也博當作傅甚傅緻¶