　(其山火生於木反/焚其木復何異哉)故正得失動天地感鬼神莫近於¶
　詩音義(正得失周云正齊人之得失也本又作政/謂政教也兩通近如字沈音附近之近)疏¶
　(正義曰上言播詩於音音從政變政之善惡皆在於/詩故又言詩之功徳也由詩為樂章之故正人得失)¶
　(之行變動天地之靈感致鬼神之意無有近於詩者/言詩最近之餘事莫之先也公羊𫝊說春秋功徳云)¶
　(撥亂世反諸正莫近諸春秋何休云莫近猶莫過之/也詩之道所以能有此三事者詩者志之所歌歌者)¶
　(人之精誠精誠之志以類相感詩人陳得失之事以/為勸戒令人行善不行惡使失者皆得是詩能正得)¶
　(失也普正人之得失非獨正人君也下云上以風化/下下以風刺上是上下俱正之也人君誠能用詩人)¶
　(之美道聴嘉樂之正音使賞善伐惡之道舉無不當/則可使天地效靈鬼神降福也故樂記云姦聲感人)¶