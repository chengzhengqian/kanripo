　(而作風非謂採得其詩乃貶之也鄭志張逸問平王/微弱其詩不能復雅厲王流於彘幽王滅於戲在雅)¶
　(何答曰幽厲無道酷虐於民以强暴至於流滅豈如/平王微弱政在諸侯威令不加於百姓乎其意言幽)¶
　(厲以酷虐之政被於諸侯故為雅平桓則政敎不及/畿外故為風也言王國變風者謂以王當國故服䖍)¶
　(云尊之猶稱王猶春秋之王人稱王而列於諸侯之/上在風則卑矣已此列國當言周而言王則尊之故)¶
　(題王以當國而叙以實應故毎言閔周也周本紀云/平王即位五十一年崩太子泄父早死立其子林是)¶
　(為桓王二十三年崩子莊王他立十五年崩維此三/王有詩耳黍離序云閔周室之顚覆言鎬京毁滅則)¶
　(平王時也君子行役及掦之水葛藟皆序云平王是/平王詩矣君子陽陽中谷有蓷居中從可知兎爰序)¶
　(云桓王則本在葛藟之下但簡札換處失其次耳兎/爰既言桓王舉上以明下明采葛大車從可知矣采)¶