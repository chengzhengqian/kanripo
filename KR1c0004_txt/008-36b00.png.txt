猗嗟名兮美目清兮傳目上爲名目下爲清儀既成兮¶
終日射侯不出正兮展我甥兮傳二尺曰正外孫曰甥¶
箋云成猶備也正所以射於侯中者天子五正諸侯三¶
正大夫二正士一正外皆居其侯中參分之一焉展誠¶
也姊妹之子曰甥容貌技藝如此誠我齊之甥言誠者¶
拒時人言齊侯之子音義(射食亦反注所射毎射同正/音征注同畫五采曰正參七)¶
(南反又/音三)疏(正義曰齊人傷魯莊公猗嗟此莊公目上之/名甚平博兮又有美目及目下之清亦美兮)¶
(威儀容貌既備足兮又善於爲射終日射侯其矢不出/正之内兮此又誠是我齊之外甥兮威儀技藝如此又)¶