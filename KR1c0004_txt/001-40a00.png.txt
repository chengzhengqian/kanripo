(其燕䙝下句言衣見其總名亦為衣故王肅述毛答之/云煩撋澣濯其私衣是也言私燕服謂六服之外常著)¶
(之服則有汙垢故須澣公服則無垢汙矣故下𫝊云私/服宜澣公服宜否也副者首服之尊褘衣六服之首王)¶
(后之上服故言婦人有副褘盛飾既舉服之尊者然後/歴陳其事言此皆是公衣不謂諸事皆服褘衣也毛之)¶
(六服所施不明内司服注鄭云褘衣從王祭先王褕翟/祭先公闕翟祭羣小祀鞠衣以告桑展衣以禮見王及)¶
(賔客禒衣以御于王不言朝舅姑之服今𫝊既云婦人/有副褘盛飾即云以朝事舅姑則以褘衣朝舅姑矣知)¶
(者以特牲云士妻祭用纚筓綃衣而士昏禮云纚筓綃/衣見於舅姑是朝舅姑助祭其服同也王后褘衣以祭)¶
(先王明朝事舅姑亦服之矣檀弓云婦人不飾不敢見/舅姑将有四方之賔来䙝衣何為陳於斯似朝舅姑與)¶
(見四方賔同服展衣者彼以大夫之妻賔客有尊於舅/姑者王后則賔客無與舅姑敵者朝事舅姑得申上服)¶