(良朋之下有每雖之訓因而加之也定本亦有每雖又/𫝊以駪駪為衆多征夫為行人故箋申之言衆行夫既)¶
(受命當須速行若每人各懐其私意以相稽留則於事/將無所及言其將廢失君命後於事機也此實使臣謂)¶
(之行夫者猶春秋以使者為行人也君遣使一人而已/而云衆行夫者使與上介衆介總戒敕之非一故言衆)¶
(也案聘禮謂使者受命於君唯上介立於其左接聞命/衆介則不與此得總敕之者彼受命者所聘之意或國)¶
(之宻事唯使與上介受之故衆介不與聞命至君遣使/臣臨塗戒敕雖衆介亦在也如是則烝民亦云征夫捷)¶
(捷毎懐靡及箋為仲山甫戒之與此不同者彼非君遣/使臣之歌述美仲山甫之徳觀其文勢故與此異耳)¶
我馬維駒六轡如濡箋云如濡言鮮澤也載馳載驅周¶
爰咨諏𫝊忠信為周訪問於善為咨咨事為諏箋云爰¶