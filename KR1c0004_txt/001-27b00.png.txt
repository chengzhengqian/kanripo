(事后妃今日所以得佐助者由此幽閒之善女未得之/時后妃於覺寐之中常求之欲與之共已職事故得之)¶
(也𫝊正義曰釋草云莕接余其葉符陸璣疏云接余白/莖葉紫赤色正員徑寸餘浮在水上根在水底與水深)¶
(淺等大如釵股上青下白鬻其白莖以苦酒浸之肥美/可案酒是也定本荇接余也俗本荇下有菜字衍也流)¶
(求釋言文也所以論求菜事以美后妃者以徳不和諧/不當神明則不能事宗廟今后妃和諧有關雎之徳乃)¶
(能共荇菜備庶物以事宗廟也案天官醢人陳四豆之/實無荇菜者以殷禮詩詠時事故有之言備庶物者以)¶
(荇菜亦庶物之一不謂令后妃盡備庶物也禮記祭統/曰水草之爼陸産之醢小物備矣三牲之葅八簋之實)¶
(美物備矣昆蟲之異草木之實隂陽之物備矣凡天之/所生地之所長茍可薦者莫不咸在示盡物也是祭必)¶
(備庶物也此經序無言祭事知事宗廟者以言左右流/之助后妃求荇菜若非祭菜后不親采采蘩言夫人奉)¶