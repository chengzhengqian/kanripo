(正義曰衛之百姓疾其時政以狐之類皆赤烏之類皆/黑人莫能分别赤以為非狐者莫能分别黑以為非烏)¶
(者由狐赤烏黑其類相似人莫能别其同異以興今君/臣為惡如一似狐烏相類人以莫能别其同異言君惡)¶
(之極臣又同之已所以攜持而去之傳正義曰狐色皆/赤烏色皆黑以喻衛之君臣皆惡也人於赤狐之羣莫)¶
(能别其赤而非狐者言皆是狐於黑烏之羣莫能别其/黑而非烏者言皆是烏以喻於衛君臣莫能别其非惡)¶
(者言皆為惡故箋云猶今之君臣相承為惡如一也故/序云並為威虐經云莫赤莫黑總辭故知並刺君臣以)¶
(上下皆惡故/云相承也)¶
　　北風三章章六句¶
　序靜女刺時也衛君無道夫人無徳箋以君及夫人¶