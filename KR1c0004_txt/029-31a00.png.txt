(大明云上帝臨汝無貳爾心傳云無敢懐貳心以為民/無貳心傳以虞為誤則亦為民之情謂民無疑誤也王)¶
(肅云天下歸周無貳心無疑誤上帝臨命汝傳意或然/箋正義曰届殛虞度釋言文釋言又云殛誅也然則此)¶
(殛又轉為誅紂為無道天欲誅之武王奉行天意故云/致天之届牧誓云時甲子昩爽武王朝至于商郊牧野)¶
(乃誓是致天所罰殺紂於牧野定本集注皆云殛紂於/牧野殛是殺非也箋以汝者汝武王故以無貳無虞為)¶
(戒武王之辭太誓說十一年觀兵盟津之時八百諸侯/皆曰受可伐王曰爾未知天意未可伐是其所計度故)¶
(今戒之云無有貳心無復計度也致天之誅唯武王耳/此經文武其文以其受命伐紂事相接成故也旅衆釋)¶
(詁文武王克紂治商之衆故以敦為治釋詁云咸皆也/皆亦同之義故以咸為同也同其功於先祖者周自后)¶
(稷以來世修其業大王文王之意皆欲成周之功但時/未可耳今武王誅紂克先祖之意故羙其能同其功於)¶