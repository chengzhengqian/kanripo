(為粺九升又去為鑿則八升又舂為侍御則七升言趍/於鑿者此承四穀之後一舂一簸始為糲米又一溼一)¶
(舂猶未至於鑿故言趍於為漸到之意也米之細者乃/窮於御止言趍於鑿者以經傳說祭祀之饌無言用御)¶
(米者桓二年左傳云粢食不鑿昭其儉也則不儉者有/用鑿之處郊天尊於宗廟其祭或當用之故上言於鑿)¶
(也桓十四年穀梁傳說宗廟之事夫人親舂楚語云天/子禘郊之事王后必自舂其粢諸侯宗廟之事夫人必)¶
(自舂其盛韋昭云粢盛互文也言舂不過如天子躬耕/三推而已故傳言或不斥后夫人也楚語又云天子親)¶
(舂禘之盛韋昭云率后舂之亦天子親舂也酒與食用/此米為之故云釋之烝之以為酒及簠簋之實孫毓云)¶
(詩之叙事率以其次既簸穅矣而傳以蹂為蹂黍當先/蹂乃得舂不得先舂而後蹂也既蹂即釋之烝之是其)¶
(次箋義為長集注等皆為蹂黍定本為蹂米者誤也傳/正義曰傳自嘗之日至來歲之稼皆春官肆師職文也)¶