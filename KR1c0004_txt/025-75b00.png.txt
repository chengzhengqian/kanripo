(以申伯為天子大臣出封下國美國君之貌不應言身/之有勇故辨之云諸侯有大功則天子賜之虎賁之士)¶
(為之武備故道路觀之則番番然總言其行從之勇非/其身也申伯有大功受州牧之禮故得虎賁之賜徒行)¶
(御車謂申伯之從也嘽嘽安舒之状行則安舒貌則喜/樂與箋相接成也箋云入國不馳曲禮文箋正義曰周)¶
(迊是徧之義故為徧也翰幹釋詁文汝者相於之辭故/知是相慶之言以申伯新為之君故遞相慶賀也毛於)¶
(戎字皆訓為大知此亦與鄭不同傳正義曰文武是憲/謂文人武人以申伯為表式故解其意言由申伯有文)¶
(有武故得與文武之人為/表式箋以其略故申成之)¶
申伯之徳柔惠且直揉此萬邦聞于四國箋云揉順也¶
四國猶言四方也吉甫作誦其詩孔碩其風肆好以贈¶