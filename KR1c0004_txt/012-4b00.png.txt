女之所聚子仲之子婆娑其下𫝊子仲陳大夫氏婆娑¶
舞也箋云之子男子也音義(栩况浦反杼常汝反説文/丈與反婆歩波反説文作)¶
(媻音同娑/桑何反)疏(𫝊正義曰釋木云榆白枌孫炎曰榆白者/名枌郭璞曰枌榆先生葉郤著荚皮色白)¶
(是枌為白榆也栩杼釋木文序云亟㑹扵道路知此二/木是國之道路交㑹男女所聚之處也知子仲是陳大)¶
(夫氏者以其風俗之敗自上行之今此所刺宜刺在位/之人若是庶人不足顯其名氏此云子仲之子猶云彼)¶
(㽞之子舉氏姓言之明子仲是大夫之氏姓也禮孫以/王父字為氏此人上祖必有字子仲者故氏子仲也云)¶
(婆娑舞也釋訓文李廵曰婆娑盤辟舞也孫炎曰舞者/之容婆娑然箋正義曰序云男女棄業則經之所陳有)¶
(男有女下云績麻是女知此之子/是男子也定本云之子是子也)¶