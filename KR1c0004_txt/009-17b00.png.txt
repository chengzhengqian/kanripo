碩䑕碩䑕無食我苗𫝊苗嘉榖也三歳貫女莫我肯勞¶
箋云不肯勞來我逝將去女適彼樂郊箋云郭外曰郊¶
樂郊樂郊誰之永號傳號呼也箋云之徃也永歌也樂¶
郊之地誰獨當徃而歌號者言皆喜說無憂苦音義(勞/如)¶
(字又力報反注同來力代反永音詠/號戸毛反注同呼火故反説音悅)疏(正義曰言彼有/德之樂郊誰徃)¶
(而獨長歌號呼言徃適皆歌號喜樂得所故我欲徃也/𫝊正義曰黍麥指穀實言之是䑕之所食苗之莖葉以)¶
(非䑕能食之故云嘉穀謂穀實也穀生於苗故言苗以/韻句箋正義曰之徃釋詁文永是長之訓也以永號共)¶
(文𫝊云號呼是歌之呼樂記及關雎序皆云永歌/之舜典云聲依永故以永為歌歌必長言之故也)¶