　音義(閔一本作愍宻/謹反唁音彦)疏(正義曰此載馳詩者許穆夫/人所作也閔念其宗族之國)¶
　(見滅自傷不能救之言由衛懿公為狄人所滅國人/分散故立戴公暴露而舍於漕邑宗廟敗滅君民播)¶
　(遷是以許穆夫人閔念衛國之亡傷已許國之小而/力弱不能救故且欲歸國而唁其兄但在禮諸侯夫)¶
　(人父母終唯得使大夫問於兄弟有義不得歸是以/許人尤之故賦是載馳之詩而見己志也定本集注)¶
　(皆云又義不得則為有字者非也上云許穆夫人作/又云故賦是詩作賦一也以作詩所以鋪陳其志故)¶
　(作詩名曰賦左𫝊曰許穆夫人賦載馳是也此思歸/唁其兄首章是也又義不得二章以下是也此實五)¶
　(章故左𫝊叔孫豹鄭子家賦載馳之四章四猶未卒/明其五也然彼賦載馳義取控引大國今控于大邦)¶
　(乃在卒章言賦四章者杜預云并賦四章以下賦詩/雖意有所主欲為首引之勢并上章而賦之也左𫝊)¶