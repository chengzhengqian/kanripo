(既思而不來又述而言曰所謂是乗白駒而去之賢人/今於何處逍遥遊息乎不知所適言思見之甚也以久)¶
(今朝者得賢人與之言話則今日可長久猶山有樞云/且以永日也傳正義曰以宣王之行初善後惡烝民序)¶
(云任賢使能周室中興明是初時事此刺不能留賢故/知宣王之末也僖二十八年左傳曰韅靷鞅靽杜預云)¶
(在後曰靽則縶之謂絆其足維之謂繫其靷也箋正義/曰言食苗藿則夏時矣七月注云春夏為圃秋冬為場)¶
(場人注云場築地為墠季秋除圃中為之此宜云圃而/言場者以場圃同地耳對則四時異名散則繼其本地)¶
(雖夏亦/名場也)¶
皎皎白駒食我場藿縶之維之以永今夕傳藿猶苗也¶
夕猶朝也所謂伊人於焉嘉客音義(藿火/郭反)¶