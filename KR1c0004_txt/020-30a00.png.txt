(釋詁文釋水云滸水涯孫炎曰涯水邉說文云浦水濵/廣雅云浦涯然則滸濵涯浦皆水畔之地同物而異名)¶
(也詩意言民之所居民居不盡近水而以濵為言者古/先聖人謂中國為九州者以水中可居曰洲言民居之)¶
(外皆有水也鄒子曰中國名赤縣赤縣内自有九州禹/之序九州是也其外有瀛海環之是地之四畔皆至水)¶
(也濵是四畔近水之䖏言率土之濵舉其四方所至之/内見其廣也作者言王道之衰傷境界之削則云蹙國)¶
(百里蹙蹙靡所騁恨其有人衆而不使即以廣大言之/所怨情異故設辭不同王不均大夫之使不過朝廷而)¶
(普及天下者明其衆也賢勞也者以此大夫怨己勞于/事故以賢為勞箋以賢字自道故易𫝊言王専以我有)¶
(賢才之故乎何故獨使我也王肅難云王以已有賢才/之故而自苦自怨非大臣之節斯不然矣此大夫怨王)¶
(偏役于已非王實知其賢也王若實知其賢則當任以/尊官不應勞以苦役此從事獨賢猶下云嘉我未老鮮)¶