(擇之猶不免困所以刺上也道路逺矣者此微臣隨大/臣而行言道之云逺是必聘使諸國故為介從也聘問)¶
(之介當是君所命遣而得自以已意在國依屬出則從/行者或使主所自引或君知其依屬而遣之也言飲之)¶
(食之敎之誨之載之四者語便之常故隨文為次敎誨/雖於人無費而無仁心亦不肯也故論語曰愛之能勿)¶
(勞乎忠焉能勿誨乎是不愛則不誨也敎誨一也别言/之事有至與未至故箋因其文之先後而分以充之云)¶
(事未至則豫敎之臨事則誨之從行逺道不應初即無/車故言車敗則載之以士無倅車故也後車倅車者明)¶
(後為副也夏官戎僕掌倅車之政道僕掌貳車之政田/僕掌佐車之政是朝祀之副曰貳兵戎之副曰倅田獵)¶
(之副曰佐此是聘問之事宜與朝祀同名當言貳車言/倅者周禮以相對而異名其實貳倅皆副也散則義通)¶
(故以倅/言之)¶