(人謂之鸋鴂或曰巧婦或曰女匠關東謂之工雀或謂/之過羸關西謂之桑飛或謂之襪雀或曰巧女無能毁)¶
(我室者謂鴟鴞之意唯寧亡此子無能畱此子以毁我/室此鴟鴞非不愛子正謂重其巢室也傳以此詩為管)¶
(蔡而作故云寧亡二子不可以毁我周室於是殺管叔/而放蔡叔故言寧亡二子箋正義曰人居謂之室鳥居)¶
(謂之巢故云室猶巢也周公竟武王之喪謂崩後三年/除喪服也成王不知其意多罪其屬黨即金縢云罪人)¶
(斯得是也此實無罪謂之罪人者金縢注云謂之罪人/史書成王意也罪其屬黨言將罪之箋又言若誅殺之)¶
(明時實未加罪也以興為取象鴟鴞之子宜喻屬臣之/身故以室喻官位土地也金縢於名之曰鴟鴞之下云)¶
(王亦未敢誚公是有誚公之意但未敢言耳故云王意/欲誚公此之由然其言由此詩也金縢注云成王非周)¶
(公意未解今又為罪人言欲讓之推其恩親故未敢是/欲誚公之意作此詩欲以怡悦王心致使王意欲誚公)¶