　(之心不同之也無道之主惡加萬民設有一人獨稱/其善如張竦之美王莽蔡邕之惜董卓天下之意不)¶
　(與之也必是言當舉世之心動合一國之意然後得/為風雅載在樂章不然則國史不録其文也此言謂)¶
　(之風雅理兼正變天下無道政出諸侯而變雅亦稱/雅者當作變雅之時王政仍被邦國大學曰堯舜率)¶
　(天下以仁而民從之桀紂率天下以暴而民從之是/善政惡政皆能正人所以幽厲之詩亦名為雅及平)¶
　(王東遷政遂微弱其政纔/行境内是以變為風焉)雅者正也言王政之所由¶
　廢興也政有小大故有小雅焉有大雅焉疏(正義曰/上已解)¶
　(風名故又解雅名雅者訓為正也由天子以政教齊/正天下故民述天子之政還以齊正為名王之齊正)¶
　(天下得有道則述其美雅之正經及宣王之美詩是/也若王之齊正天下失其理則刺其惡幽厲小雅是)¶