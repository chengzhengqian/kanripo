(申伯之居謂王既命之使定耳其居未易定也下言寝/廟既成乃為定耳王親命之亦謂告語申伯以為作國)¶
(之意未是命遣之也下言我圖爾居乃是命遣之辭王/朝之臣有大功徳乃出封為國君則封之大國可以起)¶
(發其功故云以起汝之功勞言尤欲使之彰顯也治者/正其井牧定其賦稅者公劉之箋以徹為稅名此從傳)¶
(為治者以召伯先往治之未即徴稅故為治田地官小/司徒職曰乃經土地而井牧其田野而令貢賦凡稅斂)¶
(之事是為國之法當先正井牧定賦稅故知治其土田/指謂此也襄二十五年左傳曰井衍沃牧隰臯舊說以)¶
(衍沃之地九夫為井隰臯之地九夫為牧二牧而當一/井鄭於小司徒之注取以為說云授民田有不易有一)¶
(易有再易通率二而當一是之謂井牧然則正其井牧/者觀其地之肥墝為等級以授民也定其賦稅者豫制)¶
(其所出之多少也此時召伯未發但王先命召伯使定/申伯之宅即告申伯使知其意然後以此言更命召伯)¶