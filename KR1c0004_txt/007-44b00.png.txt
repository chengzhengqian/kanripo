　(校學者分散或去或留故陳其留者恨責去者之辭/以刺學校之廢也經三章皆陳留者責去者之辭也)¶
　(定本云刺學廢也無校字箋正義曰襄三十一年左/𫝊云鄭人游於鄉校然明謂子産毁鄉校是鄭國謂)¶
　(學為校校是學之别名故序連言之又稱其名校之/意言於其中可以校正道藝故稱校也此序非鄭人)¶
　(言之箋見左𫝊有鄭人稱校之言故引以為證耳非/謂鄭國獨稱校也漢書公孫𢎞奏云三代之道鄉里)¶
　(有教夏曰校殷曰庠周曰序是古亦名學為校也禮/人君立大學小學言學校廢者謂鄭國之人廢於學)¶
　(問耳非謂廢/毁學宫也)¶
青青子衿悠悠我心𫝊青衿青領也學子之所服箋云¶
學子而俱在學校之中已畱彼去故隨而思之耳禮父¶