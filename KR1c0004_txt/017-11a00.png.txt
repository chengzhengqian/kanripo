(得所耳然此蕭是香物之微者天不以其微而不潤也/喻四海諸侯乃國君之賤者王不以其賤而不及也遠)¶
(國旣蒙王澤乃來朝見自言已旣得朝見君子之王者/我心則輸寫盡兮無復留恨在國恐不得見今來得見)¶
(則意盡也朝之後王又與之燕飲而笑語兮感王之恩/皆稱揚王之德美是以使王得有聲譽又常處天子之)¶
(位兮言爲天子所保不憂危亡也傳正義曰釋草云蕭/荻也李巡曰荻一名蕭郭璞曰卽蒿也下章壤瀼泥泥)¶
(皆重言故此亦爲湑湑也湑湑露在物之狀故爲蕭上/露貌箋正義曰生民曰取蕭祭脂郊特牲曰爇蕭合馨)¶
(香是蕭爲香物也雖香而是物之微/者以喻四海諸侯亦是國君之賤者)¶
蓼彼蕭斯零露瀼瀼傳瀼瀼露蕃貌旣見君子爲龍爲¶
光傳龍寵也箋云爲寵爲光言天子恩澤光耀被及己¶