(言其玉聲和諧行歩中節也又歎美之言彼美好之孟/姜信美好而又且閑習於婦禮如此之美而忽不娶使)¶
(無大國之助故刺之𫝊正義曰士昏禮云壻揖婦出門/乃云壻御婦車授綏是親迎之禮與婦同車也釋草云)¶
(椵木槿櫬木槿樊光曰别二名也其樹如李其華朝生/暮落與草同氣故在草中陸璣疏云舜一名木槿一名)¶
(櫬一名曰假齊魯之間謂之王蒸今朝生暮落者是也/五月始華故月令仲夏木槿榮都者美好閑習之言故)¶
(為閑也司馬相如上林賦云/妖冶閑都亦以都為閑也)¶
有女同行顔如舜英𫝊行行道也英猶華也箋云女始¶
乘車壻御輪三周御者代壻將翺將翔佩玉將將𫝊將¶
將鳴玉而後行彼羙孟姜德音不忘箋云不忘者後世¶