　(殘賊是在位貪殘也我日構禍是下國構禍也民莫/不榖是怨亂也亂離瘼矣是亂事也言怨亂並興者)¶
　(王政殘虐諸侯構禍是亂也亂既未弭則民怨不息/政亂民怨同時而起故云並興也經八章皆民怨刺)¶
　(王之辭此篇毛𫝊其義不明王肅之說自云述毛於/六月徂暑之下注云詩人以夏四月行役至六月暑)¶
　(徃未得反已闕一時之祭後當復闕二時也先祖匪/人之下又云征役過時曠廢其祭祀我先祖獨非人)¶
　(乎王者何為忍不憂恤我使我不得修子道案此經/序無論大夫行役祭祀之事㩀檢毛𫝊又無此意縱)¶
　(如所說理亦不通故孫毓難之曰凡従役踰年乃怨/雖文王之師猶采薇而行嵗暮乃歸小雅羙之不以)¶
　(為譏又行役之人固不得親祭攝者修之未為有闕/豈有四月從役六月未歸數月之間未過古者出師)¶
　(之期而以刺幽王亡國之君乎非徒如毓此言首章/始廢一祭已恨王者忍已復闕二時彌應多怨何由)¶