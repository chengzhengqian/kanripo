　(歌也謂武王既定天下巡行諸侯所守之土祭祀四/岳河海之神神皆饗其祭祀降之福助至周公成王)¶
　(太平之時詩人述其事而作此歌焉經言喬嶽翕河/是祀河岳之事也經無般字序又說其名篇之意般)¶
　(樂也為天下所美樂定本般樂二字為鄭注未知孰/是岳實有五而稱四者天子巡守逺適四方至於其)¶
　(方之岳有此祭禮於中岳無事故序不言焉四瀆者/五岳之四故周禮岳瀆連文序既不言五岳故亦不)¶
　(言四瀆以河是四瀆之一故舉以為言漢書溝洫志/曰中國川原以百藪莫著於四瀆而河為宗然則河)¶
　(為四瀆之長巡守四瀆皆祭言河可以兼之經無海/而序言海者海是衆川所歸經雖不說祭之可知故)¶
　(序特/言之)¶
於皇時周陟其高山嶞山喬嶽允猶翕河傳高山四嶽¶