(然髙大之寢廟君子之人所能制作之秩秩然者進智/之大道聖徳之人䏻謀立之彼他人而有讒佞之心我)¶
(能忖度而知之躍躍然者跳疾之狡兎遇值犬則能獲/得之𫝊正義曰蒼頡解詁云毚大兎也大兔必狡猾又)¶
(謂之狡兎戰國策曰東郭逡者海内之狡兎是也箋正/義曰此四事以尊卑為先後大猷雖是常法不如宗廟)¶
(為尊故寝廟在大猷之先兎乃走獸故在他人之後連/言寝廟者周禮注云前曰廟後曰寝則廟寝一物先寢)¶
(後廟便文耳此自工匠所造而言君子者閟宮曰新廟/奕奕奚斯所作彼奚斯君子也以教護課程必君子監)¶
(之乃得依法制也大道治國禮法聖人謀之若周公之/制禮樂也遇犬者言兎逢遇犬則被獲耳遇非犬名故)¶
(王肅云言其雖騰躍逃隐其迹或適與犬遇而見獲是/也以䏻獲兎知是犬之馴擾者謂田犬也犬有守犬田)¶
(犬故/辨之)¶