(羙僖公之修泮宫述魯人之辭而云思樂泮水故知泮/水即泮宫之外水也天子辟廱諸侯泮宫王制文其餘)¶
(諸侯止有泮宫一學魯之所立非獨泮宫而已明堂位/曰米廩有虞氏之庠也序夏后氏之序也瞽宗殷學也)¶
(頖宫周學也是魯禮得立四代之學魯有四代之學此/詩主頌其修泮宫者先代之學尊魯侯得立之示存古)¶
(法而已其行禮之飲酒養老兵事之受成告克當於周/世之學在泮宫也僖公之伐淮夷將行則在泮定謀既)¶
(克則在泮獻馘作者主羙其作泮宫而能服淮夷故特/言其修泮宫耳僖公至復古制未必不四代之學皆修)¶
(之也又解泮宫泮水正是一物而此詩或言宫或言水/之意以菜生於水化出於宫言水則采取其芹言宫則)¶
(采取其化故詩言采芹藻之菜則言泮水說行禮謀獻/之事則云泮宫下章云既作泮宫淮夷攸服是言克淮)¶
(夷者由宫内行化而服之故言宫也泮宫之名既定亦/可單稱為泮此經四言在泮及集于泮林皆謂泮宫為)¶