　(其歌耳頌為四始之主歌其盛德者也五祀為制度/常事非其盛故無之羣神之中亦有圓丘之天神方)¶
　(澤之地祗五方之帝六宗之祀今頌皆無者以其頌/者感今德澤止述祖父郊以祖配故其言及之至於)¶
　(圓丘方澤所配非周之祖不可歌之以美周德五方/之帝與六宗同於天神所配之人不異於思文與我)¶
　(將詩人不為之頌所以今皆無也毛氏之義傳訓不/具王肅準䲭鴞之傳而為之説則周公攝政成王之)¶
　(事年毛意或如王肅言也維天之命傳曰成王能厚/行之為成王即政之後事也成王年十四周公攝政)¶
　(為元年攝政三年春朝廟閔予小子之篇是也有客/亦周公東征三年之後來而始封宜攝政四年之事)¶
　(以王來自奄非攝政時與鄭異不可約之為三年中/也三年除䘮明年禘於羣廟則雝為四年事其餘則)¶
　(錯互不可盡/檢或與鄭同)¶