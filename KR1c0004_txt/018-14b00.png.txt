(聲差下今吳人園囿中及士大夫家皆養之傳正義曰/毛以潛淵喻隐者不云大魚而云良魚者以其喻善人)¶
(故變文稱良也箋正義曰此文止有一魚復云或在是/魚在二處以魚之出沒喻賢者之進退於理為密且教)¶
(王求賢止須言賢之來否/不當横陳小人故易傳也)¶
鶴鳴于九臯聲聞于天箋云天高逺也魚在于渚或潛¶
在淵箋云時寒則魚去渚逃於淵樂彼之園爰有樹檀¶
其下維榖傳榖惡木也他山之石可以攻玉傳攻錯也¶
音義(榖工木反說文云楮也從木&KR2020;聲非從禾也以上/章上檀下蘀類之取其上善下惡故知榖惡木也)¶
疏(傳正義曰以上檀蘀類之取其上善下惡故知榖惡/木也陸璣疏云幽州人謂之榖桑荆揚人謂之榖中)¶