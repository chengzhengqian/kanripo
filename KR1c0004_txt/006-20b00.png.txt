毳衣大夫之服菼鵻也蘆之初生者也天子大夫四命¶
其出封五命如子男之服乗其大車檻檻然服毳冕以¶
决訟箋云菼薍也古者天子大夫服毳冕以巡行邦國¶
而決男女之訟則是子男入為大夫者毳衣之屬衣繢¶
而裳繡皆有五色焉其青者如鵻豈不爾思畏子不敢¶
𫝊畏子大夫之政終不敢箋云此二句者古之欲淫奔¶
者之辭我豈不思與女以為無禮與畏子大夫来聽訟¶
将罪我故不敢也子者稱所尊敬之辭音義(檻胡覽反/毳尺鋭反)¶