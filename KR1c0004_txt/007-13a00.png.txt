(正義曰驪白雜毛曰鴇釋畜文郭璞曰今呼之為烏驄/慢遲罕希者以惰悞者必遲緩故慢為遲也釋詀云希)¶
(罕是罕為希也掤所以覆矢者昭二十五年左𫝊云公/徒執氷而踞字雖異音義同服䖍云氷櫝丸蓋杜預云)¶
(或說櫝丸是箭筩其蓋可以取飲先儒相𫝊掤為覆矢/之物且下句言鬯弓明上句言覆矢可知矣故云掤所)¶
(以覆矢鬯者盛弓之器鬯弓謂弢弓而/納之鬯中故云鬯弓弢弓謂藏之也)¶
　　大叔于田三章章十句¶
　序清人刺文公也髙克好利而不顧其君文公惡而¶
　欲逺之不能使髙克將兵而禦狄于竟陳其師旅翺¶
　翔河上久而不召衆散而歸髙克奔陳公子素惡髙¶