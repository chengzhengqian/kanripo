(左𫝊曰邑曰築都曰城是也春秋别大小之例故/城築異文散則城築通故此築軍壘亦謂之城也)¶
昔我徃矣黍稷方華今我來思雨雪載塗王事多難不¶
遑啓居傳塗凍釋也箋云黍稷方華朔方之地六月時¶
也以此時始出壘征伐玁狁因伐西戎至春凍始釋而¶
來反其間非有休息豈不懐歸畏此簡書𫝊簡書戒命¶
也鄰國有急以簡書相告則奔命救之音義(雨于付反/又如字)¶
疏(正義曰此因築壘從壘叙將帥之辭言將帥云正月/已還至壘乃云昔我從此壘出征伐玁狁矣時黍稷)¶
(方欲生華六月之中也今我自西戎還到此壘時天降/雨雪則為塗泥正月之中也從六月以去至於今而來)¶