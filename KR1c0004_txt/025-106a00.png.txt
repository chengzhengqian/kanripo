(至大也禹貢導淮自桐栢東入于海其傍之民不盡為/夷故辨之云淮夷東國在淮之厓浦而為東夷之行者)¶
(也知在東國者禹貢徐州淮夷蠙珠則淮夷在徐州也/春秋時淮夷病杞齊桓公東會於淮以謀之左傳謂之)¶
(東略是淮夷在東國昭四年楚子會諸侯于申而淮夷/為國號其君之名姓則書傳無文箋正義曰禹貢嶓冡)¶
(導漾水東流為漢又東為滄浪之水過三澨至于大别/南入于江是至大别之南漢與江合而東流也漢書地)¶
(理志大别在廬江安豐縣界則江漢合處在揚州之境/也下云江漢之滸王命召虎故知宣王於是水上命将)¶
(帥也并云遣士卒者明武夫之文兼有将帥也宣王不/於京師命之而於江漢之上命者盖别有廵省或親送)¶
(至彼也言順水流而下者以水東流兵亦東下故云順/流而下非乘舟浮水而下也滔滔武夫之貌非水之貌)¶
(也何則士衆陸行不在於水故言非安非遊不得云水/之滔滔也淮在江北相去絶逺夷在淮上兵當適淮而)¶