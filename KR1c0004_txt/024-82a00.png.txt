(就澗水之内外在居民居主於治田故云脩田事也此/以水内為芮則是厓名非水名也夏官職方氏雍州其)¶
(川涇汭注云汭在豳地詩大雅公劉什芮鞫之即/以此芮為水名者蓋注禮之時未詳詩義故也)¶
　　公劉六章章十句¶
　序泂酌召康公戒成王也言皇天親有徳饗有道也¶
　音義(泂音/逈)疏(正義曰尊者莫過上天猶以道徳降靈/親饗是王不可以無徳故戒王使脩行)¶
　(之天言皇天者以尊稱名之重其事也道徳相對則/在身為徳施行為道故中候云皇道帝徳為内外優)¶
　(劣散則通也親饗者謂親愛其人饗其祭祀亦為相/接成也經三章皆上三句言薄物可以薦神是親饗)¶
　(之也下三句言與民/為父母是有道徳也)¶