(云豳雅者亦七月也七月又有于耜舉趾饁彼南畝之/事是亦歌其類也則亦以首章為豳雅也又云豳頌者)¶
(亦七月也七月又有穫稱釀酒躋彼公堂稱彼兕觥萬/壽無疆之事是亦歌其類也兼以穫酒釀酒亦為豳頌)¶
(皆與此異者彼又觀籥章之文而為說也以其歌豳詩/以迎寒迎暑故取寒暑之事以當之吹豳雅以樂田畯)¶
(故取耕田之事以當之吹豳頌以息老物故取飬老之/事以當之就彼為説故作兩解也諸詩未有一篇之内)¶
(備有風雅頌而此篇獨有三體者周召陳王化之基未/有雅頌成功故為風也鹿鳴陳燕勞羣臣之事文王陳)¶
(祖考天命之美雖是天子之政未得功成道洽故為雅/天下太平成功告神然後謂之為頌然則始為風中為)¶
(雅成為頌言其自始至成别故為三體周公陳豳公之/敎亦自始至成述其政敎之始則為豳風述其政敎之)¶
(中則為豳雅述其政敎之成則為豳頌故其一篇之内/備有風雅頌也言此豳公之敎能使王業成功故也)¶