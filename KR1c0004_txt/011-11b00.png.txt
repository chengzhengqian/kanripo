(車之隧四尺四寸鄭司農云隧謂車輿深也則兵車當/輿之内從前軫至後軫唯深四尺四寸也車人云大車)¶
(牝服二柯有參分柯之二注云大車平地載任之車牝/服長八尺謂較也則大車之用内前軫至後軫其深八)¶
(尺兵車之軫比之為淺故謂之淺軫也人之升車也自/後登之入於車内故以深淺言之名之曰隧隧者深也)¶
(鄭司農云隧謂車輿深𤣥謂讀如邃宇之邃是軫有深/淺之義故此言淺軫也游環者以環貫靷游在背上故)¶
(謂之靷環也貫兩驂馬之外轡引轡為環所束驂馬欲/出此環牽之故所以禦出也定本作靷環脅驅者以一)¶
(條皮上繫於衡後繫於軫當服馬之脅愛慎乘駕之具/也驂馬欲入則此皮約之所以止入也隂揜軓者謂輿)¶
(下三面材以板木橫側車前所以隂胦此軓故云揜軓/也靷者以皮為之繫於隂板之上今驂馬之引何則此)¶
(車衡之長唯六尺六寸止容二服而已驂馬頸不當衡/别為二靷以引車故云所以引也大叔于田云兩服齊)¶