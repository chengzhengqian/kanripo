(矰矢茀矢用諸弋射注云結繳於矢謂之矰矰髙也茀/矢象焉茀之言刜也二者皆可以弋飛鳥刜羅之也然)¶
(則繳射謂以繩繫矢而射也說文云繳謂生絲為/繩也下云宜言飲酒故知以待賔客為燕飲之具)¶
弋言加之與子宜之𫝊宜肴也箋云言我也子謂賓客¶
也所弋之鳧鴈我以為加豆之實與君子共肴也宜言¶
飲酒與子偕老箋云宜乎我燕樂賓客而飲酒與之俱¶
至老親愛之言也琴瑟在御莫不静好𫝊君子無故不¶
徹琴瑟賓主和樂無不安好音義(肴音爻偕音皆/樂音洛下同)疏(正/義)¶
(曰此又申上弋射之事弋取鳧鴈我欲為加豆之實而/用之與子賔客作肴羞之饌共食之宜乎我以燕樂賔)¶