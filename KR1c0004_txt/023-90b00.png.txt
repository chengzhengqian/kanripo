維此王季帝度其心貊其德音其德克明克明克類克¶
長克君傳心能制義曰度貊静也箋云德正應和曰貊¶
照臨四方曰明類善也勤施無私曰類敎誨不倦曰長¶
賞慶刑威曰君王此大邦克順克比傳慈和徧服曰順¶
擇善而從曰比箋云王君也王季稱王追王也比于文¶
王其德靡悔傳經緯天地曰文箋云靡無也王季之德¶
比于文王無有所悔也必比於文王盛徳以聖人為匹¶
既受帝祉施于孫子箋云帝天也祉福也施猶易也延¶