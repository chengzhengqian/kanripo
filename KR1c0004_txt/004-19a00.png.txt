　(見懿公死而戴公立夫人之唁戴公時故言懿公為/狄人所滅實滅也而木𤓰序云衞國有狄人之敗者)¶
　(敗滅一也但此見文公滅而復興載馳見國滅而唁/兄故言滅木𤓰見國敗而救之故言敗是文勢之便)¶
　(也閔二年左傳曰狄人侵衞衞懿公好鶴鶴冇乘軒/者將戰國人受甲者皆曰使鶴鶴實冇祿位余焉能)¶
　(戰公與石祈子玦與甯莊子矢使守曰以此贊國擇/利而為之與夫人繡衣曰聽於二子渠孔御戎子伯)¶
　(為右黄夷前驅孔嬰齊殿及狄人戰于滎澤衞師敗/績遂滅衞是為狄所滅之事傳言滅經書入者賈逵)¶
　(云不與夷狄得志於中國杜預云君死國敗經不書/滅者狄不能赴衞之君臣皆盡無復文告齊桓為之)¶
　(告諸侯言狄已去言衞之存故但以入為文是春秋/書入之意也詩則據實而言以時君死民散故云滅)¶
　(耳言東徙渡河則戰在河北也禹貢豫州榮波既豬/注云沇水溢出河為澤今塞為平地滎陽民猶謂其)¶