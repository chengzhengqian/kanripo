(亦有庫門者家語言多不經未可據信或以康叔賢亦/蒙褒賞故也謂應門為朝門内為寝門一曰路門以朝)¶
(位在應門之内路寝在路門之内故繫而名之諸侯三/朝臯門之内雖有外朝議大疑詢衆庶乃往不常在焉)¶
(故不得朝名其君日出所視與羣臣決事之朝在應門/之内故以應門為朝門也傳正義曰冢大戎大醜衆皆)¶
(釋詁文郊特牲云社所以神地之道也禮運云命降於/社之謂殽地是社為土之神也冢既為大王為社主故)¶
(知冢土大社也起大事動大衆至謂之宜皆釋天文爾/雅先引此詩二句然後為此辭以釋之故傳依用焉孫)¶
(炎曰大事兵也有事祭也宜求見使佑也此文本觧戎/醜攸行之意言國家起發軍旅之大事以興動其大衆)¶
(必先有祭事於此社而後出行其祭之名謂之為宜以/行必須宜祭以告社故言戎醜攸行也成十三年左傳)¶
(曰國之大事在祀與戎故兵為大事也春秋昭十五年/有事於武宫雜記云有事於上帝皆是祭事故謂祭為)¶