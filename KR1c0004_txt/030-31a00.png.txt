(玉故知也春官典瑞云王搢大圭執鎭圭藻五采五就/以朝日覲禮云天子乘龍載大旂象日月升龍降龍出)¶
(拜日於東門之外反祀方明注云此謂㑹同以春者也/引朝事儀曰天予冕而執鎮圭尺有二寸乘大輅率諸)¶
(侯朝日於東郊所以教尊尊也退而見諸侯由此而言/知朝日與諸侯㑹同俱是執圭搢珽今言受小玉大玉)¶
(即云為下國綴旒故知執圭搢珽與諸侯㑹同結定其/心如旌旗之旒縿結著焉也定本云如旌旗之縿旒首)¶
(焉此言執圭搢珽而玉人云天予執冒四寸以朝諸侯/者此謂國外㑹同彼謂在國受朝也故玉人注云名玉)¶
(曰冒者言其徳能覆冒天下也四寸者方以尊接/卑以小為貴是為在國受朝下諸侯故執冒也)¶
受小共大共為下國駿厖何天之龍傳共法駿大厖厚¶
龍和也箋云共執也小共大共猶所執搢小球大球也¶