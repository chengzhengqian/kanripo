(不可為之設食也説其為設酒食言民/愛其吏耳何必大夫皆仰田間食乎)¶
七月流火九月授衣箋云将言女功之始故又本於此¶
春日載陽有鳴倉庚女執懿筐遵彼微行爰求柔桑傳¶
倉庚離黄也懿筐深筐也微行牆下徑也五畝之宅樹¶
之以桑箋云載之言則也陽温也温而倉庚又鳴可蠶¶
之候也柔桑穉桑也蠶始生宜稺桑春日遲遲采蘩祁¶
祁女心傷悲殆及公子同歸傳遲遲舒緩也蘩白蒿也¶
所以生蠶祁祁衆多也傷悲感事苦也春女悲秋士悲¶