之容然則詩理之先同夫開闢詩迹所用随運而移上¶
皇道質故諷諭之情寡中古政繁亦謳謌之理切唐虞¶
乃見其初犧軒莫測其始於後時經五代篇有三千成¶
康没而頌聲寢陳靈興而變風息先君宣父釐正遺文¶
緝其精華褫其煩重上從周始下暨魯僖四百年間六¶
詩備矣卜商闡其業雅頌與金石同和秦正燎其書簡¶
牘與煙塵共盡漢氏之初詩分為四申公騰芳於鄢郢¶
毛氏光價於河閒貫長卿傳之於前鄭康成箋之於後¶