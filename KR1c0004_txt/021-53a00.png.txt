高山仰止景行行止四牡騑騑六轡如琴𫝊景大也箋¶
云景明也諸大夫以為賢女既進則王亦庶幾古人有¶
高徳者則慕仰之有明行者則而行之其御羣臣使之¶
有禮如御四馬騑騑然持其敎令使人調均亦如六轡¶
緩急有和也覯爾新昬以慰我心𫝊慰安也箋云我得¶
見女之新昏如是則以慰除我心之憂也新昬謂季女¶
也音義(仰止本或作仰之景行之行下孟反注明行/同牡茂口反騑孚非反調音條和胡卧反)疏¶
(正義曰毛以為若得賢女在王后之位則諫王使之為/善庶幾於古人有髙顕之徳如山者則慕而仰之有逺)¶