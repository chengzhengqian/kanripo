(作人是人變惡為善於喻民為宜/禮記引詩斷章不必如本故易之)¶
清酒既載騂牡既備傳言年豐畜碩也箋云既載謂已¶
在尊中也祭祀之事先為清酒其次擇牲故舉二者以¶
享以祀以介景福傳言祀所以得福也箋云介助景大¶
也音義(騂息營反字林火營反畜香叔反/享許丈反徐許亮反介音界後同)疏(正義曰毛/以為大王)¶
(王季既成民事乃以神事有清潔之酒既載而置之於/尊中其赤牡之牲既擇而飬之以充備有此牲酒以獻)¶
(之於宗廟以祭祀其先祖以得大我之福禄鄭以介為/助為異餘同傳正義曰言酒見其年豐言牲見其畜碩)¶
(桓六年左傳曰聖王先成於民而後致力於神故奉牲/以告曰博碩肥腯謂其畜之碩大蕃滋也奉酒醴以告)¶