(意故言姜嫄也步道曰徑以經稱隘巷故以徑言之此/詩之意欲顯其異而棄之周本紀以為不祥故棄之謬)¶
(矣傳正義曰以翼能覆藉嬰兒故知大鳥也以經翼在/覆下則上覆下翼明非一翼耳人體忌寒近冰尤甚既)¶
(奇而覆之明亦愛而藉之故知一翼覆之一翼藉之經/因鳥有二翼互其文以見此意耳姜嫄以𤣥鳥至月而)¶
(禋祀在母十月而生稷其生/正當冰月故得棄之冰也)¶
實覃實訏厥聲載路誕實匍匐克岐克嶷以就口食傳¶
覃長訏大路大也岐知意也嶷識也箋云實之言適也¶
覃謂始能坐也訏謂張口鳴呼也是時聲音則已大矣¶
能匍匐則岐岐然意有所知也其貌嶷嶷然有所識别¶