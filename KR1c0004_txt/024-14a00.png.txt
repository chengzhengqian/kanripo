(堯則君母也比之後世則太后也以太后之尊欲棄己/子足以自專不假堯命云何聽棄之也又堯為人兄聽)¶
(母棄弟縱其安忍之心殘其聖父之𦙍不慈不孝亦不/是過豈有欽明之后用心若此哉若以堯知其神故為)¶
(顯異則堯之知稷之甚矣初生以知其神纔長應授之/以位何當七十餘載莫之收采且有聖弟不欲明揚虞)¶
(舜登庸方始舉任雖帝難之豈其若此故知王氏之説/進退多尤所言遺腹非毛㫖矣其解文義傳意或然故)¶
(采其釋經之辭/遺其寡居之説)¶
誕寘之隘巷牛羊腓字之傳誕大寘置腓辟字愛也天¶
生后稷異之於人欲以顯其靈也帝不順天是不明也¶
故承天意而異之於天下箋云天異之故姜嫄置后稷¶