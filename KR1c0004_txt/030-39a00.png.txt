(之名輕重顚倒遠近失所難得而通先王規方千里以/為甸服其餘均平分之公侯伯子男使各有寰宇而使)¶
(甸服之外諸侯皆入禾槀非其義也史遷之㫖蓋得之/矣如肅之難非無理也鄭不然者何哉將以山川帶地)¶
(土境不移前聖後聖義終一揆禹之所導山川也西被/流沙東漸滄海南距衡山之陽北臨碣石之北經塗所)¶
(宜萬有餘里若其所弼五服唯極五千而遠遊夷狄之/表勞功荒服之外復為何哉又用公制禮作為九服蠻)¶
(畿之内尚至七千舜禹之功不應劣於周世何由土境/蹙促三倍狄於周世又外傳稱禹㑹諸侯于塗山執玉)¶
(帛者萬國執玉帛者唯中國耳若要服之内唯止四千/率以下等計之正容六千餘國况諸侯之大地方百里)¶
(三等分土纔至數千安得有萬國之言乎唐堯之初協/和萬國於時境界蓋應廣矣至於洪水滔天烝民不粒)¶
(土地既削國數亦減故五服之界纔至五千洎乎禹治/洪水地平天成災害既除大制疆域固當復其故地而)¶