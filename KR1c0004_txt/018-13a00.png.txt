鶴鳴于九臯聲聞于野傳興也臯澤也言身隐而名著¶
也箋云臯澤中水溢出所為次自外數至九喻深逺也¶
鶴在中鳴焉而野聞其鳴聲興者喻賢者雖隐居人咸¶
知之魚潛在淵或在于渚傳良魚在淵小魚在渚箋云¶
此言魚之性寒則逃於淵溫則見於渚喻賢者世亂則¶
隐治平則出在時君也樂彼之園爰有樹檀其下維蘀¶
傳何樂於彼園之觀乎蘀落也尚有樹檀而下其蘀箋¶
云之往爰曰也言所以之彼園而觀者人曰有樹檀檀¶