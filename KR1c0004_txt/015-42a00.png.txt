縭婦人之褘也母戒女施衿結帨九十其儀言多儀也¶
箋云女嫁父母既戒之庶母又申之九十其儀喻丁寧¶
之多其新孔嘉其舊如之何傳言乆長之道也箋云嘉¶
善也其新來時甚善至今則乆矣不知其如何也又極¶
序其情樂而戲之音義(為于偽反樂音洛下同駁邦角/反禕許韋反衿繫佩帶其鴆反)¶
(帨始/鋭反)疏(正義曰毛以為歸士始行之時新合昏禮序其/男女及時以戲樂之言倉庚之鳥徃飛之時熠)¶
(燿其羽甚鮮明也以興歸士之妻初昏之時其衣服甚/鮮明也是子徃歸嫁之時所乘者皇其馬駁其馬言其)¶
(車服盛也其母親自結其衣之縭九種十種其威儀多/也言其嫁既及時而又威儀具足本其新來時則甚善)¶