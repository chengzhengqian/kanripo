　時以麟為應後世雖衰猶存關雎之化者君之宗族¶
　猶尚振振然有似麟應之時無以過也音義(麟吕辛/反瑞獸)¶
　(也草木疏云麕身牛尾馬足黄色員蹄一角角端有/肉音中鍾吕行中規矩王者至仁則出服䖍注左𫝊)¶
　(云視明禮修則麒麟至麕音俱倫反序本或直云/麟趾無之字應應對之應序注及下𫝊應禮同)疏¶
　(正義曰此麟趾處末者有關雎之應也由后妃關雎/之化行則令天下無犯非禮天下既不犯禮故今雖)¶
　(衰世之公子皆能信厚如古致麟之時信厚無以過/也關雎之化謂螽斯以前天下無犯非禮桃夭以後)¶
　(也雖衰世之公子皆信厚如麟趾之時此篇三章是/也此篇處末見相終始故歴序前篇以為此次既因)¶
　(有麟名見若致然編之處末以法成功也此篇本意/直美公子信厚似古致麟之時不為有關雎而應之)¶