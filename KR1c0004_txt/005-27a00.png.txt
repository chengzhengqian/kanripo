云芄蘭柔弱恒蔓延於地有所依縁則起興者喻幼穉¶
之君任用大臣乃能成其政童子佩觿𫝊觿所以觧結¶
成人之佩也人君治成人之事雖童子猶佩觿早成其¶
徳雖則佩觿能不我知傳不自謂無知以驕慢人也箋¶
云此幼穉之君雖佩觿與其才能實不如我衆臣之所¶
知為也惠公自謂有才能而驕慢所以見刺容兮遂兮¶
垂帯悸兮傳容儀可觀佩玉遂遂然垂其紳帶悸悸然¶
有節度箋云容容刀也遂瑞也言恵公佩容刀與瑞及¶