言采薇者丁寧行期也曰歸曰歸嵗亦莫止箋云莫晚¶
也曰女何時歸乎何時歸乎亦嵗晚之時乃得歸也又¶
丁寧歸期定其心也靡室靡家玁狁之故不遑啓居玁¶
狁之故𫝊玁狁北狄也箋云北狄今匈奴也靡無遑暇¶
啓跪也古者師出不踰時今薇生而行嵗晚乃得歸使¶
女無室家夫婦之道不暇跪居者有玁狁之難故曉之¶
也音義(重直用反下重叙同莫音/暮本或作暮協韻武博反)疏(正義曰文王將以/出伐豫戒戍役期)¶
(云采薇之時兵當出也王至期時乃遣戍役而告之曰/我本期以采薇之時今薇亦生止是本期已至汝先輩)¶