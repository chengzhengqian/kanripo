(而高蓋涯涘之中復有徧高之處以為瘞埋之象喻祭/社稷山川釋天云祭地曰瘞埋李巡曰祭地以玉埋地)¶
(中曰瘞埋孫炎曰瘞者翳也既祭翳藏地中然則瘞埋/牲者其上以土覆之微髙於平地故以潨為喻也爾雅)¶
(以祭地為瘞埋祭法云瘞埋於泰折祭地也春官司巫/凡祭事掌守瘞注云瘞謂若祭地祗有埋牲主者守之)¶
(然則瘞埋者唯謂祭地耳此以瘞埋為祭社稷山川者/上以渚喻丘其文可以兼天地則此非地之大祗當是)¶
(地之别神耳大宗伯社稷山川皆在地神之條則其祭/亦埋與祭地同也若然大宗伯云以血祭祭社稷五嶽)¶
(以埋沈祭山林川澤注云不言祭地此皆地祗祭地可/知也隂祀自血起貴氣臭也祭山林曰埋川澤曰沈順)¶
(其性之含藏如彼之注唯山而埋爾社稷與川似不用/埋而此言社稷山川皆瘞埋者鄭志張逸問曰以血祭)¶
(祭五嶽以埋沈祭山川不審五嶽亦當埋否答曰五嶽/尊祭之從血腥始何嫌不埋如鄭此言祭五嶽有埋明)¶