無是七章之衣乎晉舊有之非新命之服不如子之衣¶
安且吉兮傳諸侯不命於天子則不成為君箋云武公¶
初并晉國心未自安故以得命服為安疏(正義曰此皆/請命之辭晉)¶
(大夫美武公能并晉國而未得命服故為之請於天子/之使曰我晉國之中豈曰無此衣之七章兮晉舊有之)¶
(矣但不如天子之衣我若得之則心安而且又吉兮天/子命諸侯必賜之以服故請其衣就天子之使請天子)¶
(之衣故云子之衣也諸侯不命於天子則不成為國君/武公并晉心不自安故得王命服則安且吉兮傳正義)¶
(曰侯伯之禮七命冕服七章此解指言七兮之意晉唐/叔之封爵稱侯侯伯之禮冕服七章故請七章之衣春)¶
(官典命云侯伯七命其國家宫室車旗衣服禮儀皆以/七為節秋官大行人云諸侯之禮執信圭七寸冕服七)¶