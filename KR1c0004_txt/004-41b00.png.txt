我行其野芃芃其麥傳願行衞之野麥芃芃然方盛長¶
箋云麥芃芃者言未收刈民將困也控于大邦誰因誰¶
極傳控引極至也箋云今衞侯之欲求援引之力助於¶
大國之諸侯亦誰因乎由誰至乎閔之故欲歸問之大¶
夫君子無我有尤箋云君子國中賢者無我有尤無過¶
我也百爾所思不如我所之傳不如我所思之篤厚也¶
箋云爾女女衆大夫君子也音義(芃簿紅反於又符雄/反長張丈反控苦貢)¶
(反引夷忍反又夷刃反援/于眷反又音袁沈于萬反)疏(正義曰夫人冀得歸唁說/己往意我所以歸唁於衞)¶