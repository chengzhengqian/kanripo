墾耕多為稼可以授民者也將稼者必先相地之宜而¶
擇其種季冬命民出五種計耦耕事脩耒耜具田器此¶
之謂戒是既備矣至孟春土長冒橛陳根可拔而事之¶
以我覃耜俶載南畝𫝊覃利也箋云俶讀為熾載讀為¶
菑栗之菑時至民以其利耜熾菑發所受之地趨農急¶
也田一歳曰菑播厥百穀既庭且碩曾孫是若𫝊庭直¶
也箋云碩大若順也民既熾菑則種其衆穀衆穀生盡¶
條直茂大成王於是則止力役以順民事不奪其時音¶