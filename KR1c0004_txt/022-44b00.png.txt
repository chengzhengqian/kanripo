(言人既刈白華已漚為菅柔韌中用矣何為更取白茅/收束之兮以白茅代白華則脆而不堪用也以興王既)¶
(聘申女已立為后禮儀充備兮何為更納襃姒嬖寵之/兮以襃姒代申后則妬而将滅國也寵襃姒以黜申后)¶
(似取白茅而棄韌菅故以為喻餘同傳正義曰釋草云/茅菅白華一名野菅郭璞曰茅屬也此白華亦是茅菅)¶
(類也漚之柔韌異其名謂之為菅因謂在野未漚者為/野菅也王肅云白茅束白華以興夫婦之道宜以端成)¶
(絜白相申束然後成室家也傳意或然箋正義曰箋以/序言得襃姒而黜申后明以菅茅相比故以韌脆為喻)¶
(以菅漚之明韌也茅不漚故脆也言取白茅収束之言/収束以擬用非以束白華也茅雖比菅為脆其實茅亦)¶
(不可用七月云晝爾于茅宵爾索綯是茅可以為索興/者以善惡相比為喻耳逺是逺申后故之子斥幽王以)¶
(逺即連言獨故以不復答耦解之也老而無子曰獨王/制文也其後襃姒譖申后之子宜咎宜咎奔申觧其獨)¶