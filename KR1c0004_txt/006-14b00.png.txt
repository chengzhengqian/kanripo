　(鄭武公荘公為平王卿士王貳於虢鄭伯怨王王曰/無之故周鄭交質王子狐為質於鄭鄭公子忽為質)¶
　(於周及平王崩周人将畀虢公政四月鄭祭足帥師/取温之麥秋又取成周之禾周鄭交惡君子曰信不)¶
　(由中質無益也是桓王失信之事也桓五年左𫝊曰/王奪鄭伯政鄭伯不朝是諸侯背叛也𫝊又曰秋王)¶
　(以諸侯伐鄭王為中軍虢公林父将右軍蔡人衞人/屬焉周公黒肩将左軍陳人屬焉鄭伯禦之曼伯為)¶
　(右拒祭仲足為左拒原繁高渠彌以中軍奉公為魚/麗之陳戰於繻葛祭衞陳皆奔王卒亂鄭師合以攻)¶
　(之王卒大敗祝聃射王中肩是王師傷敗之事也𫝊/稱射王中肩自是矢傷王身此言師敗正謂軍敗耳)¶
　(據邶谷風序云國俗傷敗止言俗敗則知此云傷敗/亦止言師敗非謂王身傷也序云君子不樂其生之)¶
　(由三章下五句皆言不樂其生之事章首二句言王/政有緩冇急君子亦為此而不樂序不言略之也)¶