　冀州雷首之北析城之西疏(正義曰禹貢云壺口雷/首至于太岳底柱析城)¶
　(至于王屋地理志云雷首在蒲坂南析城在/濩澤西南皆在河東界内是其屬冀州也)周以封¶
　同姓焉疏(正義曰襄二十九年左傳曰虞虢焦滑霍/楊韓魏皆姫姓是與周同姓也魏世家絶)¶
　(不知所封為誰故/言周以封同姓子)其封域南枕河曲北渉汾水疏(正/義)¶
　(曰地理志云魏國姫姓也在晉之南河曲故其詩曰/彼汾一曲寘諸河之干兮是南枕河曲也汾沮洳曰)¶
　(彼汾沮洳言采其莫刺君采其莱於/汾明其境踰汾矣故知北涉汾水)昔舜耕於歴山¶
　陶於河濱疏(正義曰尚書傳文也彼註云歴山在河/東是舜耕之處在魏境也言陶於河濱)¶
　(則在河此之濱蓋以歴山相近同為魏地故連言之/皇甫謐云言陶於河濱即禹貢所謂陶丘今濟隂定)¶