　(韠從裳色素韠是大祥祭服之韠然則毛意亦以卒/章思大祥之人也作者以時人皆不能行三年之䘮)¶
　(故從初嚮末而思之有不到大祥者故上二章思既/練之人皆不能三年故卒章思祥祭之人事之次也)¶
　(鄭以首章思見既祥之後素縞之冠下二章思見祥/祭之服素冠素韠以時人不能行三年之䘮先思長)¶
　(逺之服故先思祥/後卻思祥時也)¶
庶見素冠兮棘人欒欒兮𫝊庶幸也素冠練冠也棘急¶
也欒欒瘠貎箋云喪禮既祥祭而縞冠素紕時人皆解¶
緩無三年之恩於其父母而廢其喪禮故覬幸一見素¶
冠急於哀戚之人形貎欒欒然膄瘠也勞心慱慱兮𫝊¶