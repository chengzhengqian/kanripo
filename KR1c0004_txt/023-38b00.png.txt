(而初始生此王業乃不復為微此事在何時乎乃用居/於沮漆二水之傍己則然矣居沮漆者復是何人乎乃)¶
(是我文王之先祖久古之公號為亶父者於沮漆之傍/其為宅舍纔作陶復陶穴而居之所以然者以其國土)¶
(未大人衆不多未敢有其家室故且穴復而居之傳正/義曰緜緜微細之辭故云不絶貌也釋草云瓞瓝其紹)¶
(瓞舍人曰瓞名瓝小𤓰也紹繼謂瓞子漢中小瓜曰瓞/孫炎曰瓞小瓜子如瓝其本子小紹先嵗之瓜曰瓞然)¶
(則瓞之族類本有二種大者曰瓜小者曰瓞此則其種/别也而𤓰蔓近本之𤓰必小於先嵗之大𤓰以其小如)¶
(瓞故謂之瓞瓞是瓝之别名故云瓞瓝也此時在豳言/民周民者此民自豳居周復以周為代號此述周國之)¶
(興故以周言之釋訓云由從自此由訓為用故自得為/用也土地人之所居故云土居也言沮水漆水者以水)¶
(非可居之處見居在沮漆之傍舉水以表土耳禹貢雍/州云沮漆既從是漆沮俱為水也或言漆沮為二水名)¶