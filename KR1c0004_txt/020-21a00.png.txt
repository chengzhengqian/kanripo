(星在參東故稱東井推此則箕斗並在南方之時箕在/南而斗在北故言南箕北斗也以箕斗是人之用噐故)¶
(令相對為名其名既定雖單亦通故巷伯謂箕為南箕/為此也𫝊正義曰言合者以天星衆也此獨為箕者由)¶
(此星合聚相接其舌也箋正義曰鄭以為箕星踵狭而/舌廣而言合於天文不便故言翕猶引也引其舌者謂)¶
(上星近也言箕之上星相去近故/為踵因引之使相逺而為舌也)¶
　　大東七章章八句¶
　序四月大夫刺幽王也在位貪殘下國構禍怨亂並¶
　興焉疏(正義曰四月詩者大大所作以刺幽王也以/幽王之時在位之臣皆貪暴而殘虐下國之)¶
　(諸侯又構成其禍亂結怨於天下由此致怨恨禍亂/並興起焉是幽王惡化之所致故刺之也經云廢為)¶