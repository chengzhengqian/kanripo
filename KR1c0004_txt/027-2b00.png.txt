天下所休慶也此瑞乃明見於天至今用之有樂嵗五¶
穀豐熟命我衆人庤乃錢鎛奄觀銍艾傳庤具錢銚鎛¶
鎒銍穫也箋云奄久觀多也敎我庶民具女田器終久¶
必多銍艾勸之也音義(釐力之反茹如預反徐音如度/待洛反下同朝直遙反下皆同)¶
(莫音暮本或作暮注同畬音餘耒力對反耜音似措七/故反夏戸雅反被皮寄反於音烏注同迄許乞反樂音)¶
(洛下同見賢遍反庤持恥反錢子踐反鎛音博奄鄭音/淹王徐並如字觀古玩反又如字注同銍珍栗反艾音)¶
(刈銚七遙反何士堯反沈音遥世本云垂作銚鎒乃豆/反或作耨呂氏春秋云耨柄尺此其度也其耨六寸以)¶
(間稼也高誘注云耨芸田也六寸所以入苖間也字詁/云頭長六寸柄長一尺鎒古字也今作耨同穫户郭反)¶