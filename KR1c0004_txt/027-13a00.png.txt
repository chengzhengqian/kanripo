　(中能盡禮備儀尊崇王室故詩人述其事而為此歌/焉天子之祭諸侯皆助獨美二王之後來助祭者以)¶
　(先代之後一旦事人自非聖德服之則彼情未適今/二王之後助祭得宜是其敬服時王故能盡禮客主)¶
　(之美光益王室所以特歌頌之箋正義曰樂記稱武/王伐紂既下車封夏后氏之後於杞投殷之後於宋)¶
　(故知之也史記杞世家云武王克殷求禹之後得東/樓公封之於杞以奉夏后氏之祀是杞之初封即為)¶
　(夏之後矣其殷後則初封武庚於殷墟後以叛而誅/之更命微子為殷後書序云成王既黜殷命殺武庚)¶
　(命微子啓作微子之命是宋為殷後成王始命之也/樂記武王封先代之後已言投殷之後於宋者以微)¶
　(子終為殷後作記者從後録之其實武王之時始封/於宋未為殷後也樂記注云投者舉徙之辭謂微子)¶
　(在殷先有國邑今舉而徙之别封宋國也若然僖六/年左傳曰許僖公見楚子於武城許男面縛銜璧大)¶