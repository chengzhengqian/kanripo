　毛詩譜¶
　　漢鄭氏撰　　　　　　　　唐孔穎達疏¶
　周南召南譜¶
　周召者禹貢雍州岐山之陽地名疏(正義曰禹貢雍/州云荆岐既旅)¶
　(是岐屬雍州也緜之篇説大王遷於周原閟宮言大/王居岐之陽是周地在岐山之陽也孟子云文王以)¶
　(百里而王則周召之地共方百里而皆名曰周其召/是周内之别名也大王始居其地至文王乃徙於豐)¶
　(周書稱王季宅程皇矣説文王既伐密湏度其鮮原/居岐之陽不出百里則王季居程亦在岐南程是周)¶
　(地之小/别也)今屬右扶風羙陽縣地形險阻而原田肥羙¶