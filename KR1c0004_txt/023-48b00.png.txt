(大鼓之側有小鼓謂之應鼙朔鼙此經鼛是大鼓也鼓/謂鼙也禮法當有二鼓故鼛鼓竝言之此言勸樂之甚)¶
(故知鼛鼓為二餘文則不然若韗人為鼛鼓正謂壹鼓/耳大射云一建鼓在阼階西應鼙在其東一建鼓在西)¶
(階之西朔鼙在其北是大鼓之傍有小鼓也箋謂鼙為/小鼓明其不異於傳引周禮者地官鼓人文彼云鼓役)¶
(事此或云止役事以上有止之/文而因設耳定本云鼓役事)¶
迺立臯門臯門有伉迺立應門應門將將傳王之郭門¶
曰臯門伉髙貌王之正門曰應門將將嚴正也美大王¶
作郭門以致臯門作正門以致應門焉箋云諸侯之宫¶
外門曰臯門朝門曰應門内有路門天子之宫加以庫¶