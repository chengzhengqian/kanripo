(童稚狂童之狂也且言其日益為狂故𫝊解其益狂之/意言突以狂行童昏其所風化於人人又從之徒衆漸)¶
(多所以益為狂行作亂不已故鄭人思欲告急也狂行/謂簒其國是疏狂之行童昏謂年在幼童昏闇無知鄭)¶
(突時年實長以其志/似童幼故以童名之)¶
子恵思我褰裳渉洧𫝊洧水名也子不我思豈無他士¶
𫝊士事也箋云他士猶他人也大國之卿當天子之上¶
士狂童之狂也且音義(洧于/軌反)疏(箋正義曰𫝊言士事也/以其堪任於事謂之為)¶
(士故箋云他士猶他人正謂逺國之卿也所以謂為士/者大國之卿當天子之上士故呼卿為士也春官典命)¶
(云王之三公八命其卿六命其大夫四命以大夫既四/命則上士當三命也故注云王之上士三命中士再命)¶