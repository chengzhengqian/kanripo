(疏其宗族宗族不與君行故知君所與行之人謂異姓/卿大夫也比輔釋詁文彼輔作俌亦是輔之義也傳正)¶
(義曰佽古次字欲使相推以/次第助之耳非訓佽為助也)¶
有杕之杜其葉菁菁傳菁菁葉盛也箋云菁菁稀少之¶
貎獨行睘睘豈無他人不如我同姓傳睘睘無所依也¶
同姓同祖也嗟行之人胡不比焉人無兄弟胡不佽焉¶
音義(菁本又作青同子零反睘/本亦作煢又作焭求營反)疏(傳正義曰睘睘踽踽/皆與獨行共文故知)¶
(是無所依無所親暱之貎上言親此言依義亦/同變其文耳以上云同父故云同姓為同祖也)¶
　　杕杜二章章九句¶