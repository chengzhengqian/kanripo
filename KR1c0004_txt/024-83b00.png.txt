(蓋以潦水之濁置之大器以澄之挹小器而用之所以/轉經二器也沃酒食之饙謂為饙之時以此水沃潤之)¶
(也引春秋傳者僖五年左傳文也服䖍注云繄發聲也/言黍稷牲玉不易無徳薦之則不見饗有徳則言饗言)¶
(物為有徳用也傳正義曰樂以至之親者皆孔子閒居/之文也彼引此詩以為此言以釋之故傳依用焉樂者)¶
(人之所愛當自疆以教之易謂性之和悅當以安民故/云悅安之一人之云父母故云有父之尊有母之親)¶
泂酌彼行潦挹彼注兹可以濯罍傳濯滌也罍祭器豈¶
弟君子民之攸歸音義(罍音雷滌/徒歴反)疏(正義曰說文云滌/洗也濯浣也則濯)¶
(滌俱是洗浣之名故云濯滌也特牲注云濯溉也則溉/亦是洗名下傳云溉清也謂洗之使清潔皆是洗器之)¶
(名也春官司尊彝云四時之祭皆有罍是罍為祭器也/卷耳云我姑酌彼金罍則饗燕亦有罍以此論祭事故)¶