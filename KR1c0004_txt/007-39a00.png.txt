(者也釋宫云柣謂之閾棖謂之楔孫炎曰柣門限也李/廵曰棖謂梱上兩傍木上言待於門外此言待之於門)¶
(事之次故/易為棖也)¶
衣錦褧衣裳錦褧裳傳衣錦褧裳嫁者之服箋云褧襌¶
也蓋以襌縠為之中衣裳用錦而上加襌縠焉為其文¶
之大著也庶人之妻嫁服也士妻䊷衣纁袡叔兮伯兮¶
駕予與行傳叔伯迎己者箋云言此者以前之悔今則¶
叔也伯也來迎己者從之志又易也音義(衣錦如字或/一音於記反)¶
(下章放此褧衣苦迥反下如字襌音丹縠户木反為其/于偽反大音泰舊勑賀反䊷側基反本或作純又作緇)¶