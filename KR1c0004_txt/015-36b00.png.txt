我徂東山慆慆不歸我來自東零雨其濛傳慆慆言乆¶
也濛雨貌箋云此四句者序歸士之情也我徃之東山¶
既乆勞矣歸又道遇雨濛濛然是尤苦也我東曰歸我¶
心西悲傳公族有辟公親素服不舉樂為之變如其倫¶
之喪箋云我在東山常曰歸也我心則念西而悲制彼¶
裳衣勿士行枚傳士事枚微也箋云勿猶無也女制彼¶
裳衣而來謂兵服也亦初無行陳銜枚之事言前定也¶
春秋傳曰善用兵者不陳蜎蜎者蠋烝在桑野傳蜎蜎¶