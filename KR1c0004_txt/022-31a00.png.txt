(成事而謂之故易傳也尹既是姓則吉亦姓也故讀為/姞美其人而謂之尹姞者以尹氏吉氏周室昏姻之舊)¶
(姓也知者節南山云尹氏大師常武經曰王謂尹氏昭/二十三年尹氏立王子朝是其世為公卿明與周室為)¶
(昏姻也韓奕云為韓姞相攸言汾王之甥是姞與周室/為昏姻也又宣三年左傳云鄭石癸曰吾聞姬姞耦其)¶
(子孫必蕃姞吉人也后稷之元妃也言姬姞耦明為舊/姓以此知尹亦有昏姻矣既世貴舊姓昏連於王室家)¶
(風不替是有禮法矣故見都人之女有禮法者謂之尹/姞也孫毓云尹氏姞氏衰世舊姓豈必能賢案篇義畧)¶
(古之人則所言皆斥明王/之時不得以衰世為難矣)¶
彼都人士垂帶而厲彼君子女卷髪如蠆傳厲帶之垂¶
者箋云而亦如也而厲如鞶厲也鞶必垂厲以為飾厲¶