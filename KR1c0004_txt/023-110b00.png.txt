(造其時僣/名之也)¶
經始勿亟庶民子來箋云亟急也度始靈臺之基趾非¶
有急成之意衆民各以子成父事而來攻之王在靈囿¶
麀鹿攸伏傳囿所以域飬禽獸也天子百里諸侯四十¶
里靈囿言靈道行於囿也麀牝也箋云攸所也文王親¶
至靈囿視牝鹿所遊伏之處言愛物也音義(亟居力反/囿音又徐)¶
(于目反麀音憂牝/頻刃反處昌慮反)疏(傳正義曰春秋成十八年築鹿囿/昭九年築郎囿則囿者築牆為界)¶
(域而禽獸在其中故云囿所以域飬禽獸也天子百里/諸侯四十里觧正禮耳其文王之囿則七十里故孟子)¶