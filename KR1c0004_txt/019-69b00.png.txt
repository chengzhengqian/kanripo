(所不至也人既無所不至難以匿其情矣王今實有殺/太子之心而謂人不覺人猶有黙而存扵心知王之欲)¶
(殺大子也如此則君子幽王無輕易用讒人之言將有/耳屬而聼之扵垣壁者知王受人之讒言也王之所愛)¶
(褒姒也故禁之言人無得逝之我魚梁無得發開我魚/笱若之我梁發我笱是欲盗我所捕之魚此必有盗魚)¶
(之罪以言褒姒亦無得輙之我王宮無得求取我王愛/若之王宮取王愛為盗我母子之寵必有盗寵之愆也)¶
(褒姒既盗寵行讒太子扵先念已既已被讒恐死之後/懼更有被讒者無如之何旋即自決云我身尚不䏻自)¶
(容何暇憂我死之以後乎箋正義曰箋頋下云無易由/言是禁王受讒畏人知之辭故為窮髙極深人所升入)¶
(無所不至以喻知王之隠情也王雖避逃受讒之名猶/有黙心存念知王之情但不言耳然天髙扵山海深扵)¶
(泉而不言者據人所可履踐之䖏而言也𫝊正義曰言/無暇憂恤是先有其志念固而不暇耳先有志者即念)¶