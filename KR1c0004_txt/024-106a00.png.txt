(曰猶圖釋言文圖即謀也箋言王之謀者申傳/意耳言大諫謂其諫之深自此以下是大諫也)¶
天之方難無然憲憲天之方蹶無然泄泄傳憲憲猶欣¶
欣也蹶動也泄泄猶沓沓也箋云天斥王也王方欲艱¶
難天下之民又方變更先王之道臣乎女無憲憲然無¶
沓沓然為之制法度達其意以成其惡辭之輯矣民之¶
洽矣辭之懌矣民之莫矣傳輯和洽合懌説莫定也箋¶
云辭辭氣謂政教也王者政教和説順於民則民心合¶
定此戒語時之大臣音義(憲許建反蹶俱衞反泄徐以/世反爾雅云憲憲泄泄制法)¶