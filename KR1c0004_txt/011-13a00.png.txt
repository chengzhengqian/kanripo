(家思之故知板屋謂西戎板/屋念想君子伐得而居之也)¶
四牡孔阜六轡在手騏駵是中騧驪是驂傳黃馬黒喙¶
曰騧箋云赤身黒鬛曰駵中中服也驂兩騑也龍盾之¶
合鋈以觼軜傳龍盾畫龍其盾也合合而載之軜驂内¶
轡也箋云鋈以觼軜軜之觼以白金為飾也軜繫於軾¶
前言念君子溫其在邑傳在敵邑也方何為期胡然我¶
念之箋云方今以何時為還期乎何以了然不來言望¶
之也音義(駵音㽞騧古花反鬛本又作□力輒反騑芳/非反盾順允反徐又音允觼古穴反軜音納)¶