鳧鷖在沙公尸來燕來宜傳沙水旁也宜宜其事也箋¶
云水鳥以居水中為常今出在水旁喻祭四方萬物之¶
尸也其來燕也心自以為宜亦不以已實臣自嫌也爾¶
酒既多爾殽既嘉傳言酒品齊多而殽備矣公尸燕飲¶
福禄來為傳厚為孝子也箋云為猶助也助成王也音¶
義(齊才細反為于偽/反注同協句如字)疏(正義曰毛以為時既太平鳧鷖/之鳥在於水傍之沙而得其所)¶
(於此之時成王祭其祖考而明日燕尸公尸之來燕也/自以其來為宜其事不以臣故而自嫌言王事尸之禮)¶
(備也其燕之事爾王之酒既多矣爾王之殽既善矣王/用之以與公尸燕樂而與之故致福禄來而厚為孝子)¶