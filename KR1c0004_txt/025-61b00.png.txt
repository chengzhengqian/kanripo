(知令勉之助我也又解度已求雨所以得為成功者以/天之生民終無盡殺之理今民命近死若其民當存生)¶
(復無幾何時必應得雨故以此言勸之使女無棄成功/者此衆官之長爵位已髙體國情深助王憂雨於已職)¶
(事不能安定今勸令助已亦所以安定其身故云何/但求於我身乎乃欲安定汝衆官之長憂其職事)¶
　　雲漢八章章十句¶
　序崧高尹吉甫美宣王也天下復平能建國親諸侯¶
　褒賞申伯焉箋尹吉甫申伯皆周之卿士也尹官氏¶
　申國名音義(崧胥忠反釋名云崧竦也甫本又作父/音同後人名字放此復音服又扶又反)¶
　(褒保/毛反)疏(正義曰崧高詩者周之卿士尹吉甫所作以/美宣王也以厲王之亂天下不安今宣王興)¶