(車曰春日遲遲薄言旋歸則此戍役以明年之春始得/歸矣期云嵗暮暮實未歸文王若實不知則無以為聖)¶
(知而不告則無以為信且將帥受命而行不容違犯法/度安得棄君之戒致令淹久者玁狁昆夷二方大敵將)¶
(使一勞久逸暫費永寧文王知事未卒平役不早反故/致此逺期息彼近望嵗暮言歸已期久矣焉可更延期)¶
(約復至後年但宼既未平不可守兹小謀將帥亦當請/命而留非是故違期限聖人者窮理盡神顯仁藏用若)¶
(使將來之事豫以告人則日/者卜祝之流安得謂之聖也)¶
采薇采薇薇亦柔止𫝊柔始生也箋云柔謂脃脕之時¶
曰歸曰歸心亦憂止箋云憂止者憂其歸期將晚憂心¶
烈烈載飢載渴箋云烈烈憂貌則飢則渴言其苦也我¶