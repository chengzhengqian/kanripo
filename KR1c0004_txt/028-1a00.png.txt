欽定四庫全書¶
　毛詩注疏卷二十八¶
　　漢鄭氏箋　唐陸德明音義　孔穎達疏¶
　周頌　(閔予小子之什/)¶
　序閔予小子嗣王朝於廟也箋云嗣王者謂成王也¶
　除武王之喪將始即政朝於廟也音義(朝直遙/反注同)疏(正/義)¶
　(曰閔予小子詩者嗣王朝於廟之樂歌也謂成王嗣/父為王朝於宗廟自言當嗣之意詩人述其事而作)¶
　(此詩歌焉此朝廟早晩毛無其說毛無避居之事此/朝廟事武王崩之明年周公即已攝政成王未得朝)¶