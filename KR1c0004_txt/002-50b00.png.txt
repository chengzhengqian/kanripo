何彼襛矣唐棣之華傳興也襛猶戎戎也唐棣栘也箋¶
云何彼乎戎戎者乃栘之華興者喻王姬顔色之美盛¶
曷不肅雝王姬之車傳肅敬雝和箋云曷何之徃也何¶
不敬和乎王姬徃乗車也言其嫁時始乗車則已敬和¶
音義(棣徒帝反字林大内反華如字栘音移一音是兮/反郭璞云今白栘也似白楊江東呼夫栘車協韻)¶
(尺奢反又音居或云古讀/華為敷與居為韻俊放此)疏(正義曰何乎彼戎戎者乃/唐棣之華以興王姬之顔)¶
(色亦如此華然王姬非直顔色之美又能執持婦道何/事不敬和乎王姬徃乗車時則已敬和矣以其尊而適)¶
(卑恐有傲慢今初乗車時已能敬和則毎事皆敬和矣/傳正義曰襛猶戎戎也戎戎者華形貌故重言之猶柏)¶