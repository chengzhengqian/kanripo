(故不變黍文大夫役當有期而反但事尚未周了故也/𫝊正義曰邁行釋言文靡靡行舒之意故言猶遲遲也)¶
(釋訓云遲遲徐也戰國䇿云楚威王謂蘇秦曰寡人心/摇摇然如懸旌而無所薄然則摇摇是心憂無所附著)¶
(之意故為憂思無所愬也箋正義曰行道也道行猶行/道今定夲文當如此𫝊訓經之邁以為行箋又訓經之)¶
(行以為道嫌相渉故又釋之云道行猶行道也𫝊正義/曰釋詁云悠遠也故知悠悠遠意釋天云穹蒼蒼天李)¶
(廵曰古時人質仰視天形穹隆而高其色蒼蒼故曰穹/蒼是蒼天以體言之也皇君也故尊而君之則稱皇天)¶
(昊大貌故言其混元之氣昊昊廣大則稱吴天旻閔也/言其以仁慈之恩覆閔在下則稱旻天從上而下視萬)¶
(物則稱上天據人遠而視之其色蒼蒼然則稱蒼天然/以經𫝊言天其號不一故因蒼天而總釋之當冇成文)¶
(不知出何書釋天云春為蒼天夏為吴天秋為旻天冬/為上天李巡曰春萬物始生其色蒼蒼故曰蒼天夏萬)¶