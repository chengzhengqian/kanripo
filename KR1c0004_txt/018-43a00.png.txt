(之祥故獻之也占夣職曰嵗終獻吉夣於王王拜受之/彼所獻者謂天下臣民有為國夣者其官得而獻之非)¶
(占夣之官身自夣也故知此占夣之官得而獻之所夣/是年豐嵗熟民衆之祥故知以占國事𫝊正義曰以魚)¶
(麗之義言之太平而萬物盛多故知陰陽和經言衆維/魚矣乃謂捕魚者多傳云魚多者言由魚多故捕者衆)¶
(觧人共捕之意箋正義曰魚者庶民之所以養者以庶/民不得殺犬豕維捕魚以食之是所以養也嵗榖不熟)¶
(則無以相養㑹衆人相與捕魚則是嵗熟相供養之祥/引易中孚卦曰豚魚吉者孟子曰七十者可以食雞豚)¶
(豚魚俱是養老之物故引之以證魚可供養也彼注云/三辰在亥亥為豕爻失正故變而從小名言豚耳四辰)¶
(在丑丑為鼈蟹鼈蟹魚之㣲者爻得正故變而從大名/言魚耳三體兑兑為澤四上值天淵二五皆坎爻坎為)¶
(水二侵澤則豚利五亦以水灌淵則魚利豚魚以喻小/民也而為明君賢臣恩意所供養故吉如彼注意以豚)¶