(釋丘文李巡曰謂丘邊髙莔貝母釋草文陸璣疏云蝱/今藥草貝母也其葉如栝樓而細小其子在根下如芋)¶
(子正白四方連累相著有分解是也箋正義曰夫人思/衞為許所尤方宜開釋許人不宜自稱善思故許人尤)¶
(之明嫌其多思故云善猶多也此多思有道自夫人之/意言猶升丘采蝱者以經云亦各有行亦各不一之辭)¶
(明采蝱與已俱有道理故云亦各也然則此與上互相/明上言采蝱療疾猶已欲力助宗國此言已思有理則)¶
(采蝱亦有理矣傳正義曰論語云狂者進取注云狂者/進取仰法古例不顧時俗是進取一槩之義一槩者一)¶
(端不曉變通以常禮為防不聽歸唁是童蒙而狂也箋/正義曰下云大夫君子故許人為許大夫上章視爾不)¶
(臧箋云爾汝汝許人大夫亦由此也大夫而曰人者衆/辭下箋云君子國中賢者此獨云大夫者以言衆穉且)¶
(狂是責大夫之辭故不及國中賢者下以已情/恕而告之不必唯對國中大夫故兼言賢者馬)¶