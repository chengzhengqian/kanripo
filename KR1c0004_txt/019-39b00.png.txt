従王事雖勞不敢自謂勞畏刑罰也無罪無辜讒口囂¶
囂箋云囂囂衆多貌時人非有辜罪其被讒口見椓譛¶
囂囂然下民之孽匪降自天噂㳫背憎職競由人𫝊噂¶
猶噂噂㳫猶沓㳫職主也箋云孽妖孽謂相為災害也¶
亦民有此言非從天墮也噂噂沓沓相對談語背則相¶
憎逐為此者主由人也音義(黽民允反夲又作僶同囂/五刀反韓詩作嗸孽魚列)¶
(反噂子損反説文作僔云聚也沓/徒答反背蒲昧反注同墮徒火反)疏(正義曰毛以為幽/王之臣擅恣若此)¶
(故詩人言黽勉然自勉以従王事雖勞不敢告勞苦扵/上也所以然者以時無罪無辜尚被讒口所譛囂囂然)¶