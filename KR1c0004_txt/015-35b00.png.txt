　(得其及時也周公之勞歸士所以殷勤如此者君子/之於人謂役使人民序其民之情意而閔其勞苦之)¶
　(役所以喜悦此民也民有勞苦唯恐君上不知今序/其情閔其勤勞則民皆喜悦忘其勞苦古人所謂悦)¶
　(以使民民忘其死者其唯此東山之詩乎言唯此東/山之詩可以當忘其死之言也三年而歸雖出於經)¶
　(此三年之文而總序四章非獨序彼一句也序所歴/言不序章首四句以章首四句皆同不得於一章説)¶
　(之序其情而閔其勞其意足以兼之矣歸士者從軍/士卒周公親征與將率同苦以士卒微賤勞意尤深)¶
　(故意主美勞歸士不言勞將率也悦以使民民忘其/死是周易兌卦彖辭文古之舊語此東山堪當之故)¶
　(云其唯東山乎箋正義曰金縢云天大雷電以風王/與大夫盡弁以啓金縢之書王執書以泣曰今天動)¶
　(威以彰周公之徳惟朕小子其新迎注云新迎改先/時之心更自新以迎周公於東征之歸尊任之言自)¶