(生稷之歲始來配之若前已禋祀此言始震則是得福/晚矣而言早者作者因事而言以祈即有子故繼祈為)¶
(早耳又解此人其名曰棄所以謂之后稷者以其身為/稷官能種百穀以利民故以后稷稱之周本紀云堯舉)¶
(棄為農師天下得其利堯典云帝曰棄黎民阻饑汝后/稷播時百穀是其利民之事也箋正義曰鄭以此及𤣥)¶
(鳥是説稷以迹生契以卵生之經文也河圖曰姜嫄履/大人迹生后稷中候稷起云蒼耀稷生感迹昌契握云)¶
(𤣥鳥翔水遺卵流娀簡吞之生契封商苗興云契之卵/生稷之迹乳史記周本紀云姜嫄出野見巨人迹心忻)¶
(然悦欲踐之踐之而身動如孕者及朞而生棄殷本紀/云簡狄行浴見𤣥鳥墮其卵簡狄取吞之因孕生契是)¶
(稷以迹生契以卵生之說也又閟宮云赫赫姜嫄其德/不囘上帝是依言上帝依姜嫄以生后稷故以帝為上)¶
(帝且鄭以姜嫄非高辛之妃自然不得以帝為高辛帝/矣此上帝即蒼帝靈威仰也長發箋云帝黒帝此不言)¶