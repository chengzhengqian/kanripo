思樂泮水薄采其芹傳泮水泮宫之水也天子辟廱諸¶
侯泮宫言水則采取其芹宫則采取其化箋云芹水菜¶
也言已思樂僖公之修泮宫之水復伯禽之法而往觀¶
之采其芹也辟廱者築土雝水之外圓如璧四方來觀¶
者均也泮之言半也半水者蓋東西門以南通水北無¶
也天子諸侯宫異制因形然魯侯戾止言觀其旂其旂¶
茷茷鸞聲噦噦無小無大從公于邁傳戾來止至也言¶
觀其旂言法則其文章也茷茷言有法度也噦噦言其¶