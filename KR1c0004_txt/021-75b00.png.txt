(正義曰毛以為言王燕失所故天下化之凡此天下之/人聚共飲酒初時或有醉者或有不醉者復設法以逼)¶
(之既立酒之監或復佐之為史令催不醉之人亦使醉/也彼醉者則已不善為人所非惡不醉者此監與史反)¶
(恥而罸之是使小大盡醉舉坐皆猶狂也俗既然矣武/公無如之何故禁戒時人無令相說言用此醉時勿得)¶
(從而謂之以言其醉狀又當防䕶醉者無使顚仆大至/怠慢汝之所陳説者非所當言勿為人言而人當自善)¶
(非得見彼皆然遂從而行之亦勿以彼惡行而語他人/以人性諱短聞将恚怒故敎之言教之猶恐不從故又)¶
(脅以重禁汝若從醉者之後言其過失我則使汝出童/首無角之羖羊脅其無然之物欲使息也既禁其勿言)¶
(恐人問之不已又教之云人若問汝彼醉之状汝當云/我於此醉者三爵之時已自不識知况敢能知其多而)¶
(復飲乎但以此答彼問自息将慎其已然而為之立大/法也鄭唯以式為惡謂見醉者之過惡無就而謂之餘)¶