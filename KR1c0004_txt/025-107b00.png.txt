(乖爭者我王之心於是則安寧矣言王以四方不服故/遣己出伐今王國既定冀王心永安是召公盡忠之言)¶
(述其志也箋正義曰上言來至戰地此言經營四方明/是既戰而勝乃經營四方之叛國也下云王命召虎式)¶
(辟四方是王本命之使既克淮夷更討不服也言告成/于王是有成而告故知伐之克勝使傳遽告王也玉藻)¶
(云士曰傳遽之臣注云傳遽以車馬給使者也謂若今/時乘驛遞傳而遽疾故謂之傳遽也知非召公親告王)¶
(者以下章方云于疆于理則是召公未還且/王國庶定是未見王之辭也故知使人告也)¶
江漢之滸王命召虎式辟四方徹我疆土匪疚匪棘王¶
國來極傳召虎召穆公也箋云滸水涯也式法疚病棘¶
急極中也王於江漢之水上命召公使以王法征伐開¶