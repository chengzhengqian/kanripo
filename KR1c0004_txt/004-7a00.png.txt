飾之最盛者所以别尊卑箋云珈之言加也副既笄而¶
加飾如今歩搖上飾古之制所有未聞委委佗佗如山¶
如河傳委委者行可委曲蹤迹也佗佗者徳平易也山¶
無不容河無不潤象服是宜傳象服尊者所以為飾箋¶
云象服者謂褕翟闕翟也人君之象服則舜所云予欲¶
觀古人之象日月星辰之屬子之不淑云如之何傳有¶
子若是可謂不善乎箋云子乃服飾如是而為不善之¶
行於禮當如之何深疾之音義(副芳富反珈音加編蒲/典反或必先反别彼列)¶