夢然箋云方且也民今且危亡視王者所為反夢夢然¶
而亂無統理安人之意既克有定靡人弗勝𫝊勝乘也¶
箋云王既䏻有所定尚復事之小者爾無人而不勝言¶
凡人所定皆勝王也有皇上帝伊誰云憎𫝊皇君也箋¶
云伊讀當為繄繄猶是也有君上帝者以情告天也使¶
王暴虐如是是憎惡誰乎欲天指害其所憎而已音義¶
(蒸之丞反處昌慮反下之䖏同朝直遥反下皆同夢莫/紅反亂也沈莫滕反韓詩云惡貌也勝毛音升鄭尸證)¶
(反復扶又反篇末同/繄烏兮反惡烏路反)疏(正義曰毛以為視彼林中謂其/當有大木而維有薪維有蒸在)¶