　序大東刺亂也東國困於役而傷於財譚大夫作是¶
　詩以告病焉箋譚國在東故其大夫尤苦征役之事¶
　也魯莊公十年齊師滅譚音義(譚徒南/反國名)疏(正義曰作/大東之詩)¶
　(者刺亂也時東方之國偏於賦役而損傷於民財此/譚之大夫作是大東之詩告於王言已國之病困焉)¶
　(困民財役以至於病是為亂也言亂者政役失理之/謂縂七章之言皆是也言困於役者對則貨財謂之)¶
　(賦功力謂之役案此經文及𫝊箋皆刺賦歛重薄無/怨力役之事故哀我憚人箋云哀其民人之勞苦亦)¶
　(不欲使周之賦歛則亦可息也是欲息其賦歛非力/役也但王數徵賦湏轉餫餫輸之勞即是役也四章)¶
　(云職勞不来下箋云東人勞苦而不見謂勤言送轉/輸而不蒙勞来是困於役之事也經則主怨財盡故)¶