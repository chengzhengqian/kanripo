(義黜后故以義責之言冇鴛鴦之雄鳥在於魚梁尚歛/其左翼是左翼歛在右翼之下為雄下雌之義故㤙情)¶
(相好以成匹耦以興夫妻聚居男當有屈下於女為陽/下陰之義故能禮義相與以成家道今幽王何為不卑)¶
(下申后以成夫婦乎之子幽王反無答耦我申后之善/意秉心不一而二三其行以為於徳變易其心志令我)¶
(申后怨曠失鴛鴦歛翼相下之義也箋正義曰言斂其/左翼是左翼在下故知謂右掩左也鳥之雌雄不可别)¶
(者以翼知之右掩左雄左掩右雌皆釋鳥文也以隂陽/相下故似夫婦之道亦以禮義相下以成家道也此經)¶
(戢其左翼據雄者而言喻幽王當下申后耳故其言不/及雌但鄭因右掩左而欲辯其雌雄故并引爾雅而解)¶
(之見夫婦皆當相下也男有下女之禮者即就而親迎/之類是也周易艮下兑上咸為夫婦之卦其彖曰止而)¶
(說男下/女也)¶