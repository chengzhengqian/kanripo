飲食之音義(敝本又作弊符世反朝直遥反下同館古/翫反粲七旦反飱蘇尊反廬力於反飲於)¶
(鴆反食/音嗣)疏(正義曰毛以為武公作卿士服緇衣國人美/之言武公於此緇衣之宜服之兮言其徳稱)¶
(其服也此衣若敝我願王家又復改而為之兮願其常/居其位常服此服也卿士於王宫有館舍於畿内有采)¶
(祿言武公去鄭國入王朝之適子卿士之館舍兮自朝/而還我願王家授子武公以采祿兮欲使常朝於王常)¶
(食采祿也采祿王之所授衣服王之所賜而言子為子/授者其意願王為然非民所能改授之也鄭以為國人)¶
(愛美武公緇衣若弊我願為君改作兮自館而還我願/授君以飲食兮愛之願得作衣服與之飲食也鄭以授)¶
(之以食為民授之則改作衣服亦民為之也傳正義曰/考工記言染法三入為纁五入為緅七入為緇注云染)¶
(纁者三入而成又再染以黒乃成緇是緇為黒色此緇/衣卿士冠禮所云主人𤣥冠朝服緇帶素韠是也諸侯)¶