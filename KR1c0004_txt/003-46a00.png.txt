既生既育比予于毒箋云生謂財業也育謂長老也于¶
於也既有財業矣又既長老矣其視我如毒螫言惡已¶
甚也音義(慉許六反毛與也説文起也樂音洛惡烏路/反下皆同賈音古市也售市救反難乃旦反)¶
(下難郤同一音如字覬音冀鞫本亦作諊居六反覆芳/服反注同長張丈反下皆同稚本亦作穉直吏反匱求)¶
(位反乏也辟音避木亦作/避螫矢石反何呼洛反)疏(正義曰毛以為婦人云君/子假不能以善道養我何)¶
(故反以我為讎乎既不被恩遇又為善不報故言既難/郤我而隐蔽我之善徳謂先有善徳已被隠蔽矣今我)¶
(更脩婦道以事之覬其察已而猶見疏外似賣物之不/售又追説己本勤勞以責之言我昔日幼稚之時恐至)¶
(長而困窮故我與汝顛覆盡力於家事難易無所避今/日既生有財業矣又既長老矣汝何為視我如蟲之毒)¶