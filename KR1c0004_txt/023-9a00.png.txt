之以為王使君天下也崩諡曰文周雖舊邦其命維新¶
傳乃新在文王也箋云大王聿來胥宇而國於周王迹¶
起矣而未有天命至文王而受命言新者美之也有周¶
不顯帝命不時傳有周周也不顯顯也顯光也不時時¶
也時是也箋云周之德不光明乎光明矣天命之不是¶
乎又是矣文王陟降在帝左右傳言文王升接天下接¶
人也箋云在察也文王能觀知天意順其所為從而行¶
之音義(於音烏注及下於緝并注皆同見賢遍反下著/見同著珍慮反諡音示慎也悉也生存之行終)¶