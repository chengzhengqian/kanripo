制四方上輔天子下教化天下使民無迷惑之憂言任¶
至重不弔昊天不宜空我師𫝊弔至空窮也箋云至猶¶
善也不善乎昊天愬之也不宜使此人居尊官困窮我¶
之衆民也音義(氐丁禮反徐云鄭音都履反毗婢尸反/王作埤埤厚也俾必爾反後皆放此桎)¶
(之實反又丁履反礙也本又作手旁至者誤也鎋字又/作轄胡瞎反弔如字又丁厯反下同昊胡老反空苦貢)¶
(反注同愬蘇路反/本亦作訴下同)疏(正義曰毛以為見天災及民故歸/咎執政責之云尹氏汝今為大師)¶
(之官維是周之根本之臣秉持國政之平居權衡之任/四方之事是汝之所維制天子之身是汝之所崇厚言)¶
(汝職維持四方尊崇天子其尊重如此施行教化當使/下民無迷惑之憂何為専行虐政以脅下也尹氏政既)¶