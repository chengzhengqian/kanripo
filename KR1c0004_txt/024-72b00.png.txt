可營立都邑之處京師之野于時處處于時廬旅于時¶
言言于時語語傳是京乃大衆所宜居之野廬寄也直¶
言曰言論難曰語箋云于於時是也京地乃衆民所宜¶
居之野也於是處其所當處者廬舎其賓旅言其所當¶
言語其所當語謂安民館客施教令也音義(溥音普覯/古豆反處)¶
(昌慮反廬力居反論魯困反/難乃旦反館客一本作館舍)疏(正義曰上既相地居民/此又説相立都邑言厚)¶
(乎公劉之為君也乃往之彼百泉之間就下地而仰望/彼廣大之原觀見可居之處也乃又升彼南山岡脊之)¶
(上乃見其可居而為都邑者於京之地也此京地乃是/大衆所宜居之野故於是處其所當處者於是又為館)¶