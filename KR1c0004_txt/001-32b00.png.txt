　　(事采蘋之類或一事疊為數章甘棠之類或初同/而末異東山之類或首異而末同漢廣之類或事)¶
　　(訖而更申既醉之類或章重而事别鴟鴞之類何/草不黄隨時而改色文王有聲因事而變文采采)¶
　　(芣苢一章而再言賔之初筵三章而一發或篇有/數章章句衆寡不等章有數句句字多少不同皆)¶
　　(由各言其情故體無恒式也東山序云一章二章/三章四章不謂末章為卒章及左𫝊曰七月之卒)¶
　　(章又揚之水卒章者東山分别章意從一而終於/四故不言卒章也左𫝊言卒章者卒終也言終篇)¶
　　(之章言卒者對始也終篇為卒章則初篇為首章/矣故鄭注禮記云緇衣之首章是也若然言卒者)¶
　　(對首也則武唯一章而左傳曰作武其卒章曰耆/定爾功者以耆定爾功是章之卒句故也大司樂)¶
　　(注云騶虞樂章名在召南之卒章者正謂其卒篇/謂之章者乘上騶虞為樂章故言在召南之卒章)¶