(可以配人君故言洵羙且異也言供祭祀之用者祭祀/之時以茅縮酒左𫝊曰爾貢包茅不入王祭不供無以)¶
(縮酒是也定本集注云信羙而異者遺我以賢妃者箋/以上自牧歸荑故人貽已以美女此言非女之為美美)¶
(人之貽則非美其女美貽已之人/也故易之以為遺我以賢妃也)¶
　　靜女三章章四句¶
　序新臺刺衞宣公也納伋之妻作新臺于河上而要¶
　之國人惡之而作是詩也箋伋宣公之世子音義(新/臺)¶
　(馬云脩舊曰新爾雅云四方而髙曰臺孔安國云土/髙曰臺伋音急宣公世子名要於遙反惡烏路反)¶
　疏(正義曰此時伋妻盖自齊始來未至於衞而公聞/其羙恐不從已故使人於河上為新臺待其至於)¶