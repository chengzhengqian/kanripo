(王不聽教小人孫毓難鄭云若喻人心皆有仁義敎/之則進何為禁之而云毋乎是未得立言之意耳)¶
雨雪瀌瀌見晛曰消傳晛日氣也箋云雨雪之盛瀌瀌¶
然至日将出其氣始見人則皆稱曰雪今消釋矣喻小¶
人雖多王若欲興善政則天下聞之莫不曰小人今誅¶
滅矣其所以然者人心皆樂善王不啓敎之莫肯下遺¶
式居婁驕箋云莫無也遺讀曰隨式用也婁斂也今王¶
不以善政啓小人之心則無貴謙虚以禮相卑下先人¶
而後已用此自居處斂其驕慢之過者音義(雨于付反/注及下同)¶