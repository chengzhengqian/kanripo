鴻飛遵渚傳鴻不宜循渚也箋云鴻大鳥也不宜與鳧¶
鷖之屬飛而循渚以喻周公今與凡人處東都之邑失¶
其所也公歸無所於女信處傳周公未得禮也再宿曰¶
信箋云信誠也時東都之人欲周公畱不去故曉之云¶
公西歸而無所居則可就女誠處是東都也今公當歸¶
復其位不得畱也音義(鳧音符鷖烏/兮反又作翳)疏(正義曰毛以鴻/者大鳥飛而循)¶
(渚非其宜以喻周公聖人乆留東方亦非其宜王何以/不迎之乎又告東方之人云我周公未得王迎之禮歸)¶
(則無其住所故於汝東方信宿而處耳終不乆留於此/告東方之人云公不乆留刺王不早迎鄭以為鴻者大)¶