也種此百穀其種皆成好含生氣言得其時或來瞻女¶
載筐及筥其饟伊黍其笠伊糾其鎛斯趙以薅荼蓼傳¶
笠所以禦暑雨也趙刺也蓼水草也箋云瞻視也有來¶
視女謂婦子來饁者也筐筥所以盛黍也豐年之時雖¶
賤者猶食黍饁者見載糾然之笠以田器刺地薅去荼¶
蓼之事言閔其勤苦荼蓼朽止黍稷茂止穫之挃挃積¶
之栗栗其崇如墉其比如櫛以開百室傳挃挃穫聲也¶
栗栗衆多也墉城也箋云百室一族也草穢既除而禾¶