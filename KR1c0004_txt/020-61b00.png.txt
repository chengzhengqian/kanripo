姓之臣燕已醉飽皆再拜稽首曰神乃歆嗜君之飲食¶
使君夀且考此其慶辭孔惠孔時維其盡之子子孫孫¶
勿替引之𫝊替廢引長也箋云恵順也甚順于禮甚得¶
其時維君徳能盡之願子孫勿廢而長行之音義(復扶/又反)¶
(替天/帝反)疏(正義曰以上章云偹言燕私故此即陳燕私之/事以祭時在廟燕當在寝故言祭時之樂皆復)¶
(来入于寝而奏之以安其從今以後之福禄言骨肉歡/樂然後君之福禄安也其燕之時非直以鼓鐘樂之又)¶
(爾之殽羞既行之長㓜皆徧故同姓之臣莫有嗟怨而/皆慶君是其骨肉歡矣于是之時既醉于酒矣既飽于)¶
(食矣其同姓小大長㓜皆再拜稽首而共慶君曰由君/明徳馨香神乃嗜君飲食使君得夀考之福也祭甚順)¶