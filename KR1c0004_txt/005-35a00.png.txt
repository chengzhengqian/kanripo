(憂之草不謂諼為草名故釋訓云諼忘也孫士引詩云/焉得諼草是諼非草名也背者嚮北之義故知在北婦)¶
(人欲樹草於堂上冀數見之明非逺地也婦人所常處/者堂也故知北堂士昏禮云婦洗在北堂有司徹云致)¶
(爵于主婦主婦北堂注皆云北堂房半以北為北堂堂/者房室所居之地總謂之堂房半以北為北堂房北以)¶
(南為南堂也昏禮注云洗南北直室東隅東西直房户/與隅間謂在房室之内也此欲樹草盖在房室之北堂)¶
(者總名房外内/皆名為堂也)¶
　　伯兮四章章四句¶
　序有狐刺時也衛之男女失時喪其妃耦焉古者國¶
　有凶荒則殺禮而多昏㑹男女之無夫家者所以育¶