亡無也言我所美之人無於此謂其君子也吾誰與居¶
乎獨處家耳從軍未還未知死生其今無於此音義(蘞/音)¶
(亷又力恬反又力儉反徐又力劔反草木疏/云似栝樓葉盛而細子正黑如燕薁不可食)疏(正義曰/此二句)¶
(互文而同興葛言生則蘞亦生蘞言蔓則葛亦蔓葛言/蒙則蘞亦蒙蘞言于野則葛亦當言于野言葛生於此)¶
(延蔓而蒙於楚木蘞亦生於此延蔓而蒙於野中以興/婦人生於父母當外成於夫家既外成于夫家則當與)¶
(夫偕老今我所美之人身無於此我誰與居乎獨䖏家/耳由獻公好戰令其夫亡故婦人怨之也傳正義曰此)¶
(二者皆是蔓草發此蒙彼故以喻婦人外成他家也陸/璣疏云蘞似栝樓葉盛而細其子正黑如燕薁不可食)¶
(也幽州人謂之烏服其/莖葉煑以哺牛除熱)¶