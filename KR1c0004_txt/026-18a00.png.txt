(之不忘也定本有文王武/王俗本唯有武王誤也)¶
　　烈文一章十三句¶
　序天作祀先王先公也箋云先王謂大王已下先公¶
　諸盩至不窋音義(大音泰後大王大祖皆同盩/直留反又音侜窋陟律反)疏(正/義)¶
　(曰天作詩者祀先王先公之樂歌也謂周公成王之/時祭祀先王先公詩人以今太平是先祖之力故因)¶
　(此祭述其事而作歌焉祀先王先公謂四時之祭祠/礿嘗烝但祀是總名未知在何時也時祭所及唯親)¶
　(廟與太祖於成王之世為時祭當自大王以下上及/后稷一人而已言先公者唯斥后稷耳於王既總稱)¶
　(先王故亦謂后稷為先公命使其文相類經之所陳/唯有先王之事而序并言先公者以詩人因於祭祀)¶