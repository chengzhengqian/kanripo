　(與烈祖實為烝嘗而序稱為祀以義不取於報故也/其天地社稷之神雖國常祭謂之祈報故噫嘻載芟)¶
　(良耜之等與/宗廟異也)¶
豐年多黍多稌亦有高廩萬億及秭傳豐大稌稻也廩¶
所以藏齍盛之穗也數萬至萬曰億數億至億曰秭箋¶
云豐年大有年也亦大也萬億及秭以言榖數多為酒¶
為醴烝畀祖妣以洽百禮降福孔皆傳皆徧也箋云烝¶
進畀予也音義(稌音杜徐勑古反廩徐力錦反又力荏/反倉也秭咨履反數億至萬曰秭一本)¶
(作數億至億曰秭韓詩曰陳穀曰秭也齍盛上音資下/音成穗音遂數萬色主反下數億同醴音禮畀必寐反)¶