(瑟而飲食之且得以喜樂己身且可以永長此日何故/弗爲乎言永日者人而無事則日長難度若飲食作樂)¶
(則忘憂愁可以永長此日白駒云以永今朝意亦與此/同也傳正義曰曲禮下云君無故玉不去身大夫無故)¶
(不徹懸士無故不徹琴瑟注云憂樂不相干也故謂災/患喪病彼量其所有節級立文此言君子總謂大夫士)¶
(以上也以經云日鼓瑟則是日日用之故言不離於其/側定本云君子琴瑟不離於側少無故二字恐非也)¶
　　山有樞三章章八句¶
　序揚之水刺晉昭公也昭公分國以封沃沃盛强昭¶
　公微弱國人將叛而歸沃焉箋封沃者封叔父桓叔¶
　于沃也沃曲沃晉之邑也音義(沃烏/毒反)疏(正義曰作揚/之水詩者刺)¶