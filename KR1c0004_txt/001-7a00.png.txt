　(而國存故以世言之亡國則國亡而世絶故不言世/也亂世言政亡國不言政者民困必政暴舉其民困)¶
　(為甚辭故不言政也亡國者國實未亡觀其歌詠知/其必亡故謂之亡國耳非已亡也若其已亡則無復)¶
　(作詩不得有亡國之音此云亂世亡國者謂賢人君/子聴其樂音知其亡亂故謂之亂世之音亡國之音)¶
　(樂記所云鄭衞之音亂世之音桑間濮上之音亡國/之音與此異也淫恣之人肆於民上滿志縱欲甘酒)¶
　(嗜音作為新聲以自娛樂其音皆樂而為之無哀怨/也樂記云樂者樂也君子樂得其道小人樂得其欲)¶
　(彼樂得其欲所以謂之淫樂為此樂者必亂必亡故/亦謂之亂世之音亡國之音耳與此不得同也若然)¶
　(此二者言哀樂出於民情樂音從民而變乃是人能/變樂非樂能變人案樂記稱人心感於物而後動先)¶
　(王慎所以感之者故作樂以和其聲樂之感人深其/移風易俗又云志微噍殺之音作而民剛毅廉直莊)¶