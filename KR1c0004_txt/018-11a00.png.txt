(之也言京師者諸侯之父母以責不朝於京師故以京/師為父母也箋申觧名京師為父母之意言皆生於父)¶
(母臣之道資於事父以事君本其恩親以責之故名京/師為父母箋云自恣不朝集注及定本恣下有聼字)¶
沔彼流水其流湯湯傳言放縱無所入也箋云湯湯波¶
流盛貌喻諸侯奢僭既不朝天子復不事侯伯鴥彼飛¶
隼載飛載揚傳言無所定止也箋云則飛則揚喻諸侯¶
出兵妄相侵伐念彼不蹟載起載行心之憂矣不可弭¶
忘傳不蹟不循道也弭止也箋云彼彼諸侯也諸侯不¶
循法度妄興師出兵我念之憂不能忘也音義(湯失羊/反復扶)¶