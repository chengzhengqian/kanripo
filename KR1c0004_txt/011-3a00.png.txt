(爵命自君其國猶若諸侯故言欲見國君使寺人傳告/之舉寺人以美秦仲者明仲又始有此臣也案夏官小)¶
(臣掌王之命天子寺人掌王之内人及女官之戒令然/則天子之官自有小臣主王命寺人主内令不主王命)¶
(矣燕禮云小臣戒與者則諸侯之官有小臣亦應小臣/𫝊君命此説國君之禮使寺人𫝊命者天子備官故外)¶
(内異職諸侯兼官外内共掌之也僖五年左𫝊説晉獻/公使寺人披伐公子重耳於蒲昭十年𫝊説宋平公之)¶
(喪使寺人栁熾炭于位則諸侯/寺人𫝊逹君命是禮之常也)¶
阪有漆隰有栗傳興也陂者曰阪下溼曰隰箋云興者¶
喻秦仲之君臣所有各得其宜既見君子並坐鼓瑟傳¶
又見其禮樂焉箋云既見既見秦仲也並坐鼓瑟君臣¶