(貨志云田中不得有樹用妨五穀此十畝之中言有桑/者孟子及漢志言其大法耳民之所便雖田亦樹桑故)¶
(上云彼汾一方言采其桑古者侵其地而虜其民此得/地陿民稠者以民有畏寇而内入故地陿也一夫百畝)¶
(今此十畝相率十倍魏雖削小未必即然舉十畝以喻/其陿隘耳𫝊正義曰云還兮相呼而共歸下云逝兮相)¶
(呼而共徃𫝊探下章之意故云或行來/者或來還者見徃來相須故總解之)¶
十畝之外兮桑者泄泄兮𫝊泄泄多人之貌行與子逝¶
兮箋云逝逮也音義(泄以世反逮徒/賚反又徒帝反)¶
　　十畝之間二章章三句¶
　序伐檀刺貪也在位貪鄙無功而受祿君子不得進¶