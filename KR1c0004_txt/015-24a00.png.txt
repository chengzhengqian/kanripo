(冰此言凌隂始得為凌室彼直言凌此亦得為凌室者/凌冰一物既云斬冰而又云三其凌則是斬冰三倍多)¶
(於凌室之所容故知三其凌者謂凌室不然單言凌者/止得為冰體不得為冰室也凌人十二月斬冰即以其)¶
(月納之此言三之日納于凌隂四之日即出之藏之既/晚出之又早者鄭答孫皓云豳土晚寒故可夏正月納)¶
(冰夏二月仲春大蔟用事陽氣出地始温故禮應開冰/先薦寢廟言由寒晚得晚納冰依禮須早開故也月令)¶
(孟春律中大蔟二月律中夾鐘言二月大蔟用事者以/大蔟為律夾鐘為呂呂者助律宣氣律統其功故雖至)¶
(二月猶云大蔟用事箋正義曰自於是乎用之以上皆/昭四年左傳文彼説藏冰之事其末云七月之卒章藏)¶
(冰之道與此同故具引之釋天云北陸虚也西陸昴也/孫炎曰陸中也北方之宿虚為中也西方之宿昴為中)¶
(然則日在北陸謂日體在北方之中宿是建丑之月夏/之十二月也劉歆三統歴術十二月小寒節日在女八)¶