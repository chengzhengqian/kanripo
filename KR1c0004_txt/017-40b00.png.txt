(此上三章皆云其車三千言周室之强路車朱芾言車/服之美也必言其强美者斯劣弱矣老子曰國家昏亂)¶
(有忠臣六親不和有孝慈明名生於不足詩人所以盛/矜於强美者斯為宣王承亂劣弱美而言之也箋正義)¶
(曰鄭解服其命服之節言此命服者今方叔為受王命/之服也言受王命之時王以此服命之故方叔服之而)¶
(受命也知者春官司服云凡兵事韋弁注云韋弁以韎/韋爲弁又以為衣裳是朱之淺者故得以朱表之周禮)¶
(志云韋弁素裳此連言朱裳者以經云朱芾芾從裳色/故知裳亦朱也不用戎服素裳者以其命將非在軍不)¶
(可純如之也亦變為美故雜以祭服之飾焉此本或/云天子之服韋弁服朱衣纁裳者誤定本亦無纁字)¶
鴥彼飛隼其飛戾天亦集爰止傳戾至也箋云隼急疾¶
之鳥也飛乃至天喻士卒勁勇能深攻入敵也爰於也¶