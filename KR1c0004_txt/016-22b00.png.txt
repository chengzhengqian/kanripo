怡怡然朋友以義切切然箋云平猶正也安寧之時以¶
禮義相琢磨則友生急音義(切切然定本作切切/偲偲然琢陟角反)疏(正/義)¶
(曰室家安寧身無急難則當與朋友交切磋琢磨學問/脩飾以立身成名兄弟之多則尚恩其聚集則熙熙然)¶
(不能相勵以道朋友之交則以義其聚集切切節節然/相勸競以道徳相勉勵以立身使其日有所得故兄弟)¶
(不如友生也切切節節者相切磋勉勵之貌論語云朋/友切切偲偲兄弟怡怡注云切切勸競貌怡怡謙順貌)¶
(此熙熙當彼怡怡節節當彼偲偲也定本熙/熙作怡怡節節作偲偲依論語則俗本誤)¶
儐爾籩豆飲酒之飫𫝊儐陳飫私也不脫屨升堂謂之¶
飫箋云私者圖非常之事若議大疑於堂則有飫禮焉¶