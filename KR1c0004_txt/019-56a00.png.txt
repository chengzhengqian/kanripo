(波而渡故訓馮為陵也一非也者言唯知此暴虎馮河/一事非而不知其他事也以下説恐懼之事故知他者)¶
(不敬小人之危殆也小人/惡直醜正故不敬則危)¶
　　小旻六章三章章八句三章章七句¶
　序小宛大夫刺幽王也箋亦當為刺厲王音義(宛於/阮反)¶
　疏(正義曰毛以作小宛詩者大夫刺幽王也政教為/小故曰小宛宛是小貌刺幽王政教狹小宛然經)¶
　(云宛彼鳴鳩不言小名曰小宛者王才智卑小/似小鳥然𫝊曰小鳥是也鄭唯刺厲王為異)¶
宛彼鳴鳩翰飛戾天𫝊興也宛小貌鳴鳩鶻鵰翰髙戾¶
至也行小人之道責髙眀之功終不可得我心憂傷念¶