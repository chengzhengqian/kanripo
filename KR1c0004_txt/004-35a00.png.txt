(為線縷所以縫紕旌旗之旒縿也縿謂繫旌旗之體旒/謂縿末之垂者須以縷縫之使相連釋天云纁帛縿郭)¶
(璞曰衆旒所著孫炎曰為旒干縿是也或以維持者謂/旒之垂數非一故以縷相綴連之節服氏云六人維王)¶
(之太常注云維之以縷王旌十二旒兩兩以縷綴連之/傍三人持之禮天子旌曵地諸侯旂九旒釋天又曰練)¶
(旒九維以縷孫炎曰維持以縷不欲其曵地然則諸侯/以下旒數少而且短維之以否未可知也經直言紕之)¶
(不言其所用故言或為疑辭前經言干旄是浚郊之賢/者識卿大夫建旄而來此又云良馬是又識其乘善馬)¶
(也四之者四/見之數也)¶
孑孑干旟在浚之都傳鳥隼曰旟下邑曰都箋云周禮¶
州里建旟謂州長之屬素絲組之良馬五之傳總以素¶