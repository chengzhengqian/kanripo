(體直今言既句明是挽之說文云彀張弓也二京賦曰/彫弓既彀彀與句字雖異音義同箋正義曰射禮搢三)¶
(挾一个大射禮然也搢者挿也挾謂手挾之射用四矢/故挿三於帶間挾一以扣弦而射也射禮每挾一个今)¶
(言挾四鍭故知已徧釋之也案大射禮搢三挾/一个謂卿大夫若其君則使人屬矢不親挾也)¶
曾孫維主酒醴維醹酌以大斗以祈黄耉傳曾孫成王¶
也醹厚也大斗長三尺也祈報也箋云祈告也今我成¶
王承先王之法度為主人亦既序賓矣有醇厚之酒醴¶
以大斗酌而嘗之而美故以告黄耉之人徵而養之也¶
飲酒之禮曰告於先生君子可也音義(醹如主反說文/厚酒也字林同)¶