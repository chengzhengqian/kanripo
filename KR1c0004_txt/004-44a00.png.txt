　半謂衣之半也如後之所稱半袖半臂者¶
桑中章美孟弋矣傳弋姓也○(臣照/)按春秋襄公四年¶
　夫人姒氏薨公羊傳作弋氏薨定公十五年姒氏卒¶
　穀梁傳作弋氏卒姓苑弋姓出河東今蒲州有弋氏¶
　朱子曰夏后氏之後也似弋姒同姓¶
美孟庸矣傳庸姓也○庸先儒皆云未詳(臣映斗/)按庸¶
　即鄘也漢志鄘皆作庸周末秦有庸芮漢有庸光又¶
　有受古文尚書者為膠東庸譚¶