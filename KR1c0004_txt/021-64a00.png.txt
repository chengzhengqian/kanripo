(其餘同鄭馬也賈逹周禮注云四尺曰正正五重鵠居/其内而方二尺以為正正大於鵠鵠在正内雖内外不)¶
(同亦共在一侯鄭於周禮上下檢之以為大射之侯其/中制皮為鵠賓射之侯其中采畫為正正大如鵠皆居)¶
(侯中三分之一其燕射則射獸侯侯中畫為獸形即鄉/射記所謂熊侯白質之類矣三射之侯皆不同也射人)¶
(注説畫正之法云其外之廣居侯中三分之一中言二/尺與毛傳二尺曰正同也射義云孔子曰循聲而發發)¶
(而不失正鵠者其唯賢者乎詩云發彼有的以祈爾爵/既言正鵠即引此的則詩人之意以的為正鵠之謂也)¶
(司裘注説皮侯之状云以虎熊豹麋之皮飾其側又方/制之以為質謂之鵠是鄭意以侯中所射之處為質也)¶
(此傳唯言的質也不言質之大小不必同於諸儒四寸/六寸也且的者明白之言若廣纔四寸不足以為明矣)¶
(蓋亦為所射處與鄭同也毛以此為燕射則的者謂熊/侯白質者也疏正義曰言射事故知發為發矢大射禮)¶