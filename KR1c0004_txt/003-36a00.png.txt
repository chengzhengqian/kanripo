(淫亂不由其道猶雉鳴求其牡也今雌雉鳴也乃鳴求/其走獸之牡非其道以興夷姜母也乃媚悦為子之容)¶
(非所求也夫人非所當求而求之是犯禮不自知也傳/正義曰下言雉求其牡則非雄雉故知鷕雌雉聲也又)¶
(小弁云雉之朝雊尚求其雌則雄雉之鳴曰雊也言衛/夫人有淫泆之志授人以色假人以辭解有鷕雉鳴也)¶
(不顧禮義之難解有瀰濟盈也致使公有淫昏之行解/所以責夫人之意也以經上句喻夫人不顧禮義之難)¶
(即下句言其事故𫝊反而覆之也言授人以色假人以/辭謂以顔色言辭怡悦於人令人啟𤼵其心使有淫泆)¶
(之志雌雉之鳴似假人以辭并言授人以色者以為辭/必怡悦顔色故連言之箋正義曰前厲衣可渡非人所)¶
(難以深不可渡而人濟之故知過於厲以喻犯禮深傳/正義曰説文云軌車轍也軓車軾前也然則軾前謂之)¶
(軓也非軌也但軌聲九軓聲凡於文易為誤寫者亂之/也少儀云祭左右軌范乃飲注云周禮大馭祭兩軹祭)¶