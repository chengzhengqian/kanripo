(其皮雖乾燥以為弓鞬矢服經云海水潮及天將雨其/毛皆起水潮還及天晴其毛復如故雖在數千里外可)¶
(以知海水之潮氣自相感也箋正義曰弭弓反末彆者/此申説𫝊義也説文云彆方結反云弓戾也言象弭謂)¶
(弓反末彆戾之處以象骨為之也𫝊云觧紒不知解何/繩之紒故申云助御者解轡紒也兵車三人同載左人)¶
(持弓中人御車各専其事尚書左不攻於左汝不恭命/御非其馬之正汝不恭命是職司别矣而言助御解轡)¶
(紒者御人自當佩角不専待射者觧結弭之用骨自是/弓之所宜亦不為解轡而設但巧者作器因物取用以)¶
(弓必須骨故用滑象若轡或有紒可以助解之耳非専/為代御者解紒設此象弭也夏官司弓人職曰仲秋獻)¶
(矢服注云服盛矢器也以獸/皮為之是矢器謂之服也)¶
昔我徃矣楊柳依依今我來思雨雪霏霏傳楊柳蒲柳¶