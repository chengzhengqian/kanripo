　(事昭十五年有事於武宮左傳曰禘於武公是禘祭/一廟謂之有事也祫言大事禘言有事是祫大於禘)¶
　(也知太祖謂文王者以經云假哉皇考又言文武維/后是此皇考為天下之人后明非后稷若是后稷則)¶
　(身非天子不得言維后也大祖謂祖之大者既非后/稷明知謂文王也文王雖不得為始祖可以為大祖)¶
　(也若此祭文王則於禮當諱而經云克昌厥後者以/此詩自是四海之人歌頌之聲本非廟中之事故其)¶
　(辭不為廟諱及採得之後即為經典詩書不/諱故無嫌耳烝民云四方爰發亦類此也)¶
有來雝雝至止肅肅相維辟公天子穆穆於薦廣牡相¶
予肆祀傳相助廣大也箋云雝雝和也肅肅敬也有是¶
來時雝雝然旣至止而肅肅然者乃助王禘祭百辟與¶