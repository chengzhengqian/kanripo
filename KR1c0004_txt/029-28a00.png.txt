(發首言閟宫於末言新廟則所新之廟新此閟宫首尾/相承於理為順奚斯作之自然在魯不宜獨在周也且)¶
(立廟而祭不宜以閉為名釋詁云毖神溢慎也俱訓為/慎是閟神為神閟與毖字異音同故閟為神也以其姜)¶
(嫄神之所依故廟曰神宫凡廟皆是神宫以姜嫄之事/說之於下故先言神宫以顯之傳正義曰毛氏不信履)¶
(迹之事不得言天依姜嫄故為依其子孫正謂依助后/稷使其母無災害也此直依其子耳兼言孫者以后稷)¶
(後世克昌皆是天所依祜并孫言之以恊句也箋正義/曰箋以生民之篇說姜嫄履帝迹而有后稷則是上帝)¶
(憑依姜嫄而使之有子故以依為依其身履其拇指之/處而心體歆歆然如有人道感已是其依之也以姜嫄)¶
(其徳貞正不回邪上天用是之故憑依其身而降之精/氣使得懐妊后稷也生民言不坼不副無災無害文在)¶
(未生如達之下則謂當生之時無災害也此篇無災害/文在彌月不遲之上則是未生之時無災害也言懐妊)¶