(一年左𫝊言季武子捋作三軍盟諸僖閎詛諸五父之/衢定六年既逐陽&KR0849;及三桓盟扵周社盟國人於亳社)¶
(詛諸五父之衢是人君與羣臣有詛法也此何人與蘇/公同為王臣蘇公與之詛則諸相疑亦應有詛法但春)¶
(秋之世無其事耳詛之所用一牲而已非三物竝用而/言出此三物以三物皆是詛之所用總而言之故𫝊辨)¶
(其等級云君以豕臣以犬民以雞則鄭伯使卒出豭行/出犬雞所得三物竝用者時考叔為子都所射鄭伯不)¶
(誅子都而使諸軍詛之百人為卒出一豭詛之二十五/人為行或出犬或出雞以詛之每䖏亦止用一牲非一)¶
(䖏而用三物也如此𫝊君乃得用豕彼百人即得用豭/者於時鄭伯使之詛故得用君牲也以行之人數少扵)¶
(卒自為等級耳此豕犬雞詛所用也若盟皆用牛哀十/五年左𫝊説衛太子蒯瞶與伯姬輿豭以盟孔悝者時)¶
(太子未立不敢従人君之禮故鄭異義駮云詩説及鄭/伯使卒及行所出皆謂詛耳小於盟也周禮戎右職云)¶