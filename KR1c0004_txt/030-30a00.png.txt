執圭搢珽以與諸侯㑹同結定其心如旌旗之旒縿著¶
焉擔負天之美譽為衆所歸鄉不競不絿不剛不柔敷¶
政優優百禄是遒傳絿急也優優和也遒聚也箋云競¶
逐也不逐不與人爭前後音義(球音求美玉也下同綴/陟劣反徐又張衛反毛)¶
(云表也鄭云結也二同休虛蚪反珽吐頂反天子玉笏/長三尺杼上終葵首長直亮反縿所銜反著直略反郷)¶
(本亦作嚮許亮反下篇同絿音/求徐音蚪遒子由反又在由反)疏(止義曰毛以為上言/用事九圍此言用事)¶
(之實湯之用事也受小球玉謂尺二寸之鎮圭也大球/玉謂三尺之&KR1256;也受此二玉以作天子為下國諸侯之)¶
(表章能荷負天之美譽也又述湯之行能致美譽之由/湯之性行不爭競不急躁不太剛猛不太柔弱舉事甚)¶