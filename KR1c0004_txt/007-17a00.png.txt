(易𫝊以為一車之事左謂御者在車左右謂勇力之士/在車右中謂將居車中也車是御之所主也故習旋廻)¶
(之事右主持兵故抽刃撃刺之亦是習之也髙克自居/車中以此一車所為之事為軍之容好成二年左𫝊說)¶
(晉之伐齊云郤克將中軍解張御鄭丘緩為右郤克傷/於矢流血及屨未絶鼔音曰余病矣張侯曰自始合而)¶
(矢貫余手及肘余折以御左輪朱殷豈敢言病張俟即/解張也卻克傷矢言未絶鼔音是郤克為將在鼔下也)¶
(張侯傷手而血染左輪是御者在左也此謂將之所乘/車耳若士卒兵車則閟宫箋所云兵車之法左人持弓)¶
(右人持矛中人御御車不在左也此二箋皆言兵車之/法則平常乘車不然矣曲禮曰乘君之乘車不敢曠左)¶
(注云君存惡空其位則人君平常皆在車左御者在中/央故月令說耕藉之義云天子親載耒耜措之於參保)¶
(介之御間保介謂車右也置耒耜於車右御者之間御/者在中與兵車異也將居鼔下雖人君親將其禮亦然)¶