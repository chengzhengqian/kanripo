(意以此伐木鳥鳴喻相切直之事今𫝊解詩經之文耳/爾雅徑訓興喻之義釋訓云顒顒卭邛君之徳也藹藹)¶
(萋萋臣盡力也皆徑釋其義不釋詩文王肅亦云鳥聞/伐木驚而相鳴嚶嚶然故曰丁丁嚶嚶相切直以興朋)¶
(友切切節節其言得𫝊旨也言相切直者謂切磋相正/直也箋正義曰箋全引釋訓之文具解丁丁嚶嚶之義)¶
(與𫝊同也故下即云嚶嚶兩鳥聲丁丁亦是伐木聲也/故郭璞曰丁丁斫木聲嚶嚶兩鳥鳴但正伐木鳥鳴時)¶
(有此相切直之義故總言丁丁嚶嚶為相切直言未居/位謂未居諸侯之位在於農畝時山巖者以下云伐木)¶
(于阪故知山傍巖崖之處故云山巖也箋必以為文王/身與友生伐木者以爾雅云丁丁嚶嚶相切直自此以)¶
(下陳鳥鳴求友無相切直之義則伐木之時相切直也/而下二章釃酒文連伐木是酒為伐木而設即伐木之)¶
(人是朋友矣朋友既親伐木明文王與之俱行故知親/在農禮記注士之子食祿不免農則大夫以上子免農)¶