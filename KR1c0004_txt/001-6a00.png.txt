　(所好者音也夫樂者與音相近而不同又以音樂為/異者以文侯并問古樂新樂二者同呼為樂謂其樂)¶
　(音同也子夏以古樂順於民而當於神與天下同樂/故定為樂名新樂淫於色而害於徳直申說其音而)¶
　(已故變言溺音以曉文侯耳音樂非為異也樂記云/淫樂慝禮子夏亦云古樂之發新樂之發是鄭衞之)¶
　(音亦為/樂也)治世之音安以樂其政和亂世之音怨以怒¶
　其政乖亡國之音哀以思其民困音義(治直吏反之/音絶句樂音)¶
　(洛絶句其政和一讀安字上屬以樂/其政和為一句下放此思息吏反)疏(正義曰序既/云情見於聲)¶
　(又言聲隨世變治世之音既安又以懽樂者由其政/教和睦故也亂世之音既怨又以恚怒者由其政教)¶
　(乖戾故也亡國之音既哀又以愁思者由其民之困/苦故也樂記云其哀心感者其聲噍以殺其樂心感)¶