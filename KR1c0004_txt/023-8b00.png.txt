　(釣于周西伯出獵得之或曰太公嘗事紂紂無道去/之游說諸侯無所遇而卒西歸周西伯或曰吕尚隠)¶
　(海濵周西伯拘羑里散宜生等知而招尚曰吾聞西/伯善飬老盍往歸焉言吕尚所以事周雖異然要之)¶
　(為文武師司馬遷馳騁古今良亦勤矣尚不能知其/事周所由安能知得之年月今雖考校未能正之尚)¶
　(書帝命驗曰自三皇以下天命未去饗善使一姓不/再命然則文王已受赤雀武王又得白魚者一姓不)¶
　(再命謂子孫既衰之後天下復重命使興耳非謂創/業之君也文王雖天意與之而仍未克紂復命武王)¶
　(使之統一故/再受命焉)¶
文王在上於昭于天傳在上在民上也於歎辭昭見也¶
箋云文王初為西伯有功於民其德著見於天故天命¶