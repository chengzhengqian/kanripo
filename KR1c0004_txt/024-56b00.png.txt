鳧鷖在潨公尸來燕來宗傳潨水會也宗尊也箋云潨¶
水外之髙者也有瘞埋之象喻祭社稷山川之尸其來¶
燕也有尊主人之意既燕于宗福禄攸降公尸燕飲福¶
禄來崇傳崇重也箋云既盡也宗社宗也羣臣下及民¶
盡有祭社之禮而燕飲焉為福禄所下也今王祭社又¶
以尸燕福禄之來乃重厚也天子以下其社神同故云¶
然音義(潨在公反說文云小水入大水也徐示鄭音在/容反水外之高者也瘞於例反埋亡皆反字亦)¶
(作薶同降戸江反/重直龍反下同)疏(正義曰毛以為時既太平鳬鷖之/鳥在於潨水之會得其常處於此)¶