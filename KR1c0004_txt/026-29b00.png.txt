　(雖未太平王者觀民風俗而可以巡守其封禪必太/平功成乃告成於天非太平不可也又封禪者每一)¶
　(代唯一封而已其巡守則唐虞五載一巡守周則十/二年一巡守以為常非直一巡而已此其所以異也)¶
　(封禪之見於經者唯大宗伯云王大封則先告后土/以外更無封文也禮器云因名山升中于天而鳳皇)¶
　(降龜龍假雖不言封亦是封禪之事故注云升上也/中猶成也謂巡守至於方岳而燔柴祭天告以諸侯)¶
　(之成功而太平隂陽和而致象物是則功成瑞至然/後可以升中明未太平必不可也白虎通云王者易)¶
　(姓而起必升封太山何告之義也始受命之時改制/應天天下太平功成封禪以告太平也所以必於太)¶
　(山何萬物交代之處也必於其上何因髙告髙順其/類也故升封者增髙也下禪梁甫之山基廣厚也天)¶
　(以髙為尊地以厚為德增太山之髙以報天附梁甫/之基以報地明天之所命功成事就有益於天地若)¶