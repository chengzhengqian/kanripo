(言君子求之至故賢者意能專壹也在位君子之家有/酒矣與此在野賢者嘉善之賔既來用此酒與之燕又)¶
(燕也思皆爲辭燕又燕頻與之燕言親之甚也箋正義/曰毛言壹宿義微故申之云壹宿者壹意於其所宿之)¶
(木也夫不之鳥慤謹故將宿於木專壹其心故特以鵻/鳥爲喻以鳥之擇木喻賢者有專壹之意於我此我謂)¶
(君子也將久如而來遲之者賢者遲君子物類相感所/以相思遲之也定本式燕又思下有箋云又復也以其)¶
(壹意欲復與燕加厚/之也俗本多無此語)¶
　　南有嘉魚四章章四句¶
　序南山有臺樂得賢也得賢則能爲邦家立太平之¶
　基矣箋人君得賢則其德廣大堅固如南山之有基¶