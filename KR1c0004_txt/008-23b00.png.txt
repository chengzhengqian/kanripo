(廟故云議於生者卜於死者以足之婚有納吉之禮卜/而得吉使告女家是娶妻必卜之士冠禮云筮于廟門)¶
(明卜亦在廟也曲禮云男女非有行媒不相知名故齋/戒以告鬼神昭元年左傳說楚公子圍將娶妻於鄭其)¶
(辭云圍布几筵告於莊恭之廟而來是娶妻自有告廟/之法而箋必以爲卜者以納吉爲六禮之一故舉卜言)¶
(之案婚禮受納采之禮云主人筵於户西注云主人女/父也筵爲神布席也將以先祖之遺體許人故受其禮)¶
(於廟也其後諸禮皆轉以相似則禮法皆告廟矣女家/尚毎事告廟則夫家將行六禮皆告於廟非徒一卜而)¶
(已明以卜爲大事故特言之傳正義曰鞠窮釋言文傳/意當謂魯桓縱恣文姜使窮極邪意也箋正義曰鞠盈)¶
(釋詁文箋以此責魯桓之辭不宜惟言文姜之窮極/邪意故易傳以爲盈責魯桓之盈縱文姜不禁制之)¶
析薪如之何匪斧不克傳克能也箋云此言析薪必待¶