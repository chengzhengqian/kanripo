(釋詁文無念是反而言之故云念也箋正義曰以承上/文王進臣之道而言念之文王實成王之祖故曰斥成)¶
(王也此美文王之詩當以時王之意稱述先祖之美不/應篇末更戒成王而以為戒成王者以下章云殷之未)¶
(喪師宜鑒於殷是時已滅舉以為鑒若文王之時則紂/實未亡不得為戒又卒章云儀刑文王萬邦作孚是欲)¶
(使後世法文王也下言文王之道可以與後世為法此/云無念爾祖明是上念文王以文王為祖非成王而誰)¶
(也戒後世使法文王是即述文王之美故美/文王可以戒成王也傳雖不明意當同鄭)¶
無念爾祖聿脩厥德永言配命自求多福傳聿述永長¶
言我也我長配天命而行爾庶國亦當自求多福箋云¶
長猶常也王既述脩祖德常言當配天命而行則福禄¶