(祀則各以其方之色也知此社與四方皆為秋祭報功/者以上言黍稷之盛而此言齊羊之祭明是物成而祭)¶
(也下言農夫之慶當孟冬休息以御田祖是來春祈穀/故知此祭在秋為時次也故大司馬仲秋云遂以獮田)¶
(羅弊致禽以祀祊注云祊當為方聲之誤也獮田主祭/四方報成萬物即引此詩云以社以方是報祭四方在)¶
(仲秋也良耜序云秋報社稷鄭駁異議引大司徒五地/之物云此五土地者土生萬物養鳥獸草木之類皆為)¶
(民利有貢稅之法王者秋祭之以報其功是祭社亦在/秋也臧善也者農夫之得慶賜惟勞賜之耳歳事不成)¶
(則無此勞息故言我田事既善則慶賜農夫也謂大蜡/之時勞農以休息之者王者以歳時成熟搜索羣神而)¶
(報祭之而謂之大蜡又為臘祭先祖五祀因令黨正屬/民飲酒于序以正齒位而勞賜農夫令得極歡大飲是)¶
(為休息之知如此者郊特牲曰天子大蜡八蜡也蜡者/索也歳十有二月合聚萬物索饗之也是說大踖之祭)¶