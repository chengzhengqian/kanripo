　(在承上露在可知天子燕諸侯之義備於此矣不言/異姓與三恪者兄弟甥舅禮雖不同要夜飲之義非)¶
　(宗不可則異姓從庶姓禮也三/恪卑於二代其亦在異姓中)¶
湛湛露斯匪陽不晞傳興也湛湛露茂盛貌陽日也晞¶
乾也露雖湛湛然見陽則乾箋云興者露之在物湛湛¶
然使物柯葉低重喻諸侯受燕爵其儀有似醉之貌諸¶
侯旅酬之則猶然唯天子賜爵則貌變肅敬承命有似¶
露見日而晞也厭厭夜飲不醉無歸傳厭厭安也夜飲¶
私燕也宗子將有事則族人皆侍不醉而出是不親也¶