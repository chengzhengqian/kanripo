　(二百里男邦三百里諸侯五百里綏服三百里揆文/敎二百里奮武衛五百里要服三百里夷二百里蔡)¶
　(五百里荒服三百里蠻二百里流分此五服者堯之/舊制也五服距面至二千五百里四面相距而其方)¶
　(五千里禹既敷土廣而弼之故為殘數居其間今以/弼成而至於五千里四面相距乃萬里焉大司馬職)¶
　(曰乃以九畿之籍施邦國之政職方千里曰國畿其/外方五百里曰侯畿又其外方五百里曰甸畿又其)¶
　(外方五百里曰男畿又其外方五百里曰采畿又其/外方五百里曰衛畿又其外方五百里曰蠻畿又其)¶
　(外方五百里曰夷畿又其外方五百里曰鎮畿又其/外方五百里曰蕃畿注云畿猶限也自王城以外五)¶
　(千里為疆有分限者九則四面相距其方萬里此周/公致太平制禮所定故云敷土言其復夏禹之舊制)¶
　(弼成五服實是堯時以夏禹所定故云禹制也王者/相因禮有損益雖名前後變易而疆域則同故禹貢)¶