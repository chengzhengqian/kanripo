(必得魚乃成為善釣以興婦人嫁於夫必得禮乃成為/室家今君子不以禮答己巳豈不思與爾君子為室家)¶
(乎但君子䟽逺於己巳/無由致此室家之道耳)¶
泉源在左淇水在右傳泉源小水之源淇水大水也箋¶
云小水有流入大水之道猶婦人有嫁於君子之禮今¶
水相與為左右而已亦以喻已不見答女子有行逺兄¶
弟父母箋云行道也女子有道當嫁耳不以不答而違¶
婦禮音義(逺于/萬反)疏(𫝊正義曰泉源者泉水初出故云小/水之源淇則衛地之川故知大水箋)¶
(申説之言小水有流入大水合為一之道猶婦人於君/子有相親幸之禮今淇水與泉源左右而已不相入猶)¶