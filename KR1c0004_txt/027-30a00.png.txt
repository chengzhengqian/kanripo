(條鶬七羊反本亦作鎗同休許虯反又許求反注同軾/音式祜音戸福也朝直遙反下篇並同俾必爾反本又)¶
(作卑緝七入反嘏/古雅反祚才故反)疏(正義曰毛以為諸侯始來朝而見/君王作者美而述之曰此等皆能)¶
(自求其章謂能内修諸已自求車服禮儀文章使不失/法度以此之故其所建交龍之旂陽陽然而有文章其)¶
(在軾之和與旂上之鈴央央然而有音聲又以鞗皮為/轡首之革其末以金為飾有鎗然而美此旂和鈴革如)¶
(是休然盛壯而有顯光是能自求文章故無所不美也/旣能朝見以禮至於祭時伯又率之以見於明德之考)¶
(謂令入武王之廟使之助祭以致孝子之事以獻祭祀/之禮以光大我王使得秀眉之壽又叙諸侯之意言此)¶
(孝享介壽之道長我諸侯能安而行之思使我君成王/得衆多之福也是光明文章之君公能得禮如是我昭)¶
(考之神乃安比諸侯以多福使之皆有光明之徳以至/於大夫謂令傳世無窮長為國君也鄭以介為助辟公)¶