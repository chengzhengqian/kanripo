道無是援取無是貪羡岸髙位也箋云畔援猶䟦扈也¶
誕大登成岸訟也天語文王曰女無如是䟦扈者妄出¶
兵也無如是貪羡者侵人土地也欲廣大德美者當先¶
平獄訟正曲直也密人不恭敢距大邦侵阮徂共傳國¶
有密須氏侵阮遂往侵共箋云阮也徂也共也三國犯¶
周而文王伐之密湏之人乃敢距其義兵違正道是不¶
直也王赫斯怒爰整其旅以按徂旅以篤于周祜以對¶
于天下傳旅師按止也旅地名也對遂也箋云赫怒意¶