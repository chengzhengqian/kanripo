軌言不濡者喻夫人犯禮而不自知雉鳴反求其牡喻¶
夫人所求非所求音義(瀰彌爾反鷕以小反沈耀皎反/或一音户了反説文以水反字)¶
(林于水反難乃旦反下同泆音逸行下孟反濡而朱反/軓舊龜美反謂車轊頭也依𫝊意宜音犯案説文云軌)¶
(車轍也從車九聲龜美反軓車軾前也從車凡聲音犯/車轊頭所謂軓也相亂故具論之牡茂后反輈竹留反)¶
(車轅/也)疏(正義曰言有瀰然深水者人所畏難今有人濟/此盈滿之水不避其難以興有儼然禮義者人)¶
(所防閑今夫人犯防閑之禮不顧其難又言夫人犯禮/猶有鷕雉鳴也有鷕然求其妃耦之聲者雌雉之鳴以)¶
(興有求為淫亂之辭者是夫人之聲此以辭色媚悦於/公是不顧禮義之難又言夫人犯禮既深而不自知言)¶
(濟盈者必濡其軌今言不濡執是濟者不自知以興淫/亂者必違禮義今云不違禮是夫人不自知夫人違禮)¶