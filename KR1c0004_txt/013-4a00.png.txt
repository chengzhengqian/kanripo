(又云黄衣黄冠而祭息田夫也注云祭謂既蜡臘先祖/五祀也於是勞農以休息之是息民之祭用黄衣也論)¶
(語説孔子之服云黄衣狐裘玉藻云狐裘黄衣以裼之/以此知大蜡息民則有黄衣狐裘也案玉藻云君衣狐)¶
(白裘錦衣以禓之又曰錦衣狐裘諸侯之服然則諸侯/有狐白裘矣又曰君子狐青裘豹褎𤣥綃衣以禓之則)¶
(禮又有狐青裘矣此經直云狐裘何知非狐白狐青而/必知是黄衣狐裘者以諸侯之服狐白裘唯在天子之)¶
(朝耳在國視朝之服則素衣麑裘無狐白裘矣若檜君/用狐白以朝則違禮僭上非徒好絜而已序不應直云)¶
(好絜以此知非狐白也玉藻言君子狐青裘者注云君/子大夫士也天官司裘云季秋獻功裘以待頒賜注云)¶
(功裘人功微麤謂狐青麑裘之属然則狐青乃是人功/麤惡之裘檜君好絜必不服之矣孔子仕魯朝論語説)¶
(孔子之服緇衣羔裘與黄衣狐裘其文相對明此羔裘/狐裘亦是緇衣黄衣之裘故知羔裘是視朝之服狐裘)¶