　(早僖許其反史記/作釐曹大家音僖)疏(正義曰作柏舟詩者言其共姜/自誓也所以自誓者衞世子共)¶
　(伯蚤死其妻共姜守義不嫁其父母欲奪其意而嫁/之故與父母誓而不許更嫁故作是柏舟之詩以絶)¶
　(止父母奪己之意此誓云己至死無他心與鄭伯誓/母云不及黄泉無相見皆豫為來事之約卽盟之類)¶
　(也言衛世子者依世家共伯之死時釐侯已葬入釐/侯羡自殺則未成君故繫之父在之辭言世子以别)¶
　(於衆子曽子問曰君薨而世子生之類也春秋公羊/之説云存稱世子君薨稱子某既𦵏稱子左氏之義)¶
　(既葬稱君與此不同此詩便文說事非史策屬辭之/例也言共伯者共諡伯字以未成君故不稱爵言早)¶
　(死者謂早死不得為君不必年幼也世家武公和簒/共伯而立五十五年卒楚語曰昔衞武公年九十有)¶
　(五矣猶箴儆于國則未必有死年九十五以後也則/武公卽位四十一二以上共伯是其兄則又長矣其)¶