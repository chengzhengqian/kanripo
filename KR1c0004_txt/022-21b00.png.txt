(為毛/説焉)¶
雨雪浮浮見睍曰流傳浮浮猶瀌瀌也流流而去也如¶
蠻如髦我是用憂傳蠻南蠻也髦夷髦也箋云今小人¶
之行如夷狄而王不能變化之我用是為大憂也髦西¶
夷别名武王伐紂其等有八國從焉音義(髦舊音毛尋/毛鄭之意當)¶
(與尚書同音莫/侯反行下孟反)疏(正義曰言由王不以善政啟小人之/心令如南國之荆蠻如西方之夷髦)¶
(行如夷狄王不能變我是用為大憂之欲令王興善政/而不能由此以刺之也傳正義曰爾雅八蠻在南故為)¶
(南蠻髦對而言之不在中國故為夷髦髦雖在西夷總/名也箋正義曰言如以比之是小人之行比如夷狄也)¶