(也民既化上上為惡亦當效上為惡上為善亦當化上/為善汝在位君子如行至誠之道使民多訟之心息汝)¶
(在位君子如行平易之政使民惡怒之情去言易可反/復何不行化以反之𫝊正義曰傭均訩訟釋言文鞠盈)¶
(釋詁文盈者必多故箋轉之云盈猶多也由不恵而降/戾乖故知非疾也在上不均故下亦不均至扵多獄訟)¶
(也在上不順故下亦不和至扵乖争也此皆民效為之/自上而下故言降也獄訟至於公乖争出扵私二者亦)¶
(相類訟則貴無訟偏惡其多争則小猶可恕唯恨其大/故經言鞠訩大戻箋正義曰釋詁云屆極至也俱得為)¶
(至故箋併訓之不言極猶至也此詩雖主疾尹氏為惡/而在位亦然既言尹氏傷化敗俗明其欲今在位者反)¶
(之故知君子斥在位者知鞠訩心息者以文承上經事/相充配下云惡怒是乖争故知心息是鞠訩也言民心)¶
(不言鞠訩言惡怒不言民心互相眀也為/惡雖則已成可息而去之是可反復也)¶