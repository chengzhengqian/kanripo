　(唯言嶞山喬嶽不言墳衍丘陵是必不徧羣神也其/以堯典之文上下相校正月所祭之神多於祭岱之)¶
　(時而至岱不禋六宗何知當徧羣神/也是由二文相涉後人遂增之耳)¶
時邁其邦昊天其子之實右序有周薄言震之莫不震¶
疊懐柔百神及河喬嶽允王維后傳邁行震動疊懼懐¶
來柔安喬髙也髙岳岱宗也箋云薄猶甫也甫始也允¶
信也武王既定天下時出行其邦國謂巡守也天其子¶
愛之右助次序其事謂多生賢知使為之臣也其兵所¶
征伐甫動之以威則莫不動懼而服者言其威武又見¶