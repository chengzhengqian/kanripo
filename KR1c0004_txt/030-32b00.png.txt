柔得中勇敢不懼於是有武功有王徳及建斾興師出¶
伐又固持其鉞志在誅有罪也其威勢如猛火之炎熾¶
誰敢禦害我苞有三蘖莫遂莫達九有有截傳苞本蘖¶
餘也箋云苞豐也天豐大先三正之後世謂君以大國¶
行天子之禮樂然而無有能以徳自遂建於天者故天¶
下歸鄉湯九州齊一截然韋顧既伐昆吾夏桀傳有韋¶
國者有顧國者有昆吾國者箋云韋豕韋彭姓也顧昆¶
吾皆己姓也三國黨於桀惡湯先伐韋顧克之昆吾夏¶