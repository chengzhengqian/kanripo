(無稻則為池髙田可以種禾無/禾則生草故下則汙高則莱)¶
皇父孔聖作都于向擇三有事亶侯多藏𫝊皇父甚自¶
謂聖向邑也擇三有事有司國之三卿信維貪淫多藏¶
之人也箋云専權足已自比聖人作都立三卿皆取聚¶
斂之臣言不知厭也禮畿内諸侯二卿不憖遺一老俾¶
守我王箋云憖者心不欲自彊之辭也言盡将舊在位¶
之人與之皆去無畱衛王擇有車馬以居徂向箋云又¶
擇民之富有車馬者以往居于向也音義(向式亮反下/及注同亶都)¶