　(莫不脩德祖紺以上公劉最賢公劉以下則不及公/劉至太王王季德又益盛今據文王而言世世脩德)¶
　(則近指文王所因不是逺論上世其世世之言唯太/王王季耳論語注云周自太王王季文王武王賢聖)¶
　(相承四世是相承不絶唯太王以下太王王季大賢/至文王睿聖賢聖相承莫之能及故云唯有文王最)¶
　(盛也湯以孤聖獨興禹則父無令問文王之德不劣/禹湯而以承藉父祖始當天意者但周以積世賢聖)¶
　(乃有成功欲見尊祖之心美其世世脩德不必實由/之也若然此序言世世脩德莫若文王則是文王既)¶
　(聖之後始當天意經云憎其式廓乃眷西顧又是紂/惡之後始就文王昔堯受河圖已有昌名在録嚳卜)¶
　(四妃豫知稷有天下則周之代殷兆彰上世而此詩/所述唯此文王何也帝王神器實有大期殷之存亾)¶
　(非無定算但興在聖君滅由愚主應使周興故誕兹/睿聖應使殷滅故生此愚主斯則受之於自然定之)¶