(妻左傳謂之邑姜不稱大盖避大姜故也嬪婦釋親文/曲禮下云生曰妻死曰嬪此生而言嬪者周禮立九嬪)¶
(之官婦人有德之稱妻死其夫以美號名之故稱嬪也/若非夫於妻傍稱女婦有德雖生亦曰嬪故書曰嬪于)¶
(虞亦是生稱之也京大釋詁文王肅曰唯盡其婦道於/大國耳述毛為說也箋正義曰箋易傳者以言于京是)¶
(於其處所不得漫言於大王肅以為大國近不辭矣上/篇述文王受命之事而云祼將于京可得以為京師此)¶
(王季時為諸侯之子孫耳追崇其號得謂之王不得即/以其居為京師也孫毓以為京師又不通矣思齊曰思)¶
(媚周姜京室之婦此云來嫁于周曰嬪于京下章云命/此文王于周于京皆周京並言明俱是地矣周是大名)¶
(明京是其中小别也當時殷商為天下大號而言自彼/為有所從來之辭以商對周故知自其畿内也乃及者)¶
(相與之辭德者總稱所行者仁義也故言配王季而與/行仁義之德同其志意見婦人佐夫故言同耳周本紀)¶