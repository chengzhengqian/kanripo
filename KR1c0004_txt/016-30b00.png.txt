(言丁丁之聲下言於阪之處互以相通明在阪伐之為/聲而有柹也以筐曰釃以藪曰湑者筐竹器也藪草也)¶
(釃酒者或用筐或用草於今猶然毛氏蓋相𫝊為說因/釃言湑逆解下文用草者用茅也𫝊僖四年左𫝊曰爾)¶
(貢苞茅不入王祭不供無以縮酒是也釋畜云未成羊/曰羜郭璞曰今俗呼五月羔為羜是也𫝊以經稱諸父)¶
(舅序云燕朋友故舊則此父舅是文王之朋友也禮天/子謂同姓諸侯諸侯謂同姓大夫皆曰父異姓則稱舅)¶
(故曰諸父諸舅也禮記注云稱之以父與舅親親之辭/也覲禮說天子呼諸侯之義曰同姓大國則曰伯父其)¶
(異姓則曰伯舅同姓小國則曰叔父異姓則曰叔舅是/天子稱諸侯也左𫝊隠公謂臧僖伯曰叔父有憾於寡)¶
(人鄭厲公謂原繁曰願與伯父圖之禮記衛孔悝之鼎/銘云公曰叔舅是諸侯稱大夫父舅之文也諸侯則國)¶
(有大小之殊大夫唯以長㓜為異故服䖍左傳注云諸/侯稱同姓大夫長曰伯父少曰叔父是也然則諸侯謂)¶