　相與之謂也音義(駜備筆反又符必/反字林父必反)疏(正義曰君以/恩惠及臣臣)¶
　(則盡忠事君君臣相與皆有禮矣是君臣有道也經/三章皆陳君皆祿食其臣臣能憂念事君夙夜在公)¶
　(是有道之事也此主頌僖公而兼言臣者明君之所/為美由與臣有道道成於臣故連臣而言之箋正義)¶
　(曰蹈履有法謂之禮行允事宜謂之義君能致其祿/食與之燕飲是君以禮義與臣也臣能夙夜在公盡)¶
　(其忠敬是臣以/禮義與君也)¶
有駜有駜駜彼乗黃傳駜馬肥彊貎馬肥彊則能升高¶
進逺臣彊力則能安國箋云此喻僖公之用臣必先致¶
其祿食祿食足而臣莫不盡其忠夙夜在公在公明明¶