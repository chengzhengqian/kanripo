民無有不齊被兵寇之害者俱遇此禍以為燼者言害¶
所及廣於乎有哀國步斯頻傳步行頻急也箋云頻猶¶
比也哀哉國家之政行此禍害比比然音義(騤求龜反/旟音輿旐)¶
(音兆翩音篇本亦作偏泯面忍反又名賓反徐又音民/隼荀允反適丁歴反長丁丈反黎力奚反燼才刃反本)¶
(亦作盡同比毗志反又如/字下同廣雅云頻比也)疏(正義曰毛以為上文以喪/亂憂心此言可憂之事厲)¶
(王無道妄行征伐乗四牡之馬騤騤然建旟旐之旂有/翩翩然在於道路常不息止王本用兵欲以除亂但伐)¶
(不得罪而亂日生不復能平之王既不能平之諸侯自/相攻伐無有一國而不見殘滅民悉被兵今民或死或)¶
(生無有能齊一平安者假有存者俱是遭禍災以為餘/滅燼耳言其時民衆死多於生以此故歎而傷之於乎)¶