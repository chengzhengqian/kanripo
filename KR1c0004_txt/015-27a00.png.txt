(臣知長㓜之序令之不犯禮也月令注云天子諸侯與/羣臣飲酒於太學以正齒位謂之大飲則此公堂謂之)¶
(太學也知在太學亦正齒位者以國君大飲與黨正飲/酒皆農隙而為俱敎孝弟之道黨正於序學知國君於)¶
(大學黨正飲酒為正齒位/知國君飲酒亦正齒位也)¶
　　七月八章章十一句¶
　序鴟鴞周公救亂也成王未知周公之志公乃為詩¶
　以遺王名之曰鴟鴞焉箋未知周公之志者未知其¶
　欲攝政之意音義(䲭尺之反鴞于嬌反䲭鴞鳥也遺/唯季反本亦作貽此從尚書本也)¶
　疏(正義曰此䲭鴞詩者周公所以救亂也毛以為武/王既崩周公攝政管蔡流言以毁周公又導武庚)¶