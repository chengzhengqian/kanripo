纘繼也莘大姒國也長子長女也維行大任之德焉箋¶
云天為將命文王君天下於周京之地故亦為作合使¶
繼大任之女事於莘國莘國之長女大姒則配文王維¶
德之行篤生武王保右命爾燮伐大商傳篤厚右助燮¶
和也箋云天降氣于大姒厚生聖子武王安而助之又¶
遂命之爾使協和伐殷之事協和伐殷之事謂合位三¶
五也音義(纉子管反莘所巾反長張文反右音/佑字亦作佑燮蘇接反協戸頰反)疏(正義/曰毛)¶
(以為上既言迎得大姒此又言其能與文王行德生聖/子以克殷也言教命乃從天而來歸將命此文王于彼)¶