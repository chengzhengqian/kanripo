欽定四庫全書¶
　毛詩注疏卷二十四¶
　　漢鄭氏箋　唐陸德明音義　孔頴達疏¶
　大雅　(生民之什/)¶
　序生民尊祖也后稷生於姜嫄文武之功起於后稷¶
　故推以配天焉音義(嫄音原姜姓嫄名有邰氏/之女帝嚳元妃后稷母也)疏(正/義)¶
　(曰作生民詩者言尊祖也序又言尊祖之意以后稷/生於姜嫄而來其文王受命武王除亂以定天下之)¶
　(功其兆本起由於后稷及周公成王致太平制禮以/王功起於后稷故推舉之以配天謂配夏正郊天焉)¶