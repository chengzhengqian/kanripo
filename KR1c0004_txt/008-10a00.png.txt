(後不宜分爲異人故爲總述人臣親迎之灋孫毓云案/禮之名充耳是塞耳即所謂瑱懸當耳故謂之塞耳懸)¶
(之者别謂之紞不得謂之充耳猶瑱不得名之爲紞也/故曰玉之瑱兮夫設纓以爲冠不得謂冠是纓之飾結)¶
(組以懸佩不可謂佩所以飾組今獨以瑱爲紞之飾謬/於名而失於實非作者之意以毛王爲長斯不然矣言)¶
(充耳者固當謂瑱爲充耳非謂紞也但經言充耳以素/素絲懸之非即以素爲充耳也既言充耳以素未言充)¶
(耳之體又言飾之以瓊華正謂以瓊華作充耳人臣服/之以爲飾非言以瓊華飾紞何當引冠纓組佩以爲難)¶
(乎經言飾之必有所飾若云不得以瓊華飾紞則瓊華/又何所飾哉即如王肅之言以美石飾象瑱象骨賤於)¶
(美石謂之飾象何也下傳以靑爲靑玉黄爲黄王又當/以石飾玉乎以經之文勢既言充耳以素即云飾之以)¶
(瓊華明以瓊華爲充耳懸之以素絲/故易傳以素絲爲紞瓊華爲瑱也)¶