音義(繾音遣綣起阮反字或作/卷覆芳服反令力呈反)疏(傳正義曰孟子云賊/仁曰賊賊義曰殘言)¶
(是賊敗仁義之事昭二十五年左傳繾綣從公無通外/内則繾綣者牢固相著之意非善惡之辭但施於善則)¶
(善施於惡則惡耳此云以謹繾綣是人/行反覆為惡固義不捨常為惡行也)¶
　　民勞五章章十句¶
　序板凡伯刺厲王也箋云凡伯周同姓周公之𦙍也¶
　入為王卿士音義(板音/版)疏(箋正義曰僖二十四年左/傳曰凡蔣邢茅胙祭周公)¶
　(之𦙍也知為王卿士者以經云我雖異事及爾同寮/是為王官也以其伯爵故宜為卿士瞻仰凡伯之刺)¶
　(幽王春秋隱七年天王使凡伯來聘世在王朝蓋畿/内之國杜預云汲郡共縣東南有凡城共縣於漢屬)¶