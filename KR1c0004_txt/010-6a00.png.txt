　(沃雖一國即四鄰之/一故以四鄰言之)¶
山有樞隰有榆傳興也樞荎也國君有財貨而不能用¶
如山隰不能自用其財子有衣裳弗曳弗婁子有車馬¶
弗馳弗驅傳婁亦曳也宛其死矣他人是愉傳宛死貎¶
愉樂也箋云愉讀曰偷偷取也音義(榆以朱反荎田節/反沈又直黎反曳)¶
(以世反婁力俱反馬云牽也宛於阮反/本亦作苑愉毛以朱反鄭作偷他侯反)疏(正義曰毛以/愉為樂鄭以)¶
(愉為取言他人將取之餘同傳正義曰樞荎釋木文郭/璞曰今之刺榆也曵者衣裳在身行必曳之婁與曳連)¶
(則同為一事走馬謂之馳策馬謂之驅驅馳俱是乘車/之事則曳婁俱是著衣之事故云婁亦曳也愉樂釋詁)¶