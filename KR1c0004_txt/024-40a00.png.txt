(王之灋度為主人明先王亦然矣此先王指文王武王/以其行天子禮故也若大王王季追王耳未能用天子)¶
(灋上言先王射以擇賓則成王亦然故知即以文王之/事接之云亦既序賓矣酌文在祈黄耇之上未告黄耇)¶
(故知酌者酌而嘗之也飲酒之禮曰告於先王君子可/也是鄉飲酒之禮賓賢能明日之事也彼注云先生大)¶
(夫之致位者不以筋力為禮於是可以來君子國中有/盛徳者可召唯所欲引此者證祈為告義言養老之禮)¶
(亦當豫告/老人矣)¶
黄耉台背以引以翼傳台背大老也引長翼敬也箋云¶
台之言鮐也大老則背有鮐文既告老人及其來也以¶
禮引之以禮翼之在前曰引在旁曰翼壽考維祺以介¶