(曰嘏大釋詁文箋正義曰純大釋詁文詩之有嘏字者/皆是祭祀之事少牢特牲之禮尸嘏主人皆予之以福)¶
(故云予福曰嘏受福以為常/言其終常徳之未嘗闕失也)¶
有馮有翼有孝有徳以引以翼傳有馮有翼道可馮依¶
以為輔翼也引長翼敬也箋云馮馮几也翼助也有孝¶
斥成王也有徳謂羣臣也王之祭祀擇賢者以為尸尊¶
之豫撰几擇佐食廟中有孝子有羣臣尸之入也使祝¶
贊道之扶翼之尸至設几佐食入助之尸者神象故事¶
之如祖考豈弟君子四方為則箋云則法也王之臣有¶