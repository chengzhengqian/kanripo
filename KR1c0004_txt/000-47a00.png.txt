　(注云甸服此周為王畿其弼當侯服在千里之内侯/服為甸服其弼當男服在二千里之内綏服於周為)¶
　(采服其弼當衛服在三千里之内要服於周為蠻服/其弼當夷服在四千里之内荒服於周為鎭服其弼)¶
　(當蕃服在五千里之内王者禮灋相變周服禹制故/鄭觧禹事而已周禮擬之成王周公封東至海南至)¶
　(穆陵齊雖侯爵以大功同上公封也且齊武王時地/方百里未得薄姑至周公成王時薄姑氏與四國作)¶
　(亂成王滅之以封師尚父是齊於成王之世乃得薄/姑之地若然臨淄薄姑非一邑也齊之所封在於臨)¶
　(淄而晏子云薄姑因之者以齊之封疆并得薄姑之/地舉其國境所及明共處齊地薄姑者是諸侯之號)¶
　(其人居齊地因號其所居之地為薄姑氏後與四國/作亂謂管蔡商奄則奄外更有薄姑非奄居之名而)¶
　(尚書傳云奄君薄姑故注云或/疑為薄姑齊地非奄君名也)成王用周公之灋制¶