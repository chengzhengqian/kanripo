　(云見今之失取比類以言之謂刺詩之比也興云見/今之美取善事以勸之謂美詩之興也其實美刺俱)¶
　(有比興者也鄭必以風言賢聖之遺化舉變風者以/唐有堯之遺風故於風言賢聖之遺化賦之直陳其)¶
　(事無所避諱故得失俱言比者比託於物不敢正言/似有所畏懼故云見今之失取比類以言之興者興)¶
　(起志意讚揚之辭故云見今之美以喻勸之雅既以/齊正為名故云以為後世法鄭之所注其意如此詩)¶
　(皆用之於樂言之者無罪賦則直陳其事於比興云/不敢斥言嫌於媚䛕者據其辭不指斥若有嫌懼之)¶
　(意其實作文之體理自當然非有所嫌懼也六義次/第如此者以詩之四始以風為先故曰風風之所用)¶
　(以賦比興為之辭故於風之下即次賦比興然後次/以雅頌雅頌亦以賦比興為之既見賦比興於風之)¶
　(下明雅頌亦同之鄭以賦之言鋪也鋪陳善惡則詩/文直陳其事不譬喻者皆賦辭也鄭司農云比者比)¶