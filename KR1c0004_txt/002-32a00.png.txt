方猶靁殷殷然發聲於山之陽何斯違斯莫敢或遑傳¶
何此君子也斯此違去遑暇也箋云何乎此君子適居¶
此復去此轉行逺從事於王所命之方無敢或閒暇時¶
閔其勤勞振振君子歸哉歸哉傳振振信厚也箋云大¶
夫信厚之君子為君使功未成歸哉歸哉勸以為臣之¶
義未得歸也音義(復符福反閒音閑振音真為于/偽反或如字使所吏反或如字)疏(正/義)¶
(曰言殷殷然靁聲在南山之陽以喻君子行號令在彼/逺方之國既言君子行王政於逺方故因而閔之云何)¶
(乎我此君子既行王命於彼逺方謂適居此一處今復/乃去此更轉逺於餘方而無敢或閒暇之時何為勤勞)¶