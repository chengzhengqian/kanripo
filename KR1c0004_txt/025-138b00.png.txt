(遂苴是草之枯槁逐水流者故云苴水中之浮草如是/則棲為浮義謂棲息於水上也箋正義曰潰茂連文以)¶
(潰為遂於義不安故易傳言潰當作彚如易泰卦拔茅/以彚之字彚是茂盛之貌也箋不直言潰當作彚而云)¶
(潰茂之潰當作彚者以下有無不潰止嫌亦為彚故連/茂言之又以棲者居在木上之名謂水上為棲理亦不)¶
(惬故以為如樹上之棲苴苴是草木之枯槁者故在樹/未落及已落為水漂皆稱苴也此經再云如者言民如)¶
(旱草草又如苴見其枯槁之極喻王無恩之甚也國亂/曰潰邑亂曰叛僖四年公羊傳文也引之者證邦潰為)¶
(國亂之/意也)¶
維昔之富不如時傳往者富仁賢今也富䜛佞箋云富¶
福也時今時也維今之疚不如兹傳今則病賢也箋云¶