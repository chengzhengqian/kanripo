思齊大任文王之母思媚周姜京室之婦傳齊荘媚愛¶
也周姜大姜也京室王室也箋云京周地名也常思荘¶
敬者大任也乃為文王之母又常思愛大姜之配大王¶
之禮故能為京室之婦言其德行純備故生聖子也大¶
姜言周大任言京見其謙恭自卑小也大姒嗣徽音則¶
百斯男傳大姒文王之妃也大姒十子衆妾則宜百子¶
也箋云徽美也嗣大任之美音謂續行其善敎令音義¶
(媚美記反沈音眉行下孟/反見賢遍反徽許韋反)疏(正義曰毛以為常思齊敬/之德不惰慢者大任也大)¶