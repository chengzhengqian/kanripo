此亦由有疏附先後奔奏禦侮之臣力也疏附使疏者¶
親也奔奏使人歸趨之音義(芮如銳反蹶俱衛反盍胡/臘反竟音景挈苦結反間)¶
(音閑先蘓薦反注同後胡豆反注先後同奏如字本亦/作走音同注同御魚吕反本又作禦音同侮亡甫反相)¶
(息亮反道音導本亦作/導折之設反衝昌容反)疏(正義曰言文王遵大王之道/行善消惡之故而虞芮二國)¶
(之君有爭訟事來詣文王而得成其和平也虞芮既平/歸周益衆文王於是動其大王初生之道言大王始生)¶
(王業文王増而長之使王業益大也又言文王之德所/以至如此者詩人云我思念之曰亦由有疏附之臣我)¶
(念之曰亦由有先後之臣我念之曰亦由有奔走之臣/我念之曰亦由有禦侮之臣也言上承大王之基下得)¶
(賢臣之助故能克成王業卒有天下傳正義曰釋詁云/質平成也則三字義同故以質為成以成為平言由詣)¶