(以幼弱未定長大有所改更言幼而有天性長幼一行/也箋正義曰箋以大為音聲以作色忿人長大淫恣而)¶
(改其本性此則中人以上皆免之矣不足以美文王下/言伐崇討崇之反道則此經當陳人君之正道不得以)¶
(夏為大故以夏為諸夏虚廣言語以外作容貌謂色取/仁而行違虚名而不實也不長諸夏以變更王法者謂)¶
(為諸侯之長自以身居尊位無所畏憚變亂正法也崇/侯與文王俱為紂之上公是長諸侯也詩意言文王無)¶
(此行則崇侯有之矣故天命文王使伐之人道貴其識/古知今此不識古不知今為美者言其意在篤誠動順)¶
(天法不待知今識古比校乃行耳不謂人不湏知古今/也言天之道尚誠實貴性自然者明此經所陳皆是誠)¶
(實自然之事也變更王法者若虢石父導王為非崇侯/虎倡紂為無道變亂典刑者也而孫毓以創業改制為)¶
(難非其難也傳正義曰仇匹釋詁文鉤援一物正謂梯/也以梯倚城相鉤引而上援即引也箋云鉤鉤梯所以)¶