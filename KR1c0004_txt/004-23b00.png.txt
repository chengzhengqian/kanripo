(郭璞曰即楸也湛露曰其桐其椅桐椅既為類而梓一/名椅故以椅桐為梓屬言梓屬則椅梓别而釋木椅梓)¶
(為一者陸璣云梓者楸之疏理白色而生子者為梓梓/實桐皮曰椅則大類同而小别也箋云樹此六木於宮)¶
(中明其别也定本椅梓/屬無桐字於理是也)¶
升彼虛矣以望楚矣望楚與堂景山與京傳虛漕虛也¶
楚丘有堂邑者景山大山京髙丘也箋云自河以東夾¶
於濟水文公將徙登漕之虛以望楚丘觀其旁邑及其¶
丘山審其髙下所依倚乃彼建國焉慎之至也降觀于¶
桑傳地勢宜蠶可以居民卜云其吉終焉允臧傳龜曰¶