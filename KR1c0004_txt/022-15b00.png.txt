(昏姻箋通言骨肉者以昏姻之親與宗族同頍弁云兄/弟甥舅連言之是其同也孟子云兄弟關弓而射我我)¶
(則涕泣而道之無他戚之也其親/親之也是親親之望易以成怨)¶
爾之遠矣民胥然矣爾之敎矣民胥傚矣箋云爾女女¶
幽王也胥皆也言王女不親骨肉則天下之人皆知之¶
見女之敎令無善無惡所尚者天下之人皆學之言上¶
之化下不可不慎音義(傚戸/敎反)疏(箋正義曰以言人傚之/故知汝幽王也上章胥)¶
(為相此章胥為皆者胥相皆竝釋詁文也上以王於族/親故為相於之辭此言天下之人非一故為皆觀文之)¶
(勢而為/訓也)¶