(播種百榖乃是明年之事今於十月之中則是預有所/營與播種者為始與榖為始不過新祭社稷故知其始)¶
(播百榖祈來年百榖於公社治屋者民自治之祭社者/則公為之祭非民祭也所以二句得相成者以民所以)¶
(治屋者見公家祭社為祈來年播種百榖故民亦治屋/為來年鋤耘而止舍月令孟冬天子乃祈來年於天宗)¶
(大割牲祀于公社及門閭臘先祖五祀注云此周禮所/謂蜡也天宗為日月星辰大割大殺羣牲割之臘謂以)¶
(田獵所獲禽祭五祀門户中霤竈行或言祈年或言大/割牲或言獵互文是十月之時為民祈來年百榖也月)¶
(令天子之事故云祈於天宗此陳豳公之/政指言公社以諸侯之事不得祭天故也)¶
二之日鑿冰冲冲三之日納于凌隂四之日其蚤獻羔¶
祭韭傳冰盛水腹則命取冰於山林冲冲鑿冰之意凌¶