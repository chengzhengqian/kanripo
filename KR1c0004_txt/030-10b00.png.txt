服之得其正也以此來朝升堂獻其國之所有於我受¶
政教至祭祀又溥助我言得萬國之懽心也天於是下¶
平安之福使年豐來假來享降福無疆箋云享謂獻酒¶
使神享之也諸侯助祭者來升堂來獻酒神靈又下與¶
我久長之福也顧予烝嘗湯孫之將箋云此祭中宗諸¶
侯來助之所言湯孫之將者中宗之享此祭由湯之功¶
故本言之音義(祜音户疆居良反竟也下同酤音户賚/毛如字鄭音來重直用反下皆同王天)¶
(下于況反竟音境本又作境祼古亂反齊側皆反本亦/作齋鬷子東反假毛古雅反鄭音格至也下以假以享)¶