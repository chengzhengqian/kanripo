　(理自當還在軍將所專制何嘗假稱王命始還師也/以此知常武親征為得其實孫毓亦以此篇王不自)¶
　(行鄭説/為長)¶
六月棲棲戎車既飭四牡騤騤載是常服傳棲棲簡閲¶
貌飭正也日月為常服戎服也箋云記六月者盛夏出¶
兵明其急也戎車革輅之等也其等有五戎車之常服¶
韋弁服也玁狁孔熾我是用急傳熾盛也箋云此序吉¶
甫之意也北狄來侵甚熾故王以是急遣我王于出征¶
以匡王國箋云于曰匡正也王曰今女出征玁狁以正¶