(憂也箋正義曰以序言欲其以禮自娯樂故知欲其用/禮為節也樂記曰禮主其減樂主其盈禮減而進以進)¶
(為文樂盈而反以反為文注云禮主其減人所倦樂主/其盈人所歡進謂自勉强反謂自抑止是禮須勤力行)¶
(之惟恐倦怠樂者令人歡樂惟恐奢放詩人既勸自樂/又恐過度故戒之使用禮也箋以上句言無已大康已)¶
(是禮樂自居復言職思其居不宜更處禮樂居謂居處/也二章言外謂居處之外則其居謂所居之處故易傳)¶
(以為主思所居之事謂國中政令也其居既是國中則/知其外謂國外至四境也四境之外則有鄰國故其憂)¶
(為鄰國侵伐之憂詩人戒君所思思其自近及逺故從/内而外也傳正義曰荒為廣逺之言故為大也釋訓云)¶
(瞿瞿休休儉也李廵曰皆良士顧禮節之儉也此傳云/顧禮義下傳云休休樂道之心皆謂治身儉約故能樂)¶
(道顧禮也箋正義曰宛邱序云淫荒昏亂還及盧令序/云刺荒也荒者皆謂廢亂政事故易傳以荒為廢亂也)¶