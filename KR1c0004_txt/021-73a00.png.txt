(抑慎密一也謂慎禮而密静即為羙之義故假樂傳曰/抑抑羙也幡幡失威儀亦由媟慢故下傳曰怭怭媟慢)¶
(也僊僊舞貎也傳直云僊僊者是貎状之辭下僛僛傞/傞俱是貎状亦宜然矣箋正義曰鄭以章句相接故因)¶
(上經言初即筵之時能自勅戒以禮未醉之前謂獻酢/酬之時也既醉謂至於旅酬而小人態出故失威儀也)¶
(下章無算爵時故音聲號呶又甚於舎坐是為文次也/論語云聖人吾不得而見之得見君子者斯可矣又曰)¶
(善人吾不得而見之得見有恆者斯可矣故言王既不/得君子以為賔又不得有恆之人卒章云凡此飲酒為)¶
(天下所化是由此賓之失而然故言所/以敗亂天下率如此言率者非一之辭)¶
賓既醉止載號載呶亂我籩豆屢舞僛僛是曰既醉不¶
知其郵側弁之俄屢舞傞傞傳號呶號呼讙呶也僛僛¶