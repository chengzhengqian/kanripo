(為旱氣釋訓云炎炎薰也郭璞曰旱熱薰炙人是炎炎/為熱氣也命者人所禀受之度死則謂之命盡今言大)¶
(命近止言期不逺将澌故為民近死亡大者多衆之辭/故箋以為衆民之命先正百辟卿士也者正者長也先)¶
(世為官之長又與羣公相配故知是百辟卿士也凡在/民上皆欲為民父母但他人稱之唯謂受命安民者也)¶
(於民則為父母於周則為先祖故言先祖文武以其為/民父母故稱父母欲見先祖父母為一故先解先祖必)¶
(知先祖唯文武者以此詩所訴皆所祭之神周立七廟/親廟四非受命立功不足徧訴上章已言后稷明此唯)¶
(文武耳箋正義曰不使天雨者解其訴先正不助之意/由雩祀所及故也月令仲夏乃命百官雩祀百辟卿士)¶
(有益於民者注云百辟卿士古之上公以下若勾龍后/稷之類彼以經無羣公之文故鄭注百辟之文兼羣公)¶
(矣此則羣公與先正别文故以先正為卿士以下凡有/采地皆稱曰君舉衆言之故謂之百辟鄭唯言百辟卿)¶