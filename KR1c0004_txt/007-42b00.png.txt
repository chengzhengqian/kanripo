(曰邇近釋詁文室與人相對則室謂宅人居室内/而云室近人逺此刺女不待禮故知以禮為逺近)¶
東門之栗有踐家室傳栗行上栗也踐淺也箋云栗而¶
在淺家室之内言易竊取栗人所啗食而甘耆故女以¶
自喻也豈不爾思子不我即𫝊即就也箋云我豈不思¶
望女乎女不就迎我而俱去耳音義(行上如字行道也/左𫝊云斬行栗啗)¶
(徒覽反本又作啖亦/作噉並同耆常志反)疏(正義曰毛以為東門之外有栗/樹生於路上無人守護其欲取)¶
(之則為易有物在淺室家之内雖在淺室有主守之其/欲取之則難以興為婚者得禮則易不得禮則難婚姻)¶
(之際不可無禮故貞女謂男子云我豈不於汝思為室/家乎但子不以禮就我我無由從子貞女之行非禮不)¶