乗彼垝垣以望復闗傳垝毁也復闗君子所近也箋云¶
前既與民以秋為期期至故登毁垣鄉其所近而望之¶
猶有亷恥之心故因復闗以託號民云此時始秋也不¶
見復闗泣涕漣漣𫝊言其有一心乎君子故能自悔箋¶
云用心專者怨必深既見復闗載笑載言箋云則笑則¶
言喜之甚爾卜爾筮體無咎言𫝊龜曰卜蓍曰筮體兆¶
卦之體箋云爾女也復闗既見此婦人告之曰我卜女¶
筮女宜為室家矣兆卦之繇無凶咎之辭言其皆吉又¶