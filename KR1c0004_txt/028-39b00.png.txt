也墮山山之嶞墮小者也翕合也箋云皇君喬髙猶圖¶
也於乎美哉君是周邦而巡守其所至則登其髙山而¶
祭之望秩於山川小山及髙嶽皆信案山川之圖而次¶
序祭之河言合者河自大陸之北數為九祭者合為一¶
敷天之下裒時之對時周之命傳裒聚也箋云裒衆對¶
配也徧天之下衆山川之神皆如是配而祭之是周之¶
所以受天命而王也音義(於音烏注同嶞吐果反注同/郭云山狹而長也又同果反)¶
(字又作墮喬嶽上音橋下音岳翕許及反裒蒲侯反於/繹思毛詩無此句齊魯韓詩有之今毛詩有者衍文也)¶