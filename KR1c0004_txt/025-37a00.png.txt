(聚不言聚斂與此異也但貴吝嗇之人與愛代食者而/已者重舉此文明是責王之貴好之也傳於上文既異)¶
(於鄭則此亦不同矣王肅云能知稼穡之事唯國/寶也使能者代不能者食禄則政唯好傳意當然)¶
天降喪亂滅我立王降此蟊賊稼穡卒痒箋云滅盡也¶
蟲食苖根曰蟊食節曰賊耕種曰稼收斂曰穡卒盡痒¶
病也天下喪亂國家之災以窮盡我王所恃而立者謂¶
蟲孽為害五榖盡病哀恫中國具贅卒荒靡有旅力以¶
念穹蒼傳贅屬荒虛也穹蒼蒼天箋云恫痛也哀痛乎¶
中國之人皆見繫屬於兵役家家空虛朝廷曾無有同¶