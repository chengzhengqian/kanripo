　(定故文王以受命為盛大雅以盛為王故其篇先盛/隆文王言受命作周大明言天復命武王是盛隆之)¶
　(事故以文王為首大明次之也文王所以得受天命/由祖考之業故又次緜也言文王之興本由大王也)¶
　(文王既因祖業得四臣之力即是能官其人故次棫/樸也既言任臣之力又述受祖之美故次旱麓也旱)¶
　(麓直論樂易於民施化而已非盛事故在棫樸之下/既言受祖之業又述其母之賢而得成為聖故次思)¶
　(齊也文王既聖世修其德天使之代殷故次皇矣既/聖能代殷德及鳥獸故次靈臺緜與旱麓皇矣皆述)¶
　(太王王季之德是上述祖考者鄭以文王據受命盛/隆逆而本之於祖父取編篇之意故其餘不盡論也)¶
　(其武王之詩下武序云繼文也明以上文王事下武/則武王繼之既能繼其伐功故次文王有聲序云繼)¶
　(伐也言文王伐崇武王繼之以伐紂也案大明文王/之詩而經陳武王之事文王有聲武王之詩而經陳)¶