碩人其頎衣錦褧衣𫝊頎長貌錦文衣也夫人徳盛而¶
尊嫁則錦衣加褧䄡箋云碩大也言荘姜儀表長麗佼¶
好頎頎然褧禪也國君夫人翟衣而嫁今衣錦者在塗¶
之所服也尚之以禪衣為其文之大著齊侯之子衛侯¶
之妻東宫之妹邢侯之姨譚公維私𫝊東公齊大子也¶
女子後生曰妹妻之姊妹曰姨姊妹之夫曰私箋云陳¶
此者言荘姜容貌既美兄弟皆正大音義(頎其機反衣/錦於既反注)¶
(夫人衣翟今衣錦同褧苦逈反徐又孔頴反説文作檾/枲屬也䄡昌占反佼本又作姣古卯反下同禪音丹為)¶