　(使主掌漏刻以昏明告君今朝廷無節由挈壺氏不/能掌其職事焉故刺君之無節且言置挈壺氏之官)¶
　(不得其人也朝廷是君臣之總辭此則非斥言其君/也興起也居安坐也言君之坐起無時節也由起居)¶
　(無節故號令不時即經上二章是也挈壺氏不能掌/其職卒章是也箋正義曰以經言自公召之故云號)¶
　(令猶召呼也挈壺氏於天子爲司馬之屬其官士也/故夏官序云挈壺氏下士六人注云挈讀如挈髪之)¶
　(挈壺盛水器也世主挈壺水以爲漏然則挈壺者懸/繫之名刻謂置箭壺内刻以爲節而浮之水上令水)¶
　(漏而刻下以記晝夜昏明之度數也以序/言不能掌其職焉故舉其所掌之事也)¶
東方未明顚倒衣裳傳上曰衣下曰裳箋云挈壺氏失¶
漏刻之節東方未明而以爲明故羣臣促遽顚倒衣裳¶