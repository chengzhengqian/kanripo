(今己長而成人者謂其大夫士等皆己有成德矣小子/未成人者謂大夫之子弟亦皆勸慕而終必有所成矣)¶
(言成人小子俱得就也所以得然者古昔之人聖君明/王身無所擇謂口無擇言身無擇行也以身化其臣下)¶
(故能令之有名譽而為髦俊之士此言文王同於古聖/以身化人故成人小子皆有成德也傳正義曰傳言性)¶
(與天合則是說文王之身或訓為法也王肅云不聞道/而自合於法無諫者而自入於道也然則唯聖德乃然)¶
(故云性與天合若賢智者則湏學習不能無過聞人之/諫乃合道也箋正義曰式用釋言文此不聞而得以助)¶
(祭明有不聞之短而有所行之長故知有仁義之行而/不聞達者亦用之也仁義之行行之美者尚能知其仁)¶
(義所以得不聞達者仁義行之於心聞達習之於學有/人能篤行而學問不長論語子夏說人有四行雖曰未)¶
(學吾必謂之學矣是有不學而能行仁義也有孝悌之/行而不能諫諍者亦孝悌為長不諫為短也論語云孝)¶