(正義曰傳以周公制禮成王行之乃是為成王而作故/以信南山經序凖之以曾孫為成王也厚行之者用意)¶
(專而隆厚即假樂所云不愆不忘率猶舊章是也箋正/義曰箋以告之時禮猶未成不宜偏指一人使之施用)¶
(一代法當通之後王故知曾孫之王非獨成王也曾猶/重也孫之子為曾孫也孫是其正稱自曾孫已下皆得)¶
(稱孫哀二年左傳云曾孫蒯聵敢告皇祖文王烈祖康/叔是雖歴多世亦稱曾孫也小雅曾孫唯斥成王文各)¶
(有施不/得同也)¶
　　維天之命一章八句¶
　序維清奏象舞也箋云象舞象用兵時刺伐之舞武¶
　王制焉音義(刺七/亦反)疏(正義曰維清詩者奏象舞之樂/歌也謂文王時有擊刺之法武)¶