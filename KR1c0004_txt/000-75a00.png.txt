　(王不知進退有難而不失其聖當是三年歸後天下/太平然後美其不失其聖耳最在後作故以為終此)¶
　(則王肅義耳未知傳意必然與否其讖緯史傳言文/王受命七年而崩及言周公攝政四年建侯衞五年)¶
　(營成周及太子十八稱/孟侯此等皆肅所不信)¶
　小大雅譜¶
　小雅大雅者周室居西都豐鎬之時詩也疏(正義曰/以此二)¶
　(雅正有文武成變有厲宣幽六王皆居在鎬豐之地/故曰豐鎬之時詩也知者文王有聲云作邑於豐是)¶
　(文王居豐也又曰考卜維王宅是鎬京維龜正之武/王成之是武王居鎬也太史公曰成王卜居洛邑定)¶
　(九鼎焉而周復都豐鎬外傳曰杜伯射宣王於鎬魚/藻序云王居鎬京是幽王以上皆居鎬也世本云懿)¶