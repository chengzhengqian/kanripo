其陵及阿者又無敢飲食於其泉及池水者小出兵而¶
令驚怖如此此以德攻不以衆也陵泉重言者美之也¶
每言我者據後得而有之而言度其鮮原居岐之陽在¶
渭之将萬邦之方下民之王傳小山别大山曰鮮将側¶
也方則也箋云度謀鮮善也方猶鄉也文王見侵阮而¶
兵不見敵知己德盛而威行可以遷居定天下之心乃¶
始謀居善原廣平之地亦在岐山之南居渭水之側為¶
萬國之所嚮作下民之君後竟徙都於豐音義(疆居良/反注同)¶