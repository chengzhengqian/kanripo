(自伯之東明從王為前驅而東/行故㨿以言之非謂鄭在衛東)¶
其雨其雨杲杲出日𫝊杲杲然日復出矣箋云人言其¶
雨其雨而杲杲然日復出猶我言伯且来伯且来則復¶
不来願言思伯甘心首疾𫝊甘厭也箋云願念也我念¶
思伯心不能已如人心嗜欲所貪口味不能絶也我憂¶
思以生首疾音義(杲古老反出如字沈推類反復扶又/反下同厭於豔反下同嗜市志反思)¶
(息嗣/反)疏(正義曰毛於二子乗舟傳曰願毎也則此願亦/為毎言我毎有所言則思念於伯思之厭足於)¶
(心由此故生首疾傅正義曰謂思之不已乃厭足於心/用是生首疾也凡人飲食口甘遂至於厭足故云甘厭)¶