殷武殷王武丁也荆楚荆州之楚國也冞深裒聚也箋¶
云有鐘鼓曰伐冞冒也殷道衰而楚人叛高宗撻然奮¶
揚威武出兵伐之冒入其險阻謂踰方城之隘克其軍¶
率而俘虜其士衆有截其所湯孫之緒箋云緒業也所¶
猶處也高宗所伐之處國邑皆服其罪更自勑整截然¶
齊壹是乃湯孫太甲之等功業音義(撻他逹反韓詩云/逹也冞面規反説)¶
(文作䍘從冈米云冐也阻莊吕反險也裒蒲侯反冒莫/報反下同隘於懈反窄也俘音孚囚也處昌慮反下同)¶
疏(正義曰毛以為撻然而疾者彼殷王之武丁也又言/其疾之意乃能奮揚其威武往伐荆楚之國深入其)¶