　(志也各言其志文王於時未稱王號或為作雅或為/作風人志不同故也箋正義曰釋詁云從自也反覆)¶
　(相訓是自得為從也文王之國在於岐周東北近於/紂都西北廹於戎狄故其風化南行也漢廣序云美)¶
　(化行乎江漢之域是從岐州被江漢之域也大王始/有王迹周之追諡上至大王而已故知先王斥大王)¶
　(王/季)周南召南正始之道王化之基疏(正義曰既言繫/之周召又總舉)¶
　(二南要義周南召南二十五篇之詩皆是正其初始/之大道王業風化之基本也髙以下為基逺以近為)¶
　(始文王正其家而後及其國是正其始也化南土以/成王業是王化之基也季札見歌周南召南曰始基)¶
　(之矣猶未也服䖍云未有雅頌之成功亦/謂二南為王化基始序意出於彼文也)是以關雎¶
　樂得淑女以配君子憂在進賢不滛其色哀窈窕思¶