　(未得為殷後耳於此時命為宋公故作此命辭或召/來命之或遣使就命史傳無文未可知也要是既受)¶
　(命乃來朝而見也知非此時召來受命見祖廟者以/經言亦白其馬敦琢其旅是自國而來之辭若未受)¶
　(命不得已乘白馬明是受命而後乃/來與上有瞽振鷺或亦一時事也)¶
有客有客亦白其馬有萋有且敦琢其旅傳殷尚白也¶
亦亦周也萋且敬愼貌箋云有客有客重言之者異之¶
也亦亦武庚也武庚為二王後乘殷之馬乃叛而誅不¶
肖之甚也今微子代之亦乘殷之馬獨賢而見尊異故¶
言亦駮而美之其來威儀萋萋且且盡心力於其事又¶