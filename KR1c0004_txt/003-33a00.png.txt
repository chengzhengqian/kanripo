(正禮娶夫人而與夷姜淫亂乎鄭以為匏葉先不苦今/有苦葉濟處先不深今有深渉此匏葉苦渡處深謂當)¶
(八月之中時陰陽交會之月可為昏禮之始行納采問/名之禮也行納采之法如過水深則厲淺則掲各随深)¶
(淺之宜以興男女相配男賢則娶賢女男愚則娶愚女/各順長幼之序以求昏君何不八月行納采之禮取列)¶
(國之女與之相配而反犯禮而丞於夷姜乎傳正義曰/陸璣云匏葉少時可為羮又可淹煮極美故詩曰幡幡)¶
(匏葉采之烹之今河南及揚州人恒食之八月中堅强/不可食故云苦葉瓠匏一也故云謂之瓠言葉苦不可)¶
(食似禮禁不可越也𫝊以二事為一興詩有此例多矣/渉言深不可渡似葉之苦不可食外𫝊魯語曰諸侯伐)¶
(秦及涇不濟叔向見叔孫穆子穆子曰豹之業及匏有/苦葉矣叔向曰苦匏不材於人供濟而已韋昭注云不)¶
(材於人言不可食供濟而已佩匏可以渡水也彼云取/匏供濟與此𫝊不同者賦詩斷章也由膝以上為渉後)¶