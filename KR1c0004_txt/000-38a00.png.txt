　(烝是成王居洛邑也書序云成周既成遷殷頑民注/云此皆士也周謂之頑民民無知之稱是遷殷頑民)¶
　(於成周也周本紀云太史公曰學者皆稱周伐紂居/洛邑其實不然武王營之成王使召公卜居之遷九)¶
　(鼎焉而周復都豐鎬/是成王復還歸西都)至於夷厲政教尤衰十一世幽¶
　王嬖襃姒生伯服廢申后太子宜咎奔申疏(正義曰/周本紀)¶
　(云懿王立王室遂衰郊特牲曰覲禮不下堂而見諸/侯下堂而見諸侯自夷王始昭二十六年左傳曰至)¶
　(於厲王王心戾虐萬民弗忍居王於彘是王室之衰/始於懿王至於夷厲政敎尤衰也十一世者以言武)¶
　(王作邑因據武王數之周本紀云武王崩子成王誦/立崩子康王釗立崩子昭王瑕立崩子穆王滿立崩)¶
　(子共王緊扈立崩子懿王囏立崩共王弟孝王辟方/立崩子夷王燮立崩子厲王胡立崩子宣王靜立崩)¶