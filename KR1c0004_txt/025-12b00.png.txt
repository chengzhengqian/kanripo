抑抑威儀維徳之隅人亦有言靡哲不愚傳抑抑密也¶
隅㢘也靡哲不愚國有道則知國無道則愚箋云人密¶
審於威儀抑抑然是其徳必嚴正也古之賢者道行心¶
平可外占而知内如宮室之制内有繩直則外有㢘隅¶
今王政暴虐賢者皆佯愚不為容貌如不肖然庶人之¶
愚亦職維疾哲人之愚亦維斯戾傳職主戾罪也箋云¶
庶衆也衆人性無知以愚為主言是其常也賢者而為¶
愚畏懼於罪也音義(哲本又作喆亦作悊陟列反/智也下同則知之知音智)疏(正/義)¶