(但以其言傳於後世為人所傚習故知是古之賢者親/取薪采則是賤者故云匹夫匹婦或知及之况於我乎)¶
(中庸云夫婦之愚可以與知焉彼言夫婦即此箋所/謂匹夫匹婦也庶人無妾媵唯夫婦相匹故稱匹也)¶
天之方虐無然謔謔老夫灌灌小子蹻蹻傳謔謔然喜¶
樂灌灌猶欵欵也蹻蹻驕貌箋云今王方為酷虐之政¶
女無謔謔然以讒慝助之老夫諫女欵欵然自謂也女¶
反蹻蹻然如小子不聽我言匪我言耄爾用憂謔多將¶
熇熇不可救藥傳八十曰耄熇熇然熾盛也箋云將行¶
也今我言非老耄有失誤乃告女用可憂之事而女反¶