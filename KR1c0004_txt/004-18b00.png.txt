　(而悅之民既富饒官亦充足致使國家殷實而富盛/焉故百姓所以美之言封者衞國已滅非謂其有若)¶
　(新造之然故云封也言徙居楚丘即二章升墟望楚/卜吉終臧是也而營宮室者即首章作于楚宮作于)¶
　(楚室是營宮室也建城市經無其事因徙居而始築/城立市故連言之毛則定之方中揆之以日皆為得)¶
　(其制既得其制則得時可知鄭則定之方中得其時/揆之以日為得其制既營室得其時樹木為豫備雨)¶
　(止而命駕辭說於桑田故百姓說之匪直也人秉心/塞淵是悅之辭也國家殷富則騋牝三千是也序先)¶
　(言徙居楚丘者先言所徙之處乃於其處而營宮室/為事之次而經主美宮室得其時制乃追本將徙觀)¶
　(望之事故與序倒也國家殷富在文公末年故左傳/曰元年革車三十乘季年乃三百乘明其騋牝三千)¶
　(亦末年之事也此詩蓋末年始作或卒後為之箋正/義曰此序總說衞事故直云城衞不必斥懿公載馳)¶