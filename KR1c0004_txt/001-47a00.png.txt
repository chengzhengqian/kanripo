(而用觥者饗禮之初示敬故酒清而不敢飲肉乾而不/敢食其末亦如燕法鄉飲酒大夫之饗禮亦有旅醻無)¶
(算爵則饗末亦有旅醻恐其失禮故用觥也知燕亦有/觥者昭元年左𫝊鄭人燕趙孟穆叔子皮及曹大夫興)¶
(拜舉兕爵是燕有兕觥也鄉飲酒禮無觥者説行禮不/言其有過之事故也又知用觥在立司正之後者燕禮)¶
(立射人為司正之後乃云北面命大夫君曰以我安卿/大夫皆對曰諾敢不安又曰賔反入及卿大夫皆脱屨)¶
(升就席公以賔及卿大夫皆坐乃安又司正升受命君/曰無不醉賔及卿大夫皆興對曰諾敢不醉以此言之)¶
(立司正之後君命安賔又升堂皆坐命之無/不醉於此以後恐其失禮故知宜有觥也)¶
陟彼砠矣我馬瘏矣我僕痡矣云何吁矣𫝊石山戴土¶
曰砠瘏病也痡亦病也吁憂也箋云此章言臣既勤勞¶