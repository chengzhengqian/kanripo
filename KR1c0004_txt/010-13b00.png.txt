　序綢繆刺晉亂也國亂則婚姻不得其時焉箋不得¶
　其時謂不及仲春之月音義(綢直留反/繆忘侯反)疏(正義曰毛/以為不得)¶
　(初冬冬末開春之時故陳婚姻之正時以刺之鄭以/為不得仲春之正時四月五月乃成婚故直舉失時)¶
　(之事以刺之毛以為婚之月自季秋盡於孟春皆可/以成婚三十之男二十之女乃得以仲春行嫁自是)¶
　(以外餘月皆不得為婚也今此晉國之亂婚姻失於/正時三章皆舉婚姻正時以刺之三星者參也首章)¶
　(言在天謂始見東方十月之時故王肅述毛云三星/在天謂十月也在天既據十月二章在隅謂在東南)¶
　(隅又在十月之後也謂十一月十二月也卒章在户/言參星正中直户謂正月中也故月令孟春之月昏)¶
　(參中是參星直户在正月中也此三章者皆婚姻之/正時晉國婚姻失此三者之時故三章各舉一時以)¶