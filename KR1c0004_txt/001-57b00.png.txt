𫝊可以制斷公侯之腹心箋云此罝兔之人於行攻伐¶
可用為策謀之臣使之慮無亦言賢也音義(施如字沈/以䜴反斷)¶
(丁亂/反)疏(正義曰毛以為兔罝之人有文有武可以為腹/心之臣言公侯有腹心之謀事能制斷其是非)¶
(鄭以為此兔罝之人賢者若公侯行攻伐時可使之為/腹心之計謀慮前事𫝊正義曰觧武夫可為腹心之意)¶
(由能制斷公侯之腹心以能制治己之腹心臣之倚用/如已腹心箋正義曰箋以首章為禦難謂難未至而預)¶
(禦之二章為和好怨耦謂已被侵伐使和好之也皆是/用兵之事故知此腹心者謂行攻伐又可以為策謀之)¶
(臣使之慮無也慮無者宣十二年左傳文也謀慮不意/之事也今所無不意有此即令謀之出其竒策也言用)¶
(策謀明自徃攻伐非和/好兩軍與二章異也)¶