(鐘考工記工六分其金而錫居一謂之鐘鼎/之齊是謂銅為金也三色者蓋青白赤也)¶
　　泮水八章章八句¶
　序閟宫頌僖公能復周公之宇也箋云宇居也音義¶
　(閟筆位反音/祕同僖音希)疏(正義曰作閟宫詩者頌羙僖公能復/周公之宇謂復周公之時土地居處)¶
　(也明堂位曰成王以周公為有勲勞於天下是以封/周公於曲阜地方七百里革車千乗是周公之時土)¶
　(境特大異於其餘諸侯也伯禽之後君徳漸衰鄰國/侵削境界狹小至今僖公有徳更能復之故作詩以)¶
　(頌之也復周公之宇雖辭出於經而經之所言止為/常許此則總序篇義與經小殊其言復周公之宇主)¶
　(以境界為辭但僖公所行善事皆是復故非獨土地/而已自二章周公之孫以下皆述僖公之徳作者將)¶