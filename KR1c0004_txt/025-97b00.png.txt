(侯氏燕胥諸侯在京師未去者於是之時皆來相與燕/也其籩豆且然榮其多言行者以多為榮故言有且也)¶
韓侯取妻汾王之甥蹶父之子傳汾大也蹶父卿士也¶
箋云汾王厲王也厲王流于彘彘在汾水之上故時人¶
因以號之猶言莒郊公黎比公也姊妹之子為甥王之¶
甥卿士之子言尊貴也韓侯迎止于蹶之里百兩彭彭¶
八鸞鏘鏘不顯其光傳里邑也箋云于蹶之里蹶父之¶
里百兩百乗不顯顯也光猶榮也氣有榮光也諸娣從¶
之祁祁如雲韓侯顧之爛其盈門傳祁祁徐靚也如雲¶