　冀州之南疏(正義曰僖二十五年左傳稱襄王賜晉/文公陽樊温源之田晉於是始啓南陽)¶
　(杜預云在晉山南河北故曰南陽是未賜晉時爲周/之畿内故知北得河陽夏官職方氏云河内曰冀州)¶
　(知河北之地/漸冀南境也)始武王作邑於鎬京謂之宗周是為西¶
　都疏(正義曰文王有聲云宅是鎬京武王成之是武/王作邑於鎬京也正月云赫赫宗周謂鎬京也)¶
　(後平王居洛邑亦謂洛邑爲宗周祭統云即宫于/宗周謂洛邑也以洛邑爲東都故謂鎬京爲西都)周¶
　公攝政五年成王在豐欲宅洛邑使召公先相宅既¶
　成謂之王城是為東都今河南是也疏(正義曰洛誥/云周公曰予)¶
　(惟乙卯朝至于洛師我乃卜澗水東瀍水西惟洛食/我又卜瀍水東亦惟洛食注云我以乙卯日至於洛)¶