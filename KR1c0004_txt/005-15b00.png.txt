　(而自悔之辭也上二章説女初奔男之事下四章言/困而自悔也言既遂矣至於暴矣是其困也躬自悼)¶
　(矣盡亦已焉/哉是自悔也)¶
氓之蚩蚩抱布貿絲𫝊氓民也蚩蚩者敦厚之貌布幣¶
也箋云幣者所以貿買物也季春始蠶孟夏賣絲匪来¶
貿絲来即我謀箋云匪非即就也此民非来買絲但来¶
就我欲與我謀為室家也送子渉淇至于頓丘𫝊丘一¶
成為頓丘箋云子者男子之通稱言民誘己巳乃送之¶
渉淇水至此頓丘定室家之謀且為㑹期匪我愆期子¶