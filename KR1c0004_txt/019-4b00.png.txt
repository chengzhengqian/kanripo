山既能髙峻又以草木平滿其旁倚之畎谷使之齊均¶
也赫赫師尹不平謂何箋云責三公之不均平不如山¶
之為也謂何猶云何也天方薦瘥䘮亂𢎞多𫝊薦重瘥¶
病𢎞大也箋云天氣方今又重以疫病長幼相亂而死¶
䘮甚大多也民言無嘉憯莫懲嗟𫝊憯曽也箋云懲止¶
也天下之民皆以災害相弔唁無一嘉慶之言曾無以¶
恩徳止之者嗟乎奈何音義(猗扵宜反倚扵綺反下同/畎夲亦作甽古犬反薦徂)¶
(殿反注及下篇注同瘥才何反重直用反下同疫音役/本又作疢勑覲反長張丈反憯七感反唁音彦服䖍云)¶