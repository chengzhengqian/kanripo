(菑栗不迆則弓不發注云𤣥謂栗讀如裂繻之裂彼鋸/弓幹以鋸菑而裂之猶耕者以耜菑而發之義理既同)¶
(故讀從其文以見之也上云乃事是豫以待時之言故/云時至以為相連文次也田一歳曰菑釋地文郭璞曰)¶
(今江東呼初耕地反草為菑則是入地殺草之名故引/為證也論語云長沮桀溺耦而耕即云耰而不輟注云)¶
(耰覆種也是古者未解牛耕人耕即下種故云民既熾/菑則種其衆穀此既庭及下章既方之等皆論天下之)¶
(田宜為普徧之辭故皆以既為盡言穀生盡條直茂大/也月令云毋聚大衆毋作大事以妨農事是止力役以)¶
(順民事不/奪其時)¶
既方既皁既堅既好不稂不莠𫝊實未堅者曰皁稂童¶
粱也莠似苖也箋云方房也謂孚甲始生而未合時也¶