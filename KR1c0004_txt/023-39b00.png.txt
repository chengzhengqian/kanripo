(箋言至大王而德益盛舉大王以約之明以前皆是也/鄭於生民之箋以姜嫄為髙辛氏之世妃而生后稷經)¶
(云即有邰家室周本紀云舜封棄於邰號曰后稷是稷/為帝嚳之胄封於邰也公劉云篤公劉于豳斯館是公)¶
(劉失職遷於豳也失職者謂失稷官之職不復得在王/官也周語云昔我先世后稷以服事虞夏及夏之衰也)¶
(棄稷不務我先王不窋用失其官而自竄於戎狄之間/韋昭云不窋失官去夏而遷於豳豳西近戎北近狄周)¶
(本紀亦云不窋末年夏氏政亂棄稷不務不窋以失其/官而奔戎狄之間然則失職遷豳自不窋始矣言公劉)¶
(遷豳者案公劉之篇說公劉避亂適兵其言甚詳不可/得而改而外傳史記皆言不窋奔於戎狄葢不窋之時)¶
(已嘗失官逃竄豳也猶尚往来邰國未即定居於豳公/劉者不窋之孫至公劉而盡以邰民遂往居焉故本紀)¶
(又云公劉雖在戎狄間復脩后稷之業務耕種相地宜/百姓從而歸保焉公劉卒子慶節立國於豳是定國於)¶