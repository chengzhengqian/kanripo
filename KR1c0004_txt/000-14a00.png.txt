　(王功由周公故譜説成王之詩皆并舉周公為文制/禮作樂太平無為故與太平連言頌聲之興不皆在)¶
　(制禮之後也故春官樂師職云及徹帥學士而歌徹/𤣥謂徹者歌雍也是頌詩之作有在制禮前者也)¶
　本之由此風雅而來故皆録之謂之詩之正經疏(正/義)¶
　(曰此觧周詩并録風雅之意以周南召南之風是王/化之基本鹿鳴文王之雅初興之政教今有頌之成)¶
　(功由彼風雅而就據成功之頌本而原之其頌乃由/此風雅而來故皆録之謂之詩之正經以道衰乃作)¶
　(者名之為變此詩謂之為正此等正詩昔武王采得/之後乃成王即政之初於時國史自定其篇屬之太)¶
　(師以為常樂非孔子有去取也儀禮鄉飲酒工歌鹿/鳴四牡皇皇者華笙入奏南陔白華華黍間歌魚麗)¶
　(笙由庚歌南有嘉魚笙崇丘歌南山有臺笙由儀合/樂周南闗雎葛覃卷耳召南鵲巢采蘩采蘋燕禮用)¶