(寒季冬之月無風亦寒故異其文箋正義曰毛布用毛/為布今夷狄作褐皆織毛為之賤者所服卒終釋詁文)¶
(言此二陽之月大寒之時無衣無褐不可終嵗是故八/月則當績衣事絲蠶為重箋不云蠶月則當蠶而言八)¶
(月則當績者以此章先言流火則是已見火流於時蠶/事已過唯績可以當之且下章蠶事别言流火故不以)¶
(蠶事屬此傳正義曰于訓於三之日於是始脩耒耜月/令季冬命農訃耦耕事脩耒耜具田器孟春天子躬耕)¶
(帝籍然則脩治耒耜當以季冬之月舉足而耕當以孟/春之月者今言豳人以正月脩耒耜二月始耕故云豳)¶
(土晚寒鄭志答張逸云晚温亦晚寒是寒晚温亦晚故/脩耒耜始耕皆校中國一月也易鼎卦注云無事曰趾)¶
(陳設曰足對文則為小異散則趾足通名訓趾為足耕/以足椎故云無不舉足而耕無不者言其人人皆然也)¶
(饁饋釋詁文孫炎曰饁野之餉釋言云畯農夫也孫炎/曰農夫田官也郭璞曰今之嗇夫是也然則此官選俊)¶