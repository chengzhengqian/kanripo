(無天子之命諸侯得舉國擅徙者王制所云平世大法/法不恒定世有盛衰王政既亂威不肅下迫逐良善無)¶
(所控告戎狄内侵莫不抗禦故不待天子之命可以權/穴避之以其政亂故有空土公劉太王得擇地而遷焉)¶
(且古者有附庸閑田或可先是閑處也既往遷之人居/成國後有明王因而聼之也冬官考工記曰有虞氏土)¶
(陶說文曰陶瓦器竈也葢以陶去其土而為之故謂之/陶也說文曰穴土屋也覆於地也則覆之與穴俱土室)¶
(耳故箋辨之云覆者於地上鑿地曰穴皆好陶然大司/徒注云壤亦土也變言耳以萬物自生然則言土土猶)¶
(吐也以人所耕而種藝則言壤壤和緩之貌然則土與/壤其體雖同壤言和緩則土堅而壤濡九章算術云穿)¶
(地四為壤五為堅土壤是息土之名覆者地上為之取/土於地復築而堅之故以土言之穴者鑿地為之土無)¶
(所用直去其息土而已故以壤言之釋宫云宫謂之室/室謂之宫其内謂之家李巡曰謂門以内也郭璞曰今)¶