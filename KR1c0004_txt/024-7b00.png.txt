(迹生稷簡狄吞鳦卵生契者皆毛所不信故以帝為高/辛氏帝蓋以二章卒章皆言上帝此獨言帝不言上故)¶
(以為高辛氏帝也釋訓云履帝武敏武迹也敏拇也𫝊/既依爾雅以武為迹而不以敏為拇者毛意蓋謂爾雅)¶
(不可盡從故也心識速疾謂之敏故訓敏為疾又解姜/嫄得踐帝迹所由以高辛之帝親行禋祀姜嫄從於帝)¶
(而往見於天故行在後而踐帝之迹從帝見天即上𫝊/所云后妃率九嬪御是也踐迹者直謂隨後行耳非必)¶
(以足躡其踐地之處也將事齊敏者將行也謂行祀天/之事齊敬而速疾也鬼神食氣謂之歆故以歆為饗謂)¶
(祭而神饗之也介大釋詁文福禄所止謂止於姜嫄使/之早有子也震動夙早育長皆釋詁文動謂懐任而身)¶
(動也昭元年左傳曰邑姜方震大叔哀元年左傳曰后/緡方震皆謂有身為震也早者言其得福之早得福乃)¶
(有身早文應在震上今在下者見有身而始知得福故/先震後夙且以為韻故姜嫄之配高辛亦應久矣未必)¶