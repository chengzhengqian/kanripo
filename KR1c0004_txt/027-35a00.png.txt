(言餞送亦以王意不欲其去故畱之以久於是始言餞/送之明先不言送故稱始也左右之諸臣又從而安樂)¶
(之亦猶顯父餞之與之歡燕以安樂其心是厚之/無已傳正義曰淫大夷易釋詁文威則釋言文)¶
　　有客一章十二句¶
　序武奏大武也箋云大武周公作樂所為舞也音義¶
　(大如字徐/音泰注同)疏(正義曰武詩者奏大武之樂歌也謂周/公攝政六年之時象武王伐紂之事作)¶
　(大武之樂既成而於廟奏之詩人覩其奏而思武功/故述其事而作此歌焉經之所陳皆武王生時之功)¶
　(也直言其奏不言其所奏之廟作者雖因奏作歌具/意不在於廟故不言廟此與有瞽及酌或是一時之)¶
　(事但作者之意各有主耳箋正義曰以王者功成作/樂必待太平明堂位云周公攝政六年制禮作樂故)¶