(也故知訴天使父母生我也上章言王急酷故此病遭/暴虐之政而病也以所願不宜願免之而已乃云不自)¶
(我先不自我後忠恕者已所不欲勿施扵人况以虐/政推扵先後非父祖則子孫是窮苦之情苟欲免耳)¶
憂心惸惸念我無禄𫝊惸惸憂意也箋云無禄者言不¶
得天禄自傷值今生也民之無辜并其臣僕𫝊古者有¶
罪不入扵刑則役之圜土以為臣僕箋云辜罪也人之¶
尊卑有十等僕第九臺第十言王既刑殺無罪并及其¶
家之賤者不止扵所罪而已書曰越兹麗刑并制哀我¶
人斯于何從禄箋云斯此于於也哀乎今我民人見遇¶