(大木之䖏此小本得為林者謂林中有此小木非小木/獨為林也此宜云林中小木之䖏箋正義曰純讀為屯)¶
(者以純非束之義故讀為屯取肉而裏束之故傳云純/束猶包之取其堅而潔白者此皆比白玉故言堅而潔)¶
(白弁師云五采玉則非一色獨以白玉比之者比其堅/而潔白不可汙以無禮小戎箋云玉有五德不云堅而)¶
(潔白者以男子百行/不可止貞潔故也)¶
舒而脫脫兮傳舒徐也脫脫舒遲也箋云貞女欲吉士¶
以禮來脫脫然舒也又疾時無禮彊暴之男相劫脅無¶
感我帨兮傳感動也帨佩巾也箋云奔走失節動其佩¶
飾無使尨也吠傳尨狗也非禮相陵則狗吠音義(脫勅/外反)¶