　(語注云未知六百里者晉與衛與則晉初六百里矣/而世家云百里者言古唐國之大耳非謂晉初惟方)¶
　(百里/也)成王封母弟叔虞於堯之故墟曰唐侯南有晉¶
　水至子燮改為晉侯疏(正義曰昭十五年左傳稱周/景王謂晉籍談曰叔父唐叔)¶
　(成王之母弟也晉世家云成王與叔虞戲削桐葉為/珪以與叔虞曰以此封若史佚因言請擇日立叔虞)¶
　(成王曰吾與之戲耳史佚曰天子無戲言言則史書/之於是封叔虞於唐是成王封母弟於堯之故墟也)¶
　(地名晉陽是也南有晉水地理志云唐有晉水叔虞/子燮為晉侯是燮以晉水改為晉侯蓋時王命使改)¶
　(之也皇甫謐云堯始封於唐今中山唐縣是也後徙/晉陽及為天子都平陽於詩為唐國則唐國為平陽)¶
　(也漢書音義臣瓚案唐今河東永安是也去晉四百/里又云堯居唐東於彘十里應劭曰順帝改彘曰永)¶