　音義(好呼報反下注同治直/吏反下注同玦古穴反)疏(正義曰作羔裘詩者/言大夫以道去其君)¶
　(也謂檜之大夫見君有不可之行乃盡忠以諫諫而/不從即待放於郊得玦乃去此是以道理去君也由)¶
　(檜國既小而廹於大國君不能用人君之道以理其/國家而徒好修絜其衣服逍遥遊戲而燕樂而不能)¶
　(用心自强於政治之事大夫見其如是故諫之而不/從故去之臣之將去待放於郊當待放之時思君之)¶
　(惡而作是羔裘之詩言已去君之意也序言以道去/其君既已舍君而去經云豈不爾思其意猶尚思君)¶
　(明已棄君而去待放未絶之時作此詩也大夫去君/必是諌而不從詩之所陳即諌君之意首章二章上)¶
　(二句言君變易衣服以翺翔逍遥卒章上二句言其/裘色之羙是其好絜遊宴不强政治也三章下二句)¶
　(皆言思君失道為之憂悼是以道去君之事也以詩/為去君而作故序先言以道去君也箋正義曰言以)¶