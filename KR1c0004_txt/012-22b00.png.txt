(之而憂傷也孫毓以箋義為長𫝊正義曰經𫝊言隕涕/出涕皆謂淚出扵目泗既非涕亦涕之類眀其泗出扵)¶
(鼻/也)¶
彼澤之陂有蒲與蕑傳蕑蘭也箋云蕑當作蓮蓮芙蕖¶
實也蓮以喻女之言信有美一人碩大且卷𫝊卷好貌¶
寤寐無為中心悁悁𫝊悁悁猶悒悒也音義(蕑毛古顔/反鄭改作)¶
(蓮練田反卷本又作婘/同其貟反悁古𤣥反)疏(𫝊正義曰以溱洧秉蕑為執/蘭則知此蕑亦為蘭也蘭是)¶
(芬香之草盖喻女有聲聞箋正義曰以上下皆言蒲荷/則此章亦當為荷不宜别據他草且蘭是陸草非澤中)¶
(之物故知蕑當作蓮蓮是荷實故喻女言/信實𫝊正義曰悁悁猶悒悒俗本多無之)¶