(之于互上也齊其肉者王肅云分齊其肉所當用則是/既陳于互就互上而齊之也或肆或将其事俱在或亨)¶
(之前以二者事類相将故進或亨于上以配或剝耳箋/正義曰㩀四時則嘗先于烝經先烝後嘗便文耳不言)¶
(祠礿者王肅云舉盛言也然則以此二禮偹于春夏故/特言之耳祭祀各有其事者觧其每事言或由各有所)¶
(司故也禮運曰腥其爼熟其殽注云腥謂豚觧而腥之/熟謂體觧而爓之豚觧腥之是觧剝其肉也定夲集注)¶
(皆云觧剝其皮體觧爓之是煑熟之者禮運又曰然後/退而合亨體其犬豕牛羊注云謂分别骨體之貴賤以)¶
(為衆爼也是肆其骨體于爼也特牲少牢之禮每云佐/食奉爼肉是奉持而進之定夲持作将此說天子之祭)¶
(羣臣各有所司于周禮則内饔云凡宗廟之祭祀掌割/亨之事則觧剝其肉是内饔也亨人云掌供鼎鑊以給)¶
(水火之齊職外内饔之㸑亨煑則煑熟之者是亨人也/外饔掌外祭祀之割亨供其脯脩刑膴陳其鼎爼實之)¶