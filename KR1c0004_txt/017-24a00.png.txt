阿中也大陵曰阿君子能長育人材如阿之長莪菁菁¶
然箋云長育之者既敎學之又不征役也既見君子樂¶
且有儀箋云既見君子者官爵之而得見也見則心既¶
喜樂又以禮儀見接疏(正義曰言菁菁然茂盛者蘿蒿/也此蘿蒿所以得茂盛者由生)¶
(在阿中得阿之長養故茂盛以興徳盛者是學士也此/學士所以致徳盛者由升在彼學中得君之長育故使)¶
(德盛人君既能長育人材敎學之又能官而用之故此/學士既見君子則心喜樂且又有禮儀見接也又君子)¶
(能養材與官又接之以禮故下所以歌之也言此養莪/者以沚則有水之潤阿陵有所居之勢草得於中而長)¶
(遂故言長也傳正義曰釋草云莪蘿蒿也舍人曰莪一/名蘿郭璞曰今莪蒿也陸璣疏云莪蒿也一名蘿蒿也)¶