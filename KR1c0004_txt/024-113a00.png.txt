(邦諸侯維以為屏蔽王又身為大宗維當施政為之楨/幹又和安汝徳以施於民無行酷虐之政維安汝之國)¶
(矣不但安汝之國亦與汝之宗子維以為城言其可以/蔽身又得蔽子王必常行此徳無使宗子之城壊又無)¶
(得疏逺藩屏之人令王獨居此則王有所畏矣鄭以為/當用此被甲卿士之人維為其藩鄣大師三公之大臣)¶
(維為垣墻大邦成國之諸侯維為藩蔽大宗同姓之宗/適維為楨幹皆近而任之令為王用無得疏逺之下四)¶
(句同唯訓斯為離傳正義曰价善釋詁文藩者園圃之/籬可以屏蔽行者故以藩為屏也垣者小墻之名故云)¶
(垣墻亦是屏蔽之義也以大師是三公之官大邦是諸/侯之國大宗文在其下則是天子之身故云王者天下)¶
(之大宗以禮有大宗小宗為其族人所尊故稱宗子天/子則天下所尊故謂之大宗也傳以藩垣屏皆防衞之)¶
(名幹是施法之稱言以善人及三公諸侯障蔽宼難天/子居内設法而撫安之价人總言用善則百官皆是故)¶