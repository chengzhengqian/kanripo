　(天下乃是天地同助言天可以兼地故辭/不及地序知其因此二祭而作故具言之)¶
昊天有成命二后受之成王不敢康夙夜基命宥密傳¶
二后文武也基始命信宥寛密寧也箋云昊天天大號¶
也有成命者言周自后稷之生而已有王命也文王武¶
王受其業施行道德成此王功不敢自安逸早夜始順¶
天命不敢解倦行寛仁安靜之政以定天下寛仁所以¶
止苛刻也安靜所以息暴亂也於緝熙單厥心肆其靖¶
之傳緝明熙廣單厚肆固靖和也箋云廣當為光固當¶