也箋云泮讀為畔畔涯也言淇與隰皆有厓岸以自拱¶
持今君子放恣心意曽無所拘制總角之宴言笑晏晏¶
信誓旦旦傳總角結髪也晏晏和柔也信誓旦旦然箋¶
云我為童女未笄結髪晏然之時汝與我言笑晏晏然¶
而和柔我其以信相誓旦旦耳言其懇惻欵誠不思其¶
反箋云反復也今老而使我怨曽不念復其前言反是¶
不思亦已焉哉箋云已焉哉謂此不可奈何死生自决¶
之辭音義(泮音判坡本亦作陂北皮反澤陂詩傳云障/也吕忱北髲反云陂阪也亦所以為隰之限)¶