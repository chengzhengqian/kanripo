習習谷風維風及頽傳頽風之焚輪者也風薄相扶而¶
上喻朋友相須而成將恐將懼寘予于懐箋云寘置也¶
置我於懐言至親已也將安將樂棄予如遺箋云如遺¶
者如人行道遺忘物忽然不省存也音義(頽徒雷反上/時掌反寘之)¶
(䜴/反)疏(正義曰言習習然和調者生長之谷風也維生長/之谷風能及於焚輪謂之頽使之旋轉而升是風)¶
(薄相扶而上也以興良朋能佐於善友使之道徳益進/是朋友相率而成也徳既由友而成則窮達不可相棄)¶
(故言何為汝夲且恐且懼苦厄之時則置我於懐至相/親愛矣今汝得且安且樂志達之後反更棄我如人遺)¶
(忘於物忽然不省無心念我也傳正義曰釋天云焚輪/謂頽扶摇謂之焱李廵曰焚輪暴風從上來降謂之頽)¶