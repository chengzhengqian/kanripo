(中庸曰喜怒哀樂之未𤼵謂之中𤼵而皆中節謂之和/則中和者秉心塞淵出言允當之謂也然於文中心為)¶
(忠人言為信是忠信中和事理相類故毛以忠信為中/和鄭據成文轉之為忠信也知五者咨也諏也謀也度)¶
(也詢也者以左𫝊穆叔先解此五事乃曰臣獲五善故/知此為五者也言雖得此於忠信之人者皆於周咨焉)¶
(故云得之咨出於己非出於彼同云得者由遇彼賢所/以得訪故亦為得之於忠信也雖得此五者猶當云已)¶
(無所及於事則成六徳言慎其事也韋昭云六徳謂諏/也謀也度也詢也咨也周也案周者彼賢之質不當以)¶
(周備數也𫝊云自謂無所及成於六徳箋申𫝊說言猶/當云己將無所及於事則成六徳然則箋𫝊之意以自)¶
(謂無所及於事是謙虛謹慎以之為一通彼五者為六/徳不與韋昭同也鄭之此說賛成毛義故鄭志張逸問)¶
(此箋云中和謂忠信每懐靡及箋云懐私為每懐和當/為私而此言忠信愚意似乖也答曰非也此周之忠信)¶