　(妻蓋少猶可以嫁喪服𫝊曰夫死妻稺子幼子無大/功之親妻得與之適人是於禮得嫁但不如不嫁為)¶
　(善故云守義禮記云一與之齊終身不改故夫死不/嫁是夫妻之義也此叙其自誓之由也自誓即下云)¶
　(至死矢靡他是也但上四句見己所以不嫁之由下/二句乃追恨父母奪己之意箋正義曰史記僖字皆)¶
　(作釐列女傳曰曹大家云釐/音僖則古今字異而音同也)¶
汎彼柏舟在彼中河傳興也中河河中箋云舟在河中¶
猶婦人之在夫家是其常處髧彼兩髦實維我儀傳髧¶
兩髦之貎髦者髪至眉子事父母之飾儀匹也箋云兩¶
髦之人謂共伯也實是我之匹故我不嫁也禮世子昧¶