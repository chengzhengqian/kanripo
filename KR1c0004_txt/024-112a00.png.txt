(通用故以為導也壎箎俱是樂器其聲相和以喻民之/應君故云相和也半圭為璋合二璋則成圭以喻民合)¶
(君心故云言相合也取謂物在他處行往取之攜謂物/在地上手舉攜之人所攜取必從手而來故云言必從)¶
(也壎箎圭璋相類之物故言相也取攜謂人攜取物而/物名不見與上不類故變言必從而不言相也辟法釋)¶
(詁文箋正箋曰以韻當為改易之易故轉之為難易之/易也上有六如獨言攜者以攜者處未處故乘而反之)¶
(以比攜民/之東西)¶
价人維藩大師維垣大邦維屏大宗維翰傳价善也藩¶
屏也垣墻也王者天下之大宗翰幹也箋云价甲也被¶
甲之人謂卿士掌軍事者大師三公也大邦成國諸侯¶