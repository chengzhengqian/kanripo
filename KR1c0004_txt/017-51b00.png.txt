二曰賔客三曰充君之庖故自左膘而射之達于右腢¶
為上殺射右耳本次之射左髀達于右&KR1950;為下殺靣傷¶
不獻踐毛不獻不成禽不獻禽雖多擇取三十焉其餘¶
以與大夫士以習射於澤宮田雖得禽射不中不得取¶
禽田雖不得禽射中則得取禽古者以辭讓取不以勇¶
力取箋云不驚驚也不盈盈也反其言美之也射右耳¶
本射當為達三十者每禽三十也音義(讙音歡又音喧/譁音花庖蒲芽)¶
(反膘頻小反又扶了反三蒼云小腹兩邊肉也説文云/脅後髀前肉也本亦作髀蒲禮反或又作䯚射食亦反)¶