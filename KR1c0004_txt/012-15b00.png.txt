防有鵲巢卭有旨苕𫝊興也防邑也卭丘也苕草也箋¶
云防之有鵲巢卭之有羙苕處勢自然興者喻宣公信¶
多言之人故致此䜛人誰侜予美心焉忉忉𫝊侜張誣¶
也箋云誰誰䜛人也女衆䜛人誰侜張誑欺我所美之¶
人乎使我心忉忉然所美謂宣公也音義(卭其恭反苕/徒彫反侜陟)¶
(留反說文云有壅蔽也美韓詩作娓音/尾娓美也忉都勞反憂也誑九況反)疏(正義曰言防/邑之中有鵲)¶
(鳥之巢卭丘之上有美苕之草處勢自然以興宣公之/朝有䜛言之人亦處勢自然何則防多樹木故鵲鳥往)¶
(巢焉卭丘地美故旨苕生焉以言宣公信䜛故䜛人集/焉分既信此䜛人君子懼已得罪告語衆䜛人輩汝等)¶