(公不能自専其事反令孔子告臣故孔子以為不可此/則鄭國之人欲告他國不敢徑告其君故當告其大臣)¶
(使之致逹於君與彼不同溱洧大水未必褰裳可渡示/以告難之疾意耳先鄉齊晉宋衛者言子不我思乃告)¶
(他人是先告近鄰後告逺國齊晉宋衛諸夏大國與鄭/境接連楚則逺在荆州是南夷大國故箋舉以為言見)¶
(子與他人之異耳其實大國非獨齊晉他人非獨荆楚/也定本云先嚮齊晉宋衛後之荆楚也義亦通若然案)¶
(春秋突以桓十五年入于鄭之櫟邑其年冬經書公㑹/宋公衛侯陳侯于袲伐鄭十六年四月公㑹宋公衛侯)¶
(陳侯蔡侯伐鄭左𫝊稱謀納厲公也則是其諸侯皆助/突矣而云告齊晉宋衛者此述鄭人告難之意耳非言)¶
(諸侯皆助忽故言子不我思豈無他人是謂侯國不思/正己故有逺告他人之志若當時大國皆不助突自然)¶
(征而正之鄭人無所可思由宋衛蔡魯助突為簒故思/大國正己耳𫝊正義曰此狂童斥突也狂童謂狂頑之)¶