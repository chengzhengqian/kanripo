(盈與雞鳴時節相將以雞既鳴知朝將盈故夫人於雞/鳴之時幷云朝盈耳非是知朝盈之後復來告君也朝)¶
(盈謂羣臣辨色始入滿於朝上箋正義曰常禮以雞實/鳴而起今夫人之在君所心常驚懼恆恐傷晚故以蠅)¶
(聲爲雞鳴則起早於常禮是夫人之敬也書傳説夫人/御於君所之禮云太師奏雞鳴於階下夫人鳴玉佩於)¶
(房中告去則雞鳴以告當待太師告之然此夫人自聽/雞鳴者彼言告御之正灋有司當以時告君此説夫人)¶
(相警戒不必待告方起故自聽之也上句雞鳴朝盈幷/言之此經不重述朝盈者欲見夫人之敬止須述謬聽)¶
(雞鳴耳不須重述朝盈也何則夫人以/雞鳴而知朝盈朝盈非謬聽不假言之)¶
東方明矣朝既昌矣傳東方明則夫人纚筓而朝朝已¶
昌盛則君聽朝箋云東方明朝既昌亦夫人也君也可¶