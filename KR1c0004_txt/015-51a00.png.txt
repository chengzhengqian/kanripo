　(亦以為刺成王也周公既攝政而東征至三年罪人/盡得但成王惑於流言不悦周公所為周公且止東)¶
　(方以待成王之召成王未悟不欲迎之故周大夫作/此詩以刺王經四章皆言周公不宜在東是刺王之)¶
　(事鄭以為周公避居東都三年成王既得雷雨大風/之變欲迎周公而朝臣羣臣猶有惑於管蔡之言不)¶
　(知周公之志者及啓金縢之書成王親迎周公反而/居攝政周大夫乃作此詩美周公追刺徃前朝廷羣)¶
　(臣之不知也此詩當作在歸攝政之後首章言周公/不宜居東王當以衮衣禮迎之所陳是未迎時事也)¶
　(二章三章陳徃迎周公之時告曉東人之辭卒章陳/東都之人欲留周公是公反後之事既反之後朝廷)¶
　(無容不知序云美周公者則四章皆是/也其言刺朝廷之不知者唯首章耳)¶
九罭之魚鱒魴傳興也九罭緵罟小魚之網也鱒魴大¶