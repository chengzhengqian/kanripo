　(也爾雅云鳥鼠同穴其鳥為鵌其鼠為鼵是鳥鼠共/處一山以為名既有鳥鼠之山又别有同穴之山禹)¶
　(貢王肅注云鳥鼠/同穴皆山名是也)堯時有伯翳者實臯陶之子佐禹¶
　治水水土既平舜命作虞官掌上下草木鳥獸賜姓¶
　曰嬴疏(正義曰鄭語公嬴伯翳之後地理志云嬴伯/益之後則伯翳伯益聲轉字異猶一人也地)¶
　(理志又云秦之先曰伯益助禹治水為舜虞官養草/木鳥獸賜姓嬴氏秦本紀云秦之先帝顓頊之苗裔)¶
　(孫曰女脩女脩織𤣥鳥隕卵女䀺吞之生子大業大/業娶少典之子曰女華女華生太費太費與禹平水)¶
　(土又佐舜調馴鳥獸鳥獸多馴服是為伯翳舜賜姓/嬴氏是治水賜姓之事也如本紀之言則益又名太)¶
　(費太費之父名大業列女傳曰臯子生五歲而佐禹/曹大家注云臯子臯陶之子伯益也然則臯陶大業)¶