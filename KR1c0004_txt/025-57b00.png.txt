勞倦也靡人不周無不能止傳周救也無不能止言無¶
止不能也箋云周當作賙王以諸臣困於食人人賙給¶
之權救其急後日乏無不能豫止瞻卬昊天云如何里¶
箋云里憂也王愁悶於不雨但仰天曰當如我之憂何¶
音義(鞫居六反疚音救本或作㝌又作究同趣七口反/趣馬官名秣音末榖馬也說文作䬴弛式氏反本)¶
(又作施同縣音𤣥餼許氣反長丁丈反下之長同勞力/報反賙音周卬音仰本亦作仰下同里如字憂也本亦)¶
(作㾖爾雅作悝並/同王云㾖病也)疏(正義曰毛以為上言訴不得雨此/言殺禮救厄宣王言今旱既太甚)¶
(矣歲凶如此汝羣臣宜且離散無復羣臣朋友之綱紀/王者班爵賜禄所以綱紀羣臣今禄餼不足是無綱紀)¶