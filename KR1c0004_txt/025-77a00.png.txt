　序烝民尹吉甫美宣王也任賢使能周室中興焉音¶
　義(烝之丞反衆/也中張仲反)疏(正義曰烝民詩者尹吉甫所作以/美宣王也以宣王能親任賢徳用)¶
　(使能人賢能在官職事修理周室既衰中道復興故/美之也任賢使能者任謂委仗之使謂作用之雖大)¶
　(意為同而細理小别有徳謂之賢有伎謂之能故大/宰八統三曰進賢四曰使能注云賢有善行者也能)¶
　(多才藝者也是賢能相對為小别散則皆相通也經/八章皆言仲山甫有美徳王能任用之是任賢使能)¶
　(也褒賞申伯指斥其人此不言任用山甫者見王所/使任非獨一人而已故言賢能以廣之韓奕之序不)¶
　(言錫命韓侯義亦然崧高之序已有建國親諸侯為/之廣大故指言申伯焉由其任賢使能故得周室中)¶
　(興中興之事於/經無所當也)¶