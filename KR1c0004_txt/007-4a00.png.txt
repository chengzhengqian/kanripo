(私朝非君朝矣論語冉子退朝注云朝於季氏之私朝/亦謂私家之朝與此異也玉藻云天子皮弁以日視朝)¶
(是天子之朝服皮弁故退適諸曹服緇衣也定本云天/子之朝朝服皮弁服傳正義曰釋詁云之適徃也故適)¶
(得為之館者人所止舍故為舍也粲餐釋言文郭璞曰/今河北人呼食為粲謂餐食也諸侯入為天子卿士受)¶
(采祿解其授粲之意采謂田邑采取賦稅祿謂賜之以/榖二者皆天子與之以供飲食故謂之授子粲也箋正)¶
(義曰考工記說王宮之制内有九室九嬪居之外有九/室九卿朝焉注云内路寢之裏外路寢之表九室如今)¶
(朝堂諸曹治事之處也六卿三孤為九卿彼言諸曹治/事處此言諸廬正謂天子宮内卿士各立曹司有廬舍)¶
(以治事也言適子之館則有所從而適也言還授子粲/則還有所至也既為天子卿士不可還歸鄭國明是從)¶
(采邑而適公館從公館而反采邑故云還在采地之都/我則設餐以授之傳言受采祿者以采祿解粲義也箋)¶