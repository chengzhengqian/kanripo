　疏(正義曰漢書地理志右扶風郡有羙陽縣禹貢岐/山在西北周文王所居也皇甫謐云今羙陽西北)¶
　(有岐城舊趾是也本或作杜陽案志扶風自别有杜/陽縣而岐山在美陽不在杜陽鄭於禹貢注云岐山)¶
　(在扶風美陽西北則作杜者誤也皇矣稱居岐之陽/在渭之将是其處險阻也緜云周原膴膴堇荼如飴)¶
　(是地肥/羙也)周之先公曰大王者避狄難自豳始遷焉而¶
　脩徳建王業商王帝乙之初命其子王季為西伯至¶
　紂又命文王典治南國江漢汝旁之諸侯疏(正義曰/以帝乙)¶
　(紂之父凖其年世與王季同時旱麓説大王王季之/事云瑟彼玉瓚黄流在中言王季受玉瓚之賜也尚)¶
　(書謂文王為西伯當是繼父之業故知王季亦為西/伯殷之州長曰伯謂為雍州伯也周禮八命作牧殷)¶