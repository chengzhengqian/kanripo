　(者雖南北有異祭俱在郊故總言郊祀也案禮祭祀/天地非止一事此言郊祀天地不言所祀之神但祭)¶
　(之於郊而天地相對唯有此二神耳何者春官大司/樂職曰冬日至於地上之圜丘奏樂六變則天神皆)¶
　(降夏日至於澤中之方丘奏樂八變則地祗皆出注/云天神則主北極地祗則主崑崙彼以二至之日祭)¶
　(之於丘不在於郊此言郊祀必非彼也大司樂又曰/舞雲門以祀天神舞咸池以祭地祗注云天神謂言)¶
　(五帝王者又各以夏正月祀其所受命之帝於南郊/地祗所祭於北郊謂神州之神也地官牧人云陽祀)¶
　(用騂牲毛之隂祀用黝牲毛之注云陽祀祭天於南/郊隂祀祭地於北郊此二祀文恒相對此郊祀天地)¶
　(俱言在郊而天地相對故知是所感之帝神州之神/也其祀天南郊鄭云夏之正月其祭神州之月則無)¶
　(文此序同言郊祀蓋與郊天同亦夏正月也此經不/言地序云地者作者因祭天地而為此歌王者之有)¶