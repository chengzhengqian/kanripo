(則賓客皆賢知子路為司射者以鄉射云司射袒決遂/取弓矢於西階乃告請射事今子路執弓矢延射故知)¶
(為司射也司射與司馬别而先自言之明子路延射之/節立司馬時也主射一人而已故子路獨出延射語說)¶
(必須二人故罔裘序點相對而言也以揚觶者將以令/衆故執爵以自表也二人語意相類而子路之言全與)¶
(别者子路出圃外延入令衆人皆入就大衆之内簡去/惡者故言惡者不入為威肅之辭其已入圃則是賓客)¶
(將欲與之同射故使裘點就衆人之中簡取好者是故/二人之言皆陳善事前言好禮而已後令好之不變前)¶
(言耆耋好之後言耄亦不亂是先易後難使彌簡彌精/故再言之後蓋僅有存焉蓋者謂語辭也子路言惡事)¶
(其末當云有此行者不入裘點言善事其末當云無此/行者不在此位以意在可知故不設此言是作文之常)¶
(勢也孔子此射蓋為大夫射也大夫射禮有五大射賓/射燕射郷射主皮之射此射先行飲酒之禮則孔子用)¶