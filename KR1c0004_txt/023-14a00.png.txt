(幹也箋正義曰猶謀釋詁文以思之為辭止在句末今/句首言之不宜為辭故易傳以意之所思必情之所願)¶
(故以思為願朝廷之士多妬忌賢能故嘉魚美太平之/君子樂與賢者共之朝臣之願多賢實為美事明此思)¶
(皇多士是世顯之人復思使皇天更生多賢也下濟濟/多士即世顯之人與此多士不同也何者此思皇多士)¶
(乃是世顯之人思天生之尚未知思得以否假令得之/猶是後世之事文王未得頼之以寜也以此知濟濟多)¶
(士還是世顯之人傳以翼翼為恭敬而論語曰為人謀/而不忠乎謀者主忠故言忠敬翼翼然也言此邦能生)¶
(則是生而用之故云則是我周家幹事之臣幹事是已/用之語明克生為用之矣傳正義曰此多士是上世顯)¶
(之人則諸侯及公卿大夫此文皆兼之釋訓云濟濟容/止也孫炎曰濟濟多士之容止也然則濟濟總為在朝)¶
(之儀故云威儀也曲禮下云大夫濟濟謂行容之/貌與此别少儀云朝廷之儀濟濟翔翔與此同矣)¶