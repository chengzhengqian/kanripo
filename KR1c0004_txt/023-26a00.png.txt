之賢尊之如天之有女弟文定厥祥傳言大姒之有文¶
德也祥善也箋云問名之後卜而得吉則文王以禮定¶
其吉祥謂納幣也親迎于渭傳言賢聖之配也箋云賢¶
女配聖人得其宜故備禮也造舟為梁不顯其光傳言¶
受命之宜王基乃始於是也天子造舟諸侯維舟大夫¶
方舟士特舟造舟然後可以顯其光輝箋云迎大姒而¶
更為梁者欲其昭著示後世敬昬禮也不明乎其禮之¶
有光輝美之也天子造舟周制也殷時未有等制音義¶