(葉舍人曰荼一名委葉某氏引此詩則此荼謂委葉也/王肅云荼陸穢蓼水草然則所由田有原有隰故並舉)¶
(水陸穢草箋正義曰瞻視釋詁文下言婦子寧止明此/以為不寧故知有來視汝謂婦子來饁者也筐筥之下)¶
(即云饟黍故知筐筥所以盛黍也少牢特牲大夫士之/祭禮食有黍明黍是貴也玉藻云子卯稷食菜羹為忌)¶
(日貶而用稷是為賤也賤者當食稷耳故云豐年之時/雖賤者猶食黍瞻汝是見彼農人之時而陳其笠其鎛)¶
(故知見農人戴糾然之笠以田器刺地&KR1573;去荼蓼之草/定本集注皆云&KR1573;去荼蓼之事言閔其勤苦與俗本不)¶
(同傳正義曰釋訓云挃挃穫也栗栗衆也李巡曰栗栗/積聚之衆孫炎曰挃挃穫聲也皆取此為說也城之與)¶
(墻俱得為墉但此比髙大故為城箋正義曰百室一族/也者周禮五家為比五比為閭四閭為族是百室為一)¶
(族於六鄉則一族於六遂則一酇是鄭以鄉尊於遂故/舉鄉言耳上篇言千耦此篇言百室雖未必一人作而)¶