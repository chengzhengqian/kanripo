(何必毎地皆往農人盡賚而云力不供恵不普也王基/因於不徧之言而引周語以此為籍田之事謬矣然此)¶
(詩止說豐年之義無刺廢籍之文箋之上下言不及籍/下篇刺矜寡不能自存其文亦同於此豈令矜寡之人)¶
(就籍田捃拾也又下章庾稼共此接/連箋稱古之稅法非為籍田明矣)¶
曾孫之稼如茨如梁曾孫之庾如坻如京𫝊茨積也梁¶
車梁也京高丘也箋云稼禾也謂有藁者也茨屋蓋也¶
上古之稅法近者納總逺者納粟米庾露積穀也坁水¶
中之高地也乃求千斯倉乃求萬斯箱箋云成王見禾¶
穀之稅委積之多於是求千倉以處之萬車以載之是¶