(使人治彼淮浦之旁有罪之國皆執而送之來就王師/之所而聼誓言盡得其支黨也鄭唯以敦為屯為異餘)¶
(同傳正義曰此論武将之威言如虓虎故知虎之自怒/虓然釋丘云濆大防李廵曰濆謂涯岸状如墳墓是濆)¶
(為涯也釋詁云仍因也因是就之義也虜者囚係之名/為人虜獲是屈服也箋正義曰以其臨陳當進而前之)¶
(故以進為前也敦訓為厚於義不恊故破之為屯毛無/破字之理必以為厚宜為布陳敦厚之陣也醜衆釋詁)¶
(文言虎臣之将者以虎臣稱臣為王所特進非廣言士/卒故知是将也就執其降服者此篇上下不言其戰則)¶
(是見敵即服/故就執之)¶
王旅嘽嘽如飛如翰如江如漢如山之苞如川之流傳¶
嘽嘽然盛也疾如飛摯如翰苞本也箋云嘽嘽閒暇有¶