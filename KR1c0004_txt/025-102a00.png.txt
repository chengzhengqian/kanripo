(其州内所有絶滅之國高築是城濬深是壑正是田畝/定其稅籍皆使之復於故常又令百蠻追貊獻其貔獸)¶
(之皮及赤豹黄羆之皮韓侯依舊法而總領之美韓侯/之賢而王命得人也箋正義曰溥大釋詁文燕禮所以)¶
(安賓故燕為安也此言溥猶生民之言誕故云大矣為/歎美之辭韓城之言為下而發則韓侯先祖亦居此城)¶
(故知燕師所完是古昔平安之時衆民共築而完之據/於時尚不毁壊故言完也本於古上或有太衍字也定)¶
(本亦無太字傳正義曰僖二十四年左傳曰邘晉應韓/武之穆也是韓侯之先祖武王之子也以言先祖受命)¶
(故本之始封之君言初為韓君者受此侯伯之命也言/因時百蠻者本立侯伯主治州内因主外夷故云因也)¶
(因時百蠻者與百蠻為時節是為之宗長以總領之故/云長此蠻服之百國也四夷之名南蠻北狄散則可以)¶
(相通故北狄亦稱蠻也周禮要服一曰蠻服謂第六服/也言蠻服謂蠻夷之在服中於周禮則夷服鎭服非周)¶