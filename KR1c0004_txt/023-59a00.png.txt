(禋與是類見於詩其外又中候合符后云文立稷配注/云文王受命祭天立稷以配之諸儒皆以為郊與圓丘)¶
(異名而實同鄭以圓丘與郊别文王未定天下不宜已/祭圓丘所以言稷配蓋郊也何則周公祭禮始禘嚳而)¶
(郊稷祖文而宗武若文王已具其禮當使誰配之以此/知文王之時未具祭天之禮而分皇天上帝為二者亦)¶
(以槱文可盡兼天神廣言之耳未必文王已祭天皇大/帝也此箋異於傳孫毓云此篇美文王之能官人非稱)¶
(周地之多賢才也國事莫大於祀神莫大於天必擇俊/士與共其禮故舉祭天之事以明官人之義又薪之槱)¶
(之是燎祭積薪之名非謂萬民皆當槱燎箋義為長傳/正義曰此趣嚮之趣義無所取故轉為疾趨箋正義曰)¶
(辟君釋詁文以時紂存嫌不祭天故辨之云君王/謂文王也文承上槱之之下故知相助積薪也)¶
濟濟辟王左右奉璋傳半圭曰璋箋云璋璋瓚也祭祀¶