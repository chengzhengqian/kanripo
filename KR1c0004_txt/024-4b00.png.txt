(始祖后稷也周以后稷為始祖文王為太祖雍禘太祖/謂文王也后稷以初始感生謂之始祖又以祖之尊大)¶
(並謂之太祖周語曰我太祖后稷之所經緯是也若文/王以受命之大唯得稱太祖不得言始祖也箋必名此)¶
(經之民為始祖者以人之為人皆有始生之時如此詩/言初生欲明自此已前未有周家種類周之上元始生)¶
(於此故言周之始祖解其言厥初之意也以炎帝姓姜/故知姜嫄是炎帝之後姓姜而以嫄配之故知有女名)¶
(嫄婦人不以名行此嫄或當是字但五帝時質未必有/名字之别故以名言之鄭信讖緯以命歴序云少昊傳)¶
(八世顓頊傳九世帝嚳傳十世則堯非嚳子稷年又少/於堯則姜嫄不得為帝嚳之妃故云當堯之時為髙辛)¶
(氏之世妃謂為其後世子孫之妃也人世短長無定於/是時書又散亡未知其為幾世故直以世言之其大戴)¶
(禮史記諸書皆鄭所不信張融云稷契年稚於堯堯不/與嚳並處帝位則稷契焉得為嚳子乎若使稷契必嚳)¶