(漢書地理志云右扶風有漆縣云漆水在其縣西則漆/是一水名與沮别矣孔安國云漆沮一名洛水漆沮為)¶
(一葢沮一名沮水孔連言之箋正義曰𤓰之本實謂𤓰/蔓近本之實繼先嵗之𤓰必小其形状似瓝故謂之瓞)¶
(其實𤓰之與瓞猶種不同也必言本實小者以其言紹/近本之實繼先嵗之𤓰猶長子之繼父故言繼者𤓰實)¶
(近本則小今驗信然近本小雖繼先嵗之𤓰不能大如/先嵗之瓜猶若后稷封為諸侯雖繼帝嚳之後不能如)¶
(嚳為天子𤓰之相繼者嵗嵗益小若將無長大之時猶/后稷之後世世益微若将無興盛之時𤓰以年年相承)¶
(猶人以世世相繼故取喻焉𤓰實無長大之時后稷之/後則至大王而盛欲言大王之興故言若将無長大之)¶
(時其實𤓰唯益小終亦不能長大也后稷乃帝嚳之胄/是嚳為𤓰而稷為瓞自稷以下祖紺以前皆為瓞言緜)¶
(緜不絶則非徒一世故箋歴陳之云封邰遷豳居沮漆/之地歴世亦緜緜然是在邰在邠皆緜緜故云歴世也)¶