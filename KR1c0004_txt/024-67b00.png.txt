　(也若為名單而以公配則古/公祖紺者復二名而加公矣)¶
篤公劉匪居匪康迺埸迺疆迺積迺倉迺裹餱糧于橐¶
于囊思輯用光傳篤厚也公劉居於邰而遭夏人亂迫¶
逐公劉公劉乃辟中國之難遂平西戎而遷其民邑於¶
豳焉迺埸迺疆言脩其疆埸也迺積迺倉言民事時和¶
國有積倉也小曰橐大曰囊思輯用光言民相與和睦¶
以顯於時也箋云厚乎公劉之為君也不以所居為居¶
不以所安為安邰國乃有疆埸也乃有積委及倉也安¶