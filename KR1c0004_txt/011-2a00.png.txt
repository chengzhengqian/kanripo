有車鄰鄰有馬白顛傳鄰鄰衆車聲也白顛的顙也未¶
見君子寺人之令傳寺人内小臣也箋云欲見國君者¶
必先令寺人使傳告之時秦仲又始有此臣音義(顛都/田反)¶
(的丁歴反顙桑黨反寺如字又音侍本或作侍字寺人/奄人令力呈反注同又力政反沈力丁反韓詩作伶云)¶
(使伶傳/直專反)疏(正義曰此美秦仲初有車馬侍御之好言秦/仲有車衆多其聲鄰鄰然有馬衆多其中有)¶
(白顛之馬車馬既多又有侍御之臣未見君子秦仲之/時若欲見之必先有寺人之官令請之使寺人𫝊告秦)¶
(仲然後人得見之𫝊正義曰車有副貳明非一車故以/鄰鄰為衆車之聲車既衆多則馬亦多矣故於馬見其)¶
(毛色而已不復言衆多也釋畜云馬的顙白顛舍人曰/的白也顙額也額有白毛今之戴星馬也天官序官云)¶