(之不稅于民此言瓜成入其稅于天子者周禮言其正/法瓜不稅民此述成王之時民盡力于農業故畔上種)¶
(瓜獻諸天子天子得為菹以祭欲見天子孝于親而下/民愛其主反以刺今幽王也箋以對前曽孫之穡為正)¶
(稅故云又入其稅耳非謂正法所當稅也周禮場人祭/祀共其果蓏是祭必有瓜菹矣醢人豆實無𤓰菹者主)¶
(說正豆之實/故文不具耳)¶
祭以清酒從以騂牡享于祖考𫝊周尚赤也箋云清謂¶
𤣥酒也酒鬱鬯五齊三酒也祭之禮先以鬱鬯降神然¶
後迎牲享于祖考納亨時執其鸞刀以啓其毛取其血¶
膋𫝊鸞刀刀有鸞者言割中節也箋云毛以告純也膋¶