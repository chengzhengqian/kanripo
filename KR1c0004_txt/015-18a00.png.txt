(曰樗雞陸璣疏曰莎雞如蝗而班色毛翅數重其翅正/赤或謂之天雞六月中飛而振羽索索作聲幽州人謂)¶
(之蒲錯是也箋正義曰以入我牀下是自外而入在野/在宇在户從逺而至於近故知皆謂蟋蟀也退蟋蟀之)¶
(文在十月之下者以人之牀下非蟲所當入故以蟲名/附十月之下所以婉其文也户宇言在牀下言入者以)¶
(牀在其上故變稱入也月令季夏云蟋蟀居壁是從壁/内出在野傳正義曰窒塞釋言文以窒是塞故穹為窮)¶
(言窮盡塞其窟穴也士虞禮云祝啓牖嚮注云嚮牖一/名也明堂位注云嚮牖屬北為寒之備不塞南窻故云)¶
(北出牖也備寒而云墐户明是用泥塗之故以墐為塗/也所以須塗者庶人篳户儒行注云篳户以荆竹織門)¶
(以其荆竹通風故沉之也箋正義曰月令云孟冬命有/司閉塞而成冬此經穹窒墐户文在十月之下亦當以)¶
(十月塞塗之矣云曰為改嵗者以仲冬陽氣始萌可以/為年之始故改正朔者以建子為正嵗亦莫止謂十月)¶