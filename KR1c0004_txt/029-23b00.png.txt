(也此羙僖公用兵不逆則當時行兵有逆者謂堙井刋/木之類襄二十五年左傳云陳侯㑹楚子伐鄭當陳隧)¶
(者井堙木刋服䖍云堙塞刋削/也式用釋言文猶謀釋詁文)¶
翩彼飛鴞集于泮林食我桑黮懐我好音傳翩飛貎鴞¶
惡聲之鳥也黮桑實也箋云懐歸也言鴞恆惡鳴今來¶
止於泮水之木上食其桑黮為此之故故改其鳴歸就¶
我以善音喻人感於恩則化也憬彼淮夷來獻其琛元¶
龜象齒大賂南金傳憬逺行貎琛寳也元龜尺二寸賂¶
遺也南謂荆揚也箋云大猶廣也廣賂者賂君及卿大¶