(得賢者與之為治使之教民則汝之土地居宅之民大/得其禮法文章矣下民蒙其徳澤皆荷王者之恩則為)¶
(王之恩惠亦甚之厚矣王何以不求之乎此樂易之君/子既來在王位以徳助汝使汝得終汝之性命百神皆)¶
(以汝為主矣言其愛而饗祐之傳正義曰昄大釋詁文/箋正義曰賢者所以養民故以土字謂居民土地屋宅)¶
(也以教之故民有所法則王而下得其恩故云王恩惠/亦甚厚言甚者王恩已厚臣又益之祭法云有天下者)¶
(祭百神則為天子者固自為百神主矣今言百神爾主/謂神意以之為主不欲使他人主之故知謂羣神受饗)¶
(而祐/助之)¶
爾受命長矣茀禄爾康矣傳茀小也箋云茀福康安也¶
女得賢者與之承順天地則受久長之命福禄又安女¶