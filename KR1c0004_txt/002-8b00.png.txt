云草蟲鳴阜螽躍而從之異種同類猶男女嘉時以禮¶
相求呼未見君子憂心忡忡傳忡忡猶衝衝也婦人雖¶
適人有歸宗之義箋云未見君子者謂在塗時也在塗¶
而憂憂不當君子無以寧父母故心衝衝然是其不自¶
絶於其族之情亦既見止亦既覯止我心則降傳止辭¶
也覯遇降下也箋云既見謂已同牢而食也既覯謂已¶
昏也始者憂於不當今君子待已以禮庶自此可以寧¶
父母故心下也易曰男女覯精萬物化生音義(喓於遥/反趯託)¶