民卿大夫采邑之民也故云豈無他人可歸往者乎我¶
不去者乃念子故舊之人音義(袪起居反又丘據反袂/末也居如字又音據比)¶
(毗志反悖/補對反)疏(正義曰在位之臣服羔裘豹袪晉人因其/服舉以為喻言以羔皮為裘豹皮為袪裘)¶
(袪異皮本末不同以興民欲在上憂已在上疾惡其民/是上下之意亦不同也在位之心既與民異其用使我)¶
(之衆人居居然有悖惡之色不與我民相親不憂我之/困苦也卿大夫於民如此民見君子無憂民今欲去之)¶
(言我豈無他人賢者可歸往之乎維子之故舊恩好不/忍去耳作者是卿大夫采邑之民故言已與在位故舊)¶
(恩好傳正義曰玉藻説深衣之制云袂可以回肘注云/二尺二寸之節又曰袂尺二寸注云袂口也然則袂與)¶
(祛别此以袪袂為一者袂是袖之大名袪是袖頭之小/稱其通皆為袂以深衣云袂之長短反屈之及肘是通)¶