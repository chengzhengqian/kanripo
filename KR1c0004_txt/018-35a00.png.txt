(於髙大之楹皆少長懐徳有禮之士所以安也傳意或/然而本或作冥幼者爾雅亦或作窈孫炎曰冥深闇之)¶
(窈也某氏曰詩云噦噦其冥為冥窈於義實安但於正/長之義不允故據王注為毛說㝠所以得為幼者郭璞)¶
(曰㓜穉者冥昧也箋正義曰箋以此說宫室之形狀庭/楹之平直不得有長㓜之義故以正為晝冥為夜快快)¶
(煟煟為宫室/寛明之貌)¶
下莞上簟乃安斯寢箋云莞小蒲之席也竹葦曰簟寢¶
既成乃鋪席與羣臣安燕為歡以落之乃寢乃興乃占¶
我夢傳言善之應人也箋云興夙興也有善夢則占之¶
吉夢維何維熊維羆維虺維蛇箋云熊羆之獸虺蛇之¶