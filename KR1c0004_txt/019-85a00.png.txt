　(理是也以俗本多有故解之箋正義曰巷伯是内官/也其官用奄上士四人為之其職掌王后之命天官)¶
　(序官云小臣奄上士四人注云奄稱士異其賢其職/云掌王后之命是也又稱内小臣而謂之巷伯者以)¶
　(其此官於宫中為近故謂之巷伯也釋宫云宫中巷/謂之壼孫炎曰巷舍閒道也王肅云今後宫稱永巷)¶
　(是宫内道名也伯長也主宫内道官之長人主扵羣/臣貴者親近賤者疏逺主宫内者皆奄人奄人之中)¶
　(此官最近人主故謂之巷伯也巷伯是内小臣者以/周禮無巷伯之官奄雖小臣為長主巷之伯唯内小)¶
　(臣耳故知是也盖其官名内小臣時人以其職號之/稱為巷伯也與寺人官相近者寺人亦奄人其職曰)¶
　(掌王之内人及女宫之戒令同掌宫内是相近也寺/人自傷讒作詩輙名篇為巷伯以其官與巷伯相近)¶
　(讒人譛寺人寺人又傷其将及巷伯故以/巷伯名篇以所掌既同故恐相連及也)¶