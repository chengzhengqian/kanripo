小東大東杼柚其空𫝊空盡也箋云小也大也謂賦歛¶
之多少也小亦於東大亦於東言其政偏失砥矢之道¶
也譚無他貨維絲麻爾今盡杼柚不作也糾糾葛屨可¶
以履霜佻佻公子行彼周行𫝊佻佻獨行貌公子譚公¶
子也箋云葛屨夏屨也周行周之列位也言時財貨盡¶
雖公子衣屨不能順時乃夏之葛屨今以履霜送轉餫¶
因見使行周之列位者而發幣焉言雖困乏猶不得止¶
旣徃旣來使我心疚箋云旣盡疚病也言譚人自虚竭¶