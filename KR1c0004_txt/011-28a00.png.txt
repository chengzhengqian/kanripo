　(為次所/以倒也)¶
豈曰無衣與子同袍傳興也袍襺也上與百姓同欲則¶
百姓樂致其死箋云此責康公之言也君豈嘗曰女無¶
衣我與女共袍乎言不與民同欲王于興師修我戈矛¶
與子同仇傳戈長六尺六寸矛長二丈天下有道則禮¶
樂征伐自天子出仇匹也箋云于於也怨耦曰仇君不¶
與我同欲而於王興師則云修我戈矛與子同仇往伐¶
之刺其好攻戰音義(袍包毛反襺古顯反本亦作繭/仇音求長直亮反又如字下同)疏¶