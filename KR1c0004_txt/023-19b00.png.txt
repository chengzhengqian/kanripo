(下之大命不可改易者謂天意善者與/之惡者去之此命一定終不變改也)¶
命之不易無遏爾躬宣昭義問有虞殷自天傳遏止義¶
善虞度也箋云宣徧有又也天之大命已不可改易矣¶
當使子孫長行之無終女身則止徧明以禮義問老成¶
人又度殷所以順天之事而施行之上天之載無聲無¶
臭儀刑文王萬邦作孚傳載事刑法孚信也箋云天之¶
道難知也耳不聞聲音鼻不聞香臭儀法文王之事則¶
天下咸信而順之音義(遏於葛反或作謁音同韓詩遏/病也義毛音儀鄭如字度待洛)¶