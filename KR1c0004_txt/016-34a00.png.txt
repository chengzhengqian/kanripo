(以驚鳥喻朋友切磋以成道也由朋友相成如此故今/以筐釃其酒有衍然而美以燕之既有酒矣又籩豆有)¶
(踐然行列而陳之矣兄弟親戚無有疏逺皆使召之而/與之燕也王又自言己不可不召族人之意下民之失)¶
(徳見謗訕者以何故乎正由乾餱之食不分於人以獲/愆過乾餱之食尚以獲愆况天子之饌可不召親戚令)¶
(之恨乎故盡召而燕之族人陳王之恩言王有酒則湑/泲之以飲我王無酒則卒造一宿之酤酒以與我於時)¶
(坎坎然擊鼓以娛我蹲蹲然興舞以樂我是王恩甚厚/矣王又謂族人曰汝族人今日正及我閒暇矣共汝飲)¶
(此湑酒矣言已率有閒暇而為此飲其意欲令族人無/不醉是王之恩厚也鄭以伐木於阪亦本之酤買為異)¶
(餘同箋正義曰以上言諸父為父黨則諸舅為母黨此/言兄弟總上父舅二文故知父黨母黨也禮有同姓異)¶
(姓庶姓同姓王之同宗是父之黨也異姓王舅之親庶/姓與王無親者天子於諸侯非同姓皆曰舅不由有親)¶