(張逸云篇義云好聴䜛/當似是而非者故易之)¶
采苦采苦首陽之下傳苦苦菜也人之為言茍亦無與¶
舍旃舍旃茍亦無然傳無與勿用也人之為言胡得焉¶
疏(傳正義曰此荼也陸璣云苦菜生山田及澤中得霜/甜脃而美所謂菫荼如飴内則云濡豚包苦用苦菜)¶
(是/也)¶
采葑采葑首陽之東傳葑菜名也人之為言茍亦無從¶
舍旃舍旃茍亦無然人之為言胡得焉音義(葑孚/容反)¶
　　采苓三章章八句¶