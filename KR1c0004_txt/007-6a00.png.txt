　(將若之何欲與大叔臣請事之若不與則請除之公/曰無庸將自及大叔又收貳以為己邑至于廪延子)¶
　(封曰可矣厚將得衆公曰不義不暱厚將崩大叔完/聚繕甲兵具卒乘將襲鄭夫人將啓之公聞其期曰)¶
　(可矣命子封帥車二百乘以伐京京叛大叔段段入/于鄢公伐諸鄢大叔出奔共是謂共城大叔是段驕)¶
　(慢作亂之事也大叔于田序曰叔/多才而好勇是段勇而無禮也)¶
將仲子兮無踰我里無折我樹杞𫝊將請也仲子祭仲¶
也踰越里居也二十五家為里杞木名也折言傷害也¶
箋云祭仲驟諌莊公不能用其言故言請固距之無踰¶
我里喻言無干我親戚也無折我樹杞喻言無傷害我¶