　(澣衣在言告師氏之下故也歸寧父母乃是實事而/言可以者能如此乃可以耳若不當夫氏雖歸安父)¶
　(母而父母尚憂今既當夫氏仍得歸安父/母言其嫁而得夫之意猶不忘孝故也)¶
葛之覃兮施于中谷維葉萋萋𫝊興也覃延也葛所以¶
為絺綌女功之事煩辱者施移也中谷谷中也萋萋茂¶
盛貌箋云葛者婦人之所有事也此因葛之性以興焉¶
興者葛延蔓于谷中喻女在父母之家形體浸浸日長¶
大也葉萋萋然喻其容色美盛黄鳥于飛集于灌木其¶
鳴喈喈𫝊黄鳥摶黍也灌木叢木也喈喈和聲之逺聞¶