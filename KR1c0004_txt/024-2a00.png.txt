厥初生民時維姜嫄傳生民本后稷也姜姓也后稷之¶
母配高辛氏帝焉箋云厥其初始時是也言周之始祖¶
其生之者是姜嫄也姜姓者炎帝之後有女名嫄當堯¶
之時為高辛氏之世妃本后稷之初生故謂之生民生¶
民如何克禋克祀以弗無子傳禋敬弗去也去無子求¶
有子古者必立郊禖焉𤣥鳥至之日以大牢祠于郊禖¶
天子親往后妃率九嬪御乃禮天子所御帶以弓韣授¶
以弓矢于郊禖之前箋云克能也弗之言祓也姜嫄之¶