賢者君子至止福祿如茨箋云君子至止者謂來受爵¶
命者也爵命為福賞賜為禄茨屋蓋也如屋蓋喻多也¶
韎韐有奭以作六師𫝊韎韐者茅蒐染草也一曰韎韐¶
所以代韠也天子六軍箋云此諸侯世子也除三年之¶
喪服士服而來未遇爵命之時時有征伐之事天子以¶
其賢任為軍將使代卿士將六軍而出韎韐者茅蒐染¶
也茅蒐韎韐聲也韎韐祭服之韠合韋為之其服爵弁¶
服䊷衣纁裳也音義(泱於良反溉古愛反浸子鴆反灌/古亂反韎音昧又亡界反韐音閤)¶