盡涵同也王之初生亂萌羣臣之言不信與信盡同之¶
不别也亂之又生君子信讒箋云君子斥在位者也在¶
位者信讒人之言是復亂之所生君子如怒亂庶遄沮¶
𫝊遄疾沮止也箋云君子見讒人如怒責之則此亂庶¶
㡬可疾止也君子如祉亂庶遄已傳祉福也箋云福者¶
福賢者謂爵禄之也如此則亂亦庶㡬可疾止也音義¶
(僣毛側䕃反鄭子念反涵毛音含鄭音咸韓詩作減減/少也數音朔下同别彼列反遄市専反沮辭呂反祉音)¶
(耻已/音以)疏(正義曰毛以為上既言王之亂又夲亂之所由/言亂之初所以生者讒人數縁事始自入盡得)¶