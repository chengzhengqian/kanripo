(言於秋嘗祭宗廟之日則肆師臨卜問其來嵗之芟除/草木以種田宜之以否於秋獮當獵之日肆師臨卜問)¶
(其來歲之所戒備得無兵宼以否於祭社之日則肆師/臨卜問其來嵗之所稼種宜之以否以嘗者嘗新穀古)¶
(之始耕田者芟草以種穀令得新穀芟草之功故於嘗/曰問芟獮主習兵以戒不虞故獮日問戒社者祭土主)¶
(稼穡故於社日問稼鄭於彼注其意為然芟稼俱是田/事而異日異問者以嘗新穀而本穀初初莫先於芟草)¶
(故問芟稼種善否土地之事故祭土之日而問稼也社/文在嘗獮之下謂秋獮祭社也嘗在孟秋獮社俱在仲)¶
(秋取禽而後祭社故先獮後社也嘗社是祭神之事耳/因而問卜獮乃秋獵不接神明亦言卜來嵗者卜者自)¶
(問吉凶於龜不由嘗社所祭之神但因用其日而問之/耳獮為習兵故因兵事所以引此三文者欲見今秋穀)¶
(熟之時即謀來年郊祭之事以今秋祭社之日豫卜來/歲之稼若然必以今秋豫卜來歳者欲令來歳還似今)¶