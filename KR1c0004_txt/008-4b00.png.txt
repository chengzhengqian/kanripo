朝也卿大夫朝㑹於君朝聽政夕歸治其家事無庶予¶
子憎無見惡於夫人箋云衆庶也蟲飛薨薨所以當起¶
者卿大夫朝者且罷歸故也無使衆臣以我故憎惡於¶
子戒之也音義(薨呼𢎞反樂音岳又五教反且七也反/沈子餘反朝㑹之朝如字音張遙反惡)¶
(烏路反下同於夫之夫/音符或依字讀者非)疏(正義曰上言欲君早起此又/述其欲早起之意夫人告君)¶
(云東方欲明蟲飛薨薨之時我甘樂與君臥而同夢心/非願欲早起也所以必欲令君早起朝者以卿大夫㑹)¶
(聚我君之朝且欲得早罷歸矣無使衆臣以我之故於/子之身加憎惡也子謂君也君若與我同臥不早聽朝)¶
(則事不速訖罷朝必晚衆臣憎君是由我故故欲令君/早起無使見惡於夫人刺今不能然今定本作與子憎)¶