(又責君數往株邑言君何為駕我君之一乗之馬嚮夕/而說舎於株林之野何故得乗我君之一乗之駒早朝)¶
(而食扵株林之邑乎言公朝夕往來淫泆不息可惡之/甚故刺之也𫝊正義曰皇皇者華說大夫出使經云我)¶
(馬維駒是大夫之制禮當乗駒也此𫝊質畧王肅云陳/大夫孔寜儀行父與君淫於夏邑然則王意以為乗我)¶
(駒者謂孔儀從君適株故作者/并舉以惡君也𫝊意或當然)¶
　　株林二章章四句¶
　序澤陂刺時也言靈公君臣淫於其國男女相說憂¶
　思感傷焉箋君臣淫於國謂與孔寜儀行父也感傷¶
　謂涕泗滂沱音義(陂彼皮反思息嗣反父音甫涕他/弟反泗音四滂普光反沱徒何反)¶