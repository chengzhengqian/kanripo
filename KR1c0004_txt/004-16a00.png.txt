(云之北之東則指其所在采之處矣言衞之都謂國所/在也時衞之淫風流行遍於境内獨言都者淫風所行)¶
(相習成俗公室所在都尤甚焉故舉都為主國外承化/淫亦可知言淫亂主者猶左傳云武王數紂之罪以告)¶
(諸侯曰紂為天下逋逃主然言淫在其都而君不禁似/若為之主然故言惡衞為淫亂之主知孟姜列國之長)¶
(女者以衞朝貴族無姓姜者故為列國列國姜姓齊許/申呂之屬不斥其國未知誰國之女也臣無境外之交)¶
(得取列國女者春秋之世因聘逆妻故得取焉言孟故/知長女下孟弋孟庸以孟類之蓋亦列國之長女但當)¶
(時列國姓庸弋者無文以言之傳正義曰經桑中言/期上宮言要傳幷言所期者見設期而相要一也)¶
爰采麥矣沬之北矣云誰之思美孟弋矣傳弋姓也期¶
我乎桑中要我乎上宮送我乎淇之上矣¶