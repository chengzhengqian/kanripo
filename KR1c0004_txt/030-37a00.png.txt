(業言高宗此功同於太甲之等殷之諸賢王之功也太/甲以下皆是湯孫故言之等以包之傳於那篇言湯孫)¶
(者湯為人子孫則此亦當然故王肅云於所伐截/然大治是湯為人子孫之業大武丁之伐與湯同)¶
維女荆楚居國南鄉昔有成湯自彼氐羌莫敢不來享¶
莫敢不來王曰商是常傳鄉所也箋云氐羌夷狄國在¶
西方者也享獻也世見曰王維女楚國近在荆州之域¶
居中國之南方而背叛乎成湯之時乃氐羌遠夷之國¶
來獻來見曰啇王是吾常君也此所用責楚之義女乃¶
遠夷之不如音義(氐都啼反世見賢/遍反而背音佩)疏(箋正義曰氐羌/之種漢世仍存)¶