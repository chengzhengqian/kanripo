　(者唯周頌耳其商魯之頌則異於是矣商頌雖是祭/祀之歌祭其先王之廟述其生時之功正是死後頌)¶
　(徳非以成功告神其體異於周頌也魯頌主詠僖公/功徳讒如變風之美者耳又與商頌異也頌者美詩)¶
　(之名王者不陳魯詩魯人不得作風以其得用天子/之禮故借天子美詩之名改稱為頌非周頌之流也)¶
　(孔子以其同有頌名故取備三頌耳置之商頌/前者以魯是周宗親同姓故使之先前代也)是謂¶
　四始詩之至也箋始者王道興衰之所由疏(正義曰/四始者)¶
　(鄭答張逸云風也小雅也大雅也頌也此四者人君/行之則為興廢之則為衰又箋云始者王道興衰之)¶
　(所由然則此四者是人君興廢之始故謂之四始也/詩之至者詩理至極盡於此也序説詩理既盡故言)¶
　(此以終之案詩緯汎歴樞云大明在亥水始也四牡/在寅木始也嘉魚在已火始也鴻鴈在申金始也與)¶