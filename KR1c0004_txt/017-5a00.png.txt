　址音義(爲如字又/于僞反)¶
南山有臺北山有萊傳興也臺夫須也萊草也箋云興¶
者山之有草木以自覆蓋成其高大喻人君有賢臣以¶
自尊顯樂只君子邦家之基樂只君子萬壽無期傳基¶
本也箋云只之言是也人君既得賢者置之於位又尊¶
敬以禮樂樂之則能爲國家之本得壽考之福音義(萊/音)¶
(來夫音符樂上/音岳下音洛)疏(正義曰言南山所以得高峻者以南/山之上有臺北山之上有萊以有草)¶
(木而自覆蓋故能成其高大以喻人君所以能令天下/太平以人君所任之官有德所治之職有能以有賢臣)¶