(以為寒鄉率早寒北方是也熱鄉乃晚寒南方是也毛/傳言晚寒者豳土寒多雖晚猶寒非謂寒來晚也毓之)¶
(此言似欲有理但案經上下言九月肅霜與中國氣同/穫稻乃晚於中國非是寒來早也明是寒來晚故温亦)¶
(晚也凡染春暴練夏纁𤣥秋染夏天官染人文彼注云/暴練練其素而暴之纁𤣥者可以染此色𤣥纁者天地)¶
(之色以為祭服石染當及盛暑熱潤始湛研之三月而/後可用考工記鍾氏則染纁術也染𤣥則史傳闕矣染)¶
(夏者染五色謂之夏者其色以夏翟為飾夏翟毛羽五/色皆備成章染者擬以為深淺之度是以放而取名引)¶
(此者證經載𤣥載黃謂以夏日染之非八月染也實在/夏而文承八月之下者以飬蠶績麻是造衣之始故先)¶
(言之染色作裳是為衣之終故後言之計蠶績所得民/亦自衣而特言公子裳厚重於其貴者故特説之以下)¶
(于貉不言為民之裘而狐狸云為/公子裘亦是厚於貴者與此同)¶