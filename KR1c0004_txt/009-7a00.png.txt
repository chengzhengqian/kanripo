其力箋云魏君薄公稅省國用不取於民食園桃而已¶
不施徳教民無以戰其侵削之由由是也心之憂矣我¶
歌且謠𫝊曲合樂曰歌徒歌曰謠箋云我心憂君之行¶
如此故歌謠以寫我憂矣不知我者謂我士也驕箋云¶
士事也不知我所為歌謠之意者反謂我於君事驕逸¶
故彼人是哉子曰何其𫝊夫人謂我欲何為乎箋云彼¶
人謂君也曰於也不知我所為憂者既非責我又曰君¶
儉而嗇所行是其道哉子於此憂之何乎心之憂矣其¶