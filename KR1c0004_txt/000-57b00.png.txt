　(正義曰地理志初洛邑與宗周通封畿東西長而南/北短短長相覆為千里則周之二都相接為畿其地)¶
　(東西横長西都方八百里也本紀云賜襄公岐以西/之地襄公生文公於是文公遂收周餘民有之地至)¶
　(岐岐以東獻之周如本紀之言則襄公所得自岐以/西如以鄭言横有西都八百里之地則是全得西畿)¶
　(言與本紀異者案終南之山在岐之東南大夫之戒/襄公已引終南為喻則襄公亦得岐東非唯自岐以)¶
　(西也即如本紀之言文公收周餘民又獻岐東於周/則秦之東境終不過岐而春秋之時秦境東至於河)¶
　(襄公已後更無功德之君復是何世得之也/明襄公救周即得之矣本紀之言不可信也)其封域¶
　東至迆山在荆岐終南惇物之野疏(正義曰迆謂靡/迆境界廣被之)¶
　(意於禹貢無迆山鄭據時山之名案秦境所及而言/之禹貢雍州云荆岐既旅終南惇物則此山皆屬雍)¶