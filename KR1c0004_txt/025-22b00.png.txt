(也案禮記曾子問云殤不備祭何謂隂厭陽厭鄭注云/祭成人始設奠於奥是謂隂厭尸既謖之後改饌於西)¶
(北隅是謂陽厭若宗子為殤唯有隂厭若庶子適殤宗/子適殤唯有陽厭案特牲士禮有隂厭陽厭又此詩不)¶
(媿于屋漏則天子亦有陽厭以上下言之諸侯亦同唯/上大夫無陽厭故儀禮少牢祭末不徹饌於西北隅鄭)¶
(注云無陽厭者為大夫當有賓尸故也傳正義曰格至/釋詁文箋正義曰矧况釋言文射厭釋詁文凡言况者)¶
(皆以輕况重此經直言至於尸謖謂神實去矣於此之/時乃有惰慢故詩人之意言神來不知其來則尸去神)¶
(未必去屋漏之處仍有祭事則神猶在矣祭初神實未/來尚不敢慢况今祭末神或未去而可有厭倦乎以此)¶
(故言矧可射思箋申其意故來至去止/並言之不然經止有來不須言去也)¶
辟爾為徳俾臧俾嘉淑愼爾止不愆于儀不僭不賊鮮¶