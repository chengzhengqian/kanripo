不熟曰饑蔬不熟曰饉箋云此言王不能繼長昊天之¶
徳至使昊天下此死喪饑饉之災而天下諸侯扵是更¶
相侵伐昊天疾威弗慮弗圗箋云慮圗皆謀也王既不¶
駿昊天之徳今昊天又疾其政以刑罰威恐天下而不¶
慮不圗舍彼有罪既伏其辜若此無罪淪胥以鋪𫝊舍¶
除淪率也箋云胥相鋪徧也言王使此無罪者見牽率¶
相引而徧得罪也音義(浩古老反又胡老反昊胡老反/駿音峻饉其靳反更古衡反旻)¶
(密巾反夲有作昊天者非也恐起勇反舍音赦一音捨/淪音倫胥息魚反鋪普烏反王云病也徧音遍下同)¶