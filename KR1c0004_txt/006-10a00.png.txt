湍迅而不能流移束薪興者喻平王政敎煩急而恩澤¶
之令不行于下民彼其之子不與我戍申𫝊戍守也申¶
姜姓之國平王之舅箋云之子是子也彼其是子獨處¶
鄉里不與我来守申是思之言也其或作記或作已讀¶
聲相似懷哉懷哉曷月予還歸哉箋云懷安也思鄉里¶
處者故曰今亦安不哉安不哉何月我得歸還見之哉¶
思之其音義(薪音新激經歴反湍吐端反迅音信又蘇/俊反其音記詩内皆放此或作已亦同)¶
疏(正義曰毛以為激揚之水豈不能流移一束之薪乎/言能流移之以興王者之尊豈不能施行恩澤於下)¶