　序君子陽陽閔周也君子遭亂相招為祿仕全身遠¶
　害而已箋祿仕者苟得祿而已不求道行音義(遠于/萬反)¶
　疏(正義曰作君子陽陽之詩者閔周也君子之人遭/此亂世皆畏懼罪辜招呼為祿仕冀安全已身遠)¶
　(離禍害己不復更求道行故作詩以閔傷之此敘其/招呼之由二章皆言其相呼之事箋正義曰君子仕)¶
　(於朝廷欲求行已之道非為祿食而仕今言祿仕/則是止為求祿故知是茍得祿而已不求道行也)¶
君子陽陽左執簧右招我由房傳陽陽無所用其心也¶
簧笙也由用也國君有房中之樂箋云由從也君子祿¶
仕在樂官左手持笙右手招我欲使我從之於房中俱¶