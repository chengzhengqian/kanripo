(實匍匐謂后稷之生為小兒匍匐與此不同也問䘮注/云匍匐猶顛蹷然則匍匐者以本小兒未行之狀其盡)¶
(力顛蹷似之故取名焉凡民有凶禍之事鄰/里尚盡力徃救之謂營護凶事若有賵贈也)¶
不我能慉反以我為讎傳慉養也箋云慉驕也君子不¶
能以恩驕樂我反憎惡我既阻我徳賈用不售傳阻難¶
也箋云既難郤我隠蔽我之善我脩婦道而事之覬其¶
察已猶見疏外如賣物之不售昔育恐育鞫及爾顛覆¶
傳育長鞫窮也箋云昔育育稚也及與也昔幼稚之時¶
恐至長老窮匱故與女顛覆盡力於衆事難易無所辟¶