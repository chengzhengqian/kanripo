御製讀邶風匏有苦葉第二章¶
詩𫝊䟽及朱註皆云飛曰雌雄走曰牝牡毛孔固失之¶
而朱子亦未詳考也夫見於詩書者雄狐綏綏獸也何¶
嘗不謂之雄牝雞無晨禽也何嘗不謂之牝善乎歐陽¶
修本義云古語通用無常雉鳴求其牡者興夫人不顧¶
禮義而從宣公又宋逸齋補𫝊謂雄當求匹雌不當求¶
牡斯皆足以喻夫人之犯禮必穿鑿而釋之謂雌雉當¶
求其雉之雄今乃求其獸之牡以為非禮則禽與獸合¶