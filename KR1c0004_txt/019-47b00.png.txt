(仕在君朝則當從君命王既邪淫動皆不可我若執正/守義不従上命則天子云我不可使我将得罪扵天子)¶
(我若阿諛順㫖亦既天子云此人可使我則怨及扵朋/友朋友之道相切以善今従君為惡故朋友怨之以此)¶
(二事可使與不可使進退不可故往仕則急危也鄭唯/厲王時為異箋正義曰以可使與不可使皆君論臣之)¶
(辭謂稱已意為可使不稱已意為不可使也箋解賢人/之意不可使者君有不正我不従之君則以我為不可)¶
(使也可使者君雖不正我亦従/之如是則君以我為可使也)¶
謂爾遷于王都曰予未有室家𫝊賢者不肯遷于王都¶
也箋云王流于彘正大夫離居同従之臣従王思其友¶
而呼之謂曰女今可遷居王都謂彘也其友辭之云我¶