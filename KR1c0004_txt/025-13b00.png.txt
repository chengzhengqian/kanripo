(可入内而觀之人則不可忖度而知之故言古之賢/者可以外占而知内傳正義曰職主戾罪皆釋詁文)¶
無競維人四方其訓之有覺徳行四國順之傳無競競¶
也訓教覺直也箋云競彊也人君為政無彊於得賢人¶
得賢人則天下教化於其俗有大徳行則天下順從其¶
政言在上所以倡道訏謨定命遠猶辰告傳訏大謨謀¶
猶道辰時也箋云猶圖也大謀定命謂正月始和布政¶
于邦國都鄙也為天下遠圖庶事而以嵗時告施之敬¶
愼威儀維民之則箋云則法也音義(行下孟反注同倡/昌亮反道徒報反)¶