欽定四庫全書¶
　毛詩注疏卷二十一¶
　　漢鄭氏箋　唐陸徳明音義　孔頴達疏¶
　小雅　(甫田之什/)¶
　序甫田刺幽王也君子傷今而思古焉箋刺者刺其¶
　倉廩空虚政煩賦重農人失職疏(箋正義曰經言成/王庾稼千倉萬箱)¶
　(是倉廩實反明幽王之時倉廩虚也言適彼南畆耘/耔黍稷是農人得職反明幽王之時農人失職也政)¶
　(煩賦重楚茨序文次四篇文勢大同此及下篇箋皆/引之言由政煩賦重故農人失其常職也若然賦重)¶