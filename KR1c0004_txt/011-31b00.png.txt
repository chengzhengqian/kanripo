以贈之路車乗黃傳贈送也乗黃四馬也音義(雍於用/反縣名)¶
(今屬扶風乗/繩證反注同)疏(𫝊正義曰母之昆弟曰舅釋親文孫炎/曰舅之言舊尊長之稱箋正義曰雍在)¶
(渭南水北日陽晉在秦東行必渡渭今言至於渭陽故/云蓋東行送舅氏於咸陽之地地理志云右扶風渭城)¶
(縣故咸陽也其/地在渭水之北)¶
我送舅氏悠悠我思何以贈之瓊瑰玉佩傳瓊瑰石而¶
次玉音義(思息嗣反/瑰古回反)疏(𫝊正義曰瓊者玉之美名非玉/名也瑰是美石之名也以佩玉)¶
(之制唯天子用純諸侯以下則玉石雜用此贈晉侯故/知瓊瑰是美石次玉成十七年左𫝊稱聲伯夢渉洹或)¶
(與已瓊瑰食之泣而為瓊瑰盈其懐懼不敢占後三年/而言言之至莫而卒服䖍云聲伯惡瓊瑰贈死之物故)¶