(之可以履寒霜摻摻然未成婦之女手魏俗利其事新/來嫁猶謂之可以縫衣裳又深譏魏俗言䙅之也領之)¶
(也在上之衣尊好人可使整治之裳乃服之褻者亦使/女手縫之是其趨利之甚𫝊正義曰紏紏為葛屨之狀)¶
(當為稀疏之貌故云猶繚繚也士冠禮云屨夏用葛冬/皮屨可也士喪禮云夏葛屨冬白屨注云冬皮屨變言)¶
(白者明夏時用葛亦白也是衣服之宜當夏葛屨冬皮/屨也月令季秋霜始降則履霜自秋始言冬者以履霜)¶
(為寒而言冬為寒甚故𫝊據儀禮而舉冬以言之也凡/屨冬皮夏葛則無用絲之時而少儀云國家靡敝君子)¶
(不履絲屨者謂皮屨以絲為餙也天官屨人說屨舄之/餙有絇繶純是屨用絲為餙夏日之有葛屨猶絺綌所)¶
(以當暑特為便於時耳非行禮之服若行禮之服雖夏/猶當用皮鄭於周禮注及志言朝祭屨舄各從其裳之)¶
(色明其不用葛也摻摻為女手之狀則為纎細之貌故/云猶纎纎説文云纎好手古詩云纎纎出素手是也下)¶