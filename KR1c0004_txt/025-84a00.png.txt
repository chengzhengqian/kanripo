(惜也惜其無助則為歎傷之深故易傳也宣王之臣賢/哲多矣而云莫能助之辭為太甚故云多山甫之徳歸)¶
(功言之也傳正義曰傳以天子之服其名多矣而獨言/衮職之意以衣服之中有衮冕者是人君之上服故舉)¶
(衮以表君也若然天子以大裘之冕為尊故覲禮謂衮/冕為裨冕而言上服者以大裘之冕無旒事天乃服以)¶
(示質耳非與人君行禮之正衣故以衮為上也善補過/者易繫辭文言善補衮職之人過也宣二年左傳引此)¶
(乃云能補過也箋正義曰衮職實王職也不言王而言/衮不敢指斥而言猶律謂天子為乗輿也王之職有闕)¶
(輒能補之謂有所/不可則諫争之)¶
仲山甫出祖四牡業業征夫捷捷每懐靡及傳言述職¶
也業業言高大也捷捷言樂事也箋云祖者将行犯軷¶