我出我車于彼牧矣𫝊出車就馬於牧地箋云上我我¶
殷王也下我將率自謂也西伯以天子之命出我戎車¶
於所牧之地將使我出征伐自天子所謂我來矣箋云¶
自從也有人從王所來謂我來矣謂以王命召己將使¶
為將率也先出戎車乃召將率將率尊也召彼僕夫謂¶
之載矣王事多難維其棘矣𫝊僕夫御夫也箋云棘急¶
也王命召己已即召御夫使裝載物而徃王之事多難¶
其召我必急欲疾趨之此序其忠敬也音義(牧音目難/乃旦反注)¶