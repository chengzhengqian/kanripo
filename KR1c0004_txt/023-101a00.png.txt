(鉤引上城者墨子稱公輸般作雲梯以攻宋蓋此之謂/也臨者在上臨下之名衝者從傍衝突之稱故知二車)¶
(不同兵書有作臨車衝車之法墨子有備衝之篇知臨/衝俱是車也說文云城所以盛民也墉城垣也彼細辨)¶
(其名耳散則墉亦城也箋正義曰怨偶曰仇左傳文方/者居一方之辭故為方國之諸侯以當伐之故皆為暴)¶
(亂大惡者紂黨多矣所以獨伐崇者當此之時崇侯虎/導紂為無道之事其罪惡尤大故伐之倡紂為無道我)¶
(應文注云/倡導也)¶
臨衝閑閑崇墉言言執訊連連攸馘安安是類是禡是¶
致是附四方以無侮傳閑閑動摇也言言髙大也連連¶
徐也攸所也馘獲也不服者殺而獻其左耳曰馘於内¶