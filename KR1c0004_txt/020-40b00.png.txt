(諸侯也箋正義曰犧象不出門嘉樂不野合定十年左/𫝊孔子辭也服䖍云犧象饗禮犧尊象尊也嘉樂鍾鼓)¶
(之樂也引此者以野尚不可今乃于淮水之上作先王/之樂失禮尤甚大也與彼文倒者以證樂事故先言樂)¶
(也𫝊言淫樂箋易之為先王之樂者以卒章所陳是先/王正樂之事舉得正以責王明是王作之失所耳非有)¶
(他樂也故孫毓云此篇四章之義明皆正聲之和欽欽/人樂進之善同音四縣克諧以雅以南既言其正且廣)¶
(所及以籥不僣又為和而不僣差皆無淫樂在其間也/則未知幽王曷為作先王之樂于淮水之上耳二者之)¶
(說箋義為長如毓此言不信毛為㑹諸侯也箋于上下/皆不言諸侯或亦以如毓不知何為如此作故不言也)¶
鼓鍾喈喈淮水湝湝憂心且悲𫝊喈喈猶將將湝湝猶¶
湯湯悲猶傷也淑人君子其德不回𫝊回邪也音義(喈/音)¶