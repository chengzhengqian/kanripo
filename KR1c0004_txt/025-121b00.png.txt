餘力之貌其行疾自發舉如鳥之飛也翰其中豪俊也¶
江漢以喻盛大也山本以喻不可驚動也川流以喻不¶
可禦也緜緜翼翼不測不克濯征徐國傳緜緜靚也翼¶
翼敬也濯大也箋云王兵安靚且皆敬其勢不可測度¶
不可攻勝既服淮浦矣今又以大征徐國言必勝也音¶
義(嘽吐丹反摯音至閒音閑緜如/字韓詩作民民同度待洛反)疏(正義曰上既克定/淮浦之國此又進)¶
(而伐徐言王之師旅雖經淮夷其師之盛嘽嘽然閒暇/而有餘力也其行動之疾也如鳥之飛其赴敵之速也)¶
(如摯之翰其軍之衆多也如江之廣如漢之大也其固/守則不可驚動如山之基本其往戰則不可禦止如川)¶