井通起故言十千上地穀畝一鍾我取其陳食我農人¶
自古有年𫝊尊者食新農夫食陳箋云倉廩有餘民得¶
賖貰取食之所以紓官之蓄滯亦使民愛存新穀自古¶
者豐年之法如此今適南畝或耘或耔黍稷薿薿𫝊耘¶
除草也耔雝本也箋云今者今成王之法也使農人之¶
南畝治其禾稼功至力盡則薿薿然而茂盛於古言稅¶
法今言治田互辭攸介攸止烝我髦士𫝊烝進髦俊也¶
治田得穀俊士以進箋云介舍也禮使民鋤作耘耔間¶