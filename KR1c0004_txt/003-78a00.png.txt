魚網之設鴻則離之傳言所得非所求也箋云設魚網¶
者宐得魚鴻乃鳥也反離焉猶齊女以禮來求世子而¶
得宣公燕婉之求得此戚施傳戚施不能仰者箋云戚¶
施面柔下人以色故不能仰也音義(戚千歴反/下遐嫁反)¶
　　新臺三章章四句¶
　序二子乘舟思伋壽也衞宣公之二子爭相為死國¶
　人傷而思之作是詩也音義(為于/偽反)疏(正義曰作二子/乘舟詩者思伋)¶
　(壽也衛宣公之二子伋與壽爭相為死故國人哀傷/而思念之而作是二子乘舟之詩也二子爭相為死)¶