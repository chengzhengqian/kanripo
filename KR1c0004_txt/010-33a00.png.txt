(君誠亦勿得信之若有言人罪過令君舍之舍之者誠/亦無得答然君但能如此不受偽言則人之偽言者復)¶
(何所得焉既無所得自然䜛止也人之偽言與舍旃舍/旃文互相見上云人之偽言則舍旃舍旃者亦是人之)¶
(偽言也舍旃者謂謗訕人欲使見貶退則人之偽言謂/稱薦人欲使見進用是互相明王肅諸本皆作為言定)¶
(本作偽言鄭以采苓采苓者皆言我采此苓於首陽之/巔然首陽之巔信有苓矣然而今人采之者未必於首)¶
(陽而人必信之以其事有似也事雖似而實非以興天/下之事亦有似之而實非者君何得聞人之䜛而輙信)¶
(之乎下六句唯以茍為且餘同傳正義曰苓大苦釋草/文首陽之山在河東蒲坂縣南采苓者取草而已故為)¶
(細事首陽在河曲之内故為幽辟細事喻小行謂小小/之事幽辟喻無徵謂言無徵驗幽隐辟側非顯見之處)¶
(故以喻小人言無徵驗也䜛言之起由君暱近小人故/責君數問小事於小人所以致䜛言也箋易之者鄭答)¶