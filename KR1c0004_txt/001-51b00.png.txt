(不必要有興者而有興者必有興也亦有毛不言興自/言興者若四月箋云興人為惡有漸是也或興喻竝不)¶
(言直云猶亦若者雖大局有準而應機無定鄭云喻者/喻猶曉也取事比方以曉人故謂之為喻也箋正義曰)¶
(昭十年左傳曰凡有血氣皆有争心是有情慾者無不/妬也序云若螽斯不妬忌則知唯蚣蝑不耳傳正義曰)¶
(振振仁厚者言宜爾子孫明子孫皆化后妃能寛容故/為仁厚即寛仁之義也麟趾殷其靁𫝊曰振振信厚者)¶
(以麟趾序云雖衰世之公子皆信厚殷其靁其妻勸夫/以義臣成君事亦信故皆以為信厚也箋正義曰此止)¶
(説后妃不妬衆妾得生子衆多而言孫者協句且孫則/子所生生子衆則孫亦多矣此言后妃子孫仁厚然而)¶
(有管蔡作亂者此詩人盛/論之據其仁厚者多耳)¶
螽斯羽薨薨兮宜爾子孫繩繩兮𫝊薨薨衆多也繩繩¶