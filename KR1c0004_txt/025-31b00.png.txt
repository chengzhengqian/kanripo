(有是可哀痛哉國家行此困急於民之道是可哀痛也/鄭唯以黎為不齊言其時之民無有不齊被兵寇者又)¶
(以頻為比言國家行此禍害比比然言其行之不已也/餘同傳正義曰騤騤馬行之貌言其常行則是不息也)¶
(鳥隼曰旟龜蛇曰旐春官司常文翩是旌斾行而舒張/之貌故重言翩翩也旌斾止則納之弢中言其行而翩)¶
(翩是在路不息以旂馬事異故再言不息曲禮云在醜/夷不争夷是齊等之言故為平也釋詁云泯滅盡也俱)¶
(訓為盡故泯得為滅箋正義曰四牡旟旐是軍行之物/亂生國滅是加兵之辭故知此言軍旅久出征伐也王)¶
(既不能平亂則徧殘諸國諸侯彊弱相陵小者滅亡大/者殘破無國而不見殘滅也言王之用兵不得其所適)¶
(所以益長寇虐也傳正義曰黎衆也衆民皆然是齊一/之義箋正義曰箋以黎為不齊但義勢當然言無有不)¶
(齊被兵寇加者耳燼是燋燭既然之餘以比兵窮災害/民之餘故云災餘曰燼言其時之民得存性命者皆死)¶