(林齊人亦祭泰山是齊境亦及之矣由其泰山廣長故/二國皆以為望也荒訓為奄此云荒有者亦謂奄有之)¶
(也箋正義曰釋言云弇蓋也孫炎曰弇覆蓋亦覆之義/故以奄為覆荒奄釋言文大者廣逺之言以大東為極)¶
(東地之最東至海而已大東之下即云至于海邦故以/東為極東言其極盡地之東偏春秋之世諸侯同盟以)¶
(尊王室故知來同為同盟當僖公之世東方淮夷小國/見於盟㑹唯邾莒縢杞而已其餘小國及淮夷同盟不)¶
(見於經蓋盟㑹者不列之耳言莫不率從有從魯之嫌/故明此相率從於中國以僖非盟主不得為從魯故也)¶
保有鳧繹遂荒徐宅至于海邦淮夷蠻貊及彼南夷莫¶
不率從莫敢不諾魯侯是若傳鳧山也繹山也宅居也¶
淮夷蠻貊而夷行也南夷荆楚也若順也箋云諾應辭¶