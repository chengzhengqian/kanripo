(如是志在婦人矣君子聞君行如此實所以病勞我心/也此大夫身既從役乃追傷君行者以君若不然則無)¶
(今日之/役故也)¶
瞻彼日月悠悠我思傳瞻視也箋云日月之行迭往迭¶
來今君子獨乆行役而不來使我心悠悠然思之女怨¶
之辭道之云遠曷云能來箋云曷何也何時能來望之¶
也音義(女如字下/女怨同)疏(正義曰大夫乆役其妻思之言我/視彼日月之行迭徃迭來今君子)¶
(獨行役而不來故悠悠然我心思之道路之遥亦/云遠矣我之君子何時可云能來使我望之也)¶
百爾君子不知徳行箋云爾女也女衆君子我不知人¶