鳧鷖在亹公尸來止熏熏傳亹山絶水也熏熏和說也¶
箋云亹之言門也燕七祀之尸於門戸之外故以喻其¶
來也不敢當王之燕禮故變言來止熏熏坐不安之意¶
旨酒欣欣燔炙芬芬公尸燕飲無有後艱傳欣欣然樂¶
也芬芬香也無有後艱言不敢多祈也箋云艱難也小¶
神之尸卑用美酒有燔炙可用䙝味也又不能致福禄¶
但令王自安無有後艱而已音義(亹音門薰許云反說/文作醺云醉也說音)¶
(悅令力/呈反)疏(正義曰毛以為時既太平鳧鷖之鳥在山絶/水之亹得其常處於此之時成王祭其宗廟)¶