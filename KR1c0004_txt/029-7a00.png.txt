(又云凡頒良馬而養乗之注云良善也善馬五路之馬/彼以五路之馬皆稱為良此傳獨以齊馬為良馬者以)¶
(其用之朝祀故謂之良不與周禮同也朝祀所乗雖取/其力亦須儀容故云彭彭有力有容言其能備五御之)¶
(威儀也箋正義曰臧善釋詁文疆者竟也故云反覆思/之無竟已言伯禽之法非一僖公每事思之所思衆多)¶
(乃至於思馬斯善以馬是賤物舉微以/見其著多大其思之所及者能廣博也)¶
駉駉牡馬在坰之野薄言駉者有騅有駓有騂有騏以¶
車伾伾傳蒼白雜毛曰騅黃白雜毛曰駓赤黃曰騂蒼¶
祺曰騏伾伾有力也思無期思馬斯才傳才多材也音¶
義(騅音佳駓符悲反字又作駓郭云今桃花馬也字林/作&KR1750;音丕騏音其伾敷悲反說文同字林作駓走也)¶