用魚芼之以蘋藻箋云主設羮者季女則非禮女也女將¶
行父禮之而俟迎者盖母薦之無祭事也祭禮主婦設¶
羮教成之祭更使季女者成其婦禮也季女不主魚魚¶
爼實男子設之其粢盛盖以黍稷音義(牖音酉下如字/協韻則音户後)¶
(皆放此與音餘齊本亦作齋同側皆反少/詩照反下同迎宜敬反俎側所反粢音資)疏(正義曰三/章勢連湏)¶
(通觧之也大夫之妻将行嫁欲為教成之祭言徃何䖏/采此蘋菜於彼南澗之厓采之徃何䖏采此藻菜於彼)¶
(流潦之中采之南澗言濵行潦言彼互言也既得此菜/徃何器盛之維筐及筥盛之既盛此菜而還徃何器亨)¶
(煮之維錡及釜之中煮之也既煮之為羹徃何䖏置設/之於宗子之室戸外牖下設之當設置之時使誰主之)¶