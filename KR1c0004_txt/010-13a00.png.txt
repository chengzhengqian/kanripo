(云桓叔阻邑不臣以孽傾宗與潘父比至殺昭公而求/入焉能均平而不朋黨乎斯不然矣此言桓叔能脩國)¶
(政撫民平均望桓叔之美刺昭公之惡耳不得以傾宗/阻邑為桓叔罪也即如毓言桓叔罪多矣詩人何得稱)¶
(其碩大且篤能脩其政乎且桓叔别封於沃自是鄰國/相陵安得責其不臣傳正義曰尚書稱厥木惟條謂木)¶
(枝長故以/條為長也)¶
椒聊之實蕃衍盈匊傳兩手曰匊彼其之子實大且篤¶
傳篤厚也椒聊且逺條且傳言聲之逺聞也音義(匊本/又作)¶
(掬九/六反)疏(傳正義曰篤/厚釋詁文)¶
　　椒聊二章章六句¶