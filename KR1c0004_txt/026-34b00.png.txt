明傳自彼成康用彼成安之道也奄同也斤斤明察也¶
箋云四方謂天下也武王用成安祖考之道故受命伐¶
紂定天下為周明察之君斤斤如也鍾鼓喤喤磬筦將¶
將降福穰穰降福簡簡威儀反反既醉既飽福禄來反¶
傳喤喤和也將將集也穰穰衆也簡簡大也反反難也¶
反復也箋云反反順習之貌武王既定天下祭祖考之¶
廟奏樂而八音克諧神與之福又衆大謂如嘏辭也君¶
臣醉飽禮無違者以重得福禄也音義(大功本或作天/功斤紀覲反喤)¶