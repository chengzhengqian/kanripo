(異姓大夫長者亦當為伯舅但經𫝊無其事耳公羊𫝊/曰王者之後稱公大國稱侯皆千乘小國稱伯子男左)¶
(𫝊曰在禮卿不㑹公侯㑹伯子男可也分五等為二節/皆以公侯為上等伯子男為下等明大邦謂公侯小邦)¶
(謂伯子男其稱牧伯則異曲禮曰五官之長曰伯是職/方天子同姓謂之伯父異姓謂之伯舅東西二伯又曰)¶
(九州之長入天子之國曰牧天子同姓謂之叔父異姓/謂之叔舅禮記注云牧尊於大國之君而謂之叔父避)¶
(二伯也亦以此為尊禮或損之而益謂此類也言由避/二伯故稱叔因以别異大邦之君亦以損其稱而更益)¶
(其尊故云損之而益也齊太公為王官之伯左𫝊云王/使劉定公賜齊侯命曰昔伯舅太公佐我先王是稱太)¶
(公為伯舅也及齊桓公興覇功王又以二伯之禮命之/僖九年𫝊曰王使宰孔賜齊侯胙曰使孔賜伯舅胙是)¶
(也周公亦是分陜之伯而魯頌云王曰叔父者以其實/成王叔父以本親言之也其晉文公亦有覇功而王䇿)¶