(下士則諸侯之候人亦應是士此説賢者為候人乃身/荷戈祋謂作候人之徒屬非候人之官長也天子候人)¶
(之徒百二十人諸侯候人之徒數必少扵天子賢者之/身充此徒中之一員耳其職云候人各掌其方之道治)¶
(與其禁令以設候人注云禁令備姦宼也以設候人者/選士卒以為之引此詩云彼候人兮荷戈與祋言以設)¶
(候人是其徒亦名為候人也鄭言選士卒為之即引此/詩明知此詩所陳是彼候人之士卒者若居候人之職)¶
(則是官為上士不宜身荷戈祋不得刺逺君子以此知/賢者所為非候人之官長也其職又云若有方治則帥)¶
(而致于朝及歸送之于境注云方治其方来治國事者/也春秋𫝊曰晉欒盈過周王使候人出諸轘轅是其送)¶
(之也官以候迎為名有四方来者則致之扵朝歸則送/之扵境以是知候人是道路送迎賔客者案秋官環人)¶
(掌送迎邦國之賔客以路節逹諸四方又掌訝掌待賔/客有賔客至逆扵境為前驅而入及歸送亦如之若候)¶