皎皎白駒食我場苖縶之維之以永今朝傳宣王之末¶
不能用賢賢者有乗白駒而去者縶絆維繫也箋云永¶
久也願此去者乗其白駒而來使食我場中之苗我則¶
絆之繫之以永今朝愛之欲留之所謂伊人於焉逍遥¶
箋云伊當作繄繄猶是也所謂是乗白駒而去之賢人¶
今於何遊息乎思之甚也音義(皎古了反絜白也場直/良反縶陟立反徐又丁)¶
(立反絆音半繫足曰絆焉於/䖍反又如字下同繄烏兮反)疏(正義曰宣王之末不能/用賢有賢人乗皎皎然)¶
(白駒而去者我願其乗此白駒而來食我場中之苗我/則縶絆之維持之謂絆縶其馬留其人以久今日之朝)¶