視爾友君子輯柔爾顏不遐有愆傳輯和也箋云柔安¶
遐逺也今視女諸侯及卿大夫皆脇肩諂笑以和安女¶
顏色是於正道不逺有罪過乎言其近也相在爾室尚¶
不愧于屋漏無曰不顯莫予云覯傳西北隅謂之屋漏¶
覯見也箋云相助顯明也諸侯卿大夫助祭在女宗廟¶
之室尚無肅敬之心不慙愧於屋漏有神見人之爲也¶
女無謂是幽昧不明無見我者神見女矣屋小帳也漏¶
隠也禮祭於奥既畢改設饌於西北隅而䨾隠之處此¶