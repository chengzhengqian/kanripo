(以爲夫人纚筓而朝謂聽治内政案列女傳稱纚筓而/朝則有君臣之嚴謂朝於夫非自聽朝也此傳亦云纚)¶
(筓而朝文與彼同安得聽内政乎宮内之政蓋應寡耳/君於外政尚日出而朝夫人何當先君之朝而聽内政)¶
(且東方始明君時初起衆妾皆當朝君夫人有何可冶/而以東方既明便即聽之傳又言朝已昌盛則君聽朝)¶
(於君言聽朝夫人言而朝足知纚筓而朝君矣上章言/朝既盈矣謂朝己有人君可以起此言朝既昌矣謂盛)¶
(於盈時羣臣畢集故君可以聽朝朝昌謂/日出時也故箋云君日出而視朝玉藻文)¶
蟲飛薨薨甘與子同夢傳古之夫人配其君子亦不忘¶
其敬箋云蟲飛薨薨東方早明之時我猶樂與子臥而¶
同夢言親愛之無已㑹且歸矣無庶予子憎傳㑹㑹於¶