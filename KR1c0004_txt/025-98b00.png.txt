(蹶父之門諸娣隨而從之其行徐靚祁祁然如雲之衆/多也韓侯於是迴顧而視之見其鮮明粲爛然而其盈)¶
(滿於蹶父之門也此韓侯娶妻未必受命之後始取但/作者先言受命乃次及之耳鄭唯以汾王為居汾水之)¶
(王為異餘同傳正義曰釋詁云墳大也傳音以墳汾音/同故亦為大也王肅云大王王之尊稱也知蹶父卿士)¶
(者以韓侯娶妻必於貴家蹶氏父字不書國爵則非諸/侯下言靡國不到則是為王聘使之人故知卿士也箋)¶
(正義曰箋以汾作汾水之汾不得訓之為大且作者當/舉其實不宜漫言大王故以為厲王在汾因號厲王為)¶
(汾王也左傳稱王流于彘於漢則河東永安縣也永安/西臨汾水故云在汾水之上以其久在汾地時人因以)¶
(號之猶言莒郊公黎比公亦以所居之地而號之也左/傳於昭公之世有莒郊公襄公之世有黎比公箋先言)¶
(郊公者以其文單令與莒相配使黎比蒙莒文也莒在/東夷不為君諡每世皆以地號公此外猶有兹丕公著)¶