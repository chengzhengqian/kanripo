可以風化天下夫婦有别則父子親父子親則君臣敬¶
君臣敬則朝廷正朝廷正則王化成箋云摯之言至也¶
謂王雎之鳥雌雄情意至然而有别窈窕淑女君子好¶
逑𫝊窈窕幽閒也淑善逑匹也言后妃有關雎之徳是¶
幽閒貞専之善女宜為君子之好匹箋云怨耦曰仇言¶
后妃之徳和諧則幽閒處深宫貞専之善女能為君子¶
和好衆妾之怨者言皆化后妃之徳不嫉妬謂三夫人¶
以下音義(雎七胥反鳩九尤反鳥之有至别者洲音州/興虚應反沈許甑反案興是譬喻之名意有)¶