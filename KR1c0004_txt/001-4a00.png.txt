　(情動於中還是在心為志而形於言還是發言為詩/上辨詩從志出此言為詩必歌故重其文也定本言)¶
　(之不足故嗟歎之俗本言之下有者字誤也定本永/歌之不足下無故字有故字者亦誤也樂記云歌之)¶
　(為言也長言之也說之故言之言之不足故長言之/長言之不足故嗟歎之嗟歎之不足故不知手之舞)¶
　(之足之蹈之其文與此經畧同說之故言之謂說前/事言出於口與此情動形言一也虞書曰歌永言注)¶
　(云歌所以長言詩之意是永歌長言為一事也樂記/注云嗟歎和續之也謂發言之後咨嗟歎息為聲以)¶
　(和其言而繼續之也樂記先言長言之乃云嗟歎之/此先云嗟歎之乃云永歌之直言既已嗟歎長歌又)¶
　(復嗟歎彼此各言其一故不同也藝文志云誦其言/謂之詩詠其聲謂之歌然則在心為志出口為言誦)¶
　(言為詩詠聲為歌播於八音/謂之為樂皆始末之異名耳)情發於聲聲成文謂之¶