(多華少葉葉又翹起陸璣疏云芘芣一名荆葵似蕪菁/華紫綠色可食微苦是也椒之實芬香故以相遺也定)¶
(本云椒芳物箋正義曰言相説者男説女而言其色羙/女説男而遺之以椒交相説愛故言相也知此二句皆)¶
(是男辭者言我視爾顔色之羙如芘芣之華若是女辭/不得言男子色羙如華也思其往日相愛今復㑹為淫)¶
(亂詩人言此者本其/淫亂化之所由耳)¶
　　東門之枌三章章四句¶
　序衡門誘僖公也愿而無立志故作是詩以誘掖其¶
　君也箋誘進也掖扶持也音義(衡如字衡横也沈云/此古文横字誘音酉)¶
　(愿音願謹/也掖音亦)疏(正義曰作衡門詩者誘僖公也以僖公/慤愿而無自立之志故國人作是衡門)¶