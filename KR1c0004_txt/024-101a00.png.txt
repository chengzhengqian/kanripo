(可以稱我今指王身而文稱我是共/王有周家之辭故云我者同姓親也)¶
民亦勞止汔可小休惠此中國以為民逑傳休定也逑¶
合也箋云休止息也合聚也無縱詭隨以謹惽怓式遏¶
宼虐無俾民憂傳惽怓大亂也箋云惽怓讙譁也謂好¶
爭者也俾使也無棄爾勞以為王休傳休美也箋云勞¶
猶功也無廢女始時勤政事之功以為女王之美述其¶
始時者誘掖之也音義(逑音求惽音昬說文作昬云怓/也釋文惽亦不僚也怓女交反)¶
(鄭云猶讙譊也説文云怓亂也讙音歡又許元反譊女/交反本又作譁音花好呼報反爭爭鬭之爭休許虯反)¶