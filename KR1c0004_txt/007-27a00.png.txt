　(求賂焉祭仲與宋人盟以厲公歸而立之九月丁/亥昭公奔衛己亥厲公立是祭仲逐之而立突也)¶
有女同車顔如舜華𫝊親迎同車也舜木槿也箋云鄭¶
人刺忽不娶齊女親迎與之同車故稱同車之禮齊女¶
之羙將翺將翔佩玉瓊琚傳佩有琚瑀所以納間彼羙¶
孟姜洵羙且都𫝊孟姜齊之長女都閑也箋云洵信也¶
言孟姜信羙好且閑習婦禮音義(有女同車讀與何彼/襛矣詩同舜尸順反)¶
(華讀亦與召南同下篇放此迎/魚敬反下同槿音謹洵恤旬反)疏(正義曰鄭人刺忽不/娶齊女假言忽實娶)¶
(之與之同車言有女與鄭忽同車此女之美其顔色如/舜木之華然其將翺將翔之時所佩之玉是瓊琚之玉)¶