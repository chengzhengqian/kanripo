婦之事其别則送女以勺藥結㤙情也音義(渙呼亂反/韓詩作洹)¶
(洹音丸說文作汎汎音父弓反蕳古顔反字從草韓詩/云蓮也若作竹下是簡策之字耳泆音逸行下孟反且)¶
(音徂往也徐子胥反下章放此間音閑處昌慮反洵息/旬反韓詩作恂訏况于反韓詩作盰云恂盱樂貎也樂)¶
(音洛注下同謔許略反勺時灼反芍藥香/草也韓詩云離草也言將離别贈此草也)疏(正義曰鄭/國滛風大)¶
(行述其為滛之事言溱水與洧水春冰既泮方欲渙渙/然流盛兮於此之時有士與女方適野田執芳香之蘭)¶
(草兮既感春氣託采香草期於田野共為滛泆士既與/女相見女謂士曰觀於寛間之處乎意願與男俱行士)¶
(曰已觀乎止其欲觀之事未從女言女情急又勸男云/且復更往觀乎我聞洧水之外信寛大而且樂可相與)¶
(觀之士於是從之維士與女因即其相與戲謔行夫婦/之事及其别也士愛此女贈送之以勺藥之草結其恩)¶