(薪下言蒲楚則蒲楚是薪之木名不宜為草故易𫝊以/蒲為栁陸璣疏云蒲栁有兩種皮正青者曰小楊其一)¶
(種皮紅者曰大楊其葉皆長廣似栁葉皆可以為箭幹/故春秋𫝊曰董澤之蒲可勝既乎今又以為箕鑵之楊)¶
(也/)¶
　　揚之水三章章六句¶
　序中谷有蓷閔周也夫婦日以衰薄凶年饑饉室家¶
　相棄爾音義(蓷吐雷反爾雅云鵻也韓詩云茺蔚也/廣雅又名益母饑居疑反榖不熟謹音)¶
　(覲蔬/不熟)疏(正義曰作中谷有蓷詩者言閔周也平王之/時民人夫婦之恩日日益以衰薄雖薄未至)¶
　(棄絶遭遇凶年饑饉遂室家相離棄耳夫婦之重逄/遇凶年薄而相棄是其風俗衰敗故作此詩以閔之)¶