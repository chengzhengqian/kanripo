(緩於男故男見女不可求方始息其邪意召南之篇女/既貞信尚有强暴之男是也𫝊正義曰潜行為泳釋水)¶
(文郭璞曰水底行也晏子春秋曰潜行逆流百步順流/七里永長釋詁文方泭釋言文孫炎曰方水中為泭筏)¶
(也論語曰乗桴浮於海注云桴編竹木大曰栰小曰桴/是也箋正義曰此江漢之深不可乗泭而渡谷風云就)¶
(其深矣方之舟之者雖深不長於江漢故也/言将不至者雖求之女守禮将不肯至也)¶
翹翹錯薪言刈其楚𫝊翹翹薪貌錯雜也箋云楚雜薪¶
之中尤翹翹者我欲刈取之以喻衆女皆貞潔我又欲¶
取其尤高潔者之子于歸言秣其馬𫝊秣養也六尺以¶
上曰馬箋云之子是子也謙不敢斥其適已於是子之¶