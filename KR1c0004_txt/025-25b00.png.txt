(訓云溫溫柔也故為寛柔箋正義曰以荏染猶溫溫柔/木猶恭人則言緡之絲與維徳之基互相足維徳之基)¶
(猶維弓之幹言緡之絲猶言訓之以學二/者資於本性故云内有其性乃可以為徳)¶
於乎小子未知臧否匪手攜之言示之事匪面命之言¶
提其耳箋云臧善也於乎傷王不知善否我非但以手¶
攜掣之親示以其事之是非我非但對面語之親提撕¶
其耳此言以教道之熟不可啓覺借曰未知亦既抱子¶
傳借假也箋云假令人云王尚幼少未有所知亦已抱¶
子長大矣不幼小也民之靡盈誰夙知而莫成傳莫晚¶