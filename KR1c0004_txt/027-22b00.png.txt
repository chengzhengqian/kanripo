　(焉經總言冬春雜陳魚鮪皆是薦獻之事也先言季/冬而後言春者冬即次春故依先後為文且冬薦魚)¶
　(多故先言之冬言季冬春亦季春也月令季春薦鮪/於寢廟天官漁人春獻王鮪注引月令季春之事是)¶
　(薦鮪在季春也不言季者以季春鮪魚新來正月未/有鮪言春則季可知且文承季冬之下從而略之也)¶
　(冬言薦春云獻者皆謂子孫獻進於先祖其義一也/經言以享是冬亦為獻月令季春言薦鮪是冬亦有)¶
　(薦因時異而變文耳冬則衆魚皆可薦故總稱魚春/唯獻鮪而已故特言鮪箋正義曰冬魚之性定者冬)¶
　(月旣寒魚不行乃性定而肥充故冬薦之也天官庖/人注云魚鴈水涸而性定則十月已定矣但十月初)¶
　(定季冬始肥取其尤美之時薦之也月令季冬乃命/魚師始漁天子親往乃嘗魚先薦寢廟注云此時魚)¶
　(潔美故特薦之白虎通云王者不親取魚以薦廟故/親行非此則不可故隱五年公矢魚於棠春秋譏之)¶