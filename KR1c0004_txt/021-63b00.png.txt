(射命三耦取弓於次司射升堂誘射既誘射然後三耦/登堂而射三耦既射乃云遂比衆耦是比衆耦在誘射)¶
(之後今此箋云既比衆耦乃誘射射者乃登堂而射各/奏其發矢中的之功言比衆耦文在誘射之上誘射之)¶
(下始云登堂而射故知衆耦非如大射之衆耦也必知/然者射以正耦為主故禮定其尊卑之數其餘衆耦讒)¶
(厠末而已鄭何當舎其正耦而言及衆乎正以六耦非/一故稱衆也言誘射者大射注云誘教也夫子循循然)¶
(善誘人傳正義曰毛氏於射侯之事正鵠不明唯猗嗟/傳云二尺曰正亦不言正之所施周禮鄭衆馬融注皆)¶
(云十尺曰侯四尺曰鵠二尺曰正四寸日質則以為侯/皆一丈鵠及正質於一侯之中為此等級則亦以此質)¶
(為四寸也王肅亦云二尺曰正四寸曰質又引爾雅云/射張皮謂之侯侯中者謂之鵠鵠中者謂之正正方二)¶
(尺也正中謂之槷方六寸也槷則質也舊云方四寸今/云方六寸爾雅説之明宜從之此肅意唯改質為六寸)¶