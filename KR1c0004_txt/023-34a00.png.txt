維鷹揚涼彼武王傳師大師也尚父可尚可父鷹揚如¶
鷹之飛揚也涼佐也箋云尚父吕望也尊稱焉鷹鷙鳥¶
也佐武王者為之上将肆伐大商㑹朝清明傳肆疾也¶
㑹甲也不崇朝而天下清明箋云肆故今也㑹合也以¶
天期已至兵甲之强師率之武故今伐殷合兵以清明¶
書牧誓曰時甲子昧爽武王朝至于商郊牧野乃誓音¶
義(洋音羊檀徒丹反煌音皇騵音原駵音留涼本亦作/諒同力尚反韓詩作亮云相也大師音泰騺之力反)¶
(將子匠反肆音四/帥所類反亦作率)疏(正義曰毛以為上既言將戰為天/人所歸此又述戰時之事言所戰)¶