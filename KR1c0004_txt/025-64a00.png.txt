(岳四岳謂四方之岳也又解此岳降神生申甫之意當/堯之時有姜氏者為四方王官之伯掌此四岳之祭祀)¶
(述其岳下諸侯之職徳當岳神之意故此岳降神助其/子孫使之歴代有國於周之世則有甫有申有齊有許)¶
(此四國皆姜氏之苖裔也駿大極至釋詁文又解四國/而獨言申甫者岳降神靈和氣以生申伯甫侯二人有)¶
(徳能成大功是岳神生申甫之大功故特言申甫也經/典羣書多云五岳此傳唯言四岳者以堯之建官而立)¶
(四伯主四時四方之岳而已不主中岳故堯典每云咨/四岳而不言五也周語說伯夷佐禹云共王之從孫四)¶
(岳佐之又曰祚四岳國命為侯伯皆謂伯夷為四岳此/将言伯夷之事故指言四岳也其云五岳者即此四與)¶
(崧髙而五也孝經鉤命決云五岳東岳岱南岳衡西岳/華北岳恒中岳崧髙是五岳又數崧髙之文也故王肅)¶
(之注尚書服䖍之注左傳鄭於大宗伯注皆然春官大/司樂云五岳四鎭崩令去樂注云四鎭山之重大者謂)¶