貌箋云古者一夫百畝今十畝之間徃來者閑閑然削¶
小之甚行與子還兮𫝊或行來者或來還者音義(别彼/列反)¶
(還本亦/作旋)疏(正義曰魏地陿隘一夫不能百畝今纔在十/畝之間采桑者閑閑然或男或女共在其間)¶
(徃來無别也又叙其徃者之辭乃相謂曰行與子俱迴/還兮雖則異家得徃來俱行是其削小之甚也𫝊正義)¶
(曰此言之間則一家之人共采桑於其間地陿隘無所/相避故言男女無别閑閑然為徃來之貌此章既言之)¶
(間故下章言之外地傍徑路行非一家故言泄泄為多/人之貌箋正義曰王制云制農田百畝地官遂人云夫)¶
(一㕓田百畝司馬法曰畝百為夫是一夫百畝也此言/其正法耳周禮上地家百畝中地家二百畝下地家三)¶
(百畝又云遂上地有菜五十畝其廢易相通皆二百畝/也孟子曰五畝之宅樹之以桑則野田不樹桑漢書食)¶