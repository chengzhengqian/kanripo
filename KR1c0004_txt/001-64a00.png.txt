秣其駒𫝊五尺以上曰駒漢之廣矣不可泳思江之永¶
矣不可方思音義(蔞力俱反馬云蔞蒿也/郭云似艾音力侯反)疏(𫝊正義曰/𫝊以上椘)¶
(是木此蔞是草故言草中之翹翹然釋草云購蔏蔞舎/人曰購一名蔏蔞郭云蔏蔞蔞蒿也生下田初生可啖)¶
(江東用羮魚也陸璣疏云其葉似艾白色長數寸高丈/餘好生水邊及澤中正月根芽生旁莖正白生食之香)¶
(而脆美其葉又可蒸為茹是也廋人云八尺以上為龍/七尺以上為騋六尺以上為馬故上𫝊曰六尺以上曰)¶
(馬此駒以次差之故知五尺以上也五尺以上即六尺/以下故株林箋云六尺以下曰駒是也輈人注國馬謂)¶
(種戎齊道高八尺田馬高七尺駑馬高六尺即廋人三/等龍騋馬是也何休注公羊云七尺以上曰龍不合周)¶
(禮/也)¶