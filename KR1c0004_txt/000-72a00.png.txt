　(詩之時為三年是周公居東三年成王十五年之時/作䲭鴞也伐柯序云刺朝廷之不知言刺朝廷則是)¶
　(刺羣臣不刺成王宜在雷雨大風之後啓金縢之前/知者若在雷風之前則王與羣臣悉皆未悟不得獨)¶
　(刺羣臣若啓金縢之後則羣臣亦悟無所復刺故伐/柯箋云成王既得雷雨大風之變故迎周公而朝廷)¶
　(羣臣猶惑於管蔡之言不知周公之聖德疑於成王/迎之是以刺之是鄭以伐柯為既得雷雨之後啓金)¶
　(縢之前作也九罭序與伐柯序同刺朝廷之不知首/章言王欲迎周公二章以下説迎之事當在周公既)¶
　(反而作也書傳稱周公居攝一年救亂二年克殷三/年伐奄多方云惟五月丁亥王來自奄注云奄國在)¶
　(淮夷之傍周公居攝之時亦叛王與周公征之三年/滅之自此而來歸然則周公之歸在攝政三年東山)¶
　(勞歸士之時經云自我不見于今三年明周公以秋/反而居攝其年則東征三年而後歸既歸乃大夫美)¶