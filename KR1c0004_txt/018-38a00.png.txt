(者王肅云羣臣之從王行禮者奉璋又棫樸曰奉璋峨/峨髦士攸宜是也箋正義曰箋以下章與此相對以下)¶
(女子寢之地明男子坐而卧之牀尊之也以下載衣之/裼裼是夜卧之衣故云裳晝日衣也一晝一夜明取内)¶
(外為義故知男子衣以裳明當主外事女子衣以裼明/當主内事也女子弄之瓦瓦紡塼也以女子之所有事)¶
(明玩以璋者亦男子之所有事君子於玉比徳焉故知/以璋欲其比徳也玉不用圭而以璋者明成人之有漸)¶
(璋是圭之半故言漸也下句乃言其泣喤喤則此所陳/皆在孩幼禮記鄭注云人始生在地男子已寢之牀又)¶
(非始生也盖聖人因事記義子之初生暫行此禮不知/生經幾日而為之也何則女子不可恒寢於地竟無裳)¶
(男子亦不容無褓且甫言其泣則未能自弄璋明暫時/示男女之别耳箋以經言室家君王則有詣侯與天子)¶
(而同言朱芾故云天子純朱諸侯黄朱也芾從裳色祭/時服纁裳故芾用朱赤但芾所以明尊卑雖同色而有)¶