彼汾一方言采其桑箋云采桑親蠶事也彼其之子美¶
如英𫝊萬人為英美如英殊異乎公行𫝊公行從公之¶
行也箋云從公之行者主君兵車之行列音義(行戸郎/反注同)¶
疏(𫝊正義曰禮運注云英俊選之尤者則英是賢才絶/異之稱此𫝊及尹文子皆萬人為英大戴禮辨名記)¶
(云千人為英異/人之說殊也)¶
彼汾一曲言采其藚𫝊藚水舄也彼其之子美如玉美¶
如玉殊異乎公族𫝊公族公屬箋云公族主君同姓昭¶
穆也音義(藚音續一名牛脣說文音似足/反舄音昔昭紹遙反說文作佋)疏(正義曰釋/草云藚牛)¶