(之當如善士瞿瞿然顧於禮義勿使踰越於禮也鄭唯/其居謂國中政令荒謂廢亂政事為異餘同𫝊正義曰)¶
(蟋蟀蛬釋蟲文李廵曰蛬一名蟋蟀蟋蟀蜻&KR1465;也郭璞/曰今趨織也陸璣疏云蟋蟀似蝗而小正黒有光澤如)¶
(漆有角翅一名蛬一名蜻&KR1465;楚人謂之王孫幽州人謂/之趨織里語曰趨織鳴嬾婦驚是也七月之篇説蟋蟀)¶
(之事云九月在户此傳云九月在堂堂者室之基也戸/内户外總名為堂禮運曰醴醆在户粢醍在堂對文言)¶
(之則堂與户别㪚則近户之地亦名堂也故禮言升堂/者皆謂從階至户也此言在堂謂在室户之外與户相)¶
(近是九月可知時當九月則歲未為暮而言歲聿其暮/者言其過此月後則歲遂將暮耳謂十月以後為歲暮)¶
(也此月未為暮也采薇云曰歸曰歸歲亦暮止其下章/云曰歸曰歸歲亦陽止十月為陽明暮止亦十月也小)¶
(明云歲聿云暮采蕭穫菽采穫是九月之事也云嵗聿/云暮其意與此同也歲實未暮而云聿暮故知聿為遂)¶