　(王徙於大丘地理志云京兆槐里縣周曰大丘懿王/都之京兆郡故長安縣也皇甫謐云鎬在長安南二)¶
　(十里然則大丘與鎬相近有離宫在焉懿王蹔居之/非遷都也鄭必湏言周室居豐鎬者以國風皆題諸)¶
　(國之名知其國土所在雅亦湏顯其號并知天子所/居之處也采薇出車以天子之命命將率則文王時)¶
　(未稱王也則二雅各有未稱王時作者未稱王時則/在岐周矣而繫之豐者以其為雅詩者即述天子之)¶
　(政文王居豐乃稱王縱使在岐周時作亦繫之於豐/也厲王流于彘王爵仍存鎬京尚在故亦總云豐鎬)¶
　(焉雅題不曰周者以雅與國風絶/殊又無異代相渉故不言周也)始祖后稷由神氣¶
　而生有播種之功於民公劉至于太王王季歴及千¶
　載越異代而别世載其功業為天下所歸疏(正義曰/案周本)¶