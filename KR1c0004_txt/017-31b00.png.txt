接于玁狁者箋云匪非茹度也鎬也方也皆北方地名¶
言玁狁之來侵非其所當度為也乃自整齊而處周之¶
焦穫來侵至涇水之北言其大恣也織文鳥章白斾央¶
央傳鳥章錯革鳥為章也白斾繼旐者也央央鮮明貌¶
箋云織徽織也鳥章鳥隼之文章將帥以下衣皆著焉¶
元戎十乘以先啓行傳元大也夏后氏曰鉤車先正也¶
殷曰寅車先疾也周曰元戎先良也箋云鉤鉤鞶行曲¶
直有正也寅進也二者及元戎皆可以先前啟突敵陳¶