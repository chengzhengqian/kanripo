亹亹申伯王纘之事于邑于謝南國是式傳謝周之南¶
國也箋云亹亹勉也纘繼于往于於式法也亹亹然勉¶
於徳不倦之臣有申伯以賢入為周之卿士佐王有功¶
王又欲使繼其故諸侯之事往作邑於謝南方之國皆¶
統理施其法度時改大其邑使為侯伯故云然王命召¶
伯定申伯之宅登是南邦世執其功傳召伯召公也登¶
成也功事也箋云之往也申伯忠臣不欲離王室故王¶
使召公定其宅令往居謝成法度於南邦世世持其政¶