(屬虗𤣥武中虗宿也昴白虎中宿也以其東方南方皆/三次鶉火大火居其中西方北方俱七宿虗星昴星居)¶
(其中每時舉舉一方故指中宿與次而互言之耳其實/仲夏之月大火之次亦未中也是鄭以日永星火大火)¶
(之次與此火之心星别傳正義曰一之日二之日猶言/一月之日二月之日故傳辨之言一之日者乃是十分)¶
(之餘謂數從一起而終於十更有餘月還以一二紀之/也既觧一二之意又復指斥其一之日者周之正月謂)¶
(建子之月也二之日者殷之正月謂建丑之月也下傳/曰三之日夏之正月謂建寅之月也正朔三而改之既)¶
(言三正事終更復從周為説故言四之日周之四月即/是夏之二月建卯之月也此篇説文自立一體從夏之)¶
(十一月至夏之二月皆以數配日而言之從夏之四月/至於十月皆以數配月而稱之唯夏之三月特異常例)¶
(下云春日遲遲蠶月條桑皆是建辰之月而或日或月/不以數配參差不同者蓋以日月相對日陽月隂陽則)¶