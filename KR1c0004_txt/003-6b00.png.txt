　(州吁驕也定本妾上僭者謂公/子州吁之母也母嬖而州吁驕)¶
綠兮衣兮綠衣黄裏傳興也綠間色黄正色箋云綠兮¶
衣兮者言褖衣自有禮制也諸侯夫人祭服之下鞠衣¶
為上展衣次之褖衣次之次之者衆妾亦以貴賤之等¶
服之鞠衣黃展衣白褖衣黑皆以素紗為裏今褖衣反¶
以黄為裏非其禮制也故以喻妾上僣心之憂矣曷維¶
其已傳憂雖欲自止何時能止也音義(裏音里間間厠/之間鞠居六反)¶
(言如菊花之色也又去六反言如麴塵之色王后之服/四月鞠衣色黄也展知彦反字亦作襢音同王后之服)¶