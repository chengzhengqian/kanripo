家邦傳刑法也寡妻適妻也御迎也箋云寡妻寡有之¶
妻言賢也御治也文王以禮法接待其妻至于宗族以¶
此又能為政治于家邦也書曰乃寡兄朂又曰越乃御¶
事音義(恫音通&KR1223;音凶本又作凶刑韓詩云正也/御毛牙嫁反鄭魚據反朂許玉反下同)疏(正/義)¶
(曰毛以為文王以母賢身聖能協和神人言文王之德/乃能上順於先祖宗廟羣公以安寜百神故神無有是)¶
(怨恚文王者神無有是痛傷文王者明文王能敬事明/神蒙其祐助之也又能施禮法於寡少之適妻内正人)¶
(倫以為化本復行此化至於兄弟親族之内言親族亦/化之又以為法迎治於天下之家國亦令其先正人倫)¶
(乃和親族其化自内及外徧被天下是文王聖也鄭以/為文王雖聖能屈己從衆心不自專乃能順於其尊貴)¶