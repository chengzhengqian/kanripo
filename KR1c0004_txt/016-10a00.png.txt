翩翩者鵻載飛載下集于苞栩𫝊鵻夫不也箋云夫不¶
鳥之慤謹者人皆愛之可以不勞猶則飛則下止於栩¶
木喻人雖無事其可獲安乎感厲之王事靡盬不遑將¶
父𫝊將養也音義(翩音篇鵻音隹本又作隹栩况甫反/夫方于反字又作鳺同不方浮反又)¶
(如字字又作鴀同草木疏云夫不一名浮/鳩慤起角反養以尚反下注同一音如字)疏(正義曰文/王以使臣)¶
(勞苦因勸厲之言翩翩然者鵻之鳥也此鳥其性慤謹/人皆愛之可以不勞猶則飛而後則下始得集於苞栩)¶
(之木言先飛而後獲所集以喻人亦當先勞而後得所/安汝使臣雖則勞苦得奉使成功名揚身達亦先勞而)¶
(後息寧可辭乎汝從勞役其言曰王家之事無不堅固/我堅固王事所以不暇在家以養父母𫝊正義曰釋鳥)¶