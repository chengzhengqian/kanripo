　(十年晉潘公弑昭侯而納桓叔不克是封桓叔於沃/之事也此邑本名曲沃序單言沃則既封之後謂之)¶
　(沃國故云沃曲沃也地理志云河東聞喜縣故曲沃/也武帝元鼎六年行過更名應劭曰武帝於此聞南)¶
　(越破改/曰聞喜)¶
揚之水白石鑿鑿傳興也鑿鑿鮮明貎箋云激揚之水¶
激流湍疾洗去垢濁使白石鑿鑿然興者喻桓叔盛强¶
除民所惡民得以有禮義也素衣朱襮從子于沃傳襮¶
領也諸侯繡黼丹朱中衣沃曲沃也箋云繡當為綃綃¶
黼丹朱中衣中衣以綃黼為領丹朱為純也國人欲進¶