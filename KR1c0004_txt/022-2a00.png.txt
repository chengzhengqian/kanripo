魚在在藻有頒其首傳頒大首貌魚以依蒲藻為得其¶
性箋云藻水草也魚之依水草猶人之依明王也明王¶
之時魚何所處乎處於藻既得其性則肥充其首頒然¶
此時人物皆得其所止言魚者以潛逃之類信其著見¶
王在在鎬豈樂飲酒箋云豈亦樂也天下平安萬物得¶
其性武王何所處乎處於鎬京樂八音之樂與羣臣飲¶
酒而已今幽王惑於褒姒萬物失其性方有危亡之禍¶
而亦豈樂飲酒於鎬京而無悛心故以此刺焉音義(頒/符)¶