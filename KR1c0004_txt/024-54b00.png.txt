(又曰蜡之祭也主先嗇而祭司嗇也祭百種以報嗇也/是八蜡之祭在四方祭百種也言百種者舉成數耳郊)¶
(特牲曰蜡也者索也嵗十二月合聚萬物而索饗之注/云萬物有功加於民者神使為之故祭以報焉既言百)¶
(種又言萬物是其徧祭天下羣神也而謂之八蜡者以/蜡者主於為田報祭其八者於田功尤多故以為主耳)¶
(其祭非徒八神而已其神雖衆總而祭之郊特牲又曰/伊耆氏始為蜡注又云造者配之蓋諸神共立一尸而)¶
(以伊耆氏配也曾子問云嘗禘郊社尊無二上注云神/雖多猶一一而祭之此得總祭羣神者彼據常法故一)¶
(一祭之蜡之與祫皆有以而然故為總祭然蜡以先嗇/為主祫以后稷為主亦尊無二上也郊特牲說蜡之辭)¶
(曰土反其宅水歸其壑昆蟲無作草木歸其澤注云此/蜡祭祀辭也若辭同則同處可知是諸神總祭之事也)¶
(郊特牲又曰順成之方其蜡乃通則四方方為一祭故/謂之四方也此箋言祭四方百神之尸謂正祭時也來)¶