惟議酒食爾無遺父母之憂音義(裼他計反韓詩作褅/音同褓音保齊人名)¶
(小兒被為褓紡芳罔反塼音専本又作専詒本又/作貽以之反遺也罹本又作離力馳反遺唯季反)疏(正/義)¶
(曰毛以為前夣虺蛇今乃生女子矣生訖則寢卧之於/地以卑之則又衣著之以褓衣則玩弄之以紡塼習其)¶
(所有事也此女子至其長大為行謹慎無所非法質少/文飾又無威儀唯酒食於是乃謀議之無於父母而遺)¶
(之以憂也若婦禮不謹為夫所出是遺父母以憂言能/恭謹不遺父母憂也鄭唯以儀為善為異餘同傳正義)¶
(曰書傳說成王之幼云在襁褓襁縳兒被也故箋以為/夜衣以璋是全器則瓦非瓦礫而已故云瓦紡塼婦人)¶
(所用瓦唯紡塼而已故知也毛以裳為下飾則褓不必/主内事侯苞云示之方也明褓制方令女子方正事人)¶
(之義婦人質無威儀也者以婦人少所交接故云質無/威儀謂無如丈夫折旋揖讓棣棣之多其婦容之儀則)¶