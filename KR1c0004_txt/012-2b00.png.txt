坎其擊鼓宛丘之下𫝊坎坎擊鼔聲無冬無夏値其鷺¶
羽𫝊值持也鷺鳥之羽可以為翳箋云翳舞者所持以¶
指麾音義(坎苦感反值直置反鷺音路白鳥也一/名舂鉏翳扵計反麾毁危反字又作撝)疏(正/義)¶
(曰毛以為坎坎然為聲者其是大夫擊鼔之聲在扵宛/丘之下無問冬無問夏常持其鷺鳥羽翳身而舞也鼓)¶
(舞戲樂當有時節今幽公化之大夫游蕩無復節度故/舉以刺公也鄭以刺幽公為異其文義同𫝊正義曰鷺)¶
(羽執持之物故以值為持鷺鳥之羽可以為舞者之翳/故持之也釋鳥云鷺舂鉏郭璞曰白鷺也頭翅背上皆)¶
(有長翰毛今江東人取以為睫攡名之曰白鷺縗陸璣/云鷺水鳥也好而潔白故謂之白鳥齊魯之間謂之舂)¶
(鉏遼東樂浪吳揚人皆謂之白鷺青脚髙尺七八寸尾/如鷹尾喙長三寸頭上有毛十數枚長尺餘毿毿然與)¶