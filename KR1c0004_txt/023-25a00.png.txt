文王生適有所識則為之生配於氣勢之處使必有賢¶
才謂生大姒音義(洽戶夾反一音庚合反案馮翊有郃/陽縣應邵云在郃水之陽郃戸答反)¶
(渭音謂涘音士妃音配字亦作配下皆/同為于偽反下天為亦為同處昌慮反)疏(傳正義曰鳥/止謂之集是)¶
(集為依就之義故以集為就也文王初載謂其幼小始/有識知故以載為識也釋詁云妃匹合也妃合對也轉)¶
(以相訓是合為配義也洽與渭連文又水北曰陽渭是/水名則洽亦水也釋丘云涘為厓郭璞曰謂水邊也箋)¶
(正義曰於文王有所識則不過二三嵗也大戴禮稱文/王十三生伯邑考十五生武王發明大姒之小於文王)¶
(纔一二嵗耳若然文王初生已有天命之意皇矣乃眷/西顧明是紂惡之後天始視文王與此乖者帝王之後)¶
(定於㝠兆唐堯之受河圖昌名已在其録明天歸文王/在於久矣但作詩之人意各有主皇矣辭為沮勸作與)¶