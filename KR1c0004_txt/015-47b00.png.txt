　(知此刺朝廷不知當亦刺成王不知王肅云朝廷斥/成王孫毓云疑周公者成王也明周公者羣臣也書)¶
　(曰史與百執事對曰信噫公命我勿敢言二公下至/百執事皆明周公如此復誰刺乎且夫朝延人君所)¶
　(專未有稱羣臣為朝延者漢魏稱人主或云國家或/言朝廷古今同也曷以不言刺成王刺成王當在雅)¶
　(此詩主美周公故在豳風是以略言刺朝廷傳意或/然雖刺成王與箋意異其所刺者亦在作鴟鴞之後)¶
　(得雷風之前何則作鴟鴞之時周公親自喻王王猶/不悟大夫故應刺之若得雷風之後王意已漸開悟)¶
　(大夫不當刺王明所刺亦在雷風之前王肅以為/既作東山又追作此詩以刺王不知毛意然否)¶
伐柯如何匪斧不克傳柯斧柄也禮義者亦治國之柄¶
箋云克能也伐柯之道唯斧乃能之此以類求其類也¶