(使冠飾而加眀刑焉任之以事而收教之䏻改者上罪/三年而舎中罪二年而舎下罪一年而舎其不䏻改而)¶
(出圜土者殺雖出三年不齒是不入扵刑役圜土之事/也雖不入扵刑而罪有輕重周禮分為二等其已害人)¶
(者則如此未害人者則役諸司空重罪唯一期而已其/坐作之數具在司宼此圜土罪人罪未定之時縳扵外)¶
(朝而與公卿議之議定乃從其罪故易坎卦上六係用/徽纆置于叢棘三嵗不得凶鄭云上乘陽有邪惡之罪)¶
(故縳以徽纆置扵叢棘而使公卿以下議之是也箋正/義曰箋以言并其臣僕是身既得罪復罪及臣僕故云)¶
(并也言人之尊卑有十等者昭七年左𫝊曰人有十等/故王臣公公臣大夫大夫臣士士臣皁皁臣輿輿臣隸)¶
(隸臣僚僚臣僕僕臣臺是十等僕第九臺第十連言臺/者以顯僕為賤也臣亦賤稱僖十七年左𫝊晉恵公卜)¶
(男為人臣女為人妾孝絰曰不敢失扵臣妾妾是賤者/之定名臣則辜人之稱無定名也故十等以相次臣謂)¶