　(妃事終故總言之美其實三者義通皆是化美所以/致也又上言不妬忌此言關雎之化行不同者以桃)¶
　(夭説昬姻男女故言不妬忌此説賢人衆多以關雎/求賢之事故言關雎之化行芣苢則婦人樂有子故)¶
　(云和平序者隨義立文其/實總上五篇致此三篇)¶
肅肅兔罝㭬之丁丁𫝊肅肅敬也兔罝兔罟也丁丁㭬¶
杙聲也箋云罝兔之人鄙賤之事猶能恭敬則是賢者¶
衆多也赳赳武夫公侯干城𫝊赳赳武貌干扞也箋云¶
干也城也皆以禦難也此罝兔之人賢者也有武力可¶
任為将帥之徳諸侯可任以國守扞城其民折衝禦難¶