(釋器云執衽謂之袺孫炎曰持衣上衽又云扱衽謂之/襭李廵曰扱衣上衽於帶衽者裳之下也置袺謂手執)¶
(之而不扱襭則/扱於帶中矣)¶
　　芣苢三章章四句¶
　序漢廣徳廣所及也文王之道被于南國美化行乎¶
　江漢之域無思犯禮求而不可得也箋紂時淫風徧¶
　於天下維江漢之域先受文王之教化音義(漢水名/也尚書)¶
　(云嶓冢導漾水東流為漢被皮義/反紂直九反殷王也徧邊見反)疏(正義曰作漢廣/詩者言徳廣之)¶
　(所及也言文王之道初致桃夭芣苢之化今被於南/國美化行於江漢之域故男無思犯禮女求而不可)¶