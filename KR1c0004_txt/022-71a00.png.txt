(可以飽之是所以可傷也傳正義曰釋蓄云羊牡羒牝/牂故知牂羊牝羊也墳大釋詁文牝小羊也首必稱身)¶
(小羊而責大首必無是道理也星隨天運晝夜一周魚/笱之間蹔見心星之光耀須臾即過故言不可乆也箋)¶
(正義曰以此詩主論周衰故知喻求其復興不可得也/序言閔周室之将亡故知不可乆者喻周將亡其去湏)¶
(臾也鄭以幽王時恒多禍亂會無/治時何得云治日少乎所以易毛)¶
　　苕之華三章章四句¶
　序何草不黄下國刺幽王也四夷交侵中國背叛用¶
　兵不息視民如禽獸君子憂之故作是詩也音義(背/音)¶
　(佩/)疏(正義曰上言下國後云君子則作者下國君子/也君子無尊卑之限國君以下有徳者皆是也)¶