兕觥其觩㫖酒思柔箋云兕觥罰爵也古之王者與羣¶
臣燕飲上下無失禮者其罰爵徒觩然陳設而已其飲¶
羙酒思得柔順中和與共其樂言不憮敖自淫恣也彼¶
交匪敖萬福來求箋云彼彼賢者也賢者居處恭執事¶
敬與人交必以禮則萬福之禄就而求之謂登用爵命¶
加以慶賜音義(兕徐履反獸名觥古横反以兕角為之/觩音蚪本或作㓩樂音洛憮火呉反敖)¶
(五報反/下文同)疏(箋正義曰承上經而云彼是指思柔之人故/云彼賢者也言交非敖則常恭敬故引論語)¶
(居處恭執事敬為不敖慢矣故明王招/聘用之故云登用爵命加以慶賜也)¶