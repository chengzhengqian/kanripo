禮乃行翔而後集梧桐生者猶明君出也生於朝陽者¶
被溫仁之氣亦君徳也鳳凰之性非梧桐不棲非竹實¶
不食菶菶萋萋雝雝喈喈傳梧桐盛也鳳鳳鳴也臣竭¶
其力則地極其化天下和洽則鳳凰樂徳箋云菶菶萋¶
萋喻君徳盛也雝雝喈喈喻民臣和協音義(梧音吾被/皮寄反棲)¶
(音西菶布孔反又薄孔反又薄公/反萋七西反喈音皆鳳凰鳴也)疏(正義曰毛以為上/既言鳳凰由吉人)¶
(所致此又總而結之以告戒於王言今鳳凰鳴矣於彼/髙岡之上又梧桐生矣於彼朝陽之地其梧桐之生則)¶
(菶菶萋萋而茂盛其鳳凰之鳴則雝雝喈喈而和協是/太平之實驗矣鄭以為鳳凰之將出則先鳴矣於髙山)¶