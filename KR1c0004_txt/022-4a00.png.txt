　(信義也以寇徵之而實無寇後實有寇徵將不來君/子見其如此其後必見攻伐將無救之事未然而已)¶
　(知之是見㣲也易曰幾者動之㣲君子見幾而作是/君子皆見微也周本紀曰襃姒不好笑幽王欲其笑)¶
　(萬方故不笑幽王為烽燧大鼓有寇至則舉烽火諸/侯悉至至而無寇襃姒乃大笑幽王欲悦之數舉烽)¶
　(火其後不信益不至幽王之廢申后去太子申侯怒/乃與繒西夷犬戎共攻幽王幽王舉烽火徴兵兵莫)¶
　(至遂殺幽王驪山下盡取周賂而/去是義事不信見伐無救之事)¶
采菽采菽筐之筥之傳興也菽所以芼太牢而待君子¶
也羊則苦豕則薇箋云菽大豆也采之者采其葉以為¶
藿三牲牛羊豕芼以藿王饗賓客有牛爼乃用鉶羹故¶