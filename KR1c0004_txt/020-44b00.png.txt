　不除也饑饉倉庾不盈也降喪神不與福助也音義¶
　(茨徐咨反菜音来/田廢生草曰菜)疏(正義曰作楚茨詩者刺幽王也/以幽王政教既煩賦斂又重下)¶
　(民供上廢闕營農故使田莱多荒而民皆饑饉天又/降喪病之疫民盡皆流散而逃亡祭祀又不為神所)¶
　(歆饗不與之福故當時君子思古之明王而作此詩/意言古之明王能政簡斂輕田疇墾闢年有豐穣時)¶
　(無灾厲下民則安土樂業祭祀則鬼神歆饗以明今/不然故刺之田廢生草謂之菜自然多荒而并言之)¶
　(者周禮以田易者為菜若使時無苛政則所廢年滿/亦當墾之今乃與不易之田並不蓺種故言多荒也)¶
　(既言降喪而又言流亡者明死者為天災所殺在者/又棄業而逃也降喪流亡由祭祀不饗所致而後言)¶
　(祭祀不饗者欲明喪亡亦由饑饉以見人神相将也/經六章皆陳古之善以反明今之惡故箋毎事属之)¶