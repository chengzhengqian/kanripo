猗與那與置我鞉鼔傳猗歎辭那多也鞉鼔樂之所成¶
也夏后氏足鼓殷人置鼔周人縣鼔箋云置讀曰植植¶
鞉鼓者為楹貫而樹之美湯受命伐桀定天下而作濩¶
樂故歎之多其改夏之制乃始植我殷家之樂鞉與鼓¶
也鞉雖不植貫而摇之亦植之類奏鼓簡簡衎我烈祖¶
湯孫奏假綏我思成傳衎樂也烈祖湯有功烈之祖也¶
假大也箋云奏鼔奏堂下之樂也烈祖湯也湯孫太甲¶
也假升綏安也以金奏堂下諸縣其聲和大簡簡然以¶