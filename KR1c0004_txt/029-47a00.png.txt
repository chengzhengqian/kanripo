(則人安作廟則神悦人神安悅君徳備矣此廟是誰為/之乃是奚斯所作羙其作之得所故舉名言之奚斯監)¶
(䕶而已其作用民之力故又羙民之勸事言廟甚長廣/而且大用功雖多萬民於是謂之順民既以之為順明)¶
(其不憚劬勞故言之以頌僖公也鄭唯以新廟為姜嫄/之廟為異餘同傳正義曰桷之與榱是椽之别名莊二)¶
(十四年刻桓宫桷謂刻其椽也舄是桷状故為大貌王/肅云言無刻飾文章徒見松桷彊大至牢固義或當然)¶
(路寝正寝公羊穀梁傳並云然定本集注云路正也釋/詁云路大也以君之正寝故以大言之言新廟是作此)¶
(廟僖公繼閔公為君故以新廟為閔公廟王肅云僖公/以庶兄後閔公為之立廟奕奕盛大羙其作之中禮能)¶
(自儉而崇大宗廟是申說毛義稱作是廟羙僖公之意/也奚斯與新廟連文故云公子奚斯作是廟欲見作者)¶
(主為新廟而言奚斯其意不兼路寝也閔二年慶父出/奔莒左傳曰以賂求共仲于莒莒人歸之及密使公子)¶