(曰馘故云馘所獲者之左耳謂臨陣格殺之而取其耳/也淑善釋詁文囚所虜獲者謂生執而係虜之則所謂)¶
(執訊者也王制云天子將出征受成於學出征執有罪/反釋奠於學以訊馘告注云釋菜奠幣禮先師是將出)¶
(則謀於學而後行反則禮先師以告克故僖公既伐淮/夷而又在泮宫也彼云以訊馘告者即此獻馘是其事)¶
(也所馘者是不服之人須武臣之力當殺其人而取其/耳而使武臣如虎者獻之所囚者服罪之人察獄之吏)¶
(當受其辭而斷其罪故使善聼獄如臯陶者獻之執俘/截耳而還言伐有功也有武力者折馘善問獄者執囚)¶
(言任得其人也此章言淮夷攸服即說獻囚急見所/任得人以明其服之状故下二章更說往伐之事)¶
濟濟多士克廣徳心桓桓于征狄彼東南傳桓桓威武¶
貌箋云多士謂虎臣及如臯陶之屬征征伐也狄當作¶