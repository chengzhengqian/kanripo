(能擇木故取譬焉箋正義曰禮噐曰大明生於東月生/於西隂陽之分夫婦之位則日月喻夫婦也孝經䜟曰)¶
(兄日姊月又喻兄姊以其隂陽之象故隨尊卑為喻居/諸者語助也故日月傳曰日乎月乎不言居諸也檀弓)¶
(云何居我未之前聞也注云居語助也左傳曰臯陶庭/堅不祀忽諸服䖍云諸辭是居諸皆不為義也微謂虧)¶
(傷者禮運云三五而盈三五而闕注云一盈一闕屈伸/之義是也十月之交云彼月而微此日而微箋云微謂)¶
(不明也以為日月之食知此微非食者以經青日云胡/迭而微是日不當微也若食則日月同有何責云胡迭)¶
(而微故知謂虧傷也彼十月之交陳食事故微謂食與/此别臣不遇於君猶不忍去者此仁人以兄弟之道責)¶
(君則同姓之臣故恩厚之至不忍去也以箴膏肓云楚/鬻拳同姓有不去之恩論語注云箕子比干不忍去皆)¶
(是同姓之臣有親屬之恩君雖無道不忍去之也然君/臣義合道終不行雖同姓有去之理故微子去之與箕)¶