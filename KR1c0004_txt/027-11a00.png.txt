(百穀是王者率約農夫之言駿發爾私終三十里是農/夫教民之言故云使民疾耕發其私田謂農夫使之也)¶
(終訓竟也正使之竟三十里者王者之立田官每三十/里分為一部令一主田之吏主之主田之吏謂農夫是)¶
(也農夫自勑終已境界故指言三十里也亦服爾耕十/千維耦是民從農夫號令之事故云於是民大耕其田)¶
(萬耦同時舉足而耕也知此三十里為部使一吏主之/者以主者率農夫使教民種榖農夫即號令其人令疾)¶
(發私田終三十里明三十里者此農夫所部之界故知/每三十里分為一部使一吏主之公羊傳曰三公者何)¶
(天下之吏則吏者在官之通稱七月傳云畯田大夫畯/即此農夫也三十里而有一吏蓋皆以大夫為之箋又)¶
(以萬人為耦與三十里大數相應故引周禮以證之所/引周禮盡川上有路皆地官遂人文也彼意言凡治郊)¶
(外野人之田一夫之間有通水之遂廣深各二尺也此/遂上即有一歩徑以通牛馬其十夫有通水之溝廣深)¶