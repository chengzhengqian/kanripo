　(見歌秦曰美哉此之謂夏聲服䖍云秦仲始有車馬/禮樂之好侍御之臣戎車四牡田狩之事其孫襄公)¶
　(列為秦伯故有蒹葭蒼蒼之歌終南之詩追録先人/車鄰駟鐵小戎之歌與諸夏同風故曰夏聲如服之)¶
　(意以駟鐵小戎為秦仲之詩與序正違其言非也言/夏聲者杜預云秦本在西戎汧隴之西秦仲始有車)¶
　(馬禮樂去戎狄之音而有諸夏之聲故謂/之夏聲耳不由在諸夏追録故稱夏也)¶
　陳譜¶
　陳者太皥虙戲氏之墟疏(正義曰昭十七年左傳梓/愼曰陳者太皥之墟也漢)¶
　(書地理志云淮陽古陳國舜後胡公所封也太皥/又號虙戲故連言之虙戲即伏羲字異音義同也)帝¶
　舜之胄有虞閼父者為周武王陶正武王頼其利噐¶