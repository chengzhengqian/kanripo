(爼豆籩設于東序下注云胙爼主人之爼設于東序下/亦将私燕也是祭末而燕私之事歸之爼所以尊賔客)¶
(留之燕所以親骨肉也大宗伯云以脤膰之禮親兄弟/之國注云脤膰社稷宗廟之肉以賜同姓之國同福禄)¶
(也春秋定十四年天王使石尚来歸脤同姓/得肉者彼謂不助祭者不得與燕故歸之也)¶
樂具入奏以綏後禄爾殽既將莫怨具慶𫝊綏安也安¶
然後受福禄也將行也箋云燕而祭時之樂復皆入奏¶
以安後日之福禄骨肉歡而君之福禄安女之殽羞已¶
行同姓之臣無有怨者而皆慶君是其歡也既醉既飽¶
小大稽首神嗜飲食使君夀考箋云小大猶長㓜也同¶