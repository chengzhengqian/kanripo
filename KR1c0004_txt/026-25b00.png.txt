　(亦用特牲矣此之維牛維羊則是祭之大禮故知此/祀明堂是大享五帝非迎氣告朔也此經雖有維牛)¶
　(之文不言其牛之色大宗伯云以玉作六器以禮天/地四方以蒼壁禮天以黄琮禮地以青圭禮東方以)¶
　(赤璋禮南方以白琥禮西方以𤣥璜禮北方皆有牲/幣各放其器之色注云禮東方以立春謂蒼精之帝)¶
　(禮南方以立夏謂赤精之帝禮西方以立秋謂白精/之帝禮北方以立冬謂黑精之帝然則彼稱禮四方)¶
　(者謂四時迎氣牲如其氣之色則五帝之牲當用五/色矣然則大享五帝雖是施設一祭必周五種之牲)¶
　(國語云禘郊之事則有全烝既總享五帝明不用一/全烝而已論語云敢用𤣥牡敢昭告于皇皇后帝者)¶
　(彼謂告天之祭故用天色之𤣥與此别祭法云祖文/王而宗武王注云祭五帝之神於明堂曰祖宗則明)¶
　(堂之祀武王亦配之矣此唯言祀文王者詩人雖同/祀明堂而作其辭主說文王故序達其意唯言文王)¶