(日是陰侵陽也下𫝊曰月臣道日君道是臣侵君之象/日辰之義者月令其日甲乙是從甲至癸為日也左𫝊)¶
(曰辰在子夘又曰辰在申是従子至亥為辰也雖十日/甲剛乙柔其中有五剛五柔要十日皆為幹故日為君)¶
(也而十二辰亦子陽丑隂其中有六陽六隂以對十日/皆為支故辰為臣言此者解詩本言辛夘日食之意日)¶
(食隂侵陽而以辛夘日卯比臣辛比君是為夘侵辛也/辛日以辰侵日而日為金辰為木金應勝木木反侵金)¶
(是五行相逆猶君臣顛倒故言亦甚惡也案此朔日辛/夘自是所食之日知取金木為義者推度災曰及其食)¶
(也君弱臣強故天垂象以見徵辛者正秋之王氣卯者/正春之臣位日為君辰為臣八月之日交卯食辛矣辛)¶
(之為君幼弱而不明夘之為臣秉權而為政故辛之言/新隂氣盛而陽微生其君幼弱而任夘臣也以此緯文)¶
(故知取夘侵辛為義如緯之意以辛壬在秋八月用事/夘位在春秋當休廢思臣以休廢之時䏻侵當王之君)¶