箋云夙早也言時臣憂念君事早起夜寐在於公之所¶
在於公之所但明義明徳也禮記曰大學之道在明明¶
徳振振鷺鷺于下鼓咽咽醉言舞于胥樂兮傳振振羣¶
飛貎鷺白鳥也以興潔白之士咽咽鼓節也箋云于於¶
胥皆也僖公之時君臣無事則相與明義明徳而已潔¶
白之士羣集於君之朝君以禮樂與之飲酒以鼓節之¶
咽咽然至於無算爵則又舞燕樂以盡其歡君臣於是¶
則皆喜樂也音義(乗䋲證反下同大學音秦咽本又作/鼝同音烏𤣥反又於巾反樂音洛注)¶