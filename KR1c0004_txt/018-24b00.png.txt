(善乃責之言我以我父之昏爾父之姻二父勑命之故/我就爾而居處為室家耳我豈無禮而求乎而惡我也)¶
(爾既不我畜養今當復反我之邦家矣與之自訣之辭/鄭唯上二句記時為異餘同𫝊正義曰七月云采荼薪)¶
(樗唯取為薪是惡木也毛以秋冬為昏不得有記時之/事王肅云行遇惡木言已適人遇惡人也箋正義曰樗)¶
(是木也言蔽芾始生謂葉在枝條始生非木根始生於/地也仲春草木可采故言仲春之時嫁娶之月矣婦之)¶
(父壻之父相謂為昏姻釋親文也此及二章竝言昏姻/故言二父之命卒章止有姻唯據壻之父耳故言汝不)¶
(思汝老/父之命)¶
我行其野言采其蓫昏姻之故言就爾宿傳蓫惡菜也¶
箋云遂牛蘈也亦仲春時生可采也爾不我畜言歸斯¶