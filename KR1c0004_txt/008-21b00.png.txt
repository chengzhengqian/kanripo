(五人矣其數雖奇以襄公往配而雙之亦非其宜襄公/兄也文姜妹也兄妹相配是非其宜既云不宜相配又)¶
(責非理爲淫魯之道路有蕩然平易齊子文妻用此道/以歸魯止既曰用此道以歸魯止彼自有夫襄公何爲)¶
(復從雙止責其復從文姜爲淫泆之行傳正義曰賤宜/對貴尊當對卑在身之服上尊下卑葛屨服之於足葛)¶
(又物之賤者故以賤言之冠緌服之於首是物之最尊/所用之物貴故以尊言之亦令其貴賤尊卑互相見也)¶
(箋正義曰屨必兩隻相配故以一兩爲一物緌必屬之/於冠故冠緌共爲一同葛屨言五冠緌言雙由是五爲)¶
(竒故欲雙之使耦也奇天數矣獨舉五而言明五必有/象故以喻文姜與姪娣傅姆五人俱是婦人不宜以襄)¶
(公往雙之云其數奇以經有五兩故以五人解之莊十/九年公羊傳曰諸侯一娶九女二國往媵之皆有姪娣)¶
(從姪者何兄之子娣者何女弟也是諸侯夫人有姪有/娣也襄三十年公羊𫝊曰宋災伯姬存焉有司請出伯)¶