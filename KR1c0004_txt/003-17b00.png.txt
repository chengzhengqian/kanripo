終風且霾傳霾雨土也惠然肯來傳言時有順心也箋¶
云惠順也肯可也有順心然後可以來至我旁不欲見¶
其戲謔莫往莫來悠悠我思傳人無子道以來事己巳¶
亦不得以母道往加之箋云我思其如是心悠悠然音¶
義(霾亡皆反徐又莫戒反風而雨土為霾雨于付/反來如字古協思韻多音棃他皆放此思如字)疏(正/義)¶
(曰毛以為天既終日風且又有暴甚雨土之時以興州/吁常為不善又有甚惡恚怒之時州吁之暴既如是又)¶
(不肯數見莊姜時有順心然後肯來雖來復侮慢之與/上互也州吁既然則無子道以來事已是莫來也由此)¶
(已不得以母道徃加之是莫徃也今既莫徃莫來母子/恩絶悠悠然我心思之言思其如是則悠悠然也鄭唯)¶