　(當周夷王時哀公之同母少弟山殺胡公而自立是/為獻公言夷王之時山殺胡公則胡公之立在夷王)¶
　(前矣受譖烹人則是衰闇之主夷王上有孝王書傳/之文不言孝王者有大罪去國周本紀云懿王立王)¶
　(室遂衰自懿王為始明懿王受譖烹矣且本紀稱懿/王之時詩人作刺得不以懿王之時雞鳴詩作而言)¶
　(懿王時乎是以知烹之者懿王也然則胡公以懿王/時立歴孝王至夷王之時而被殺以王世不長而齊)¶
　(君壽考故得一君當三王也諡法曰保民耆艾曰胡/則知胡公為君歴年久矣以此益明非是夷王烹哀)¶
　(公也世家又云獻公卒子武公壽立卒子厲公無忌/立卒子文公赤立卒子成公説立卒子莊公購立卒)¶
　(子釐公禄父立卒太子諸兒立是為襄公此其君世/之次也詩雞鳴序云刺哀公荒淫怠慢還序云刺哀)¶
　(公好田臘則皆哀公詩也著東方之日東方未明三/篇皆云刺而不舉號諡則舉上明下亦為哀公詩矣)¶