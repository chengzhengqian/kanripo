　(亂者言鳥獸之行則亂可知文勢不可言亂於其妹/故言淫耳若非其匹配與疏遠私通者直謂之淫故)¶
　(澤陂云靈公君臣淫於其國株林云淫於夏姬不言/亂是也言荒放者放恣情欲荒廢政事故雞鳴云荒)¶
　(淫怠慢五子之歌云内作色荒外作禽荒是也言烝/者服䖍云上淫曰烝則烝進也自進上而與之淫也)¶
　(左傳曰文姜如齊齊侯通焉服䖍云傍淫曰通言傍/者非其妻妾傍與之淫上下通名也墙有茨云公子)¶
　(頑通於君母左傳曰孔悝之母與其竪渾良夫通皆/上淫也齊莊公通於崔杼之妻蔡景侯為太子般娶)¶
　(於楚通焉皆下淫也以此知通者總名故服䖍又云/凡淫曰通是也又宣公三年𫝊曰文公報鄭子之妃)¶
　(服䖍曰鄭子文公叔父子儀也報復也淫親屬之妻/曰報漢律淫季父之妻曰報則報與亂為類亦鳥獸)¶
　(之行也宣公納伋之妻亦是淫亂箋於此不言者是/時宣公或未納之也故匏有苦葉譏雉鳴求其壯夫)¶