(之志混夷見聘而怖終不臣伏故至受命四年而伐之/此因混夷之驚遂言其伐之事不謂此即伐也此文在)¶
(虞芮質成之上或在受命之前非彼四年之事此詩二/章說大王避狄難此章言文王伐混夷故箋申其意云)¶
(成道興國其志一也大王以國小狄彊戰則民死為害/其民寜棄其地故遷而避之文王所服已廣民衆兵彊)¶
(足得平彼混夷遏其寇亂故伐而定之皆量時制宜其/跡雖異至成周道興邦定國是其志一也故作者伐避)¶
(俱美此章言混夷畏文王而已未是伐事而/言文王伐者以因此而在後伐之故言伐耳)¶
虞芮質厥成文王蹶厥生傳質成也成平也蹶動也虞¶
芮之君相與争田久而不平乃相謂曰西伯仁人也盍¶
往質焉乃相與朝周入其竟則耕者讓畔行者讓路入¶