(苦焉箋正義曰言用兵不息是用之過乆何草不黄是/見黄而怨若草大始去或欲黄乃行不應見草之黄嗟)¶
(怨若此明草有生死之期行者覩物而思故云軍旅自/歳始草生而出謂正月二月之中也至歳晚矣何草而)¶
(不黄乎草皆黄矣是九月十月之中也氣則時經寒熱/物則革變死生日月長乆征行不息是其所以怨也故)¶
(云於是之間将率何日不行乎是其勞苦之甚也知此/句謂将率者以其何日不行明行者有人下云何人不)¶
(将為人所将則是士卒也下/句既為士卒知此為将率也)¶
何草不𤣥何人不矜箋云𤣥赤黑色始春之時草牙蘖¶
者将生必𤣥於此時也兵猶復行無妻曰矜從役者皆¶
過時不得歸故謂之矜哀我征夫獨為匪民箋云征夫¶