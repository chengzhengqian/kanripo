(合醵也禮器云曾子曰周禮其猶醵與注云合錢飲酒/為醵王居明堂之屬乃命國家醵是也族師雖云祭酺)¶
(不言即為醵飲酒禮記自有醵語不云醵是族法鄭知/祭酺必有飲酒合醵是族法者以族師上文云月吉則)¶
(屬民而讀邦法書其孝悌睦姻有學者即云春秋祭酺/亦如之是於祭酺亦屬民讀法因祭而聚族民明其必)¶
(為行禮不可徒然又以族無飲酒之禮故知因祭餔必/合錢飲酒與其民長幼相醻酢也鄉飲酒之禮州長於)¶
(春秋有屬民射於州序之禮黨正於國索鬼神而祭祀/有屬民飲酒於序以正齒位之禮此皆禮有飲酒當以)¶
(公物供之無為須合錢也唯族無飲酒之禮明合錢飲/酒是族師之法故箋以為同族之禮傳正義曰黄牛黑)¶
(脣曰犉者釋畜直云黑脣犉以言黑脣明不與身同色/牛之黄者衆故知黄牛也某氏亦云黄牛黑脣曰犉取)¶
(此傳為說也地官牧人云凡陰祀用黝牛毛之注云陰/祀祭地北郊及社稷也然則社稷用黝牛角以黑而用)¶