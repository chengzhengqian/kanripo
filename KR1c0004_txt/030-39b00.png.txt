(至五千何云不在於拓境廣土也若云大禹之功不在/拓境廣土則武王周公之功豈專以境界為事而能使)¶
(要服之内有七千里乎且經稱弼成五服至於五千若/五服之廣猶是堯之舊制何弼成之有乎而稱之以為)¶
(功也凡言至於者皆從此到彼之辭明是自京師而至/於四境為五千耳若其四面相距為五千則經文從何)¶
(而往而言至於哉漢之孝武徳非聖人乘其六世之資/而與夷狄角力及開縁邉之郡境界踰於萬里何由舜)¶
(禹之境纔至五千此乃所以為證非所以為難也肅意/將謂大禹之徳不逮於漢武乎何其取譬之非類也先)¶
(王作法隨時制宜甸服之外去京未逺使入禾藁復何/傷乎而云非其義也鄭以尚書之文上下相校禹稱弼)¶
(成五服至於禹貢歴數服名正合五千之數參之以周/漢之域驗之於山川之圖則廣萬里為得其實故不從)¶
(賈馬别/為此説)¶