四者亦道其學而成也寛兮綽兮猗重較兮𫝊寛能容¶
衆綽緩也重較卿士之車箋云綽兮謂仁於施舍善戲¶
謔兮不為虐兮𫝊寛緩𢎞大雖則戲謔不為虐矣箋云¶
君子之徳有張有弛故不常矜荘而時戲謔音義(簀音/責綽)¶
(昌若反猗於綺反依也重直恭反注同較古岳反車两/傍上出軾者施如字又詩䜴反又式氏反謔香略反弛)¶
(本亦作施/同式氏反)疏(正義曰言有斐然文章之君子謂武公器/徳已成鍊精如金錫道業既就琢磨如圭)¶
(璧又性寛容兮而情綽緩兮既外修飾而内寛𢎞入相/為卿士倚此重較之車兮實稱其徳也又能善戯謔兮)¶
(而不為虐兮言其張弛得中也𫝊正義曰此與首章互/文首章論其學問聼諌之時言如器未成之初湏琢磨)¶