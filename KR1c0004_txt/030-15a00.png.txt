　(及小辛及小乙小乙生武丁是武丁為太戊𤣥孫之/孫書序云高宗祭成湯有飛雉升鼎耳而雊作高宗)¶
　(肜日殷本紀稱武丁見雉升鼎耳懼而修政行徳天/下咸懽殷道復興立其廟為高宗喪服四制説高宗)¶
　(之徳云當此之時殷衰而復興禮廢而復起高而宗/之故謂之高宗是殷道復興表顯立號之事也禮三)¶
　(年喪畢祫於太祖之廟以新崩之主序於昭穆此高/宗崩喪畢之後新與羣廟之主祫合祭於契之廟故)¶
　(詩人因此祫禘之後乃述序其事而歌作詩焉鄭駮/異義云三年一祫百王通義則殷之祫祭三年一為)¶
　(而必知此崩而始祫者以序云祫高宗也若是三年/常祫則毁廟之主陳於太祖未毁廟之主皆升合食)¶
　(於太祖使徧及先祖不獨主於高宗今序言祫高宗/明是為高宗而作祫故知是崩後初祫於契之廟也)¶
　(既言崩而始祫因辯祫之先後及言古者君喪以下/以明禘祫之疏數也大宗伯及王制之注皆云魯禮)¶