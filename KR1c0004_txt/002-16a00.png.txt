(釜屬說文曰江淮之間謂釜曰錡定本有足曰錡下更/無傳俗本錡下又云無足曰釜箋正義曰少牢禮用羊)¶
(豕也經云上利執羊俎下利執豕俎下乃云上佐食羞/兩鉶取一羊鉶于房中下佐食又取一豕鉶于房中皆)¶
(芼注云芼菜也羊用苦豕用薇皆有滑牲體在俎下乃/設羊鉶豕鉶云皆芼煮於所亨之湆始盛之鉶器也故)¶
(特牲注云鉶肉味之有菜和者今教成祭牲用魚芼之/以蘋藻則魚體亦在俎蘋藻亨於魚湆之中矣故鄭云)¶
(魚為俎實蘋藻為羹菜以準少牢之禮故知在鉶中為/鉶羹之芼知非大羹盛在鐙者以大羹不和貴其質也)¶
(此有菜和不得為大羹矣魯頌曰毛炰胾羹傳曰羹大/羹鉶羹也以經單言羹故得兼二也特牲禮云設大羹)¶
(湆于醢北注云大羹湆煮肉汁則湆汁也傳正義曰傳/以昏義云教于宗室是大宗之家此言牖下又非於壇)¶
(故知是大宗之廟宗子有廟則亦為大夫士矣言大夫/士祭於宗室謂祖廟已毁或非君同姓故祭大宗之家)¶