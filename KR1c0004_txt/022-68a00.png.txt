　(之經云知我如此不如無生若非身自當之不應如/此深恨故知身自將師而出見戎狄交侵而發憤閔)¶
　(傷也且上下皆言下國明此亦下國大夫自将其國/之師故二章箋云諸侯㣲弱而王之臣當出見也是)¶
　(於時王臣未出不得逢之也逢之是身/見之辭故云今當其難自傷近危亡也)¶
苕之華芸其黄矣傳興也苕陵苕也将落則黄箋云陵¶
苕之華紫赤而繁興者陵苕之幹喻如京師也其華猶¶
諸夏也故或謂諸夏為諸華華衰則黄猶諸夏之師旅¶
罷病将敗則京師孤弱心之憂矣維其傷矣箋云傷者¶
謂國日見侵削音義(芸音云沈音運夏戸/雅反下同罷音皮)疏(正義曰陵/苕之英華)¶