(二雄無别失隂陽之匹以喩夫當配妻今襄公兄與妹/淫亦失隂陽之匹以襄公居尊位而失匹配故舉淫事)¶
(以責之言魯之道路有蕩然平易齊侯之子女文姜用/此道而歸嫁於魯既曰歸於魯止自有夫矣襄公何爲)¶
(復思之止而與之㑹爲此淫乎鄭以爲狐在山上爲喻/言南山髙大崔崔然有雄狐在此山上以求配偶形貌)¶
(綏綏然其狀可耻惡也喩説在箋既言公淫可惡又責/文姜㑹公言魯之道路有簜然而平易齊子文姜從此)¶
(道而歸於魯既曰歸於魯止當專意事夫何爲又復來/止責文姜之來㑹襄公也傳正義曰詩人自歌土風山)¶
(川不出其境故云南山齊南山舉南山形貌髙大崔崔/然故知喻國君之位尊嚴言其髙大如南山也綏綏是)¶
(匹行之貌今言雄狐相隨綏綏然明是二雄狐相匹故/云雄狐綏綏然是二狐俱雄無有别異失隂陽之匹以)¶
(喻兄與妹淫亦失隂陽之匹也今定本云失隂陽之正/義亦通也檢此傳文無狐在山上之意則各自爲喻異)¶