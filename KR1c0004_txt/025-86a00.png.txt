彭彭也喈喈猶鏘鏘也遄疾也言周之望仲山甫也箋¶
云望之故欲其用是疾歸吉甫作誦穆如清風仲山甫¶
永懐以慰其心傳清微之風化養萬物者也箋云穆和¶
也吉甫作此工歌之誦其調和人之性如清風長養萬¶
物然仲山甫述職多所思而勞故述其美以慰安其心¶
音義(騤求龜反/喈音皆)疏(正義曰此言周人欲山甫之速歸并/說已作詩之意言仲山甫乗王命之)¶
(四牡騤騤然壮健八鸞之聲喈喈然而嗚仲山甫乗此/車馬以往於齊周人欲山甫用此壮健車馬疾其在路)¶
(而早歸也山甫既行役如此故我吉甫作是工師之誦/其調和人之性情如清微之風化養萬物使之日有長)¶