(餘箋正義曰知婦人自伐薪者以序云婦人能閔其君/子則閔其君子者是汝墳之國婦人也經言遵彼汝墳)¶
(故知婦人自伐薪也大夫之妻尊為命婦而伐薪者由/世亂時勞君子不在猶非其宜故云非婦人之事婦人)¶
(之事深宫固門紡績織紝之謂也不賢而勞是其常故/以賢者處勤為非其事也釋詁云惄思也舍人曰惄志)¶
(而不得之思也釋言云惄飢也李廵曰惄宿不食之飢/也然則惄之為訓本為思耳但飢之思食意又惄然故)¶
(又以為飢惄是飢之意非飢之状故𫝊言飢意箋以為/思義相接成也此連調飢為文故𫝊以為飢意小弁云)¶
(惄焉如𢷬無飢事故箋直訓為思也此以/思食比思夫故箋又云如朝飢之思食)¶
遵彼汝墳伐其條肄𫝊肄餘也斬而復生曰肄既見君¶
子不我遐棄𫝊既已遐逺也箋云已見君子君子反也¶