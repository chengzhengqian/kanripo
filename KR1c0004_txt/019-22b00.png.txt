心之憂矣如或結之今兹之正胡然厲矣𫝊厲惡也箋¶
云兹此正長也心憂如有結之者憂今此之君臣何一¶
然為惡如是燎之方揚寧或滅之𫝊滅之以水也箋云¶
火田為燎燎之方盛之時炎熾熛怒寧有䏻滅息之者¶
言無有也以無有喻有之者為甚也赫赫宗周襃姒烕¶
之𫝊宗周鎬京也襃國也姒姓也烕滅也有襃國之女¶
幽王惑焉而以為后詩人知其必滅周也音義(燎力詔/反徐力)¶
(燒反熾尺志反熛必遥反襃補毛反姒音似鄭云字也/烕呼悦反齊人語也字林武劣反説文云従火戌聲火)¶