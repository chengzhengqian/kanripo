(尸必以卿也卿六命出封則為侯伯故得以公言之此/傳據卿非諸侯者為說耳若諸侯入為卿則稱公是常)¶
(矣箋正義曰箋以此文從介爾昭明以來轉相乘述則/是終有俶亦是介爾之事俱為神祐受之於天非言王)¶
(之祭燕行事始終故不從俶為始以令終已是善名故/以俶為厚釋詁文俶作也作事所以厚生故云俶猶厚)¶
(也言天祐成王既始使以善名終又使厚之見天意殷/勤之至也尸告主人唯嘏辭耳故知公尸嘉告謂嘏辭)¶
(也傳言以卿為非諸侯者故又言諸侯入為卿大夫以/申足傳說也諸侯有功徳者入為天子之卿大夫謂侯)¶
(伯為卿子男為大夫五等在國臣皆稱之曰公故言公/尸也公君釋詁文明國君而稱公非必公爵也此宗廟)¶
(宜以卿為尸但因解公而連言大夫耳祭統云夫祭之/道孫為王父尸所使為尸者於祭者子行也父北面而)¶
(事之彼說天子諸侯之法則天子諸侯宗廟之祭其尸/用同姓也於同姓之中用其適者故祭統注云必取同)¶