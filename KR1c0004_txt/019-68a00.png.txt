(醻名曰旅醻謂衆相醻也此喻得讒即受而行之故知/是旅醻非眞醻也𫝊正義曰伐木而言掎是畏木倒而)¶
(掎之眀掎其巔矣掎者倚也謂以物倚其巔峯也析薪/而言扡眀隨其理扡者施也言觀其裂而漸相施及故)¶
(箋云觀其理是也佗加也者此佗謂佗人也言舍有/罪而以罪與佗人是従此而往加也故曰佗加也)¶
莫髙匪山莫浚匪泉𫝊浚深也箋云山高矣人登其巔¶
泉深矣人入其淵以言人無所不至雖逃避之猶有黙¶
存者焉君子無易由言耳屬于垣箋云由用也王無輕¶
用䜛人之言人將有屬耳於壁而聼之者知王有所受¶
之知王心不正也無逝我梁無發我笱箋云逝之也之¶