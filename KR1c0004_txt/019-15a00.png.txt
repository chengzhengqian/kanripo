父母生我胡俾我瘉不自我先不自我後𫝊父母謂文¶
武也我我天下瘉病也箋云自従也天使父母生我何¶
故不長遂我而使我遭此暴虐之政而病此何不出我¶
之前居我之後窮苦之情苟欲免身好言自口莠言自¶
口𫝊莠醜也箋云自従也此疾訛言之人善言従女口¶
出惡言亦從女口出女口一爾善也惡也同出其中謂¶
其可賤憂心愈愈是以有侮𫝊愈愈憂懼也箋云我心¶
憂政如是是與訛言者殊塗故用是見侵侮也音義(瘉/音)¶