(則有牽牛之名而不曽見其牽牛以用於牝服大車之/箱也又東方有啓導日明之星西方有増長續日之星)¶
(此亦何曽能有啓續乎又有捄然而長者在天之畢也/徒則施之於二十八宿之行列而已亦何曽見其掩兔)¶
(載肉之用乎是皆有名無實亦興王之官司虚列而無/所成也𫝊正義曰何鼓謂之牽牛釋天文也李廵曰何)¶
(鼔牽牛皆二十八宿名也孫炎曰何鼓之旗十二星在/牽牛之北也或名為何鼔亦名為牽牛如爾雅之文則)¶
(牽牛何鼓一星也如李廵孫炎之意則二星今不知其/同異也知服牝服者以連箱言之為牛所用故牝服也)¶
(車人言大車牝服二柯又三分柯之二注云大車平地/載任之車牝服長八尺謂較也今俗呼為平較兩較之)¶
(内謂之箱甫田曰乃求萬斯箱書𫝊曰長幾充箱是謂/車内容物之䖏為箱言大車者以經有牽牛之文故知)¶
(大車箱也言旦出者旦猶明也明出謂嚮晨時也啓開/也言開導日之明故謂明星為啟明庚續釋詁文日既)¶