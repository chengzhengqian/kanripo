　(是也魯語里革云古者大寒降上蟄發水虞於是乎/講罛羀取名魚而嘗之廟言大寒降與此季冬同其)¶
　(言土蟄發則孟春也以春魚始動猶乘冬先肥氣序/既移故又取以薦然則季冬孟春皆可以薦魚也韋)¶
　(昭以為薦魚唯在季冬國語云孟春者誤案月令孟/春獺祭魚則魚肥而可薦但自禮文不具無其事耳)¶
　(里革稱古以言不當謬也言春鮪新來者陸璣云河/南鞏縣東北崖上山腹有穴舊說云此穴與江湖通)¶
　(鮪從此穴而來北入河西上龍門入漆沮故張衡云/王鮪岫居山穴為岫謂此穴也然則其來有時以春)¶
　(取而獻之明新來也陸璣又云大者為王鮪小者為/鮛鮪言王鮪謂鮪之大者也序止言薦獻不言所在)¶
　(故言薦獻之者/謂於宗廟也)¶
猗與漆沮濳有多魚有鱣有鮪鰷鱨鰋鯉傳漆沮岐周¶