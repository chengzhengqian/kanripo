(闇至旦而明眀地開發故謂之眀發也人之道夜則當/寐言眀發以来不寐以此故知従夕至旦常不寐也)¶
人之齊聖飲酒温克𫝊齊正克勝也箋云中正通知之¶
人飲酒雖醉猶能温藉自持以勝彼昬不知壹醉日富¶
𫝊醉而日富矣箋云童昬無知之人飲酒一醉自謂日¶
益富夸淫自恣以財驕人各敬爾儀天命不又𫝊又復¶
也箋云今女君臣各敬慎威儀天命所去不復来也音¶
義(温王如字柔也鄭扵運反藴藉也藉/在夜反又慈夜反復扶又反下同)疏(箋正義曰中/正謂齊通智)¶
(謂聖聖者通也大司徒注云聖通而先識是也此經與/下相對齊為中正則童昬者邪僻而不正以聖對不知)¶