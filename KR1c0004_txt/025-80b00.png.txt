(位也恪居官次襄二十三年左傳云不解于位假樂篇/也是順謂從其所為言君須為善從君之意以成善事)¶
(也顯明王之政教使羣臣施布之身/為大臣故得使在下者布行王政也)¶
王命仲山甫式是百辟纘戎祖考王躬是保傳戎大也¶
箋云戎猶女也躬身也王曰女施行法度於是百君繼¶
女先祖先父始見命者之功徳王身是安使盡心力於¶
王室出納王命王之喉舌賦政于外四方爰發傳喉舌¶
冡宰也箋云出王命者王口所自言承而施之也納王¶
命者時之所宜復於王也其行之也皆奉順其意如王¶