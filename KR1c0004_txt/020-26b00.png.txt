(曰禹㑹羣神於㑹稽以諸侯主祭其神故言神也則此/言其神足以綱紀一方是明所事其神之國将有綱紀)¶
(其意亦喻江漢之傍國故言一方也箋正義曰紀理衆/川使不壅滯者謂衆川有所注入江漢能統引之不使)¶
(其水壅遏滯塞常時通流也知喻吴楚之君者以舉江/漢為喻而彼南國之紀則以喻江漢所在之國能相紀)¶
(理故喻吴楚矣吴楚之意出于經之南國也若然上章/言諸侯並悪曽無一善今稱吴楚能理小國又幽王時)¶
(吴楚㣲弱未為盟主所以能長理傍國為之綱紀者上/言諸侯並悪謂中國諸侯耳漸漸之石序曰戎狄叛之)¶
(荆舒不至是幽王之時荊已叛矣亦既有背叛王命固/當自相君長是大能字小紀理傍國明矣南方險逺世)¶
(有强國啇頌云撻彼殷武奮伐荆楚是殷之中年楚已/嘗叛鄭語史伯謂桓公曰姜嬴荆芉實與諸姬相干也)¶
(南有荆蠻不可以入是幽王之時楚已强矣于時未必/有吴以吴亦夷之强者與楚相配言耳公羊𫝊曰吴楚)¶