卿官也司空掌營國邑司徒掌徒役之事故召之使立¶
室家之位處其繩則直縮版以載作廟翼翼傳言不失¶
繩直也乗謂之縮君子將營宫室宗廟為先廐庫為次¶
居室為後箋云繩者營其廣輪方制之正也既正則以¶
索縮其築版上下相承而起廟成則嚴顯翼翼然乗聲¶
之誤當為繩也音義(俾必爾反處昌慮反繩如字本或/作乗案經作繩傳作乗箋云傳破)¶
(之乘字後人遂誤改經文縮色六/反廐音救廣光浪反索桑洛反)疏(正義曰民既得安/止乃立國家宫室)¶
(於是乃召司空之卿令之營度廣輪乃召司徒之卿令/之興聚徒役使之立公卿之室家之位處也營度位處)¶