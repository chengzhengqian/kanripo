(特立妣之廟者春官大司樂職舞大濩以享先妣舞大/武以享先祖妣先於祖用樂别祭則周之先妣有不繫)¶
(於夫而特立廟矣閟宫生民說姜嫄生后稷以配天為/周之王業則周之先妣特立廟者唯姜嫄耳此妣文亦)¶
(在祖上故知是姜嫄也祖先祖不斥號諡則后稷文武/兼親廟亦在其中司樂七廟同用樂言先祖以總之明)¶
(先祖之文兼通諸廟也𫝊正義曰傳不言此為路寢之/制則此據天子之宫其室非一在北者南戸在東者西)¶
(戸耳推此有東嚮戸北嚮戸故孫毓云猶南東其畝箋/正義曰以上為立廟故此為居室然似續妣祖之言文)¶
(中不容路寢則築室百堵路寢亦宜在焉獨言此築室/謂築燕寢者路寢作與燕寢同時而制與宗廟相類此)¶
(西南其戸非路寢之制故特言燕寢其路寢文雖不載/亦作之可知言天子之寢有左右房者以天子之燕寢)¶
(即諸侯之路寢禮諸侯之制也有夾室又士䘮禮小歛/婦人髽於室而䘮大記諸侯之禮云小歛婦人髽帶麻)¶