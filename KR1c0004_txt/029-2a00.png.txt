　(為然也務農謂止舍勞役盡力耕耘重榖謂愛惜禾/黍不妄損費其事是一但所從言之異耳由其務農)¶
　(故牧於坰逺之野使避民居與良田即四章上二句/是也其下六句是因言牧在於坰野即說諸馬肥健)¶
　(僖公思使之善終說牧馬之事也儉以足用寛以愛/民說僖公之徳與務農重榖為首引耳於經無所當)¶
　(也僖公之愛民務農遵伯禽之法非獨牧馬而已以/馬畜之賤尚思使之善則其於人事無所不思明矣)¶
　(魯人尊之以下以諸侯而作頌詩為非常故說其作/頌之意雖復主序此篇其義亦通於下三篇亦是行)¶
　(父所請史克所作也此言魯人尊之謂既薨之後尊/重之也箋正義曰行父是季友之孫故以季孫為氏)¶
　(死諡曰文子左傳世本皆有其事文十八年左傳稱/季文子使太史克對宣公知史克魯史也此雖僭名)¶
　(為頌而體實國風非告神之歌故有章句也禮諸侯/六閑馬四種有良馬有戎馬有田馬有駑馬僖公使)¶