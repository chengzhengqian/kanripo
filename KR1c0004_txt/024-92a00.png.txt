鳳凰于飛翽翽其羽亦集爰止傳鳳凰靈鳥仁瑞也雄¶
曰鳳雌曰凰翽翽衆多也箋云翽翽羽聲也亦與衆鳥¶
也爰于也鳳凰往飛翽翽然亦與衆鳥集於所止衆鳥¶
慕鳳凰而來喻賢者所在羣士皆慕而往仕也因時鳳¶
凰至因以喻焉藹藹王多吉士維君子使媚于天子傳¶
藹藹猶濟濟也箋云媚愛也主之朝多善士藹藹然君¶
子在上位者率化之使之親愛天子奉職盡力音義(翽/呼)¶
(會反說文云羽聲也字林云飛聲也口外反瑞垂偽反/藹於害反爾雅云臣盡力也說文作藹藹云臣盡力之)¶