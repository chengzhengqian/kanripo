(暴擾亂此寛仁所以止苛刻安靜所以息暴亂故二后/勤行之廣當為光固當為故字之誤也者箋以外傳之)¶
(訓與爾雅皆同而釋詁云熙光也肆/故也則是聲相涉而字因誤故破之)¶
　　昊天有成命一章七句¶
　序我將祀文王於明堂也疏(正義曰我將詩者祀文/王於明堂之樂歌也謂)¶
　(祭五帝之於明堂以文王配而祀之以今之太平由/此明堂所配之文王故詩人因其配祭述其事而為)¶
　(此歌焉經陳周公成王法文武之道為神祐而保之/皆是述文王之事也此言祀文王於明堂即孝經所)¶
　(謂宗祀文王於明堂以配上帝是也文王之配明堂/其祀非一此言配文王於明堂謂大饗五帝於明堂)¶
　(也曲禮曰大饗不問卜注云大饗五帝於明堂莫適/卜月令季秋是月也大享帝注云言大享者徧祭五)¶