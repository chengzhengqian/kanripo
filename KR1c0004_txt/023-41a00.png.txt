(耳此言犬馬略說言菽粟明國之所有莫不與之故鄭/於稷起及易注皆云事之以牛羊明當時亦與之韓奕)¶
(箋云梁山在馮翊夏陽縣西北鄭於書傳注云岐山在/梁山西南然則梁山横長其東當夏陽縣西北其西當)¶
(岐山東北自豳適周當踰之也曲禮下曰國君死社稷/公羊傳曰國滅君死之正也則諸侯為人侵伐當以死)¶
(守之而公劉太王皆避難遷徙者禮之所言謂國正法/公劉太王則權時之宜論語曰可與適道未可與權公)¶
(羊傳曰權者反經合義權者稱也稱其輕重度其利害/而為之公劉遭夏人之亂而被迫逐若顧戀疆宇或至)¶
(滅亡所以避諸夏而入戎狄也太王為狄人所攻必求/土地不得其地攻将不止戰以求勝則人多殺傷故又)¶
(棄戎狄而適岐陽所以成三分之業建七百之基雖於/禮為非而其義則是此乃賢者達節不可以常禮格之)¶
(王制稱古者量地以制邑度地以居民地邑民居必參/相得故曰無曠土無遊民而公劉太王得擇地而遷又)¶