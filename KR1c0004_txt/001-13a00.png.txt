　(在下人臣用此六義以風喻箴刺君上其作詩也本/心主意使合於宫商相應之文播之於樂而依違譎)¶
　(諫不直言君之過失故言之者無罪人君不怒其非/主而罪戮之聞之者足以自戒人君自知其過而悔)¶
　(之感而不切微動若風言出而過改猶風行而草偃/故曰風上言風風也教也向下以申風義此云故曰)¶
　(風向上而結彼文使首尾相應解盡風義此六義之/下而解名風之意則六義皆名為風以風是政教之)¶
　(初六義風居其首故六義總名為風六義隨事生稱/耳若此辭總上六義則有正變而云主文譎諫唯說)¶
　(刺詩者以詩之作皆為正邪防失雖論功誦徳莫不/匡正人君故主說作詩之意耳詩皆人臣作之以諫)¶
　(君然後人君用之以化下此先云上以風化下者以/其教從君來上下俱用故先尊後卑襄十六年左𫝊)¶
　(稱齊人伐魯求救於晉晉人不許穆叔見中行獻子/賦圻父獻子曰偃知罪矣穆叔賦詩而晉人不得怨)¶