(别解其徳音孔昭據此論燕宜為旅時語古也故為先/王道徳之音其賓能語先王之徳音即是賓有孔昭之)¶
(明徳何者非孔昭之明徳者不/能語先王徳教使之甚明也)¶
呦呦鹿鳴食野之芩𫝊芩草也我有嘉賓鼓瑟鼓琴鼓¶
瑟鼓琴和樂且湛𫝊湛樂之久我有旨酒以燕樂嘉賓¶
之心𫝊燕安也夫不能致其樂則不能得其志不能得¶
其志則嘉賓不能竭其力音義(芩其今反說文云蒿也/樂音洛湛都南反字又)¶
(作耽夫/音扶)疏(𫝊正義曰芩草陸璣云莖如釵股葉如竹蔓/生澤中下地鹹處為草眞實牛馬皆喜食之)¶
　　鹿鳴三章章八句¶