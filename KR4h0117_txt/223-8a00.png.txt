如此竒才正可憐曾陳大計爲安邊天存廟社施籌策¶
地限籓籬老歲年獨眼明明尋趙地丹心耿耿向淮堧¶
江南寸土聯區脱慟哭高沙赴九泉¶
　　　湖南安撫知潭州李公芾¶
平楚樓頭矢石驚焚香稽首别宸京盡殱妻子期全節¶
寧死封疆不忍生煙燄張空墮趙璧旌旗倒影下湘城¶
善刀人在同觀化名與澄江一様清¶
　　　江東運判趙公淮妾某氏¶