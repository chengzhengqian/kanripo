高臺秋日草荒凉故老猶能說漢皇歌罷三侯悲擊筑¶
身居萬乘更思鄉長陵魂魄風雲徃原廟丹青歲月長¶
徃事徒勞增感慨寒城幾度立斜陽¶
　　　月夜江上聞簫¶
西江短棹倚江干卧聽樓頭玉琯殘歌斷呉門人罷市¶
珮空秦館客憑欄魚龍擾擾秋潮落鸞鳯䨇䨇夜月寒¶
聽徹古今無限恨高陽且付酒杯乾¶
　　　靈峰寺¶