深嶂多幽景閒居野興清滿庭秋雨過連夜綠苔生石¶
靣横琴坐松隂採樂行超然塵事外不似絆浮名¶
　　　廢宅花¶
數樹荒庭上芬芳映綠苔自縁逢暖發不是為人開色¶
豔鶯猶在香消蝶已回相從無勝事誰向此傾杯¶
　　　留别盧𤣥休歸荆門¶
江邊離别心言罷各沾襟以我去帆逺知君離恨深雲¶
開孤鳥出浪起白鷗沉更作來年約陽臺許伴尋¶