　　　餞别户部郎中林公致雍翰林典籍黄公約仲¶
蕭蕭風雨送殘秋况復凄凉感别愁粉署仙郎吟判袂¶
玉堂詩史解行舟煙村夜火明沙岸江郭晨鐘起郡樓¶
不盡離情付流水隨君直到鳯池頭¶
　　　遇鄉人¶
臈月都城雪作花相逢况復在天涯雲山自是増離恨¶
風物那堪近歲華逺渚斷煙迷曉雁長林落日集昏鴉¶
坐來笑問鄉園事喜道平安似到家¶