　　　題林郎中扈從行巻¶
六龍飛馭度行宫煙火人家萬里同仗外馬嘶春草緑¶
堤邊花映暖雲紅考功今日推韓愈愛客當年説孔融¶
扈從北來多俊傑仙郎詞賦喜偏工¶
　　　次韻答胡學士塞外見寄¶
塞草初過春未動歸來應見緑紛紛櫜弓幾對龍沙月¶
退食須瞻鳯闕雲喜有音書來逺道好將勲業繼前聞¶
禁垣自昔稱頗牧不獨胸蟠錦繡文¶