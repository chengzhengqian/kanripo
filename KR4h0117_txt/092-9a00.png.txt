辟命羡君行其如愴别情酒闌汀樹晩帆展野風生淮¶
静寒烟斂村遥夜火明醉沉胊嶺夢吟達壽春城舊友¶
揺鞭接元戎掃榻迎雪晴蓮幕啟雲散桂山横王粲從¶
軍畫陳琳草檄名知君提健筆重振此嘉聲¶
　　　途中作¶
翠色晴來近長亭路去遥無人折烟縷落日拂溪橋¶
　　　子規¶
暮春滴血一聲聲花落年年不忍聽帶月莫啼江畔樹¶