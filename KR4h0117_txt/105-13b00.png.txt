乆遊春草盡還寄北船歸沙鳥窺中食江雲滿淨衣秦¶
原山色近楚寺磬聲微見説翻經館多聞似爾稀¶
　　　送廣通上人遊江西¶
香爐七嶺秀秋色九江清自古多禪隠吾常愛此行尋¶
師經鄂渚受請到青城離别人間事何關道者情¶
　　　送李秀才赴婺州招¶
山開江上色孤賞去應遲渌水近吳榜秋風入楚詞猿¶
清獨宿處木落逺行時見説東陽守登樓為爾期¶