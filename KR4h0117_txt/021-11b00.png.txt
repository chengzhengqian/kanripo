月生西海上氣逐邊風壯萬里度闗山蒼茫非一狀漢¶
兵開郡國胡馬窺亭障夜夜聞悲笳征人起南望¶
　　　擬古¶
飲馬臨濁河濁河深不測河水日東注河源廼西極思¶
君正如此誰為生羽翼日夕大川隂雲霞千里色所思¶
在何處宛在機中織離夢當有魂愁容定無力夙齡負¶
竒志中夜三歎息㧞劔斬長榆彎弓射小棘班張固非¶
擬衛霍行可即寄謝閨中人努力加餐食¶