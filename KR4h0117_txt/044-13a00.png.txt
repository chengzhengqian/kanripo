寞綴道論空簾閉幽情騶虞不虚來鸑鷟有時鳴安知¶
天漢上白日懸髙名海客去已久誰人測沈㝠¶
燕昭延郭隗遂築黄金臺劇辛方趙至鄒衍復齊來奈¶
何青雲士棄我如塵埃珠玉買歌笑糟糠養賢才方知¶
黄鶴舉千里獨徘徊¶
寶劍雙蛟龍雪花照芙蓉精光射天地雷騰不可衝一¶
去别金匣飛沈失相從風胡滅已久所以濳其鋒吳水¶
深萬丈楚山邈千重雌雄終不隔神物㑹當逢¶