與客浮湘水琴書共一舟雲間雙樹曉天外數峰秋指¶
顧銷塵慮棲遲發櫂謳未知身是畫明月滿滄洲¶
　　　麻姑山¶
絶谷寒聲淺隂堂翠色交搨書摩蘚石炊黍拾煙梢瀑¶
落投龍洞雲歸養鶴巢未能招我隱何用解人嘲¶
　　　東陽道中¶
出谷蒼煙薄穿林白日斜㟁崩迂客路木落見人家野¶
碓喧春水山橋枕淺沙前村烏桕熟疑是早梅花¶