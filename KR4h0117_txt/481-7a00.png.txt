郭熙之死誰復同湖湘小仙今代雄慣將健筆寫縑素¶
江山平逺稱尤工洞庭瀟湘淼何許積水長天迷處所¶
沙邊老樹總呼風波上輕雲初散雨短棹扁舟競往還¶
垂綸老翁意愈閒晴窻展玩心眼亂興在滄浪千里間¶
　　　李學士薇園秋霽圖題贈¶
玉堂仙人入直還盡日閒園惟閉關展席平臨堦下樹¶
開簾遥對几前山紫薇陰深日卓午石榻微凉過鳴雨¶
磵道聲飛泉瀑寒雲根色颭莓苔古僊人步屧出幽林¶