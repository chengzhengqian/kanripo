　　　送泰禪師歸南嶽¶
石龕閒鎖白猿邉歸去途程半在船林簇曉霜離水寺¶
路穿新燒入山泉已尋嵐壁臨空盡却看星辰向地懸¶
有興寄題紅葉上不妨收拾别為編¶
　　　昭陽微公山房¶
曲江流影石千株吾子思歸夢斷初有信北來山疊疊¶
無言南去雨疎疎祖師門接園林路丞相家同井邑居¶
閒野老身留得否相招多是秀才書¶