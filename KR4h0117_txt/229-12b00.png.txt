更欲窮源情未已知君嗔我索歸忙¶
　　　遊天竺上寺呈東山仲靈冲晦¶
入林已忻猿鳥樂共傲浮天勝大還身外是非雲不繫¶
社中留戀雨相闗籃輿寂寞媿彭澤拄杖風流肖德山¶
寄語葛洪巖下水莫流清夢到人間¶
　　　酬仲靈同遊天竺兼呈伯周禪老¶
不問猿崖鳥道深攜笻著屐伴君尋山中桂子驚寒夜¶
雪後梅花逼嵗陰欲住更逢青眼顧相看須盡白頭吟¶