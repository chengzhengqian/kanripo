君還洛邑分明記此處同年閲歳華¶
　　　奉和聖製幸禮部尚書竇希玠宅應制¶
尚書列侯第外戚近臣家飛棟臨青綺迴輿轉翠華日¶
交當户樹泉漾滿池花圓頂圖嵩石方流擁魏沙豫遊¶
今聽履侍從昔鳴笳自有天文降無勞訪海槎¶
　　　奉和幸韋嗣立山莊應制¶
摐金寒野霽歩玉曉山幽帝握期松子臣廬訪葛侯百¶
工徴往夢七聖扈來遊斗柄乗時轉台階捧日留樹重¶