髙全似砌水小不成簾雖倦猶貪㸔中宵澗雨添¶
　　　又和鄭府判韻¶
荆璞照耀非常珍天衢整歩凌通津與人軒闢破畦畛¶
滿懐拍拍無非春我如櫪驥異逺道志在千里身未到¶
朅來此地尋文盟平生心事爲傾倒飽徳醉義樂有餘¶
况有蘭玉芬庭除諧笑云云殊未厭盤飱夜半勞兵厨¶
依依此情那忍去自恨塵鞍難久駐佇㸔飛詔自天來¶
殿前賸作摩空賦¶