洞庭南桂嶺北衡山連延瀟湘黑中有祝融如髻鬟嵯¶
峨七十二峰間祝融不自知千山萬山如迴環迴環面¶
面芙蓉裏儼如天仙朝紫皇千官百辟遙相望半夜每¶
瞻東海日六月常飛滿樹霜龍拏鳯攫熊虎躑雲生霧¶
滅何時極我來正値太平時况有山僧似疇昔憑高一¶
覽四海空草間培塿安足雄盤盤羅漢臺翕翕炎帝宮¶
復恐九天上視我如井中朔風日夜相騰蹙谷老崖堅¶
松柏秃古來鐵瓦盡飄揚山上至今猶板屋山僧勸我¶