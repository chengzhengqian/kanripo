我亦玉堂揮翰手他年鵷鷺造朝班¶
　　　送蔡竹澗江山教諭¶
仙霞嶺與落霞齊乗興吟遊日未西簾影到池元是水¶
縠紋浮雨却成溪煙清院竹鸞窺客日暖宫芹燕拾泥¶
莫道廣文官況冷窓前生意草萋萋¶
　　　中秋月¶
銀漢西流烏接翼囘首人間化為碧瑤臺貝闕神仙都¶
三郎錯路歸魚鳬霓裳月裏親偷得却怪李謩偷擪笛¶