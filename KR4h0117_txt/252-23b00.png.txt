茫茫青堟春風裏歲歲春風吹不起傳得琵琶馬上聲¶
古今只有王與李李氏昔在至元中少小辭家來入宮¶
一見世皇稱藝絶珠歌翠舞如乘空君王豈爲紅顔惜¶
自是衆人彈不得玉觴爲舉樂乍停一曲便覺千金值¶
廣寒殿裏月流輝太液池頭花發時舊曲未終新譜續¶
繁聲萬變總相宜三十六年如一日長得君王賜顔色¶
形容漸改病相尋獨抱琵琶空歎息興聖宮中愛更深¶
承恩始得遂歸心時時尚被宮中召強理琵琶絃上音¶