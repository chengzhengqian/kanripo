樓舞榭空流水傷心萬事俱可嗟草長叢臺白日斜廢¶
苑當時在何處舊宫今日作誰家古來富貴俱寂寞有¶
酒樽前胡不樂¶
　　　太白山歌¶
我聞太白横西域百里蒼蒼見寒色靈源萬古誰窮探¶
雷雨窈㝠巖洞黒中峰迢迢直上天瑶宫玉殿開雲煙¶
千盤萬折不到頂石壁鐵鎖空高懸隂崖皚皚積古雪¶
絶壑長松幾摧折鳥道斜穿劍閣雲龍潭倒映峨嵋月¶