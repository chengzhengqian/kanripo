人言小孤殊阻絶從來可望不可攀上有巔厓勢欲墮¶
下有劒石交巉頑峽風閃壁船難進洪濤舂撞蛟龍闗¶
帆檣摧縮不敢越往往退次依前山崖傍沙㟁日東徙¶
忽成巨浸通西灣帝心似憫舟楫苦神斧夜闢無痕斑¶
風雷倐翕見萬怪人謀不得容其間我來銳意欲一往¶
小舟微服沿回瀾側身脇息仰天竇懸空絶棧蛛絲慳¶
風吹卯酒眼花落凍滑丹梯足力孱青鼉吹雨岀仍没¶
白鳥避客來復還峰頭四顧盡落日宛然風景如瀛寰¶