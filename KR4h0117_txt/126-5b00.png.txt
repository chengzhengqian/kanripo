十里雲邉寺重驅千騎来天形欹野盡江勢讓山回園¶
柰濃成幄樓鐘近殷雷斜陽歸鞅促飛盖冒輕埃¶
　　　題信相院黙庵¶
對言方有黙因黙乃名庵庵留黙不遣一物遂為三龜¶
掃泥中痕正恐力弗堪自問呵黙者了然成妄談¶
　　　渡湘江¶
春過瀟湘渡真觀八景圗雲蔵岳麓寺江入洞庭湖晴¶
日花争發豐年酒易沽長沙十萬户逰女似京都¶