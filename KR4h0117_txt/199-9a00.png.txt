今朝顦顇荆湖外却望烟霄歎未還¶
　　　再過東岡¶
物色江寒楓葉凋江邉微雨暮瀟瀟白沙翠竹舊行路¶
碧水朱欄新渡橋盡室當時避征戰十年間事付漁樵¶
如今傑屋明人眼一笑端能覆酒瓢¶
　　　别葛徳裕主簿¶
官冷身閒簿領稀時從物外赴襟期憑君少緩青絲鞚¶
為我聊傾碧玉巵野寺石泉秋煮茗松窓雪屋夜論詩¶