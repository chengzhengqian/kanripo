兄早從軍多苦辛漂泊天涯惟此身拜迎折腰事官長¶
顧盻回頭無室人去時同行多隊伍逃亡强半丁男補¶
十歲邊頭始問婚有子讀書今十五營中無事但耕鉏¶
輸官豈復求贏餘地寛買牛多種粟路逺念家難寄書¶
弟來北京己二載東去闗山近遼海都門邂逅不相識¶
鄉音盡變顔容改塞上風沙凋敝裘説着故園雙淚流¶
挑燈細論征戍苦酌酒暫消離别愁匆匆相見何曾久¶
明日官橋又分手朔雪還連玉塞雲東風未發金臺柳¶