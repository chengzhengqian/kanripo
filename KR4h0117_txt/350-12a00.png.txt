想到家林娯綵後重來莫遣過春深¶
　　　送伯陽韓御史省墓歸山陰¶
南臺聲望如君少近沐明恩展祭歸潞渚霜寒氷欲合¶
薊門風急雪將飛青驄蹀躞辭丹闕金豸輝煌照錦衣¶
三十年來重交好臨岐不忍遽相違¶
　　　送王教授¶
邊秩承恩歲已闌曉辭雙闕出燕闗驛程驅馬寒侵骨¶
芹泮傳經喜在顔水滿滄江揚子渡雲連綠樹富春山¶