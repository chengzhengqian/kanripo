　　　和何仲黙遊靈濟宫韻¶
乍識花源路瀟然世外居玉壇秋雨冷紫閣晝隂虚飱¶
玉傳竒訣抄方簡異書却憐車馬客覊束未能疎¶
　　　和復李獻吉懐韻¶
暫出邊闗道親交念别羣新蕪炎雨長逺樹夕陽分路¶
險平連塞屯閒亂㸃雲無眠山館夜惆悵正思君¶
　　　上元和廷實韻兼懐獻吉¶
今夕復何夕千門候月明浮雲生漢苑積雪霽秦京漏¶