髙僧占斷西湖勝細草斜連石子坡度嶺剪来藤作杖¶
翻畦種得菜成窠一龕曉日紅蒸衲四壁秋煙翠染蘿¶
借問何時開夜講洗清塵耳定湏過¶
　　　菊亭為陶文式賦¶
陶令諸孫學行優繞亭栽菊更風流天施白露開逢節¶
地湧黄金買斷秋勸客且簪頭上帽呼兒頻泛掌中甌¶
愛花老我今成癖擬約相過共唱酬¶
　　　寄葉友甫¶