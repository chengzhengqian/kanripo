五夜雕輪集千門火樹春聼兒歌麗曲不自踏香塵月¶
傍青樓乆花開紫陌新犬戎生薊北羞作太平人¶
　　　逰金山寺還舟中流作¶
縱是裴公寺能忘魏子心㠶開呉日落鐘度楚雲深半¶
餉分南北中流弔古今江山雖好在無柰二毛侵¶
　　　和同寅鷄鳴寺韻¶
二里城西路䨇林擁貝宫鳥啼禪榻静花散佛衣紅山¶
墮明湖裏人逰碧落中五雲飛北極江盡望無窮¶