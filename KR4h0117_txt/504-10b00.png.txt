肅舲泝洪濤掛石展竒㟧頗懷濟川人復羡臨濠樂兹¶
山絶地脈江海秀磅礴突起無曼延中流自瀺灂太華¶
巨靈擘龍門神禹鑿嶮峭由代工位置非天作仰干斗¶
牛精俯枕川藪絡中虚釀靈潤外觀表封略樓宇盡騫¶
騰嵐翠汾沃若潮音雜鐘梵人語怒蛟鱷陽侯戲其涯¶
五采忽乘嶠趫捷慕飛猱凌厲憐孤鶴余本水鄉士夙¶
負滄洲諾一丘可棲遲萬事甘零落¶
　　　宿龍江¶