碧波凉泠鴈来天又報秋風一信傳淅淅緑彫初脆栁¶
蕭蕭紅謝巳殘蓮飄颺牧豎投村笛斷送漁郎入浦船¶
多少江湖倦逰客鱸魚蓴菜憶歸田¶
　　　春日湖上¶
笙歌窟裏無窮景老我從逰學少年但信玉驄穿翠徑¶
誰驚白鷺入蒼煙暖風欲颭簮花帽春水初髙載酒船¶
笑指湧金門外路㡬時羅袂再重連¶
西子湖頭風日佳春衣初試踏晴沙長堤畫舫依楊栁¶