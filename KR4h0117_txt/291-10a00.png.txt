樓高韻發響泠泠急管悲歌一霎停初聴乍如風雨至¶
再彈還作鳯凰鳴清如玉女鈞天奏壯似雕戈出塞聲¶
澗水帶冰時哽咽春雷震石忽憑陵憑陵未巳旋清悄恍¶
惚漸凝聲漸小四座無言俱寂寥餘音巳㫁猶縈繞溶溶¶
宛宛復悠悠切切凄凄還窈窈深閨㫁蚓怨寒宵淺谷¶
嬌鶯破春曉纒綿萬恨與千愁婉意柔情不肯休蔡琰¶
胡笳悲紫塞班姫團扇掩清秋樓前皓月明如練天外¶
行雲凝不流促拍未終南内曲新腔忽過小梁州梁州¶