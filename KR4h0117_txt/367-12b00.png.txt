珠簾繡幕圍姬姜伯業相傳僅千載寧知時去繁華改¶
盗賊公然竊寳弓坐令清社無光彩是非得失俱悠哉¶
空餘廢址連荒臺往事凄凉不可問淄流嗚咽悲風来¶
　　　望海歌¶
我生足迹半天下朅来持節臨東夏萬里滄溟入壯觀¶
洞庭彭蠡足驚詫三韓之西日本東𤣥㝠少昊迴祝融¶
歸墟尾閭杳難測清江碧漢来無窮碣石依稀望中小¶
天台不斷連山繞煙波明滅散羣鷗雲水空清浮衆島¶