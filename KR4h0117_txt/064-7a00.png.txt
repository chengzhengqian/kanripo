雲房寄宿秋夜客一燈熒熒照虗壁蟲聲呼客客未眠¶
幾人語話清景側不可離别愁紛多秋燈熒熒奈别何¶
　　　哭李象¶
白雞黄犬不將去寂寞空餘葬時路草苑花開年復年¶
後人知是何人墓憶君思君獨不眠夜寒月照青楓樹¶
　　　宿陸氏齋賦得殘燈詩¶
殷勤照永夜屬思未成眠餘暉含薄霧落燼迸空筵誰¶
比秦樓曉緘愁别幌前¶