　　　寄嚴八判官¶
洛陽新月動秋砧瀚海沙場天半隂出塞能全方叔䇿¶
安親更策老萊心漢家宫裏風雲曉羌笛聲中雨雪深¶
懷袖未傳三嵗字相思空作隴頭吟¶
　　　秋夜寄皇甫冉鄭豐¶
洛陽清夜白雲歸城裏長河列宿稀秋後見飛千里雁¶
月中聞搗萬家衣長憐西雍青門道久别東呉黄鵠磯¶
借問客書何所寄愁心不啻兩鄉違¶