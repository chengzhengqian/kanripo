鄉里交遊輩情深喜見君一緘勞寄意兩地惜離羣白¶
馬人傳疏雕龍世愛文㡬回馳戀切春樹暗江雲¶
　　　泊九龍灘¶
九龍灘下泊煙景暗蒼苔樹影臨流出鐘聲渡水来江¶
空鷗伴少風急雁羣哀正爾懐人切愁雲滿釣臺¶
　　　舟中雜詠¶
秋水青于染官河放去艭波光迷草閣山色到篷窗細¶
雨猿啼獨疎池雁下雙羈懐正牢落誰與倒吟缸¶