中宫移植銷魂樹不如歸去便歸家誰其友者楊州花¶
　　　畫馬行¶
凉秋八月霜皓皓白雁驚飛散蓬葆川原蓄牧萬馬來¶
揚鬛儹蹄齕枯草漁陽突騎自有眞奚官剪拭傾城闉¶
素絲結轡美無價繡罽披韀驅向人當塗奮擲甚崛壯¶
一旦紛騰入天仗父老東城接鬬雞蠻兒内苑隨調象¶
煌煌京洛鳴和鈴奔走萬里如流星筋力追風烏鵲厲¶
精神噴霧蛟龍㝠徃年踊躍將一跨寂寞而今空見畫¶