汝向名園去佳遊興若何柳溪湏對月花塢且停歌不¶
寐杯空寫㣲吟思轉多老來心數仄徙倚立庭柯¶
　　　靈寳客邸逢慎之¶
客滯燕臺久春深始到家異鄉驚見汝歸思渺無涯但¶
酌𢎞農酒休言杜曲花我來應首夏知剰㡬枝斜¶
　　　靜林寺别張秋官康甫張侍御運夫¶
巳怯春餘熱那堪送我行湖光迴白鷺節候入朱明小¶
徑風沙合層臺烟霧横遙看靜林寺似可學無生¶