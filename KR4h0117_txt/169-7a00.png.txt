　　　次常父著作曝書之韻¶
内閣儒方集先朝事不忘曝書開綺席偃武歛牙璋籖¶
軸陳千古金朱萃一堂日華窺鳥迹氷豔照金觴已掃¶
斷簡蠧更增東壁光士髙閒粹語天近覽幽香見博思¶
唐庫恩新仰舜廊名山纔向曉振鷺已成行官職塵勞¶
少朋従語笑長但慙甘若醴寧恨冷如漿小説誅瀰漫¶
雄文薦煒煌培風誰有志従此好南翔¶
　　　送中吳太守¶