清溪流不極夕霧起嵐陰虚邑帶寒水悲風號遠林涵¶
山日欲晦窺閣景方沈極目無遺眺空令愁寸心¶
　　　柚花¶
春融百卉茂素縈敷綠枝淑郁麗芳遠悠颺風日遲南¶
國富嘉樹騷人留恨詞空齋對日夕愁絶鬂成絲¶
　　　對月思故山夜景¶
沈沈新秋夜凉月滿荆扉露泫凝餘彩川明澄素暉中¶
林竹樹映疎星河漢稀此夕情無限故園何日歸¶