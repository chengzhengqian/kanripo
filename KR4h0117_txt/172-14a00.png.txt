　　　和子賢夏日晩望¶
溪山潑墨水雲秋似綺餘霞次第收燦燦拒霜鋪蓼㟁¶
雙雙屬玉舞蘋洲杳無錦字來憑雁擬滅機心試狎鷗¶
望裏碧雲還又合數峯江上忍擡眸¶
　　　朝宗以詩贈行和酬二篇一以留别一以謝詩¶
潄醪常共醉琳琅魚目慙遊漲海傍琴聽雅音彈碧玉¶
鼎分靈劑煉𤣥霜纒腸錦繡篇章麗入室芝蘭燕寢香¶
欲别未應徒爾爾鵬程萬里事難量¶