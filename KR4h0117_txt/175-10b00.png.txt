醉歸荆棘沾衣濕紗巾一幅何翩翩庭中弄影不肯眠¶
莫欺此老今衰甚曾見高皇狩越年¶
　　　舟中對酒¶
百壺載酒遊凌雲醉中揮袖别故人依依向我不忍别¶
誰知峩眉半輪月月窺船窓掛凄冷欲别渝州酒初醒¶
江空裊裊釣絲風人静翩翩葛巾影哦詩不睡月滿船¶
清寒入骨我欲仙人間更漏不到處時有沙禽背船去¶
　　　漁翁¶