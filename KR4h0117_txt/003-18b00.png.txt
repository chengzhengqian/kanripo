佇蘭林迴芳薄秀木山溜何泠泠飛泉漱鳴玉哀音附¶
靈波頹響赴層曲至樂非有假安事澆淳樸富貴茍難¶
圖税駕從所欲¶
　　　園葵¶
種葵北園中葵生鬱萋萋朝榮東北傾夕頴西南晞零¶
露垂鮮澤朗月耀其輝時逝柔風戢嵗暮商猋飛層雲¶
無温液嚴霜有凝威幸䝉高墉徳𤣥景䕃素蕤豐條並¶
春盛落葉後秋衰慶彼晩凋福忘此孤生悲¶