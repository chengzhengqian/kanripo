少年曽誦習誤認古人詩風雅世不重姓名誰得知髙¶
情如隠者薄宦過明時地下尋才鬼應逢陸與皮¶
　　　送李侍禁¶
三載旴江上軍和盜亦殱事煩終不倦貧極始知廉别¶
袖揮寒日歸舟載夜蟾懋功宜有賞天意在官占¶
　　　寄周寺丞¶
我愛南豐宰天資舉措竒上官如不怒善政有誰知賦¶
役貧中減鞭笞獷處施邑人多未悟去後始應思¶