遊裛清潤夕憩濯凉颸蟻酒時獨酌羽扇不須持動息¶
絶紛擾耳目無纎翳願守嵗寒約載歌淇澳詩¶
　　　夢母¶
昨夜夢還家登堂見慈母依依别後情欵欵生前語覺¶
來不復寐敧枕愁如縷静聴北窗間瀟瀟響寒雨¶
　　　題畵¶
入山采靈藥山深愁日短空林獨自行木客時為伴木¶
肥晨露滋芝潤春泥暖荷钁暮歸遲前溪白雲滿¶