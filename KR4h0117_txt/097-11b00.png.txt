受詔從華省開旗發帝州野烟新驛曙殘照古山秋樹¶
勢連巴没江聲入楚流惟應行化後吟句上雲樓¶
　　　山中寄吳磻十韻¶
莫問終休否林中事已成盤餐憐火種嵗計付刀耕掬¶
水皆花氣聽松似雨聲書空翹足卧避儉側身行果傍¶
閒軒落蒲連濕㟁生禪僧知見理妻子笑無名更擬教¶
詩苦何曾待酒清石溪魚不大月樹鵲多驚砌下通樵¶
路窗間見縣城雲山任重疊難隔故交情¶