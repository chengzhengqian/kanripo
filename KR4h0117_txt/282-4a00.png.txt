君向金陵去雲帆百尺懸杯揺江色裏詩堕菊花前涂¶
水明秋月鐘山起暮煙鳯臺逄李白一為問青天¶
　　　九江廟¶
遺臺上古城劒氣夜峥嶸天地英雄恨春秋父老情蜀¶
江來楚盡涂水近江平往事何勞問長陵草自生¶
　　　夜飲蔣師文齋館¶
故人相與醉虚幌坐來清月色宛在地鐘聲忽滿城都¶
將千載意併作異鄉情若買青山得相携歲晚行¶