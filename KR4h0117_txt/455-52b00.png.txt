　　　寄張東所次前韻¶
逺趨君命忽中違此意年來識者稀黄綺曽為炎祚岀¶
子陵終向冨春歸江船一話千年濶塵夢今驚四十非¶
何日孤㠶過天目海門春浪掃漁磯¶
　　　别余縉子紳¶
寧須買棹往來頻我亦携家向海濵但得青山隨鹿豕¶
未論黄閣畫麒麟䘮心疾已千年痼起死方存六籍真¶
歸向蘭溪溪上問桃花春水正迷津¶