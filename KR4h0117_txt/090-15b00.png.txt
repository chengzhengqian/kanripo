開門風雪頂上徹困飛禽猿戲青㝠裏人行紫閣陰臘¶
泉冰下出夜磬月中尋盡欲居巖室如何不住心¶
　　　送雲卿上人遊安南¶
春往海南邊秋聞半夜蟬鯨吞洗鉢水犀觸㸃燈船島¶
嶼分諸國星河共一天長安却回日松偃舊房前¶
　　　送人歸覲河中¶
青門塜前别道路武闗西有寺雲連石無僧葉滿谿河¶
長隨鳥盡山逺與人齊覲省波濤縣寒窗響曙雞¶