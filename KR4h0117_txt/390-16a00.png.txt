穆之張君嚴韅靷蹇予恇怯蹲中堅一時勝負且勿較¶
聊㝷故事追前賢¶
　　　題畵梅¶
羅浮仙子真崛竒天然標格氷霜姿歲寒心事老天識¶
調羮手叚何人知以兹落魄孤山下弄月吟風足瀟洒¶
冥心静裏悟乾坤自有香風抗蘭麝今日塵埃偶相逢¶
廵簷索笑聲渢渢相邀欲問徂徠子當年何事受秦封¶
江空嵗晏路云邈且爾寄傲南忩中¶