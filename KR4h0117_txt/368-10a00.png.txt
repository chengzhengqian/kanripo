洗蒼梧葉風吹白藕花門前無列㦸寧異野人家¶
　　　秋夜歸興¶
華月行空流素光星辰隠隠動寒芒煙銷寳篆金爐冷¶
水咽銅壺玉漏長望㫁鄉書無過雁牽成離恨有啼螿¶
敝廬只在呉江上蓴莱鱸魚入夢香¶
　　　春日客懐¶
年年馬上見春風花落花開醉夢中短髪經梳千縷白¶
衰顔借酒一時紅離家自是尋常事報國慚無尺寸功¶