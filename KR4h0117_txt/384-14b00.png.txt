江郭雖卑濕心清身自安槐雲深院静梅雨小窓寒酒¶
熟還留客潮生可凭闌寄言彭澤宰休道嬾為官¶
　　　送僧歸日東¶
神京往來久何事又東行路指扶桑逈杯浮碧海輕歸¶
心渺雲影靈唄襍濤聲後夜遙相念茫茫月共明¶
　　　喜外弟盧綸見宿¶
茅屋少相隣君來不棄貧地偏無俗轍年老作閒人燈¶
下啼螿近窓前落葉頻對床因聽雨欵曲話情親¶