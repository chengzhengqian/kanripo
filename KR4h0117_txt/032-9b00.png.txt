　　暇日與兄弟同遊興慶宫登勤政務本及華蕚相¶
　　輝之樓所以觀風俗而勸人崇友于而敦睦詩以¶
　　言志歌以永言情發于衷率題此什¶
代邸青門右離宫紫陌陲庭如過沛日水若渡江時綺¶
觀連雞岫朱樓接雁池從來敦棣蕚今此茂荆枝萬葉¶
傳餘慶千年志不移凭軒聊屬目輕輦共追隨務本方¶
崇訓相輝保羽儀時康俗易漸徳薄政難施鼓吹迎飛¶
葢絃歌送羽巵所希覃率土孝弟一同規¶