雪後龍門歩早春老禪風骨净無塵鵾絃白雪吟山鬼¶
蠒楮烏絲寫洛神天近可招牛渚客月明長送虎谿人¶
鍾繇宋玉工詞翰來往風流莫厭頻¶
　　　二月二日早發湖口柬韓侯并似孫廣文¶
暖風初散隔江煙黄㡌催呼早發船夜雨自添沙草色¶
春潮不動海鷗眠已間花縣良侯政更愛芹宫博士賢¶
生齒漸繁民俗化倦遊今日是歸年¶
　　　賦雪堂用千松老人韻寄能仁大徹法師¶