　　　寒夜懐京和韻¶
帝京别乆夢想同鬱葱佳氣凌青空石麟銅雀動凉月¶
玊樓珠箔來天風宫壺龍滴曉漏盡玊階馬滑春雪融¶
錦衣高唱少年子銀甕索酒蒲萄宫¶
　　　阻風崔鎮有感¶
大風吹河河倒行阻風時節近清明南人北人俱上塚¶
桃花杏花開滿城雖云宦遊俱作客便覺此日難為情¶
河魚村酒亦足醉頼有同舟好弟兄¶