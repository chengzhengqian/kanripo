　　　次韻胡器之問病¶
鶯聲睍睆燕差池春到閒中日更遲偶躡清都陪淨侣¶
誰知勝境即良醫屋頭月上元無夜樹杪風來似有期¶
坐客屢談渾忘答問余還職在何時¶
　　　次韻王學士七夕新秋¶
煌煌桴鼓引䨇旌道是天孫大禮成金鏡南飛光欲半¶
銀潢西去寂無聲佳期一夕人誰見别思千年恨未平¶
最怪河東五星麗應嫌抱拙要中更¶