　　　次吳石岐大㕘韻¶
藹藹諸吉士飄飄列仙羣同盟矢不爽雅㑹情何勤載¶
歌伐木篇言采南澗芹幽懐曠三古遐眺渺八垠弛張¶
合矩度討論俱典墳蓬麻交相資麴糵寜徒醺憑軒看¶
逝水憩石候歸雲長空月初上爽氣秋将分西塞𤣥真子¶
茅山陶隠君安得與之逰理亂了不聞¶
　　　逰道場山登絶頂次東坡韻¶
天風阻舟峴山麓促我来逰道場谷平生覽勝興獨豪飛步¶