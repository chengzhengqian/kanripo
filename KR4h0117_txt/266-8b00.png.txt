芳洲翠羽無人拾自補山中白接䍦¶
　　　翻經臺¶
石函朱几曙雲中雲散臺髙萬象空枝重有時來白鳥¶
雨殘無處著晴虹血書貝葉三年碧秋入蘿衣半袂紅¶
幾度山人同聽法翠微深處石池龍¶
　　　少霞洞山居¶
輕霞洞口採金芝千歲山南聽竹鷄煮石鼎中饒綠薤¶
封書燕外有丹泥度闗僧寄婆羅樹入市人傳木客詩¶