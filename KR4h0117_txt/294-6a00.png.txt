風在竹碣古石當澗贈以青蓮花搖搖落秋瓣¶
　　　聽松軒¶
鳥棲衆喧寂月出萬壑靜秋聲松外來歴歴生我聽繁¶
音雜宫徵空響調竽磬風細覺潛消山虛故相應幽人¶
掩書坐瞑目兩耳定聲聽忽兩忘遒然發孤詠¶
　　　僧寺感秋¶
一榻卧僧室歸夢夕九至燈昏燼垂華香斷灰成字斜¶
光破窻月急響虛簷吹遙想宦遊人應憐此中意¶