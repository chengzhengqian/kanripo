唇齒幸相依危亡故逺歸身輕百戰出家在數重闈上¶
將堅深壘殘兵鬬落暉常聞鐵劒利早晚借餘威¶
　　　春日洪州即事¶
鍾陵春日好春水滿南塘竹宇分朱閣桐花間緑楊蹉¶
跎㸔鬂色留滯惜年芳欲問羈愁發秦闗道路長¶
　　　送友貶嶺南¶
暮年從逺謫落日别交親湖上北飛雁天涯南去人夢¶
成湘浦夜淚盡桂陽春嵗月茫茫意何時雨露新¶