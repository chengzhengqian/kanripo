　　　巫山髙¶
巫山髙髙望不極疊巘連崕倚天碧雲裏芙蓉十二峰¶
宛如神女晚粧濃襄王已去今千載行雨行雲尚有蹤¶
朝朝暮暮荒臺下㡬見行人時駐馬玉珮仙香杳不聞¶
空有神巫奏歌舞路入楓林樹色青古祠飛雨亂苔生¶
相思何處愁魂㫁木葉蕭蕭猿夜聲¶
　　　劉生¶
少年學武兼學文姓名不屬羽林軍殺人睚眦不敢視¶