極目長空入寥廓好山不肯過江來恨不乗風跨黄鶴¶
吴君畫手當代無落筆何年成此圖安能著我巖壑底¶
相覔老樵尋釣徒¶
　　　題五雁圖¶
薛生三鳳世所稀荀氏八龍殊絶竒郭家兄弟稱五雁¶
孝友尤為人共推當時八月驚飈起五雁分飛隔空水¶
十月天清五雁歸相呼相喚蘆花裏我識郭家五弟兄¶
早學書詩俱令名開圖見雁發深感萬里長江無限情¶