年来高卧白雲鄉附郭新成綠野堂一代功名昭汗簡¶
百年心事付滄浪夢回殿闕層霄逈興在山林清晝長¶
三徑蕭然無箇事黄花老圃有餘香¶
　　　寄長兄廷傑¶
赤石山前送我船分携不覺又經年夢回誰道故鄉逺¶
情到那堪别思懸遼海關山明夜月清溪桑梓帶寒煙¶
自慚叨受長城寄姜被何時得再連¶
　　　遊香山偶成¶