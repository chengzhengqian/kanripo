先生人物魏晉間題詩便欲傾天慳向來無地識睂宇¶
今日天遣窺波瀾平生尚友陶彭澤未肯輕為折腰客¶
胷中合處不作難霜下風姿自竒特小儒閥閲金匱書¶
不滯周南滯海隅枌榆連陰一見晚何當挽袖凌空虚¶
　　　秋夜歎¶
秋風淅瀝鳴清商秋草未死啼寒螿幽人夜半起晤歎¶
仰視河漢天中央河漢西流去不息人生辛苦何終極¶
蒼山萬疊雲氣深去鍊形魂生羽翼¶