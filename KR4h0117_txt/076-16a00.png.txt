嶺北歸人莫回首蓼花楓葉萬重灘¶
　　　韶州韶陽樓夜讌¶
待月西樓捲翠羅玉杯瑶瑟近星河簾前碧樹窮秋密¶
忩外青山薄暮多鸜鵒未知狂客醉鷓鴣先讓美人¶
歌使君莫惜通宵飲刀筆初從馬伏波¶
　　　别張秀才¶
不知何計寫離憂萬里山川半舊遊風捲暮沙和雪起¶
日融春水帶氷流凌晨客淚分東郭竟夕鄉心共北樓¶