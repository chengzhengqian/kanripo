　　　登平遠臺鼇頂峰¶
六鼇簸蕩𤣥圃碎三島崩騰失空翠海風掣斷南山雲¶
分我滄江半江水臺南巖谷青岌岌竒松怪石作人立¶
山巔恐有風雨來林徑空濛落花濕水東屴崱結平綠¶
積霧飛嵐坐堪掬蓬萊迢迢幾萬里一碧天光浸寒玉¶
吟翁囘首看不足緩步䇿驢度空谷誰知咫尺山中幽¶
望斷殘暉立脩竹¶
　　　天馬山¶