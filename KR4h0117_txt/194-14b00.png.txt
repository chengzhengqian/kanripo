　　　題東山道院¶
古院嵌崎石作層緑苔芳草近郊坰溪流偶到門前合¶
山色偏來竹裏青靜與黄蜂通戸牖閒將白鳥共沙汀¶
道人亦有能琴者一曲清徽最可聽¶
　　　訪湖友¶
城中日日望南湖乞得閒來就隠居漸下秋霖籬菊長¶
纔消暑氣渚蓮疎壁間古畫多賢像案上塵編半佛書¶
未見主人逢稚子不通姓字獨踟蹰¶