　　　其二¶
蒼崕萬仞髙挿天銀河直與南溟連畫工繹思寫縑素¶
天涯地角來筆端晴巒曉嶂空翠濕水色湖光𣺌無極¶
依稀逺樹含紫煙隱隱平林帯秋色夢中忽向君山遊¶
君山一髪青如蚪覺來披圖賦新句瀟湘雲夢清氣浮¶
　　　九鷥圖¶
晴煙曉散垂楊堤垂楊嫋嫋臨清溪風景依稀二三月¶
蘭苕杜若連芳蹊溪頭紛然集羣鷺形影相隨復相顧¶