侍臣催講御階西雲静觚稜曉色低地闢神仙卑兩漢¶
城連碣石轉三齊含香畫永閒青𤨏揮草堂幽濕紫泥¶
最憶東山老松樹秋風應有鶴來栖¶
　　　送王在中代祀秦蜀山川¶
太華雲連蜀棧低栁花三月紫騮嘶香浮曉露金奩濕¶
旛動春烟綘節齊策牘當年登桂苑詞林後夜趣芝泥¶
長安遊客應無數誰共王褒頌碧雞¶
　　　李宫人琵琶引四首¶