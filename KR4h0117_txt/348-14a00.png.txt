　　　竹深處為蘇州劉孟公題¶
種得琅玕嵗月深吴山千畆碧沉沉煙生曉翠日當户¶
風落秋聲月滿林却笑㕘軍偏嗜酒時邀中散共鳴琴¶
興來自是忘形迹直造幽居看緑隂¶
　　　生孫¶
汝父别時猶總角忽聞生汝是今年敢誇抱送從天上¶
且得尊堂慰目前老去舊書欣有託病來華髪任垂顛¶
謝家竝詫芝蘭秀獨愛堦庭玉樹鮮¶