　　　送陳生温陵省親¶
問君何處拜庭闈海國蒼茫去路微洛社舊遊同北望¶
温陵積夢獨南歸春行樹外空聞鳥夜坐花邊静掩扉¶
轉向髙堂思綵服雲山惆悵與心違¶
　　　贈道士陳清隱¶
琳宫遁跡學無為姓字休勞世上知廬阜逺公蓮社¶
鑑湖賀老酒船期石牀花落因風掃丹竈雲深近水移¶
幾度鈞天聞九奏餘音半入歩虛詞¶