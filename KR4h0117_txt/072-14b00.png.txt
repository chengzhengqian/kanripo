　　　過楊道士居¶
先生修道處茆屋逺囂氛叩齒坐明月搘頥望白雲精¶
神含藥色衣服帶霞紋無話瀛洲路多年别少君¶
　　　宿姚少府北齋¶
石溪同夜泛復此北齋期鳥絶吏歸後蛩鳴客臥時鏁¶
城凉雨細開印曙鐘遲憶此漳川㟁如今是别離¶
　　　酬鄠縣李廓少府見寄¶
稍憐公事退復遇夕陽時北朔霜凝竹南山水入籬吟¶