　　　鳯皇臺次韻¶
鳯不能來我亦遊興懐多少寓江流有何黄鶴知人意¶
無際青天覆此丘前轍幾畨蕉外鹿中華元故海東洲¶
千年臺上空然到難救滔滔誤學愁¶
　　　小龜山阻風聞隣笛夜唱¶
潮痕舊界碧山斜萬吹連艫浪作花宇宙萍蓬寜此客¶
海天雲雨定誰家鴻歸漢殿機難寫鳯入岐周夢久賒¶
古調沈雄彈不得滿天明月度繁哇¶