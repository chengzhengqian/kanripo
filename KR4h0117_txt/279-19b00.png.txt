麴生時能醉其骨閼氏夜帳葡萄香拍拍春霞灧秋月¶
賢王起舞谷蠡歌傳飲歡呼兩耳熱燈前人影半䦨殘¶
燈後青燐己明滅持盃本為澆嶙峋胡然對此傷精魂¶
弓蛇猶能致惑疾智瑶豈是無人心頭顱如許當速朽¶
生擒誤入仇家手忍將鳴鏑射頭曼吁嗟降王亦何有¶
後來漢使渃水東猶待留犁澆盟酒¶
　　　下第南歸别俞伯貞¶
驅車出東門别酒忽在手去國古所悲況復失良友芃¶