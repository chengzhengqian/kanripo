平生山水興今夜宿東林落日樓殿影西風鐘梵音雲¶
横杉閣逈雨過虎溪深脚力猶堪在他年當重尋¶
　　　題江州琵琶亭¶
危亭古榜名琵琶尚有楓林連荻花嗚呼司馬則已矣¶
行人徃來皆歎嗟司馬風流映千古當日歌詞傳樂府¶
江山寂寞三百年潯陽風月知誰主我今單舸犯江潭¶
徃來略已徧東南可憐千里傷春眼不待琵琶淚滿衫¶
　　　讀中興頌碑¶