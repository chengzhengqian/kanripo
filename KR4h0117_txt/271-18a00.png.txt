　　　贈葉山人¶
仙巖溪上葉山人手佩青嚢太古文北極地從林邑下¶
南條山到蜀江分尋源屢識蛟龍宅探穴長隨虎豹羣¶
更約秋風清霽日與君高踏萬重雲¶
　　　贈曾鍊師¶
聞說𤣥都曾鍊師曾從海上識安期游山採藥辭家早¶
掃石㸔雲出洞遲醮罷每棲雙鶴樹丹成時浴九龍池¶
長年别有壺中樂消得仙人幾局碁¶