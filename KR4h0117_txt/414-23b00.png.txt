立馬斜陽無限思天教風壑助豪吟¶
　　　汪王廟¶
聞説真人起晉陽六州圗籍便歸唐干戈竟免羣生難¶
簪笏宜傳百世芳封誥尚存題越國史書全失紀吳王¶
叢祠香火年年盛知是英魂戀故鄉¶
　　　拜先世祖梁將軍忠壯公廟于篁墩¶
僭侯東下勢難支出處如公最有辭忍見松楸汚賊手¶
徑提戈甲濟王師兩朝勲德收前史一郡蒸嘗奉古祠¶