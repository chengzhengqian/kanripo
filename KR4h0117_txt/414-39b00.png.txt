　　　雲龍山留别宗姪楚英同守¶
客裏孤舟此暫停夕陽紅處亂峰青閒雲尚繞從龍地¶
蔓草空餘放鶴亭佛散寳花成舊刹人摩蒼蘚刻新銘¶
等閑弔古情無限不為傷離酒易醒¶
　　　登多景樓¶
黯黯江雲結暮隂江樓髙處一登臨山根亂雪揺雙櫓¶
天外遥青出寸岑歸去已慚陶令賦醉中偏愛頴師琴¶
鰣魚竹筍江南路幸及霜毫未滿簪¶