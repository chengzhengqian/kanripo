　　　普定¶
鼓絶掩山城空堂思超忽孤燈明夕帷悄悄凉風發落¶
葉何飄蕭飛螢互明没客牕臨古寺坐待微鐘歇¶
　　　涿鹿道中¶
髙城鬰莽蒼永路多荆棘日氣夕以陰逰氛浩無極城¶
邊古時丘宿草蔓于域樹木何蕭蕭狐狸鳴其側訪古¶
思軒轅嶔崟何由陟伊昔奮龍戰明明庶邦式神馭飄¶
鼎湖烏號緬𤣥德遺踪邁荒野盛烈存茲國誰云戡亂¶