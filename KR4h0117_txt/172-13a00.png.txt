　　　寄良臣¶
耳冷清談倐半年渴心如憶嶺頭泉自慙託迹多南北¶
無復從遊學聖賢莫謂卑飛同斥鷃巳全髙潔慕鳴蟬¶
荒凉不厭幽居趣假道何妨試着鞭¶
　　　督徳秀還酒㑹¶
綠鎻窓前聚首時戲彈圓玉偶輸機侑觴既欲携紅袖¶
送酒何妨遣白衣酩酊預期歸倒載從容端約話𤣥微¶
揮戈直使頹陽却不計西風隱半歸¶