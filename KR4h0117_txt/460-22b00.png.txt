　　　大椿洞¶
當岩開洞據空明幽事關心病亦輕樹杪煙輕茶欲沸¶
石傍苔破笋初生山童池汲時兼釣林鳥簷栖夜不驚¶
忽訝笙簧自何許荆扉西畔起松聲¶
　　　次韻秦鳯山中丞留題¶
前駈駐馬問林塘遙望褰帷見繡裳松逕畫輪重有轍¶
草亭詩刻舊凝香官階秪任歸青簡民隱還應入皂囊¶
慚愧山人疎懶慣旋求巾舄為君忙¶