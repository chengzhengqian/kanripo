可憐兩度度春光不得香名入詩草今朝試筆為君題¶
清淚如絲灑元昊¶
　　　雨晴邀林清夫飲¶
十日苦雨一尺泥野人不出甘鹽虀石上苔還太古色¶
階前草長如春荑念子長為江海客窮年不得同羮藜¶
邂逅歸來始一笑門前髙馬碧玊蹄要路權家尚賔客¶
駞峰犀筋杯玻瓈前者京城惜君别古槐髙栁秋凄凄¶
與子幸無一水隔相望何乃成乖暌人情世事多反覆¶