　　　早行¶
羣雞鼓翼天欲光井上梧桐生微凉殘星爛爛或出没¶
初日淡淡開青蒼楚妃臺邉曉雲碧伏波廟前秋草黄¶
騷人辛苦拾何物沅有芷兮今已香¶
　　　和韻胡敦實少年行¶
酒酣坐待東方髙臂膺走逐城南豪灣弓射殺白額虎¶
醉騎歸馬雪花毛日暮黄雲動天色易水迷魂招不得¶
莫學并州遊俠兒徒費黄金飾韀勒¶