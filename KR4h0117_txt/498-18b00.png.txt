　　　晩泊¶
落日長風吹磧昏荒村寒月動籬門江潮枕上悲心壯¶
山鬼燈前夜語繁亂後客心猶萬里斗間雲氣望中原¶
欲添春水随行具更聽漁歌起釣䑳¶
　　　晩晴獨眺昇山絶頂¶
石磴天風笑語清捫蘿直上思猶輕斷虹収雨青山出¶
白鳥弄波斜日明跡學漁樵成久業身隨麋鹿長高情¶
兵戈滿眼眞何意只漫蓬蒿過一生¶