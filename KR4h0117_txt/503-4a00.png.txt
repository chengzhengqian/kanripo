堪誇一代斯文盛洙泗淵源有逺模¶
　　　寄中山劉先生¶
迢遞中山碧海東煙波無處下孤篷鸎花易逐春光暮¶
雲樹空勞眼力窮流水音稀琴嬾奏致書郵逺雁難通¶
多情只有西樓月一色嬋娟兩地同¶
　　　次郭栢庄先生見寄韻¶
小亭瀟洒晩凉天風遞荷香入酒筵流水琴音清奏曲¶
博山爐篆細騰煙青蒲緑笋常留客羽扇綸巾半學仙¶