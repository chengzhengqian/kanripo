　　　桐江行贈江致一少府¶
放浪江湖乃吾樂羈束軒冕非所榮謫官去為劒浦吏¶
鼓柁遂作桐江行艤舟浙岸候潮至百越㣲茫煙水外¶
波横天際海倒流噴雪驚雷聲震地須臾風軟潮已平¶
片帆去逐飛鴻輕櫂謳四起日西落暮天杳杳惟參横¶
江山蒼蒼負殘雪江水茫茫浸寒月誰云逐客苦凄凉¶
今我斯逰最竒絶清晨弭櫂桐君廬溪光山色世所無¶
故人見我一笑粲殺雞為黍聊相娛嗟余仕宦等逰戲¶