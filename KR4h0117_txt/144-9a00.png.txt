朝内獨無塵土喧終年但如此真竊大官餐¶
　　　李節推亭子¶
旴江郭東門江水湛虚碧東南望羣峯連延倚天壁長¶
林相蔽虧蒼翠浮日夕青㝠窓户寒居者非咫尺子初¶
得從誰有此煙霧宅燕坐遠世喧及門無塵客築亭更¶
求深緩帶聊自適時花笑婀娜山鳥吟格磔家釀熟新¶
樽歡言命良席故已輕華簪寧論珍拱璧我亦有菑田¶
相望在阡陌安得巾紫車過從佇三益¶