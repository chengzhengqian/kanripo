罾頭魚鰕夜可買得酒試與諸君傾山空夜久人竟醉¶
髙歌互答漁舟驚初疑天上來忽棹滄溟去似聞漁歌¶
縹緲不斷出煙蘿水逺天長不知處一髮青山落鏡中¶
萬里横河碧空曙人生行樂不易得賞心况有樽前客¶
江山如畫酒如澠相看不飲空頭白不見橋東千尺臺¶
呉王曾此夜銜杯歡燕不堪芳漏促西施舞罷越兵來¶
越兵已成功越王安在哉䲭夷竟去不復回呉宫越壘¶
空復生蒼苔千古興亡總湮滅只有湖山未消歇呉王¶