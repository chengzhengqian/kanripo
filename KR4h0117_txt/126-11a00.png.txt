　　　余既到郡有詔仍修唐書寄局中諸僚¶
一章通奏領州麾詔許殘書得自隨吾黨成章真小子¶
官巾了事是癡兒昏眸視久花争亂倦首搔餘雪半垂¶
所願弟兄皆傑筆劉生當見汗青期¶
　　　真定述事¶
莫嫌屯壘是邉州試聴山河說上逰帳下文書三幕府¶
馬前鞾靺五諸侯王藩故社經涂國俠窟餘風解服仇¶
四十年来民緩帶使君何事不輕裘¶