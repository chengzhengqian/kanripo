　　　哀郭勸農¶
才命不相偶如君良可嗟半生在人下一死更天涯三¶
歲同君里前年過我家相望巳塵迹零落舊烟霞¶
　　　桃源行¶
六王埽地阿房起桃源與秦分一水小國寡民君所憐¶
賦役多慙負天子天家正朔不得知手種桃枝辨四時¶
遺風百世尚不泯俗無君長人熈熈漁舟載入人間世¶
却悔桃花露踪跡曾聞父老説秦強不信而今觧亡國¶