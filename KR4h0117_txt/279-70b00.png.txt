瑶階日月麗旌旂羣臣奉璽勤三䕶國母臨朝重萬機¶
遥食蟠桃知幾次客星還照釣魚磯¶
　　　獲玉印¶
　　三茒山道童遇白兎入穴掘之得一玉印乃九老¶
　　仙都君印宋宣和時物也¶
瑶瑛篆刻鎮華陽猶帶宣和雨露香玉兔有靈開地藏¶
金童無意得天章九重臺上増春色萬里書中耿定光¶
喜遇明時薦神瑞三君珍重䕶宏綱¶