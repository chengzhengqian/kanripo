　　　贈潘給事¶
五月滄浪濯足歸正堪荷葉製初衣甲非乙是君休問¶
酉水辰山志未違沙鳥不須疑雀舫江雲先為掃漁磯¶
武陵溪壑猶深僻莫更移家入翠㣲¶
　　　登憑虚閣和石少宰韻¶
山閣新春負一登酒邊孤興晩堪乗松間鳴瑟驚棲鶴¶
竹裏茶烟起定僧望逺每來成久坐傷時有涕恨無能¶
峰頭見說連閶闔㡬欲排雲尚未曽¶