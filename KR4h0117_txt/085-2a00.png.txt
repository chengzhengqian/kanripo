座中忽遇吹蘆客雙攘輕袖當髙軒含商吐羽凌非煙¶
初疑瀑布一千尺八九月落香罏巔又似鮫人為客罷¶
迸淚成珠玉盤瀉碧珊瑚碎震澤中金銀鐺撼龜山下¶
鏗訇掲調初驚人幽咽細聲還感神紫鳯將雛呌山月¶
𤣥莬䘮子啼江春咨嗟長史出人藝如何值此艱難際¶
可中長似承平基肯將此為閒人吹不是東城射雉處¶
即應南苑鬭雞時白櫻桃熟毎先賞紅芍藥開長有時¶
賣珠曽被武皇問薰香不怕賈公知今来流落一何苦¶