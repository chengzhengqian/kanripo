一木孤撑大厦傾髙節分明成蹈海竒才磊落見行營¶
至今書疏留遺恨丞相旌旗不逺征¶
　　　夜宿臺中明朝拜封岳瀆詔¶
宫闕深沈夜氣寒月鈎初上碧雲端羽林侍衛羅千士¶
粉署趨朝宿百官銀鑰已横金鎖闥絳紗遙度玉闌干¶
明朝岳瀆頒封詔四海神人總奠安¶
　　　過臨臯驛賦簡胡子祺¶
晩涼官驛過臨臯訪古遙瞻赤壁髙粉堞浮雲生暝色¶