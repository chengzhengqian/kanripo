思鄉日月愁腸斷消遣惟憑四韻詩¶
　　　溧陽道中¶
陽羡纔過又溧陽郊墟桃李似蘇常金陵地近雲霄上¶
天目山高牛斗㫄積雨空林歸杜宇小溪新水浴鴛鴦¶
五年前是春明客今日江湖歎野航¶
　　　丹陽道中¶
踈篠垂楊䕃古河江南風景復如何潮通天塹傷前事¶
路入金陵憶舊過茅屋曉飱煙火少石梁宵泊虎狼多¶