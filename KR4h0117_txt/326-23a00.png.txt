徴書親自臬侯題江天露洗星辰濕海島風清瘴雨低¶
肅若紀綱多暇日滿庭榕樹鷓鴣啼¶
皓月如銀老桂秋明朝催動孝廉舟天涯䟦渉三千里¶
嶺表承宣四十州荔子輸官供酒盞檳榔留客當茶甌¶
貪泉莫試夷齊飲霜拂黄茆瘴已収¶
　　　贈别林生¶
青天無盡碧波長百尺雲帆挂夕陽海客音書何處寄¶
北風鴻雁不成行¶