壁看遺墨憑欄數過舟家山應不逺此地且優游¶
　　　登范公亭¶
偶上范公亭亭幽感慨生竹添今嵗笋塵掩昔年檠老¶
蠧隨人化孤禽向客鳴欄傾不堪倚惆悵下堦行¶
　　　小江漁釣¶
小江江水綠如酒兩岸春風舞垂柳老漁落魄一事無¶
三尺綸竿長在手有時釣得縮項鯿隨緣沽酒供餘年¶
不圖星辰動天闕醉來即藉羊裘眠¶