　　　樓上女兒曲¶
誰家女兒樓上頭指揮婢子掛簾鈎林花撩亂心之愁¶
巻却羅袖彈箜篌歴亂五六絃羅袖掩靣啼向天相思¶
絃斷情不斷落花紛紛心欲穿心欲穿憑欄干相憶栁¶
條綠相思錦帳寒直緣感君㤙愛一迴顧使我雙涙長¶
珊珊我有嬌靨待君笑我有嬌娥待君掃鶯花爛熳君¶
不來及至君來花已老心腸寸斷誰得知玉階羃歴¶
生青草¶