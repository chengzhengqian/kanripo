節物感羇旅連空生塞陰亂鴻寒渚逺羣雀晩叢深霜¶
重涇灘出烟高隴樹沉嵗華徒自老幽憤滿登臨¶
　　　送夏殿直¶
霜樹東門曉清寒滿客衣一樽從此别百兩幾時歸漆¶
水魚初薦梁園雪正飛高堂今適郡須念報春暉¶
　　　和張屯田秋晩靈峯東閣閒望¶
直欄横絶紫微陰凭裏秋光照客襟一道山川寒色逺¶
萬家烟火夕陽深涇灘水落羣鵶集秦嶺雲高斷雁沉¶