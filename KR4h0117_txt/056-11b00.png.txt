長愛街西風景閒到君居處暫開顔清光門外一渠水¶
秋色墻頭數㸃山踈種碧桃通月朗多栽紅藥待春還¶
莫言堆案無餘地認得詩人在此間¶
　　　尉遲郎中見示自南遷牽復却至洛城東舊居¶
　　　　之作因以和之¶
曾遭飛語十年謫新受恩光萬里還朝服不妨逰洛浦¶
郊園依舊㸔嵩山竹含天籟清商樂水遶庭臺碧玉環¶
留作功成身退地如今只是暫時閒¶