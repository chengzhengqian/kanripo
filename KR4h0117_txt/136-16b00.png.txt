閣外風光滿意新諸公同上看梁岷蜀天六月雲如火¶
夷界千峯雪似銀巖叟近傳多得夀羽人曾此數登真¶
夫君不為神仙事早暮孜孜澤逺民¶
　　　次韻蔡仲偃都官南歸留别¶
留詩為別重依依春浪桃花曉弄暉柯嶺崢嶸何處所¶
蘭橈安穩送將歸與君志有雲泉約顧我心無羽翼飛¶
浮石仙今遺跡在吾廬江畔憶漁磯¶
　　　次韻孔宗翰水磨園亭¶