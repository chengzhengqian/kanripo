　　　鎭東樓¶
城上危樓控朔庭百蠻朝貢往來經八忩虚敞堪延月¶
重檻髙寒可摘星風鼓怒濤驚海怪雷轟幽谷泣山靈¶
㡬囘浩笑掀髯坐羗笛一聲天外聽¶
　　　述事用唐人早朝詩韻¶
春期巳盡曉猶寒吟徧羣峰獨倚欄桃種豈殊仙子宅¶
松封曽號大夫官日長人静門重掩雨過苔深徑不乾¶
愛此山林眞有癖早投簪紱未曽難¶