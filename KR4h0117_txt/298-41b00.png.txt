久别頻相憶知君獨掩扉跡留塵外逺春向夢中歸幽¶
户寒苔淺深花暮鳥微近來詩酒興翻與故人違¶
　　　送王秀才偁之春官¶
同遊冠葢正紛紛南國才華獨數君名列上庠深問道¶
年猶弱冠解攻文秋齋燈影花深見晝幔書聲竹外聞¶
共喜窮經過伏勝誰能壮志沗終軍扶揺巳縱圖南翮¶
腰褭仍空冀北羣路向吳關飛朔雪朝趨魏闕靄春雲¶
華裾想接金門侍野服將令社客分何處高吟可相送¶