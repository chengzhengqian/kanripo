古來張弛皆有道賞心一日非為多¶
　　　東風解凍¶
去嵗都城三尺雪御水潺潺凍全結半夜春從地底回¶
一片菱花暖初裂東風著水水不知縠紋細細揺清漪¶
退朝閒歩石橋上流澌半入昆明池栁眼初青照堤㟁¶
蕩潏波心影淩亂青陽杲杲射員沙幾簇魚苖聚還散¶
太乙東皇隨斗行韶華拍塞皆春聲臨流攬勝心獨喜¶
物色變態如有情天潢自是得春早坐想八方春更好¶