　　　聽雨軒醉起¶
江上重門掩夕隂小軒燈火夜沈沈醉來不省窗前雨¶
卧起還調膝上琴春草池塘牽藻思杏壇風韻入徽音¶
卯君不管吟邊興遥放書聲出逺林¶
　　　留别世謙緑榕橋次韻¶
緑榕橋下水増波橋上騷人倚醉過自是金蘭交誼重¶
故于樽酒别情多花當祖席飄紅雨魚逐新流弄玉梭¶
把袂不堪分手去東風碧草奈愁何¶