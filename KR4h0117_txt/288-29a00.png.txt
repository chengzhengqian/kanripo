溪上春雲壓釣舩深巷鳥啼花似雨平原人去草如烟¶
荷峰亭館能來數悵望髙車落照邊¶
　　　題珠林江口謝公廟與曠伯逵同賦¶
倒石源頭野廟開亂餘臨眺獨興哀晩山隔岸雲霞出¶
秋水滿江鳬鴈來王氣已消陳帝壘客愁長遶越王臺¶
烽烟西北猶傳警擊節酣歌首獨回¶
　　　奉和李府判行善九日遊三華山¶
仙居逺在三華頂使節真成九日遊别洞幡幢通上界¶