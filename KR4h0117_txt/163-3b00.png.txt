　　　人日¶
去年人日螺江邊今年人日在通川故家浩蕩五千里¶
客子騷屑心茫然霜蘆盡解故時葉生意陡爾歸蘭荃¶
海風如刀氷塞渡欲航野水雪暗天他鄉信美非吾土¶
香草悦魂真浪傳南冠故聲秖操楚劉章雅志惟歌田¶
五秉如單費廩粟一囊就盡持飱錢顛毛冉冉不吾與¶
齒根浮動輕于翾小雀誰言畏死鷂未肯屈折同桮棬¶
章貢真西三徑在爾來望眼欲成穿科桑洗竹真吾事¶