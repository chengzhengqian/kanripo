綺窗睡起聞早鶯西樓月落金盆傾暖霞拂地海棠曉¶
香雪潑户棃花晴日長春院機聲動梭影穿花飛小鳯¶
水心驚起鴛鴦棲花底不成蝴蝶夢纎纎玉指柔且和¶
香鉤小襪裁春羅滿懐心事付流水蕩目雲錦迴青波¶
　　　梅仙山行¶
赤星落色漢祚㣲端門日日腥風吹咸陽秋色壓宫樹¶
金人夜泣銅駝悲先生袖疏探虎窟漢鼎猶堪支一足¶
九重煙霧似海深門外何人知慟哭賊莽白日升髙臺¶