去千里餘㑹合大江南促席談自古知我一何深此别¶
雖非逺懐思渺難任公其愛體素尚無金玉音¶
　　　桐廬道中¶
歴歴山水郡行行襟袍清兩崖束滄江扁舟此宵征卧¶
聞灘聲壯起見渚煙横西風林木浄落日沙水明髙旻¶
衆星出東嶺素月生舟子棹歌發含詞感人情人情苦¶
不逺東山有遺聲豈不懐燕居簡書趣期程優游恐不¶
免驅馳竟何成我生悠悠者何日遂歸耕¶