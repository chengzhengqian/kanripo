向晩鳴騶九門路栁堤回首獨依依¶
　　　書懐寄劉五¶
風波名路壮心殘三逕荒涼未得還病起東陽衣帶緩¶
愁多騎省髩毛斑五年書命塵西閣千古移文愧北山¶
獨憶瓊枝苦霜霰清樽嵗晏強&KR0755;顔¶
　　　吴待問之䝉城簿¶
西来赴調合闗繻黄綬風塵厭九衢祖席且同開口笑¶
公庭未免折腰趨長安車馬偏欺客魯國衣冠肯戲儒¶