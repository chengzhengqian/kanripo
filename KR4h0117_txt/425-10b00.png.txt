白紆秋瀑勢青削晚峰層勝地雄千古私心盡一登莽¶
深僧識路崖黒鬼蔵燈激烈思前事憑髙意氣増¶
　　　發澄江¶
江水去悠悠三年兩命舟景繁添客恨老怯近鄉愁急¶
槳催潮信囘灣失埠頭海門春色好指㸃見台州¶
　　　夜夢八叔父¶
長途望不極永夜泣相逢似為中年病全非舊日容自¶
應扶几杖豈解惜章縫覺後收餘淚鄉心一萬重¶