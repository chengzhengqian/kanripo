　　　挽高季迪¶
鼓罷瑶琴遂解形蕭蕭日影下寒城薄田供祭遺妻子¶
新塚題名望友生地下未應消俠氣人間誰肻沒詩名¶
舊廬重過悲聞笛欲賦招魂竟不成¶
　　　送王二歸山中¶
闔閭城外斂餘暉水國蒼茫夕鳥微逺火山中人未宿¶
孤舟江上客初歸高林菓熟經新雨疎柳春深映舊扉¶
遙想到家無一事閒看兒女笑牽衣¶