　　　落花¶
墜素翻紅各自傷青樓烟雨忍相忘将飛更作迴風舞¶
已落猶成半面妝滄海客歸珠迸淚章臺人去骨遺香¶
可能無意傳雙蝶盡付芳心與蜜房¶
　　　将到都先獻樞密太尉相公¶
再試州旟驗不才却将憔悴到中臺相車問罷同牛喘¶
大厦成時與燕来今日謀猷須丙魏他年賓客但鄒枚¶
西園聞道餘春在尚及花前瀲艷盃¶