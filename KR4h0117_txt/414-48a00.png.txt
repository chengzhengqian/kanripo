萬里壯圗應有待清霜纔入鬢毛初¶
　　　郝侍御作餞惠山¶
曉入青山十里遥夜分晴雪未經消身偎午火猶生粟¶
面拂春醅稍帯潮苔石句留泉上刻竹爐香沸水間寮¶
豸冠鄉曲情如海不奈東風促畫橈¶
　　　立秋前五日南山晚歸渉溪作¶
草岸涼風透葛衣渉溪標淺傍魚磯霞明逺襯丹山出¶
月上時驚白鷺飛村女井邊提甕汲農人谷口荷鋤歸¶