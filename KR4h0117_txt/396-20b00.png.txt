西巖兩翁共巾屨應在深山更深住南溪芳草北溪花¶
遙指平生釣遊處¶
　　　畫山水¶
山家住在雲深處眼見雲來復雲去朝隨爽氣入空山¶
夕變浮嵐掛高樹蒙茸草色迷東西石路﨑嶇高復低¶
槿花成籬竹為障中兩幽人屹相向芒鞵鐡杖烏角巾¶
白頭雙鬂何繽紛來時似帶林霏濕坐久不知山日曛¶
門前落葉多仍掃故人相期苦不早香靄疑無逺寺鐘¶