病起渾忘腰帶減傍人錯訝沈休文¶
　　　春日感懐¶
簿領沈迷久不堪杏花春雨殢江南四旬已老還添一¶
九載初遷又歴三歲月匆匆春夢短乾坤落落壯心慙¶
不須更假桑郎酌暖日薰人已自酣¶
　　　晉陽放歸偶書¶
倦鳥思林尚未歸夕陽簾幙篆煙微影搖翠篠風初定¶
香泛紅蕖水正肥吏牘漸消塵土夢客程先試薜蘿衣¶