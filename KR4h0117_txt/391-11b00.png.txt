昨夜東風入幽谷春草生香春樹緑茅簷星散八九家¶
中有先生讀書屋讀書偏于静處宜白雲堆裏長吾伊¶
只恐鳴騶陡然至好山却被英靈移¶
黃菊花開黃葉飛柴桑先生猶未歸蕙帳風高夜鶴怨¶
石梁水淺寒魚肥我亦天涯倦逰客對景徒為増歎息¶
何由卜得柴桑隣稳坐溪頭釣晴碧¶
　　　秋夜思歸寄鄉友孫廷振¶
江漢思家客秋來倍寂寥碧山雖不負白髪肯相饒貧¶