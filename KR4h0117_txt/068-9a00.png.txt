　　　早發¶
沙洲月落宿禽驚潮起風微曉霧生黄鶴浪明知上信¶
黑龍山暗避前程火旗似辨吳門戍水驛遥迷楚塞城¶
蕭索更看紅葉下兩鄉俱是宦遊情¶
　　　守滁陽深秋憶登郡城望瑯琊¶
山城小閣臨青嶂紅樹蓮宫接薜蘿斜日半巖開古殿¶
野煙浮水掩輕波菊迎秋節西風急雁引砧聲北思多¶
清夜獨吟還不寐坐看凝露滿庭莎¶