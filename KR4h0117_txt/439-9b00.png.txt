明時不用歎歌牛祗恨東風易白頭賓館久懸徐穉榻¶
客帆今共李膺舟紙屏石枕三山夢明月蘆花兩㟁秋¶
江北何人吹玉笛渚雲飛盡水悠悠¶
　　　陳錦衣七夕娶婦¶
金風薦爽夜迢迢靈鵲新成渡漢橋見說仙姬來蕚緑¶
更聞佳客賦桃夭錦筵羅綺揺銀燭洞府雲璈間玉簫¶
不用乗槎觀勝事人間天上總非遙¶
　　　病起書懷¶