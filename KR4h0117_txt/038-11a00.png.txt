　　　漣上題樊氏水亭¶
漣上非所趣偶為世務牽經時駐歸棹日夕對平川莫¶
論行子愁且得主人賢亭上酒初熟厨中魚每鮮自說¶
宦遊來因之居住偏煮鹽滄海曲種稻長淮邊四時常¶
晏如百口無饑年菱芋藩籬下漁樵耳目前異縣少朋¶
從我行復迍邅向不逢此君孤舟巳言旋明日又分首¶
風濤還眇然¶
　　　同吕判官從哥舒大夫破洪濟城迴登積石軍¶