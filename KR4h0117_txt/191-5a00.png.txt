寺創于何代問僧皆不知槎牙夏后栢殘缺柳侯碑雪¶
過禪堂冷氷餘嶽路危上封猶未到太息負心期¶
　　　逰水東諸洞次同逰韻¶
桂山前未到今日是初逰招鶴登青巘呼龍俯碧湫深¶
溪通秉炬小竇劣容舟豈敢輕題詠同官盡柳侯¶
　　　郊行¶
薄有西風意郊行得自娯山晴全體出樹老半身枯林¶
轉亭方見江侵路欲無何妨橋纜斷小艇故堪呼¶