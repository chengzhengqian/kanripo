　　　春波漁傲為王原魯賦¶
猩袍自脫換羊裘鼔枻長歌上釣舟山澤有人能忘漢¶
熊羆無夢可興周綠波芳草西湖上細雨斜風古渡頭¶
不是忘君與忘世盛時原自有巢由¶
　　　雨中¶
日日江村聴雨眠風塵萬事總堪憐漂流未見民歸業¶
賦斂重教出市㕓壯士有戈回白日豎儒無術補青天¶
故園夢想荒蕪徧茒屋蒼苔老石田¶