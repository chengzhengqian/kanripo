獨有宦遊人偏驚物候新雲霞出海曙梅桞渡江春淑¶
氣催黄鳥晴光轉緑蘋忽聞歌古調歸思欲霑巾¶
　　　秋夜宴臨津鄭明府宅¶
行止皆無地招尋獨有君酒中堪累月身外即浮雲露¶
白宵鐘徹風清曉漏聞坐擕餘興徃還似未離羣¶
　　　和康五庭芝望月有懐¶
明月高秋迥愁人獨夜看暫将弓並曲飜與扇俱團霧¶
濯清輝苦風飄素影寒羅衣一此鑒頓使别離難¶