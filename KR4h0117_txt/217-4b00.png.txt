山巔便好結茅廬莫待他年鬢成雪¶
　　　夜坐¶
爐火篝燈孰與同此心吾欲付㝠鴻茅簷巳作渉旬雨¶
蕙帳不禁連夜風一叚清愁詩句裏十分寒事酒杯中¶
溪雲未敢安排雪且聽梅花試小紅¶
　　　玉山道中時赴掌故之命¶
麥苖堆緑菜花黃一簇人家古道傍酒熟不妨邀里巷¶
年豐嬴得事農桑世情只説宦遊好客裏那知歸興長¶