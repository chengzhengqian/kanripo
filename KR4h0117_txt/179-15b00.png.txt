思古人此志疇不遠以視庸俗輩江海較深淺¶
世人爭錙銖未語色己變居然面頸赤自處亦猥賤寧¶
知烈士胷自有堅志願一介不妄取萬鍾非所羡古人¶
有伯夷名冠太史傳¶
見人輙有求所以百慮非但能守簟瓢何事不可為愚¶
夫飽欲死壯士固常飢出門萬里途其亦慎所之¶
莫惜一日勤而忘終身憂農夫力耕作念必望有秋目¶
前戒鹵莽久後當倍收少年不努力長大復何求¶