英垂錦繡衆籟合絲桐應有曹溪路千巖萬壑中¶
　　　行次潼闗驛後軒¶
飛閣極層臺終南此路回山形朝闕去河勢抱闗来雁¶
過秋風急蟬鳴宿霧開平生無限意驅馬任塵埃¶
　　　遊維山新興寺宿石屏村謝叟家¶
晩過石屏路村長日漸曛僧歸下嶺見人語隔溪聞谷¶
響寒耕雪山明夜燒雲家家扣銅鼓欲賽魯將軍¶
　　　晩泊七里灘¶