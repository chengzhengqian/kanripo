客有列仙儒揚言芥舟子朝發崐崘隅暮泊扶桑涘萬¶
象歸運載滄溟入杯水我欲從之遊可望不可邇浩蕩¶
青㝠中時聞棹歌起¶
　　　𢎞上人蓄秋山圖¶
萬峰霜晴翠如洗峰底行雲度流水西北髙樓爽氣邊¶
江南落木秋聲裏蒹葭潮長魚在梁白鷗飛盡天茫茫¶
松根丈人讀書處時有踈鐘來上方仙槎影没銀漢逺¶
木末芙蓉為誰剪何處凉風送客船歸來似是東曹掾¶