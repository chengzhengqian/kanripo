回首馬遷今不作為君重賦逺遊篇¶
　　　虎丘劍池相傳深不可測舊志載秦皇發闔閭墓¶
　　　　鑿山求劍鑿處遂成深澗王禹偁作劍池銘嘗¶
　　　　辨之正徳辛未冬水涸池空得石闕中空不知¶
　　　　際余往觀之賦詩貽同遊者和而傳焉¶
吳王埋玉幾千年水落池空見墓磚地下誰曽求寳劍¶
眼中吾己見桑田金鳬寂寞隨塵刼石闕分明有洞天¶
安得元之論往事滿山寒日散蒼煙¶