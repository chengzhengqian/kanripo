青折荷衣舊翠凝浮甌茶有乳溢甕酒無氷香灺留文¶
篆書囊剰繚綾清晨飱玉罷東坐日初升¶
　　　題惠崇畵樹林¶
下瀬生秋響平林漏曙光蜀榿隂十畝閩荔熟千房不¶
聴樵夫伐無勞匠石傷靈槎上天漢全棟架明堂黯黯¶
雲垂幔霖霖雨濕墻雁奴呼伴審鳩婦擇棲詳路逺逢¶
仙宅天低近帝鄊春行苔履滑夕坐筍書香東絹刀誰¶
剪西園價爾償懸車清渭後白髪灑蒼凉¶