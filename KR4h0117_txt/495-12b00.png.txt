布衾展轉寒如水多少思君夢不成¶
　　　泊曲港¶
旅泊豐城江上村浦煙汀霧正黄昏漁歌亂集潭中網¶
酒斾寒飄竹裏門雞犬衡茅時自散魚龍星斗夜虚呑¶
隔川誰弄桓伊笛一曲梅花欲斷魂¶
　　　題張廉夫光禄長沙别墅¶
静閲羲黄數歳華閉門誰識此翁家林間日月耕何懶¶
天上風雲夢已賖野寺尋詩隨杖屨山庖留客有茶𤓰¶