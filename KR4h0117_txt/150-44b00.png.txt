下居近流水小巢依嶺岑終日數椽間但聞鳥遺音爐¶
香入幽夢海月明孤斟鷦鷯一枝足所恨非故林¶
培塿無松柏駕言此焉遊讀書與意㑹却掃可忘憂尺¶
蠖以時屈其伸亦非求得歸良不惡未歸且淹留¶
粤嶺風俗殊有疾時勿藥束帶趨房祀用史巫紛若絃¶
歌薦繭栗奴至洽觴酌呻吟殊未央更把鷄骨灼¶
海康臘己酉不論冬孟仲殺牛撾鼓祭城郭為傾動雖¶
非堯頒厯自我先人用苦笑荆楚人嘉平臘雲夢¶