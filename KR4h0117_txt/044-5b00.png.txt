　　　出自薊北門行¶
虜陣横北荒胡星耀精芒羽書速驚電烽光晝連光虎¶
竹救邊急戎車森已行明主不安席按劍心飛揚推轂¶
出猛將連旗登戰場兵威衝絶漠殺氣凌穹蒼列陣赤¶
山下開營紫塞傍孟冬風沙𦂳旌旗颯凋傷畵角悲海¶
月征衣卷天霜揮刃斬樓蘭彎弓射賢王單于一平蕩¶
種落自奔亡收功報天子歌舞歸咸陽¶
　　　發白馬¶