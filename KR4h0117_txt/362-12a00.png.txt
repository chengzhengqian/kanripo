　　　題和靖墓¶
詩落人間有墓存誰歌楚些為招魂愁連芳草春無迹¶
吟斷梅花月有痕華表柱存遼鶴返少微光霣楚天昏¶
生芻一束人如玉想像髙風酹酒樽¶
　　　汴梁懐古¶
歌舞樓臺事可誇昔年曾此擅豪華尚餘艮嶽排蒼昊¶
那得神霄隔紫霞廢苑草荒堪牧馬長溝栁老不蔵鴉¶
陌頭盲女無愁恨能撥琵琶說趙家¶