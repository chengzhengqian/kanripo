晴暉逺映嵐光薄鳥外羣峰擁翠竒亭前諸景誰云弱¶
蓬萊琪樹喬參天石竇清流冷如昨入座薫風生嫩凉¶
沾衣小雨迷前郭蔚藍别有一乾坤四顧茫茫成廣莫¶
崔嵬直欲躡危巔當午煩蒸還小却諸公清雅逺形役¶
掃石誅茅書碧落𦕈予小子叨追陪坐對巑岏欣有託¶
　　　送推刑周梅厓考績¶
閩嶺風髙候雁分寒生水郭夕陽曛數株衰栁散疎影¶
無限離情逐去雲先生本是濓溪裔奕葉蜚聲誰可儷¶