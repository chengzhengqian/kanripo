瓦缶固已無黄鍾雪曲豈混巴歌中石房巉巖自丘壑¶
兀坐贏得閒觀空上人何從悟𤣥㫖了知是法非文字¶
髙髙解窮千仞巔深深能極九淵底歲晩相㸔正搖落¶
此身勿訝無錐卓歸去凌霄古寺間且聽松風撼喬嶽¶
　　　山居二首¶
山木交柯莎滿庭馬蹄且不汚巖扃篝燈對雪坐吟偈¶
擁裓繞泉行課經睡少每知茶有驗病多常怪藥無靈¶
金園一歲一牢落誰似孤松長自青¶