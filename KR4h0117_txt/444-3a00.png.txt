　　　六平山¶
九日秋髙日尚炎六平山水聳遐瞻喜兹洛社賔朋集¶
愛此林泉吏隠兼濯熱忽臨東澗曲登髙直造首山巔¶
菊花燦爛盈頭挿蓁莽離披褁手拈張旭三杯聞大笑¶
太邱羣子奮䨇髯廣文磊落襟懷爽學士風流酒令嚴¶
石鼎聨詩茶共啜瓦爐煎酒火頻添不須公子調氷水¶
安得佳人露玊纎鶴唳千嵓秋霧薄松號萬壑晩風恬¶
樽前丹桂飄金粟石上蒼藤掛素蟾此㑹明年誰最健¶