　　　遊西湖¶
曉舟呼酒看霜華活跳河魚始上义春好難銷羇客恨¶
梅香不是故園花巖邊雪霽將懸溜湖上雲蒸忽作霞¶
聊指城頭認歸路殘陽新水度横槎¶
　　　贈西鏞陳時英¶
松蘿久别西鏞里萍梗相逢是浙江萬井潮聲人對榻¶
千林秋意月當窗𤣥談欲闖先天窟仙帙還披半夜缸¶
此去尋師東海上還將白璧贈吾雙¶