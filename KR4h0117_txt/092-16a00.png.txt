此地曾經翠輦過浮雲流水竟如何香銷南國美人盡¶
怨入東風芳草多殘栁宫前空露葉夕陽江上浩烟波¶
行人遥起廣陵思古渡月明聞棹歌¶
　　　秋日山寺懐友人¶
蕭寺樓臺對夕陰淡烟疎磬散空林風生寒渚白蘋動¶
霜落秋山黄葉深雲盡獨看晴塞雁月明遥聽逺村砧¶
相思不見又經嵗坐向松牕弹玉琴¶
　　　八月十五夜翫月¶