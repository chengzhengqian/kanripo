重華馭遥不可呌白沙黒猿疎樹幽㸔圖彷彿曽遊處¶
素壁青天漢水流¶
　　　題畵山水送人還歙¶
黄山沙溪杳何許圖之山水無乃是軒轅宫宰相里山¶
人一出彌荆杞石林漠漠蹊徑苔霜鶴夜悲猿嘯哀紅¶
顔踪跡半湖海白頭覽畵思歸來溪頭繫一舩畵師本¶
無意宛如倦遊者無復舟航事水雲迤邐山雲高靜定¶
方知動者勞回思少日歡娱地至今夢寐猶波濤¶