棹返霅溪雲仍參舊使君州傳多古跡縣記是新文水¶
柵横舟閉湖田立木分但如詩思苦為政即超羣¶
　　　漢上送人西歸¶
㡬作西歸夢因為愴别心野銜天去盡山夾漢来深疊¶
浪翻殘照髙帆引片隂空留相贈去畢我白頭吟¶
　　　寄友人¶
一别一相見須臾老此生客衣寒後薄山思夜深清詩¶
近吟何句鬚新白㡬莖路歧如昨日来往夢分明¶