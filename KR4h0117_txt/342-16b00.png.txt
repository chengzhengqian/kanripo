知己時危不計貧飄然滄海上也欲共垂綸¶
　　　移居為鎦朝佐通守賦¶
佐郡辭簪紱移居逺市廛樓髙饒爽塏地癖喜幽便芳¶
樹層簷合嘉蔬隙壤連承顔傾孝敬視膳沃肥鮮製錦¶
聲華滿分符惠化傳輿談誇息駕醇飲愧張筵繾綣情¶
彌厚殷勤意更専銓曹行考績未許賦歸田¶
　　　題江行初雪圖¶
宿雲黯慘埋巖壑疾風颯颯梢林薄孤舟擺浪何處來¶