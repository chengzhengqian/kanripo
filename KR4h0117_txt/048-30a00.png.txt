聞道軍書至揚鞭不問家虜雲連白草漢月到黄沙汗¶
馬河源飲燒羌隴坻遮翩翩新結束去逐李輕車¶
　　　送道標上人歸南岳¶
悠然倚孤棹却憶卧中林江草将歸逺湘山獨徃深白¶
雲留不住緑水去無心衡岳千峰亂禪房何處尋¶
　　　送蔡侍御赴上都¶
遲遲立駟馬乆客戀瀟湘明日誰同路新年獨到鄉孤¶
烟向驛逺積雪去闗長秦地㸔春色南枝不可忘¶