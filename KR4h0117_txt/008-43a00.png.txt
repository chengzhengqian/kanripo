千餘里悲心未遽央¶
　　　歸沐呈任中丞昉¶
步出金華省還望承明廬壯哉宛洛地佳麗實皇居虹¶
蜺拖飛閣蘭芷覆清渠圓淵倒荷芰方鏡寫簮裾白雲¶
夏峰盡青槐秋葉疎自我從人爵蟾兔屢盈虚殺青徒¶
已汗司舉未云書文昌愧通籍臨卭幸第如夫君多敬¶
愛蟠木濫吹嘘時時釋簿領騶駕入吾廬自唾誠䃤砆¶
無以儷璠璵但願長閒暇酌醴薦焚魚¶