　　　和答徳秀長句¶
摩雲標格儒林秀濯濯美如春月柳毫顛文陣轟雷槌¶
字勢龍蛇翻夭矯才名籍甚燭景星卓然可獨尊南斗¶
締交雲路許攀鱗談我諄諄不離口層樓長記聳詩肩¶
吟苦任渠嘲太痩暗中輕擲道途人相視誰論報瓊玖¶
强捜斐句答慇懃當恕人才有能否¶
　　　古詩寄游良臣兼簡陳國鎮¶
虀塩興淺知無策謝絶歸來事清白亂絲心緒尚紛如¶