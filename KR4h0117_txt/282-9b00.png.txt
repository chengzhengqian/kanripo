昨日出城風日暄今日雨聲早閉門隂晴百歲手翻覆¶
長歌君詩撃我尊昔年之春上京國曉趨閶闔觀朝元¶
摶桑出日麗黄道析木聚星環紫垣馮侯作歌君屬和¶
我起撃節清心魂五年相望不相見萬事别來難具論¶
鬂邊青絲巳霜色衣上紅塵惟酒痕瓊花開時廣陵市¶
豈意共君同笑言眉山座上爛熳酌三人歡好如弟昆¶
縱談夙昔如夢寐仰視明月低崑崙起携數友逐清賞¶
雜遝鞍馬城西村江流地上白浩浩山落煙際青渾渾¶