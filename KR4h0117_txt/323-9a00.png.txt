　　　汩羅懐古¶
五月五日天氣晴古羅士庻思屈平聲金伐鼔集畵艦¶
浩歌競渡招沉靈沉靈不歸知何往楚國蕭蕭空草莽¶
聊將一滴菖蒲漿灑向清波寄遐想¶
　　　福禄曉鐘¶
四隣膠膠雞亂鳴叢林衲子聲寒鯨載遲載促一百八¶
松雲墮碧星河傾吁嗟人生能㡬永一世無殊幻泡影¶
悵然聽此不能眠起坐幽窗發深省¶