夏日邀歡賞池亭勝習家青搖金谷樹香度沁園花怪¶
石憑軒小芳叢夾路斜觥籌興不極愛此絶氛譁¶
　　　渡揚子江¶
曉經揚子渡畫舸一㠶輕潮滿金山口雲連鐵甕城江¶
豚吹浪白海日照林明果是中泠水滔滔分外清¶
　　　夜經高郵湖¶
入夜喜新霽牽舟湖上行林涵素月白波蘸碧虚清栖¶
鳥飛還落漁燈滅復明風前聞戍鼓渺渺見盂城¶