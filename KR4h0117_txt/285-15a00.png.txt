絳燭春融客醉遲一代耆英都在坐百年文獻欲還誰¶
獨憐鄴下支離穸莫闘長安絶妙辭賴有西風吹酒醒¶
搔頭向月謾賡詩¶
　　　和蘓編修游東明山詩¶
東明勝概實佳哉圖畵天然八面開雲影入簾紛似絮¶
嵐光染袂緑於苔學書猶憶臨池冩采藥曽經帶雨栽¶
秪為魚龍期變化致令猿鶴互驚猜數莖白髪雖侵鏡¶
百錬丹心不作灰中使傳宣承顧問東朝進講毎低徊¶