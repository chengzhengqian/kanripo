炎域霜何厲寒原木欲稀肩輿隨落葉晨日上征衣仄¶
路虬枝轉北風鴻翼歸東鄉新血戰巢破鳥猶飛¶
　　　雲山渡¶
渡古雲山積江明日色饒霜融木更落野靜路堪遥冠¶
葢行相望干戈氣未消傷心弄兵者汝業本漁樵¶
　　　玉峽驛夜泊¶
暑泊無風夜江船深自凉雲纎沾葛細月湧去波長古¶
峽銜孤驛名山引玉梁前途堪躍馬旦發問仙鄉¶