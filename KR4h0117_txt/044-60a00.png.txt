為君留下相思枕摘盡庭蘭不見君紅巾拭淚坐氤氲¶
明年若更征邊塞願作陽臺一段雲¶
　　　江上吟¶
木蘭之枻沙棠舟玉簫金管坐兩頭美酒當中置千斛¶
載妓隨波任去留仙人有待乗黄鶴海客無心隨白鷗¶
屈平詞賦懸日月楚王臺榭空山丘興酣落筆搖五嶽¶
詩成嘯傲凌滄洲功名富貴若長在漢水亦應西北流¶
　　　荆州樂¶