　　　寒食行¶
寒食家家出古城老人㸔屋少人行丘壠年年無舊道¶
車徒散行入衰草牧羊驅牛下塜頭見有家人來灑掃¶
逺人無墳水頭祭還引婦姑望鄉拜三日無火燒紙錢¶
紙錢那得到黄泉但看壠上無新土此中白骨應無主¶
　　　促刺詞¶
促刺復促刺水中無魚山無石少年雖嫁不將歸頭白¶
猶著父母衣四邊田宅非所有我身不及逐雞飛出門¶