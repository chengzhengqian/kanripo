石上棊殘局不收僧梵有時來客座佛燈常夜落漁舟¶
最憐甘露亭孤逈百尺寒簷迫斗牛¶
　　　遊感山寺¶
水繞山圍紫翠堆梵宫高倚白雲隈平階新笋參差出¶
空澗幽花次第開萬壑松聲風遞過滿溪雲氣雨將來¶
惟存甘露荒亭在寂莫年年長緑苔¶
　　　司中夜坐聞砧¶
明月照重城庭虚夜氣清誰家砧杵響忽動故鄉情¶