　　　送趙子厚宰上元¶
新為赤縣江南去舊是黄金榜裏人恩數不殊臺省例¶
職司兼與吏民親地稱根本由來重戸切銖求最易貧¶
知爾政成多逸興鳳凰臺草坐芳春¶
　　　次韻陳一䕫清明感懷¶
公詩常切故園悲不耐紅塵㡌底吹上已風光依例好¶
中年情况自家知勝遊凖擬隨輕䇿貧具惟應有伏雌¶
明日城東濯纓去平泉石上送青時¶