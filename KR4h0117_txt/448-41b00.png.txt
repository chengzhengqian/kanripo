掌中杯影塔雲層高情不使忙官奪野興常于勝地増¶
西海漸生歸路月上方無藉散花燈¶
　　　有哀¶
漢隂丈人甘灌園海上漁翁非避喧零亂春鷗横夕浦¶
萋迷烟草入秋原祗將華髮悲人世不使黄金怨子孫¶
思向桂山歌偃蹇月明天碧况聞猿¶
　　　九日衙齋對酒偶作¶
故鄉叢菊歎離居客邸秋花葉且舒四海重陽三滯酒¶