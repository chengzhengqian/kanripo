半世趨朝今少憩鍾山閒對黒頭公¶
　　　過西洞庭徐氏¶
早從胥口望巃嵸舟入青溪曲曲通一片湖山歸手内¶
萬家烟火隔雲中范公憂莫闗廊廟楚客音還愛土風¶
林屋有田吾欲老那因一水限西東¶
　　　林屋洞次傅水部韻¶
隔凡深處禹書存尚有神靈為守門穴底玉泉流作汞¶
巖前璧月過留痕燕飛尚騐晴為雨龍戰猶疑數在坤¶