　　　送王道子周起巴遊學¶
新策明時不見收獨擕書劒别神州且將教雨分湘郢¶
應見文星近斗牛泛渚定過雲夢澤題詩須上岳陽樓¶
秋風遥思登臨處却望京華憶舊遊¶
　　　九日登欽天臺¶
髙臺百尺出城頭佳節登臨散客愁六代江山餘勝跡¶
一天雲物自清秋石頭雁斷西風𦂳鍾阜雲寒落木稠¶
鐘磬乍聞時已暮一盃難盡强相酬¶