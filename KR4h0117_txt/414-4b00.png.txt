來啓篷閱千里横一衍遥青出緑髻忽爾天外見明明¶
詩巻落隱隱畫屏獻安得一徃登趁我雙足健漁樵日¶
來去過眼不知羡珍重瓠菴人偕此泉石願¶
　　　送袁士鎣太守考績還淮安得童字¶
淮陽今大府南北舟車通上官絡繹至臥治將無功史¶
君東南來瘦馬從一童績成奏天子出門嵗將窮君本¶
法曹郎皎皎百鍊銅坐令郡訟稀風化千里同勸君一¶
巵酒美政貴保終不見古循吏名與長淮東¶