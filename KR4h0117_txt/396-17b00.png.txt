黄鶴磯頭秋草色高樓四靣青山碧我來君去兩浮萍¶
忽漫相逢更南北君家舊在江城居白頭紗㡌隨巾車¶
作客聊同薊門雁還家應憶武昌魚蘭橈桂櫂日將晩¶
斗酒放歌情未踈杜甫不堪垂老别嵇康曾著絶交書¶
徐卿有子吾所羨騎馬題詩曲江宴賦終奏入明光宫¶
詔成捧下麒麟殿青雲于我最交親况復山川是舊隣¶
送君此去情無限緑樹猿啼湘水春¶
　　　荷鷺圖為薛御史作¶