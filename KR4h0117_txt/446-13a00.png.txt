一栗禪林傍古臺洞門長為鎻蒼苔山頭舊雨何人到¶
石上寒梅幾度開龕壁光知江月上塔輪鳴聼海風來¶
八千里外常飛夢疑我前身是萬回¶
　　　送南光禄署丞徐麟¶
曽共西湖醉畵船鏡天花雨憶鳴絃清歌欲墜孤山月¶
浩氣真浮五色烟東省身同将倦鳥南都官是半閒仙¶
不堪明日河橋别相對秋堂畵燭偏¶
　　　寄華亭博士傅鼎¶