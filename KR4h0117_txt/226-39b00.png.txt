道鄉見城郭世路謾升沈寺勝増佳氣壁間餘醉吟僧¶
殘過客少山好為誰深寧識通泉尉獨懐經濟心¶
　　　題夢清軒¶
小軒人不到修竹過牆生眼倦經長掩身閒夢亦清㣲¶
風吹篆縷活火潑茶鐺遙想佳眠夕蕭蕭雨葉聲¶
　　　留題三峰壁間¶
三峰稜層如削玉一𣲖懸泉瀉寒緑平生山水性貪婪¶
聊與白雲相伴宿松風竹露有餘清夜伴孤月依簷楹¶