百蠻解刀慕冠帶五郡掃地開城壁葱嶺陂陁蒲類深¶
囘笑秦并與禹績尚書論功易等差御史行封自明白¶
武功貤爵十萬金徹侯印組丈二尺奮行過望理自爾¶
少從進熟來無極憶昔漢武開西域天下騷然苦征役¶
哀痛輪臺置肥美割弃造陽損斗僻豈知洮河宜種稻¶
此去涼州皆白麥女桑被野水泉甘呉兒力耕秦婦織¶
行子雖為萬里程居人坐盈九年食熈州歡娯軍事息¶
天王聖明丞相直¶