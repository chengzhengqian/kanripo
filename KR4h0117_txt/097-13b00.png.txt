　　　贈處州叚郎中¶
幸見仙才領郡初郡城孤峭似仙居杉蘿色裏登臺閣¶
瀑布聲中閱簿書德重自將天子合情高元與世人疎¶
寒潭是處清連底賓席何心望食魚¶
　　　書法華寺上方禪壁¶
砌下松巔有鶴棲孤猿亦在鶴邊啼卧聞雷雨歸巖早¶
坐見星辰去地低一逕穿縁應就郭千花掩映似無溪¶
是非生死多憂惱此日蒙師為破迷¶