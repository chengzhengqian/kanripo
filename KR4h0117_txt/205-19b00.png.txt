抽蟲半蝕櫻熟鳥先窺光景渾如此心閒即好時¶
　　　次韻屏翁初夏㑹芳小集¶
一觴還一詠竟日醉難成坐石驚雲濕臨池愛水平密¶
林宜午䕃啼鳥尚春聲更有櫻桃約明朝且願晴¶
　　　亦龍弟覆簣累石作亭其隂屏翁名曰野亭索¶
　　　　詩謾賦一首¶
高懐抗塵外林梢着三間緑遶村邊樹青浮海上山目¶
窮天變化心静地寛閒鷗鳥知人樂忘機亦往還¶