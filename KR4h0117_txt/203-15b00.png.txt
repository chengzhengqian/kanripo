塵埃何處尋真境試逐寒流認落花¶
　　　次韻學士兄富陽道中¶
長江送客静波瀾路入囘溪第一灣石瀨横陳潮力減¶
風檣圜轉櫓聲閒驅除方寸無窮事領略平生未識山¶
自笑疎慵似中散政宜寥落水雲間¶
　　　訪雪峰真歇禪師¶
紅塵白髪不相投來就僧房借板頭大士法中龍象貴¶
老翁心外水雲浮長蘆江静千山月枯木巖寒一葉秋¶