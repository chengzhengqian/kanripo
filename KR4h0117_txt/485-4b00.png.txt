黑飈横吹海水立怒瞳閃閃雲中出三十六鱗煙燄飛¶
萬里鯨波一呼吸化為甘霖遍八埏坐令大地成奔川¶
湏臾收歛不知處風恬浪静潛深淵¶
　　　苦熱四疊韻答徐半谿¶
老夫病暑不耐夏口苦啖粥如啖炙雖無竹石富平泉¶
薄有草堂開魏野發狂欲呌轉炮焦習静澄心亦瀟灑¶
洞庭一葦吾欲航河朔千杯誰共把野人贈我醒酒石¶
云是得之太湖者置之茅亭相對時清風徐来豈論價¶