　　　投龎少尹¶
閉户息機搔白首中庭一樹有清隂年年不改風塵趣¶
日日轉多泉石心病起望山臺上立覺來聽雨燭前吟¶
龎公相識元和歲春分依依直至今¶
　　　送饒州張使君¶
終南雲雨連城闕去路西江白浪頭滁上郡齋離昨日¶
鄱陽農事勸今秋道心生向前朝寺文思來過靜夜樓¶
借問泊帆干謁者誰人曽聽峽猨愁¶