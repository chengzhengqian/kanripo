再入招提境蕭條異昔時流泉分古澗荒蘚上殘碑門¶
掩花空落人閒鳥不知那能招恵逺重與話心期¶
　　　建溪即景¶
山春雲漠漠溪晚雨霏霏投驛經村店防灘識釣磯客¶
情隨路逺鄉念去人稀寂莫芳林下漁郎摘笋歸¶
　　　輓平城王户侯¶
唾壺敲未缺華表鶴重過一將英雄盡三軍感慨多城¶
笳悲落日營栁掩閒戈戎馬經行處空聞野鳥歌¶