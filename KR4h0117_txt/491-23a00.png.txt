　　　和桑民懌七夕留題韻¶
銀漢剛風擘九旗痴牛騃女是佳期靈禽隔水先為役¶
蟢子緣槃已及時清露襲衣秋沁沁踈星垂酒夜離離¶
若言拙者能求巧老我冥然却不知¶
　　　閒居¶
顛毛脫盡野僧如世好都歸一嬾除欲博晏眠髙着枕¶
圖便老眼大抄書屋須矮小茅茨厚窻要清虚竹影踈¶
心與陶翁有相得時歌吾亦愛吾廬¶