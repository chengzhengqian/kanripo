　　　司竹監燒葦園因召都巡簡柴貽朂左藏以其¶
　　　　徒㑹獵園下¶
官園刈葦嵗留槎深冬放火如紅霞枯槎燒盡餘根在¶
春雨一洗皆萌芽黄狐老兔最狡捷賣侮百獸常矜誇¶
年年此厄竟不悟但愛䝉密爭來家風迴焰巻毛尾熱¶
欲出已被蒼鷹遮野人來言此最樂徒手曉出歸滿車¶
巡邊將軍在近邑呼來颯颯從戈义戍兵久閒可小試¶
戰鼓雖凍猶堪撾雄心欲摶南澗虎陣勢頗學常山蛇¶