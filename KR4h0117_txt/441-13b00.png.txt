何當為掃煙塵静處處柴門夜不闗¶
　　　病酒獨坐¶
曉風吹雨下西樓一縷新霜忽上頭老去固知名是累¶
春來偏與酒為讐莫多歧路亡羊歎且作山窗夢蝶遊¶
囘首桐陽尋舊隐方知人世有丹邱¶
　　　秋日述懷次韻¶
一雨新凉到草堂水光山色坐相忘尋常處世嫌多累¶
咫尺懷人隔一方消遣老懷惟水竹釀成衰鬂幾風霜¶