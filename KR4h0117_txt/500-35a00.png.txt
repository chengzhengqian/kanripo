逺孤雲似藏深蔚豹齊囊中看緑字一巻洞天題¶
　　　哭李公獻吉¶
往嵗楊園餞凉風七月樓不言躬再拜為别淚雙流雁¶
引鄉河逺霜催旅鬢秋黃泉何底急令我泣藏舟¶
　　　除夕讀真誥¶
凌霞孤興當除夕縹緲靈蕪罏上焚嬾倒山樽浮栢酒¶
静開真誥誦苔文青天鳳駕他年事翠島龍芝何處分¶
佩鏡懸符逰句曲清宵獨坐想茅君¶