人海東隅曠嵗希交歡離懐不得寫援琴歌且彈白鶴¶
從天來迴林斂飛翰戛然鳴向我此情哀可觀盍簪在¶
何日引領興長歎¶
　　　題五侯筆架峰圖¶
我昔曾到五侯峰五峰如指何巃嵸天生欲架如椽筆¶
白雲壓徧溪南松松梢有路通山頂松風吹人雙屐冷¶
仙掌髙擎北斗杓筆峰倒抹銀河影孤村烟火三兩家¶
小橋流水抱村斜逺寺鐘聲雨初歇烟簑雨笠未還家¶