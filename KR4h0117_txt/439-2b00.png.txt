　　　賀邵太守榮歸二首¶
雙旌五馬返青門優老重承雨露恩滿架圖書看尚在¶
遶籬松菊喜猶存興來獨掃詩千首客至相忘酒一樽¶
地逈尚嫌車馬簇誅茅還擬水南村¶
君乗五馬古諸侯何事頻懐卧此邱門外懶排雙畵㦸¶
林間喜掛一羊裘琴書已足娛身計夢寐猶懸報國憂¶
自古留侯稱達士功成還逐赤松遊¶
　　　紫臺嵐氣¶