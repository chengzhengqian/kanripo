　　　陳氏園次韻再送子任¶
風裊垂楊枝弄柔城闉偶集野堂幽已過佳節愁芳會¶
又續林燈作夜遊杯色盈盈滿罇酒歌聲嚦嚦隔花喉¶
武陵桃源花正好此去君應無别愁¶
　　　送門神次石田先生韻¶
衡門執㦸兩閒兵澆酒逢除漫爾榮四序相隨如有戀¶
一年同住豈無情幾因風雨銷金鎻不為馳驅損赤纓¶
自古功成身合去肯將流落怨時明¶