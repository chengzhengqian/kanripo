　　　二靈寺守歳¶
守歳山房逈絶縁燈光香茗共蕭然無人更獻椒花頌¶
有客同參柏子禪巳悟化城非樂界不知今夕是何年¶
憂心悄悄渾忘寐坐待扶桑日麗天¶
　　　弔暢當¶
萬里江南一布衣早將佳句動京畿徒聞子敬遺琴在¶
不見相如驛馬歸朔雪恐迷新塜草秋風愁老故山薇¶
玉堂知巳能銘述猶得精魂慰所依¶