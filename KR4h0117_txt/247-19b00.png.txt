　　　重遊虎丘寺¶
海湧峯頭行徑㣲芒鞋欲趂孤雲飛風髙木客作人語¶
月出天王騎虎歸傑閣重樓逓隐見寒泉古木相因依¶
荒丘王氣豈消歇干將莫耶千載稀¶
　　　題何德深溪南¶
宰相官之不受招碧梧林巷自逍遥溪頭二月花先發¶
洞裏千年雪未消朝士過門時載酒仙人飛佩夜吹簫¶
社圖誰冩耆英㑹還肯中間著老樵¶