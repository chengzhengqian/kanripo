　　　法一以前墨為未佳復以承宴墨贈之¶
我聞江南墨官有諸奚老超尚不如廷珪後來承晏復¶
秀出喧然父子名相齊百年相傳文斷碎彷彿尚見蛟¶
龍背電光屬天星斗昬雨痕倒海風雲晦却憶當年清¶
暑殿黄門侍立才人見銀鈎灑落桃花箋牙牀磨試紅¶
絲研同時書畫三萬軸大徐小篆徐熈竹御題四絶海¶
内傳袐府毫芒惜如玉君不見建隆天子開國初曹公¶
受詔行掃除王侯舊物人今得更寫西天貝葉書¶