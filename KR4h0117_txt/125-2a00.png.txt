荒臺隠層巒雲磴踰百尺攀蘿試一上依然有遺跡掌¶
舒舊砌平屏卓諸峯直憑髙聊寫望孤懐念鄉國長安¶
不可見但對金烏赤傾盡葵藿心庶免浮雲隔¶
　　　陽氷篆¶
泠泠庶子泉落落陽氷筆雲氣勢崩垂龍蛇互蟠屈嶧¶
山既劘滅石皷嗟缺失惟兹數十字遒力倚雲窟摸印¶
徧華夷流傳耀緗帙書誠一藝爾小道詎可忽乃知出¶
人事千古名不沒¶