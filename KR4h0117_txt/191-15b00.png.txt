　　　宿囊山懐洪岳二上人¶
憶在山中識二僧一亡一已拂衣行壁間笠徙名藍掛¶
寺外松過夀塔生隴月定知今夕恨澗泉猶咽舊時聲¶
隔房侍者皆新剃不似閒人却有情¶
　　　方寺丞新第¶
一生不蓄買田錢華屋何心亦偶然客至多逢僧在坐¶
釣歸惟許鶴随船按行花木皆良友主掌湖山有宿縁¶
京洛貴人金谷裏安知世上有林泉¶