飛觀校獵下長楊英名欺衛霍智䇿蔑平良島夷時失¶
禮卉服犯邊疆徵兵集薊北輕騎出漁陽進軍隨日暈¶
挑戰逐星芒陣移龍勢動營開虎翼張衝冠入死地攘¶
臂越金湯塵飛戰鼓急風交征斾揚轉鬬平華地追奔¶
掃鬼方本持身許國况復武功彰㑹令千載後流譽滿¶
旂常¶
　　　錦石擣流黄二首¶
漢使出燕然愁閨夜不眠易製殘燈下鳴砧秋月前¶