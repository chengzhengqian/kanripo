撚鬚呵手非吾事聊復燈前凭几看¶
　　　九日崔郎小會¶
共看西軒納晩涼滿城風日愛重陽苔因雨積猶餘緑¶
菊為霜遲且未黄病裏山林心轉癖老來兒女意偏長¶
向時憂樂誰先後莫問江湖與廟廊¶
　　　湛編脩若水冊封安南¶
聖朝荒服盡冠纓嶺外交南舊有名文字不隨言語别¶
道途長共海波平一家兩被周封命六載三囘漢使旌¶