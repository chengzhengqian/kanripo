　　　秦筝歌送外甥蕭正歸京¶
汝不聞秦筝聲最苦五色纒絃十三柱怨調慢聲如欲¶
語一曲未終日移午紅亭水木不知暑忽彈黄鐘和白¶
紵清風颯來雲不去聞之酒醒淚如雨汝歸秦兮彈秦¶
聲秦聲悲兮聊送汝¶
　　　與獨孤漸道别長句兼呈嚴八侍御¶
輪臺客舍春草滿潁陽歸客腸堪斷窮荒絶漠鳥不飛¶
萬磧千山夢猶嬾憐君白面一書生讀書千卷未成名¶