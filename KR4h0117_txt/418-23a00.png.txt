願得留詩成故事西菴入夜更挑燈¶
　　　喜原輝弟至京¶
逺道親擕藥裹來當門下馬拂黄埃不驚舊日形容改¶
猶記前宵夢寐囘出巷親朋宜漸訪上牀兒子欲相陪¶
平生四海尤憐汝得向窗間笑口開¶
　　　送原輝南還¶
清秋欲盡向南旋别淚何堪重泫然吾已行年當五十¶
汝今歸路又三千亦知禁酒勝良藥好為修書附便船¶