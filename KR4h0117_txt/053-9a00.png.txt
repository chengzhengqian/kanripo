　　　酬李端校書見贈¶
緑槐垂穂乳烏飛忽憶山中獨未歸青鏡流年㸔髮變¶
白雲芳草與心違乍逢酒客春遊慣乆别林僧夜坐稀¶
昨日聞君到城闕莫将簪弁勝荷衣¶
　　　題暕上人院¶
閉門不出自焚香擁褐㸔山嵗月長雨後緑苔生石井¶
秋來黄葉滿繩牀身閒何處無真性年老曽言隐故鄉¶
更說本師同學在幾時攜手見衡陽¶