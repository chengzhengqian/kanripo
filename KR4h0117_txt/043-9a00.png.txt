二陵風雨自東來關門令尹誰能識河上仙翁去不囘¶
且欲近尋彭澤宰陶然共醉菊花杯¶
　　　登水門樓見亡友張貞期題望黄河詩因以感¶
　　　　興¶
吾友東南美昔聞登此樓人從川上逝書向壁中留嚴¶
子好真隱謝公耽逺遊清風初作頌暇日復銷憂時與¶
文字古跡随山水幽已孤蒼生望空見黄河流流落年¶
將晩悲凉物已秋天髙不可問掩泣赴行舟¶