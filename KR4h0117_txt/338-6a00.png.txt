　　　寄劉西江¶
近别西江舊草廬老來心事復何如鯨尊自愜狂吟興¶
鴻寶誰傳秘命書東洛池臺更異主武林花竹夢遺墟¶
十年飄蕩遼川北不見魚緘問索居¶
　　　宿虞氏華星軒¶
愛觀泉石暮歸遲因共幽人宿翠微一榻香風紅杏院¶
半窗斜月緑蘿扉峰頭夜火明丹竈澗底春泉沒釣磯¶
臥向白雲翻自笑宦途何事履危機¶