政簡甚從容到罷唯求物外踪落日花邉剡溪水晴煙¶
竹裏㑹稽峰才子風流蘇伯玉同官曉暮應相逐加飱¶
共愛鱸魚肥醒酒仍憐甘蔗熟知君錬思本清新季子¶
如今徳有隣他日相尋始寧墅題詩早晩寄西人¶
　　　和髙平朱㕘軍思歸作¶
髯㕘軍髯㕘軍身為北州吏心寄東山雲坐見萋萋芳¶
草綠遥思徃日晴江曲刺船頻向剡中囘捧被曾過越¶
人宿花裏鶯啼白日髙春樓把酒送車螯狂歌好愛陶¶