章泉先生虎豹章餘子駭逐狐兎藏少陵遊不返衡湘¶
孤吟風月老林塘駕鵞不送置我傍悵望空勞水一方¶
廣文别日天未霜殷勤寄音示無忘新詩寫作鴻雁行¶
憐我病骨猶未康續貂聊復寄歸航宫牆百雉如金湯¶
登門嵗月知何當江湖極目煙波蒼¶
　　　題解生山水圖¶
長江之水西南來江北江南圖畵開君從何處得此景¶
錦帆似泛長江回槎牙老樹連荒島兩兩人家出林杪¶