莫道無情何必爾自緣我輩正鍾情¶
惻惻悽悽憂自惔花枝零落鬢絲添週遮燕語春三月¶
蕩漾波紋日半簾病酒不堪朝轉劇聽風且喜晚來恬¶
綠楊影裏蒼苔上為惜殘紅手自拈¶
春朝何處黙凭闌庭草驚看露已團花并淚絲飛㸃㸃¶
絮飛眼纈望漫漫書當無意開孤憤帶有何心綰合歡¶
且喜殘叢猶賸在好隨修竹報平安¶
桃花净盡杏花空開落年年約畧同自是節臨三月暮¶