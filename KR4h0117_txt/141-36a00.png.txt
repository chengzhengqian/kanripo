船從山下過直上見僧軒繫纜登磯石縁崖到寺門短¶
籬遮竹瀁危路踏松根却看滄江底㠶歸煙外昬¶
　　　依韻和吳季野馬上口占¶
谿頭三月草菲菲城畔春游惜醉稀莫信杜鵑花上鳥¶
人歸猶道不如歸¶
　　　八月十五日夜東軒¶
隔竹已見月清光度谿來移影上素壁與我相徘徊是¶
夜正中秋天地霧露開人疑玉兔出藥杵不生埃嫦娥¶