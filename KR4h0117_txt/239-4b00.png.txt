讀律已三世能詩新有聲忽辭親舍去遠作武昌行江¶
漢秋風起孫曹故月明舊遊曾感慨送子倍關情¶
　　　豫章貢院即事奉和雲林提舉晩春閒居舊韻¶
客裏秋光好歸心不厭遲牆低孤塔見院静一簾垂隔¶
紙聞風怒臨階看日移宛然似三逕未負菊花期¶
　　　與張仲美别仍用前韻¶
鄉隣應怪我何事獨歸遲木末芙蓉發簾前果臝垂夜¶
寒知露重秋老驗星移南浦今畨别重來倘可期¶