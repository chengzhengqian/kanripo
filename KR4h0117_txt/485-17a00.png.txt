候火煌煌連古道十賢名在祠宇荒君去還湏問遺老¶
我懐同舍心悠悠夕陽望斷江楓秋天空海濶㑹何日¶
聚首還期鳷鵲樓¶
　　　寄功甫歸隠東麓¶
孤塵積翠連雲起北走金陵枕江水山形繚繞如蜿蜒¶
中有幽人隠居里芙蓉石室開葱蘢赤日照耀神仙宫¶
山雞野鶴自啼舞長林聲散洪濤風主人歸来未頭白¶
卜築縁山傍川脉歌詞洗盡沙土痕野堂愁絶鶯花魄¶