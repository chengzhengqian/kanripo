　　　寄周居安¶
周郎辭氣帶烟霞凜凛秋霜嚼齒牙塵尾動思談吐屑¶
筆頭遙想夢生花三年幸獲從遊欵一别那知嵗月賒¶
逺欲飛奴傳翰墨顔筋柳骨儼秋蛇¶
　　　秋試下即事有感寄國鎮¶
籬菊金英噴異香杜門岑絶獨持觴風掀脱葉横斜舞¶
雲襯平林淺淡黄塞管有情增哽噎野花無緒伴凄凉¶
不禁景物撩秋眼剩與新篇付錦囊¶