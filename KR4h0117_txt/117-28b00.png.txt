萬樹江邊杏新開一夜風滿園深淺色照在綠波中¶
上苑何窮樹花開次第新香車與絲綺風靜亦生塵¶
　　　春逰曲三首¶
烟栁飛輕絮風榆落小錢濛濛百花裏羅綺競秋千¶
騁望登香閣争髙下砌臺林間踏青去席上意錢來¶
行樂三春栁林林百和香當年重意氣先占鬬鷄場¶
　　　塞下曲五首¶
三戍漁陽再渡遼騂弓在臂劒横腰匈奴似欲知名姓¶