委蛇自相屬枌榆巳在邇曠隔無再宿從茲謝奔走且¶
飯東臯粟¶
　　　書北山精舍壁¶
夙昔慕幽曠中年值奔走及茲始知返顧巳成皓首茲¶
為山水選風氣固深厚崒嵂皆巘崿綿邈盡林薮清泉¶
瀉幽磴白雪被層阜既多緇素流况有耕釣叟初心巳¶
云恊雅言得兼受始來踈梅堕復此山櫻剖庶㡬去日¶
遲誰謂行當久揮手謝朋侣吾將寄衰朽¶