三禮聲華聞九州杭溪作宰邁時流鐡爐賦足民無恙¶
銅鼓山鳴嵗有秋不愧王喬曽賜履慵看卓茂早封侯¶
兩京襟佩紛如雨回首春風憶舊遊¶
　　　登東山送馮掌教¶
一迴相見一清吟短髪繁霜嵗月侵浪迹祗憐南又北¶
曠懷誰信古猶今越王臺北秋風早張相祠前暮雨深¶
莫問元都癡道士紅塵回首欲投簪¶
　　　張丞相祠¶