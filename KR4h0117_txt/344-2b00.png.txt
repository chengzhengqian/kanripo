丞相生異質挺特真天人勁氣薄霄漢國亡將軀徇上¶
書抗直言屢欲斬賊臣大事已云徂乃付秉軸鈞降表¶
夜竊出六營竟蒙塵嗟彼賣國者致公何狡㕙萬死出¶
虎口努力支蒼旻﨑嶇走嶺海顛沛念君親徒手格猛¶
獸敵騎正駪駪勢窮猝被執誓死以成仁悵望零丁洋¶
欲濟迷逺津天髙憐戢翼水涸悲縱鱗羈縲詎遑恤犴¶
狴經數春採薇恥食粟詠歌傷獲麟從容乃就義慷慨¶
焉顧身所學希聖賢臨死書諸紳¶