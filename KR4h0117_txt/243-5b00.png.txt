　　　蘇伯脩徃上京王君實以高麗笠贈之且有詩¶
　　　　伯脩徵和章¶
往年飲馬灤河秋灤水斜抱石城流青城丈人來水上¶
揭謝蘇王皆與遊顧余濫倚橋門席斜陽半落鼇峰石¶
夜涼共飲明月樽醉眠更聴高樓笛灤河九曲流濺濺¶
自我不見今三年蘇郎又扈屬車去佇望弗及心茫然¶
龍門峽中雲氣濕山雨定灑高麗笠别意遙憐栁色深¶
歸心莫為鵑聲急不才未許收詞垣賦成何日奏甘泉¶