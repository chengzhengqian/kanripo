　　　思春辭¶
羙人别我城南去幾見樓頭凉月生南浦沈書尋素鯉¶
東風将恨與新鶯丁香枝上同心結九曲燈前白髪明¶
花託芳魂隨鵲夣草移愁色上簾旌物華半老燕脂苑¶
春影輕籠翡翠城歌扇但疑遮月面舞衫猶記倚雲筝¶
因彈别鶴心如剪為妬文鴛繡懶成宫燭不啼偏有淚¶
湘桃無語自多情岩南樹宻晨烏集江北潮回暮渚平¶
幸有夢中能聚首喚醒愁殺短簫聲¶