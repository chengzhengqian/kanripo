父老歡聞鄰郡政壺漿千里待鳴騶¶
　　　慎大詹以吴柑見貺¶
龍陽休說木奴洲震澤黄柑占上流承露玉漿仙掌曙¶
亞霜金顆洞庭秋香黏素手吴娃麗冷滌朝酲楚客愁¶
應似荔枝催入貢隨河飛鳥逐鳴騶¶
　　　秘閣舒職方知舒州¶
西崑冊府控千廬鉛筆多年校魯魚厭享雙雞大官膳¶
貪乗五馬使君車明光畫省辭青瑣天柱仙壇訪紫書¶