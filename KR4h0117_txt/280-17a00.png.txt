　　　題許仁仲詩卷¶
殘雪詞林退食時小窗開巻鬂如絲音傳正始誰同調¶
氣逼元和稍自持文字不隨前輩盡風流只許後人知¶
霜清月冷梅花痩獨對熏爐看欲疑¶
　　　感寓¶
吾愛東方朔髙揖金馬門向非玩六合安肯來崑崙昂¶
昂九尺身談辨黄河翻誰知上書意蛾眉非自婚不見¶
馬相如俛首狗監恩人生非桃李何故不自言¶