至徳撫遐荒神兵赴朔方帝思元帥重爰擇股肱良累¶
相承安世深籌協子房寄崇専斧鉞禮備設壇塲鼙鼓¶
喧雷電戈劒凛風霜四騑將戒道十乗啓先行聖錫加¶
恒數天文耀寵光出郊開帳飲寅餞盛離章雨濯梅林¶
潤風清麥野凉燕山應勒頌麟閣佇名揚¶
　　　餞唐永昌¶
郎官出宰赴伊瀍征傳駸駸灞水前此時悵望新豐道¶
握手相看共黯然¶