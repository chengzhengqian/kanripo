幽棲何處是積水近柴扉樽酒沙頭别輶軒月下歸竹¶
深林鳥待村逺故人稀遥想齋居裏狂吟竟落暉¶
　　　梅江送林澤中歸嶼南¶
賣藥偏成隱相逄但布衣梅江秋外别花嶼雨中歸逺¶
火千峰夕遥鐘獨雁飛自言今白首此去故人稀¶
　　　客中見新燕¶
可憐江上燕幾日到烏衣欲向誰家去多應舊主非落¶
花深巷小喬木畵梁稀自笑天涯别秋風想未歸¶