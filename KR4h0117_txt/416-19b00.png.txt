返棹匆匆重回首白雲天際杳難從¶
　　　越來溪懐古¶
吳國江山亦壯哉一朝誰信越兵來旌旗尚動春波影¶
歌舞翻成子夜哀徃事悠悠餘敗壘傷心脉脉自登臺¶
姑蘇麋鹿何須恨聞道阿房也作灰¶
　　　過黄墅沈氏阻風望洞庭甚近而不能至¶
茅堂宛在碧山腰山下行人不受招梁作虹蜺應可渡¶
水如衣帶却成遥清風入夜生蘋末細雨扶春上栁條¶