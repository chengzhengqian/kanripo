　　　奉和人日清暉閣宴羣臣遇雪應制¶
窈窕神仙閣參差雲漢間九重中禁啓七日早春還太¶
液天為水蓬萊雪作山今朝上林樹無處不堪攀¶
　　　正月晦日侍宴滻水應制賦得長字¶
御輦出明光乗流泛羽觴珠胎随月减玉漏與年長寒¶
盡梅猶白風遲柳未黄日斜旌騎轉休氣展林塘¶
　　　安樂公主移入新宅侍宴應制¶
星橋他日創仙牓此時開馬向鋪錢埒簫聞弄玉臺人¶