　　　丙戌金陵作¶
金陵大道平如砥翠瓦雕甍相對起甲第縱橫盡主家¶
金鞭絡繹多戚里主家戚里遙相連平隄走馬去朝天¶
騎簇通衢㸔似繡香連内苑色凝烟烟連騎簇真堪玩¶
倐忽朝回更蕭散五侯賓從集如雲四夷門館多迎欵¶
須臾教樂從天來齊歌趙舞皆柔諧愧我儒生眼未識¶
日逐羸馬随飛埃飛埃撲人心草草風光只在長安道¶
故鄉迴首白雲遙歸去南山且終老¶