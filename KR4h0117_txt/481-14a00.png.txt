蓮宫青嶂合松門石逕重窈然深谷内疑與秦人逢澗¶
底藏餘雪窻中列秀峰寂寞支公宅惟聞朝暮鐘¶
　　　嵗初視篆呈潘公寅長¶
滌篆池冰暖開堂雪樹青春光動八極休氣協三靈北¶
闕垂恩露南宫聚徳星同志欣寮寀攄忠報帝庭¶
　　　晩次漷縣值雨是日聞車駕還京¶
松暝雨瀟瀟公庭坐寂寥城荒民户少沙曠旅程遥渠¶
喜通泉溜畦憐潤麥苗夜聞鑾輅返魂夢繞丹霄¶