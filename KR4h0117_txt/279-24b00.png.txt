　　吳師道¶
　　　落花行¶
東風吹花花作團美人脉脉憑闌干倦投紅筵逐舞鳳¶
故尋翠袖縈釵鸞去年送别城南道城南飛花委芳草¶
關河萬里人未歸風雨一番春又老抱愁無語還深閨¶
拂釵攬袖香依依緑隂瑣窗蝶影斷空枝弔月鵑聲悲¶
青春不復悲遊子不顧期美人掩涙長相思恨身不似¶
花能飛花飛終恨沾塵泥安得與花飛去陽關西¶