鐵騎向邊州生隨定逺侯戰餘關月冷兵盡塞塵秋萬¶
骨纒沙草孤魂集戍樓惟餘忠憤在須獻月支頭¶
　　　其三¶
百戰臯蘭北長驅入塞垣隂雲横敵陣朔雪度營門牧¶
馬邊塵黒鳴笳隴日昏辛勤看玉劒猶未答君恩¶
　　　金陵送人落第歸江南¶
鳯臺寒日暮千里送君還别夢愁京雨鄉心絓楚山落¶
花偏擁棹歸雁獨臨關應醉家林月青雲好是閒¶