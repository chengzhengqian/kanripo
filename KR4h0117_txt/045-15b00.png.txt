攀龍附鳳勢莫當天下盡化爲侯王汝等豈知蒙帝力¶
時來不得誇身强闗中既留蕭丞相幕下復用張子房¶
張公一生江海客身長九尺鬚睂蒼徵起適遇風雲㑹¶
扶顛始知籌䇿良青袍白馬更何有後漢今周喜再昌¶
寸地尺天皆入貢竒祥異瑞争來送不知何國致白環¶
復道諸山得銀甕隱士休歌紫芝曲詞人解撰河清頌¶
田家望望惜雨乾布糓處處催春種淇上健兒歸莫懶¶
城南思婦愁多夢安得壯士挽天河浄洗甲兵長不用¶