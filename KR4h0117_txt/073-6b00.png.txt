昔人懐井邑為有掛冠時顧我飄蓬者長隨泛梗移越¶
吟因病感潘鬂入秋悲北指邯鄲道應無歸去期¶
　　　秋日美晴郡樓閒眺寄京南張書記¶
高檻凉風起清川旭景開秋聲向野去爽氣自山來霄¶
外鴻初返簷間燕已歸不因煙雨夕何處夢陽臺¶
　　　故人寄茶¶
劎外九華英緘題下玉京開時微月上碾處亂泉聲半¶
夜邀僧至孤吟對竹烹碧流霞脚碎香泛乳花輕六腑¶