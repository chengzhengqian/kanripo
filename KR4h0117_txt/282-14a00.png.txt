平原萬里莽空濶山過長江翠如潑樓臺髙下埀柳隂¶
絲管啁啾亂花發北人却愛江南春穹碑城外如魚鱗¶
青山江上何曾老曾見南人是北人¶
　　　題日本僧雲山千里圖¶
天東日出天西入萬里虬鱗散原隰日東之僧渡海來¶
袖裏江山雲氣濕願乘雲氣朝帝鄉大千世界觀毫芒¶
却騎黄鵠過三島别後扶桑枝葉老¶
　　　林志尹秋江漁父圖¶