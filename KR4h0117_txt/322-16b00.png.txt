栁外樓臺入翠㣲水邊簫鼓蕩晴暉樟江雨漲魚新上¶
皂閣雲生鶴共飛諸老尚留詩卷在此身未逐釣船歸¶
篷牕吟罷還成醉蜜酒初香玉笋肥¶
　　　送宋衡還金華(名璉景濓/學士之子)¶
江花飛雪送殘年客思隨雲度逺天朱雀航頭膠凍草¶
金華洞腹貯蒼煙明經已踵章賢後對策應推賈誼先¶
無限故山松竹好平安為報玉堂仙¶
　　　次韻偰都盟郡中翫月¶