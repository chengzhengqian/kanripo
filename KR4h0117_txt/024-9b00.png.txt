長歌遊寳地徙倚對珠林雁塔風霜古龍池嵗月深紺¶
園澄夕霽碧殿下秋隂歸路烟霞晚山蟬處處吟¶
　　　嶽館¶
洞壑仙人館孤峰玉女臺空濛朝氣合窈窕夕陽開流¶
澗含輕雨虚巖應薄雷正逢鸞與鶴歌舞出天來¶
　　　早發平昌島¶
解䌫春風後鳴榔曉漲前陽烏出海樹雲雁下江烟積¶
氣衝長島浮光溢大川不能懐魏闕心賞獨泠然¶