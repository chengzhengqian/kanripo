　　　黑崖道中作¶
陰山沙漠外六月苦行人水迸金蓮曉湯回鐵脚春馬¶
飢思漢草僕病卧胡塵夜夢京華阻披衣望北辰¶
　　　水口贈别大吉祖師長老¶
直向此間明縱橫語論精山中曽出海世上未知名一¶
雨春溪漲千峯曉雪晴臨分無别説相送水邊行¶
　　　舟次巴峽¶
江流何險阻次第入三巴崖斷時無路山深更有家隣¶