水滙蒼梧郭天開緑野堂雲山秋滴翠氷井夏生凉藥¶
滿尋詩徑花垂㸃易牀少須康濟罷散髮任徜徉¶
　　　崔司成後渠精舍¶
汨汨寒渠水迢迢落太行震雷崩斷石懸溜别清漳灌¶
注分林麓棲遲得草堂頗傳崔子玉新有浣花莊¶
　　　喜鄭老至¶
鄭老交親久新詩近見多好竒遊泰嶽為客傍淮河故¶
里餘松菊幽尋更薜蘿養疴茅屋下愛爾此經過¶