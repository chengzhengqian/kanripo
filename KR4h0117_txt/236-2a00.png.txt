意行清澗曲長嘯松風前山月出林髙溪花弄春妍仙¶
人欲來夜將半天空鶴唳山凄然飈塵大笑狂馳子口¶
誦丹訣傳真𤣥我欲從之結隣屋得疏藥圃謀芝田¶
　　　陪髙彦敬遊南山¶
不到南山又二年離離秋草映寒泉東林蕭散開蓮社¶
西晉風流棹酒船古寺雲烟終日合長松風雨半空懸¶
謝公未了登臨興故向禪房借榻眠¶
　　　都中送元傑道士南歸¶