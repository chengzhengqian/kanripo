恐㓕漫春秋缺拜掃於心曷能安繁華感疇昔歲月如¶
驚湍人去山已空野鳥鳴間關有時動歸念恨無䨇飛¶
翰歎息川路遥跋涉誠艱難而我今白首夢寐空盤桓¶
　　　感遇二首¶
芳郊殘暑退夕露沾我衣長風送歸鴈落葉辭故枝以¶
兹感物候惻然徒自悲矯首望片雲去去將何之¶
夕露下庭阿凉風起天末庭際秋蟲鳴褰裳歩㣲月顧¶
影獨徘徊故人殊契濶思之不可即山川渺難越¶