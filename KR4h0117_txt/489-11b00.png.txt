幽居寡人事瀟洒出塵氛緑竹千竿雨蒼梧一片雲雜¶
花隨地有好烏隔窻聞六月渾無暑餘清幸見分¶
　　　賀蘭軒先生移居¶
移居向城郭築室號蘭軒藥熟香生臼詩成酒滿樽但¶
令心地逺不覺市廛喧我屋西山下相過莫憚煩¶
　　　山居¶
我愛山居好悠然野興賖接簷藤覆瓦漏壁水穿沙挑¶
菜時供饌分泉夜煑茶田家無雜語閒坐話桑麻¶