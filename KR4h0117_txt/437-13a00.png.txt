故人雞黍約沙路入村微痛飲一宵醉清逰兩日歸古¶
松低石屋修竹映山扉雙鷺翩翩起横塘淨夕暉¶
　　　過故人莊¶
山村行處好偶過故人莊秋竹煙籠色寒花露浥香一¶
雞鳴矮屋雙鷺落横塘留飲忘歸去陶然入醉鄉¶
　　　逰黄龍寺¶
古寺青山上登臨見逺村樓虛堆竹粉崖剥露松根晚¶
逕雲生潤秋池漲落痕髙僧宣梵偈趺坐到黄昬¶