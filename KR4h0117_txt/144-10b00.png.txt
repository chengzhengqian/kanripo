放船縱櫂鼓聲促蛟龍擘水争馳逐倐親忽遠誰可追¶
朝在西城暮南溪奪標得雋惟恐遲雷轟電激使人迷¶
紅簾彩舫觀者多美人坐上揚雙蛾斷瓶取酒飲如水¶
盤中白笋兼青螺生長江湖樂卑濕不信中州天氣和¶
　　　其二¶
東南溪水來何長若耶清明宜靚粧南湖一吸三百里¶
古人已疑行鏡裏春風來吹不生波秀壁如奩四邉起¶
蒲芽荇蔓自相依躑躅夭桃開滿枝求羣白鳥映沙去¶