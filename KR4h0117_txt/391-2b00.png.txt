遥憶故人何處是楚天雲樹望中迷¶
　　　湖山雅趣圖為太倉張俞題¶
青山隐隐水悠悠此日披圖憶舊逰逺樹雲開湘浦晚¶
孤帆日落洞庭秋萍踪自昔隨流轉華髪誰今為國憂¶
却笑薄才終戀闕湖山雅趣付君收¶
　　　紅梅¶
别是江南一種梅年年先占早春開東風有意憐氷骨¶
凍雪無情壓綘腮仙子自知丰格在北人寜作杏花猜¶