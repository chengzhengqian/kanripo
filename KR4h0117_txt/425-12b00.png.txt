　　　齋宿荅楊質夫¶
到門初見暝鴉棲圍坐爐熏燭漸低不放酒船来問字¶
空煩詩札送封題雪深西寺春齋集日出東華曉仗齊¶
清興對君聊竟夕未應真向局中迷¶
　　　分詠江令宅送屠元勲之南京¶
三朝丞相老詞臣淮水西邊舊卜鄰飄播未妨青鬢好¶
往来惟見碧山春花亭竹榭當時主牧雨樵烟異代人¶
君過青溪應弔古好詩端為謝溪神¶