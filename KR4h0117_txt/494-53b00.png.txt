平生走馬聴雞處殘夢依依是越城¶
　　　送王承㤙侍講㕘政四川¶
鳥道巇㠠萬里賖從臣分省向三巴中朝聲望雲山重¶
内史文章錦水華爛熳新恩蒼玉節依然舊署紫薇花¶
只應未忘論思地翹首金鑾北斗斜¶
　　　致仕出京言懷¶
白髪蕭疎老秘書倦遊零落病相如三年漫索長安米¶
一日歸乗下澤車坐對西山朝氣爽夢回東壁夜窻虚¶