為聽短歌行當想長洲苑露金薫菊岸風珮揺蘭坂蟬¶
鳴稻葉秋雁起蘆花晚晚秋雲日明亭臯風露清獨負¶
平生氣重牽揺落情占星非聚德夢月詎懸名寂寥傷¶
楚奏凄斷泣秦聲秦聲懐舊里楚奏悲無已郢路少知¶
音叢臺富竒士温輝凌愛日壯氣驚寒水一顧重風雲¶
三冬足文史文史盛紛綸京洛多風塵猶輕五車富未¶
重一囊貧李仙非易託蘇鬼尚難因不惜勞歌盡誰為¶
聽陽春¶