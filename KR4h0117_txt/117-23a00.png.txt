聞道中山酒一杯千日醒黄鶯似傳語勸酒太丁寧¶
紅袂歌聲起因君始得聞黄昏小垂手與我駐浮雲¶
相勸醉年華莫醒春日斜春風晚陵道萬里晉陽花¶
幾日勸屠蘇楚聲山鷓鴣春風入君意千日不須臾¶
　　　山居¶
窈窕垂澗蘿䝉茸采葛花鴛鴦憐碧水照影舞金沙¶
　　　舊鏡¶
團團銅鏡似潭水心愛玉顔私自親一經離别少年改¶