　　　題趙飛燕姊妹凝粧圖¶
漢家炎祚日已微白蛾蔽野黄霧飛長楊獵罷得飛燕¶
歡然攜手同車歸龍顔再顧増媚嫵椒房賜與妃嬪伍¶
恩澤新霑樂事多忘却陽阿學歌舞自恃身輕嬌欲飛¶
避風臺擁芙蓉旂齊紈遂起班姬怨禍水未悟方成譏¶
春回太液花如繡一曲歸風揚翠袖力持不許作飛仙¶
襞積湘裙留淺縐餘情貪戀温柔鄉木門那省搖倉踉¶
薄眉澹掃逺山黛巻髪光凝沈水香姊妹夤緣欣有托¶