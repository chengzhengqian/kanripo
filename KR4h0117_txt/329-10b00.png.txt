　　　王永真竹居¶
王維世有竹里館青士滿庭如植麻掃蟻斷根移客榻¶
瘞猫分笋過鄰家琴聲響度偏諧律鶴夢醒餘或煮茶¶
清曉屢研枝上露坐看兒子寫梅花¶
　　　釣絲風¶
不随紅雨畵欄春長趂漁簑起白蘋晴拂太虚雲影亂¶
暝牽波底月鈎新漂揺萍葉沈香餌勾引蘆花落醉裀¶
莫笑扁舟湖海窄一竿吹盡利名塵¶