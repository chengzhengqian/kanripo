家隔重湖歸未期更堪南去别深知前程笑到山多處¶
上馬愁逢嵗盡時四海内無容足地一生中有苦心詩¶
朱門祗見朱門事獨把孤寒問阿誰¶
　　　夏日登友人書齋林亭¶
暑天長似秋天冷帶郭林亭盡不如蟬噪檻前遮日竹¶
鷺窺池面弄萍魚抛山野客横琴醉種藥家僮踏雪鋤¶
衆惜君才堪上第莫因居此與名疎¶
　　　寄臨海姚中丞¶