　　　自劒浦乗舟至水口溪流方漲備見湍激奔猛¶
　　　　之狀賦詩以紀其事¶
避地適南土捨車登葉舟春溪渾帶雨霽石出如牛詰¶
曲知操妙飄騰覺去遒煙籠嵐翠滴灘激浪花浮亷利¶
森排㦸盤回巧轉輈輕生真可戒快意且銷憂灎澦過¶
三峽蓬壺訪十洲平生志江海暮景侣巢由易象觀嘉¶
遯騷經賦逺逰扁舟入吾手此外更何求¶
　　　題留天寧明極堂¶