扁舟汎汎是生涯雲水悠悠度歲華長笛數聲歸海島¶
清歌一曲入蘆花鳴榔草際沙鷗起醉卧蓬忩山月斜¶
榮辱不關常自足熊羆無夢叶皇家¶
　　　題汝晳兄園亭¶
君承優詔許歸田小構幽居水石邊緑野逺涵千頃稻¶
紅衣開徧一渠蓮沙邊白鳥迎江練樹底黄鸝雜管絃¶
羣從相看頭似雪杯醪豈厭重留連¶
　　林㙱(字世調成化壬辰進士歴官廣西左布政使/别號雙松晩年與陳孝亷桐山陳僉憲留餘)¶