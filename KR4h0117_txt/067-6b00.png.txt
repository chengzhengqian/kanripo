君住包山下何年入帝鄉成名歸舊業嘆别見秋光橘¶
柚吳洲遠蘆花楚水長我行經此路京口向雲陽¶
　　　酬韓弇歸崖見寄¶
惆悵人間事東山遂獨遊露凝瑶草晩魚戯石潭秋軒¶
冕應相待煙霞莫遽留君看仲連意功立始滄洲¶
　　　送李正字之蜀¶
已獻甘泉賦仍登片玉科漢官新組綬蜀國舊煙蘿劒¶
壁秋雲斷巴江夜月多無窮别離思遥寄竹枝歌¶