　　　新卜南屏山居¶
石上藤蘿對夕曛解衣長日坐來頻挽回滄海眞無計¶
領畧青山合有人養鶴似嫌䨇口累為漁又過一生身¶
相逢惟是南屏老獨樹柴門許結鄰¶
　　　山居着野服¶
道人占斷南屏景十里青山帶郭斜對水柴門通鶴渚¶
隔鄰煙火是漁家巖頭老檜占風雨石上昌陽閱歳華¶
粧㸃太平還着我棕鞵桐㡌送生涯¶