　　　和内兄金士簾清明日答張應辰見過¶
雨晴江路少塵沙有客尋春到水涯風細遊絲低著草¶
日斜歸鳥亂穿花青山㡬處無新塜喬木何人是故家¶
倩得盤遊春髻子東風日日好將車¶
　　　山水便面¶
宣和便面何從得畫史當時屬有才紫翠峰巒天上落¶
青紅樓閣樹頭開羣賢似向蘭亭㑹一老疑從栗里來¶
安得從容隨杖屨輕舟日繫水雲隈¶