　　　寄蔡氏女子二首¶
建業東郭望城西堠千嶂承宇百泉遶霤青遙遙兮纚¶
屬綠宛宛兮横逗積李兮縞夜崇桃兮炫晝蘭馥兮衆¶
植竹娟兮常茂柳蔫綿兮含姿松偃蹇兮獻秀鳥跂兮¶
下上魚跳兮左右感時物兮念汝遲汝歸兮攜幼¶
我營兮北渚有懷兮歸女石梁兮以苫葢綠陰陰兮承¶
宇仰有桂兮俯有蘭嗟汝歸兮路豈難望超然之白雲¶
臨清流而長嘆¶