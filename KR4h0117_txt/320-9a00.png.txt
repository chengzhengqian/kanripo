秋風絡緯啼金井月色樓䑓漏聲靜美人遠在天一方¶
何以慰我心耿耿玉關不夜嫦娥老銀漢欲冰河鼓冷¶
强把相思托鳳簫小階吹轉梧桐影¶
　　　京索道中¶
路從京索上坡陀于此勞人感慨多徒割鴻溝分楚漢¶
終歸龍凖一山河大風沛邑臺中筑半夜虞姬帳底歌¶
千載興亡俱寂寞羣山起伏自嵯峨¶
　　　為黄伯昂題君山別業畵巻¶