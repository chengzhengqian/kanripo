退公真靜獨披襟尚愧前賢探道深零落交逰難屈指¶
崇髙軒冕不關心未還印綬饒鄉夢猶倚湖山助老吟¶
訟詬虚空人事簡錢塘安得似山隂¶
　　　十八男㞦自温倅迎于鴈蕩温守石牧之以詩¶
　　　　見寄次韻¶
自諳趨拜力惟艱柯嶺歸休逺帝寰抱甕不能師老圃¶
驅車猶足訪名山魚書入手慇懃後鴈字排空杳靄間¶
多荷主人期我意謝公遺跡願躋攀¶