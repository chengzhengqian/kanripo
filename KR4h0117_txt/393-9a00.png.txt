徃事縈懐底足嗟晚風吹夢上皇家青山獨榻無雲影¶
白露空庭有菊花干禄榮華惟畵餅悟真虚誕亦飱霞¶
細思長作秋江㑹且覔鱸魚上釣槎¶
　　　中秋後一日¶
隂雲捲盡月華流獨坐中庭爽氣浮老我不禁三伏暑¶
可人遥送一天秋謾言吳下思蓴樂擬待風前落㡌逰¶
且向東林高處望醉吟消却世間憂¶
　　　閩俗少壯賀誕晨設酒作樂非古人意小孫到¶