散作雨聲蒼茫裏杜鵑怨春春始歸新妝翠袖啼蛾眉¶
愁魂飛去人不知鸞珮墜地揺參差披圖却憶長相思¶
扁舟落日零陵祠¶
　　　題王晉卿春曉圖¶
憶昔扁舟經洞庭夜凉落月潮水平舟行數里不知逺¶
隔林隠隠聞雞聲推篷起視西山麓煙景微茫接溪曲¶
芳草依稀謝朓村綠樹深沉子真谷須臾旭景開曈曨¶
千山萬山圖畵中誰家樓閣依晴翠朱門繡幕垂東風¶