閒散身無事風光獨自遊斷雲江上月解纜海中舟琴¶
弄昭明寺詩吟庾亮樓叢篁堪作伴片石好為儔燕雀¶
徒云貴金銀志不求滿杯春酒緑對月夜琴幽遶砌澄¶
清沼抽簪映細流卧牀書冊徧半醉起梳頭¶
　　　寄劉尚書¶
八座鎮雄軍歌謠滿路新汾川三月雨晉水百花春囹¶
圄長空鎻干戈乆覆塵儒僧觀子夜羇客醉紅茵筆硯¶
行隨手詩書坐遶身小才多顧盼得作食魚人¶