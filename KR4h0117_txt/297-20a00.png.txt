　　　浮亭風雨夜集憶鄭二宣¶
天涯此别意何窮一片愁心萬里同明鏡曉霜驚白髪¶
浮亭秋雨夢青楓書回絶島孤帆逺門掩寒塘舊業空¶
説著登臨多感慨一緘封淚寄南鴻¶
　　　將歸冶城留别陳八炫林六敏¶
南宮歸後歲蹉跎此日逢君奈别何野館解鞍行客飯¶
寒山對酒故人歌蒹葭水國孤鴻度橘柚霜林疋馬過¶
為報巳無軒冕夢清泠臺下臥煙蘿¶