為愛長干寺西林景最妍石燈明似月竹室小如船地¶
僻渾忘世心清久悟禪有時佳客至相與伴雲眠¶
　　　遊宜興大涪山追和鄉先生史良臣詩韻¶
夏日湖心寺危欄面面通一山都見水萬竹盡含風石¶
竈茶煙碧螺杯酒暈紅勝遊懷舊集歸棹夕陽中¶
　　　閒居¶
蜜熟黄蜂静泥融紫燕忙日停花妥艷風過竹生香美¶
景追遊少中年感慨長一樽消晚坐乗月更移牀¶