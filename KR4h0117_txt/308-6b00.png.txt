樹根成磴地蟠蛇老添鬢髪莖莖雪秋染楓林樹樹霞¶
陟屺望來空淚眼雁書何日到天涯¶
　　　過湘潭¶
短棹輕蓑汎汎舟滿江烟雨雪初收天旋岸轉疑行馬¶
心曠神閒愧野鷗雲抹山腰凝暮靄浪添沙觜漾春流¶
不知何處歸帆急逺掛瀟湘一段愁¶
　　　臘月二十五日食竹笋菜薹因以記之¶
可怪湖南氣候偏隆冬草木緑參天菜花開徧江頭圃¶