聞道前途山更險及時湏着祖生鞭¶
　　　逰閩中𤣥妙寺晩歸偶成奉同行徐沈二公¶
清時作宦得閒逰更喜祗園景物幽山色連雲迷曉逕¶
松聲繞澗雜寒流層臺回首諸天近半日凭欄百念休¶
薄暮歸來心更樂離離禾黍萬家秋¶
　　　山居偶成¶
重隂遶屋蔽晴暉獨卧東菴半掩扉日似小年人事簡¶
風如太古世情稀石田有稻供蔬食野逕無塵染素衣¶