故鄉那可到令弟獨能歸諸將矜旄節何人重布衣空¶
城流水在荒澤舊村稀秋日平原路蟲鳴桑葉飛¶
　　　潤州楊别駕宅送蔣侍御收兵歸揚州¶
沴氣清金虎兵威壮鐡冠揚旌川色暗吹角水聲寒人¶
對輜軿醉花垂睥睨殘羡歸丞相閣空望舊門欄¶
　　　仲夏江隂官舎寄裴明府¶
萬室邊江次孤城對海安朝霞晴作雨濕氣晩生寒苔¶
色侵衣桁潮痕上井欄題詩招茂宰念爾欲辭官¶