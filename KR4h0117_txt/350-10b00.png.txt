一樽聊為故人留金臺曉月青霄夢剡曲薫風綠水舟¶
到日難兄如問訊海天相望思悠悠¶
　　　送周庶子姪還吉水¶
令姪遥從故里來秋風又見別金臺謝安本有遊山興¶
管子能無治世才潞渚蒲帆行處挂文江書室到時開¶
高堂若問元方信來歲承恩定可回¶
　　　送楊郎中寧南征¶
劎佩朝辭虎豹闗獨騎驄馬佐平蠻宣威直過牂牁外¶