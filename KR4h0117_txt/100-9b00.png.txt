楊栁渡頭人獨歸隋苑荒臺風褭褭灞陵殘雨夢依依¶
今年春色還相悞為我江邊謝釣磯¶
　　　送李藴赴鄭州因獻盧郎中¶
僕射陂西想到時滿川晴色見旌旗馬融閒卧笛聲逺¶
王粲醉吟樓影移幾日賦詩秋水寺經年草詔白雲司¶
惟君此去人多羡却是恩深自不知¶
　　　送韓綘歸淮南寄韓綽先軰¶
島上花枝繫釣船隋家宫畔水連天江帆自落鳥飛外¶