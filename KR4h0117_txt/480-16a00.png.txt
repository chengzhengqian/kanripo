人生快心事風水送歸舟况復青山曲頻過碧樹洲草¶
深藏乳鴨波逺没輕鷗苦愛觀風地終慚為國謀¶
　　　上虞道中¶
山海無藏秀乾坤有奥區土風兼百粤習氣近三吳潮¶
落曹娥渡天垂賀監湖畫船牽錦纜時復下菰蒲¶
　　　春分日大風¶
九十日春分一半四千里路長風沙寒衣欲變難為客¶
曉夢無憑數到家關塞每憐新過鴈山城深䕶未開花¶