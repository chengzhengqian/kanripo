　　　瓊島春雲應制¶
五色氤氲曉未開一春長遶玉峰來成祥頃刻非無意¶
行雨分明是有才御氣逺通花萼殿靈根偏䕶柏梁臺¶
望中忽感從龍念恐有遺賢在草萊¶
　　　陸㢘伯太史家賞蓮得天字¶
小院涼生雨後天一樽同賞甕池蓮散花曉日來天女¶
歩月清宵見水仙坐客不辭浮白令主人何惜買紅錢¶
興來忍折芳筩盡回首風光又隔年¶