時危長伏枕月好自臨關斥堠連吳越煙塵犯海山民¶
窮久欲亂師老未成班此夕姑蘇酒酣歌不破顔¶
　　　雙雁¶
雙雁為人得階前相向鳴巳辭關塞逺猶帶網羅驚宦¶
情一片影客淚五更聲側目窺秋隼風煙異性情¶
　　　發京邑迷路投宿黒庄¶
東省多年病南冠百念灰關山一悵望天漢獨歸來行¶
野蒲稗晩過村笳鼔哀迷途更幾許愁絶望鄉臺¶