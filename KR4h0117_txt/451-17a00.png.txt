聞說城西風景好花鬚栁眼正嬌春¶
　　　立春日次韻¶
温飽無心夢亦安壯懐牢落放教寛江山笑我垂垂老¶
風雨撩春故故寒宦思若何宜解組世情如此且加餐¶
東郊按轡看農事多少窮簷望駐鞍¶
　　　送楊廷采¶
一笑相逢憶昔年梁間塵榻為君懸半醒半醉花前酒¶
輕暖輕寒雨後天往事細談渾似夢浮生胥晤豈無緣¶