桂子香飄屋角風自愧不才孤鳯詔應知有路到蟾宫¶
阿戎盛賞符佳趣却喜冰清屬此翁¶
　　　讀書樓為侄以安賦¶
阿咸新起讀書樓十二欄杆五月秋萬巻煙雲香墨潤¶
一燈風露碧窓幽新題華扁迴鸞鳯高捲朱簾近斗牛¶
不用金籝遺孫子好傳鴻寳繼前修¶
　　　寄王子琛(號石門/隠者)¶
毎憶㑹稽王子敬幽棲長在石門深狂歌獨醉花前酒¶