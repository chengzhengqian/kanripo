青娥如花復如雪含情含態可憐絶鴛鴦比翼蘭塘水¶
鳳凰雙栖上陽闕君王自愛長生樂粉靣鉛姿却情薄¶
已聞入海訪神山更道分官祀靈嶽靈嶽神山在何處¶
太乙無靈嵗華暮壇上煙霏百和香青鳥飛來忽飛去¶
瑶池王母碧霞盤桃賜人間已三度少翁擊鐸復吹籥¶
雲旂風馬宵紛錯宫娥隔屏不敢近神人恍惚但虚幕¶
衛家霍家大将軍提師十萬浄邊塵出塞隂山繫驕子¶
歸朝原廟薦髙勛勛業巳成分戚里女作貴人男尚主¶