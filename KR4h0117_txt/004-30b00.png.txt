晞陽熙春圃悠緬歎時往感物思所託蕭條逸韻上尚¶
想天台峻髣髴巖階仰泠風灑蘭林管瀨奏清響霄崖¶
育靈藹神蔬含潤長丹砂暎翠瀨芳芝曜五爽苕苕重¶
岫深寥寥石室朗中有尋化士外身解世網抱朴鎮有¶
心揮𤣥拂無想隗隗形崖頹冋冋神宇敞宛轉元造化¶
縹瞥隣大象願投若人蹤高步振策杖¶
閑邪託静室寂寥虚且真逸想流巖阿朦朧望幽人慨¶
矣𤣥風濟皎皎離染純時無問道者行歌將何因靈溪¶