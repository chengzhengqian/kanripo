荆門此日又移家雨中獨樹淮山近鳥外斜陽夢澤賒¶
粉署才名人共識未應留滯在天涯¶
　　　送黄太守考績歸饒州¶
領郡曽聞政績殊奏功今見上皇都三年秩滿仍分竹¶
千里刑清不用蒲野水片㠶隨落雁秋風一騎復平蕪¶
官居料得多清致山色湖光似畫圖¶
　　　房村霜樹¶
房村山遶吕梁洪驛樹迎霜望漸空濃翠不遮僧寺月¶