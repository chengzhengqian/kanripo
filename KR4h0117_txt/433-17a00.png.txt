輕風入樹晩蕭蕭僧院松關坐寂寥野外無人堪笑語¶
静中随地足逍遥殘編漫對皆燈火清韻微吟當管簫¶
此是元宵真樂亊樓臺爭得羨岧嶤¶
　　　喜雨録呈謝松澗分守¶
年来學稼事西疇四體徒勤亦半收誰謂乾封係天意¶
吾将辟穀與仙逰春風滿袖来天使甘雨随車喜澤流¶
分付家僮多種秫陶翁行醉菊花秋¶
　　　平寇二首為聶分巡賦¶