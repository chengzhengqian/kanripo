又如雪㸃青山雲欲徃涇谿不辭逺龍門蹙波虎眼轉¶
杜鵑花開春已闌歸向陵陽釣魚晚¶
　　　西嶽雲臺歌送丹丘子¶
西嶽峥嶸何壯哉黄河如絲天際來黄河萬里觸山動¶
盤渦轂轉秦地雷榮光休氣紛五采千年一清聖人在¶
巨靈咆哮擘兩山洪波噴流射東海三峰却立如欲摧¶
翠厓丹谷高掌開白帝金精運元氣石作蓮花雲作臺¶
雲臺閣道連窈㝠中有不死丹丘生明星玉女備灑掃¶