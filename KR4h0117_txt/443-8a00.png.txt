　　　山水秋景¶
銀河倒挂青山頂蒼虬偃卧芙蓉冷煙巒深處起樓臺¶
雙雙人在蓬萊境我觀斯人非避秦韜輝伏耀全天真¶
盍簪愛話無生事恐教名利縈茲身霜葉林邊秋色映¶
桂花香裏行厨浄弹琴惟取古為音漉酒還將清比聖¶
逍遥此樂人間稀潔已由來世所譏只今四海皆樂土¶
不羡羊裘釣石磯¶
　　　王舜耕山水送任章南遊¶