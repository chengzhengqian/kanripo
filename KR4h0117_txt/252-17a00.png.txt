河西燒燭河東光日日相迎葦檐下朝朝相送葦籬傍¶
河邊病叟長囘首送兒北去還南走昨日臨清賣葦囘¶
今日販魚桃花口連年水旱更無蠶丁力夫徭百不堪¶
惟有河邊守墳墓數株高樹曉相參¶
　　　題邢先輩西壁山水圖¶
邢家蒼蒼西屋壁萬壑千巖動寒色大江忽轉天地迴¶
浮雲孤飛日月白參差樓觀照林紅松檜凄迷起朔風¶
崑崙蓬萊不可到赤城白帝遙相通賤子平生尚竒偉¶