江風故挾雙舟飛歸來復對呶呶者思才俯首西忩下¶
廏中駿足逐春風執策臨之盡凡馬拂硯挑燈披竹素¶
朝昏總是懷人處有時獨倚西南樓不見冥鴻北征路¶
　　　送諸暨俞州判¶
北風蕭蕭吹江蘆清霜載道氷在鬚奚奴束書催上車¶
政成巻斾歸京都暨陽眇處天一隅里閭凋瘵煩爬梳¶
負戈攘臂衆暴寡探囊胠篋争捐軀天民秉彛同好徳¶
椎牛端為飢寒驅倅州寛惠别淑慝癉惡豈必連妻孥¶