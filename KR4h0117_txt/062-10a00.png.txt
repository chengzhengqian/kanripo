　　　西齋小松¶
松樹短于我清風亦己多况乃枝上雪動搖微月波幽¶
姿得閒地詎感歲蹉跎但恐厦終構藉君當奈何¶
　　　松鶴¶
渚宫本坳下佛廟有臺閣臺下三四松低昂勢前却是¶
時晴景麗松梢殘雪薄日色相玲瓏纎雲映羅幕逡廵¶
九霄外似振風中鐸漸見尺帛光孤飛唳空鶴徘徊耀¶
霜雪顧慕下寥廓蹋動樛盤枝龍蛇互跳躍俯瞰九江¶