更説前朝封禪地玉符金秘有人開¶
　　　次太子太傅余公登鎮朔樓韻三首¶
邊城勝槩拱皇都傑閣東来眺望孤落日平沙隨地逺¶
澹煙飛鳥入空無中原將帥歌周伐北土山川盡禹敷¶
欲識老臣經濟畧武侯營陣有新圖¶
鼓角聲髙起畫簷坐来雙鬂幾莖添三邊戍久衣重換¶
二月寒多草尚纎邉地敵情嗟易變漢家兵食恐長淹¶
知公不似征西將醉下南樓月滿簾¶