井竈沿村見廢墟撫恤尚慚凋敝後遊觀正及省耕初¶
近聞襁負歸徭徸莫陋夷方不可居¶
　　　遊牛峰寺¶
縈紆鳥道入雲松下數湖南百二峰巖犬吠時人岀樹¶
山僧迎客自鳴鐘凌飇陟險真扶病異日探奇是舊踪¶
欲扣靈闗問真訣春風蘿薜覆重重¶
　　　姑蘇吳氏海天樓次鄺尹韻¶
晴雪吹寒春事濃江樓三月尚殘冬青山暗逐回廊轉¶