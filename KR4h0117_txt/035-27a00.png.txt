侍女金盤膾鯉魚畫閣朱樓盡相望紅桃緑桞垂簷向¶
羅幃送上七香車寳扇迎歸九華帳狂夫富貴在青春¶
意氣驕奢劇季倫自憐碧玉親敎舞不惜珊瑚持與人¶
春窗曙滅九微火九微片片飛花璅戲罷曽無理曲時¶
妝成秪是薫香坐城中相識盡繁華日夜經過趙李家¶
誰憐越女顔如玉貧賤江頭自浣紗¶
　　　同崔傅答賢弟¶
洛陽才子姑蘇客桂苑殊非故鄉陌九江楓樹㡬囘青¶