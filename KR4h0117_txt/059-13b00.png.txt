去去逺遷客瘴中衰病身青山無限路白首不歸人海¶
國戰騎象蠻州市用銀一家分幾處誰見日南春¶
　　　薊北春懐¶
渺渺水雲外别來信音稀因逄過江使却寄在家衣問¶
路更愁逺逢人空説歸今朝薊城北又見塞鴻飛¶
　　　贈同谿客¶
幽居得相近煙景每寥寥共伐臨谿樹同為過水橋自¶
教青鶴舞分採紫芝苖更愛南峰住尋君路恐遙¶