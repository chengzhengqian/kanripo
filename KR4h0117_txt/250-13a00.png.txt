　　　呈趙子昻學士¶
蓬萊仙人似松雪曽向天潢遡銀闕天孫為製紫衣裘¶
五色雲邊佩明月近聞承詔白玉堂詞頭夜下風雨忙¶
一揮九制夜未艾金蓮分賜宮壺香淋漓妙墨蛟螭走¶
世有鍾王皆歛手偶然醉帖落人間隻字珍藏抵瓊玖¶
我家浙水蒼山東閉門偃臥甘詩窮瓣香未展師道敬¶
擕琴蹔出杉蘿中問公何日作霖雨只把文章事明主¶
願恢斯道澤斯民奕奕光華照千古¶