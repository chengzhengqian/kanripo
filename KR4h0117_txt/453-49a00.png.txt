學士祠堂傍水扄蜀山蕭索向誰青歸魂省識毘陵道¶
好事空傳楚頌亭萬古雲霄瞻氣象滿林風雨䕶精靈¶
湖東月出光如許照見燕山相國銘¶
　　　寄陳宗禹中丞¶
暫下烏臺短鬂青楚南新望少微星書成自去藏衡嶽¶
月出時聞釣洞庭江海澄清風憲體松杉夭嬌歲寒形¶
空慙叔夜非儔侶漫㸃封章誤主聽¶
　　　對雪¶