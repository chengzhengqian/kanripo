山兄詩僻甚寒夜更何為覔句惟頑坐嚴霜打不知石¶
膏粘木屐崖栗落氷池近見禪僧説生涯勝往時¶
　　　雪夜寄友人¶
皓彩中宵合開門失所蹤何年今夜意共子在孤峰氣¶
射燈花落光侵壁罅濃惟君心似我吟到五更鐘¶
　　　途中逢周朴¶
東西南北路相遇共興衰世獨無知己君從何處來菊¶
衰芳草在程逺宿煙開儻遇求賢主登庸不用媒¶