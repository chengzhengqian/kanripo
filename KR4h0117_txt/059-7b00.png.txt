洛陽北門北邙道喪車轔轔入秋草車前齊唱薤露歌¶
髙墳新起日峨峨朝朝暮暮人送𦵏洛陽城中人更多¶
千金立碑髙百尺終作誰家柱下石山頭松栢半無主¶
地下白骨多於土寒食家家送紙錢鳥鳶作巢銜上樹¶
人居朝市未解愁請君暫向北邙遊¶
　　　闗山月¶
秋月明朗闗山上山中行人馬蹄響闗山秋來雨雪多¶
行人見月唱邊歌海邊茫茫天氣白胡兒夜度黄龍磧¶