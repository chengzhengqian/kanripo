淫及邪遁害事為甚速茍不塞其源涓流蔽川谷¶
稂莠終亂苗珉瑜頗相類君子與小人顔面亦不異善¶
惡本殊途薰蕕豈同器辨之如不早斯為名徳累¶
　　　次喜雨韻¶
惟公鎮南服莅政誠有為務農重民食注意恒在斯方¶
春忽亢旱惻然為憫之致齋禱羣祀雨降不愆時原野¶
動生意枯槁回芳姿溝澮盡盈溢川谷合深陂天道孰¶
云逺一念從可祈老懷深有感因之播聲詩¶