重臣分陜去臺端賓從威儀盡漢官四塞河山歸版籍¶
百年父老見衣冠函關月落聽雞度華嶽雲開立馬看¶
知爾西行定回首如今江左是長安¶
　　　呉僧日章講師赴召修蔣山普度佛事既罷東¶
　　　　歸送别¶
萬人擁坐聽潮音寶刹曾迂玉駕臨佛法晨敷三藏秘¶
帝恩春及九原深鍾山坐處花頻雨練浦歸時樹欲隂¶
擬問楞伽嗟已别楚江飛錫暮沈沈¶