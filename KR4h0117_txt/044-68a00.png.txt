兒女嬉笑牽人衣髙歌取醉欲自慰起舞落日爭光輝¶
游說萬乗苦不早著鞭跨馬涉逺道㑹稽愚婦輕買臣¶
余亦辭家西入秦仰天大笑出門去我輩豈是蓬蒿人¶
　　　别山僧¶
何處名僧到水西乗舟弄月出涇谿平明别我上山去¶
手攜金䇿踏雲梯騰身轉覺三天近舉足迴看萬嶺低¶
謔浪肯居支遁下風流還與逺公齊此度别離何日見¶
相思一夜暝猿啼¶