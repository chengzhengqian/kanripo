日暖泥融雪半銷行人芳草馬聲驕九華山路雲遮寺¶
清弋江村栁拂橋君意如鴻髙的的我心懸斾正揺揺¶
同來不得同歸去故國逢春一寂寥¶
　　　九日齊安登髙¶
江涵秋影雁初飛與客携壺上翠㣲塵世難逢開口笑¶
菊花須插滿頭歸但將酩酊酬佳節不用登臨恨落暉¶
古往今來只如此牛山何必獨霑衣¶
　　　早雁¶