楚客自相送霑裳春水邉晩來風信好併發上江船花¶
映新林㟁雲開瀑布泉愜心應在此佳句向誰傳¶
　　　送張中丞歸幕¶
獨受主恩歸當朝似者稀玉壺分御酒金殿賜春衣拂¶
席流鶯醉鳴鞭駿馬肥滿臺簪白筆捧手戀清輝¶
　　　春夜皇甫冉宅歡宴¶
流落時相見悲歡共此情興因樽酒洽愁為故人輕暗¶
滴花垂露斜暉月過城那知横吹曲江外作邉聲¶