石頭城外送君行愁見江天雲漠漠青春祖道槐隂穠¶
紛紛冠盖生英風髙牙玉節趨王命方叔召虎今惟公¶
　　　園亭晩坐用杜韻¶
吏散尋幽去園亭獨自娛春苔墮馬跡暮蝶蹴花鬚句¶
向閒時得名慚待價沽坐看新月上身世欲忘吾¶
　　　三月晦日¶
節序如轉燭春歸不肯遲破愁應賴酒適興可無詩草¶
色迷蝴蝶花枝泣子規清和自佳候倐忽到南陂¶