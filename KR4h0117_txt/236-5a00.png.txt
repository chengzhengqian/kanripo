　　　送白君舉¶
崑崙西日水東溟何處清風起獨醒逺道雲煙今古樹¶
行人朝暮短長亭草鋪平野春如剪花落重門晝自扄¶
不有茅茨容嘯傲終南山色為誰青¶
　　　送劉時可還括蒼兼寄洪中行¶
洪郎不來魚雁稀君今歲暮告我歸故人青燈山水屋¶
游子白苧風雪衣時俗俛仰妨道性聖哲出處存天機¶
東還石門對飛瀑卧看寒月投窗扉¶