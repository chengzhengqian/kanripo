出郭聊行樂閒情轉自悲風霜驚歲宴客鬂尚天涯老¶
穉迎暄立田園啄雀飢歸來掩書巻兀坐意遲遲¶
　　　聞笛用北峰韻¶
笳曲傳胡塞流商悲至今鍾情涕淚滿別恨歲華深謾¶
按雌雄節誰傳子午音西風怨楊桺搖落客邊心¶
　　　讀騷¶
此懷長不寐持以問乾坤銀漢無孤棹神龍有九閽詩¶
書終發冢戎馬未開門永夜歌漁父難招楚客魂¶