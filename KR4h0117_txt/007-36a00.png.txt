整綾綺萬里贈所思願垂湛露恵信我皎日期¶
　　　謝僕射混遊覽¶
信矣勞物化憂襟未能整薄言遵郊衢總轡出臺省淒¶
淒節序髙寥寥心悟永時菊耀巖阿雲霞冠秋嶺眷然¶
惜良辰徘徊踐落景卷舒雖萬緒動復歸有静曽是廹¶
桑榆嵗暮從所秉丹壑不可攀亡歸寄匠郢¶
　　　陶徴君濳田居¶
種苗在東臯苗生滿阡陌雖有荷鉏倦濁酒聊自適日¶