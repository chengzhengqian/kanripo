　　　其二¶
鵠山東北接郊墟郭影嵐光畫不如九十日春朝暮雨¶
兩三間屋古今書庭花紅礙經行處園樹青回剪伐餘¶
滿地蒼苔愁踏破年來深喜故人疎¶
　　　和傅汝礪寄来韻¶
江水舟航日夜東故人音問得常通君才能挽千鈞力¶
我老惟懐一畆宫自古山林容小隱只今臺省有諸公¶
欲知别後詩成處都在花香竹影中¶