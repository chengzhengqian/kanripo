碣石遼西地漁陽薊北天闗山唯一道雨雪盡三邊才¶
子方為客將軍正渴賢遥知幕府下書記日翩翩¶
　　　廣陵别鄭處士¶
落日知分手春風莫斷腸興來無不愜才在亦何傷谿¶
水堪垂釣江田耐挿秧人生只為此亦足傲羲皇¶
　　　别孫訢¶
離人去復留白馬黒貂裘屈指論前事停鞭惜舊遊帝¶
鄉那可忘旅館日堪愁誰念無知巳年年睢水流¶