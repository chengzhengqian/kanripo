埋光鏟采老丘壑千載悠悠知幾人¶
　　　春閨怨¶
憶妾與君初見時烏雲挽髻横蛾眉嬋姢恩義兩相得¶
偕老有願天應知年來何事輕離别君向江南妾江北¶
夢魂常逐暮雲飛音書久與秋鴻絶清明三月見春殘¶
深閨猶自怯春寒臨粧漸覺鉛華改閉戸誰憐花鳥闌¶
脉脉愁來心欲死空向春風怨羅綺沈沈簾幕易黄昏¶
月光獨照紗窻裏年年見月缺復圓獨怨夫君去不還¶