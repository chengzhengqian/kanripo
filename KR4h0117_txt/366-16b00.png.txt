紺宫海涌碧崔嵬曾有秦王駐蹕來虎石半銷金氣盡¶
翠崖中㫁劒池開巖僧掃月千峰净山鬼吟風萬壑哀¶
老我登臨春已晩落花吹徧講經臺¶
　　　題耕隠為王子安作¶
讀殘書巻雨聲稀耕破春雲曉色㣲瓦缶自傾蒼术酒¶
金貂不換緑蓑衣江花未落秧針短隴草初深繭栗肥¶
翻笑義熙陶縣令田園荒後始知歸¶
　　　次龍門韻并柬宋憲章鍾仲淵¶