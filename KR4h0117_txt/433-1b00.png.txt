　　　槐隂午坐¶
溽暑渾如蒸槐隂殊可愛招邀館中英趺坐一解帶蟻¶
戰疑有屯鳥度知無礙煩襟聊爾清吏胥趣晩㑹¶
　　　九日寫懐(五章/)¶
秋風策策鳴秋水盈盈隔抱膝坐虚齋有懐長自結(一/解)¶
昨日楚人來前日巴人到入門問蒼生蒼生日凋耗(二/解)¶
翦爪宜及膚割髮宜及體食肉者何人視之如逆旅(三/解)¶
茱萸賜朝士一士分一枝君恩豈不濃民瘼誰當醫(四/解)¶