髙柯月紛紛裴回惜清景¶
　　　贈鶯¶
隣墻擁髙樹深樾䕃衡宇山禽千百種晨夕所棲處獨¶
愛黄栗留婭&KR0008;如稚女笑啼俱不定宛轉工媚嫵伭窺¶
凝欲下轉盼忽驚舉花暗柳隂隂尚記兒時語詩家此¶
尤物名字喧樂府天真累絲竹客服仍楚楚宫額畵眉¶
濶黛黒林金縷恨不掌上看毛羽得細數山城無與樂¶
好鳥亦求侶時將貫珠來有唱當和汝¶