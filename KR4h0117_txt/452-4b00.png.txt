　　　初至湖南贈張汝楨道長¶
黄葉滄洲動曉霜埋輪風采識張綱楚山雨過秋如洗¶
夢澤煙消水亦香北獻皂囊驚絡繹南飛孤隼看翺翔¶
曽聞太史傳新報執法連宵倍有光¶
　　　慶祖道中¶
擾擾黄塵道路長閒邊巢許笑人忙軒乘野鶴元非性¶
服被林麋祗發狂煮石作羮山骨嫩掬泉澆耳水花香¶
追思徃事仙凡隔獨立郵亭數雁行¶