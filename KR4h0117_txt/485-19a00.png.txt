　　　喜官軍狼山破賊¶
丈夫本意重横行况復東南劒㦸鳴落日城頭寒角起¶
秋風葉落陣雲横潢池莫道多豺虎范老從来富甲兵¶
一夜天狼蕩妖氣羽書先奏大江平¶
　　　送嚴翰林還京¶
鈐山太史舊比鄰十載思君白髪新詞翰早開三殿色¶
旌旗今發九江春沙邉别意憐芳草天外羈愁望紫宸¶
為報中朝知已道江城凋敝只宜貧¶