驪黄牝牡不足辯天機内解斯其人騰驤飲齔逐水草筆¶
端幻岀龍駒島雄姿矯矯長風生逸氣稜稜飛電掃老眼¶
摩挲忽驚起便欲驅之涉長道君不見韓曹已往不復生¶
吳興死後無丹青天閑龍媒十萬匹誰能起之圖爾形¶
　　　秦淮歌¶
停君金叵羅聽我秦淮歌長江西來幾千里沿洄直入¶
臺城裏浮青蕩緑南北流至今猶號秦淮水秦淮之水¶
能容舟秦淮之上花滿樓美人捲簾垂玉鈎太白仙人¶