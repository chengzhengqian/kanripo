雞鳴山頂梵王家竹樹蕭疎石磴斜月照臺前僧施食¶
日髙亭上客烹茶迢迢幽徑通靈界密密深闗隔世譁¶
獨倚闌干望鄉邑浮雲如葢異天涯¶
　　　題戒上人泊雲軒¶
萬松深處一茒亭雲氣蕭蕭岩壑清小榻夢回晴絮暖¶
上方身被白衣輕雷鳴春谷知龍化雨過秋林辯鶴聲¶
杖錫又從京刹住燈傳應得祖師名¶
　　　遊顧龍山為榮上人題清輝樓¶