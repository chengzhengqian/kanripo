清禁星連閣道秋新制有詞全逼漢舊章無改正從周¶
封君老向荆溪上十日三書慰白頭¶
　　　憶東林精舍寄示華生雲¶
東林寺裏舊書堂三十年來野草荒百囀未忘初鳥韻¶
一株猶剰晩柑香山懷龍阜神俱逺水問梅村脉故長¶
寄語雲生為磨石客中新記已成章¶
　　　再過清獻祠¶
江廻春水沒荒磯石上看詩記舊題吾道百年開白日¶