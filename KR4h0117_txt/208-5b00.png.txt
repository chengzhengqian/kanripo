我把七篇書人笑謂迂學誰與輸此懐濁浪𣺌垠堮¶
　　　良月遊水樂¶
久矣聞水樂邂逅作此遊林立攢萬石曲逕穿深幽谽¶
谺開古洞下有清淺流惜哉非古音噴薄皆人謀流觴¶
飲山緑風鬢吹颼颼欲歸興未盡擕手湖上樓斜陽獻¶
萬狀浩以百眼收白鳥去復還翩翩良自由我本山林¶
人對此多慚憂歲月不我與宴閒其可偷便合作歸計¶
老矣安所投世事皆漫爾政恐空白頭¶