卜山深愧午橋莊一曲江村一葦航毎憶西軒話尊酒¶
故瞻北斗列文昌烟蘿石上春如昨桃李門前舊有香¶
最羡竹林留詠後草堂夜夜燭奎光¶
　　　文用更新涵碧亭病起遊覽不遇¶
扶䇿重登涵碧亭繡衣更創郡侯銘一塘新水迴春草¶
萬古文峰列畫屏緑酒青尊珠履客光風霽月綺窗櫺¶
夜來夢得新詩句飛楫沙頭喚鶺鴒¶
　　　詠文静東山别墅¶