　　　奉和春初幸太平公主南莊應制¶
青門路接鳯凰臺素滻宸遊龍騎來澗草自迎香輦合¶
巖花應侍御筵開文移圵斗成天象酒遞南山作壽杯¶
此日侍臣將石去共歡明主賜金迴¶
　　　嵩山石淙侍讌應制(得幽/字)¶
離宫秘苑勝瀛洲别有仙人洞壑幽巖邊樹色含風冷¶
石上泉聲帶雨秋鳥向歌筵來度曲雲依帳殿結為樓¶
㣲臣昔忝方明御今日還陪八駿遊¶