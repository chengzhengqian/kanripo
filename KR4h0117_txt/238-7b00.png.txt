誤嬰塵網跡易迷移召中洲夢如昨借懸索壁憶真侣¶
忽有微風動林壑碧虚寥寥積雪高直過蕭臺絶栖泊¶
　　　御溝詩次宋顯大韻¶
御溝雪融三月初鳬鷖鴻雁總來居蒲萄水緑可為酒¶
楊栁條青堪貫魚逶迤天河起箕尾滉漾雲海浮青徐¶
舟前花落傍飛燕隄上風來濕舞裾翠輦時留金腰褭¶
錦波不着玉芙蕖臨流宋玉偏能賦莫待東都客問予¶
　　　李老谷¶