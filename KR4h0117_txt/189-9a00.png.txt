　　　風雩亭辭¶
眷麓山之回隩有絃誦之一宮鬱青林兮對起背絶壁¶
之穹窿獨樵牧之往来委榛莽其蒙茸試芟夷而郤視¶
翕衆境之來宗擢連娟之脩竹森偃蹇之喬松山靡靡¶
以旁圍谷窈窈而濳通翩兩翼兮前張擁千麾兮後從¶
帶湘江兮浮緑矗遠岫兮橫空何地靈之久閟眆經始¶
乎今公怳棟宇之宏開列欄楯之周重撫勝槩以獨出¶
信兹山之有逢¶