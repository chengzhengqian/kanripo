結廬在人境而無車馬喧問君何能爾心遠地自偏採¶
菊東籬下悠然見南山山氣日夕佳飛鳥相與還此中¶
有真意欲辨已忘言¶
秋菊有佳色裛露掇其英汎此忘憂物遠我遺世情一¶
觴雖獨進杯盡壺自傾日入羣動息歸鳥趨林鳴嘯傲¶
東軒下聊復得此生¶
青松在東園衆草没竒姿凝霜殄異類卓然見高枝連¶
林人不覺獨樹衆乃竒提壺掛寒柯遠望時復為吾生¶