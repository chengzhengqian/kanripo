何以慰吾衰梅花秀發時晩香傳逺樹春雪避南枝林¶
靜來差早溪深行獨遲與君謀一醉及此未披離¶
　　　應制天馬歌¶
聖元水德在朔方物産雄偉馬最良川原飲齕億萬萬¶
不以數計以谷量承平雲布十二閑華山百草春風香¶
又聞有駿在西極權奇俶儻鍾乾剛茂陵千金不能致¶
直以兵戈勞廣利當時紀述雖有歌侈心一啟何由制¶
吾皇慎德邁前古不寳逺物物自至佛郎國在月窟西¶