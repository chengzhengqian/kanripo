左顧黄河流石摩賀蘭頂賀蘭日髙河日深㑹當勒功¶
摩石廪黄河洗甲山挂弓西望龍沙滅胡影¶
　　　紅梅¶
雪山石滑走白兎羽衣翩翩鐵橋路手撚三尺紫珊瑚¶
一片丹霞映霜素渴服臙脂井底泉饑餐瑪瑙甕中露¶
換骨曾分紫府丹出塵不借清風屨乾坤二月春氣濃¶
幸好逃奴逞妖嫮仙人綘節上璚霄吹落香風滿寰宇¶
黄鶴樓頭玉笛吹無縁得見藍橋嫗安能盡度世間人¶