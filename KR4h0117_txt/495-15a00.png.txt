游踪到處留遺愛嶺表湖南並去思¶
　　　謁岳鄂王墓¶
元命綱常繫此身自江南渡幾孤臣一門父子死何罪¶
五國君臣寃不伸當道豺狼殘宋業中原麟鳯避烟塵¶
忠勲細寫西山石説向而今拜墓人¶
　　　送吳永年歸崇徳¶
百里春江一幅蒲恬風引浪下三呉山城不斷南通越¶
水驛相連北帶蘓行李艷裝唯古劒客庖供饌有新鱸¶