平生顧義不顧害往往長遭貴人斥䇿題謗息詩案興¶
不免姓名歸黨籍何如斗酒魚十頭鼔櫂滄浪散胸臆¶
目㫁天涯望美人此時此意誰能識¶
　　　題任少監百馬圖¶
燉煌水涸龍駒伏未央廏前秋草緑驢駞負石玉門關¶
舊苑空餘三十六憶昔髙皇馬百疋騊駼車府無監牧¶
只留太僕掌天閑不許田駑食民糓古來貴良不貴多¶
須信儉餘奢不足任監手畫百驊騮五色如雲散平陸¶