建溪深處是君家久住三山翫物華海上藥苖抽夜雨¶
城南杏蕚散朝霞活人金匱開仙鑰愛客青錢落畫义¶
咫尺相思春欲暮一樽空負小園花¶
　　　陪賀侍御登白雲寺次韻¶
計拙羞稱老范増登髙作賦敢云能雲間偶值青驄馬¶
林下還尋碧眼僧籬菊花開金朶朶霜崖木落翠層層¶
觀風已暇仍觀稼怪底欄干去復憑¶
　　　清隠山居¶