男兒亦可憐立功在北邊陣頭横却月馬腹帶連錢懐¶
戈發隴坻乘凍至遼川微誠君不愛終自直如弦¶
　　　胡無人行¶
劒頭利如芒恒持照眼光鐵騎追驍虜金羈討黠𦍑髙¶
秋八九月胡地早風霜男兒不惜死破膽與君嘗¶
　　　雉朝飛操¶
二月雉朝飛横行傍壠歸斜看水外翟側聽嶺南翬躞¶
蹀恒欲戰耿耿恃彊威當令君見賞何辭碎錦衣¶