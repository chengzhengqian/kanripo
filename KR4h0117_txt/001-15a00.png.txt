昔有霍家奴姓馮名子都依倚將軍勢調笑酒家胡胡¶
姬年十五春日獨當壚長裾連理帶廣袖合歡襦頭上¶
藍田玉耳後大秦珠兩鬟何窈窕一世良所無一鬟五¶
百萬兩鬟千萬餘就我求清酒絲繩繫玉壺就我求珍¶
肴金盤鱠鯉魚貽我青銅鏡結我紅羅裾不惜紅羅裂¶
何論輕賤軀男兒愛後婦女子重前夫人生有新故貴¶
賤不相踰多謝金吾子私愛徒區區¶
　　　宋子侯董嬌嬈¶