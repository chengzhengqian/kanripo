七十稀年已届期坐臨白日戀西馳乾坤容我閒方得¶
嵗月凌人老却知弧矢柴門春到後江山杯酒雪晴時¶
極知衰朽渾無用舊學何心更累絲¶
　　　秋日過吳門訪白樓太宰¶
杜門久已謝逢迎扶病聊為訪舊行逺别廿年惟夢想¶
相擕一笑即心傾㡬人髙節歸同社老我虛名負此生¶
今夜西堂坐風雨一燈深話有餘情¶
　　杭淮(字東卿𢎞治已未進士/澤西之弟有雙溪集)¶