雪霽山門出雲空塔影遥煙花韋杜曲踪跡漢唐朝碑¶
跌横蝸殻江痕伴野燒夕陽歸路晚明月逈春霄¶
　　　元宵¶
天炯夜光寒昇平萬姓歡火雲流貝闕紅雨下層巒夜¶
騎遊潘岳春衫舞阿蠻香車金犢過沈醉夜更䦨¶
　　　曉春¶
淑氣催氷泮晴光着栁絲草青前夜雨花發去年枝日¶
暖鶯聲嚦風酣燕影遲子臣當道泰寸草報春私¶