恐青山要衰朽我放歌君擊缶大呼鄭老作吾師更挾¶
劉伶為我友直須共醉春風前不管犧牛與芻狗¶
　　周宣(俅公伯子字彦通號秋齋𢎞/治乙丑進士廣東左布政使)¶
　　　鐵嶺次張主政韻¶
少年喜逺遊萬里信長歩未論筋力疲况復念遲暮鐵¶
嶺何年關巑岏劒峰聚白日嘷狺狨腥風帯霪霧仰瞻¶
雲天垂俯視髻峰露咋指已魂銷疇能更還顧便當卸¶
行旌揮手謝歧路¶