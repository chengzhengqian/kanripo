茫茫彭蠡口隠隠鄱陽岑地湧三辰動江連九泒深揚¶
舲武昌客發興豫章吟不見垂綸叟煙波空我心¶
　　　登支硎山樓遲游侣¶
谷寺憐幽宻兹樓表麗觀煙雲塞壑動竹樹入門寒獨¶
往迷前徑憑髙遲所歡時聞有清磬遥出暮林端¶
　　　吳舍人園亭¶
新年風景地休沐竹林人魚藻含泉動楊園聴鳥新夕¶
隂連九陌喬木俯千鄰虚負髙陽興多慚酩酊身¶