　　　和鄭博士見贈韻¶
秋霜染得鬂成絲秪為烟霞勞夣思誰料杜陵垂白後¶
得同鄭老合襟期荷衣荇帶煩新製澗草巖花逞故知¶
便欲從君同㸃筆歸裁冰繭冩成詩¶
　　　走筆送金賢良¶
飄零已覺二毛侵且向西風問苦吟蛋雨蠻烟十年夢¶
龍韜豹畧一生心星垂鍾阜知天近水入秦淮似海深¶
不是秋帆連夜發典衣呼酒共登臨¶