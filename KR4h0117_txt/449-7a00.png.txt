　　　郭卜者歌¶
我欲攀龍躡星斗一生九度長山走萬言空自委塵沙¶
百結歸來獨箝口梁州東門十畝田中有灌木青雲連¶
草堂六月灑氷雪脫巾露頂東窗眠我向其間老耕稼¶
短衣破帽隨村社但與雞豚學共栖誰能山岳論髙價¶
濮州野人真有仙說生道死能通𤣥燕齊豪貴皆下榻¶
是處凡夫俱執鞭昨來為訪東門客座上放出驚人舌¶
五等侯王指掌間一州小大皆能别聞君談天妙無窮¶