臙脂競出霜蹄碎走狗心馳夕照邊飛鷹志在層霄外¶
乗興忽到蜀江西南苑凄凉六轡齊玉花榻上成春夢¶
金粟堆前聞夜嘶野夫披圖三嘆息千年誰繼將軍筆¶
恍如瑶水宴蟠桃五色雲中見真跡¶
　　　題漁樵問答¶
我本漁樵三十載丘壑優㳺鬢毛改東溟巨漲已投竿¶
南澗松枝更堪采忽見漁樵共畫圖逶迤列嶂闞澄湖¶
松邊柯爛罷觀奕栁外舟行聞捕魚江陸相逢幽興發¶