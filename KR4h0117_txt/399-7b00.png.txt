　　　菩提寺與雨菴夜話¶
菩提絶似古招提兩屐行來自不迷舊伴閒雲歸竺國¶
新添流水入曹溪何人謾放雙鳬去老我還同一鶴栖¶
刻燭相看過夜半廿年心事重留題¶
　　　奉寄荆門判俞君汝欽¶
解攜三度見秋殘開過黄花獨倚䦨寄贈雖無青玉案¶
相期惟有紫宸班書從回雁來千里望繞荆門隔萬山¶
宣室求賢正如渴佇看明詔為催還¶