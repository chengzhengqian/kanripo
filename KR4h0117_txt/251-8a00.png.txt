日月催時序乾坤隔晦明殘年萬里夢今夕㡬人情久¶
客煩朋友雙親倚弟兄深慚須薄禄不得謝浮名¶
　　　又上人求母沔陽¶
開士辭家早慈親割愛深倚門思一見飛錫到相尋雁¶
度雲移寺烏啼月照林此時憂白髪長路政關心¶
　　　桃源圖¶
聞說避秦地花開忘歲年偶逢漁父問長使世人傳丘¶
壑渾疑幻林廬或近仙至今圖畫裏惆悵武陵船¶