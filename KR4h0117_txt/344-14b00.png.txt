也知東閣多詩興漫和陽春寫素牋¶
　　　春日扈從幸北京¶
曉隨仙仗出時巡聖主恩深四海春萬馬踏雲開輦路¶
六龍扶日度天津陽和布澤初回暖别苑飛花不動塵¶
豈是揚雄能獻賦空慚載筆列詞臣¶
　　　送人之官漢州¶
萬里迢迢蜀道行秋江逺水一帆輕楚臺去雁雲邊影¶
巫峽啼猿月裏聲經學舊傳秦博士禮儀曾習魯諸生¶