秋晩過幽亭烟空楚樹青潮聲歸别浦天影動疎星野¶
曠螢流火霜清鶴墮翎乗桴如有意東去即滄溟¶
　　　宴徐將軍居庸闗席上呈王都憲崔司馬¶
闗入居庸險城臨北斗懸龍琴調宴樂虎帳集羣仙爽¶
氣來山雨秋聲潄峽泉醉餘望雙闕遥倚五雲邉¶
　　　送高時旭還閩¶
祖帳連芳樹征㠶掛夕曛鄉心閩海月客夢楚江雲候¶
館雞聲早平蕪雁影分懸知霄漢上早晚薦雄文¶