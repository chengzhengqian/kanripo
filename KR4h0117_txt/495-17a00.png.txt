冷淘槐葉貧家味免得臺司諷素餐¶
　　　送沐㕘戎希甫出鎮金幽¶
萬里天書下五雲捧持猶拂御爐薰一門棨㦸龍章剖¶
三鎮旌旗雁字分令讋僰酋通異俗檄傳夷島盡同文¶
平生壯志追前烈試看新功匹舊勲¶
　　　夢與張盛之夜飲賞菊覺得後一聯因足成之¶
范老湖頭舊圃芳晚風吹雨濕銀牀粉痕約畧微薰酒¶
艷骨依稀薄傅霜山閣無情秋共病液池清夢夜分凉¶