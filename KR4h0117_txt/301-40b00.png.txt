風蘆葦鳴白日波上沒其時鴻雁來擁棹蛟龍窟遂歌¶
滄浪清而乃濯𤣥髮風氣逗天影蘿雨澤人骨石上弹¶
玉琴清響在林樾到家興未已夢遶松際月¶
　　　春日過高逸人别墅¶
此地有别墅投閒尋隐淪酌君樽中醪笑我衣上塵石¶
竹拂瑶席野荷清角巾雙松駐白日一水流青春盤谷¶
憶李愿鑑湖懐季真古有逸民傳非君誰與論¶
　　　江上送鄭山人¶