寳劍拭動青蛇光洞庭茫茫接彭蠡千里相望同尺咫¶
無情五老蒼顔凋含羞二姑黛鬟美揚瀾瀦滀鄱湖寛¶
水府馮夷嚴守關明珠泣墜淵客怨氷綃織就鮫人閑¶
蟂磯秉靈孫小女冷風倐度神巫語客回盡望江東雲¶
鳥歸帶得淮南雨須㬰放棹下金陵蓬萊宮闕高崚嶒¶
聖人黄衣御宸極紫霧衝霄王氣騰浪游歴記萬餘里¶
愕夢驚魂幾悲喜江花江水興無涯㸃染丹青煩畵史¶
賦詩題畵心悠然才思逸發如湧泉酒酣擊節唾壺缺¶