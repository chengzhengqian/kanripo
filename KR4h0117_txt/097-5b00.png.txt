去住如雲鶴飄然不可留何山逢隻履一食在孤舟細¶
雨蓮塘晩疎蟬隔㟁秋應懐舊溪月夜過石窗流¶
　　　新正¶
蓽門惆悵久時節暗來頻每見新正雪長思故國春雲¶
西斜去雁江上未歸人苦憶年為客何媒得到秦¶
　　　贈雪竇僧家¶
登寺尋盤道人烟逺更微石窗秋見海山靄暮侵衣衆¶
木隨僧老高泉盡日飛誰能厭軒冕來此便忘機¶