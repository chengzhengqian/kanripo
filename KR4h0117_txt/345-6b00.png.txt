聞道幽居近翠微好山多與白雲齊栁塘日煖花争發¶
門巷春深鳥自啼酒醒每臨松下坐詩成閒向竹間題¶
一從射䇿金門去風雨年年夢建溪¶
　　　元夕午門賜觀燈¶
天仗森森列寶臺教坊初進鼓如雷金蓮夜放輕寒散¶
絳蠟春融瑞氣回仙樂謾調雙玉管紫宸頻上萬年杯¶
傳柑嵗嵗承恩渥感遇深慚負不才¶
　　　花洞垂綸¶