帳巻風雲接楚墟春饌正宜供竹笋秋羮何用嘆鱸魚¶
樂羊不廢中山績漫有文侯滿愜書¶
　　　次韻馬侍御山居¶
疊嶂叢林卜築新柴門草逕絶比鄰琴尊有意從知已¶
衣㡌無心懶見人流壑野雲何所繫浴渦沙鷺本來真¶
百年幽境容吾老四海蒼生望爾頻¶
　　　飲崔都尉府¶
主家仙館接雲城碧樹瑶池暑簟清近苑花風牽霧轉¶