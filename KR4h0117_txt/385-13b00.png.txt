金源立國雄且武蹴宋殱遼跨中土豈知中葉漸陵夷¶
虓闞憑陵有䝉古燕京南遷到汴京花㡌不守杏花營¶
黄河已失合達死猶欲假息懸瓠城懸瓠頟頟近荆楚¶
京湖亦有復仇舉長圍已合效魚麗癡心尚恃柴潭固¶
柴潭樓下碧漪漪上有伏弩下潛螭一朝決之入汝水¶
螭亡潭涸竟奚為幽蘭軒中苦復苦分取遺骸藏宋圄¶
當年忠烈冠華夷惟有忠臣忽斜虎¶
　　　見燕憶兒來鳯¶