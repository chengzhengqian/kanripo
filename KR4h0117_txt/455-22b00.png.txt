我愛龍泉寺寺僧頗踈野盡日坐井欄有時卧松下一¶
夕别山雲三年走車馬愧殺巖下泉朝夕自清瀉¶
　　　憶諸弟¶
久别龍山雲時夢龍山雨覺來枕簟凉諸弟在何許終¶
年走風塵何似山中住百嵗如轉蓬拂衣從此去¶
　　　送人東歸¶
五洩佳山水平生思一遊送子東歸省&KR1052;鱸况復秋幽¶
探思及壯世事苦悠悠來嵗春風裏長安憶故丘¶