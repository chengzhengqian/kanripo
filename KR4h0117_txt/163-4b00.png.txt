前村後村烏夜啼雕甍繡栱絶坤維知自在世張禪扉¶
有睆釋子龎兩眉清梵一聲捎翠微亂我心曲天之涯¶
寂歴故感迎新悲歸歟誰是真忘機獨鹿水深愁濁泥¶
　　　憶黄天倪¶
遊絲罥空生别愁我車欲駕羌無輈驚風吹花濺紅雨¶
天脚空隨江水流思君度日倚髙閣時把長懐寄寥廓¶
青春九十行過半白日西住看時落古人不願身後名¶
但願生前一杯酌安得此身生羽翰髙騫便似追飛鶴¶