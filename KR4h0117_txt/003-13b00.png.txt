　　　飲馬長城窟行¶
驅馬陟隂山山高馬不前往問山隂候勁虜在燕然戎¶
車無停軌旌斾屢徂遷仰憑積雪巖俯陟堅冰川冬來¶
秋未返去家邈以綿獫狁亮未夷征人豈徒旋末徳争¶
先鳴凶器無兩全師克薄賞行軍没㣲軀捐將遵甘陳¶
迹收功單于旃振旅勞歸士受爵藁街傳¶
　　　門有車馬客行¶
門有車馬客駕言發故鄉念君久不歸濡跡涉江湘投¶