不相顧相友且相異何况天下人而欲同其意人意茍¶
不同分寸不相容漫問軒裳客何如耕釣翁¶
　　　宴湖上亭作¶
廣亭盖小湖湖亭實清曠軒窗幽水石怪異尤難狀石¶
樽能注酒寒水宜初漲㟁曲坐客稀杯桴上揺漾逺水¶
入簾幙浙瀝吹酒舫欲去未回時飄飄正堪望酣興思¶
共醉促樽更相向舫去若驚鳬溶瀛滿湖浪朝來暮忘¶
返暮歸獨惆悵誰肯愛林泉從吾老湖上¶