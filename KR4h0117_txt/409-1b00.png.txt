壺公山青青久相待月明逺馳思離愁浩於海¶
　　　應制春日¶
東風扇㣲和旭日舒以遲乾坤滿春意萬象何熙熙盛¶
徳爰在木韶光良可怡輕烟含草色好鳥鳴花枝底事¶
縈我心農功須及時百榖播原野雨暘無愆期四海樂¶
有年載誦豳風詩¶
　　　送春閏三月内閣賦¶
今年春多三十日送春也覺春歸疾臨風欲賦送春詩¶