　　　觀物¶
黄河不信從天下濟水那知有伏流自古乾坤合神化¶
空將簡牘費㝠搜張華慱物身終死鄒衍談天舌竟休¶
我亦從今銷綺語春風碧眼玩沙鷗¶
　　　寄開元奎律師¶
䨇塔亭亭透夕陽芭蕉深處碧窗凉江神夜聴光明偈¶
天女朝分解脫香齋鉢午空烏守樹經堂雲冷鶴歸房¶
平生欲結西方社似怪淵明作吏忙¶