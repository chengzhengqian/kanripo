城外海棠紅淚傾恐君餘思更未已爲我春晝聞晴鶯¶
　　　贈蓬壺丁高士琴¶
瓠巴騎鯨上天去伯牙成連亦千古淺世斷無鍾子期¶
絃中妙意爲誰舉春風春雨滿瀟湘人在蓬窗閉竹房¶
竹裏鵑啼喉舌冷花間鶯宿夢魂香客從漓沅下衡岳¶
滿懐詩愁無處着請君拂去水晶塵㵸茗擎甌撫然作¶
道人聞予若爲情伊絃凄兮予莫聽一春十病九困酒¶
三月都無二日晴世間雞蟲互得失誰解牧羊坐花石¶