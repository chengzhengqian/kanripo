五年元日只流離楚俗今年事事非後飲屠蘇驚已老¶
長乘舴艋竟安歸攜家作客真無賴學道刳心却自違¶
汀草㟁花知節序一身千恨獨霑衣¶
　　　雨晴¶
天缺西南江面清纎雲不動小灘横墻頭語雀衣猶濕¶
樓外殘雷氣未平盡取微涼供穏睡急捜竒句報新晴¶
今宵絶勝無人共卧看星河盡意明¶
　　　懐天經智老因以訪之¶