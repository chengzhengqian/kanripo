赤霞夜出扶桑東海雲捲浪淩虛空剛風浩浩吹不去¶
崔嵬化作青蓮宫萬衲月寒清梵寂四靣沉沉皆海色¶
鐘聲不許到人間自送潮音落寒碧¶
　　　採蓮曲¶
越溪女郎十五六翠綰香雲䨇鳳蹙嫣然一笑似花妍¶
艶試新妝照湖緑羅衣露浥紅芳秋少年陌上情綢繆¶
蘭橈容與隔花語驚散鴛鴦生晚愁蓮花莫折莖有刺¶
藕絲易斷針難度清歌一曲入湖煙空載香風滿船去¶