家住緑岩下庭蕪更不芟新藤垂繚繞古石竪巉岩山¶
菓獼猴摘池魚白鷺銜仙書一兩巻樹下讀喃喃¶
　　　其十¶
茅棟野人居門前車馬踈林幽偏聚鳥溪濶本蔵魚山¶
菓攜兒摘臯田共婦鋤家中何所有惟有一牀書¶
　　　其十一¶
登陟寒山道寒山路不窮谿長石磊磊澗濶草濛濛苔¶
滑非關雨松鳴不假風誰能超世累共坐白雲中¶