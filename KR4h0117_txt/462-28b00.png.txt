　　　除夕奉和少宰柴墟先生韻¶
不用桃符寫戸㕔堯文厯紀忽周星中庭殘雪初消白¶
明日羣芳漸放青爆竹滿衢傳煏煿歌鐘何處送東丁¶
太平景象留都好喚起年來醉夢醒¶
　　　逰靈谷寺¶
上方金碧出嶄岩滿院嵐煙滴檜杉縱歩恍疑騰汗漫¶
回頭已自隔塵凡靈泉有竅通仙脉佛塔何年閟石函¶
風景閱來殊未徧馬頭山色日將銜¶