吾道昧所適驅車還向東主人開舊館留客醉新豐樹¶
繞温泉緑塵遮晩日紅拂衣從此去髙步躡華嵩¶
　　　送袁太祝尉豫章¶
何幸遇休明觀光來上京相逢武陵客獨送豫章行隨¶
牒牽黄綬離羣㑹墨卿江南佳麗地山水舊難名¶
　　　送席大¶
惜爾懷其寳迷邦倦客遊江山歴全楚河洛越成周道¶
路疲千里鄉園老一丘知君命不偶同病亦同憂¶