　　　送江東之歸省¶
秋日都門楊柳稀離杯纔罷儼驂騑太冲作賦三都重¶
司馬題橋萬里歸下峽濤聲隨處有連雲樹色望中微¶
玉堂金馬論思地早約揮毫向瑣闈¶
　　　送彭彦實還安成¶
冠葢如雲挹别觴都城東畔送元方征鴻嚦嚦聞青海¶
禁漏遲遲想玉堂列嶂絶憐秋似畵好詩應費錦為囊¶
鄉園故舊歡相賀棠棣聨芳化日長¶