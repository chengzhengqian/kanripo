憩競掇澗芷芳緬懷昔人迹訊之已昧茫而予自慶幸¶
幸際時樂康幽夏歸一統文軌同萬方¶
　　　竹詠¶
擊節歌離騷湘靈招不得開門看明月幽篁倚蒼石春¶
風千萬花花落春無迹此君冷淡姿常有好顔色¶
　　　紅梅贈同年翁僉事¶
庾嶺小紅梅風標天下絶昨日幸同歡今日傷離别玉¶
笛兩三聲吹落胭脂雪寫以贈知心相携共明月¶