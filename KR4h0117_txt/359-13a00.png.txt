長沙未有歸朝計老向天涯各異方¶
　　　花影¶
滿庭春色醉芳菲影落朱欄若有期月下參差人静後¶
日邊零落雨晴時香魂暫逐行雲去嬌態還從淑景移¶
最惜年年寒食候風吹萬㸃重堪悲¶
　　　病起喜景著見訪¶
書齋隠几厭紛譁閒看春風掃落花忽見兒童占噪鵲¶
遠勞車馬到寒家緗簾捲月新賒酒石鼎分泉漫煮茶¶