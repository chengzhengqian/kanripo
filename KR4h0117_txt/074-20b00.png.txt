　　　出闗宿盤豆館對叢蘆有感¶
蘆葉梢梢夏景深郵亭暫欲灑塵襟昔年曽是江南客¶
此日初為闗外心思子臺邊風自急玉娘湖上月應沈¶
清聲不逺行人去一任荒城伴夜砧¶
　　　贈從兄閬之¶
悵望人間萬事違秘書清夢約㤀機荻花村裏魚標在¶
石蘚庭中鹿跡微僻徑定携僧共入寒塘好與月相依¶
城中猘犬憎蘭珮莫損幽芳久不歸¶