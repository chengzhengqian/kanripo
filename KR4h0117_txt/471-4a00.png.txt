黄金臺下花如綺裹書匣劍西入秦沙頭冠盖何輪囷¶
伏劍對酒眼雙白白石青山照行色蒲帆(闕/)滿古渡頭¶
亂山回首芙蓉稠鳯皇城上雲起滅十二玉樓春乍隔¶
髙堂阿母日倚閭夢魂時繞華山廬汪倫當日送李白¶
我今與之情何如中條太行接函闗黄河來自崑崙山¶
望中雲氣似車盖必有名世生其間于公門閭容駟馬¶
王氏庭槐自拱把眼中見子已昻藏他日相逢馬須下¶
　　　賦得賀蘭山送李獻吉¶