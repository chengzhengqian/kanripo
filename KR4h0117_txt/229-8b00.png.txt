　　　奉和楊公濟宿永安方丈呈東山禪師¶
道安獨繼襄陽踵詩好慵窺霅晝評竹屋數間經㡬載¶
草衣三事傲平生縱陪林下收孤迹難學人間走大名¶
燈火已殘談未倦曉風斜雨打窓聲¶
　　　酬東山禪師喜公濟冲晦過訪¶
白雲蒼海一重重傍舍遙聞隔塢鐘月上更無人語響¶
雪深空認虎行踪詩書共喜燈前論茗菓翻疑夢裡逢¶
脫麈髙談無限樂煴爐寒擁日髙舂¶