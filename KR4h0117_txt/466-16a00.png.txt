　　　訪玉清觀道士祈雨不遇¶
方舟亭午泊溪沙杖䇿重尋羽士家池涸已荒書帶草¶
庭幽還見木犀花松壇乞雨歸應晚竹屋留詩興獨賒¶
虚閣疎欄宜晚眺溪光十里映晴霞¶
　　　送馬善徴致仕還吳¶
君去洞庭何處住海門迢遞接東甌湖田嵗熟收粳稻¶
烟渚秋高弄釣舟謾説孔明無將略早知若水是仙流¶
浮生萬事何時盡都把閒情付白鷗¶