衣憐舊敝客路喜新晴洗鉢焚香事誰能了此生¶
　　　逰寺寄統有宗集仲祥¶
出郭獨閒行招提可散情雲來羣壑暗日下半川明靜¶
院莓苔色深林鳥雀聲新茶僧採得更汲澗泉烹¶
　　　古淵房閒書和韻¶
禪房碧樹深坐久語幽禽葉罅日穿透林端雲過隂筆¶
新微蘸墨書故少生蟫僧有思鄉者時時效越吟¶
　　　月堂室中閑題¶