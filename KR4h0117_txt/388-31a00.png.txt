無乃前身有仙骨浮丘相法得真傳少保新圖曽寫出¶
翛然玉立如人長縞衣丹頂𤣥纁裳一從華表出城郭¶
不羨軒墀承寵光玉堂深處秋蕭爽警露聲聞九天上¶
簫韶九奏鳯皇儀闖與神仙共來往¶
　　　書二詩贈半墨生¶
千張萬張心印痕寂中城市囂中村鵾鵬摩霄唾燕雀¶
泰華㧞地多兒孫一戈要回三舍日寸膠莫澄千丈渾¶
試看濳鱗變霹靂龍門咫尺登天門¶