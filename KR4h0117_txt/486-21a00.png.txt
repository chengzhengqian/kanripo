性從予好㤀機奈爾何因君發遐想塵海久蹉跎¶
　　　山中懐舊¶
長日一無事行遊空歲華看花已迷路對酒欲忘家心¶
懶道仍在時清樂有加獨憐朋舊逺雲徑㡬興嗟¶
　　　覽籍¶
𤣥嘿常懐出世心殘編猶自費探尋久辭酒伴驚身健¶
偶接朝簪幸跡沈并食㤀情過午漏閒眠隨意得花陰¶
人生何必多牽繫一室還将薄萬金¶