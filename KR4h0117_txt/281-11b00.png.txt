氷壺石筍出雲漢飄然凌虚觀十方龍蟠法界氣紫黄¶
渡杯如電江聲涼偶然乞得袈裟地巳被東萊建道場¶
東萊先隴在武義非為薦福生天堂正緣人家有興廢¶
寺觀經久願力强金坊寶閣鐘皷震馬鬛肻使樵蘓傷¶
我思儒門經濟業發育萬物隨翕張存心養性禪所宗¶
浩氣剛大仙揣童空𤣥衍説原有自勸人作善來百祥¶
雖云離倫絶世故恃此禮樂扶綱常何必火書廬其居¶
然後鄒魯文教昌東萊雲車自天降撫掌應笑吾言狂¶