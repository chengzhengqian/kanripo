　　　倦繡篇為雲中吕遵義作¶
蘼蕪葉暗江雲暖翡翠单飛怨春晚陳女多情玊鏡分¶
陸郎薄倖斑騅逺寳鴨團爐百和香錦鴛方褥五文章¶
隂隂埀柳籠書幌㸃㸃飛花落繡牀雙鸞欲寄金龜倩¶
燕月呉雲不相見柔腸萬轉逐迴文亂緒千條縈弱線¶
女貞枝上燕雙棲夜合花前思欲迷停針黙黙無人㑹¶
但覺春山兩葉低曉嘶繡勒門前路夜炙銀燈帳中語¶
指㸃香茸舊唾痕見妾朝朝斷腸處¶