紫宮黄屋䆳森沈馳道周廬肅羽林樹裏啼鸎清禁切¶
雨中流水御溝深松篁並落鐘山翠雲霧長依漢殿隂¶
此日歌謳歡在鎬草茅何以嗣華音¶
　　　泊徐州再宿對月作¶
風煙漠漠路漫漫迢遞偏嗟作客難茂苑音書千里隔¶
彭城月色兩宵看星涵河影垂平野水觸洪聲㵼急灘¶
更倚五雲瞻北斗清輝玉宇不勝寒¶
　　　留城懐張子房事¶