　　舒元輿¶
　　　橋山懐古¶
軒轅厭代千萬秋渌波浩蕩東南流今來古徃無不死¶
獨有天地長悠悠我乗驛騎到中部古聞此地為渠搜¶
橋山突兀在其左荒榛交鎻寒風愁神仙天下亦如此¶
况我蹙役同蜉蝣誰言衣冠𦵏其下不見弓劔何人收¶
哀喧呌笑牧童戲隂天月落狐狸遊遐思皇墳立人極¶
車輪馬跡無不周洞庭張樂降𤣥鶴涿鹿大戰摧蚩尤¶