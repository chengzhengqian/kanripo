浮雲蹤跡寧無愧聖治今非處士時¶
　　　輓新安吳處士¶
瀟灑林泉八十翁清名落落滿江東碧梧枝老琴牀月¶
白藕花寒釣艇風舊社綺黄聯隱牒新盟秦晉託儒宗¶
那堪白嶽牛眠地煙樹長封一畆宫¶
　　　登黄鶴樓¶
醉眸空濶楚天清獨倚危樓覽物情江引巴渝歸渤澥¶
山延廬岳入荆衡何年笙鶴雙僊㑹萬頃煙波兩㟁城¶