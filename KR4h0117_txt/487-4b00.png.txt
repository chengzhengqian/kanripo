　　　寄長春菴道士沈繼昇¶
我愛長春子金丹久駐容孤髙松上鶴𤣥妙鼎中龍煮¶
石秋煙淡研朱曉露濃深居無一事誰共看芙蓉¶
　　　賀致政都閫陳彦章¶
聖主仁恩被九垓將軍上疏早歸来非貪肘後黄金印¶
要醉花前碧玉杯雪壁懸弓勲巳著冰甌滌筆句新裁¶
始終克盡為臣道不愧邦家文武才¶
　　　恰似村為諸立夫題¶