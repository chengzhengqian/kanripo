熟視徐行路覺平心寛意適步更輕志須預定自逺到¶
世事豈得終無成我來正値窮冬月倚杖巖前嚼松雪¶
午店煙生野飯香陽坡日近梅花發寄語悠悠行路人¶
乾坤設險君勿嗔胸中芥蔕未盡去須信坦道多荆榛¶
　　　題姑蘇臺¶
姑蘇城上姑蘇臺青山百里娥眉開平郊如掌思清逺¶
昔人樂極曽生哀大讐未復敵不死壯志消磨侈心起¶
㑹稽捷甲功自多種蠡深謀誠未已不知佳冶能傾國¶