　　　次韻送陸文順僉憲¶
貴陽東望楚山平無奈天涯又送行杯酒豫期傾葢日¶
封書煩慰倚門情心馳魏闕星辰逈路遶鄉山草木榮¶
京國交逰零落盡空將秋月寄猿聲¶
　　　次韻胡少叅見過¶
旋營小酌典春裘佳客真慚竟日留長怪嶺雲迷楚望¶
忽聞吳語破鄉愁鏡湖自昔堪歸老杞國何人獨抱憂¶
莫問臨花倍惆悵賞心原不在枝頭¶