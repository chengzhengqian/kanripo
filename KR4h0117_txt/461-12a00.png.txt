　　　次華泉賞牡丹韻¶
寳欄春曉爛生光照眼花開正艷陽唐世御袍還愛赭¶
漢宫粉額盡塗黄更憐上苑風前色兼有東籬月下香¶
老厭妖嬈愛清雅幾回徐步過前塘¶
　　　次仰止送周貞菴韻¶
四月南風錦纜斜送行冠葢集江涯漫嗟于役還髙詠¶
共說詩壇讓大家檣櫓影揺波底月旌旗光映岸傍花¶
樓船到處鯨鯢避博望虚傳海上槎¶