　　　湖南草堂為慈谿張廷儀賦¶
清勝之居不可當詩書亦許帶農桑近家湖似君王賜¶
買屋貲非録事将山有一屏華翡翠人無半唾辱滄浪¶
開門儘得臨流興何事蘭亭始可觴¶
　　　與徐生談顧大理老懷¶
桑梓歸時異去時帶金銷盡酒家貲吁嗟富貴驚塵夢¶
收拾功名入鬢絲後事嘆無優孟托老懷悲有使君知¶
尋常門巷槐花雨㸃筆時題感興詩¶