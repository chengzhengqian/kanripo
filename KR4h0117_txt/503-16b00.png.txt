　　　清明虎丘陪祀有作¶
虎阜名藍近古城年年陪祀及清明生公舊石莓苔老¶
陸羽香泉蝌蚪生劍氣已隨塵土沒霸圖惟見草煙横¶
古今何限興亡事不盡遊人感慨情¶
　　　松江舟上¶
獨乘輕舸適雲間三月春光尚未還風雨昨宵仍陣陣¶
草花沿路正斑斑堪憐涸轍修鱗困不似危巢老鶻閒¶
笑我飄零成底事醉看長劍一開顔¶