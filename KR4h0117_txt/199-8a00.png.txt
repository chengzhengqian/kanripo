　　　題劉端禮歩芳橋¶
橋上畫欄低壓水青龍影落芙蕖底欲渡芙蕖望翠微¶
波面紅雲映屐齒洛浦清流古有神羅襪凌波生暗塵¶
東昏戲作錦地茵金蓮襯歩如花人而今此事堕渺莽¶
但有荷花開蕩漾試穿芒屩踏風煙安用紫絲連歩障¶
　　　送向豐之¶
君家梁苑妙人物刼來封胡咸勃萃子今二十能綴文¶
詩如陣馬雄馳突此去荆湖道路長要吟秋水動三湘¶