　　　早春曲¶
青樓昨夜東風轉錦帳凝寒覺春淺垂楊揺絲鶯亂啼¶
裊裊煙光不堪剪博山吹雲龍腦香銅壺滴愁更漏長¶
玉頰啼紅夢初醒羞見青鸞鏡中影儂家少年愛遊逸¶
萬里輪蹄去無跡朱顔未衰消息稀腸斷天涯草空碧¶
　　　白苧詞¶
館娃宫中露華冷月落啼鵶散金井吳王扶頭酒初醒¶
秉燭張筵樂清景美人不眠憐夜永起舞亭亭亂花影¶