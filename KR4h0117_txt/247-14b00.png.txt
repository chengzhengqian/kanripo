　　　阮子華所藏桃源圖¶
桃花流水似天台彷彿三生到此來玉杵𤣥霜無處覔¶
金堂秘室為誰開滄州一夜生芳草隂洞千年長綠苔¶
何必誑人秦甲子漁郎秪見兩三廻¶
　　　嶽官登瀛橋¶
疊石為橋跨兩涯只如平地入烟霞銀河夜擲仙人杖¶
碧海秋横奉使槎浴水先迎三島日隔䦨遙見十洲花¶
月中時有簫聲過多是山頭聖母家¶