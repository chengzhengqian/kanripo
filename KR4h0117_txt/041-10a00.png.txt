累薦賢良皆不就家近陳留訪耆舊韓康雖復在人間¶
王霸終思隱巖竇清冷池水灌園蔬萬物滄江心澹如¶
妻子歡同五株栁雲山老對一牀書昨日公車見三事¶
明君賜衣遣為吏懐章不使郡邸驚待詔初從闕庭至¶
散誕由來自不覊低頭授職爾何為故園壁掛烏紗帽¶
官舍塵生白接䍦寄書寂寂於陵子蓬蒿没身胡不仕¶
藜羮被褐環堵中歲晚將貽故人耻¶
　　　送康洽入京進樂府歌¶