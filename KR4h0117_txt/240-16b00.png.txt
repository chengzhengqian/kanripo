猶帶吳宫土花碧玉橋素練懸銀河支機女兒飛鳯梭¶
蝦鬚風軟亂纎影春水日晴生潮波破窗冷硯留不得¶
零落江南酒家客狂歌索酒仰面歇誤擊紅籌唾壺裂¶
何人進入蓬萊宫銀屏碧幙珠簾重此生補闕亦何用¶
玉龍瀉水流芙蓉¶
　　　西樓别寄閩憲諸公¶
八月八日溪上别溪上採旗紅獵獵離情已逐渡江雲¶
邊草連天剪秋色玉驄金虎諸大夫欲別不别留斯須¶