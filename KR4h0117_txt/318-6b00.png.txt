蹕同三事蒐原合五兵農閒陪閲武亦得暢予情¶
　　　送襄陽王時中知縣¶
銅章仍出宰金闕已知名歸治中牟縣重經故郢城輕¶
霞江樹曉疎雨漢皋晴還憶滄浪曲清泠好濯纓¶
　　　和陸伯陽池上梅花¶
圃裏池邉樹樹花連松傍竹似山家香浮書幌風初動¶
影上琴牀月半斜延客别穿幽徑入接隣更築短墻遮¶
慿教横笛休驚落愛此來看日正賒¶