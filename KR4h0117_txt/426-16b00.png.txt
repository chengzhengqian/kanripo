　　　陜西試院雨霽呈季侍御¶
地逈翻疑隔市城重門盡日鎖秋聲雨生深院心全爽¶
雲散空廊眼正明滄海豈無珠未得碧梧應有鳯先鳴¶
烏臺風采誰能似雄辨懸河滿坐傾¶
　　　巡邊宿巖昌驛¶
病餘强起一巡邊古驛無人但野烟藥裹自煎紅榾柮¶
茶鐺還汲碧潺湲波濤聲送牀邊雨星斗光懸屋裏天¶
欲弔忠魂何處塜空留名姓自山川¶