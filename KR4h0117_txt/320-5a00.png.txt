玉堂仙人松雪公寫竹正似石室翁雲林道人雖後出¶
往往落筆生秋風吳人好書仍好畵百年遺墨千金價¶
比來何處得此圖松雪雲林此其亞娟娟嫩玉纔數莖¶
煙梢雨葉縱復横洞庭寒骨沈水底鐵索下取蛟龍争¶
却憶江南舊池館筆牀棋局何蕭散一行作吏事便廢¶
十年不歸夢欲斷松雪子孫今幾人雲林弟子誰逼真¶
得歸故鄉倘相覓竹枝掛我頭上巾¶
　　　楊花曲次友人韻¶