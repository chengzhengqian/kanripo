嶺樹重重合江流曲曲深亂雲時出沒寒月夜浮沈飛¶
鳥爭深港㳺魚渡宻林黒龍渾不起時復抱珠吟¶
　　　太液池觀蓮¶
鳳輦初臨太液池池中君子肅朝儀清香冉冉風舒巻¶
疎影沈沈月正欹抱負胸中應有實經綸天下豈無絲¶
太平更得君王寵萬種繁華總不知¶
　　　新燕¶
白玉堂開日正遲瞥然驚覩燕雙飛荼䕷架逺和煙度¶