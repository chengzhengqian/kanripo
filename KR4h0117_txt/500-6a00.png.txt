古廟臨河口凋落無丹青泰伯遺四海蕭條居此庭清¶
風何時息日月共千齡拜揖冕旒下罏上烟㝠㝠¶
　　　晩眺靈巖山¶
吳王有綺閣昔日館蛾眉一旦繁華歇千春使我悲不¶
見採香徑已無翫花池落日洗緑苔青山拂殘碑¶
　　　錢塘江西興買舟至鏡湖宿¶
横江初沿洄海色遂盈目浮天吐靈潮連山動虚陸古¶
來流無際此中含萬族雲霧合騰傾陵巒互巍伏歛灔¶