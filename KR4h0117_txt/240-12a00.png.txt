三十六宫在眼前五色香雲隨指轉牙牀端坐楊太真¶
雲冠霞珮絳色裙雙成小玉盡宫様繡衣烏㡌髙將軍¶
雕籠七寳掛宫樹玉案銀盤看鸚鵡可憐鸚鵡解人語¶
不説漁陽動鼙鼓廼知禽語能戲人不知人語能殺身¶
亡家敗國汙天地天生尤物亦可嗔一朝艷質化塵土¶
堪恨堪憐千萬古香魂不逐馬塵飛猶記深閨繡房女¶
重簾紫霧垂洞房錦屏繡褥蘭麝香夜深酒醒換銀燭¶
時見楊妃在耳傍君不見轆轤未轉隋宫井慱山香爐¶