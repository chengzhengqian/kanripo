南河積雨漲成江閒放輕舟過野杠剡水風煙渾屬戴¶
鹿門禾黍久淹龎過牆翠篠鳩呼獨滿徑蒼苔鷺下雙¶
别去不知天欲暝醉㸔涼月倚西窗¶
　　　西山溪隠菴題壁¶
似與青山夙有緣今來偏值日暄妍攀花誤觸松梢鶴¶
呼茗頻供竹底泉主意濃時休問晷僧房幽處試聴禪¶
春風細拂如茵草乘興何妨一醉眠¶
　　　西中柬張應辰¶