　　　其二¶
百頃西湖十里源近依城郭帶川原古臺駊騀先臨水¶
野寺參差半掩門逺泛便成終日醉幽尋不盡數家園¶
錢塘未到能先說更著青山兩岸昬¶
　　　次韻子瞻新城道中¶
春深溪路少人行時聽田間耒耜聲饑就野農分餉黍¶
喧嫌尉卒有逢迎閒花開盡香仍在白酒沽來壓未清¶
此味暫時猶覺勝問兄何日便歸耕¶