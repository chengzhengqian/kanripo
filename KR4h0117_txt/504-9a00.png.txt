　　　月夜登上方絶頂¶
五湖湧青蓮削出千丈壁空中構寶殿珠光相蕩射明¶
月海上來照見半山赤千林似竦動鳥獸夜辟易飛馳¶
入中天萬里掃空碧吳粤何茫茫俯視一氣白身列星¶
辰間絶頂布瑤席舉杯酌銀河誤觸支機石囘首招王¶
喬吾亦成羽翮¶
　　　石湖秋泛同段户部子辛文太史徴仲¶
濩落類莊瓠沿洄依孔桴冥心委江海屏迹逃人徒鶴¶