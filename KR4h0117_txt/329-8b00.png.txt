　　　題水月亭巻¶
積隂之氣凝不流澄輝上薄蟾宫秋靈媧鍊雪補天罅¶
六合幻一瑠璃漚漚光滉漾燭銀浦三山歴歴明可數¶
寶奩開影出素娥桂露飛香灑黎母先生獨坐海上亭¶
肝膽瑩若梅花氷初疑驪珠起甓社熟視坎徳交金精¶
六鼇伏穴不敢動天地無波一泓凍玉螺沆瀣漱𤣥津¶
鐵網珊瑚注清夢紫鵬飛來翼垂雲藥成兔鼎許見分¶
先生跨鵬擘雲去麻姑已約南溟君¶