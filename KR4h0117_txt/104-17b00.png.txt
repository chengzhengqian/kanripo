　　　賦得江邊栁¶
翠色連荒㟁煙姿入逺樓影鋪秋水面花落釣人頭根¶
老蔵魚窟枝低繫客舟瀟瀟風雨夜驚夢復添愁¶
　　　暮春有感寄友人¶
鶯語驚殘夢輕粧改淚容竹隂初月薄江静晩煙濃濕¶
嘴銜泥燕香鬚採蘂蜂獨憐無限思吟罷亞枝松¶
　　　酬李郢夏日釣魚囘見示¶
住處雖同巷經年不一過清詞勸舊女香桂折新柯道¶