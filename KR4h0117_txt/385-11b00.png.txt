商聲嗚咽徵聲悲散入秋空逺更微公主辭唐嫁回紇¶
文姬歸漢别胡兒乍沉乍振聲尤苦顧影無言淚如雨¶
嚴陵臺上哭孤臣白傅舟中泣商婦砧聲轉急愁轉深¶
栖烏驚起啼霜林長風吹入征夫耳應識香閨悵望心¶
玉杓斜指天將曙停杵凄然倚庭樹却愛蓮塘水不波¶
雙鴛交頸眠香霧¶
　　　題桃源圖¶
咸陽鹿走羣雄起河北山東多敵壘楚鄉耆舊獨知幾¶