重攬衣裘敝更寛徂秊欲暮氣先寒雨中百草難為思¶
霜後黄花尚耐看千古清真耆舊傳半生辛苦腐儒冠¶
便應築室山阿去嘉與斯人賦考槃¶
　　　次韻信仲晚興¶
蕭蕭殘照晩當樓寒葉疎雲亂客愁歲月蹉跎星北指¶
乾坤浩蕩水東流古來人物俱黄土少日心情在一丘¶
獨立無言風滿袖青山相對共悠悠¶
　　　次韻王時觀¶