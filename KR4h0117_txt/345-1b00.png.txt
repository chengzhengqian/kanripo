鳥雀静白日人事幽牙籖積架上縹帙盈案頭講誦窮¶
晝夜奮力追前修羣言極探索大小悉搜求藏修既有¶
時俛仰隨所由朝吟倚窗竹夕覽登髙樓援琴酌白酒¶
盍簪聚朋儔抽毫落風雨揮劒排斗牛一朝辭鄉校戰¶
藝即見投髙舉薄霄漢逺覽帝王州匡時展經術所志¶
在伊周清華職論思秉筆贊鴻猷步趨邇禁闥顧問軒¶
宸旒侍從十五載荷䝉恩寵優去年省桑梓偶得尋舊¶
丘徘徊撫林木感嘆非昔遊滄波去浩浩白雲日悠悠¶