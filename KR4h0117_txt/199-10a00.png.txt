他年欲訪沙頭路曽自携竿扣竹扉¶
　　　次韻江正邦¶
盧溪春水欲平堤滿徑蓬蒿竹掩扉齋舘静無塵土雜¶
盤飱喜有藥苗肥君尋甘露峰前住人似山隂雪夜歸¶
江海未應終寂寞鶴書將下釣璜磯¶
　　　正邦聞王師來駐辭歸禾山次韻以别¶
潘才如海渺無堤肯顧衡茆竹裏扉閒釣一溪春水緑¶
尚容三寸白魚肥忽傳銅虎天邉下共探驪珠夜半歸¶