骸托魑魅細草没麒麟何必問名氏漢家多近親¶
　　　和師直早春雪後五壠道中作¶
來尋谷口春正值隂雲結日暮氷霰繁宿亭孤飯設侵¶
晨登壠去始見羣峰列草凍未抽心松枯猶抱節川傍¶
認飛鷺林上墜殘雪何意待芳菲遲留未堪折¶
　　　依韻和師直晚步徧覽五壠川¶
窮覽川原勝經行未厭頻樵深但聞斧谷暖自留春臨¶
水何妨坐㸔雲忽滯人誰家煙塢裡竹樹逺相鄰¶