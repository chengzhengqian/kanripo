　　　客請遊望湖亭脩碧軒不及徃次韻¶
西望湖天半日程擬㪺寒渌洗塵纓一灣路隔紅雲逺¶
五月涼生白苧輕山寺茶烟衝鶴起石門空翠逼人清¶
春來遥憶憑欄處萬頃鷗波夕照明¶
　　　送汪大淵赴永州通判¶
都門曉日動鳴珂漸覺東風轉玉河佐郡正當湖北路¶
離筵遥和郢中歌十年自守春秋學千里誰優政事科¶
老我臨岐重回首眼前朋舊已無多¶