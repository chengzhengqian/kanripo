三徑初成喜動顔葛巾藜杖往來閒池通小浦春潮滿¶
竹長踈籬笋籜斑花町風恬蜂亂入松林煙暝鶴雙還¶
扁舟更有滄浪興欸乃漁歌落照間¶
　　　五言絶句三首¶
天高風露寒寧怯衣衫薄何處歌滄浪漁舟沙際泊¶
山擁一輪月江涵萬里天新詩潛水怪折葦澹寒煙¶
潮來西送君潮退復東下相對坐忘言天高月在野¶
　　林壂(字世南㙱之弟成化戊戍進士歴官叅/議别號葵軒卒于襄陽官舎稿多遺失)¶