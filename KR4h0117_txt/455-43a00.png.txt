澗道雪深逢鹿羣凍合衡茅炊火斷望迷孤戍暮笳聞¶
正思講席諸賢在綘蠟清醅坐夜分¶
　　　元夕雪用蘇韻¶
林間暮靄定歸鴉山外鈴聲報使車玉盞春光傳柏葉¶
夜堂銀燭亂簷花蕭條音信愁邊雁迢遞闗河夢裏家¶
何日扁舟還舊隱一簑江上把魚义¶
寒威入夜益廉纎酒甕爐床亦戒嚴久客漸憐衣有結¶
蠻居長嘆食無塩饑豺正爾羣當路凍雀從渠自宿簷¶