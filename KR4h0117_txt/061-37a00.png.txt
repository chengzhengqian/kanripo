　　　霓裳羽衣歌和微之¶
我昔元和侍憲皇曾陪内宴宴昭陽千歌百舞不可數¶
就中最愛霓裳舞舞時寒食春風天玉鈎闌下香案前¶
案前舞者顔如玉不著人家俗衣服虹裳霞帔步搖冠¶
鈿瓔纍纍珮珊珊娉婷似不任羅綺顧聽樂懸行復止¶
磬簫笛筝逓相攙擊擫彈吹聲邐迤散序六奏未動衣¶
陽臺宿雲慵不飛中序擘騞初入拍秋竹竿裂春氷拆¶
飄然轉旋迴雪輕嫣然縱送游龍驚小垂手後柳無力¶