　　　懐友¶
故人多没别離間年少惟君尚未還雨歇聽鶯逢楚驛¶
花飛立馬别吳闗客愁蕭瑟淮南葉鄉思蒼茫海上山¶
何日高樓重買醉尊前舞劎笑朱顔¶
　　　和馬秀才先歸¶
長安甲第似雲稠冠葢相望孰解愁宮漏深沉春樹裏¶
禁垣環繞碧山頭微煙草色迷征路澹月梨花隱驛樓¶
聞道馬卿歸臥病懶攻詞賦客諸侯¶