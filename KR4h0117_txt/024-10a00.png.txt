　　　夜宿七盤嶺¶
獨遊千里外高卧七盤西山月臨牀近天河入户低芳¶
春平仲緑青夜子䂓啼浮客空留聽褒城聞曙雞¶
　　　驩州風土不作寒食¶
嶺外無寒食春來不見餳洛中新甲子何日是清明花¶
柳爭朝發軒車滿路迎帝鄉遥可念腸斷報親情¶
　　　驩州南亭夜望¶
昨夜南亭望分明夣洛中室家誰道别兒女案嘗同忽¶