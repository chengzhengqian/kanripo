　　　遊悟真寺(王維集亦載此首按紀事作縉/詩是必誤入維集今並存之)¶
聞道黄金地仍開白玉田擲山移巨石呪嶺出飛泉猛¶
虎同三徑愁猿學四禪買香然緑桂乞火踏紅蓮草色¶
揺霞上松聲泛月邊山河窮百二世界接三千梵宇聊¶
憑視王城遂渺然灞陵纔出樹渭水欲連天逺縣分朱¶
郭孤村起白煙望雲思聖主披霧憶羣賢薄宦慚尸素¶
終身擬尚𤣥誰知草菴客曽和柏梁篇¶
　　　别輞川别業¶