　　　登岳陽樓¶
玉斧飛霜過洞庭岳陽樓上寄髙情天涯楚樹千行直¶
湖面君山一㸃晴今古留題才浩𣺌往来登覽嵗峥嶸¶
中天徙倚無塵到笑挹髙風滿抱清¶
　　　辰陽秋日¶
雄城百雉控蠻荒山翠髙低䕶女牆萬里梯航通六詔¶
五溪煙水下三湘邊氓久已漸華俗逺客頻應望帝鄉¶
地氣于今同北土早秋時節雨生凉¶