八月官船渡常徳促裝登途整行色空林日暮鷓鴣啼¶
聲聲呌道行不得上山險如登天梯百户發放來取齊¶
雨暗泥滑把姑手一歩一仆身沾泥晩來走向營中宿¶
神思昏昏倦無力五更睡重起身遲飯鍋未熟旗頭逼¶
翻思昔日深閨内逺行不出中門外融融日向上欄杆¶
花落庭前鳥聲碎寳髻斜簮金鳯翹翠雲蟬鬢蛾眉嬌¶
繡牀新刺雙蝴蝶坐乆尚怯春風饒豈知一旦夫亡後¶
萬里遐荒要親走半途日暮姑云飢欲丐奉姑羞舉口¶