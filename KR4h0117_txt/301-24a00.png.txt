日暮狐狸作人立白楊蕭蕭人已歸佇看墳前長荆棘¶
　　　題山水人物¶
徳星堂倚碧山隈喬木縈紆曲澗廻蘿逕亂侵紅葉滿¶
松扉不揜白雲來深秋庭發黄金桂積雨堦生碧玉苔¶
千嶂停雲修竹暝孤琴候月綺窗開夜凉醉倚岩前瀑¶
香暗唫餘雪後梅谷口幽期時悵望輞川佳興俱徘徊¶
溪聲夢入寒猿斷鳥影愁将夕磬催佳句多情追沈謝¶
閒居有賦勝鄒枚珠林落景明窗户翠壁飛花入酒杯¶