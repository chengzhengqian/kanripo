寂寂孤螢流綺閣坐聞清漏咽銅龍銀塘玊露零芙蓉¶
魂夢悠悠向何處十二巫峯雲萬重¶
　　　王昭君詞¶
丹青豈相誤難貎傾城人可憐漢宫嬌艶質去作穹廬¶
憔悴身泣上琱鞍向邉去蹙損嬌娥對誰語風沙蕭颯¶
塞草秋迴盼秦雲雙涕流未得君王一朝寵空寫琵琶¶
千古愁琵琶轉彈愁轉多玉顔博得天驕和至今塜上¶
青青草能使行人哀綺羅¶