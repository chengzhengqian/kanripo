物候催巢燕秋聲報野蟬樹深全隠屋池小恰廻船白¶
鳥梳晴羽丹榆綴古錢故園棲遁樂留語記兹年¶
　　　經鍾山¶
鹿飲紅泉細猿啼翠壁重仙雲凝舜塜王氣拂秦松地¶
接金椎道山藏玉簡封鼎湖長在望何處仰宸容¶
　　　送陳斷事¶
宦轍紅塵畔時名白髪前星移驃騎幕江動孝廉船¶
祖席橙分蟹離亭樹罷蟬秋風將别思天外兩凄然¶