霜柯起凉飈苔石帶寒雨一片林壑姿翛然不知暑¶
　　附倪峻詩(字維嶽無錫人/號静寄先生)¶
　　　送楊宗浩之青州¶
都門二月春彌漫栁絲拂地蒼煙團清樽髙館與君會¶
細風曉露生嫩寒君今奉命往何許云是傳經向東魯¶
到時羣芳次第呈泮水芹宫杏花吐嗟余潦倒忝同門¶
年來蹇滯無足論長安旅邸久寂寞慰我憐君似弟昆¶
弟昆情深那忍别鴻鵠髙飛異跫蹷兹辰莫惜酒杯乾¶