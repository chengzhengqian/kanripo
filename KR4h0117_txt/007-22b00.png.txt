空為忝江海事多違山中有桂樹嵗暮可言歸¶
　　　宿東園¶
陳王鬭雞道安仁採樵路東郊豈異昔聊可閒余步野¶
徑既盤紆荒阡亦交附槿籬疎復密荆扉新且故樹頂¶
鳴風颷草根積霜露驚麏去不息征鳥時相顧茅棟嘯¶
愁鴟平岡走寒兔夕隂帶層阜長烟引輕素飛光忽我¶
遒豈止嵗云暮若䝉西山藥頽齡倘能度¶
　　　三月三日率爾成章¶