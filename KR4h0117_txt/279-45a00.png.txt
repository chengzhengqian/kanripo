雲行樹隂薄風過樹隂欹雲風弄清夜政爾無人知惟¶
聞牆根水泠泠下幽池¶
　　　和東坡四時詞¶
燕子輕寒生院落佳人自巻猩紅幕樓頭風細墮楊花¶
簾下日長添繡萼纈紋酒暈透瓊肌雙陸初贏笑問誰¶
閒綰同心當户立不知花影颺春衣¶
幕波微皺迴廊永酒闌手枕珊瑚冷槐影横階午簟涼¶
榴花滿地風簾静梅酸未試意先顰倦拂琵琶撥未勻¶