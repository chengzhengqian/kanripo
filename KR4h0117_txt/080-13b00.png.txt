　　余來語不及世務但稱其山之奇者有峰最高四穴在¶
　　峰上每天地澄霽望之如牖户相傳謂之石窓即四明之¶
　　目也山中有雲不絶者二十里民皆家雲之南北每相從¶
　　謂之過雲有鹿亭有樊榭有潺湲洞木實有青櫺子味極¶
　　甘而堅不可卒破有猿山家謂之鞠侯其他在圖籍不¶
　　足道也凡此佳處各為我賦詩余因作九題題四十字¶
石窓何處見萬仞倚晴虚積靄迷青璅殘霞動綺疏山¶
應列圓嶠宫便接方諸祇有三奔客時來教隠書¶