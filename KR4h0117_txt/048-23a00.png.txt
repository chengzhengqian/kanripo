喜憐非罪何心戀末班天南一萬里誰料得生還¶
　　　将赴江南湖上别皇甫曽¶
此去君何恨南行我更遥東西湖𣺌𣺌離别雨瀟瀟緑¶
水通春谷青山過板橋潯陽如枉棹千里有歸潮¶
　　　秋日登吴公臺上寺逺眺寺即陳將吴明徹戰¶
　　　　場¶
古臺揺落後秋日望鄉心野寺來人少雲峰隔水深夕¶
陽依舊壘寒磬滿空林惆悵南朝事長江獨至今¶