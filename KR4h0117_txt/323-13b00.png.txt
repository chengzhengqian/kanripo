且喜山中一宿同詩句新題蕉葉雨茶香熟送藕花風¶
明當百八蒲牢吼重整雲帆向五茸¶
　　　和僧白鷳詩¶
雙頰彤彤㸃絳紗滿身霜拂更光華栖來晚樹煙籠葉¶
呌落春山雨濕花曽逐繡衣朝帝闕偶隨珠句到禪家¶
主人料得相看好不用昻頭羡野霞¶
　　　瀟湘夜雨¶
二女南來正斷魂那堪風雨又黄昏瀟瀟無限相思涙¶