　　　酬吳之問見贈¶
已當聽雁夜多事不同居故疾離城晩秋霖見月踈趂¶
風開靜户帶葉巻閒書盪槳期南去荒園久廢鋤¶
　　　送康紹歸建業¶
南朝秋色滿君去意如何帝業空城在民田壊塜多月¶
圓䑓獨上栗綻寺頻過籬下西江水相思見白波¶
　　　再過王輅原居納涼¶
夏天多憶此早晩得秋分舊月來還見新蟬坐忽聞扇¶