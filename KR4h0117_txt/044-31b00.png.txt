　　　送族弟單父主簿凝攝宋城主簿至郭南月橋¶
　　　　却迴棲霞山留飲贈之¶
吾家青萍劍操割有餘閒徃來紏二邑此去何時還鞍¶
馬月橋南光輝岐路間賢豪相追餞却到棲霞山羣花¶
散芳園斗酒開離顔樂酣相顧起征馬無由攀¶
　　　魯郡東石門送杜二甫¶
醉别復幾日登臨徧池臺何時石門下重有金樽開秋¶
波落泗水海色明徂徠飛蓬各自逺且盡林中杯¶