故人瓶鍚各西東吾道從來冀北空病去漸于文字懶¶
愁來猶覺歲時攻江囘夜雨千巖黒霜著高林萬葉紅¶
政好還家君未肯莫教慚愧北忩風¶
　　　張褘秀才乞詩¶
白蓮菴中張居士夢㫁世間風馬牛風塵表物自無意¶
神仙中人聊與遊澄江似趂北城眺苦雨不放南山秋¶
君當先行我繼徃句吳東亭泊小舟¶
　　　孟明田舍¶