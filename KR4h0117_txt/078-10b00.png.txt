九華天際碧嵯峨無奈春来入夢何難與英雄論教化¶
却思猿鳥共煙蘿風前栁態閒時少雨後花容淡處多¶
都大人生有離别且將詩句代離歌¶
　　　宿東林寺題願公院¶
古寺沈沈僧未眠搘頥将客説閒緣一溪月色非塵世¶
滿洞松聲似雨天簷底水涵抄律燭忩間風引煮茶煙¶
無由往得吟相伴心繫青雲十五年¶
　　　馬上行¶