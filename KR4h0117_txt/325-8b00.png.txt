清心投靜室童子啓雲關秋色老棲樹夕陽明在山高¶
崖泉落響逺漢鳥飛還擾擾紅塵裏無如僧最閒¶
　　　簡澤雨田¶
花時曽惜别菊候又相逢落日深山道清風古寺鐘往¶
來非定迹彼此是衰容何日隨師去棲禪共竹松¶
　　　呂氏水石居¶
可愛閒居事事幽隂森水石帯林丘風來觸樹花飄席¶
客到開窗山入樓獨鶴立當生蘚地雙鷗浮近采菱舟¶