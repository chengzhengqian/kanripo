睿恩分賜君恩重緑楊院落春晝永碧砌飛花深一寸¶
門下賔朋還畢集碾聲驚破南窗夢髙情愛客手自試¶
春霧脚縈雪花湧我有僧中富貴縁此㑹風流真法供¶
　　　重陽後同鄒天錫登滕王閤¶
閒中過却重陽節江城風雨吹黄葉與君來遊亦偶爾¶
聚立西偏讀豐碣凭欄眼界得天多雨脚明邊飛鳥滅¶
西山向人亦傾倒犯雲争來獻層疊未歸負負無可言¶
相視心知慚在頰㑹當却立雲生處縱望晴江生雉堞¶