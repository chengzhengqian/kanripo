何當三日池亭上飽聴蕭蕭打綠荷¶
　　　薌口道中¶
到處天公有客情曉來殘雨又收晴春回淮水層氷破¶
風便江帆一羽輕屈指昨當聞去信候門應已定歸程¶
嵗除預喜團圞守燈火逾前幾倍明¶
　　　次韻羅子應訪予道中之作¶
十里衝寒到石闗興髙真不畏途艱竹邊舊闢雲三徑¶
松底新分月半間穿圃活泉通小院鳴春好鳥破幽山¶