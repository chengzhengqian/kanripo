白紵歌殘月滿舟興發共吟鸚鵡賦酒閩重解鷫鸘裘¶
傳家幸有賢孫子别業新成似舊逰¶
　　　陪翰林宋承㫖逰鍾山¶
天上禪關敞薜蘿每縁休沐得經過雲籠梵宇青蓮濕¶
地接皇居紫氣多甘露結花凝木末醴泉和雨落岩阿¶
欲陪謝傳金屏約未解朝簮奈爾何¶
　　　送張典籍訥之官大同經歴¶
邉陲見説青烽滅賛畫遥知白羽閒夜月葡萄氊帳底¶