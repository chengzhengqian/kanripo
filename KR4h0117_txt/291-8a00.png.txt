　　　廣州歌¶
廣南富庻天下聞四時風氣長如春長城百雉白雲裏¶
城下一帶春江水少年行樂隨處佳城南南畔更繁華¶
朱簾十里映楊栁簾櫳上下開户牗閩姫越女顔如花¶
蠻歌野曲聲咿啞&KR0034;峩大舶映雲日賈客千家萬家室¶
春風列屋艶神仙夜月滿江聞管絃良辰吉日天氣好¶
翡翠明珠照烟島亂鳴鼉皷競龍舟爭覩金釵鬬百草¶
遊冶留連望所歸千門燈火爛相輝遊人過處錦成陣¶