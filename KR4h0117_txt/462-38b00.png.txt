十載親朋謦欬疎金臺相見喜何如西堂邀月方聨榻¶
南國停雲又買車長鋏春深隨雪棹短檠宵静閱星書¶
他時願結香山社尊酒同尋水竹居¶
　　　送鄭希大使湖南¶
槐葉辭柯菊破香宫河移棹下瀟湘琴樽白日思千里¶
弧矢青年遍四方赤壁醉歌蘇子賦碧雲望指鄭公鄉¶
天涯百感因君去秋夢無端與夜長¶
　　　和韻送王徳華之河南¶