鸞書輝映長生籙丈夫養志貴及時會捧星辰調玉燭¶
　　　題徐士元所藏夏太常竹¶
貌得高林數竿竹春雨淋漓飽新沃娟娟淨洗斷塵埃¶
彷彿藍田迸蒼玉掛壁悠然坐獨看頓令六月生晝寒¶
會貪餘蔭遍寰宇忽遣煩鬱成歡娛竹裏參差一拳石¶
相倚年年度朝夕氷霜不改嵗寒心老去孤臣抱忠赤¶
太常寫此遺君家不是尋常桃李花卭枝翦擲澄潭下¶
回首風雷老龍化¶