殷勤為謝南溪客白首螢忩未見招¶
　　　戲代李協律松江有贈¶
楚客操琴吳女歌明珠十斛是天河霜凝薜荔怯秋樹¶
露滴芙蓉愁晚波蘭浦逺鄉應解佩栁堤殘月未鳴珂¶
西樓沈醉不知散潮落洞庭洲渚多¶
　　　朝臺送客有懷¶
趙佗西拜巳登壇馬援南征土宇寛越國舊無唐印綬¶
蠻鄉今有漢衣冠江雲帶日秋偏熱海雨隨風夏亦寒¶