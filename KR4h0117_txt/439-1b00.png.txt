　　　同世恭姪尋梅¶
幾度尋梅未見花空餘踈影獨横斜溪橋曲折支危石¶
村徑﨑嶇擁斷槎詩就每刋隣舎竹茶香頻叩野人家¶
徘徊不覺歸來晩殘雪飄飄㸃鬂華¶
　　　瓊島春雲¶
蓬萊金碧映輝煌五色祥雲藹上方縹緲淡籠瓊苑樹¶
氤氲遥濕御爐香光涵玉宇凝仙仗影拂春花遶建章¶
自是昇平多瑞感好將圖畵獻君王¶