　　　秋江寫望¶
睡起推篷望去津眼前文物動新吟紅酣樹杪斜陽墮¶
黛薄天邊逺岫沉雁落平沙秋野闊魚吹髙浪暮江深¶
平生最是躭竒勝肯為飄零負此心¶
　　　東軒曉起有懐陳徳階¶
春寒簾幙䕶重重髙卧東軒適性慵千里闗山千里夢¶
五更風雨五更鐘情懷聊寄樽中酒歲月驚看鏡裏容¶
何處鶯聲頻到耳令人搔首憶元龍¶