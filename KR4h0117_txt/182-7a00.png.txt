　　　秘閣張丈簡寂之篇韻髙難繼别賦五字以謝¶
　　　来貺¶
勞農㑹稽宅息駕丹元鄉丹元不可見翠壁空雲房是¶
時中春月暄風發新陽白水注幽壑綠樹敷崇岡俯聽¶
足怡悦仰觀共徜徉班坐得瑤草傾壺得瓊漿長吟遊¶
仙詩亂以招隠章忽忽林景西躊躇深慨慷坐上江湖¶
客兀傲鬚睂蒼逸氣邁霄漢英詞吐琳琅思與泉石勝¶
韻隨笙鶴翔追遊不敢及咏歎可能忘¶