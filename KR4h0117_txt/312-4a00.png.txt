君不見闗中魂魄猶思沛莫向西陵呼萬歲¶
　　　蘭亭¶
㑹稽内史多高情山隂脩禊開蘭亭晴暉絢綵射藻井¶
茂林脩竹圍春屏山椒引泉碧雲裏羣賢結佩臨清泚¶
羽觴随波白日遲蠒紙揮毫畢能事滔滔逝水随東流¶
絶代衣冠成古丘當時絲竹輟遺響千年草綠空山秋¶
華胄蟬聮天上客南鎮雄藩羅畵㦸揮塵傳杯坐賦詩¶
碧瓦朱欄換陳迹今之視昔後視今今人亦復多古心¶