九歌昔詠雲中君畫史亦可人妙入造化域羽衣玉塵¶
美且閒此意不知何處得空明倐忽紛溟濛胡為眷眷¶
臨夀宫飄然來下復逺舉想像決去隨飛龍祠空人散¶
秋蕭瑟落日猿聲喚秋色湘天極目青茫茫憑高一望¶
無南北¶
　　　梁忠信平逺山水¶
憶昔西遊大梁苑玉堂門閉花陰晚壁間曾見郭煕畫¶
江南秋山小平逺别來南北今十年塵埃滿目不見山¶