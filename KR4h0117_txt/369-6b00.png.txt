　　　過歌風臺¶
望夷宫中箭如雨芒碭山前五雲起沛公持劍走咸陽¶
百二河山屬真主烏騅已逝走狗烹威加四海来故鄉¶
臺前父老奉觴夀酒酣激烈歌聲長髙皇龍去臺應朽¶
猛士何人四方守落日悲風動地来蕭蕭但見臺前栁¶
豈不聞姑蘇草長遊麋鹿銅爵年深野狐哭惟有陶唐¶
三尺堦千載人思太平福¶
　　　秋江晚眺圖為曹憲副廷璋題¶