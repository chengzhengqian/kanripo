江程潮汛小沙磧纜行舟挈酒尋詩好披心話客愁雲¶
歸山欲暝風急雨如秋可惜相逢處匆匆不少留¶
　　　再㑹夏石芝¶
自與君相别駸駸已數年一椷書不寄千里夢徒然雨¶
店花新長風櫺月幾圓嶺梅無恙否愁滿鬢絲邉¶
　　　雨中¶
終日翻盆雨池亭晩更凉對琴思古意釃酒惜韶光緑¶
漲便鷗懶殘花笑蝶忙髙田皆可挿好與報君王¶