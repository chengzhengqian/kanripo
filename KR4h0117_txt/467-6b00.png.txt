　　　碧渠詩為李君宗朝賦¶
白雲深處有山莊分得滄溟入小塘水面雨翻菱葉亂¶
門前風送稻花香竹牀不作勞生夢石枕惟藏種樹方¶
愧我素飱無寸補明農何日共徜徉¶
　　　用涯翁韻贈國儀¶
盟在雞壇未忍寒世情翻覆見交難椒花生菜他鄉會¶
桑梓松蘿舊日歡青眼相逢惟子在素絲無斁許誰看¶
遥知五馬行春地花滿江城月正團¶