背郭幽棲只數椽安心調息引流年午簷花動鳥窺户¶
春渚艇横風滿川物妙每於閒處得時情都向嬾中捐¶
懷賢更有千秋興細和陶詩復自箋¶
　　　次韻静觀野興¶
老年滋味淡為嘉一讀君詩信作家松塢風髙聞落子¶
菊籬秋晚愛餘花罾喧定得魚盈尺碓熟寧愁飯有沙¶
更喜惠山泉在望水符分到便堪茶¶
　　　過禪悦菴¶