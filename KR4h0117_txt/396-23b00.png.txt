江山有神故物在環珮無聲凉夜長東呉老子圖書散¶
南國諸生思未忘重向玉堂脩竹譜須將偃竹記篔簹¶
　　　釣魚圖為葉司徒公題¶
兩舟同行如結隣兩翁相對各垂綸絲長水逺意不極¶
俱是江湖閒散身倐無忽有時交詫咫尺煙波不相借¶
穉子牽絲似有情前村問酒先論價江淮以南罾罟多¶
瀟湘向上皆風波公家正住魚龍窟我興即在滄浪歌¶
滄浪歌長秋日短野水寒天迷近逺酒醒高堂看畫圖¶