𤓰州人去馬蕭蕭計到金臺淚欲飄銅虎有符猶未合¶
玉樓無記却先招典刑缺失鄉邦瘁賢哲凋零士氣消¶
老眼摩挲向南望海天空濶正寥寥¶
　　　酬伍時清過譽小兒¶
五色湘雲半幅裁塵襟病眼一時開情如江上初生水¶
清逼忩前旋放梅老拙愧無經世學豚兒安有過人才¶
昨宵頼得東風力吹醒寒爐欲死灰¶
　　　太平别業為楊恒叔乃尊題¶