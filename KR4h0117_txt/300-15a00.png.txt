　　　送敎諭陳廷傑歸湖口¶
臘月江頭送季方北山飛雪撲離觴匡廬樹影吟邊近¶
彭蠡江聲夢裏長晩歳重瞻堯日月清時獨擅漢文章¶
春來多少南歸翼毋惜題緘寄玉堂¶
　　　陳主簿稔過宿賦答¶
君門已許解朝衣此後相期過竹扉池上青山留客醉¶
郢中白雪和人稀雨晴閒館花空落月上層城鳥倦飛¶
明日獨懐乗興地不堪愁思更依依¶