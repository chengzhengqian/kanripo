仲連乗竒節釋難含道情一言却秦圍片札降聊城辭¶
金義何逺讓禄心益清處世功已立拂衣蹈滄溟¶
　　　顔歜¶
高哉彼顔歜逸氣陵齊宣道尊義不屈士重王來前榮¶
禄安可誘保和從自然放情任所尚長揖歸山泉¶
　　　原憲¶
原生何淡漠觀妙自怡性蓬户常晏如弦歌樂天命無¶
財方是貧有道固非病木賜欽高風退慙車馬盛¶