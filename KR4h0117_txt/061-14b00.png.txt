人才孰為來其間因髙偶成句俯仰愧江山¶
　　　北亭¶
廬宫山下州湓浦沙邊宅宅北倚髙岡迢迢數千尺上¶
有青青竹竹間多白石茅亭居上頭豁逹門四闢前楹¶
捲簾箔北牖施牀席江風萬里來吹我凉淅淅日髙公¶
府歸巾笏隨手擲脫衣恣搔首坐卧任所適時傾一杯¶
酒曠望湖天夕口詠獨酌謠目送歸飛翮慙無出塵操¶
未免折腰役偶獲此閒居謬似髙人跡¶