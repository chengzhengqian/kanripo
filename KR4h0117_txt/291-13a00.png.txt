攬涕復陳情請作驪山老妓行桃李風前霜月下長吟¶
詎足慰平生未因水上琵琶語那識江州司馬名為爾¶
臨風歌一曲百年哀怨起秦筝¶
　　　題高彬白雲山房手巻¶
高彬昔年喜學武七尺長驅力如虎徃昔追強過營門¶
日來從戎事藩府錦袍白馬金連錢騎将校獵城南邉¶
鼻頭火發不知熱耳後風生猶著鞭春楚山川歳華改¶
萬人零落惟彬在腰間不挿黄金符卻向詞林學文彩¶