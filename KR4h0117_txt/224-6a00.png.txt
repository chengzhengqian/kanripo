虎聲入耳猿聲又幾㸃疎星落梧桐丹巒紫壑高相鬬¶
何當汗漫誇青牛曉露泠泠白玉樓¶
　　　題歐陽氏山水後¶
平沙斷岸幾千尺樹色煙光𣺌無極一葉扁舟歸去來¶
漁翁放棹倚蘆荻八九山家雲水村白蘋紅蓼數漁船¶
沙寒石痩木葉落一鈎淡月照黄昬小橋跨水碧溪淺¶
蒼壁丹崖半苔蘚樵子歸擔竹兩竿落霞孤鶩天邊逺¶
千山萬山風色清四柱茆亭立晩汀花紅草綠山水静¶