金碧溪山翠作林茅齋瀟洒百年心庭前鳴鶴趨迎客¶
水靣逰魚出聼琴白石清泉同谷口茂林脩竹似山隂¶
披圗彷彿如曾見頗覺良工用意深¶
　　　題黄隱士别業¶
踈竹編門草覆墻數椽茅屋海中央雲棲簷下軒窗潤¶
風過花間枕簟香嵐氣入簾晴亦暝潮聲當戸暑偏凉¶
誰言身外渾無事詩思撩人也覺忙¶
　　　元夕應制三首¶