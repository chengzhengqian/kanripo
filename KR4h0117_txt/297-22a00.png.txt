客路垂楊最有情暖風吹緑漸冥冥雨深煬帝宫前見¶
月落桓伊笛裏聽葉暗乍堪藏乳燕花飛終恨化浮萍¶
分擕欲折長條贈愁絶河橋酒幔青¶
　　　歸冶城辱羣公追餞至江心亭¶
梅風初熟布帆歸相送勞君到翠微逺樹啼鶯留客醉¶
高林深竹見僧稀江心絶島晴浮出雨外孤雲濕倦飛¶
浦溆白鷗如有待想應知我拂朝衣¶
　　　送僧遊蜀¶