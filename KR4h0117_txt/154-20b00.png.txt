玉環妖血無人掃漁陽馬厭長安草潼闗戰骨髙於山¶
萬里君王蜀中老金戈鐡馬從西來郭公凛凛英雄才¶
舉頭為風偃為雨灑掃九廟無塵埃元功髙明誰與紀¶
風雅不繼騷人死水部胷中星斗文太師筆下蛟龍字¶
天遣二子傳将來髙山十丈磨蒼崖誰持此碑入我室¶
使我一見昬眸開百年廢興增歎慨當年數子今安在¶
君不見荒凉浯水棄不收時有遊人打碑賣¶
　　　偶書¶