　　　　茍尊師¶
明哲良罕遇遇君輒思齊挺生著天爵自可析人珪河¶
洛初沸騰方期掃虹霓時命竟未合安能親鼓鼙從此¶
罷飛鳬投簪辭割雞驅車適南土忠孝兩不暌廬岳鎮¶
江介於焉愜林栖入門披綵服出谷杖紅藜隱令舊閭¶
里而今復成躋鄭公解簪紱華萼曜松溪賢哉茍徴君¶
滅迹為圃畦顧已誠非薄忝兹忘筌蹄相歡對緑樽逸¶
思凌丹梯道泰我長往時清君勿迷王孫且無歸芳草¶