月晃竹屋寒苔疊槿籬無人慰幽寂庭栁自低垂¶
　　　吳江縣寺留題¶
松江江寺對峯巒檻外生池接野灘幽鷺静翹春草碧¶
病僧閒說夜濤寒晨齋施筍仝溪叟國忌行香秖縣官¶
盡日門前照流水塵纓渾擬濯汍瀾¶
　　　中元夜宿餘杭仙泉寺留題¶
祭廟迴来略問禪蘚牆莎徑碧山前風疏逺磬秋開講¶
水響寒車夜救田藍綬有香花菡萏竹窓無寐月嬋娟¶