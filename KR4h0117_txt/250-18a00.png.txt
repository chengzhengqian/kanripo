端居忘節序物化静中觀遠岫春雲澹深村社雨寒溪¶
花紅映屋堦樹緑平䦨喧醉田間叟雞豚日暮歡¶
　　　來雲僧舎¶
聨雲開佛屋接竹引巖泉路滑迷霜葉鐘寒閣曙煙有¶
為皆是幻無想總成禪夢覺僧簷雨重來又十年¶
　　　客中送張歸云¶
相逢俱是客對酒感流年落日沙頭雁清風樹杪蟬山¶
鐘隔林寺江火趂潮船何日茆簷下清燈話霅川¶