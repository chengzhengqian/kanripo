　　　過洞庭¶
湖上東風水似天渚花紅白共春妍蒼梧二女墳前路¶
青草三閭廟下船鮫室綃機聲軋軋龍宫珠珮影娟娟¶
官閒更遂南遊興借榻君山寺裏眠¶
　　　題王秉正雲林清隠¶
青林白谷水雲鄉隠者深居一草堂百道松泉當户落¶
四時花雨入簾香門前車馬紅塵遠座上琴書白日長¶
滿目故家風景在不須重畫輞川莊¶