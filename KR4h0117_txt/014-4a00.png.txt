𤣥兎月初明澄輝照遼碣映雲光暫隱隔樹花如綴魄¶
滿桂枝圓輪虧鏡彩缺臨城却影散帶暈重圍結駐蹕¶
俯九都停觀妖氛滅¶
　　　入潼關¶
崤函稱地險襟帶壯兩京霜峰直臨道冰河曲繞城古¶
木參差影寒猿斷續聲冠蓋往來合風塵朝夕驚高談¶
先馬度偽曉預雞鳴棄繻懷遠志封泥負壯情别有真¶
人氣安知名不名¶