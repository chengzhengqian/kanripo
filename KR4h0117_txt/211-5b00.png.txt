龍光自有張華識句不驚人未便休¶
　　　酬黎丞見和¶
極目龍門峻接天仕塗傾蓋便忘年太平官府閒吟竹¶
勝處園林笑舉鞭松栢凌霜知獨後樓臺得月會居先¶
老臣憂國誰能識飛雪飄飄上鬢邊¶
　　　士友見和七月七日曝書依元韻謝之¶
寒儒家世派南州天遣芹宫並俊遊劍水章江千里月¶
天孫河鼓一畨秋曬書舊事聊同郝聫句新聲恐類侯¶