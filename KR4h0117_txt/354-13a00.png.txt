客思偏驚白鴈秋咫尺月明千里隔一丘雲卧㡬時休¶
詞垣青眼如君少遥寄新詩愧莫酬¶
　　　送江贊府之官太平¶
江南文獻擅家聲儒雅今来見魯生百里封侯新佐治¶
㡬年郎署舊沾榮江開一鏡迎仙棹橋落雙虹跨縣城¶
却憶𤣥暉多藻句令人送别有餘情¶
　　　挽劉侍郎季箎¶
浮雲富貴百篇詩銀漢清泠曉映池長嘆浮丘春夢覺¶