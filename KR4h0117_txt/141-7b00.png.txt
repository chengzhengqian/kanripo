應幕海邉郡秋風千里歸隨潮呉榜駛轉浦楚山㣲野¶
橘霜前熟江螯露下肥還家候靈鵲人想罷鳴機¶
　　　僧可真東歸因謁范蘇州(仲淹/)¶
姑蘇臺畔去雲壑付清機野策過寒水山童䕶衲衣松¶
門正投宿竹笠帶餘暉誰愛杼山句使君應姓韋¶
　　　廖秀才歸衡山縣¶
千里倦為客秋歸烏榜輕過林湘橘暗收潦楚江清晚¶
泊親鷗鷺殘芳襲杜蘅長沙㡬日到天際見髙城¶