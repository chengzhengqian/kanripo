　　　送王醫官歸龍泉¶
拜命恩波濶南歸道路長才名雙白髮行李一青囊祖¶
帳連春草征㠶掛夕陽雲消波浩蕩烟暝樹蒼茫旅食¶
經淮海家園入楚鄉藥分蘇井水花送董林香濟世推¶
恒徳長生有秘方宋清雖已逺千載共流芳¶
　　　題四㑹顏大尹竹軒¶
顏君瀟灑謝塵俗遶屋惟令種修竹萬竿直節淩雲霄¶
半畝濃隂絶塵墺嫩葉幽枝翠欲流横窗拂席清且幽¶