名嶽推王屋孤標跨杳冥深窺砥柱黒高竝泰行青分¶
野連三晉風雲萃百靈鶴歸松已偃龍去水猶腥竈隱¶
燒丹火龕餘煉髓經羽人金磬動應此禮寒星¶
　　　劎閣秋隂圖¶
分野秦封盡山川蜀國雄塹江流地底劎閣起天中棧¶
險巖頻轉蘿深月不通飛揚慙白帝開闢憶蠶叢氣候¶
三秋異猿聲衆壑同棟雲常礙日巖樹逓呼風客路隨¶
飛鳥鄉心掛落楓兹非曠達士應此泣途窮¶