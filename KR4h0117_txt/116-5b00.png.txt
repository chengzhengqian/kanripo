　　　寶林寺作(見石/刻)¶
兹山昔飛來逺自琅琊臺孤岫龜形在深泉鱘井開越¶
王屢登陟何相傳詞才塔廟崇其巔規模稱壯哉禪堂¶
清溽潤髙閣無恢炱照耀珠吐月鏗轟鐘隠雷揆余乆¶
纓弁末路遭邅迴一棄滄海曲六年稽嶺隈逝川惜東¶
駛馳景憐西頹腰帶愁疾減容顔衰悴催賴居兹寺中¶
法士多瓌材洗心聽經論禮足蠲凶災永願依勝侣清¶
江乗度杯¶