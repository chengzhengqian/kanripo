人生飄忽百年間此别聞歌思𣺌漫我顧一身如在客¶
君當萬里獨之官行期不計巴山逺歸夢何妨蜀道難¶
縱有猿啼嘲宦况更無清淚滴欄干¶
　　　夜宿平逺臺有懷徳海上人¶
鄭谷詩臺曠賞音逺公臺上復追尋當年假館花同醉¶
此日敲門竹共吟風細爐烟浮下界月明經梵出叢林¶
虎溪别後登臨少雲水懷人隔古今¶
　　　感今傷古為故人鄭汝實作¶