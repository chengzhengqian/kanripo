𤣥冬寂修夜天圍静且開亭臯霜氣愴松宇清風來高¶
琴時以思幽人多感懷幸藉汾陽想嶺首正徘徊¶
　　　和王中丞聞琴¶
涼風吹月露圓景動清隂蕙風入懷抱聞君此夜琴蕭¶
瑟滿林聽輕鳴響澗音無為澹容與蹉跎江海心¶
　　　贈王主簿¶
清吹要碧玉調弦命綠珠輕歌急綺帶含笑解羅襦餘¶
曲詎㡬許高駕且踟蹰徘徊韶景暮惟有洛城隅¶