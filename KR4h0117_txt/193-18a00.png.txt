　　　初夏有感因用前韻久旱適得雨欣然卒章¶
湖山嫵媚緑隂稠誰向芸芸得趣幽半破榴花方恨晩¶
新来燕子未知秋去為吏隠雖吾願歸得家山政自愁¶
賴有雨聲寛百感忽如孤鳯見羣啁¶
　　　同逰張園酒中各歎明年未知誰與此㑹余最¶
　　　　衰病宜去因作詩識之¶
春過新烟能有幾愁生飛絮轉難禁可憐衰白随年少¶
愛看殘紅到夜深一輩衣冠方事事故園松竹已隂隂¶