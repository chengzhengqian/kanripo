疾步登城殊未衰欣然一笑擲笻枝正當閒似白鷗處¶
不减徤如黄犢時秋野烟雲横慘淡暮天樓閣倚參差¶
高吟醉舞㤀歸去乞與丹青設色竒¶
　　　秋晩登城北門¶
幅巾藜杖北城頭巻地西風滿眼愁一㸃烽傳散闗信¶
兩行雁帶杜陵秋山河興廢客搔首身世安危人倚樓¶
横槊賦詩非復昔夢魂猶繞古梁州¶
　　　席上作¶