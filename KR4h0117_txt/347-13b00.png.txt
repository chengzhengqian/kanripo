　　　和顔子中韻¶
曽折蟾宫第一花西風吹袂向天涯班生萬里空投筆¶
漢使三秋獨泛槎朔漠離愁成白髪南州郷夢起清笳¶
歸來恥學梁江總只傍青門老種𤓰¶
　　　謝黄孔曼恵圖書¶
寸玉方平史籀文逺煩持贈意殷勤非因墮鵲磨礱出¶
應自雕蟲篆刻分自此姓名垂宇宙慚無翰墨入風雲¶
春明日啓芸香笥一度封題一記君¶