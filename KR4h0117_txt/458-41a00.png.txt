一雪今冬早霏霏白滿沙隨風斜着樹帶雨不成花曲¶
檻寒仍裊空庭晚更加城中一萬戸歌舞是誰家¶
　　　得五清先生消息尚客澧州悵然有懐¶
憔悴東都士吾師更可嗟三年為逐客萬里未還家暮¶
阻巴山雪春行楚岸花江湖無路覔流涕望天涯¶
　　　喜劉朝信過飲¶
西郭棲遲地春風亦可憐落花寒食雨高柳夕陽天岸¶
幘行林側移樽坐水邊啼鶯如有意數傍舞衣前¶