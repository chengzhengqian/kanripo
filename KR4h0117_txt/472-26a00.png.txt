海天徒抱區區在稽首焚香望北辰¶
　　　臘日¶
北風嵗暮急孤城臘日炎方見雪清獨秀峰髙萬里思¶
桄榔樹近一禽鳴桂林逺客違金闕椒酒親臣賜玉罌¶
寂寞學宫終日閉倚樓吟望倍愁生¶
　　　答顧全州華玉見貽¶
隠几髙齋冬日深叩門何處素書臨美人近隔清湘水¶
使者空傳白雪吟邊嶠梅花愁聽角郡庭榕葉憶鳴琴¶