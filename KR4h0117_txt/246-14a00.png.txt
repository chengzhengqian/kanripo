何獨武陵堪避世此中佳處亦難言¶
蒼山夾水洞隂隂溪上人家竹十尋田土未饒盤谷好¶
雲霞全似鹿門深半簷松月斜連榻萬壑風泉響出林¶
我亦乗舟追李白故人幽賞在鳴琴¶
　　　次丘太守韻¶
翳翳桑榆晩正宜夕陽山色望中竒鷗盟逺渚誰爭席¶
鶴放長松自擇枝疏廣賜金忘得少陶潛束帶怨歸遲¶
黄花時節牽兒女爛醉籬根且賦詩¶