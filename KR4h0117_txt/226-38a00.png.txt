對牀聽夜雨佳約是當年放曠隨縁去閒心不習禪倚¶
蒲趺足坐擁衲蓋頭眠今識君歸處齋餘有澗泉¶
　　　宿本覺寺¶
一宿路旁寺霜清夢亦寒憶曽游覽處來覔舊題看病¶
衲成新塔層樓隠敗垣青山猶不老千疊似翔鸞¶
　　　重㑹雲叟禪師¶
氣味似前輩見之長眼明閒須研法味老不減詩情草¶
聖因蛇鬭禪枝解虎争一堂聊寄傲疎快餞餘生¶