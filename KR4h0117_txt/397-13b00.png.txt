故人多在經年别嵗晩方嗟聚晤稀¶
　　　晩泊天津望海有作¶
船窻南望路漫漫一曲滄洲俯碧湍水國雲深㠶影斷¶
海門天濶雁聲寒離憂未信江湖逺醉眼全驚島嶼殘¶
囘首帝京三百里不勝清夢繞長安¶
　　　分韻得分字送丁鳯儀秋官南還兼柬沈仲律¶
故人何許惜離羣望盡天南隔暮雲秋晩風㠶隨路便¶
夜寒霜潦入江分京華塵土仍憐客鄉國衣冠却羨君¶