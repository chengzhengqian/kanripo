一鳴景寂心亦虛泛泛巫峽舟迢迢大行車人心自高¶
下于我良晏如¶
　　　懷仙吟題玉樞紀巻後¶
我昔采藥羅浮顚仙人招我遊諸天天門洞開三十六¶
琳宮貝闕相連延瑶臺百丈空中起玉女燒香月明裏¶
天王宴坐擁羣真環佩珊珊滿人耳中有一人號雷師¶
龎睂皓首拜玉墀奏云侍從五千劫未聞至論窮𤣥機¶
天王含笑揮玉拂舉首向空如畫一羣真意領寂不宣¶