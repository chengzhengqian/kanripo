何時重返蘂珠宮還散天花作香雨¶
　　　青州歌¶
青州高城雄九州城門天上飛瓊樓羽林兵衛若熊虎¶
劒㦸耀日寒光浮迢迢紫陌香塵起車馬爭馳迅流水¶
飛甍萬井碧鱗鱗綠樹連隂栁營裏嵯峨城闕帝子宮¶
天人遥鎮滄海東海波鏡浄寂不動鯨鯢不敢揚天風¶
樓上銀壺漏初歇畵角龍吟泣霜月寒聲蕭颯落梅花¶
吹作征人鬢中雪¶