　　　京邸寄閩中諸友¶
東風隨計上楓宸馬首輕飄九陌塵樗櫟敢云清廟選¶
鶯花空負故園春香雲迷夢朱樓夜寒雨添愁逺道身¶
不識韭盤呼酒處可能遥憶未歸人¶
　　　懐何仲黙¶
憶昔鄉書謬薦樗帝城煙月共僑居文傳錦綉行空馬¶
情契金蘭得水魚笑語别來頻入夢燈窗病後久抛書¶
相思欲寄關山逺東閣梅花興已虚¶