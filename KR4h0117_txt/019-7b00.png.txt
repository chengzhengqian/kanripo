回中道路險蕭闗烽候多五營屯北地萬乗出西河單¶
于拜玉璽天子按雕戈振旅汾川曲秋風横大歌¶
　　　紫騮馬¶
騮馬照金鞍轉戰入臯蘭塞門風稍急長城水正寒雪¶
暗鳴珂重山長噴玉難不辭横絶漠流血幾時乾¶
　　　戰城南¶
将軍出紫塞冒頓在烏貪笳喧雁門北陣翼龍城南琱¶
弓夜宛轉鐡騎曉驂驔應湏駐白日為待戰方酣¶