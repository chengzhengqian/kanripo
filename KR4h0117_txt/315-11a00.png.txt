髙鳥知還久倦飛分甘萬里邁王畿虎頭食肉侯何用¶
雞舌含香事已違愽望尋源經月去長卿為蜀暫時歸¶
寄言玉笥雲中客終擬相從採蕨薇¶
　　　洪武庚午元日試筆¶
扶桑日轉曉曈曈千樹梅花雪未融酌酒吟春瞻北極¶
升堂賀嵗遇東風天垂華盖青雲近地接仙源玉澗通¶
二頃石田今廢盡獨持書劍望年豐¶
　　　送淦城百花寺僧竹峯請度牒南歸¶