竄身來蜀地同病得韋郎天下兵戈滿江邊歳月長别¶
筵花欲暮春日鬢俱蒼為問南谿竹抽梢合過墻¶
　　　送李功曹之荆州充鄭侍御判官重贈¶
曽聞宋玉宅每欲到荆州此地生涯晚遥悲水國秋孤¶
城一柱觀落日九江流使者雖光彩青楓逺自愁¶
　　　贈韋贊善别¶
扶病送君發自憐猶不歸祗應盡客涙復作掩荆扉江¶
漢故人少音書從此稀往還二十載歳晚寸心違¶