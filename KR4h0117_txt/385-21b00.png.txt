　　　沅州¶
潭陽逺在夜郎西石逕縈紆路轉迷俗獷猶存盤瓠舊¶
林深惟聽鷓鴣啼茅簷彫敝哀三户嵐靄氤氲接五谿¶
欲弔靈均何處是江頭蘭芷正凄凄¶
　　　甘肅元旦次朱都憲韻¶
玊闗晴雪絶狼煙殊勝呼韓欵塞年萬竈貔貅森列衛¶
兩班冠劒儼羣仙明珠翡翠來重譯卉服氊裘共一天¶
羽檄不飛刁斗静會看嘉績勒燕然¶