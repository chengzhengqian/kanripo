巢許在嵩潁陶唐不得臣九州尚洗耳一命安能親緜¶
邈數千祀丘中誰隠淪朝遊公卿府夕是山林人蒲帛¶
揚側陋薜蘿為縉紳九重念入夢三事思降神且設庭¶
中燎寧窺泉下鱗¶
日照崑崙上羽人披羽衣乘龍駕雲霧欲往心無違此¶
山在西北乃是神仙國靈氣皆自然求之不可得何為¶
漢武帝精思徧羣山糜費巨萬計宫車終不還蒼蒼茂¶
陵樹足以戒人間¶