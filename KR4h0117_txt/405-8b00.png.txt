為我且給通家糜¶
　　　脩外海赤坭嶺墓作¶
赤坭岡頭封馬鬛生荆死竹無日月晩生曾孫賤又劣¶
仰首蒼天淚流血載鉏入山日已决北風吹我篙櫓折¶
悲鳴中夜聲嗚咽曉踏荒山馬蹄熱開榛伐樹功務捷¶
指揮羣僕口喋喋須㬰豁見天然穴高下山川甚蟠結¶
西南諸峰青不絶東北漫漫海波貼向來淺土悲滅裂¶
再掘又恐靈氣泄復以𤣥石置墓碣永示雲來千萬劫¶