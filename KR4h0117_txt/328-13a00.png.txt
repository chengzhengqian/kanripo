　　　題顧御史所藏梅花圖¶
我家逺在吳山住路入梅花最深處天香嵗晚雪紛飛¶
繞屋寒香千萬樹花時日日醉花邊酒醒長吟花下眠¶
聴到翠禽啼斷處任教明月照青天自從游宦京華久¶
夢繞花前與花後故鄉花發想依然何遜才華已非舊¶
霜臺御史繡衣人藏得横斜水影真一幅齊紈裁皎潔¶
筆端渾是玉精神蕭蕭凍雨簷花落紙帳夜寒燈影薄¶
恍然相對似還家春信依稀生緑萼緑萼春生日漸多¶