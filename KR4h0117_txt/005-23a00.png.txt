　　　石壁精舍還湖中作¶
昏旦變氣候山水含清暉清暉能娛人遊子憺忘歸出¶
谷日尚早入舟陽已㣲林壑歛暝色雲霞收夕霏芰荷¶
迭映蔚蒲稗相因依披拂趨南逕愉悦偃東扉慮澹物¶
自輕意愜理無違寄言攝生客試用此道推¶
　　　登石門最高頂¶
晨策尋絶壁夕息在山棲䟽峰抗高館對嶺臨迴溪長¶
林羅戸穴積石擁階基連巖覺路塞密竹使徑迷來人¶