逃亡自棄還自傷半在江南半江北蕭蕭故壘荻蘆秋¶
萋萋荒塚蒿萊稠大家門外埋青草古寺基前泛白鷗¶
我來觀風長太息歴向人間訪陳迹擕鋤荷篠行且驚¶
戴白垂髫走且泣肩輿逡巡三日程滿目凄凉不斷情¶
庸醫莫療膏肓疾拙婦難調藜蕨羮暮歸黙黙無竒策¶
孤燭熒熒帶愁色湘靈飲恨金徽絶羽客懷仙洞簫歇¶
狂來撃碎珊瑚枝陳懷欲訢天翁知女媧頭顱可汗血¶
神禹手足須胼胝乃知造化有常理隂陽消長旋終始¶