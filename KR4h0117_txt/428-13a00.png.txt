　　　陽糓道中清明¶
昨夜東風急雨聲曉逄佳節是清明篷窓春色柳枝掛¶
茶竈新煙榆火生彩索鞦韆花外穩畵船簫皷月中鳴¶
因思徃歳朝陵後兄弟賡酬百韻成¶
　　　孝陵恭謁有述¶
淮海龍飛入建康金戈鐵馬净欃槍不階尺土興如漢¶
盡革夷風治過唐三紀衮衣明日月萬年陵寢肅風霜¶
小臣瞻拜祠宫外惟見參天樹色蒼¶