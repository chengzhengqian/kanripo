揚舲東下望羣山翠掃巫陽十二鬟藥草春風迷客路¶
桃花流水異人間龍將白雨山腰起鶴帶青雲海上還¶
支許風流吾所羡相將䇿杖問潺湲¶
　　　三月卄八日早渡浙江¶
塵事縈心不暫安天涯憂抱若為寛人因病乆交游絶¶
士到名成出處難水國雞鳴催客渡山城花落送春殘¶
會當一壑忘情去得共雲松老嵗寒¶
　　　寄伯貞戴公¶