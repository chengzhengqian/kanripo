　　　過東流避江陟山有感¶
山行有荆棘江行有風波寧知戸庭外舉足皆樊羅何¶
如西園兩耳熱竹爐煮茗烹青莪悠然笑傲旗山阿千¶
顛百折其如何¶
　　　題鄧君文耀思萱巻¶
朝陟堂之中兮維萱之零紅兮而思母之忡忡兮暮倚¶
堂之背兮維萱之委翠兮而思母之憒憒兮堂之有萱¶
愛匪獨兮吾思吾親亦不可復兮¶