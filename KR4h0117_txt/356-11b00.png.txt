　　　乙亥人日¶
石仙潭下買荒原縁麓周圍十畆園竹塢踈籬新院落¶
桃花流水舊溪源青山對酒晴移席緑樹垂隂晝掩門¶
浮世纎塵飛不到此中真意自忘言¶
　　　野齋小隠¶
先生家在鼓山隂喬木蒼蒼一徑深飛鳥戀巢如有跡¶
浮雲出洞本無心秋風黄菊杯中酒夜月猗蘭膝上琴¶
盤谷豹林人去逺尚留清趣到于今¶