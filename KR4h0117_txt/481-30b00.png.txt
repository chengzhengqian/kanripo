　　　贈甘几山少保¶
尚書投笏賦西歸擁傳承恩倍有輝鷗夢却便洲渚靜¶
鴻㝠真與世塵違留侯穀為尋僊辟疏傅金從宴客揮¶
獨有丹心仍戀主夜瞻星斗望彤闈¶
　　　贈盧睿卿司業¶
南舟遥問秣陵程北客初諳作宦情海近雲霞連北固¶
宫深鐘漏隱西清才名早巳儲三館形勝真堪賦兩京¶
自昔成均師道重諸生今喜得陽城¶