亭亭映晩景皎皎出林端小圃連雲淡孤芳冒雪寒人¶
間殊未見物外最先看但欲方瓊玉寧將勝牡丹¶
　　　汎若耶溪¶
越水乘春泛船窓掩又開好山㳂岸去驟雨落花來岸¶
影樵人渡歌聲浣女囘滄浪無限意日暮更悠哉¶
　　　書毛有章園亭¶
愛此園林好重來花木滋遊人醉不去幽鳥語無時烟¶
郭連芳草春湖泛渌池松篁非俗韻遊子漫相期¶