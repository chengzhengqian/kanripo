　　　其二¶
秋氣日惻惻秋空日凌凌上無枝上蜩下無盤中蠅豈¶
不感時節耳目去所憎清曉巻書坐南山見髙稜其下¶
澄湫水有蛟寒可罾惜哉不得往豈謂吾無能¶
　　　其三¶
離離掛空悲慼慼抱虚警露泫秋樹髙蟲弔寒夜永斂¶
退就新懦趨營悼前猛歸愚識夷塗汲古得脩綆名浮¶
猶有耻味薄真自幸庶幾遺悔尤即此是幽屛¶