桃花作雨柳飄綿衝狂擊盪上復下澎湃奔騰如怒馬¶
恍疑威動四極陲又若氣振長平瓦遊人郊外意頗愁¶
巨觥起浪難獻酬不如挈榼且歸去呼童載酒登南樓¶
　　　賦得石上草¶
石上草何營營團團翠碧沿岸生年年雨露滋不長歲¶
旱乾枯應復萌根托紫泥裏葉並白雲橫恍疑九節長¶
生餌又若芝术揺金莖老夫不可結樵子難為薪豈是¶
天公愛靈物䕶此石上千年春¶