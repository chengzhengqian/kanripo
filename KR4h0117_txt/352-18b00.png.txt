燕子崖深霧氣清舊業獨憐先主廟遺蹤空見故侯城¶
登髙弔古頻惆悵樂極翻令百感生¶
　　劉昭年(字昭昭/萬安人)¶
　　　蠶婦歌¶
朝采桑兮暮采桑不愁露濕沾衣裳只愁蠶多桑葉少¶
穠枝摘盡難盈筐歸来撫筐仍歎息幸得三眠事將畢¶
曉粧不施頭不梳冒雨衝風㡬朝夕今年且得蠶倍熟¶
自是貧家常不足繰車捲雨聲暫停白雪紛紛上機軸¶