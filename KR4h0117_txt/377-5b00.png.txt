君王曉起閶闔寒凭軒大閱開天顔圉官森立不敢近¶
詔令拂拭歸天閑逸羣壓盡三千衆駑駘衮衮知何用¶
飼秣寧論飽豆芻敷張正倚登髙頌玉鞍新被錦障泥¶
振竦似嫌金絡羈紅光上噴精采動只欲變化隨龍飛¶
平明校獵都門外羽林壯士金為鎧追風躡電萬騎從¶
贏得天街沸人海吾皇重人不重物豈向遐方求駿骨¶
既嗟周穆事荒淫仍悲漢武窮征伐髙臺正為求賢開¶
黄金白璧如山堆君才倜儻况無匹早見飛騰躡上台¶