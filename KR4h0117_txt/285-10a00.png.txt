控弦鳴鏑時跳踉将軍怒甚烈火揚寳刀雙環新出房¶
麾却何翅驅牛羊平居不怯北風凉白氊為幄界翠行¶
銅龍壓脊雙角張綵䋲亘空若虹翔将軍中坐據胡床¶
熾炭炙肉泣流漿革囊桐酒蒲萄香駝蹄斜割勸客嘗¶
趙女如花二八强皮㡌新裁繫錦纕低把琵琶彈鳳凰¶
半酣出視駝馬塲五花作隊滿澗岡但道驩樂殊未央¶
　　　題李太白觀瀑布圖¶
長庚煜煜天之章精英下化為酒狂匡廬五老森開張¶