　　　晩春陪王員外東塘遊宴¶
水緑山青春日長政成因暇泛回塘初移栁㟁笙歌合¶
欲過蘋洲羅綺香共濟已驚依玉樹隨流還許醉金觴¶
一聲畫角嚴城暮雲雨分時滿路光¶
　　　贈歐陽秀才¶
桐上知音日下身道光誰不仰清塵偶来水館逢為客¶
舊熟詩名似故人永日空驚滄海濶何年重見白頭新¶
權門要路知無味閒伴山夫一夜貧¶