　　　次韻超然¶
翠寒空覺此生浮嵗月催人鬂易秋忽憶倚天廬嶽去¶
更尋清境武林游情深愧與髙人别興發徒煩夜月留¶
他日西湖逺相憶為君言笑散沙鷗¶
　　　次韻超然竹陰秋夕¶
月脇雲行夜未深滿庭風露葉辭林知誰牆外千竿竹¶
分我窗西一畆陰山好已無歸國夢老閒猶有讀書心¶
剩題詩句酬幽隠嵗月翩翩接翅禽¶