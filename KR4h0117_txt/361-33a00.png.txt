木榻高棲雨後雲晚徑樵歸憑鹿引秋林果熟與猿分¶
從來懶入桃源市自釀松花日半醺¶
　　　送天童寺¶
青春廿里萬松闗小白前瞻太白山度嶺路迷黄葉裏¶
隔溪人語白雲間海龍䕶法聽金磬野鹿叅禪獻玉環¶
老衲相留成信宿浮生贏得此偷閒¶
　　　經屠氏廢宅¶
桃源處士今何處花落東風尚未歸舊業盡隨芳草没¶