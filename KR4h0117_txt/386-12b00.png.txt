　　　䝉頂石花茶¶
聞道䝉山風味嘉洞天深處飽煙霞氷綃碎剪先春葉¶
石髄香粘絶品花蠏眼不須煎活水酪奴何敢鬬新芽¶
若敎陸羽持公論當是人間第一茶¶
　　　次許先生韻¶
十里清風舞檜杉先生高卧白雲巖苔生石上嗔人掃¶
花落門前許燕銜自古養生惟一致于今處世務三緘¶
老來㑹得閒滋味咀嚼方知蔗境甜¶