去年花裏逢君别今日花開又一年世事茫茫難自料¶
春愁闇闇獨成眠身多疾病思田里邑有流亡愧俸錢¶
聞通欲求相問訊西樓望月㡬廻圓¶
　　　送張八元秀才擢第徃上都應制¶
决勝文場戰已酣行應辟命復才堪旅食不辭逰闕下¶
春衣未換報江南天邉宿鳥生歸思闗外晴山滿夕嵐¶
立馬欲從何處别都門楊柳正毿毿¶
　　　送常侍御却使西蕃¶