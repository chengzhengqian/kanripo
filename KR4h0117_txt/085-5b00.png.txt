滄滄分故國渺渺泛杯歸天盡終期到人生此别稀無¶
風亦駭浪未午已斜暉繫帛何須鴈金烏日日飛¶
　　　夏夜有寄¶
月上簟如水軒髙簾在鈎竹聲寒不夏蛩思静先秋偶¶
得青宵興方知白日愁所思何處逺斜漢欲低流¶
　　　汴下晩泊¶
亭上風猶急橋邉月已斜栁寒難吐絮浪濁不成花岐¶
路春三月園林海一涯瀟然正無寐夜櫓莫咿啞¶