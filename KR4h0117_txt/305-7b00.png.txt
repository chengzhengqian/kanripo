　　　和吳教授過潯陽¶
三旬辭幕府千里歴星霜水鸛和鳴艣風烏逐去檣還¶
家趨鄂渚歸路過潯陽山立雙峰峭江分九派長雲泉¶
髙噴薄烟樹遠㣲茫箬葉寒仍緑蓀花晩自芳守臣甘¶
狥國遷客重離鄉簡册遺風節琵琶㫁淚行濕嵐郵傳¶
外冷月戍樓旁老境頻過此懐賢易感傷¶
　　　九月廿五日值余初度諸友以詩酒見壽於舟¶
　　　　中賦五言長律一首以謝云¶