到家盛吐籬邊菊樽酒親朋樂獻酬¶
　　　遊大勝寺賡壁間詩韻¶
白雲繚繞四圍山十里松隂始扣闗石澗風篁偏引興¶
雲房清話暫乗閒山頭野鹿銜花至月下高僧洗鉢還¶
明發歸程朝雨浄紺園回首翠屏間¶
　　　穰侯塜¶
秦相當年擅寵光空餘孤塜傍金湯秋風兎穴通黄壤¶
落日烏棲滿白楊石馬有聲寒雨急豐碑無字緑苔荒¶