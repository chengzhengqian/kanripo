　　　初夏晚歩次潘孔修¶
小立湖橋看浙東一川晴映夕霞紅牛羊徑轉前山笛¶
漁釣船歸别聚翁沙堰月遲江欲暝雨荷風細酒初中¶
鶴還似帶鐘聲早隱隱殘陽在逺峰¶
　　　憶東閣初卜¶
十年决䇿住江村種藥看書且避煩帶郡四山環稼圃¶
通陂一水滙籬門可抛林壑投城府為便春秋拜子孫¶
官久萊公還未富畝餘生計信須存¶