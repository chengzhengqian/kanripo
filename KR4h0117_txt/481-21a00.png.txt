時向舟人問佳境前程幾處費登臨¶
　　　陽春書院唐朱二侍御邀集¶
陽春院裏花仍發不飲其如春色何髙臺曲沼人能到¶
遲日濃煙景自多猶憐綠水飛鴻鴈更着蘭舟採芰荷¶
章郡昇平異前日時邀驄馬一相過¶
　　　楊侍御使蜀¶
江草萋萋江水長使軺聞欲度瀟湘開㠶夜坐星河色¶
載筆春吟杜若香綵繡過家非舊服皂囊還闕有新章¶