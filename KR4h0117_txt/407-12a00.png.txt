　　　寄姜惟貞太守¶
釣竿乘老問東風千里鷗波更向東閒笑龜䝉曽似我¶
便難張翰不如公江聲海色留孤艇月影湖光照兩翁¶
却憶西涯今學士廿年無信託歸鴻¶
　　　六合别俞邦誠¶
孤舟一雨帶秋開何處弓旌萬里來已分深山甘朽木¶
豈知優詔起非才人間百事添霜鬢老去虚名愧釣臺¶
把手欲将離别句不勝千古送秋回¶