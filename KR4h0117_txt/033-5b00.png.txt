澈天為底淵𤣥月作心青谿非大隐歸弄白雲潯¶
　　　巴丘春日作¶
日出洞庭水春山挂斷霞江涔相映發卉木共紛華湘¶
戍南浮濶荆闗北望賖湖隂窺魍魉丘勢辨巴蛇島戸¶
巢為館漁人艇作家自憐心問影三嵗客長沙¶
　　　岳州觀競渡¶
畵作飛鳬艇雙雙競拂流袨裝川色變急棹水華浮土¶
尚三閭俗江傳二女遊齊歌迎孟姥獨舞送陽侯鼔發¶