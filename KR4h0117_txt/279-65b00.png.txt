風毛雨血金蓮川歸來宴賀滿宫醉山呼揺動東南天¶
明昌太和承平久北人嵗獻葡萄酒一聲長嘯四海空¶
繁華事往空迴首懸瓠月落城上檣天子死不為降王¶
羽林零落只君在白頭辛苦趨路旁腰無長劔手無鎗¶
欲語前事涕滿裳洛陽城下嵗華暮秋風秋氣傷金瘡¶
龍門流出伊河水北望臨潢八千里蔡州新起髑髏臺¶
只合當年抱君死錦衣新貴見莫嗤得時失時令人悲¶
　　潘純¶