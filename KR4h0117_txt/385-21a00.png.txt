　　　小軒夕坐思歸浩然¶
閱盡人間是與非鄉心戀戀北山薇坐憐黄菊霜前老¶
笑指閒雲雨後歸已學莊生齊得喪懶從詹尹卜從違¶
歸歟却袖屠龍手重向江頭訪釣磯¶
　　　登岳陽樓¶
雲窓月牖俯清流滿目山川快壯遊誰在江湖懐北闕¶
謾誇樓閣冠南州朱絃夜鼔湘靈瑟錦纜春迴楚客舟¶
欲起靈均歌九辨澧蘭沅芷正颼颼¶