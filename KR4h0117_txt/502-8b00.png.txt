步屧籬根訝剩金絶憐孤蹇不勝簪貞心到死香猶在¶
細蘖回春意已深寥落園池花事畢交加冰雪歲寒侵¶
欲餐未忍還惆悵賴有江梅與嗣音¶
　　　次韻楊長史崇周閒居¶
庭草青青生暖煙壁間琴久欠徽絃箋天舊草三千疏¶
漫興新題一百篇林鳥巢多知地穏水花開晚為誰妍¶
到門溪漲喧漁子涸鮒膠舟憶去年¶
　　　過渠南一老亭再用長史韻酬絅菴¶