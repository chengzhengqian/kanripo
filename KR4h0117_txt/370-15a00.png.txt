獨有陶潛歸去歌¶
　　　題東山草堂¶
山中幽人愛幽獨逺搆茒廬傍崕石雲邊靜掩半窗閒¶
簾外長凝數峯碧佳致應知勝輞川石橋花竹漫相連¶
閒心久已狎魚鳥落日更聴鳴風泉别後君還幾回首¶
茂陵仙客深知久興来筆下自縱横却掃雲山繫君肘¶
予亦常留棲遁懐見此令人心孔開何當拂袖同歸去¶
與汝日醉眠蒼苔¶