醒來還對石上碁戔戔束帛來何所笑向長安揖髙祖¶
儲皇不易漢鼎安竹帛芳名照千古拂衣歸去舊巖扄¶
飛鴻天外仍㝠㝠松桂清隂今在否世人誰解入丹青¶
　　　送項德懋丞長洲專管水利¶
故人別我長洲去離觴已盡仍延竚欲别不别難為情¶
歧路蕭蕭班馬鳴矮屋長材君莫怨錐處嚢中末隨見¶
一官到處可哦松何况長洲天下雄君是深翁門下士¶
經術自優文史事不見蘇湖治事齋兵農元與水利偕¶