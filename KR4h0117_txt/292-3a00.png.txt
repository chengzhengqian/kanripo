君不見盤中鯉蹔失風波登俎几君不見枝上蜩纔出¶
糞壤凌雲霄推移變化詎可測勿謂明日同今朝出乗¶
高車入大馬半是當年徒步者范叔曾逃客溺餘衞青¶
亦在人笞下悠悠行路莫相欺為雌為雄未可知¶
　　　怨歌行¶
妾始充下陳嬌容常自持上宫三千妓一一妒蛾睂絃¶
急有斷聲鏡暗無妍姿遂令開時花遽作落後枝昨夕¶
歌吹歡今夕蛩語悲從來班倢伃不勝趙昭儀¶