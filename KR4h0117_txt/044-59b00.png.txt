　　　𢷬衣篇¶
閨裏佳人年十餘嚬蛾對影恨離居忽逢江上春歸燕¶
銜得雲中尺素書玉手開緘長歎息征夫猶戍交河北¶
萬里交河水北流願為雙鳥泛中洲君邊雲擁青絲騎¶
妾處苔生紅粉樓樓上春風日將歇誰能覽鏡看愁髮¶
曉吹員管隨落花夜𢷬戎衣向明月明月髙髙刻漏長¶
真珠簾箔掩蘭堂横垂寶幄同心結半拂瓊筵蘇合香¶
瓊筵寶幄連枝錦燈燭熒熒照孤寢有便憑將金剪刀¶