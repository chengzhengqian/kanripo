朅來宴㑹少宰堂百味珍羞雜蓴膾酒行隨量坐序年¶
不偏致身官小大古選新詩首首賡清風明月時時在¶
聖恩如海長自深歸來豈為宦成怠祗今居處貴養心¶
篋中那用三年艾¶
　　　遊平逺臺¶
二十餘年泛海萍古臺名勝始重登身如方外逃虚子¶
心似人間有髪僧雁帶寒來紅入葉梅驚秋老緑侵藤¶
日斜酒盡山門晚千樹松濤瀉佛燈¶