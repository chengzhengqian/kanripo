客路尚悠悠蘇臺蹔繫舟酒旗迷柳岸商舶隘江流三¶
讓祠何古千人石更幽可憐城下水莫洗館娃愁¶
　　　寄友¶
憶昔㑹皇州壺觴日勸酬一時同作客萬里各經秋湘¶
浦西風棹燕山夜月樓無窮蕭索意何處寫離憂¶
　　　憶别¶
憶别金陵日春風二月時求朋鶯語急送客燕飛遲北¶
邸俄淹嵗南歸未卜期遥遥天上友莫動暮雲思¶