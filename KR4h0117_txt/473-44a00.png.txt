　　　寄劉逺夫¶
曾陪丹陛持霜簡共謫窮荒歎晚途江外相思前夜夢¶
河壖歸到幾封書行藏自分青山好勲業畨驚白髮疎¶
君在濠梁多樂事人情觀盡最知魚¶
　　　寄張太㣲¶
悠悠江海獨逢春却對春風憶故人曠覽幾時同五嶽¶
舊逰何日更三秦移山志業空煙霧絶代文章付隠淪¶
欲託飛雲寄神物只愁龍劍化通津¶