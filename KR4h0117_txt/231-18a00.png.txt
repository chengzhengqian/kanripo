　　　世宗御書田不伐望月婆羅門引先得楚字韻¶
瑤光樓前按歌舞桂樹秋香月三五白頭誰觧記開元¶
四海歡聲沸簫鼓兩都秋色皆喬木三月阿房已焦土¶
天上亦有别離情可是田郎心獨苦承平舊物霓裳譜¶
寳氣暉暉映千古銀橋望極竟不歸滅沒燕鴻下平楚¶
　　　贈别孫徳謙¶
津橋垂楊雪花白挽斷春衫苦留客西湖一雨春意濃¶
絶似銅駝洛陽陌湖亭轟醉卧春風到手金杯不放空¶