何堪藏壑夜舟移升沈總付龍盤鏡事業空垂馬鬛碑¶
欲繡平原那可作黄金不用買新絲¶
　　　送建寧府副綱還開元¶
滄洲何處是神山支遁幽棲景象寛海日龍宫三島近¶
松濤溪雨半空寒不辭錫杖清遊逺為際人天勝㑹難¶
此日承恩遥返舄懸知雲鶴候林巒¶
　　寄羅宗讓¶
十載驅馳向兩京蹉跎衰病竟何成青雲髙興思前日¶