　　　同諸公遊雲公禪寺¶
共許尋雞足誰能惜馬蹄長空淨雲雨斜日半虹霓簷¶
下千峯轉忩前萬木低看花尋徑窅聴鳥入林迷地與¶
喧闐隔人將物我齊不知樵客意何事武陵谿¶
　　　哭䕶國上人¶
昔喜三身淨今悲萬劫長不應歸北斗應是向西方舎¶
利衆生得袈裟弟子將䑕行殘藥椀蟲網舊繩牀别起¶
千花塔空留一草堂支公何處在神理竟茫茫¶