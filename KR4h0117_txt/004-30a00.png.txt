貴所貴在忘筌¶
端坐隣孤影渺罔𤣥思劬偃蹇收神轡領畧綜名書涉¶
老咍雙𤣥披莊玩太初詠發清風集觸思皆恬愉俯欣¶
質文蔚仰悲二匠徂蕭蕭柱下迥寂寂䝉邑虚廓矣千¶
載事消液歸空無無矣復何傷萬殊歸一途道會貴㝠¶
想罔象掇𤣥珠悵怏濁水際㡬忘映清渠反鑒歸澄漠¶
容與含道符心與理理密形與物物疎蕭索人事去獨¶
與神明居¶