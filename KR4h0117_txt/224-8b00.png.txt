滿天白露㸃蒼苔蛙鼔沈沈萬籟静三樹兩樹啼斷猿¶
樹冷棲禽夜不眠數㸃飛螢戀沙逕山腰石間悲寒泉¶
鐘聲隔斷華胥路不知蝴蝶飛何處摩挲兩眼摺紙衾¶
人道今辰正端午曉雨初霽梅子肥龍孫脱籜新燕飛¶
山居蕭然無一物葛巾羽扇揺清暉¶
　　　胡東原香錦亭¶
東皇剖破勾芒腹錦心繡腸香馥郁絳都風雨僝僽春¶
花魂無主自精神黄鸝初喚柳開眼海棠枝上春煙暖¶