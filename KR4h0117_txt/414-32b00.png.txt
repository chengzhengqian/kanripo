溪上林亭待客遊茶𤓰今日定淹留馬驚小雨還成霽¶
蟬咽薫風巳報秋沙路散行迷逺近水禽貪浴自沈浮¶
望中早覺西山好十里嵐光翠欲流¶
　　　飲司言儀賓園亭限韻¶
雅意寧須錦歩圍亂荷如草緑菲菲花前喜聽江南弄¶
醉後須拚月下歸縱墨繞叢嫌竹粉露眠當逕借苔衣¶
誰行酒令嚴如許交錯觥籌總不違¶
　　　題陳邦濟小景¶