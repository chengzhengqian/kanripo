舊題多認竹間書爐峰遶洞山常近書帶縈堦草未除¶
君去好隨天闕鳳吾衰終釣楚江魚¶
　　　送大司寇周公致政¶
海東歸駕杳難攀松桂清隂滿舊關老境正逢開口笑¶
畏途誰得乞身還花邊曳杖吟隨鶴湖上移舟坐㸔山¶
簪笏有人能繼美恩波長在五雲間¶
　　　陳中丞年兄陞大理卿還朝贈别¶
卿月招回入紫微法星迢逓别南圻江波共惜僊㠶逺¶