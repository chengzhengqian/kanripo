腸斷吳山錦繡叢六更聲絶海潮空千門鎖月移行在¶
八駿乘風憇會同扈蹕孤臣慙主辱征鞍萬里哭途窮¶
兩宮緩緩趨朝陛回首天南獨死忠¶
　　　蜀帥張公¶
玉壘雲浮五十秋關西虓將勇無儔三吳甑墮猶堅守¶
八柱唇亡不耐愁瀘水㨗收勞腰褭䕫門機伏失兠鍪¶
吾君不負吾寧死遺恨誰憐快敵讐¶
　　　儒士王公士敏¶