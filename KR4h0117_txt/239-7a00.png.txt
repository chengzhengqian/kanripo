　　　贈金精丁葬師¶
古哲安墳遺舊蹤後人得術紹真宗毒眸遠賽天邊鶻¶
徤足生拏地上龍何處無神司采擇誰家有福定遭逢¶
結廬亦欲娛吾老試為雲間覓一峰¶
　　　送空山雷講師門人丹陵胡道士遊京師¶
遠遊誰為賦新篇來自丹陵小洞天拂日一鞭聊復爾¶
御風䨇袂已飄然快看鵬海三千里早證龍沙八百仙¶
莫戀射熊春夢樂贈詩人在斗牛邊¶