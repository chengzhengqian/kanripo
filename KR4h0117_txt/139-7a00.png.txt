路入䖍雲去如何輕解攜人煙五嶺北星斗大江西暖¶
雪梅花樹晴雷贛石溪青衫欲無淚不奈鷓鴣啼¶
　　　出嶺題石灰舖¶
馬渡嚴闗口生歸喜復嗟天文離巷舌人影背含沙江¶
勢一再曲梅梢三四花登髙休問路雲際是吾家¶
　　　重到陽闗¶
五管新多事輕車屢往還勤勞成白髪故舊是青山樹¶
色纔分楚江聲未出蠻自慚迎候少無惠及孤鰥¶