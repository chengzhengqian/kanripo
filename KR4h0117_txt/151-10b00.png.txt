門前大路多塵土日中過客無留轂開門却埽如有待¶
下馬升堂真不速勸我一振衣上塵臨風共倒樽中渌¶
令人更愧東宫師眷戀溪山棄華屋¶
　　　送李鈞郎中¶
君家毗陵本江南雖為浙西終未甘風流秀發自不減¶
氣質渾樸猶中含敲榜滿前但長嘯簿書堆案常清談¶
湖中徃徃載畫舫竹下小小開茅庵歌吟髣髴類騷雅¶
導引委曲師彭𥅆新茶發乳睡方覺渌酒傾杯酌復酣¶