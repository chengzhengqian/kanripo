　　　贈李全真¶
𤣥元孫子𤣥都客汗漫長遊宇宙間黄鶴白雲迷鄂渚¶
青牛紫氣滿函闗袖中寳劒雌雄合鼎内金丹大小還¶
不見吹笙王子晉秋來幾度駐緱山¶
　　　兵後還武昌¶
避亂移家大海隈楚雲湘月首頻回歸期實悞王孫草¶
逺信虛慿驛使梅天地無情時屢改江山有待我重來¶
白頭哀怨知多少欲賦慚無庾信才¶