胡為不留我心悠悠為天子之憂¶
　　　樓上曲¶
金徒抱箭寒更起寂寞孤城一千里嫦娥擎出月華來¶
白玉樓臺瑩如水上有佳人紅粉粧妙年學得吹霓裳¶
呼兒將出紫玉笛一聲天外流宮商宮商欲盡何幽咽¶
曲調不成聲斷絶羅衣掩淚愁向天手把瑤華歌一闋¶
寒蟾出兮明星稀良人阻兮天一涯憑軒遙望兮心傷¶
悲願隨鴻鵠兮髙飛¶