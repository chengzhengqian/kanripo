　　　送羅斛使者郭元㳟歸國¶
危檣鉅舶在津亭一曲商歌酒半醒新水滿江過北固¶
長風十日度南溟瘴雲起處桄榔黒毒霧開時島㠘青¶
使者應知隆禮待皇仁無外說朝廷¶
　　　送詹承㫖致仕還鄉¶
玉堂學士老歸田聖主垂情賜寳篇辟榖張良方遂志¶
散金䟽廣共稱賢晴江畫舫波濤穏秋圃黄花雨露偏¶
應夢榻生催草詔夜深宫使送金蓮¶