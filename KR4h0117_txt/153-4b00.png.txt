　　　泊呉興西觀音院¶
金刹負城闉閴然美棲止卞山直穹窿苕水相依倚霜¶
檜鬱㝠㝠海棕鮮薿薿廣除庇夏陰飛棟明朝晷溪光¶
鳬鶩邊天色菰蒲裏緒風傳晝焚璧月窺夜禮洩雲彗¶
層空規荷鑑幽沚艅艎烟際下鐘磬林端起聱牙戲清¶
深嶔崟撲空紫所遇信悠然此生如寄耳志士耻溝瀆¶
征夫念桑梓攬衣軒楹間嘯歌何窮已¶
　　　司馬遷¶