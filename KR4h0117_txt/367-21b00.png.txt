　　　簡孔别駕遊禹門用謝太守韻¶
雙旌曾向禹門遊别駕今来亦暫留㟁㫁雲霞開翠壁¶
天連棧閣駕黄流千金尚想波心瓠萬斛深期渡口舟¶
如此山川元不惡可無詩句記春秋¶
　　　讀文山傳¶
朔氣蕭森嵗向深揮戈抆淚動哀吟艱危巳竭回天力¶
慷慨猶存捧日心海水尋常秋月冷塞雲千里暮星沈¶
悠悠往事都如夢只有孤忠照古今¶