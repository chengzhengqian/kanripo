鼎湖乆負蘭舟約幾度閒吟對夕暉¶
　　　酬醉雪見訪¶
郭溪流水勝山隂獨棹扁舟物外尋孤館共聴今夜雨¶
青燈相對十年心雲迷雁影驚秋色露冷蛩聲助客吟¶
一曲瑶琴思無限幾人湖海是知音¶
　　　送沈愚歸玉峰¶
皇州鶯囀柳條新客裏那堪此送君歸夢不離吴苑月¶
還家髙卧玉峰雲江村貰酒逄寒食驛路看山對夕曛¶