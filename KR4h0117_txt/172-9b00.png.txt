　　　讀傅巖居士舊詩軸有感¶
黄鵠凌雲不可尋遺音流落感人心朱顔綠鬂留難駐¶
明月清風古到今韞櫝有時驚卞璞絶絃無地置牙琴¶
傅巖蕭瑟傷心處一局文楸鎖竹林¶
　　　朝宗見和復自韻謝之¶
拾得佳篇李賀門鸞牋重錄敎諸孫清于月夕瀟湘水¶
淡似新秋太華原發藥例雖霑賸馥鈎深應寡與𤣥文¶
何時紅樹尋詩社琢句令傾㶑灔樽¶