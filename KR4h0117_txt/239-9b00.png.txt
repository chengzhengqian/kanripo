　　　夜坐¶
物情堪適更誰禁草際螢飛鳥宿林魯叟邇來無夢寐¶
蜀莊今去只㝠沈客中又見秋風起夜半初聞木葉吟¶
凉意逼人眠不得坐看孤月到天心¶
　　　送幾泉石上人南歸¶
春風吹醒泉石夢一錫飛來到日邊世界空花俱幻爾¶
家山老木故依然飄飄去住雲歸岫處處圓明月在天¶
亦欲從師了耕種縣南村外有良田¶