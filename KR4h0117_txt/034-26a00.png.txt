停車渭橋暮望望入秦京不見鵷鸞道如聞歌吹聲鄉¶
魂渉江水客路指蒲城獨有故樓月今來亭上明¶
　　　隴頭水送别¶
相送隴山頭東西隴水流從來心膽盛今日為君愁暗¶
雪迷征路寒雲隐戍樓惟餘征斾影相逐去悠悠¶
　　　洛陽東門送别¶
東城别故人臘月遲芳辰不惜孤舟去其如兩地春花¶
明洛陽苑水緑小平津是日不相見鶯聲徒自新¶