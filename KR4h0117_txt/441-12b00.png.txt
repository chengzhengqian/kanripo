　　　夜泊磚河¶
扁舟此夜泊磚河剔盡寒燈意若何半世功名驚老大¶
十年南北笑奔波心懸魏闕雲霄逺夢入閩山道路多¶
縱有客懷難自遣幾囘彈劒不成歌¶
　　　登㸃翠亭¶
砥柱中流亦怪哉浪花飛雪翠成堆恍疑平地波濤起¶
静覺半空風雨來窗戸動揺亭落影欄干清潤石生苔¶
謫仙已去東坡逺此地何人共酒杯¶