焚香自禮天人師門前雨過巖花活凉風蕭蕭袖衣薄¶
狂鄰卧病在江城懐抱思君空作惡¶
　　　夜坐贈秀才¶
青原故人貧且窮燕山野客疲復聾擁爐不覺殘火白¶
開窗忽見月明東乃知清景不可得得詩一笑衰顏紅¶
夜深吹燭且睡去樓外落雁呼霜風¶
　　　春遊太真觀¶
東風惱人如着酒曉鶯啼斷門前柳青山忽然契我懐¶