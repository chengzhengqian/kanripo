放船泊中洲不住亦不流愛風當南港畏日背西丘浩¶
歌待明月解帯倚柁樓水花向我笑兹意方悠悠¶
　　　奉寄東山公¶
巴陵勝槩地岳陽天下竒公昔遊且釣今歸幾登之驚¶
波感世路江湖渺無期再讀希文記千古長相思¶
　　　夜遇髙縣尹¶
獨行寒夜清驚烏時一鳴相逢即相别翻使客愁生微¶
論開新瘴幽懷抱宿酲臨分還致語側耳聽賢聲¶