江路經廬阜松門入虎谿聞君尋寂樂清夜宿招提石¶
鏡山精怯禪枝怖鴿栖一燈如悟道為照客心迷¶
　　　宿桐廬江寄廣陵舊遊¶
山暝聞猿愁滄江急夜流風鳴兩㟁葉月照一孤舟建¶
徳非吾土維揚憶舊遊還將兩行淚遥寄海西頭¶
　　　行至汝墳寄盧徴君¶
行乏憩余駕依然見汝墳洛川方罷雪嵩嶂有殘雲曳¶
曳半空裏明明五色分聊題一時興因寄盧徴君¶