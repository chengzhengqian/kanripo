白下西風吹夜涼五湖秋草動微霜千家砧杵初淩亂¶
獨客關山正𣺌茫歸去定應殘臘盡飄零猶幸此身强¶
丹陽郭裏盈樽酒且為侯芭發醉狂¶
　　　賦黄漁村¶
澤國西風霜樹多蕭條茅屋倚江波家人酒饌兼蝦菜¶
野老衣裳雜芰荷東海任公時問信滄浪孺子自成歌¶
白鷗亦有忘機意清影相看奈爾何¶
　　　舟次上海縣¶