休嗟彼此是衰翁漢文前席人將去庾信誅茅槖未充¶
悵望金隄碧蕪濶杖藜㩦手㡬時同¶
　　　其夕宿獨樂園詰朝將歸賦詩¶
平曉何人汲井華轆轤聲發散春鵶開園更有四五日¶
映葉尚餘三兩花宿病岑岑猶帶酒無眠耿耿不禁茶¶
自嫌行樂妨年少遽索籃輿且向家¶
　　　和邵興宗秋夜學舍宿直¶
直舍逍遥度清夜蹔投逢掖解儒冠髙樓影背星河轉¶