　　　簡蒲菴長老¶
論交猶憶自前朝亂後誰憐意氣消元亮歸來依惠逺¶
少游客乆遇參寥山房黍熟供蔬甲石鼎茶香薦菊苗¶
名勝想無今古異禪龕容我避塵囂¶
　　　寄蘭照磨¶
天開泰運息兵塵建業千年王氣新虎旅南征收百粤¶
龍旂西指定三秦春明紫禁煙花繞日麗彤樓燕雀馴¶
朝罷從容須獻替要含膏澤及斯民¶