本求三十侍中郎何知漢帝好容色玉輦攜登歸建章¶
建章宫殿不知數萬戸千門深且長百堵塗椒接青瑣¶
九華閣道連洞房水晶簾箔雲母扇琉璃窓牖玳瑁牀¶
嵗嵗年年奉歡宴嬌貴榮華誰不羡恩情莫比陳皇后¶
寵愛全勝趙飛燕瑶房侍寢世莫知金屋更衣人不見¶
誰言一朝復一日君王棄世市朝變宫車出葬茂陵田¶
賤妾獨留長信殿一朝太子升至尊宫中人事如掌翻¶
同時侍女見讒毁後來新人莫敢言兄弟印綬皆被奪¶