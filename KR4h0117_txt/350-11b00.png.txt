不堪灑淚長為客愁向西風見雁飛¶
　　　墨竹為方教諭玭題¶
息齋畫竹天下奇短梢亦有凌雲姿晴連淇澳煙霞景¶
暝入瀟湘風雨時久離林下懷三徑獨向天邊見一枝¶
王猷清興誰能比歲寒勁節君當知¶
　　　送沈教授¶
送君歸去值秋陰三疊陽闗酒更斟㡬處門墻盛桃李¶
百年交態重蘭金剰將魏闕恩波意逺慰萱堂離别心¶