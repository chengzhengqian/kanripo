　　　送人宰永泰(今永/福縣)¶
北人雖泛南來水稱意南行莫恨賖道路先經毛竹嶺¶
風烟漸近刺桐花舟停漁浦猶為客縣入樵溪似到家¶
下馬政成王事少應容閩吏日高衙¶
　　　茆山贈洪拾遺¶
聖代諌臣停諌舌求歸故里傲雲霞溪頭講樹纜漁艇¶
篋裏朝衣輸酒家但愛身閒辭禄俸那嫌嵗計在桑麻¶
我來幸與諸生異問答時容近綘紗¶