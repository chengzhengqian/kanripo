久客若飛蓬年年氣味同猶欣容榻地更得化人宫鬱¶
勃炎蒸極巍峩棟宇雄疎林碎摇月虚館逈含風萬户¶
軒楹外三山指顧中靈潮自朝夕大舶各西東悵望闗¶
河逺蒼茫雲海空餘生寄閒曠任運學龎翁¶
　　　季夏之初自安國遷南臺天寧寺依南山而面¶
　　　　北暑氣尤盛暇日望山頂松林鬱然意必有¶
　　　　異因穴垣鑿磴以造其上形勢坦平風日清¶
　　　　羙四顧山巒環合江潮徃来景物不可模狀¶