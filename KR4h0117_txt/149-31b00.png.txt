人煙寂絶鬼門關更指儋州杳莽間三四月交天漏雨¶
東南地盡水浮山依迷春草鴒原失響像秋風鶴馭還¶
囘羨河陽賢父子雪堂曽伴十年閒¶
　　　答致仕呉朝請潛登黄鶴樓見招¶
城隅黄鶴莫登臨端使悲翁動楚吟日下長安人共遠¶
天圍夢澤嵗方陰北風欲雪雁飛急南渚始氷魚伏深¶
誰似草堂安隠客下帷隠几不求心¶
　　　二月二日席上賦¶