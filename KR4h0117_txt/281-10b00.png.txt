時乎未至應有待壯年不必傷蹉跎君看松柏成大材¶
厯嵗雪霜誰見過拂衣南出指歸路回首京闕山嵯峨¶
日髙原頭紅霧散潮平沽口青銅磨牽船泝流狂風逆¶
登車避閘飛塵多黄樓憑河逺眺望身如㝠鴻超網羅¶
客途笑語浣羈思詞鋒捷出如揮戈天生人才必用世¶
豈無文藻宣金科鸞臺鳳閣總華要不然玉署聫鳴珂¶
丈夫小挫未為辱正氣耿耿非有它匣中古硯助神變¶
銅蟾飽水手屢摩隨身亦有勲業鏡依然照我顔色酡¶