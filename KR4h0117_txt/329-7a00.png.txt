漏趨青瑣停驂解繡衣上林春色好官栁正依依¶
　　　寄演此宗¶
秋風起江漢纎月在西南影落清滇水凉生白石龕唱¶
酬蔬笋氣屏去葛藤談未遂依禪寂徒驚雪滿簪¶
　　　玉盤驪珠¶
玉盤驪珠何所名琵琶斵出滇陽城昆侖小鳳遏雲叫¶
鵾雞拔筯寒水精千年紫檀作人語霹靂輥堂驚破柱¶
黄河曲折走春氷白日簷牙墜秋雨老夫舊住西陵橋¶