豪適㑹况休明何當揮朱絃因之聞希聲¶
　　　靖逺樓公宴¶
談笑偶賓屬矯矯懐庾公南樓一吹笛千載流英風我¶
来就諸賢攀眺臨髙甍開筵接翠微度曲散空䝉澠酒¶
未傾倒夕陽下髙舂燈火亂星宿鼓吹驚魚龍酒酣擊¶
劍歌逸氣凌煙虹慷慨有遺響何慚代裏雄葛亮撫南¶
蠻夷吾靖山戎古来幾豪英平世留深功矜名智所淺¶
伐善道乃矇萬事等浮雲我欲逰無窮¶