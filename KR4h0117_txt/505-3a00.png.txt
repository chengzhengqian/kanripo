貝葉翻經下五臺翛然飛錫到天台鉢分甘露沾三界¶
手散曇花遍九垓機事忘時心地豁真空悟後性田開¶
何當得遂㕘禪約不二門中任往來¶
　　　秋夕¶
水滴銅壺夜漏停樓頭月午睡初醒丹爐養藥重添火¶
小閣焚香再禮星摵摵風聲飛墜葉輝輝燈影照寒屏¶
擁衾忽爾成竒夢直駕長鯨過洞庭¶
　　　朱夫人静菴許來訪竟不見過作此以寄¶