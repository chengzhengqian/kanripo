風雨彌昏旦韶華暗去來病多空意氣事徃半塵埃西¶
郭園初筍南湖水盡苔今朝覽明鏡更覺老相催¶
　　　其二¶
病較芳時晩春含晦日隂曉鐘人不寐舊雨客難尋院¶
濕蛛絲重庭虗鳥跡深平明添好况移竹滿西林¶
　　　宿龍江驛有感¶
舊驛臨江滸開門近翠㣲憶曽乘月宿因得趂潮歸歳¶
乆舲人老天寒使客稀摩娑庭下樹頓覺壯心違¶