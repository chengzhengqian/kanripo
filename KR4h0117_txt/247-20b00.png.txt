　　　同張仲舉夜宿寒橋¶
柔櫓聲乾破寂寥青山磯下宿寒橋乾坤萬事雙蓬鬂¶
風雨孤舟半夜潮丹鳯不來秋已老玉人何處水空遥¶
幾時重醉秦淮酒細聽漁樵話六朝¶
　　　李子英心逺亭¶
門外黄塵掃不開何由吹得到靈臺閒看倦鳥投林去¶
静愛孤雲出岫來彭澤髙人多逸興峩眉仙客有天才¶
祗今誰到悠然處同采秋香共一杯¶