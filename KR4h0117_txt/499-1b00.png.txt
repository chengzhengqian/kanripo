轉光風蕙帳霏芸香纎鱗時泳躍翠羽恣翺翔對此忘¶
利達目澹心彌良身逢明盛時雅志差巖廊黙坐草太¶
𤣥髙卧同羲皇朗咏太冲篇逺慕淮南王至理已云得¶
夀考日以强逍遥塵寰中此樂殊未央¶
　　　仲春履吉與之永之小集得草字¶
二月集嘉賔駘蕩春光早白日墮游絲黄鳥鳴聲好𤣥言互剖¶
析至理窮探討&KR0008;籌雜笑歡髙懐自傾倒落霞尚遲留初月出¶
杲杲雖無陳遵投亦有魏公掃相期終南山去拾金光草¶