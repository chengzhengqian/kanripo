　　　送温况遊蜀¶
遊人西去客三巴身逐孤蓬不定家山近峨眉飛暮雨¶
江連濯錦起朝霞雲深九折刀州逺路繞千巖劒閣斜¶
因到嚴君開卦處將余一為問生涯¶
　　　春題龍門香山寺¶
衆香天上梵仙宫鐘磬寥寥半碧空清景乍開松嶺月¶
亂流長響石樓風山河杳映春雲外城闕參差曉樹中¶
欲盡出尋那可得三千世界本無窮¶