養兒嫁女傳宣出宮掖宮掖慣聽鼔節聲教舞銜杯増¶
戲劇酒狂大呌問梅花何似龔黄二千石¶
　　　見鄉人程大¶
少年策馬辭鄉邑落魄天涯幾秋色三山昨遇故鄉人¶
不問姓名應不識布衣拂却江海塵相看感歎念情親¶
青春作客無逺近白髪從軍多苦辛以兹失路誰相顧¶
我向東留子南去歸夢不離滄海雲邊愁逺掛青楓樹¶
楓樹家林隔海天百年聚散一茫然簪纓故舊應誰在¶