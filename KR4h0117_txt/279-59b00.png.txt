　　　都門春日¶
紫陌香塵逐玉珂彤樓花暗弄雲和光風已轉瀛洲草¶
細雨微生太液波月榭管絃鳴曙早水亭簾幕受寒多¶
少年易感傷春思喚取青娥對酒歌¶
　　　禁城秋夕¶
絳宫星淡海無波九陌猶聞動玉珂閶闔微雲藏夕漏¶
建章明月掛秋河此身天地流萍逺故國關山落木多¶
欲聴鈞天塵夢隔紫簫吹盡桂婆娑¶