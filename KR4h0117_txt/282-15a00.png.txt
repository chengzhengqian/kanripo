大寧城郭枕江雄前代豪蕐在眼中山外貔貅閒夜月¶
海東鷹隼待秋風天圍松嶺雲埀幙霜下金源水若空¶
益訪民風上天子勿忘家世是元功¶
　　　題劉商觀奕圖¶
松風冉冉羽衣輕石上談棊笑語清樵客豈知人世換¶
山童遥指海塵生碧桃開盡又春去白鶴歸來空月明¶
一著山中猶未了人間流落不勝情¶
　　　題廣陵李使君園¶