　　　寄林利正¶
愛君瀟灑寓金臺乘興追尋日幾回神女多情離楚峽¶
阮郎何事别天台也知壯志珍龍劍不管春愁損燕釵¶
回首緑隂青子密空教杜牧悵重來¶
　　　宿宣風館和伯安王公韻¶
屋後青山過雨痕門前新水赴溪渾風聲偃稻翻平野¶
日脚穿雲射遠村世路多岐還委曲長懷最苦是黄昏¶
家鄉迢遞音書杳腸斷深林蜀帝魂¶