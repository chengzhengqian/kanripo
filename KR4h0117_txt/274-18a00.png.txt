　　　雙燕離¶
雙燕復雙燕雙飛繡户中梅梁立春雨桂殿别秋風火¶
焚柏梁臺信斷烏衣國羈雌憶孤雄雙飛難再得卵破¶
巢既空繫絲徒爾紅曽如燕赤鳯能入漢皇宫¶
　　　緑水謠¶
今宵何處月南浦木蘭船半夜凉風起荷花如錦鮮莫¶
剪莖上葉水珠有時圓且留泥下藕要使根株連鴛鴦¶
不並翅好事琉璃脆解佩擲真珠少酬交甫意¶