　　　過汧陽¶
濕霧經旬淹白日晴峰今日倚丹霄頹坡荷鍤開榛徑¶
缺㟁横槎接野橋玉節北來鴻信斷金城西去馬蹄遥¶
汧陽縣郭居人少風露高秋夜寂寥¶
　　　奉贈蔣師相敬所致仕歸湘源兼柬令兄大司¶
　　　　徒一首¶
力辭機柄遂歸田朝野相看意惘然直節舊嘗稱宋璟¶
抗言終不負伊川三孤望重台階正八座官高棣蕚聨¶