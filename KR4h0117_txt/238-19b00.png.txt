　　　閒閒宗師和前韻期望過當復用前韻以謝¶
草堂長憶蜀西郊屢卜歸休自折茅司馬檄傳驚父老¶
少陵詩苦入神交山多美竹深宜屋江有嘉魚致遠庖¶
乞得閒身當早入堯時元自有由巢¶
　　　賦碭山成簡卿心遠亭¶
作亭臨河河水渾草樹繞屋啼鳥聞夢囘枕上彭城雨¶
目送檐間芒碭雲歸來黄菊有佳色坐老青山無垢氛¶
但願樽中長得酒曲阿休問舊叅軍¶