崢嶸背殺三江勢地因人勝古有語於乎萬物隨興廢¶
學館林宫客不棲千巖萬壑堪流涕文采昔賢今尚存¶
講堂寂寞對松門松門桂華秋月圓拄杖高尋萬古源¶
梅嶺古色照石鏡扶桑丹霞迎我軒絶頂坐歌霜月凈¶
石潭洗足芝草繁更有冠者五六人峭崕窮嶂同攀搴¶
草行有時聞過虎旦暮時復啼清猿我今胡為公務牽¶
蟋蟀在户難久延出山車馬走相送落日遂上鄱陽船¶
生徒綣戀集涯滸孤帆月照仍留連情深過厚亦其禮¶