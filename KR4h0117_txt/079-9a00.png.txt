　　　登武昌江上寺¶
虚豁登寳所三休極層構獨立天地間煙雲滿襟袖鼇¶
荒初落日劒野呈綺繡愁檻祝融㣲隂軒九江湊拂簷¶
黄姑舍錯落白榆秀倚觀天竺祠蛟龍蟠古甃書劒忽¶
若空青雲日方晝南朝空蒼莽楚澤稀耕耨萬事溺頽¶
波一航安可就世代遷陵谷湖光隠圭竇早聞羣黄鶴¶
飄舉寒江岫燕宫豸冠客憑覽發清奏珠玉難嗣音摐¶
轅愧孤陋¶