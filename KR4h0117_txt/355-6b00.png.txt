西風吹影下滄洲倦倚蘆花起暮愁極浦煙深迷旅宿¶
寒沙夜靜怯漁謳䰟歸紫塞三更月夢斷衡陽萬里秋¶
却被隔江人喚醒一聲長笛倚危樓¶
　　　重過清泠臺訪𤣥峰上人次秦師舜韻¶
上方石逕隠巖扉東閣休文欲暮時散步謾隨黄葉度¶
頻来應愧白雲知空中花落看還寂竹外茶香坐莫辭¶
吟對清泠臺下夕西風扶醉獨歸遲¶
　　　題竹石¶