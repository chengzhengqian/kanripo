白石江臨虎踞城回首真成雲鳥散照人偏喜水天明¶
文章已得調羮味足慰天涯老友生¶
　　　奉送大司冦戴公歸祭¶
老臣為國受君知如海恩波豈有涯貴極欲歸誰不願¶
功多得請自非私旌旄祖道來千駟桃李春風愧一枝¶
無限晴光照行色故人猿鶴候多時¶
　　　與王兵馬道舊兼話别¶
弱齡風雪暮江湄一别星霜幾度移京邸相逢不相識¶