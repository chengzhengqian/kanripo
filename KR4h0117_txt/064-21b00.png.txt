臨軒啓扇似雲收率土朝天極水流瑞色含春當正殿¶
香煙捧日在髙樓三朝氣早迎恩澤萬歳聲長繞冕旒¶
請問漢家功第一麒麟閣上識酇侯¶
　　　酬于駙馬¶
芳時碧落心應斷今日清詞事不同瑤草秋殘仙圃在¶
彩雲天逺鳯樓空晴花暖送金羈影凉葉寒生玉殿風¶
長得聞詩歡自足㑹看春露濕蘭叢¶
　　　贈張將軍¶