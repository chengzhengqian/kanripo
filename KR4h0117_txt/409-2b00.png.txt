鳳皇山上試登覽桃李盡向春陽開嘉政無慙古三異¶
魯恭千載稱循吏¶
　　　秋鴻内閣試¶
秋風起兮寒露瀼碧雲影裏羣翺翔明月何處來瀟湘¶
滄江萬里天茫茫一聲呌落蘆花霜南去河關道路長¶
遊子思親遥一方淚痕為爾沾衣裳誰将錦瑟彈清商¶
回翔欲下寒汀旁漸于磐陸儀羽良肯隨燕雀紛飛揚¶
澤國秋深菰米香何須更度衡山陽水碧沙明網不張¶