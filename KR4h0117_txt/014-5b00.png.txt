晩霞聊自怡初晴彌可喜日晃百花色風動千林翠池¶
魚躍不同園鳥聲還異寄言博通者知予物外志¶
　　　度秋¶
夏律昨留灰秋箭今移晷峨嵋岫初出洞庭波漸起桂¶
白發幽巖菊黄開灞涘運流方可歎含毫屬微理¶
　　　儀鸞殿早秋¶
寒驚薊門葉秋發小山枝松隂背日轉竹影避風移提¶
壺菊花岸高興芙蓉池欲知凉氣早巢空燕不窺¶