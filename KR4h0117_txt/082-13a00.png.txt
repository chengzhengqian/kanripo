今朝惆悵紅塵裏惟憶閒陪盡日眠¶
　　　聞明上人逝¶
蕭寺曽過最上方碧梧濃葉覆西廊遊人縹緲紅衣醉¶
座客従容白日長别後旋成莊叟夢書来忽報恵休亡¶
他時若更相随去祇是含酸對影堂¶
　　　鄰人自金仙觀移竹¶
移居新竹已堪看斸破苔莓得㡬竿圓節不教傷粉籜¶
低枝猶擬拂霜壇牆頭枝裊如煙緑枕上風来送夜寒¶