　　　冬日雜詠¶
雲白蒹葭冷山亭盡日幽百年雙鬢改萬古一塵流隴¶
樹知今臘籬花誤昨秋獨醒誰是侣湖上片峰秋¶
落葉打尊盎空山酒自波九歌凄宋玉三易老田何赤¶
㟁疎楊栁髙檐響薜蘿嵗寒心想絶朋舊己無多¶
草枯連野曠牛飽背童歸獨鶻饑偏厲孤雲凍不飛松¶
風哀澗玉苔石曳寒衣霜白鳴鴻逺潭光濺竹扉¶
好峰三十六箇箇月明中潮落半江篴天空海外鐘桂¶