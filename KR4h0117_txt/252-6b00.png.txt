擊壤歌老者鼔腹行不知天壤間何物異吾生常願天¶
子聖四海無苛征䕫龍滿廊廟簫韶歌九成¶
　　　寄題馮掾東臯園亭¶
時雨散繁綠渚風滿平原興言慕君子退食在丘園出¶
應當世用入詠幽人言池流澹無聲畦蔬鬱葱芊高林¶
麗陽景羣山若浮煙好鳥應候鳴新音和且閒時與文¶
士俱逍遙農圃春理達自知簡情忘可避喧庶云保貞¶
和歲暮委周旋¶