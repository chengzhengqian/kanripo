　　　春日同布政周公仲槙叅政葉公景晹遊虎丘¶
　　　　寺總餞金侍郎養正¶
上方樓閣逺塵寰此日登臨興不慳山鳥亂啼遊客去¶
林花争發老僧閒髙墳細草荒岡上孤塔斜陽碧漢間¶
惆悵同袍今又别何妨斗酒笑朱顔¶
　　　武昌懐古¶
鄂州城郭古塵寰人物升沉自去還徃事謾傳鸚鵡賦¶
荒崗空見鳯凰山六朝烟樹啼鴉外三國豪華碧草間¶