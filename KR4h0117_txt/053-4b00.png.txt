倦枕欲徐行開簾秋月明手便笻杖冷頭喜葛巾輕緑¶
草前侵水黄花半上城虚消此塵景不見十年兄¶
　　　過慶寳寺¶
黄葉前朝寺無僧寒殿開池晴龜出曝松暮鶴飛回古¶
井碑横草隂廊畫雜苔禪宫亦銷歇塵世轉堪哀¶
　　　送栁震歸蜀¶
白日雙流靜西㸔蜀國春桐花能乳鳥竹節競祠神蹇¶
步徒相望先鞭不可親知從江僕射登榻更何人¶