千古英雄淚孤亭土木身松蘿蟠嵗久蘋藻逐時新杖¶
策紆天歩揮刀仄日輪有泉堪飲馬灝氣貫秋旻¶
　　　新野道中遇雨¶
湍陽初遇雨晴霽巳經旬每訝秋還熱今看景一新郵¶
亭風陣急茅舍滴聲頻頗愛吟韀穏渾忘客裏身¶
　　　葉縣過沙河¶
沙河一帶水船受兩三人逺道來良賈㳙流接上津樹¶
聲秋淅瀝山色晚嶙峋獨念民生苦年荒賦役頻¶