棄南金賞方從滄海遊寄言人世客非君能見留¶
　　　賦得風¶
髙風應爽節搖落漸疎林吹雲旅雁斷臨谷曉松吟屢¶
惜凉秋扇常飄清夜琴泠泠隨列子彌諧逸豫心¶
　　　賦得黄鵠一逺别¶
霜風秋月映樓明寡鶴偏棲中夜驚月下裵徊顧别影¶
風前悽斷送離聲離聲一去斷還續别響時來疎復促¶
聊看逺客贈綾紋彌怨閒宵雅琴曲恒思昔日稻梁恩¶