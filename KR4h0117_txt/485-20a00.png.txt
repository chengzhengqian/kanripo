　　　袁州公館和壁間韻¶
苦雨頑雲晝不開宜春空有望山臺三秋物色臨吳盡¶
萬里干戈入楚来感舊獨懐江樹月登髙多負菊花杯¶
平生不盡憂時意那羡徒歌郢下才¶
　　　贈朱得之¶
當年腹笥傾多士百戰文場老息機紫綬金魚心落莫¶
丹丘瑤草路依㣲湖邊春色浮新蟻檻外晴光動舞衣¶
莫向山中論歳月仙遊應與世人違¶