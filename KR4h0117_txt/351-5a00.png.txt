吾聞商山四老人乃是秦世之遺民一朝遁入山中去¶
何事終身甘隠淪是時秦皇御寰宇法令煩苛暴如虎¶
儒生既坑六籍焚黔首悲愁盈道路渭川東遶咸陽城¶
流水猶如帶哭聲偉哉四老乃何似有若鴻鵠凌青冥¶
長松落落瑶草緑亂石蒼蒼滿幽谷採芝一曲意翛然¶
不管人間榮與辱漢家書幣逺相招忽覩衣冠来入朝¶
皇儲既定山中去巢許安能事帝堯丈夫全身保名徳¶
四老髙風那可得看圖西望意無窮商山雲外千峰碧¶