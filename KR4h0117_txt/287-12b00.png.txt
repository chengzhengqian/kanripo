草閣閒庭春水邉雨蒲風桞自紛然鄰翁對客還争席¶
水鳥依人欲上船西北朝廷無使節東南城郭有烽烟¶
老夫避地非㳺說正少蘇家二頃田¶
　　　久雨後寓所¶
荒村處處聞流水草閣時時自掩扉庭樹葉深沙鳥隐¶
紫藤花退蜜蜂稀巳將書劔消長夏更有漁舟送落暉¶
天意未教戎馬息老夫漂泊敢言歸¶
　　　登愍忠閣¶