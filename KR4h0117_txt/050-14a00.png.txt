口銜丹詔出闗東蝉聲驛路秋山裏草色河橋落照中¶
逺憶故人滄海别當年好躍五花騘¶
　　　送長史李少府入蜀¶
行行獨出故闗遲南望千山無盡期見舞巴童應暫笑¶
聞歌蜀道又堪悲孤城晩閉清江上匹馬寒嘶白露時¶
别後憶君君自見山中何事不相思¶
　　　送李明府使蘇州便赴告期¶
休言水國路迢迢白馬吳門見不遥楓樹林中經楚雨¶