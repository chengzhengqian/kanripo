落照長楊苑秋天渭水濵初飛萬木葉又長一年人貧¶
病仍為客艱虞更問津多慙恵然意今日肯相親¶
　　　贈嚴維¶
許詢清論重寂寞住山隂野路接寒寺閒門當古林海¶
田秋熟早湖水夜漁深世上窮通理誰人奈此心¶
　　　宋中¶
日暮黄雲合年深白骨稀舊村喬木在秋草逺人歸廢¶
井莓苔厚荒田路徑微惟餘近山色相對似依依¶