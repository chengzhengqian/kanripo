祗應雙足能强健着屐登山未要扶¶
　　　壬子歲除¶
殘燈明滅照頭顱八十三齡過隙虚一歲又從今夕盡¶
餘生消得幾番除老知無地酬君寵貧喜傳家賸父書¶
獨有梅花堪慰藉春風消息定何如¶
　　　癸丑元旦¶
吚喔隣雞過短垣起看春色拂塵冠昇平滿目新頒朔¶
日月無窮又履端短髮蕭疎霜葉脱壯心零落曉燈殘¶