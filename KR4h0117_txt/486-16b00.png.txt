室人何在仙巖勝可攀更從民俗問應有去珠還¶
　　　和施静觀二十四夜寫懐韻¶
剪燭不成寐幽懐坐轉深餘寒慿雪峭多病閲年侵處¶
世真如夢逢人少㑹心呼童頻洗盞狂量尚能禁¶
　　　江心寺和文丞相韻¶
志矯千鈞力一絲摩挲長劒㡬含悲間關浮論空憐我¶
倉卒降書竟是誰獨以死生明大義肯将成敗挫先期¶
一區落莫南歸路遺詠那堪作淚碑¶