飄然晞髪太華頂醉睨海浪天風寒朅來訪我蒼溪滸¶
白石清泉不堪煮共譚世事兩茫然竹屋青燈夜深雨¶
　　　牧羝行¶
朔風吹沙浩漫漫冷光射目愁雲昏茫茫大漠亘萬里¶
何處有路通中原羣羝牧老草枯死倚節自誓無生還¶
餐氊囓雪氣自倍婉孌兒女懐飢寒夜長空望漢月白¶
幾度吊影怜覊單己將傲兀壓憂患獨仗大義排堅頑¶
此生自信羝不乳豈意雁足傳間關歸來屬國豈不厚¶