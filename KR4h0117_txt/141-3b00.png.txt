秋野已澄曠偶來幽興多茨居隔寒水柴户䕃喬柯看¶
竹曾留鳳攜朋不為鵞人歸碧苔徑應識履痕過¶
　　　王氏昆仲歸寧¶
昨夜雪霏霏梁山吟未歸闗河誰道逺鴻雁自相依落¶
日人煙少寒雲驛路㣲共將彭澤酒稱壽向庭闈¶
　　　環州通判張殿丞亢¶
欲向蕭闗外窮隂雪暗沙磧寒鴻雁少氷合水泉賒自¶
有從軍樂應無去國嗟春風曾不到吹角寄梅花¶