傷心孤塜楓林外寒食殘花墮紙錢¶
　　　和九日韻寄朱見中二首¶
野樹荒臺帶晩隂昔年歌舞憶登臨桃花紈扇西風冷¶
蔓草銅駞夕露深舊夢青雲連館閣多情華髪老山林¶
江南庾信傷秋倦踈雨簷櫳怯暮砧¶
憶從天上宴黄花烏㡌秋欹鬢影斜宣賜綵壺香注蟻¶
醉簪宮筆墨塗鴉雲連雉尾開金闕日射鑾輿引翠華¶
退食從容休沐早短屏驚雨夢還家¶