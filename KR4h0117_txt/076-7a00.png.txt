天晩日沈沈歸舟繫栁隂江村平見寺山郭逺聞砧樹¶
密猿聲響波澄雁影深榮華暫時事誰識子陵心¶
　　　題韋隠居西齋¶
斸藥去還歸家人半掩扉山風藤子落溪雨豆花肥寺¶
逺僧来少橋危客過稀不聞砧杵動應解製荷衣¶
　　　送無夢道人先歸甘露寺¶
飄飄隨晩浪杯影入鷗羣岸凍千船雪巖隂一寺雲夜¶
燈江北見寒磬水西聞鶴嶺煙霞在歸期不羨君¶