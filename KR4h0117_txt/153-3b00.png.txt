從處忽䝉珠璧投了與雲巒遇幽光烱肝肺爽氣生庭户¶
區中多滯念方外饒竒趣寄語山阿人泠然行復御¶
　　　同子瞻端午日遊諸寺賦得深字¶
太史抱孤韻暢懷在登臨别乗載鄒枚佳晨事幽尋參¶
差水石瘦窈窕房櫳深清磬發踈箔妙香横素襟復登¶
窣堵波環回矚嶔崟雙溪貫城郭暝色帶孤禽凉飈動¶
爽籟薄雨生微陰塵想澹清漣牢愁洗芳斟揮筆訂徃¶
古援毫示來今愧無刻燭敏續此金玉音¶