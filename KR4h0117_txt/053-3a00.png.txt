　　　殘鶯百囀歌同王員外耿拾遺吉中孚李端遊¶
　　　　慈恩各賦一物¶
殘鶯一何怨百囀相尋續始辨下將髙稍分長復促綿¶
蠻巧狀語機節終如曲野客賞應遲幽僧聞詎足禪齋¶
深樹夏隂清零落空餘三兩聲金谷筝中傳不似山陽¶
笛裏寫難成憶昨亂啼無逺近晴宫曉色偏相引送暖¶
初隨栁色來辭芳暗逐花枝盡共愛竒香那可親年年¶
出谷待芳春此時斷絶為君惜明日𤣥蟬催鬢新¶