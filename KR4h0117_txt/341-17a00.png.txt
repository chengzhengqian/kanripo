錦颿影沒江淮水綺羅散盡迷樓燬九土翻為麋鹿塲¶
羣黎盡充蛇虺餌天命真人起晉陽義旗髙舉風翺翔¶
芟夷暴亂成大業驅䇿豪俊羅賢良誓欲修文長偃武¶
七徳休陳九功舞讜言叔達豈阿從善諌𤣥成能媚嫵¶
君臣勠力致雍熙宵旰忘勞親萬幾何期一鑑俄驚失¶
太白晝見妖氛迷牝晨麀聚乾綱毁天樞崇崇照銅匭¶
一曲方歌娬媚娘四海無從聴桃李開元踐祚内難清¶
羌氐戎種咸來庭勤政樓開花萼啟燕寢常同弟與兄¶