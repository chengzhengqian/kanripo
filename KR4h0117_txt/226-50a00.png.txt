　　　上元宿百丈¶
上元獨宿寒巖寺卧看篝燈映薄紗夜久雪猿啼嶽頂¶
夢回清月在梅花十分春瘦縁何事一掬歸心未到家¶
却憶少年行樂處軟紅香霧噴京華¶
　　　宿靈山示月上人¶
地靈形勝自天成山色溪光潑眼明北岫飛來么鳯落¶
東隣相去一牛鳴霜筠遶寺秋無數璧月臨軒夜更清¶
已約髙人結蓮社他年香火寄餘生¶