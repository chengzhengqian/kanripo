　　　六月廿一日立秋偶題¶
兩日風雨過滿目皆秋意開軒灝氣回入座涼飈至髙¶
梧響蕭蕭鳴蜩方嘒嘒端坐閲寒暑令人發清喟¶
　　　雪窩為翰林院修撰苗衷賦¶
泮池凍壓芹藻蒼雪窩湛湛通銀潢瓊姿玉質烱寒素¶
短櫺碧檻凝清光蓬萊浩渺徹銀闕羅浮夢裏何殊别¶
浄色微含冷淡風暗香連度黄昏月當年美人尤好竒¶
對此轉覺心神怡花明髙閣朝吟處簾捲寒窗夜暎時¶