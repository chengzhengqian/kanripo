瑤臺烟霧外從昔有遐心暗海蓬壺淺晴霄碧落深墮¶
翎留片雪雅操入孤琴不是籠中物雲蘿更莫尋¶
　　　臘夜霽雪月彩交光開閣臨軒竟睡不得命家¶
　　　　僕吹笙數曲獨引一壺奉寄江陵副使杜中¶
　　　　丞¶
月華臨霽雪皓彩謝貂裘桂酒寒無醉銀笙凍不流懷¶
哉梁苑客思作剡溪遊竟夕吟瓊樹川途恨阻修¶
　　　長沙陪裴大夫登北樓¶