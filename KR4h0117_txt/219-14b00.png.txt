人事天時多錯忤一杯聊復潤吟喉¶
　　　漫塘晩望¶
霽色催雲作晩霞小橋却立岸烏紗雨餘菱芡新抽葉¶
秋早菰蒲未着花燈影微茫行客艇鐘聲縹緲梵王家¶
沈吟索句輸公等我欲臨流理釣槎¶
　　　寄題戴氏别墅¶
聞君築室水雲郷一榻翛然獨老龎近挹荷香供几案¶
逺邀山翠入軒窗自歌自笑遊魚樂時去時來白鳥雙¶