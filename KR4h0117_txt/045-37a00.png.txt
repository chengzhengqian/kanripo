時出碧雞坊西郊向草堂市橋官栁細江路野梅香傍¶
架齊書帙看題減藥囊無人覺來往踈嬾意何長¶
　　　漫成¶
江臯己仲春花下復清晨仰面貪看鳥廻頭錯應人讀¶
書難字過貰酒滿壺頻近識峨眉老知余嬾是真¶
　　　早起¶
春來常早起幽事頗相闗帖石防頽岸開林出逺山一¶
丘藏曲折緩歩有躋攀童僕來城市缾中得酒還¶