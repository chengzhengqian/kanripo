餘相思空寄書死者不可見生者猶離居歸時見故人¶
為問平安否紫氣映㝠鴻夜夜頻回首¶
　　　鶴舟¶
君家有鶴舟泛泛江中流停橈丹鳯山鼔枻紫麟洲欲¶
濟沈溺人撑到鳯池頭世事不可意歸棹難久留我家¶
有虚舟飄飄河内浮東風亦漂蕩邂逅暫夷游常恐波¶
浪生命與蛟龍謀子去我所羨我留君不憂解纜未忍¶
别題詩記綢繆再㑹未可必相憶商聲謳¶