　　　　劉廷宣地官寧夏送賞¶
二月都城夜尚寒何人餞别具盤餐一燈論舊歸鄉客¶
萬里輸邊属地官望入重關天勢濶夢回離館雨聲殘¶
為民為國吾儒事肯嘆人間行路難¶
　　　懐歸¶
朝回魂爽便南飛欲諗衷情向𤨏闈十載松楸空想望¶
四時蘋藻孰歸依日来賜服花添錦夢裏親身布作衣¶
暮史朝經成底事魯論開巻愧無違¶