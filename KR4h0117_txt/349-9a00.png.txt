五花照見波粼粼圉官騎來難久駐飲向春流最深處¶
珠銜寳勒不敢疎直恐飛騰化龍去古來善畫韋與韓¶
此畵豈同凡馬看人間造次不可得苜蓿秋深煙雨寒¶
　　　酒壚行¶
東家酒壚大道中百尺酒旗垂裊風少年兩姬何窈窕¶
當壚一笑顔花紅道傍過者頻回首駐馬停車便呼酒¶
壚頭酒薄渾不知笑勸相歡坐來久西家酒壚相向開¶
盈盤綺饌連金罍門前寂莫少行跡階面夜雨生青苔¶