居山四望阻風雲竟朝夕深溪横古樹空巖卧幽石日¶
出逺岫明鳥散空林寂蘭庭動幽氣竹室生虛白落花¶
入户飛細草當堦積桂酒徒盈樽故人不在席日暮山¶
之幽臨風望羽客¶
巖壑澄清景景清巖壑深白雲飛暮色緑水激清音澗¶
戶散餘彩山窗凝宿隂花草共榮映樹石相陵臨獨坐¶
對陳榻無客有鳴琴寂寂幽山裏誰知無悶心¶
　　　贈薛内史¶