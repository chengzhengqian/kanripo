與愚者盡歸北邙山惟有東流水年光不暫閒¶
　　　酬劉書記一二知已見寄¶
見說金臺客相逢秖論詩坐来殘暑退吟許野僧知自¶
喜幽栖僻惟慚道義虧身閒偏好古句冷不求奇晦跡¶
全無累安貧自得宜同人終念我蓮社有歸期¶
　　　夜吟¶
除却閒吟外人間事事慵更深成一句月冷上孤峰窮¶
理多瞑目含毫静倚松終篇渾不寐危坐到晨鐘¶