　　　用子虚韻和呈駿發次顔¶
十里笙簫沸市樓巳占風物兩優游人從月窟開青嶂¶
燈挾星河映碧流曲席深杯成徑醉長廊古寺溢清愁¶
暗中我亦知公在彊對蘭膏為舉眸¶
　　　即事¶
造物勞人亦懵哉又驅疲馬上崔嵬徑從野店初嘗筍¶
行盡江村始見梅千里短書先夢寐半生多難足風埃¶
桔橰俯仰成何事巳念漁簑歸去來¶