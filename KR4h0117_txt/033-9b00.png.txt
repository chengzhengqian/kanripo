定陶城中是妾家妾年二八顔如花閨中歌舞未終曲¶
天下死人如亂麻漢王此地因征戰未出簾櫳人巳薦¶
風花菡萏落轅門雲雨徘徊入行殿日夕悠悠非舊鄉¶
飄飄處處逐君王閨門向裏通歸夢銀燭迎來在戰場¶
相從顧恩不顧巳何異浮萍寄深水逐戰曽迷隻輪下¶
隨君幾陷重圍裏此時平楚復平齊咸陽宫闕到闗西¶
珠簾夕殿聞鐘磬白日秋天憶鼔鼙君王縱恣翻成誤¶
吕后由來有深妬不奈君王容鬢衰相存相顧能幾時¶