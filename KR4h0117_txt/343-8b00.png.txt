辛苦不辭長食力幽栖已慣豈逃名大材當為時愛惜¶
朽樸由來足薪積許許寧知歌自悲丁丁逺聴聲何急¶
日斜樵伴邀同歸萬壑千巖行者稀薄靄餘霏昏竹徑¶
斜陽返照入荆扉當時自分貧亦足與世相違謝榮辱¶
玉局時來石上看青編夜照薪餘讀明時搜士徧丘園¶
束帛徴求忽到門金馬玉堂親召見繡衣鐵鉞逺旬宣¶
山中白雲隨共住甚欲還山不能去芳草應迷行徑蹤¶
綠蘿長覆栖閒處吁嗟窮達在人生俛仰興懐感慨并¶