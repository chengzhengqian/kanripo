平津東閣在别是竹林期萬葉秋聲裏千家落照時門¶
隨深巷静窓過逺鐘遲客舎苔生處依依又賦詩¶
　　　送元詵還江東¶
過江秋色在詩興與歸心客路隨楓㟁人家掃橘林潮¶
聲當晝起山翠近南深㡬日華陽洞寒光引獨尋¶
　　　送趙評事赴洪州使幕¶
孤舟行近逺一路過湘東官屬張廷尉身隨杜㓜公山¶
河映湘竹水驛帶青楓萬里思君處秋江夜雨中¶