團鏡重磨妾掃黛¶
　　　題上清張真人畵隂厓長嘯圖¶
穹厓壁立三千尺萬挺蒼宮並厓立半空垂瀑似飛龍¶
怪石秋隂䕶苔色水邉鵠立是神仙意欲飛空凌紫烟¶
白雲不隔華陽洞緑波逺入桃花源羽衣翩翩無覓處¶
萬壑千巖銷烟霧龍吟虎噭下青㝠天風振落三花樹¶
上清宮中仙子家興來繞筆飛烟霞蘇門一笑聞千古¶
但恨不得隨仙槎¶