斂屨入寒竹安禪過漏聲高杉殘子落深井凍痕生擺¶
磬風枝動懸燈雪屋明何當招我宿乗月上方行¶
　　　秋寄從兄賈島¶
暝䖝喧暮色黙思坐西林聽雨寒更徹開門落葉深昔¶
因京邑病併起洞庭心亦是吾兄事遲迴共至今¶
　　　新年¶
燃燈朝復夕漸作長年身紫閣無歸路青門又見春掩¶
關寒過盡開定草生新自有林中趣誰驚嵗去頻¶