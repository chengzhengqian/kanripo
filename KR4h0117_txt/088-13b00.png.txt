　　　贈戰將¶
緑沈槍利雪峰尖犀甲軍裝稱紫髯威懾萬人長凜凜¶
禮延賓客毎謙謙陣前戰馬黄金勒架上兵書白玉籖¶
不為已為儒子弟好依門下學韜鈐¶
　　　八月十五夜¶
萬里無雲鏡九州最團圓夜是中秋滿衣冰彩拂不落¶
徧地水光疑欲流華嶽影寒清露掌海門風急白潮頭¶
因君照我中心事減得愁人一夕愁¶