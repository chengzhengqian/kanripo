　　　遊稱心寺¶
釋事懐三隱清襟謁四禪江鳴潮未落林曉日初懸寳¶
葉交香雨金沙吐細泉望諧舟客趣思發海人烟顧櫪¶
仍留馬乗杯乆棄船未憂龜負岳且識鳥耘田理契都¶
無象心㝠不寄筌安期庻可揖天地得齊年¶
　　　遊禹穴迴出若邪¶
禹穴今朝到邪溪此路通著書聞太史鍊藥有仙翁鶴¶
往籠猶掛龍飛劒已空石帆揺海上天鏡落湖中水底¶