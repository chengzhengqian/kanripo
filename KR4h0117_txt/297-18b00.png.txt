　　　和張考功春日早朝遇雪¶
今年春早覺春寒紫禁朝回雪未乾太液月低銀兎濕¶
蓬萊天近玉龍蟠吳鹽色瑩差堪擬郢曲才高欲和難¶
最喜風光先報柳漸舒晴翠拂闌干¶
　　　雪夜張尚書籌招飲以事不赴¶
南宫儤直雪晴時凍雀無聲隱竹埤貰酒蹔同寒夜飲¶
盍簪深負故人期雲垂絳闕知天近月浸霜簾覺曙遲¶
除却安禪與招隱此身而外欲何為¶