　　　郭氏園送張仲通刺棣州¶
名園送嘉客冠盖去傾朝小雨塵㣲歛輕寒酒易消鴈¶
歸春近塞日上海生潮北道平如掌東風五馬驕¶
　　　送裴中舍士傑赴太原幕府¶
元戎台鼎舊大府節旄新邊候正無事賓筵斯得人山¶
寒太行曉水碧晉祠春乍釀葡萄熟飛觴不厭頻¶
　　　送王書記(申字/應辰)之官永興¶
白髪添新鑷紅塵滿敝衣人生適未值吾道豈云非鞏¶