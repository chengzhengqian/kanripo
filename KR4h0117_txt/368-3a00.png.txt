齋居無四隣庭空篆煙冷明月揚素輝脩篁散疎影雙¶
鶴向我鳴鼓翅復引領靈風振縞衣華露浥丹頂清響¶
徹雲霄萬籟悉以屏芝田在何許遥遥隔塵境欲去還¶
未能蹉跎駐光景聴此融心神令人發深省¶
　　　題壁間畫¶
看山如看畫聴水如聴琴水流碧溪轉山髙白雲深俯¶
仰天地間萬物本無心松風颯然来為我滌煩襟¶
　　　遊春曲¶