　　　　(外郎被讒故官/止漢陽太守)¶
卧病空齋忽扣扉驚呼出處十年違平生失馬皆人厄¶
老眼看雛作鳳飛草色青青淮水餞花時緩緩霅川歸¶
浮名終是輸行樂白髪何曽减帶圍¶
　　　答包舒菴¶
去天尺五仗雲層兵衛晨趨地位増宿望已歸佳士口¶
苦吟那免俗人憎君今暫抱無家恨我亦同為有髪僧¶
為和詩篇成不寐短窓殘月下疎櫺¶