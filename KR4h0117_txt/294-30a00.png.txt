匆匆客裏逢佳節那得行人鬢少華¶
　　　舟中聞鄰船吳歌有懷幼文來儀¶
輕帆短檝泝煙波疊渚回舟奈遠何一路詩從愁裏得¶
二分春向客中過江通漢水晴偏綠山入湘雲晩更多¶
何處思君腸欲斷楚妃祠下聽吳歌¶
　　　興安道中¶
青山一半入層雲碧磵千林轉夕曛松碣看來多漢刻¶
竹祠隨處是湘君路經猺洞諸峰直泉入灕江兩派分¶