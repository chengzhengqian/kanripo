　　　城南行¶
城南陌上東西路戴勝飛來桑葉緑緑桑枝低挂羅裠¶
佳人採桑春日曛陌頭騎馬年少客新着春衫面晳白¶
翠鞭時拍馬韉吟吟高調急驚春心女郎遥隔桑隴聴¶
無由一笑開春襟低眉躑躅立多時囘頭轉盼情亦深¶
妾為盧郎婦君有秋胡金妾以節奉夫君以金奉母好¶
置美酒夀高堂君搥鼓兮妾萬舞援筝莫彈陌上桑筝¶
聲哀鳴兩心苦¶