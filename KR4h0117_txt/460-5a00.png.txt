祖龍火中書作堆阿房相繼為塵灰九旬老儒食漢粟¶
元自咸陽坑外囘向來傳道心自許挾書律在無儔侣¶
太常掌故來何遲舌固猶存難正語閨中弱息諳聖謨¶
口相授受曾何拘删書門下誰復在一女擬當三千徒¶
掌故心神只方筞耳目何嘗滯聲色楚國雖亡見倚相¶
孔堂未上聞金石謾道方言多異同濟南不與頴川通¶
子襄科斗人不識考論文義終誰功天為斯文存一綫¶
漢人及見先生面吾今尚恨禮殘樂不傳當時試問寧¶