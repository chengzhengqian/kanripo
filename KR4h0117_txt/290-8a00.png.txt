人在梅花夜月邉光奪蘭膏微有暈氣凌茶竈濕無烟¶
想應一榻團欒處絶勝山隂訪戴船¶
　　　陵陽春曉圖(為審理賦/)¶
陵陽山下林亭好更有高人為卜隣幾箇修篁鳴翠雨¶
一溪流水隔紅塵靈龍過磵能迎客幽鳥到窗如喚人¶
少住梁園驚歳月春來頓覺夣歸頻¶
　　　舟中望廬山¶
宫亭風静鏡光平囘望匡廬翠靄凝寳劒挿天霜雨立¶