至日山雨過眼中浮埃空偶來滄海客獨醉紫霄宫江¶
色了人意鶴羣消晚風歳時興自好雲物任西東¶
　　　亭㑹¶
亭子臨蒼壁高簷覆草菅我來乗白鹿蹴踏萬花間赤¶
日避林幄青芝抱竹關飛揚劒歌在酩酊散秋顔¶
　　　汎舟重經青原¶
祖關冬再入客路日多閒崖色斜移樹泉聲半出山拂¶
人黄葉過穿竹白雲還不惜芳華晚風霜且煉顔¶