　　　楊侍御枉顧¶
江頭深樹草堂孤故舊諸公過此無小吏忽來傳駕到¶
老夫雖病遣兒扶繡衣御史青驄馬田舍翁家濁酒壺¶
肯為交歡拚一醉休嫌禮貌老來麄¶
　　　香山九老圖¶
山林我極勞千慮宦海誰能着萬牛自古更無陶靖節¶
而今須畵白江州尋常此日才多病八十他年更幾秋¶
俯仰乾坤無一語道人乘月坐江樓¶