雲山遙䕶魯王宫半溪衰柳清霜後幾處鳴蟬落照中¶
鄉思不堪腸欲斷汶河橋上數歸鴻¶
　　　登州遊香巖寺¶
梵王樓閣碧層層杖屨縁巖試一登牛島雲開青嶂出¶
龍池風静緑波澄數株不老禪關栢一盞長明佛窟燈¶
始覺浮生空繫累如何物外有閒僧¶
　　　詠雪和袁司訓韻¶
片片縈風下九州寒光應得映書樓碧窓夜煮茶翻鼎¶