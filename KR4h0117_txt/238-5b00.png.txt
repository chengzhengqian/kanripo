　　　金人出塞圖¶
海風吹沙如捲濤高為陁磧深為壕築壘其上嚴周遭¶
名王專居氣振騷肉食湩飲田為遨八月草白風颼颼¶
馬食草實輕骨毛加弦試弓復置櫜今日不樂心慅慅¶
什什伍伍呼其曹銀黄兎鶻明繡花鷓鴣小管隨鳴鞉¶
背孤向虚出北臯東海之鷙王不驕錦鞲金簇紅絨條¶
按習久蓄思一超是時皛清天翳絶駕鵞東來雲帖帖¶
去地萬仞天一瞥離婁屬望目力竭微如聞音&KR0743;一掣¶