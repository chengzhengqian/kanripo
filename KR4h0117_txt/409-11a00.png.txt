　　　寄贈鄭郎中希大致仕進階¶
鳳臺一别四經秋羡子投間未白頭鳴佩廟廊辭主去¶
横金鄉國侍親遊春山覽勝雲隨騎夜榻延賔月滿樓¶
為問濓江江上景幾多烟雨暮歸舟¶
　　　送方寒溪髙士還金華¶
嵗寒溪上送寒溪幾篋經書一小奚詩草百篇涵月露¶
文光千丈貫虹霓官亭榕樹盤根古客路梅花吐葉齊¶
拜舞髙堂親壽日佇看徵詔出金閨¶