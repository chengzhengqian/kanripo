陶君三十七挂綬出都門我亦今年去商山浙㟁村冬¶
修方丈室春種桔橰園幾許人間事從兹不復言¶
　　　緣路¶
總是玲瓏竹兼藏淺漫溪沙平深見底石亂不成泥煙¶
火遙村落桑麻隔稻畦此中如遁世甘被到頭迷¶
　　　夜閒¶
感極都無夢魂消轉易驚風簾半鈎落秋月滿牀明悵¶
望臨堦坐沈吟遶樹行孤琴在幽匣時迸斷絃聲¶