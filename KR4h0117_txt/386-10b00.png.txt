不省風鈴縁底語至今誰是佛圗澄¶
　　　長安懐古¶
渭水橋邊獨倚欄望中原是古長安斬蛇赤帝留神劒¶
墮淚銅仙泣露盤宫錦為㠶天外落霓裳成隊月中看¶
不堪回首風塵後北斗城荒雁塔寒¶
　　　次許先生草亭韻¶
緑浹濃雲壓樹低唫魂清入畫圖迷羣蜂釀蜜争輸課¶
一鶴將雛恣啄泥劉向昔居天禄閣杜陵今住浣花溪¶