　　　潁川畱别司倉李萬¶
故人早負干將器誰言未展平生思想君疇昔髙步時¶
肯料如今折腰事且知投刃皆若虚日揮案牘常有餘¶
槐暗公門趨小吏荷香陂水膾鱸魚客裏相逢欵話深¶
如何岐路剰霑襟白雲西上催歸念潁水東流是别心¶
　　　聽笛歌¶
舊逰憐我長沙謫載酒沙頭送遷客天涯望月自沾衣¶
江上何人復吹笛横笛能令孤客愁淥波澹澹如不流¶