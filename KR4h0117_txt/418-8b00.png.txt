越女染絲成五色隔忩未學秦川織鮫人水底夜不眠¶
乞與冰綃纔數尺洛陽名花舊譜傳品第巳無天下敵¶
妙手能收後素功畵苑羣工空嘆息珍禽入貢從嶺南¶
長羽净掃花間石金刀莫遣斷其尾高格豈是雄雞匹¶
顧影峩峩見冠幘日午畏寒交錦翼姚黄魏紫雜鞓紅¶
頓覺春風價增百古來觀象聞虞皇絺繡分明有六章¶
女紅相習來亦久一日燦爛懸高堂周卿得此朱雀航¶
施朱傅粉皆尋常寸心欲效仲山甫獻入明光補衮裳¶