　　　具香帛馳奠大方伯石厓謝年兄詩以哭之¶
當年同醉曲江濱海内心知更幾人丹陛風雲雙闕曉¶
紫薇花雨一堂春潯陽悵别言猶在梅嶺傳書墨尚新¶
何處笛聲吹夜月鳯臺翹首欲沾巾¶
　　　華泉司徒䘮妾浚川司馬以詩悼之和韻一首¶
紫簫聲斷夜深聞海濶風髙落鴈羣金鳯空餘釵上影¶
玉肌猶印枕邊紋芳魂寂寞悲團扇仙馭飄颻憶縐裙¶
惆悵東坡殘月裏夢回何處覔朝雲¶