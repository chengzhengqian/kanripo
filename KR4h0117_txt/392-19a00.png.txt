　　　和林都憲待用南院書懐因寄¶
乆欽高節出塵寰未獲摳衣函丈間赤手曽扶元氣在¶
素心能挽古風還紀綱有道烏臺肅嘯咏無妨燕寢閒¶
夜夜神交接光霽與君原不隔關山¶
　　　覽鏡髮有白者書寄楊同寅¶
年來事事負心期覽鏡俄驚鬢巳絲多病難消宫府俸¶
有懐常把大家詩孤衾酒薄寒威峭萬瓦霜嚴曉色遲¶
笑拂征鞍歸路稳帝城雲樹正參差¶