天子親迎出殿廷輔臣持節下蓬蓽蓬蓽輝光異昔年¶
絲蘿延蔓至今日始知貴戚失金張不許王侯論甲乙¶
一入金門侍至尊奈何相見不相言紅顔未必招人妬¶
薄命何堪承主恩主恩深重應難報妾意殷勤那復論¶
一别謝君面往駕無旋轅夜夜看星囘永巷朝朝望日¶
倚長門長門永巷春風起萬卉千花鬬芳紫燕子飛過¶
密杏中黄鶯啼向垂楊裏鶯鶯燕燕各相依戲蝶逰蜂¶
兩兩飛可憐今日春光好可惜明朝春又歸鳯輦常時¶