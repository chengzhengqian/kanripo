問竒尚有門前客却恨青山不揜名¶
　　　雨後¶
積雨初收風乍顛城南花事已茫然黄鸝繞樹空千囀¶
白髮傷春又一年竹几蒲團供坐睡茗杯香鼎有閒緣¶
客來莫話長安事自理南華物外篇¶
　　　上已日石湖小集¶
楞伽湖上晚風和茶磨巖前宿雨過士女競浮青雀舫¶
野人堪占白鷗波春來花鳥閒情在老去山林樂事多¶