燕山有路可長嘶何時得染温禺血¶
　　　劣馬行¶
昔年老杜歌偪側只有兩言堪歎息日騎官馬送還官¶
道路難行澁如棘我修州志蒙官愛坊長每日輪一疋¶
居閒坐卧牽在前緊要欲行何處覔東家有馬性惡劣¶
雙足拏空向人立家僮拚命據其背振地一跌加兩踢¶
此後談馬便色變路逢童&KR0008;心辟易蘇秦說窮問舌在¶
李全戰敗疑手失我官正居大夫後肩輿無人足無力¶