　　　雨中放朝出左掖¶
霏微芳潤浥霓旌厯落彤墀散履聲暝色浮煙迷左掖¶
碧雲將雨近西清栁垂青瑣千絲重水落銀橋萬玉鳴¶
沽酒不辭袍袖濕天街塵净馬蹄輕¶
　　　元旦朝賀¶
仙音縹緲協和鸞天上春回白玉闌日出雞人齊唱夘¶
雪消風伯為驅寒萬方玉帛看王㑹一歲儀文重履端¶
滿目昇平題不得白頭慚愧直金鑾¶