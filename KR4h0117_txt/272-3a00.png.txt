高樓别起東山麓嵯峨下瞰秋池緑水光山色映疎簾¶
空翠滿樓如可掬樓中美人丞相孫胸盤太極探天根¶
慣抱金樽醉明月時將玉笛呼流雲靣靣錦屏開疊嶂¶
掩映浮嵐千萬狀雲霧軒窓十二闌蜃氣疑逢瀛海上¶
清風六合生衣襟冰壺不受紅塵侵丹梯倚天一千丈¶
未許俗客輕登臨慕陶先生鳯巖老題品雄詞出天藻¶
至今黄鶴擅芳名太白從來讓崔顥¶
　　　顯翁梅隱因同醉仲亷酒邊索詩追寳鑑上人¶