芳樽拂石看名鐫登臨愜素賞感槩傷華顛一丘志未¶
酬百慮紛相牽日夕返吾策高懐徒悵然¶
　　　夏日過石首簡天石老禪¶
世累日多門馳驅厭塵雜駕言尋招提雙屐蚤巳蠟霜¶
餘葉盡飄囘首見孤塔入門謁金仙鐘鼓響鏜鞳吾師¶
投迹久終歲一舊衲曾從大方遊巳悟世外法深居行¶
無取問語終不答竹影覆經房茶煙繞禪榻天寒日苦¶
短千嶂夕隂合笑别虎溪頭松風起蕭颯¶