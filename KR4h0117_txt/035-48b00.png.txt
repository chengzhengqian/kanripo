洞門高閣靄餘暉桃李隂隂栁絮飛禁裏踈鐘官舎晩¶
省中啼鳥吏人稀晨揺玉珮趨金殿夕奉天書拜𤨏闈¶
强欲從君無那老將因卧病解朝衣¶
　　　出塞作¶
居延城外獵天驕白草連山野火燒暮雲空磧時驅馬¶
秋日平原好射鵰䕶羌校尉朝乘障破虜將軍夜度遼¶
玉靶角弓珠勒馬漢家將賜霍嫖姚¶
　　　送方尊師歸嵩山¶