華頂危臨海丹霞裹石橋曾從國清寺上㸔月明潮好¶
鳥親香火狂泉噴泬寥欲歸師智者頭白路迢迢¶
　　　寄東林言之禪子¶
閒思相送後幽院閉苔錢使我吟還廢聞君病未痊聽¶
秋惟困坐怕客但佯眠可惜東窻月無寥過一年¶
　　　聽泉¶
落石幾萬仞逺聲飄冷空高秋初雨後半夜落山中只¶
有照壁月更無吹葉風幾曾廬岳聽到曉與僧同¶