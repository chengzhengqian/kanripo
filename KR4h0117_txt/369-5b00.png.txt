輶車至楊林秋日正卓午時維九月候䆉稏滿填土田¶
家急收穫處處築場圃甌寠亦滿篝牛載更兒負筋力¶
誠乃疲腰背若傴僂所願在有秋不復辭此苦寧知輸¶
官倉所得遺幾許貧家計口食嵗暮復稱舉因思井田¶
制百畝什一取是時人足食狼戾厭禾黍呼醪擊肥鮮¶
含哺醉起舞此樂不復見使我熱衷腑所冀良有司善¶
政去苛虎悍吏不打門瘡孔或少補作詩告民牧殷勤¶
為摩撫¶