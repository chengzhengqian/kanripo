不擇南州尉髙堂有老親樓臺重蜃氣邑里雜鮫人海¶
暗三山雨花明五嶺春此鄉多寳玉慎莫厭清貧¶
　　　送張昇卿宰新滏¶
官栁葉尚小長安春未濃送君潯陽宰把酒青門鐘水¶
驛楚雲冷山城江樹重遙知南湖上祗對香爐峰¶
　　　送陳子歸陸渾别業¶
雖不舊相識知君丞相家故園伊川上夜夢方山花種¶
藥畏春過出關愁路賖青門酒壚别日暮東城鴉¶