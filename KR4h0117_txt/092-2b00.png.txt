干禄趨名者迢迢别故林春風短亭路芳草異鄉心雨¶
過江山出鶯啼村落深未知將雅道何處謝知音¶
　　　宿山店書懐寄東林令圖上人¶
一宿山前店旅情安可窮猿聲鄉夢後月影竹牕中南¶
楚征途濶東吳舊業空虎溪蓮社客應笑此飄蓬¶
　　　訪龍光智謙上人¶
忽起尋師興穿雲不覺勞相留看山雪盡日論風騷竹¶
影揺禪榻茶烟上毳袍夢魂曽去否舊國阻波濤¶