展轉孤心滯歸路不如鴻雁解隨陽¶
　　　雨寒¶
小閣看書蠟炬殘溟濛疎雨作秋寒江山風物愁將盡¶
湖海舟舧客耐看壓樹黄鸝同坐濕衝泥瘦馬獨行難¶
窮途揺落成何濟空戴蕭條舊鶡冠¶
　　　不寐枕上憶劉子一首¶
殘漏疎鐘枕上驚雞聲何處未分明空梁有月秋將晚¶
客舍無燈夜亦清風雨屢孤同榻興萍蓬難忘盍簮情¶