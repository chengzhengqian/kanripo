古刹名園無不至龎眉鶴髪金玉相衣冠濟濟相輝光¶
功名事業付青史解官林下同徜徉翠隂深處雲屏敞¶
閒理絲桐寄清賞桃花亂落紅雨飄一𣲖天風送遺響¶
雍容相與臨楸枰晝長消此烟霞情手談但適橘中樂¶
勝負寕為蝠燕争或來掃石題新句笑撚吟髭覺幽趣¶
或來共閱無聲詩清思滿懐無着處觀泉䇿蹇興何多¶
長松落落蟠煙蘿小橋水滑拖氷練逺峯矗矗浮青螺¶
人生得志貴知止脱屣如公曽有幾争知宦海多風波¶