　　　題湘湖圖¶
君山洞庭隔江水彭蠡無風波浪起明牕曉晴圖畫開¶
興入湘湖三百里浙江兩岸山縱横湘湖碧繞越王城¶
越王城荒陵谷在古樹落日長烟平逰子天寒孤棹逺¶
七十二谿飛雪滿浩歌不見濯纓人沙鶴野猿相對晚¶
湖東雲氣通蓬萊我欲從之歸去來蛟鼉塞川陸有虎¶
兩臂無翼令心哀¶
　　　雙桐生空井¶