八鸞雲漢聲鏘鏘離騷忠憤志堪傷孤臣孽子意相將¶
在陳絶糧興慨慷演易羑里憂思長肅然環珮步巖廊¶
闗闗鳩鳥在洲傍觸目感雉飛來雙慟回命短沾衣裳¶
英雄葢世歸劒鋩三命益恭走循墻聖謨洋洋嘉言彰¶
虞廷𢋫歌際明良千載遺音幸不亡豈云氷炭置人腸¶
棲鸞之桐出嶧陽法象天地圓與方昔聞孔子學師襄¶
杏壇函丈日徜徉㸑下焦尾聲琅琅知音争似蔡中郎¶
正聲感我塵慮忘藹然和氣在中央煩君為我收錦囊¶