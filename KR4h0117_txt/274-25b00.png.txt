　　　柬衛處士¶
傍山依水作幽居未減南陽諸葛廬卓行自成高士傳¶
浮榮不用辟書除烏絲小楷春題畵青簡長編夜著書¶
愧我紅塵走官馬計偕空詣漢公車¶
　　　贈軒轅道士¶
子是彌明㡬代孫姓名方使世人聞坐驚星斗生雷劒¶
動使煙霞繞練裙月裏白鸞招子晉山前青虎借茅君¶
長春酒熟朝朝醉高枕瑤琴卧碧雲¶