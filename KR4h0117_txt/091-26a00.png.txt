獨倚郡樓無限意夕陽西下水漫漫¶
　　　夢歸故園二首¶
桐葉飛霜落井欄菱花藏雪忍相看夜牕颯颯揺風竹¶
秋枕迢迢夢故山臨水釣舟横葦岸隔溪禪侶啟柴闗¶
覺來依舊三更月離緒鄉心起萬端¶
舊館秋寒一夢長水簾疎影入廻塘宦情率爾拖漁艇¶
客恨依然在燕梁白鷺獨飄山面雪紅蕖全謝鏡中霜¶
起來不語無人㑹醉倚東軒半夕陽¶