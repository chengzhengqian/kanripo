長條徒自重狂絮去何之禁籞穿花樹春江撲酒旗因¶
風無定意著物有閒時謝媪何為者深情在雪詩¶
　　　敗荷¶
有客方笑歌誰人吟敗荷但言為秋惜不道礙船過折¶
柄刺芒在亂絲根本多江頭浪如屋今夜奈風何¶
　　　貧女扇¶
妾有一尺絹已為身上衣自織清溪蒲團團手中持朝¶
尋麥壠去暮汲水泉歸傍人偷看妾不使見娥眉¶