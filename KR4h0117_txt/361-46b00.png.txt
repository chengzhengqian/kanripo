飲玉池水夕啄𤣥圃芝音聲振千仞逸響聞天逵靈雛¶
善相和好爵心所縻安得晨風翼萬里恒追隨¶
　　　訪楊維立進士留贈¶
虚齋坐岑寂幽懷曠難任美人乆不諧紆鬱傷我心出¶
門愛春熈灌木鳴珍禽輕舟溯長川弭棹楓江潯高扉¶
俯流水山樹䕃成隂山堂惬良晤載聆金玉音韋布分¶
樗散幸兹挹華簪芳筵晃銀燭暢飲樂且躭悠然寫餘¶
興歗咏鑑璆琳啓戶夜何其天漢迴箕參職思慎毋荒¶