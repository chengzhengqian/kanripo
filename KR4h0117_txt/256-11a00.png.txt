自非金石不可永刀圭誰保長生期彭宣老𥅆亦何之¶
不須更作送窮詩客聞此辭莫傷咨樽前且醉黃金巵¶
　　　觀内廄洗馬¶
黃雲灑雨沙場秋灘高水平凝不流曉霜襲透蒼駝裘¶
圉人浴馬津水頭緑驃連錢雙驊騮日光射波脂膩浮¶
青絲脫鞚黃金鈎輕爬短刷濕未收三花剪髪平且柔¶
籋雲駿氣將無儔束芻斗豆豈馬羞茫茫豐草生林丘¶
霜蹄胡為踏長楸振鬛一躍期天逰¶