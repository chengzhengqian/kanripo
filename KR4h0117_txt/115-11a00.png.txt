　　　美女篇¶
東鄰美女實名娼絶代容華無比方濃纎得中非短長¶
紅素天生誰飾妝桂樓椒閣木蘭堂繡户雕軒文杏梁¶
屈曲屏風遶象牀葳蕤翠帳綴香囊玉臺龍鏡洞徹光¶
金爐沈烟酷烈芳遥聞行佩音鏘鏘含嬌欲笑出洞房¶
二八三五閨心切褰帷捲幔迎春節清歌始發詞怨咽¶
鳴琴一弄心斷絶借問哀怨何所為盛年情多心自悲¶
須臾破顔忽歛態一悲一喜併相宜何年見此不注心¶