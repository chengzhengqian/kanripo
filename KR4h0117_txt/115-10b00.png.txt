　　王琚¶
　　　奉答燕公¶
郡逺途且艱宜悲良自得胡為心獨爾惠好在南國亦¶
既清顔披冏然良願克與君蘭時㑹羣物如藻飾烟景¶
惜歡賞雲山起翰墨接藝竒思㣲偶談𤣥言直永日不¶
知倦逾旬猶謂亟如何酌離樽移棹巴城側浦口勞長¶
望舟中獨太息疾風吹飛帆倐忽南與北目盡不復見¶
懷哉無終極惟當衡峰上遥辨湖水色¶