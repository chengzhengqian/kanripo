以兹盱睢若䝉瞀鄉心歴亂如棼麻退公對案不能食¶
空有飣餖兼羅闍寒宵寂寂耿無寐愁聞摻摻譙樓撾¶
霜風入簾砭肌骨擁衾起坐盤僧跏憶從充賦齒上士¶
八年逼側逰京華兒曹尚未厭糠籺寜繡鞶帨矜紛奢¶
追思辛螫悼前監俛就新懦懲杯蛇我道未夷且宜爾¶
任渠閣閣喧春蛙一分寛民素所念况忍作俑王涯茶¶
河漘伐檀致深意微吟喁噞還咨嗟天恩穰穰等覆幬¶
三載幸見崇褒嘉踈慵顧此竊自慶賢勞鞅掌寜矜誇¶