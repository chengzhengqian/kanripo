林下空餘避世蹤昨夜山中度凉雨落木寒猿半牕曙¶
日夕天空鏡水深不辨仙源在何處¶
　　　吳城懐古¶
姑蘇城下刺蘭橈却憶吳王古市朝香輦路邊春寂寂¶
館娃宫外草蕭蕭千年徃事空啼鳥半夜疎鐘自落潮¶
明發不堪囘首處暝烟秋雨過楓橋¶
　　　賦得白雁送人之金陵¶
燕山榆葉望秋稀雪羽瀟瀟向楚㣲夜雨蘆花看不定¶