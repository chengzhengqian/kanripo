今日使君倍相得前車飛絮醉褰帷¶
　　　霽後望山中春雪¶
誰種離離碎玉苗曉樓吟望興偏饒白雲作伴宜長在¶
紅日無情巳半消聚映蚤霞明野寺散隨春水過溪橋¶
世間那得王摩詰醉展霜縑把筆描¶
　　　春郊寓目¶
百舌嬌慵未苦啼雪隨春水下松溪何人樵樹和雲斫¶
㡬處山田帶雨犂蜀栁半開鸜鵒眼海棠深結麝香臍¶