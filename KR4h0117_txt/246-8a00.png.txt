蟋蟀在戸嵗將暮洞庭霜白芙蓉稀男兒生當百戰死¶
不執金吾即挾匕閉門勿用長夜歌騏驥終能致千里¶
　　　七夕曲¶
天河盈盈一水隔河東美人河西客耕雲織霧兩相望¶
一嵗綢繆在今夕雙龍引車鵲作橋風迴桂渚秋葉飄¶
抛梭投杼整環佩金童玉女行相要兩情好合美如舊¶
復恐天雞催曉漏倚屏猶有斷腸言東方未明少停候¶
欲渡不渡河之湄君亦但恨生别離明年七夕還當期¶