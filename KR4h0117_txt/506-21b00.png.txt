人物百年滄海上釣竿千丈拂珊瑚前峰吹笛月在水¶
中流放歌秋滿湖夜静魚龍廻浦漵天低星宿動菰蒲¶
山川勝槩自今昔天柱洞庭還有無¶
　　　早春進艇赴棠陵石屋之招¶
煙霞舊誼經年别人日書來促我行想見巾車停石屋¶
倩遊山水有春鶯風移舟楫髙江曉雲去衣裳逺樹晴¶
擬把梅花共樽酒月明那惜夜兼程¶
　　　至杭過長安道中先簡太白山人¶