金闕紅雲曉正開除書榮捧八閩來長才已富三冬學¶
健翼曾冲萬里回夜雨青藜明綘帳春風吟屐印蒼苔¶
泮林剰得韶光趣池草詩成細品裁¶
雲霄回首倦飛黄鐸振黌宫聲已揚虛館久懸延士榻¶
寒氊長坐講經堂杏壇雨洽先生化槐市花期舉子忙¶
他日功成宜顯擢鏘鏘鸞佩列朝廊¶
數仞宮牆禮樂區洋洋儒教遍名都溪梅破玉年光換¶
庭草留芳春意敷酒興每邀花下月詩情多寄柳邉湖¶