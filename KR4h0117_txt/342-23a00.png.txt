友道日凋謝伐木乆無詩詎謂草木間友道反不虧娟¶
娟白玉英落落蒼龍枝復有青琅玕嵗晏以為期相看¶
冰雪中節概不少移豈不念轗軻守貞理所宜物性尚¶
如爾人情良可悲勗哉三友交吾當視為規¶
　　　題吴仲圭平逺圖¶
蒼山遙遙幾千里綠樹參差碧空起雙帆忽從江上歸¶
影落斜陽濕秋水林陰蒼莽鳥不飛石徑蹭蹬行人稀¶
松根似可縳茒屋沙尾亦足容漁磯我嘗西遊倚江閣¶