高嶺逼星河乗輿此日過野含時雨潤山雜夏雲多睿¶
藻光巖穴宸襟洽薜蘿悠然小天下歸路滿笙歌¶
　　　奉和九月九日登慈恩寺浮圖應制¶
鳯刹侵雲半虹旌倚日邊散花多寳塔張樂布金田時¶
菊芳仙醖秋蘭動睿篇香街稍欲晩清蹕扈歸天¶
　　　幸少林寺應制¶
紺宇横天室迴鑾指帝休曙隂迎日盡春氣抱巖流空¶
樂繁行漏香烟薄綵遊玉膏從此泛仙馭接浮丘¶