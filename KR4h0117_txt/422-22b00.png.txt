　　　贈張元器憲副復職還浙¶
歸棹飄飄岊水涯途歌猶頌老賢司璠璵滌去蒼蠅㸃¶
松栢依然翠黛姿餞有羣英争載酒嚢無餘贐只畱詩¶
太湖風月寧須買嵗晩心期付釣絲¶
　　　題督舶尚公府藏陳大亨雲山圗¶
春雲飛盡見青山茅屋蕭蕭草樹間濟渡無人横野艇¶
携笻有客訪柴關五湖煙景應非逺三徑風流似可攀¶
笑謝西園天上侶披圗寧許寄投閒¶