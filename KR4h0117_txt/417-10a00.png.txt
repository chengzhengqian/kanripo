山深斷車馬雞犬亦蕭疎澗道散蒼莽峰巒翔紫虚扳¶
援絶鳥道宛轉得僧廬不覺凌絶頂身寒雲滿裾¶
　　　泰安靈巖寺¶
疋馬强支持長途入翠微山髙日初上秋老樹還稀門¶
外一溪隔林中孤衲依虚堂雲臥冷似醉未能歸¶
　　　永嘉縣齋懐沈石田¶
自古清暉地分官得永嘉秋深熱後雨霜薄樹猶花到¶
海江流盡帶山城郭斜乗船看脩竹疑是到君家¶