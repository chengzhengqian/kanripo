吏隠鍾山寂市譁鎖門槐柳陋還嘉芙蓉葉浄低迎杲¶
蝴蝶花輕悄暎霞青箬賽江縣虎艾緑溪連海長魚沙¶
天涯不辯端陽節聊擘菖蒲欵嵗華¶
　　　立秋日客去與啟之靜生¶
蟬噪乗凉江雨輕芙蓉沼上午隂生東家樹影屏間緑¶
北澗泉聲雲外清屐齒乍臨驚夢破苔痕新長與階平¶
漢庭侍從今虚曠不是文園嬾送迎¶
　　　朱振之館雞鳴山樓有寄¶