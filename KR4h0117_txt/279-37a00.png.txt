月落城上樓烏啼樓上頭一啼海色動再啼朝景浮馬¶
鳴黄金勒霜滿翠羽裘烏啼在故處人生多去留¶
　　　璚林臺為薛𤣥卿賦¶
西山有崇臺上與雲氣通仙人紫霞佩導以雙青童逍¶
遥琪樹林盤薄璚華宫積石像𤣥圃連岑構空同纚纚¶
駐朝景冷冷度天風丹鳳刷儀羽絳節飄曈曨矯首不¶
可及滅沒凌飛鴻願言授靈藥與世無終窮¶
　　　晚出西掖同柯博士賦¶