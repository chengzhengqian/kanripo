潮音海洞石盤陀送子東遊柰别何日上扶桑天不逺¶
雲連析木地無多水王獻寳開丹穴星使通槎泛白波¶
見説蓬萊清淺處便從鵬翼起秋河(右盤陀/)¶
身隨衡岳片雲來南極朱陵洞府開八桂山川臨鳥道¶
九疑風雨濕龍堆使華今日嚴珪幣祖印何年剪草萊¶
直到無生㕘學畢逢人遮莫説輪迴(右衡岳/)¶
去禮文殊寳刹開倚空巒岫鬱崔嵬金函奉㫖傳香至¶
白㲲圖形載法來心鏡象懸天外月教筵獅吼地中雷¶