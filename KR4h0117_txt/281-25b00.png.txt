姚江在望渾非逺肻踏梭船訪釣磯¶
　　　岳王墓¶
十二金牌發帝宫儘憑讒舌害元功君臣樂土偷安遂¶
父子邊庭屬望空莫掩青山千載恨常懸白日寸心忠¶
英靈只在棲霞嶺塚樹無枝偃北風¶
　　　寓姑蘓半塘寺¶
息程來借贊公房暫泊扁舟向石塘苔逕煙蘿浮竹翠¶
風簷花雨發天香僧依法座持仙梵人叩禪機入道場¶