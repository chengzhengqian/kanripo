曉痕翠浪行將徧掠面柔風初剪剪梅頰欺寒底死香¶
栁眼窺煙皺未展相看感此故意長欲别忍看春尚淺¶
離情惱人深造次撩我小詩弄清婉腸㫁江頭無語中¶
謝郎疋馬嘶風逺¶
　　　慈覺見訪余適渡江歸以寄之¶
黄沙横吹意儻恍江色模糊迷背向刺舟開㟁風掠耳¶
日暮歸來說驚浪旋添榾柮火蒙密堵立咨嗟羅少長¶
椀楪鏗然野炊熟井稅未輸夜舂響少年信脚蹈憂患¶