　　　閤門廖舍人知袁州¶
駸駸五馬動征塵太守風流世絶倫身事漢庭為小相¶
家傳楚國是騷人烟波莫歎重湖逺桑梓仍将別墅鄰¶
麥穂微黄稻苗綠朱輪入境便行春¶
　　　次韻和宗人安期見賀恩命之什¶
分班曉入翔鸞闕直閣旁連浴鳳池綵筆閒批五色詔¶
好風時動萬年枝勒移鐘阜慙歸晩稱疾文園恨思遲¶
何事吾宗心倍喜春塘夢徹寄新詩¶