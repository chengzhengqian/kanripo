獨有竹林風月夜不堪回首重相思¶
　　　十日發永州有感¶
百年役役居塵世此日迢迢走傳車跬步不離三尺法¶
尋常還帯數編書也知天際浮雲薄好是山中梁木疎¶
回首長安將萬里心旌時為一躊躇¶
　　　送林太守元美致仕¶
太守平明獨上書東風解組賦歸與海邊舊種三珠樹¶
門外新懸五馬車竹簟藤牀支枕後芒鞋布襪杖藜初¶