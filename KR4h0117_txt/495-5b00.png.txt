前日驚惶都忘却豪來懽劇欲起舞狂語驚飛滿林雀¶
大舒雙手弄日月長笑一聲振寥廓開窻遙見江上山¶
紫翠髙低眼分豁幽人巨細向我説上極危巔下隂壑¶
東南云是中華山半夜仙燈光閃爍崆峒西抱北太平¶
隠約仙居在冥寞天皇椎破混沌竅此山揮指神斧鑿¶
轟雷走電騰朱龍微月寒風下秋鶴赤日杲杲海底明¶
蒼雪紛紛峯頂落軒昻勢可敵崑崙突兀恐不讓廬霍¶
我生素抱山水癖處處名山俱領畧曾跨君山浮洞庭¶