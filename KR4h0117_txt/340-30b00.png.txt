金莖露滴雁來初昭陽宿酒酣飛燕長信秋風老婕妤¶
零落當時守宫血清霜幾度為消除¶
　　　登雲曉望¶
十丈金鼇白玉闌偶來乗興一躋攀月沈蕭寺煙鐘外¶
日出滄洲水樹間野鳥無聲随客去海風随陣打潮還¶
回頭却羨雲菴叟掃地焚香獨自閒¶
　　　妙峰夕霽¶
長廊鐘磬寂無聲簾捲西風看晚晴池色倒涵天鏡碧¶