白雲滿牕生薜蘿櫓聲咿軋剪寒月去去其如離思何¶
　　　送友從軍¶
煙浦緑迢迢離人酒易消路分京口樹帆渡月中潮夜¶
静聞清柝風寒試黑貂漢家方討虜好事霍嫖姚¶
　　　送時生¶
積水遥天萬里情獨騎羸馬送君行荒凉故國雙親在¶
牢落秋風一劍横江上路侵巫峽樹鴈邊雲遶漢陽城¶
孤舟别去還相憶後夜猿啼月正明¶