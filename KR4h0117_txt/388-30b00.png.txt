　　　師尚父并四皓圖¶
龍戰天地疲紫芝顔色好六合函一腔素髮照晴昊逃¶
聲傅巖靡直釣璜溪老氣感岐下都音生㸑中槁赤手¶
鼇極扶剛風妖翳掃乃知英雄人出處非草草¶
　　　臞鶴歌¶
元龍之孫金馬客聳壑昻霄好標格挺如鶴出雞羣中¶
萬里長空見霜翮何年飛上瑶華池紫鵷黄鵠相追随¶
朝遊青田暮𤣥圃渴飲醴泉飱玉脂清臞不是人間物¶