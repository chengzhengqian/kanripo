豈須藏襲待他日放手己見人爭傳行囊中有端石堅¶
品髙不肯隨時妍三花挿巾笑起舞但脱俗韻稱髙賢¶
吾歌野仙止於此此意已逐髙鴻鶱¶
　　　次韻吳晉卿遊金山¶
海門蹙處江濤重金鼇浮出何穹窿駕天長橋倩誰作¶
倒影先入樓船中天光上下夾明鏡漫托焦山作隣並¶
半空樓觀起玲瓏達士胸襟儼相暎碣石砥柱逺莫㕘¶
氣勢横絶江之南中泠况復徹肝肺品味豈數南陽潭¶