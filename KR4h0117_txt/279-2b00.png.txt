青燈熒熒照空壁綺窗月上莎雞泣良人塞北逺從軍¶
獨妾深閨長太息憶初癡小嫁君時謂君不晚擁旌麾¶
如何十載尚輿𨽻東屯西戍長奔馳秋風戎馬臨關路¶
千里持矛關上去公家事急將令嚴兒女私情那得顧¶
恨妾不為金鞞靫在君腰下隨風埃恨妾不為龍泉劔¶
在君手内飛光燄慕君不得逐君行翠袖斑斕空血染¶
君不見重瞳鳳駕遊九疑蒼梧望斷猶不歸況今沙場¶
征戰地千人同去幾人回君回不回俱未見妾心如石¶