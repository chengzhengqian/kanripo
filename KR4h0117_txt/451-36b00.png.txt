風逆江頭坐維舟野竹邊荒村無物色落日少人烟盡¶
室憂途夜疎燈照客眠一鈎新月白光景為誰憐¶
　　　小溪驛南行野泊¶
蔓草清溪㟁斜陽獨繫舟蒼烟數家晚錦樹一江秋鳧¶
鴨沙相並松篁澗自幽鄉村有官法鼓柝夜無憂¶
　　　大庾山口晚興¶
髙山屏西日未晚溪欲昏百丈援灘勢叢篙避石根火¶
明依㟁宿人靜聽沙喧家室天涯共扁舟憶故園¶