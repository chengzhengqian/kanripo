憇髙柳覽物動新詠優游徒侣歡豐熟蔬果盛官閒省¶
文檄俗古少諠競乗閒聊獨遊兹焉愜吾性¶
　　　獨遊崇化寺題觀音院¶
黙黙苦不展駕言陟崇岡人遠塵坌息髙門開寳坊華¶
簷敞虛殿喬木䕶修廊閒庭引幽歩偃息得兹堂惟時¶
炎火衰清秋朝暮凉窗虛竹色静風遠松聲長遥山露¶
雲表遠水連天光獨遊不自得遐眺有餘傷留滯感華¶
嵗登臨思故鄉言歸日已夕月出林蒼蒼¶