積雪被長坂卧疴守中林山川雖云阻舟楫肯見㝷傾¶
葢何必舊相知亦已深驚風飄枯條清池冒重隂聮翩¶
雙黄鵠飛鳴緑水潯顧望思鬱紆徘徊發悲吟願言齊¶
羽翮金石固其心歡樂何由替黄髪期滿簪¶
　　　古詩送友仁賢良之京師¶
吳山朝靄外闔門春雨餘超忽孤帆逺天末浮雲舒君¶
今北闕遊我栖南山廬荷鋤事耕作閉戸詠詩書髙林¶
鳴禽曙青苔行迹踈還期茅簷下一枉故人車¶