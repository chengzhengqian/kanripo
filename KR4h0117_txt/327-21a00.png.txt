蘿千尺覆戸外檻下百道來雲泉雲翁住其下日與雲¶
周旋或携雲鶴遊或伴雲龍眠飱雲英兮潄雲液被雲¶
衣兮駕雲軿有時看雲發高詠落筆往往凌雲煙浮雲¶
世事豈能絆蕭散自是雲中仙我欲乗雲走相覔雲路¶
峻絶難夤緣爾來山人棄雲出我今亦是青雲客雲騎¶
橋南古汴津一笑相逢雲水白問公别雲今幾年側身¶
東望雲茫然又掛雲帆拂滄海歸去自種雲中田¶
　　　次韻夜泊¶