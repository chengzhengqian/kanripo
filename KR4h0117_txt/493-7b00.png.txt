花開爛漫滿邨塢風煙酷似桃源古千林映日鶯亂啼¶
萬樹圍春燕雙舞青山寥寂無煙埃劉郎一去不復來¶
此中應有避秦者何須逺去尋天台　右桃花塢¶
繁花漫道當年甚舉目荒凉秋色凜寳瑟已㫁鳯皇吟¶
碧井空留麋鹿飲響屧長廊故幾閒於今惟見草斑斑¶
山頭只有舊時月曽照呉王西子顔　右響屧廊¶
金閶門外楓橋路萬家月色迷煙霧譙閣更殘角韻悲¶
客船夜半鐘聲度樹色髙低混有無山光逺近成糢糊¶