九日登臨得縱談才子不知汾水上仙人長在大江南¶
明珠照夜應無數應是層波更好探¶
　　　送别傅郎中安道持節閩中¶
忽然鄉思若為收莫到三茆最上頭二月東甌看負弩¶
一天南蕩想行舟過家上冡從今數落絮飛花合晝遊¶
料得甘泉來奏計定應前席莫遲留¶
　　　閏月九日登越王臺次韻經畧敷文所寄詩¶
閒陪小隊出山椒為有吳歌雜楚謠縱道菊花如昨日¶