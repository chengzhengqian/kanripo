落日長川暝孤舟獨客愁若為今夜月不是故園秋片¶
影懸珠斗微光下玉鈎心期明鏡滿指日大刀頭¶
　　　送許志學北遊¶
聞説幽并北嚴冬雪作花長空無過雁念子獨辭家朔¶
月迎仙櫂灤雲引客車薊門登覧處顒望憶京華¶
　　　除夕¶
臘盡雪初晴春廻促漏聲孤燈親逺客一歲只殘更律¶
候青陽轉年隨白髮生迎新應待旦端佩謁承明¶