　　　一素亭和見素韻¶
千巻儲書作墨莊夢隨春草到池塘涓涓碧井分仙社¶
面面青峰隔女牆丹桂燕山多異種金砂樵谷有遺方¶
接䍦倒著閒臨水照見䰐鬖髮影長¶
　　　詠淖泉¶
淖口飛泉玉雪清決渠疏引入秦城民居萬户沾餘瀝¶
客邸三秋解宿酲雲物映來多異態年光流去不停聲¶
臨池且盡杯中醁浪跡乾坤一聚萍¶