兹行騎從歴諸蕃氊帳依微絶漠間殘煙古樹羌夷聚¶
逺火荒原獵騎還蕃酋出迎通漢語穹廬蒲萄酒如乳¶
舞女爭呈于闐粧歌辭盡協龜兹譜當筵半醉看呉鈎¶
上馬便着金貂裘山川遥認月支窟部落能知博望侯¶
草上風沙亂騷屑邊頭日暮悲笳咽行窮天盡始回轅¶
坐對雪深還仗節歸來雜遝宛馬羣立談可以收奇勲¶
却笑古來征戰苦邊人空説李將軍¶
　　　薊門老婦行¶