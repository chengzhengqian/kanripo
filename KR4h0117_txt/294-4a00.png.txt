久靜厭紛俗齋居自𤣥處遙知久黙暇共此瀟瀟雨屢¶
驚芳節換暫覺清音阻欲扣竹間扉棋聲隔春渚¶
　　　又¶
叢林翳重岡迢遞僧居獨憑軒一悵望春雨蘼蕪綠泉¶
香花落磵窻暝松圍屋憶爾諷經餘袈裟坐深竹¶
　　　又¶
别君俄兼旬芳景已云暮南風吹新緑欲暗庭前樹騶¶
鳴孤驛曉鴉散春城曙眄此慰離憂新知忽成故¶