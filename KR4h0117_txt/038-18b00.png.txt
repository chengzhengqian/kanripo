漢家煙塵在東北漢將辭家破殘賊男兒本自重横行¶
天子非常賜顔色摐金伐皷下榆闗旌斾逶迤碣石間¶
校尉羽書飛瀚海單于獵火照狼山山川蕭條極邊土¶
胡騎憑陵雜風雨戰士軍前半死生美人帳下猶歌舞¶
大漠窮秋塞草腓孤城落日鬬兵稀身當恩遇常輕敵¶
力盡闗山未解圍鐵衣逺戍辛勤久玉筯應啼别離後¶
少婦城南欲斷腸征人薊北空回首邊庭飄颻那可度¶
絶域蒼茫無所有殺氣三時作陣雲寒聲一夜傳刁斗¶