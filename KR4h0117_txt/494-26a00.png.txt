　　　暮春¶
髙榆風定翠相圍天氣悠揚思轉微畫閣凝香新試扇¶
春肌生汗欲更衣乍聞幽鳥渾無見時墮游絲忽漫飛¶
惆悵東闌尋曉夢落花芳草已都非¶
　　　靈巖山絶頂望太湖¶
靈巖山正當胥口落日西南望太湖雙島如螺浮欲出¶
片帆和鳥去俱無閒論往事何能説不見髙人試一呼¶
慎勿近前波浪恐大都竒絶在糢糊¶