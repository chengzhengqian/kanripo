　　　奉送相公十八丈鎮揚州¶
千騎風生大斾舒春江重到武侯廬共懸龜印銜新綬¶
同憶鱣庭訪舊居取履橋邊啼鳥換釣璜溪畔落花初¶
今来却笑臨卭客入蜀空馳使者車¶
　　　謫仙嶺南道中作¶
嶺水爭分路轉迷桄榔椰葉暗蠻溪愁衝毒霧逢蛇草¶
畏落沙蟲避燕泥五月畬田收火米三更津吏報潮雞¶
不堪腸斷思鄉處紅槿花中越鳥啼¶