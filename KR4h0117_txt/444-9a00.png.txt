　　　送髙孔明貢元朝京¶
大明啓文運奎光燭寰區六經脩治教四海宗唐虞英¶
才育庠序科貢惟兩途嵗時重遴選濟濟登天衢偉哉¶
髙夫子世業稱名儒窮經務深造秉志懷逺圖場屋屢¶
弗利烏兎驚奔趨楚山隠良璞滄海遺明珠秋來忽充¶
貢别我遊皇都孤舟艤江曲情深倒玊壺蘋花弄秋水¶
霜葉颯髙梧執袂忍分手感時心轉孤去去勿淹滯金¶
門曵長裾¶