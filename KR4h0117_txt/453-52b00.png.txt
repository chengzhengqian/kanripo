不見春花憶故鄉更愁炎月滯炎方柴門舊對滄江逈¶
野服無如白苧凉海内形容猶道路天涯恩澤更農桑¶
何時挂却塵冠去散髪行歌與世㤀¶
　　　磐石崖下泛舟¶
磐石江頭景殊絶放舟幽興幾人同風飄鼓角晴波外¶
雨洗峰巒夕照中狼籍椰樽浮酒白清泠氷碗削𤓰紅¶
尋僧更訪山腰閣半醉題詩峭壁東¶
　　　九日登柳山¶