　　　陪祀陵園畢夜歸昌平小憇簡悔軒少宗伯¶
寢園春祀禮初成乘月歸來信馬行亂石寒流纔數里¶
荒城&KR0714;漏已三更片時僧舍還鄉夢滿路山禽喚客聲¶
風景有誰能品藻謫仙詩句玊壺清¶
　　　次熊峰先生韻題寗菴先生予莊¶
壠上呼童剪草萊行行無數好山來夕陽牛背頻聞笛¶
春水鷗邊忽見梅蔬圃不緣農事廢柴門長為野人開¶
淡中滋味眞難數咬得菘心與芥臺¶