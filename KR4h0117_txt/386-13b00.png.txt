　　　水簾飛雪¶
颯颯銀河一片秋石梁飛濺浪花浮水神掃雪風為箒¶
山鬼掀簾月當鈎玊屑散將何處去鏡光拖下幾時收¶
莫言此景清如畫中有龍沙萬里愁¶
　　　紅山西照¶
紅山高占夕陽多此景窮邊有幾何天未補時曽煉石¶
日將沉處謾揮戈花從火樹光中落鳥向丹霞影裏過¶
好幅畫圖牛背上晚風横笛牧兒歌¶