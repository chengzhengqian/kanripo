不是休文能醉我平生磊塊仗誰澆¶
　　　和錢元抑投贈¶
虞人雅自重齊旌小奏由來止一成蕙帳久孤黄鶴怨¶
蓼灘先赴白鷗盟春山丐竹眠思䕃曉井擔泉汲愛清¶
舊日著書今亦懶聊從靜裏息餘生¶
　　　訪徐季子于𤓰涇¶
太湖東轉碧溪斜來訪南州孺子家舊學不嫌樊氏稼¶
閒情兼理邵平𤓰畫船載酒人如玉醉筆題詩墨似鴉¶