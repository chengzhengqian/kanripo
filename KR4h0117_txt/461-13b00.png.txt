　　　次鳯凰臺韻¶
春來閒上鳯臺逰極目長江天際流紫氣蔥蔥籠殿闕¶
蒼煙漠漠上林丘功名誰畵麒麟閣詞藻空傳鸚鵡洲¶
且對青山傾緑醑莫教明月笑人愁¶
　　　送陳侍郎奏績京師¶
少宰朝天及早春羣公相餞集江津九霄宫殿皇都逺¶
千里鶯花驛路新鳷鵲樓頭傳刻漏鳯凰池上聴絲綸¶
袖中應有山公啓見說君王訪舊人¶