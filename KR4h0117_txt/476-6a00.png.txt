蓬萊之山有竒卉瀚海珊瑚始堪比攢芳萃美翩東風¶
紫翠如煙吹不起昔人曽此拾靈苗飛過弱流三萬里¶
歸來種向七門山幾度春光青未已山中老人負頹齡¶
扶杖時來一停屣軟沙塵外枕雲眠細嚼芳英足滫瀡¶
千秋擬駐鏡中顔歲月人間自流水¶
　　　題墨蒲萄¶
雷車夜碾山雲殘螫龍驚震江波寒峥嶸直上青霄蟠¶
忽然下飲研池寛墨花香暖朝未乾爪㾗屈曲珠影團¶