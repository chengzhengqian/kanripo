辛苦如何説得來只將筋力付流水空把形容同死灰¶
　　　龍龕禪寺追和王高二太史題壁詩¶
海上靈山孕神秀萬木蒼蒼碧雲溜山頭霽色襯朝霞¶
樹裏嵐光宜晩照塵囂逈隔絶纎埃金仙之宅如蓬萊¶
神房半自花間出定室多從松下開勝槩岧嶤真絶境¶
目極神馳與俱永飛巖踏上聽天雞疊巘攒雲愁半嶺¶
終南太華休争竒其中佳趣人不知岩扉静掩薜蘿月¶
法水光涵祇樹枝不用傷心怨遲暮且須載酒随𤣥度¶