石梁遥度進酒嶺浮屠俯瞰洪塘衢東人念我多岑寂¶
持橈夜泛前溪碧醉倚澄潭月色涼謝端螺女空陳跡¶
朝来更上妙峯山岧嶤絶嶺勞躋攀歸情黙黙戀飛鳥¶
天人色相心猶閒旅懐况值春多雨登臨盡日遥凝竚¶
野碓聲喧近水家錦鳩啼歇長洲樹束書蚤賦歸去来¶
青氊舊邇無諸臺㡬年夢不度西浦石門蘿逕饒蒼苔¶
披圖却憶曾遊所風景不殊心獨苦踏沙歸客晚牽舟¶
斜煙落日無人渡¶