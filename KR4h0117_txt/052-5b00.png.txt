詩人饒楚思淮上及春歸舊浦菱花待閒門栁絮飛髙¶
名鄉曲重少事道流稀定向漁家醉殘陽卧釣磯¶
　　　送冷朝陽及第歸江寧¶
髙第猶佳句諸生似者稀長安帶酒别建業候潮歸稚¶
子歡迎棹隣人為掃扉含情過舊浦鷗鳥亦依依¶
　　　送越州辛法曹之任¶
但能一官適莫羡五侯尊山色垂趨府潮聲自到門緣¶
塘剡溪路映竹五湖村王謝登臨處依依今尚存¶