　　　自樂城赴永嘉枉路泛白湖寄松陽李少府¶
西行礙淺石北轉入谿橋樹色煙輕重湖光風動揺百¶
花亂飛雪萬嶺疊青霄猿挂臨潭篠鷗迎出浦橈惟應¶
賞心客兹路不言遥¶
　　　九日陪潤州邵使君登北固山¶
五馬向西椒重陽坐麗譙徐州帶緑水楚國在青霄張¶
幕連江樹開筵接海潮凌雲詞客語廻雪舞人嬌梅福¶
慙仙吏羊公賞下僚新豐酒舊美况是菊花朝¶