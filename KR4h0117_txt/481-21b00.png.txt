西州五月無炎暑應避青驄滿路霜¶
　　　喜雨和郭司業¶
入秋忽聽翻江雨長夏空瞻落檻雲頓失塵熇淨如洗¶
乍迷山翠杳難分民情正望倉箱富神薦猶憑黍稷芬¶
更喜清凉慰幽獨簡編遥夜坐膏焚¶
　　　和顧華玉憲長遊天界寺之作¶
素衣那受市塵侵虚谷迢遥見此心苔逕客吟猿鶴靜¶
石牀僧定薜蘿深髙賢有意依蓮社開士何年建鷲林¶