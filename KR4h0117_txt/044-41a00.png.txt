問徃昔時鳳凰為誰來鳳凰去已久正當今日迴明君¶
越羲軒天老坐三台豪士無所用彈絃醉金罍東風吹¶
山花安可不盡杯六帝没幽草深宫㝠緑苔置酒勿復¶
道歌鐘但相催¶
　　　秋浦清谿雪夜對酒客有唱山鷓鴣者¶
披我貂襜褕對君白玉壺雪花酒上滅頓覺夜寒無客¶
有桂陽至能吟山鷓鴣清風動窗竹越鳥起相呼持此¶
足為樂何煩笙與竽¶