不見天邉青作塜古來愁殺漢昭君¶
　　　輕薄兒¶
豪不必馳千騎雄不在垂雙鞬天生俊氣自相逐出與¶
鵰鶚同飛翻朝行九衢不得意下鞭走馬城西原忽聞¶
燕雁一聲去回鞍挾彈平陵園歸來青樓曲未卒美人¶
玉色當金樽淮隂少年不相下酒酣半笑倚市門安知¶
我有不平色白日欲落紅塵昬死生容易如反掌得意¶
失意由片言少年但飲莫相問此中報讎亦報恩¶