連城髙閣起崔嵬帝子曾經歌舞来四面簾櫳開曉霧¶
半空簫鼓隠春雷緱山謾說乗鸞去遼海徒聞化鶴回¶
惟有二王遺刻在年年風雨長莓苔¶
　　　又¶
鳴鸞佩玉憶當年遺跡荒涼倍可憐尚有殘花飛蛱蝶¶
應多古樹怨啼鵑西山疎雨浮雲外南浦驚濤夕照邊¶
何事王孫舊時草滿堤猶自緑芊芊¶
　　　勅建東閣新成次曾侍讀韻¶