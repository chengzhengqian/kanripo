門掩荒山夜雪深貧笑白駒無去意病慚黄鵠有歸心¶
雲間二室勞君盡水墨蒼蒼半壁隂¶
　　　乘月棹舟送大厯寺靈聰上人不及¶
萬峰秋盡百泉清舊鎖禪扉在赤城楓浦客来煙未散¶
竹忩僧去月猶明杯浮野渡魚龍逺鍚響空山虎豹驚¶
一字不留何足訝白雲無路水無情¶
　　　村舎二首¶
自剪青莎織雨衣南峰煙火是柴扉莱妻早報蒸藜熟¶