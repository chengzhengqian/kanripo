　　　乙夘元夕感懷¶
滿城燈火雜笙歌老病其如好景何愁逐腸迴偏作陣¶
淚從心落欲成河風飄香去籠花塢月射忩來照繭窩¶
自笑平生最瀟灑不堪今夜寂寥多¶
　　　哭李和之¶
少小交遊到白頭忽聞哀訃淚滂流孟郊不副韓公望¶
李白空貽杜甫愁經學一函傳菽粟詩歌千古戞琳璆¶
傷心何處尤堪痛旅櫬迢迢向首邱¶