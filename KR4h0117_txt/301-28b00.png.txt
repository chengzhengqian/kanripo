身世如萍梗他鄉縂是愁暝燈蟲入夜殘雨葉翻秋坎¶
止知何處暌離似勝遊虚舟從所適無日是安流¶
　　　題畵¶
孤亭臨水夕喬木生寒色清隐自幽人宛若山隂客群¶
峰入戶青一澗當牕白日暮獨凭欄衣上歸雲濕¶
　　　感懐冬夜¶
窮冬天地閉積雪暗河關身世隨孤雁家林隔萬山江¶
聲回積夢燈影對愁顔遥夜心千里蕭蕭兩髩斑¶