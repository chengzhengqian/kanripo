　　　霧閣曉粧¶
東風吹散梨花雨百舌枝頭報晴曙逰仙驚覺奈將何¶
起揭流蘓悄無語摩挲两眼穿錦襠塞酥掩腿懸香囊¶
牙梳綰就盤龍髻波斯飛出䨇蛾長玉顔自是無人比¶
更把鉛華助嬌媚十尖盡染守宮花額前又㸃寒梅蕋¶
粧成掩鏡問小環今日何如前日美¶
　　　和嚴太史白堂閒坐¶
道院何寂泬端居想虎闈籬花開更落梁燕語還飛不¶