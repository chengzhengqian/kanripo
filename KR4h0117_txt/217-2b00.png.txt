境逾清四壁風来吹抱琴揖蒼髯喜氣掀兩睂臭味既¶
與同相親不相違直期閲歲寒可但忘朝飢¶
　　　行役¶
宿霧鎖山椒落月掛林側崎嶇歴岡巒髣髴辯阡陌秋¶
髙風露寒道逺時序迫安得歸故園篝燈理書册¶
　　　羅溪橋¶
我来從西昌日日困塵土誰知羅溪橋浄若初過雨長¶
松列左右清風奏宮羽薄暮舍籃輿扁舟渡溪去¶