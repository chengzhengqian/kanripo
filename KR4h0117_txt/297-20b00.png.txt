　　　憶龍門高逸人¶
浮亭露飲玉樽空千里心期此夕同海路想經春草緑¶
越吟愁對夜燈紅他山花發鶯啼後别墅春歸積雨中¶
聖代祇今無隱逸不應多病臥孤蓬¶
　　　送浦大歸晉陽分得衣字¶
離亭征騎曉騑騑正値闗河朔雁飛白髪相看閩海别¶
青山遙送晉陵歸江城雨外蓮峰岀野寺霜前柿葉稀¶
自愧忘情非我輩臨岐惟有一沾衣¶