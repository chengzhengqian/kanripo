數問主人來也未手談殘局已黄昬¶
　　　留劉醫士為予治咳及疥¶
老扁乘舟將欲發棹歌聲響石門灘誼髙不取千錢易¶
嵗暮相留一日難霜骨夜驚鱗甲起枯腸時咳玉珠殘¶
病軀舍子堪誰寄莫厭蔬盤煙雨寒¶
　　　夜酌東山十二臺¶
珮環飄下月黄昬疑是羅浮夢裏魂隔樹不争金縷響¶
滿身花弄縞衣㾗擕來天上閒雲浄飄落人間笑語温¶