　　　山莊休沐¶
蘭署乗閒日蓬扉狎遁棲龍柯踈玉井鳯葉下金堤川¶
光揺水箭山氣上雲梯亭幽聞唳鶴忩曉聽鳴雞玉軫¶
臨風奏瓊漿映月擕田家自有樂誰肯謝青谿¶
　　　山林休日田家¶
歸休乘暇日饁稼返秋塲徑草踈王篲巖枝落帝桑耕¶
田虞訟寢鑿井漢機忘戎葵朝委露齊棗夜含霜南澗¶
泉初冽東籬菊正芳還思北忩下高臥偃羲皇¶