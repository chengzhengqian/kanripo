　　　單父逢鄧司倉覆倉庫因而有贈¶
邦牧今坐嘯羣賢趨紀綱四人忽不擾耕者遙相望粲¶
粲府中妙授詞如履霜炎炎伏熱時草木無晶光匹馬¶
度睢水清風何激揚校緡閲帑藏發廪欣斯箱邂逅得¶
相逢歡言至夕陽開襟自公餘載酒登琴堂舉杯挹山¶
川寓目窮毫芒白鳥向田盡青蟬歸路長醉中不惜別¶
况乃正遊梁¶
　　　薊門不遇王之渙郭密之因以留贈¶