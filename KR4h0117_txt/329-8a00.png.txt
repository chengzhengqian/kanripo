散花金仙揕其首拱伏朝尊勢前後霧髩煙鬟鬬妍醜¶
荆闗老死骨已枯誰能寫之為作圖癯然老曄生東吳¶
炯炯巖電雙清矑解衣盤礴運天巧笑䑛霜毫眺清曉¶
目擊心存明了了秋毫逺見孤白鳥掃素卷碧歸髙堂¶
上公寶玩怡清揚飛臺峭壁宛在望欲援南斗㪺天漿¶
彷彿飈梯幾千丈鐵杖鳴敲洞門敞分我蒼厓一幅雲¶
老病醒然致蕭爽青林白屋晩可依淋漓滿壁恩光飛¶
松花雲津久相待竟擬踏此漁舟歸¶