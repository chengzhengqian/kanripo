在西山悠然望孤渚昨宵天始寒蟲聲滿籬户田家衣¶
食薄黽勉嵗時取掩關未成眠東隣響機杼¶
　　　岑補闕参同諸公登慈恩寺浮圗¶
香界出塵表孤標屹峥嶸直上凌半空言是羽翼成迥¶
梯接元氣磴道盤青冥雄觀隘川岳乃覺形神輕俯視¶
寒渭白平臨終南青神州一掌中雙闕雲端明窮歴諸¶
磴盡颯然凉飇生千峰掛飛雨秦塞何凄清早割區中¶
縁永懐叅道情今日髙興盡期君謝浮名¶