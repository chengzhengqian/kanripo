裊裊城雲影蕭蕭急霰催逺從仙閣度輕繞鳯池廻弄¶
日揺彤管含風引玉杯春還今嵗早先報漢宫梅¶
　　　秋雨¶
斷續城頭雨空齋録蘚封孤燈聞過鴈四壁起鳴蛩細¶
草傷心碧幽花滿目濃美人居綺陌幾日不相逄¶
　　　三月三日¶
病眼㸔天地風沙當晝吹賞心沽酒伴行樂過花時水¶
曲蘭芳静城隂柳絮遅東郊有車馬春色報人知¶