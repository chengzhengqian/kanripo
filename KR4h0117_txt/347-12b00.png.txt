酣酒狂歌思欲飄乆從江國駐蘭橈芙蓉隔浦聼秋雨¶
楊桞長亭看晚潮過客有時來問字美人何處覔吹簫¶
題詩欲寫慇懃意搔首西風雁影遥¶
　　　野牧子巻¶
釣渭耕莘事若何争如牧子住林阿横吹短笛風欹笠¶
倒跨歸牛雨濕蓑海上嚙氊持漢節山中扣角起啇歌¶
長途我亦歸休者更擬為樵入薜蘿¶
　　　題僧秀北宗竹深圖¶