筮仕廿年家食半獨於山水性非廉¶
　　　寶雲禪房遣興二首¶
年登四十兩歸田喜有工夫伴老禪愛月西樓簾盡捲¶
貪涼北牖榻先懸茶煙併入香爐火竹影斜横玉井泉¶
長日閉門深徑底此中真與病軀便¶
微薰清晝欵輕衫梵宇無聲意自緘開閣逺通天竺國¶
浮槎歘見補陀巖狻猊座上琉璃影孔雀經邊白玉函¶
世路只今荆棘滿寄身方外免鐫劖¶