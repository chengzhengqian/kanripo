　　　送金太守致仕¶
北風蕭蕭起平陸逺客還思舊鄉曲青袍白馬送君歸¶
楚水呉山為誰緑當年獻䇿來京華飄飄意氣凌雲霞¶
曉日長趨九華殿春風爛醉五侯家雙旌照人日杲杲¶
承恩獨出長安道西江穉子解絃歌南國騷人怨芳草¶
退身不待衰病年懸珂結駟空留連三山松栢宛然在¶
五陵桃花亦可憐山中寥寥何所有蓴菜羮兼菊花酒¶
相如膝上七絃琴元亮宅邊五株栁清時令子居黄門¶