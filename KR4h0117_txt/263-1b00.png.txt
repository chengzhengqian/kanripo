鴻鴈在渚鶺鴒在原物以羣分維性是便爾鳴雝雝爾¶
懷急難無胥逺矣今亶其然¶
　　　鬱松贈陶思齊任通波驛長¶
鬱鬱喬松在彼中林斵之礱之以榱以楹我材既良胡¶
寧靡成日居月諸亦迭而逝謀猶孔臧庶拔斯萃奮然¶
于懷耿耿寤寐泛彼栢舟集于西流征夫遑遑予取予¶
求爾言毋暴我心則休遙遙道途跬步斯舉悠悠天衢¶
始振其羽聿其問津雲漢之渚¶