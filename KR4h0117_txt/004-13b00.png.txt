復墟曲中披草共來往相見無雜言但道桑麻長桑麻¶
日已長我土日已廣常恐霜霰至零落同草莽¶
種豆南山下草盛豆苗稀晨興理荒穢帶月荷鋤歸道¶
狹草木長夕露沾我衣衣沾不足惜但使願無違¶
久去山澤遊浪莽林野娛試携子姪輩披榛步荒墟徘¶
徊丘壟間依依昔人居井竈有遺處桑竹殘朽株借問¶
採薪者此人皆焉如薪者向我言死没無復餘一世異¶
朝市此語真不虚人生似幻化終當歸空無¶