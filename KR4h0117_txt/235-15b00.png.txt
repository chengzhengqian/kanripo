長林豐草我所愛覊靮未脫無由緣髙侯逺來㫖顧我¶
裹茗抱被來同眠青燈耿耿照土屋白日薄薄無葷羶¶
破愁為笑出軟語寄書妻孥無一錢江湖浩𣺌足春水¶
鳬鴈滅沒横秋烟何當乞身歸故里圖書堆裏消殘年¶
　　　題商德符學士桃源春曉圖¶
宿雲初散青山濕落紅繽紛溪水急桃花源裏得春多¶
洞口春烟搖緑蘿緑蘿搖烟掛絶壁飛流直下三千尺¶
瑤草離離滿澗阿長松落落凌空碧雞鳴犬吠自成村¶