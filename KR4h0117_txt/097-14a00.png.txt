　　　陪王大夫泛湖¶
去去陵晨廻見星木蘭舟穩畫橈輕白波潭上魚龍氣¶
紅樹林中雞犬聲密炬燒殘銀漢昃羽觴飛急玉山傾¶
此時簡㸃諸名士却是漁翁無姓名¶
　　　贈㑹稽張少府¶
髙節何曾似任官藥苖香潔備常餐一分酒户添猶得¶
五字詩名動即難笑我無媒生鶴髪知君有意借魚竿¶
明年莫便還家去鏡裏雲山且共看¶