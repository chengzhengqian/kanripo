風入苕嶤紫禁長五雲垂影絢天光緇衣素識龍鸞氣¶
墨版新承雨露香杯渡海門秋渺渺錫飛淮甸月蒼蒼¶
賜還有待南歸日為訪支公卧石牀¶
　　　早朝和友人徐子權韻¶
曈曈旭日上東山金鎻齊開虎豹闗霧靄爐烟當鳯扆¶
風傳臚唱肅鵷班呈来八駿花前簇朝散千官柳外還¶
回望蓬萊猶咫尺薰絃奏撤五雲間¶
　　　和韻答傅彦武¶