　　　　林之作¶
杜曲風光尺五天驕驄嘶過酒樓前龍輿陌路疎疎雨¶
鳯闕觚棱淡淡烟上相綵㫋歸柳外王孫金弹落花前¶
臨流有客題佳句不羡春風歌舞筵¶
　　　抵豫章寄淡溪姜氏叔範叔徳叔用叔謙¶
長羡姜侯兄弟賢幽人庭戶水雲邊花開舊樹觀生意¶
竹長新叢勝徃年留客共尋垂釣侣愛孫仍蓄買書錢¶
相親少壯今華髪一念暌離一悵然¶