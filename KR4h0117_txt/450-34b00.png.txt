　　　宋故大内¶
客懐惆悵問前朝地老天荒王氣銷壯士有心廻海浪¶
忠臣無計喚江潮龍蟠井幹居人汲草没銅駝野火燒¶
東望海門天𣺌𣺌夕陽無語立津橋¶
　　　題春景畫¶
盡收春色此庭中飲具吟瓢未放空楊栁渡頭寒食雨¶
杏花村裏酒旗風瀑流半捲晴崖白仙觀都涵夕照紅¶
坐見樵歸山下路推篷對話一漁翁¶