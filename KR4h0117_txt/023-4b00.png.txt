共有樽中好言尋谷口來薜蘿山逕入荷芰水亭開日¶
氣含殘雨雲隂送晚雷洛陽鐘鼔至車馬繫遲回¶
　　　送崔融¶
君王行出將書記逺從征祖帳連河闕軍麾動洛城旌¶
旃朝朔氣笳吹夜邊聲坐覺煙塵掃秋風古北平¶
　　　經行嵐州¶
北地春光晚邊城氣候寒徃來花不發新舊雪仍殘水¶
作琴中聽山疑畫裏看自驚牽逺役艱險促征鞍¶