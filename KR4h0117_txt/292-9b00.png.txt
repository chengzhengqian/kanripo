商雜候渡寒立沙上月蒼煙隠遙汀益覺湖漲闊開橈¶
散驚鳬海色曙初發朧曨前山來稍稍後嶺沒中流聞¶
鼔角隔岸見城闕客路得奇觀臨風悶俱豁¶
　　　宿湯氏江樓夜起觀潮¶
舟師夜驚呼隔浦亂燈集潮聲若萬騎怒奪海門入初¶
來聽猶逺忽過睇無及震搖髙山動噴灑明月濕霜風¶
助翻江蛟龍苦難蟄應知隂陽氣來往此呼吸登樓覺¶
神壯憑險方迥立何處望靈旗煙中去波急¶