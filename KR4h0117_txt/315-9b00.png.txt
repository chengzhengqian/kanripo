新築茒堂面翠㣲㶚陵風景更依稀拾薪路險莓苔滑¶
放犢林深笋蕨肥卜式肯將金換爵買臣安用錦為衣¶
他年斤斧相尋處牛角懸書候夕暉¶
　　　郡庠胡子温以楊侯所題弓裘賦遂為書此¶
七寳雕弓鵲血紅使君髙誼孰能同鼎湖猶憶封侯壯¶
蛟浦徒誇漢武雄空谷扣絃驚夜月上林飛箭待秋鴻¶
桑弧自有平生志未數麒麟第一功¶
　　　解嘲¶