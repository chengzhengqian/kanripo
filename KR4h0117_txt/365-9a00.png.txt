路轉青楓逕泉通古石橋規模靈隠小景像上方遥書¶
壁藤牽袂尋源草没鏕毎懐登覽日東海暮生潮¶
　　　子游舊宅¶
列國雄吞際人材北學難凄凉吴邑里惆悵魯衣冠舊¶
宅歸蓬顆新祠倚杏壇一橋通夾巷蔽井樹隂寒¶
　　　追哭張伯雨外史¶
身似浮雲年在吴玉鈎橋外是西湖花前微雨白鵞帖¶
樓上好風金鴨爐李泌只宜留北闕劉郎那得老𤣥都¶