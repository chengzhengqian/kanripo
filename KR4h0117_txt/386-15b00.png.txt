　　　次尹同仁冡宰韻¶
世事真如天上雲白衣蒼犬轉頭新西施不笑東施醜¶
北阮空嫌南阮貧酒到醉時休勸客棊當勝處且饒人¶
落花滿院鶯聲巧又是門闌一度春¶
　　　端午¶
角黍堆盤酒滿壺喜逢佳節泛菖蒲門高不碍齊公子¶
江濶難尋楚大夫昔荷聖恩頒彩扇今随鄉俗佩靈符¶
豪華争剪寒臯舌誰向丹山問鳯雛¶