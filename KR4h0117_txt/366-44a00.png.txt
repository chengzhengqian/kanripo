雨晴還滴茶煙起更垂何人共怡恱隨意獨支頣¶
　　　巫山髙¶
巫山髙望不極十二危峰倚天碧陽臺神女徒盈盈艶¶
質妖容果誰識襄王荒怪不足徴宋玉㣲辭豈堪惜至¶
今雲雨自朝昬山鬼哀猿呌蒼壁¶
　　　楚妃歎¶
宫城禁兵夜簇簇君王不返宫中宿戎車彭彭雲夢林¶
獵火煌煌漢臯曲章華臺前江水流君心如水無日休¶