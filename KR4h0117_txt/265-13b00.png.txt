　　　題元材上壁¶
蕭條江上寺迢遞白雲横坐待髙僧乆時聞落葉聲鴟¶
夷懐往事張翰有餘情獨悼扁舟去門前潮未生¶
　　　題王元用秋水軒¶
秋水如玉涵緑蒲玉壺羙酒清若無佳人倚窓調錦瑟¶
文君勸酒坐當壚昔年種柳遶漢南樹今搖落人何堪¶
惟有年年秋水至翠煙石黛漾晴嵐開軒清映臨秋水¶
斜日荷花淡相倚凌波微步襪生塵交甫凝情珮還委¶