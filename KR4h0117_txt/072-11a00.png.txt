曲江春水滿北㟁掩柴關祇有僧鄰舍全無物映山樹¶
隂終日掃藥債隔年還猶記聽琴夜寒燈竹屋間¶
　　　夏夜¶
原寺偏鄰近開門物景澄磬通多葉罅月離片雲稜寄¶
宿山中鳥相尋海畔僧惟愁秋色至乍可在炎蒸¶
　　　送厲宗上人¶
擁䇿背岷峨終南雨雪和潄泉秋鶴至禪樹夜猿過高¶
頂白雲盡前山黄葉多曽吟廬嶽上月動九江波¶