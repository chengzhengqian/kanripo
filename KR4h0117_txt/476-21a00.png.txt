白㟁潮生已没灣鼉鼓天桴揚水陣蜃樓煙市擁銀山¶
竒觀正喜開心眼可作尋常遊子顔¶
　　　西湖重遊¶
一晴山水倍争竒晴雨湖光信兩宜但覺鏡中浮態變¶
不知天上畫船移樓臺半出蓬萊世花栁全非歌舞時¶
試問蘇公堤上月風流今古幾人詩¶
　　　有客約會齊雲巖¶
知君脫屣上丹臺扶策東風我亦來隨步煙雲渾莫逆¶