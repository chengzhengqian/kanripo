因愛兩湖風月好近時知買木蘭舟¶
　　　慰魏公美病懷¶
蕭齋無事掩雲蘿習静工夫是養疴向日吟哦今健否¶
近来眠食定如何尋芝曉杖園頭少聽雨秋懐枕上多¶
我亦衰遲違問候寄詩聊當一經過¶
　　　黄尚節静逸堂¶
記得君家附郭居一堂幽處市聲虚緑隂日薄停琴坐¶
白髮風凉帶雪梳蟢脚漫延窻下酒燕泥時汚手中書¶