為送行臺出縣門不辭擕酒到山根竹隂正入支公寺¶
樹色遥連主簿村潮嚙新沙知廢路水舂機碓隔荒垣¶
望中一簇峰巒秀問是鄉名古夾源¶
　　　閻文振方伯王景端都閫諸公邀餞靈隱寺¶
錢塘門外日初紅萬頃湖光一鏡空白塔蒼松山向背¶
畫船垂栁路西東放生字認唐遺碣行在名傳宋故宫¶
弔古有情詩不逮一林啼鳥自春風¶
　　　登金山二首¶