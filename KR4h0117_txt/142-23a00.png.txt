水邊幽樹憶同攀曽約移居向此間欲語林塘迷舊逕¶
却隨車馬入他山飛花著地容難冶鳴鳥窺人意轉閒¶
物色可歌春不返相思空復慘朱顔¶
　　　酬凈因長老樓上翫月見懐有疑君魂夢在清¶
　　　都之句¶
道人心與世無求隠几蕭然在此樓坐對髙梧傾曉月¶
看翻清露洗新秋登臨更欲邀元亮披寫還能擬惠休¶
顧我不知天上樂虚疑昨夜夢仙遊¶