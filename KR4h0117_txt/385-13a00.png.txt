漢江緑遶南雍州敗瓦頹垣江上頭蕘兒牧竪笑相語¶
云是昭明文選樓昭明好學無與比鬬雞肯效諸王戲¶
古今作者浩如煙欲選雄渾垂萬世旁捜陶謝曹劉詩¶
細閱班揚賈馬辭明珠溢目取照乗夷玉在序收懸黎¶
江蘺沅芷萃靈囿亦有殷彞及周卣誰云小兒强解事¶
作者藉之傳不朽江陵典籍亦已多七官文字勤捜羅¶
當年不作千秋計化作飛煙奈爾何¶
　　　柴潭樓(在汝寜/)¶