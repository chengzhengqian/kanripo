　　　次韻李陵貢院新晴¶
鎻闈令嚴深復深五星簾幕晴若隂澹雲㣲月謾清夜¶
短檠政自闗人心看燈作暈生睡色江南行處夢不隔¶
覺來快讀新晴篇怳然賔我鶯花前徑欲觴公後堂酒¶
儻煩春衫小垂手¶
　　　重遊南嶽¶
捨舟得馬如馭氣步入青松三十里我從蠻嶺瘴烟來¶
不怕雨雲埋嶽趾憶昔南征疑廟庭往來無恙神所祉¶