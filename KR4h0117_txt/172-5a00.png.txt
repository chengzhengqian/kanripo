寥陽洞口風烟好枯木槎牙挿雲島重重金鎻遶嬋娟¶
滿地落花常不掃蕭郎聞説巳乗鸞空餘九轉燒丹竈¶
烟霞截斷絶非塵凡夫蹤跡無由到高陽有客携佳侣¶
訪異尋幽豁襟抱瓊樓飲散恣歡遊誤入蓬壺如夢覺¶
雲闗初叩閒無人松梢鶴唳如驚報須㬰嘜戸迎者誰¶
吴宫女兒面凝脂指㸃蘭堂篆烟裊珠箔玲瓏窣地垂¶
髙擎翠袖輕輕捲半露妖嬈素蓮臉嫣然一笑啟檀唇¶
喚我躋堂語聲軟相隨環坐一軒秋旋列杯盤供雅宴¶