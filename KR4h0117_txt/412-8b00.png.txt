寺逺人稀到岩扉盡日扄鳥窺山殿供風亂石牀經巢¶
鶴松枝老濳虬澗水腥同遊總知已相對眼俱青¶
　　　登辟支巖追次柯竹巖先生韻¶
層巖窮勝覽舉首近晴空城郭斜陽外村墟斷靄中野¶
水連雲白殘霞映樹紅東南天更逺極目望㝠鴻¶
　　　登九仙觀舒嘯臺¶
榛莽新芟闢天然數仞臺煙雲連睥睨殿閣俯崔嵬逺¶
岫横江斷寒潮到郭回登臨一舒嘯天地旅懷開¶