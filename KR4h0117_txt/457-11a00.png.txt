倉庚㣲吟柔桑底凍竹乍裂淇園隈逰蜂逐蕚逺不歇¶
曲嶺囬鑾繁更催千山夜落九天雨空谷朝驚三月雷¶
悠揚拂掉轉相勝開喝遽互清且哀鉄騎横來長樂坂¶
神女坐對陽雲臺開庭翻絮去閃爍絶壑墮石來碕磈¶
曲曲宛轉意態别三百四十猶往回憶昔京華公宴日¶
教坊子弟紛紛岀三院都輸張學彈數年頗㑹聲音悉¶
以此常誇武氏高汝今操縱如畫一夜深客醉席屢更¶
四座嗟咨未忍行曲終吏奏不知旦戸外驚聞繁雀鳴¶