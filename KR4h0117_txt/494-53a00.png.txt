玉泉清冽應無恙慿仗山厨設茗甌¶
　　　昭慶寺寄守山¶
搔首長安望闔閭風煙漠漠九秋餘正思黄葉南朝寺¶
忽把飛雲慧逺書東壁磨碑知有待北窻懸榻竟何如¶
自憐白首無禆補虛棄閒緣卧直廬¶
　　　懷石湖¶
茶磨山前宿雨晴行春橋下綠波平呉兒越女齊聲唱¶
菱葉荷花無數生落日夷猶青雀舫孤煙縹緲望湖亭¶