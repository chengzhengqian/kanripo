　　　梅花紙帳¶
誰搗霜藤換絳紗更將凍墨洒寒花剡溪人去芳魂斷¶
庾嶺春歸别夢賖欹枕醉疑雲蕩漾擁衾吟愛影横斜¶
清風不逐豪華盡流落山林處士家¶
　　　過錢清渡¶
孤舟隨伴過錢清東望稽山感客情蒼蘚斷碑神禹廟¶
斜陽荒草越王城數莖白髪甘衰朽萬里青雲愧聖明¶
幸有棠隂遺惠在居人還誦使君心¶