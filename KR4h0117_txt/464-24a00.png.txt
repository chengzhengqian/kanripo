　　　送制帛¶
畫閣猶催曉漏聲共迎神帛出留京宫雲擁䕶旌旗轉¶
馳道傳呼鼔角鳴郊廟本嚴周定制登封非為漢虚名¶
因思柴望精禋地猶有蠶桑賦未輕¶
　　　神樂觀會次鄧司徒韻¶
幽徑霓裳列羽仙仙人煮茗瀹幽泉蒼梧翳翳棲鸞樹¶
青野迢迢養鶴田棊局對人聊待客笙歌行酒漫巡筵¶
山房勝賞消長晝未必桃源是洞天¶