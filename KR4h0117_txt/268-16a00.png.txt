卓縈恒山秀相逄㡬抱琴五年風雨别四海弟兄心雪¶
外梅花逺山中桂樹深定知稽叔夜髙興薄雲林¶
　　　聞子踐卧疾¶
吾子仍多病何人共解顔水聲和藥臼春色閉松闗積¶
雨連三月懐人劇萬山同遊况零落浩蕩可追攀¶
　　　廢檠¶
不解照珠翠早同文字盟何言中路棄無復向人明雨¶
宿髙齋夢秋吟廢舘情相看幾今夕及此慨平生¶