汲泉敲火煑新茗茶香鼎潔泉甘清龕燈照佛佛像古¶
舍利五色真身明黄金布地孔翠帳旛葢聨絡皆珠瓊¶
飛來巨石卧青兕以爪扣擊成金聲十年足跡走萬里¶
福地往往迷榛荆兹山信是無量夀百千萬劫完不傾¶
乃知願力自廣大天神守䕶邪魔驚我來作禮繞三匝¶
寶花如雪天樂鳴便從真如入妙覺豈有世網能相纓¶
同行僚友二三輩勸我寫石留芳名他年老眼得再覩¶
風雨剥落莓苔生¶