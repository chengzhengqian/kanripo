嶺前夾門閣道復横空寳坊若花積宛轉不可窮流泉¶
自成池青松信饒風秋晏景氣迥晶明丹素功近將隐¶
者鄰逺與西山通大師假慧照念以息㣲躬¶
　　　酬綦母校書夢邪溪見贈之作¶
校文在仙掖每有滄洲心况以北忩下夢遊清溪隂春¶
看湖水漫夜入廻塘深徃徃纜垂葛出舟望前林山人¶
松下飯釣客蘆中吟小隂何足貴長年固可尋還車首¶
東道惠言若黄金以我采薇意傳之天姥岑¶