　余過陜州夜讌将罷妓人善歌鷓鴣者詞調清怨往¶
　往在耳因題是詩¶
南國多情多艷詞鷓鴣清怨繞梁飛甘棠城上客先醉¶
苦竹嶺頭人未歸響轉碧霄雲駐影曲終清漏月沈暉¶
山行水宿不知逺猶夢玉釵金縷衣¶
　　　自楞伽寺晨起泛舟道中有懐¶
碧樹蒼蒼茂苑東佳期迢遞路何窮一聲山鳥曙雲外¶
萬㸃水螢秋草中門掩竹齋㣲有月棹移蘭渚澹無風¶