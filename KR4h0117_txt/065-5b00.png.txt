桑乾歸路逺聞説亦愁人有雪常經夏無花空到春帶¶
煙雲外火牧馬月中塵白首從戎客青衫未離身¶
　　　出塞¶
葱嶺秋塵去全軍取月支山川引行陣蕃漢列旌旗轉¶
戰疲兵少孤城外救遲邊人逢聖代不見偃戈時¶
　　　送張司直入單于¶
若過并州北誰人不憶家塞深無伴侣路盡有平沙磧¶
冷惟逢雁天春不見花莫隨征將意垂老事輕車¶