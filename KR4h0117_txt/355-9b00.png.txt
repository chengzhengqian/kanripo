　　　栢臺霜曉¶
天風吹寒烏府深乳鴉啼曙臺栢隂老枝巨榦響靈籟¶
翠虬乍舞蒼龍吟龍吟虬舞雲雷起玉節金貂天上至¶
白簡霜飛振八閩氷壺水潔澄千里臺髙浩氣淩青霄¶
山嶽迴看亦動揺巖林無地隠豺虎郊原何處藏狐妖¶
政成藻鑑空中皎繡衣攬轡金門曉九重回首望閩闗¶
三山一㸃青螺小¶
　　　虞美人草¶