此山鎮京口迥出滄洲湄躋覽何所見茫茫朝夕池雲¶
生蓬萊島日上扶桑枝萬里混一色焉能分兩儀願言¶
策煙駕縹緲尋安期揮手謝人境吾將從此辭¶
　　　過天門山懐友人¶
舉帆遇風勁逸勢如飛奔縹緲凌煙波崩騰走川原兩¶
山夾滄江豁爾開天門須臾輕舟逺想像孤嶼存歸路¶
日已近怡然慰心魂所經多竒趣待與吾友論一日如¶
三秋相思意彌敦¶