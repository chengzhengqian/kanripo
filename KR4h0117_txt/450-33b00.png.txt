數到中秋恰十朝湖邊暑氣已潛消偶乗暮色搘藜杖¶
却為波光度石橋吟徧海天人灑灑踏殘汀月鬂蕭蕭¶
一襟自覺清如水聒耳寧容挂壁瓢¶
　　　嘉靖丁亥西湖草堂成五溪先生惠律次韻答¶
　　　　謝¶
人間何處有仙臺轉眼流年七袠來鄉社未須扶杖往¶
書籖猶解向燈開牕前碧嶂秋添賦牆下黄花晚自栽¶
多謝先生相厚意却因頌語見雄才¶