鯉魚風急布帆輕酒盡離亭思不勝明月幾時經漢口¶
青山何處是巴陵擬勞鄉信憑秋鴈誰與蓬窻坐夜燈¶
㑹晤未期滄海逺曲䦨從此為君憑¶
　　　送郭仲經還趙郭¶
同醉髙堂已十秋偶来相見得相留對床風雨情如舊¶
回首雲山思益愁衰栁斷橋逢小店片帆斜日到滄洲¶
若為離合皆如此百歲逢君幾度遊¶
　　　送陸寅博¶