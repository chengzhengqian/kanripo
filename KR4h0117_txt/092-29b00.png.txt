太守能詩兼愛静西樓見月幾篇成¶
　　　送金可紀歸新羅¶
登唐科第詎唐音望日初生憶故林鮫室夜眠陰火冷¶
蜃樓朝泊曉霞深天髙一葉飛魚背潮浄三山出島心¶
想把文章合夷樂蟠桃花裏醉人參¶
　　　聞角¶
邊秋畫角怨金微半夜横吹動賊圍塞雁遶空秋不下¶
寒雲著草凍還飛闗頭老馬嘶看月磧裏疲兵淚濕衣¶