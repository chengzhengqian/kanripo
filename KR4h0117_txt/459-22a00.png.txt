雲中闗樹引三秦追遊少小還今日浪迹乾坤任此身¶
乘興欲攀仙掌去未知登覽共何人¶
　　　平夷所老人¶
平夷老人髮兩肩哀哀淚落古城煙嵗收斗粟輸田賦¶
日向諸隣乞米錢風雨饑寒趨路側子孫流落避兵年¶
青春有伴難還土白首無家尚戍邊官裏征徭何日己¶
軍中苦樂古來偏魂驚戰鼔心猶怯臂中飛弧肉尚穿¶
獨去負戈廵夜砦誰來銷甲種春田朝廷德意思柔逺¶