　　　送劉侍御重使江西¶
當時苦熱逺行人石壁飛泉濺馬身人到鐘陵知霧大¶
槎浮湓浦属秋新早程猿呌雲深極宿館禽驚葉動頻¶
前者已聞亷使薦兼言有畫靜邊塵¶
　　　早秋寄題天竺靈隠寺¶
峰前峰後寺新秋絶頂高&KR1084;見沃州人在定中聞蟋蟀¶
鶴從棲處挂獼猿山鐘夜渡空江水江月寒生古石樓¶
心憶懸帆身未遂謝公兹地昔年遊¶