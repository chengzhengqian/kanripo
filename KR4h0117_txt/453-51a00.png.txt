海門東下大江平畵舸夷猶盡日程綠樹倐過𤓰歩堰¶
青山背指石頭城離筵醉酒堪高枕獨客辭家慰逺行¶
况有故人同晩舊西津相引看潮生¶
　　　答孟望之侍御時謫桂林郡博¶
燕臺對酒感離羣麓口移舟更失君萬里飄零同落葉¶
孤城惆悵乍停雲書廻桂水交情切人對星巖藻思芬¶
遥想高齋長隱几應憐案牘日紛紜¶
　　　再答孟侍御期予入桂林之作¶