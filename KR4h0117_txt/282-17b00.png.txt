橋下波光緑染苔橋前岳色翠成堆鶴歸蕐表空中語¶
鼇負神洲海上來瓊佩曉趨雲路響琪花秋傍石䦨開¶
唐家學士今何在勸爾仙人酒一杯¶
　　　送劉子昭歸杭省親¶
白魚青笋江南好君去湖山知幾重潮長河船四五尺¶
烏啼門巷兩三松笑予霜㸃秋來鬂極目雲飛海上峰¶
巳把行藏付漁釣尚煩書信到踈慵¶
　　　同王趙二明府㟁行裏河濵¶