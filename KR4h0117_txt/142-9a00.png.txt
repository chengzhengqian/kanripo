遙送逸響澶漫寫真意豈比賣餳人吹簫販童穉¶
　　　田漏¶
占星昬晩中寒暑已不疑田家更置漏寸晷亦須知汗¶
與水俱滴身隨陰屢移誰當哀此勞徃徃奪其時¶
　　　招同官遊東園¶
青青石上蘗霜至亦已凋冉冉水中蒲爾生信無聊感¶
此嵗云晚欲懽念誰邀嘉我二三子為回東城鑣幽菊¶
尚可泛取魚繫榆條毋為百年憂一日以逍遙¶