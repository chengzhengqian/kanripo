三餘齋中自足樂閉户讀書雙髩華¶
　　　送教授致仕歸金華¶
六十看山眼未昬草堂歸去卧烟村朝廷已許乞骸骨¶
衣食未須憂子孫上馬天風吹蓆㡌落帆江月到柴門¶
羹芹炙背區區意他日難忘獻至尊¶
　　　送終南道士還山¶
脱履都門骨已仙山中故物尚依然寒牕火伏燒丹竈¶
暖谷烟生種玉田一馬㸔來齊萬物雙龍化去歴千年¶