　　　又¶
南北驅馳任板輿謫鄉何地是安居家家細雨殘燈後¶
處處荒原野燒餘江樹欲迷遊子望朔雲長斷故人書¶
茂陵多病終蕭散何事相如賦子虚¶
　　　答劉美之見寄次韻¶
休疑遷客迹全貧猶有沙鷗日見親勲業久辭滄海夢¶
烟花多負故園春百年長恐終無補萬里寧期尚得身¶
念我不勞傷鬂雪知君久已拂衣塵¶