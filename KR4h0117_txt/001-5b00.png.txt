三王徳彌薄惟後用肉刑太倉令有罪就逮長安城自¶
恨身無子困急獨㷀㷀小女痛父言死者不可生上書¶
詣闕下思古歌雞鳴憂心摧折裂晨風揚激聲聖漢孝¶
文帝惻然感至情百男何憒憒不如一緹縈¶
　　　蔡邕飲馬古城窟行¶
青青河邊草綿綿思遠道遠道不可思宿昔夢見之夢¶
見在我傍忽覺在他鄉他鄉各異縣展轉不可見枯桑¶
知天風海水知天寒入門各自媚誰肯相為言客從遠¶