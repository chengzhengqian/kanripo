　　　其二¶
秣陵東下廣陵船一體繁華地接連遂有吹簫並僊侶¶
還同拾翠亂嬋娟風飄睡鴨沈檀火日傍驊騮錦繡韀¶
豈是蕪城君不見叅軍辭賦莫真傳¶
　　　羅舊驛壁次王子伯安之什¶
辰山沅水瘴溪頭坐愛芳蓀賦倦遊翠竹含風霜後改¶
青林背日晩來幽離心巳隔洞庭渚歸夢時過鸚鵡洲¶
漫訝入滇身萬里昆明池館漢神州¶