千古意問子今何如勿學臧與谷亡羊苦多途願企心¶
齋人不逺復爾初歸撫庭前柯應見雙鳳雛¶
　　　南箕長好風¶
南箕長好風東畢復好雨隂魄生自西終夕成乖阻悠¶
悠望彼蒼脈脈不得語起坐酌酒漿北斗在庭户¶
　　　冬日何可愛¶
冬日何可愛夏日何可畏矯首問羲和羲和不停轡寒¶
燠相代更天運自有常但惜愛日短不及畏日長¶