蹇拙欲追詩社末紅塵華髪夢中皤¶
　　　送黄文澤之金臺鄉試¶
春滿江梅子弄酸看花仙客據征鞍錦鱗躍破千山影¶
柳線斜牽七里灘但把青篇勤繼晷謾言佳句似弹丸¶
長安消息秋風裏一段天香徹廣寒¶
　　　細雨入樓和韻¶
西風吹斷萬條絲都入層樓作雨時詩酒有懐應不寐¶
鶯花無語景誰知隔忩雲殢青天小捲幔泉連翠黛欹¶