無雙亭下淮南滸天上人間僅此花九朶攢來呈玉質¶
兩廻開處占年華榮枯與世如相系雷雨何時却再芽¶
一去永遺塵土累瑤臺空鎖舊煙霞¶
　　　幽居景物二首次西涯翁韻¶
連林映郭弄晴暉誤道浮嵐認却非杜老物華詩㸃染¶
房山水墨畫稀微静兼花影初搖砌細雜苔痕欲上衣¶
獨倚江南望江北天空髙鳥一時歸　右樹色¶
庭花風落正堪憐好鳥飛來近我前似惜春歸情謾訴¶