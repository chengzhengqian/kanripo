　　　七夕劉子緯宅次君卿韻¶
良時届今夕歡覯諧茲方流颷委芳卉清池激微凉仰¶
觀牛女星熒熒河漢傍纎月揚西隅浮雲起中央合離¶
一以愴明晦古難量縶子塲下駒慰我長思望¶
　　　贈君采效何遜作¶
霜空鴈絶響風庭葉罷飛念爾别離日凄然芳歳微城¶
隅明星晳曉闥殘月輝不見擕手好宵行誰與歸¶
　　　逰洪法寺塔園土山¶