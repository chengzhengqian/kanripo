萬里訪遺塵鶯聲淚濕巾古書無主散廢宅與山鄰宿¶
草風悲夜荒村月弔人凄凉問殘栁今日為誰春¶
　　　吳宫¶
荒臺荆棘多忠諫没如何細草迷宫巷閒花悞綺羅前¶
溪徒自緑子夜不聞歌惆悵清江暮悠悠東去波¶
　　　聖女祠¶
石屏苔色凉流水遶祠堂巢鵲凝天漢潭花似鏡妝神¶
來雲雨合俗奠蕙蘭香不復聞雙佩山門空夕陽¶