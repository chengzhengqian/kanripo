買斷秋光不用錢祗憑酒斚與詩篇青簾艇子蘋香裏¶
錦瑟佳人菊影邊興到不辭松寺逺醉來還愛竹輿便¶
也知白髪非春事自與西風結曉縁¶
　　　送客歸閩¶
白雁風髙秋氣凉畵船東下斾央央張翰江上蓴偏美¶
陶令籬邊菊正香稽首不勝恩浩蕩掛冠一任鬢蒼浪¶
何時騎馬來尋訪欖葉隂中吸荔漿¶
　　　緑滙堂新成¶