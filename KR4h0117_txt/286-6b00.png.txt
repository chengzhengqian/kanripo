邯郸有才人艶色如朝霞嫁作厮養婦雲鬂埋泥沙憶¶
昔趙王全盛日夜夜綺筵張寶瑟中山美酒盈羽觴一¶
笑黄金滿千鎰繁華過眼如轉蓬故宫禾黍秋芄芄眀¶
珠白璧走函谷墜簮遺珥空悲風人生最苦是衰老白¶
首無歸向誰道蓽門夜永月光寒卧聴駑駘齕枯草¶
　　　長安道¶
長安道送盡芳菲到枯槁人生盛衰苦不常何異長安¶
道傍草漢家將軍初拜官門前上客車班班一朝勢衰¶