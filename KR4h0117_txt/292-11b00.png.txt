　　　出郊抵東屯二首¶
朝服久已解儼然山澤臞欲狎林野人相歡混賢愚朝¶
來此水濵髙歌步踟蹰忽逢一田父舍耕拜路隅疑我¶
是長官恠我體貌殊我已釋所有彼我未忘歟¶
坐久體不適巻書出柴關臨流偶西望正見秦餘山野¶
淨寒木疎川長暝禽還此中忽有得怡然散襟顔¶
　　　鳴山書舍圖為黄君伯淵賦¶
伯鸞鬻舂地井臼有遺跡之子學幽棲托蹤在林石清¶