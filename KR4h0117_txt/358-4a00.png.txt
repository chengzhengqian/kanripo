都門雨初霽碧草飄初香故人别我去執手上河梁君¶
本吾鄉彦學海駕孤航沉酣三傳奥落紙烟雲蒼悦如¶
九苞鳯燦燦五彩章楚人不見信置在山鷄行索莫難¶
自陳九天屢回翔何處攬徳輝孔門道彌光念昔君未¶
遇桃李已門墻我家有同氣幾年托芬芳深情一斗酒¶
沃君離别膓酒盡君當發仰視雲茫茫好飽琅玕食高¶
岡待鳴陽¶
　　　送王廷用司訓桐廬¶