葛洪仙嶺蹋花階覔向幽僧敘雅懐瑪瑙異光生白石¶
芙蓉髙勢㧞蒼崖狙公競獻山堂果龍伯馳分水殿齋¶
自是上卿便野步青絲軟履勝朝鞋¶
　　　江山訪道為王古心賦¶
悠悠雲水送舟車歴徧江山萬里餘東拜孔林瞻聖表¶
南尋禹穴探神書栁花撲葢春深後蘆葉侵篷月上初¶
一笑歸来心領㑹無窮樂趣有誰如¶
　　　買臣負薪圖¶