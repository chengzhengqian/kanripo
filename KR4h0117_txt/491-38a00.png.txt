酒醒賔舘夜将䦨欲賦悲歌思渺漫上國有懷身未達¶
故人何事見猶難東風斷鴈鄉書逺細雨孤燈客夢寒¶
自笑當年心尚在重尋寳劍倚床看¶
　　　早秋寓懷寄故園諸君子¶
晚風黄葉墜梧桐節序催人鬢易蓬故國逢秋嗟我逺¶
異鄉看月與誰同凉生羅幕初歸燕露下瑶天欲度鴻¶
却羡季鷹蓴興遂片帆先已到江東¶
　　　述懷寄呈以寛諸昆玉¶