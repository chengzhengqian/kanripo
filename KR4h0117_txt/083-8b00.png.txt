　　　送朴山人歸新羅¶
浩渺行無極揚㠶但信風雲山過海半村樹入舟中波¶
定遙天出沙平逺岸窮離心寄何處日斷曙霞東¶
　　　題静住寺欽用上人房¶
寺近朝天路多聞玉珮音鑒人開慧眼歸鳥息禪心磬¶
接星河曙窗連夏木深此中能宴坐何必在雲林¶
　　　贈楊先輩¶
平生閒放久野鹿自為羣居止隣西岳軒窗度白雲齋¶