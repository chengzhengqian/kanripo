　　　擣衣¶
駕言易水北送别河之陽沈思慘行鑣結夢在空牀既¶
寤丹緑謬始知紈素傷中州木葉下邊城應早霜隂蟲¶
日慘烈庭草復芸黄金風徂清夜明月懸洞房嫋嫋同¶
宫女助我理衣裳參差夕杵引哀怨秋砧揚輕羅飛玉¶
腕弱袖低紅妝朱顔日已興盼睇色增光擣以一匪石¶
文成雙鴛鴦制握斷金刀薫用如蘭芳佳期久不歸持¶
此寄寒鄉妾身誰與容思君苦入腸¶