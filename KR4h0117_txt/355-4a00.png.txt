　　　題林自怡墨梅¶
闕下簪紳裔幽居寂不譁穿雲開竹徑遶屋種梅花東¶
閣吟仙宅西湖隠士家傾心同潦倒古貌復槎牙春信¶
傳芳萼寒光積素華露含珠蓓蕾雪縱玉交加斗帳空¶
香逺書幃片影斜終當調鼎鼐未許託蒹葭卧對宫簷¶
下行尋灞水涯粧成誰復見詩在世仍誇驛路愁難寄¶
羅浮夢轉賖天風吹酒醒涼月上窗紗¶
　　　三山競秀¶