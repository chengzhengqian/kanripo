　　　遣興示子賢¶
安貧萬事秪隨緣羞澀囊空乏一錢濁酒難賒應有恨¶
焦琴屢典巳無絃飯盂抄雪惟求飽茗盌翻濤喜自煎¶
錦里先生有詩卷破愁時誦兩三篇¶
　　　傅巖居士挽詞¶
夢寐江湖僅十年桑榆投老遁林泉知人襟抱藏英鑒¶
竒我風標喚謫仙妙論粲花今巳矣遺編戞玉尚依然¶
桐焦里巷知音少幾對雲齊欲斷絃¶