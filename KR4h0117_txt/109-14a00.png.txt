　　　早鶯¶
何處經年絶好音暖風催出囀喬林羽毛新刷陶潛菊¶
喉舌初調叔夜琴蔵雨並栖紅杏密避人雙入緑楊深¶
曉來枝上千般語應共桃花説舊心¶
　　　寄萍鄉唐稟正字¶
新書聲價滿皇都高卧林中更起無春興酒香薰肺腑¶
夜吟雲氣濕髭鬚同登水閣僧皆别共上漁船鶴亦孤¶
長憶前年送行處洞門殘日照菖蒲¶