層漢秋高數雁翔疎雨著人絺袖濕㣲風吹面稻禾香¶
迴岡偶憩幽塘上顛倒松陰百尺彊¶
　　　久留翰院思歸¶
日日思歸未有期夢魂幾度遶園池白雲滿地山深處¶
紅日當簷雪霽時竹外板輿春步小花間銀燭夜筵遲¶
好將烏鵲頻占喜便買歸舟泛碧漪¶
　　　得家書¶
睡起相思勞寸心捲簾無語立簷隂故人千里碧雲合¶