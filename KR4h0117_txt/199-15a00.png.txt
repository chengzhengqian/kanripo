更願兼收湖海士當令冀北馬空羣¶
　　　王主簿清暑閣¶
褦襶趨程作熱官何如避暑得清安輕隂畫出三湘境¶
爽氣能為六月寒自有薫風生屋角不須纎手捧氷盤¶
欄干半倚紅塵外卧聽江聲瀉碧湍¶
　　　次韻常徳府葛倅見寄¶
武陵旌節控湘西通守仍兼把一麾玉帳静談千里月¶
銅符遥鎮五溪夷漂流欲識荆州靣飢渇正如桑下兒¶