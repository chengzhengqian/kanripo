　　　李廣¶
李廣昔未遇射獵誰見稱君王猶未識他人寧不輕日¶
從田間飲夜止灞上亭醉尉前呼呵小吏亦見凌一朝¶
剖郡符飛葢赴北平凭軾覽百邑樹羽寧干城亭障不¶
設燧櫪馬躍頓纓彎弓射虎歸淡淡黄雲生自從結髪¶
戰舍鏑無虚鳴威慴五單于胡人寤寐驚孰知身運乖¶
數竒竟無成壯顔逐年衰白髪忽見嬰寄言雄圖者俟¶
命莫吞聲¶