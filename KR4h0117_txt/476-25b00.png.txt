百粤天南萬里心何必對人論曲直自難與世共浮沈¶
紛紛從此遥相謝歸去黄山不可尋¶
　　　汪子倫邀飲南陵西郊¶
一樽休惜十分傾銅柱相逢萬里情愚處溪山多改姓¶
醉時文字頗知名紫檀槽滑新鶯細金縷衣翻小燕輕¶
風月老予消未得不妨呼子作殷兄¶
　　　退齋為汪益新作¶
平生懶著祖生鞭老卧閒雲向石田山雨自深眠犢草¶