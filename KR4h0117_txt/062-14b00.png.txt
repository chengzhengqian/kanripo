蛇出燕巢盤鬬栱菌生香案正當衙寢殿相連端正樓¶
太真梳洗樓上頭晨光未出簾影黑至今反挂珊瑚鈎¶
指示傍人因慟哭却出宫門淚相續自從此後還閉門¶
夜夜狐狸上門屋我聞此語心骨悲太平誰致亂者誰¶
翁言野父何分别耳聞眼見為君説姚崇宋璟作相公¶
勸諫上皇言語切燮理隂陽禾黍豐調和中外無兵戎¶
長官清平太守好揀選皆言由至公開元之末姚宋死¶
朝廷漸漸由妃子禄山宫裏養作兒虢國門前閙如市¶