秋山泬寥秋水濶一夜天風起蘋末萬籟凋餘錦樹空¶
繁花落盡紅衣脱鵁鶄鸂鶒俱無聲沙邊白鷺如有情¶
幽會相呼落日暝尺鯉下避寒潭清寒潭直下幾千尺¶
落羽迴波共蕭瑟獨立遙憐海嶼青低飛不礙江雲白¶
詩家畫格還相宜却憶江南初見時雍陶池上風雨集¶
摩詰田中煙火遲吾生頗似巢籠鳥十年塵土長安道¶
萬里滄浪一片秋安得閒身此中老¶
　　　亨父以梅花扇寄其門人索賦一首¶