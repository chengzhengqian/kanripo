三伏炎蒸雨勢微孰云傾瀉復霏霏未論秋意先通信¶
且與煩歊暫解圍嘲哳有聲知鳥喜寂寥無跡認龍歸¶
今宵謝得天公力高枕安眠不啟扉¶
　　　贈蕭淩漢巡撫兩廣¶
姓名當日重金閨不負平生氣吐霓品秩峻登臺左右¶
恩威行徧嶺東西公㕔緑滿榕隂合驛路紅深茘子迷¶
循拊韓公推第一願言聲望與之齊¶
　　　邸舎牡丹盛開病中强成一律不欲孤負此花¶