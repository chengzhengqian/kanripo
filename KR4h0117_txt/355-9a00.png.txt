　　　寄編修林尚㸃¶
昔曾夢入蓬莱景百合流雲翳天影瑶草春香翠霧涼¶
石室苔紋紫花冷羽衣仙子華陽君手持玉麈揚清芬¶
飲我丹霞𠻳瓊液授我赤篆書符文須臾拂袖淩空去¶
别鶴離鸞向煙霧西風吹珮玉琳瑯舉首遥聞共天語¶
天門樓闕參差開九龍鬰結黄金臺神霄雨露一揮翰¶
三十六地皆風雷覺来捲幔南山曉壯心一㸃秋波皎¶
目蕩三神海上山迴看日下羣峯小¶