路出東阿始見山野雪漸消沙隠隠燒烟初散草斑斑¶
遥憐黄石遺祠在千古髙明不可攀¶
　　　南溪館中和答湯生元哲¶
江上攜書猶昨日山中對酒又今年春來花鳥傷新詠¶
老去魚䖝憶舊箋珠浦舟回明月夜金華劍倚白雲天¶
登臨不盡懐賢意指㸃飛鴻若個邊¶
　　　過石頭岡下訪表兄蕭則善因賦一首¶
石頭岡下水潺潺隨母歸寧憶往還少日嬉遊今白髪¶