山葉無風自飛墮階下紅泉鳥飲殘谷口青泥鹿行破¶
憶昨郎官未仕時石田茆舍此栖遲青山醉逐漁樵伴¶
白眼羞逄杜宛兒金陵大道青天上别後丘園也惆悵¶
四壁寒蛩夜夜聲一簾草蔓青青長徃事浮雲共渺然¶
風流嘉政殁仍傳舊篋愁看書尚在開門時見榻邊懸¶
　　　題張師䕫木石¶
荒村怪石連樹根古苔䝉茸野棘繁蛟龍騰空虎豹蹲¶
寒霜落葉啼清猿石門窈窕通仙源我欲飄飄絶世喧¶