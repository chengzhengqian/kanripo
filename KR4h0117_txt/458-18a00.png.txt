鄂王祠廟丹青空英雄為謨本宏逺古木至今多烈風¶
忠魂義魄杳何在故物依然見遺愛繁枝百世人不剪¶
直氣千尋我當拜六年前過蒲圻城古松陰中三日行¶
空山倒掛雷雨黒盛夏常貯炎風清郵亭傳舎總蕭瑟¶
欝抱煩襟亦飄逸迴巖峭壁奔洪濤老蔓長藤翻白日¶
只今復向巴丘道野草漸多松漸少仄徑孤根半蝕苔¶
夕陽幾樹空垂蔦昔時所見合抱材斷枝落葉隨蒿萊¶
過客山中想清籟行徒道上愁黄埃輦山輿嶺萬石重¶