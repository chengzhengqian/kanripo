樓前舊鶴返長松松想孤標鶴想容極目逝波千種恨¶
傷心殘夢五更鐘忩臨東郭當秋隴簾捲西風自夕舂¶
如此樓居仙所愛爽靈休上幔亭峰¶
　　　春暮懷洞江草堂¶
近水茅堂舊樂饑此時時物正芳菲緑楊深巷黄鸝語¶
紅槿疎籬粉蝶飛春院野雲疑我在夜船江月照誰歸¶
十年京國成何事却被緇塵化素衣¶
　　　送葉成夫還閩中¶