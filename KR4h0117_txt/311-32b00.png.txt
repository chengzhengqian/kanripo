謫仙歸去卧松窠江上飛花送錦袍細寫山川成史記¶
更吟蘭杜入離騷洞庭萬里秋風落衡岳千峰夜月高¶
欲託瑤琴記相憶海天清露鶴鳴臯¶
　　　入義寧山中¶
疎篁古木抱雲岑野店山橋入桂林青草江山春瘴裏¶
落花風雨夜寒深一官便擬歸田計萬里長懷戀闕心¶
却憶故人霄漢上霜臺翠柏曉森森¶
　　　懷西山草堂奉柬山中二兄¶