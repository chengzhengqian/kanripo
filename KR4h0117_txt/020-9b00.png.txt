還雁應過洛水瀍洛水傍連帝城側帝宅層甍垂鳯翼¶
銅駝路上桞千條金谷園中花幾色栁葉園花處處新¶
洛陽桃李應芳春妾向雙流窺石鏡君住三川守玉人¶
此時别離那堪道此日空牀對芳沼芳沼徒遊比目魚¶
幽徑還生抜心草流風廻雪儻便姢驥子魚文實可憐¶
擲果河陽君有分貨酒成都妾亦然莫言貧賤無人重¶
莫言富貴應湏種緑珠猶得石崇憐飛燕曽經漢皇寵¶
良人何處醉縱横直如循黙守空名倒提新縑成慊慊¶