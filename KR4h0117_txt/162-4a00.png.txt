　　　迪姪屢餉新茶¶
吾家今小阮有使附書頻喚起南柯夢持來北焙春顧¶
予多下駟况復似陳人不是能分少其誰遣食新¶
敇厨羞煮餅掃地供爐芬湯鼎聊從事茶甌遂策勲興¶
來吾不淺送似汝良勤欲作柯山㸃當令阿造分¶
　　　述姪餉日鑄茶¶
寳胯自不乏山芽安可無子能來日鑄吾得具風爐夏¶
木囀黄鳥僧窓行白駒談多喚坐睡此味政時須¶