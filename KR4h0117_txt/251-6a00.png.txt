獨歩金河上遥看碧海隅洞疑通月窟船或到方壺鮫¶
室寒休杵龍宮夜出珠浮槎八月晚應念客星孤¶
　　　賦得天際舟送兵部張孟功治河¶
日下行人發春晨去鷁催䌫侵斜月解帆向斷雲開愛¶
鳥窺詩卷垂虹映酒杯尋源不可盡奉使㡬時囘¶
　　　詠大樹答靳御史¶
造化涵滋息神靈㑹渺茫色分羣木秀隂覆數家凉白¶
晝鳴風雨𤣥冬度雪霜因知免樵采故解拂雲長¶