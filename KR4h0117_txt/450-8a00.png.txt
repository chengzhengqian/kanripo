　　　送周尚岳義官¶
甬水西風倚短橈相逢真慰尺書招纔經閩嶺三春雨¶
又度錢塘八月潮醉後推篷看放鶴閒來欹枕聽吹簫¶
栁南新屋連樟坂早晚扶笻過石橋¶
　　　寄林見素先生¶
思歸終日得真歸寸赤猶存鬂未絲世路幾迴探虎口¶
宫中自昔妬蛾睂慰情數盞陶潛酒憂國千篇杜甫詩¶
用舎行藏籌已定不勞詹尹揲枯蓍¶