浪迹天涯去南荒必動情草青虞帝廟雲暗夜郎城越¶
鳥驚鄉夢蠻風解宿酲早思歸故里華髮等閒生¶
　　　寄廬山莊隠士¶
烟籬擁竹闗物外自求安逼枕溪聲近當簷嶽色寒藥¶
苗應自採琴調對誰彈待了浮名後依君一挂冠¶
　　　旅夜聞笛¶
長笛起誰家秋涼夜漏賖一聲來枕上孤客在天涯木¶
末風微動牕前月漸斜暗牽詩思苦不獨落梅花¶