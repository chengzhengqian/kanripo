何年萼綠華來降地仙家花擁青鸞節香隨白鹿車清¶
輝迴雪月𤣥想結雲霞不赶瑤池宴桃開幾度花¶
　　　送定海許縣丞¶
蛟門佐邑滿南去候庭闈雨露隨花綬雲霞避綵衣賢¶
聲今已著色養舊無違萬里滄溟月清秋作伴歸¶
　　　慈谿歸隠(為馮子木/大尹作)¶
舊隠慈谿上歸休足自怡水翻琴上曲山送畫中詩叢¶
菊秋容淡孤松晝景遲依然對猿鶴無愧北山移¶