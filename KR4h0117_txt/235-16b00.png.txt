　　　重遊弁山¶
出郭聞鸎語穿林散馬蹄澗松何鬱鬱春草又萋萋白¶
石那堪煑丹巖倘可梯平坐愛髙興只合此幽棲¶
竹色迷行徑松聲洶座隅水清花自照風暖鳥相呼飲¶
罷思棋局歌長缺唾壺重來瀟洒地聊足慰湏臾¶
　　　次韻陳無逸中秋月食風雨不見¶
谿月當圓夜看雲起暮愁曽隂連積水伏雨暗清秋白¶
璧難容玷明珠不可求每因觀節物轉覺此生浮¶