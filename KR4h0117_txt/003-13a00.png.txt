將過倐忽㡬何間慷慨亦焉訴天道良自然但恨功名¶
薄竹帛無所宣迨及嵗未暮長歌乘我閒¶
　　　從軍行¶
苦哉遠征人飄飄窮四遐南陟五嶺巔北戍長城阿深¶
谷邈無底崇山鬱嵯峨奮臂攀喬木振迹涉流沙隆暑¶
固已慘凉風嚴且苛夏條集鮮藻寒冰結衝波胡馬如¶
雲屯越旗亦星羅飛鋒無絶影鳴鏑自相和朝食不免¶
胄夕息常負戈苦哉遠征人撫心悲如何¶