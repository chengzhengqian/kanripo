　　　舎弟客錢塘索家書寫此示之¶
故園書信久荒涼愁對西風見雁行身在京華依魏闕¶
夢隨潮信到錢唐乍添老態經憂患漸入中年易感傷¶
閒對白雲惆悵久不知清淚巳沾裳¶
　　　寄刑部李主事時勉周主事恂如¶
二妙翩翩最好辭拜官同在白雲司一身多難憑誰問¶
三載離羣獨爾思紫陌香塵聯轡處綘紗銀燭候朝時¶
才名獨數臯枚盛肯把新題寄所知¶