　　　同温丹徒登萬歲樓¶
髙樓獨立思依依極浦遥山合翠微江客不堪頻北顧¶
塞鴻何事復南飛丹陽古渡寒煙積𤓰歩空洲逺樹稀¶
聞道王師猶轉戰誰能談笑解重圍¶
　　　宿淮隂南樓酬常伯能¶
淮隂日落上南樓喬木荒城古渡頭浦外野風初入户¶
窓中海月早知秋滄波一望通千里畵角三聲起百憂¶
佇立宵分絶来客煩君歩屐忽相求¶