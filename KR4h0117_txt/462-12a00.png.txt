獨向東溪搆小亭朝來爽氣入窗楹沙頭雨過圖書潤¶
栁外風生釣艇横萬頃碧波天共色雙泓素練月同清¶
長津水煖魚龍化未許滄浪便濯纓¶
　　　春盡¶
異鄉風景也應憐桑柘成隂起曙煙青鏡流年雙鬂改¶
小窗疎雨一燈懸竹抽嫩緑雕䦨畔花褪殘紅浄几前¶
午枕不成蝴蝶夢樹分清影上危弦¶
　　　陳武選邀賞芍藥次韻¶