宇宙廣體合雲霞輕祥風吹羽蓋慶霄拂霓旌龍駕朝¶
紫微後天保常名豈知寰中士軒冕矜暫榮¶
晨登千仞嶺俯瞰四人居原野間城邑山河分里閭𦕈¶
彼塵埃中爭奔聲利途百齡寵辱盡萬事皆為虚自昔¶
無成功安能與爾俱將期駕雲景超竦昇天衢¶
鸞鳯棲瑶林鵰鶚集平楚飲啄衣殊好翺翔終異所吾¶
方遺諠囂立節慕高舉解兹區中戀結彼霄外侣誰謂¶
天路遐感通自無阻¶