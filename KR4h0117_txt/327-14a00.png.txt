相看莫怠咨詢職盛世青年好致身¶
　　　入連雲棧¶
棧閣難行説與君來遊方信峻連雲江從鳥道聲偏急¶
山到雞關勢漸分嵐氣漲空朝靉靆林隂蔽日晝氤氲¶
吟邊忽動鄉關思風雨猿聲不可聞¶
　　　川江夜雨憶近侍諸同年¶
西風吹雨夜瀟瀟獨卧舟中正寂寥聲滴蓬窗孤夢破¶
寒生衾枕旅魂銷黄牛廟古灘聲急白馬江空木葉凋¶