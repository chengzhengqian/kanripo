伯樂往矣令人哀百年變化尚形迹生綃寂寞煩松煤¶
求賢求駿同一理千金買骨逢竒才燕昭致禮郭隗重¶
何人再築黄金臺¶
　　　題李白翫月圖¶
長庚之星光配月何年降精生李白倐向人寰汗漫游¶
骨異神清本仙謫平生愛月如嗜飴老蟾流輝沁詩脾¶
胸中玲瓏廣寒殿珠璣咳唾天香吹良宵醉月坐花影¶
銀汞鎔階光烱烱夢咽𤣥霜玉兎寒露濕錦袍呼不醒¶