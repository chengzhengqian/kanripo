　　　遊幻住庵¶
行行西郭兩牛鳴路轉橋横得化城深巷鳥啼山木暗¶
清溪日暖白煙生興懷往哲悲陳迹每到空門損世情¶
坐戀蒲團留不得碧雲回首暮鐘聲¶
　　　中秋日同諸友月洲亭看雨有作¶
為愛芳洲綠玉灣共來沾醉野亭間一年索莫中秋雨¶
百匝空濛負郭山水竹㑹心非在逺天時多故不妨閒¶
獨憐日暮移舟去不得髙歌載月還¶