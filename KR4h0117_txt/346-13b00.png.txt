　　　和蕭布政省親客中有懐¶
衣食京華巳十春多愁豈是為家貧恩深未得酬明主¶
才薄惟慚負老親薊北鄉書秋後少江南歸夢别來頻¶
白雲惆悵孤飛處目斷天涯有幾人¶
　　　謁磨崖碑¶
翠竹黄蘆兩㟁秋磨崖碑下暫維舟一時人物俱消盡¶
千古江山獨此留刺史文章垂宇宙平原翰墨重琳璆¶
欲詢徃事今何在惟有瀟湘徹夜流¶