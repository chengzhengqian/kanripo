　　　遊西山龍泉禪寺¶
疊巘層峰坐可觀枕門流水更潺湲曉鐘聲徹洞溪逺¶
夏木影籠軒檻寒幽逕乍尋衣屨潤古堂頻宿夢魂安¶
因嗟城郭營營事不得長遊空鬢殘¶
　　　宿灊山¶
一入仙山萬慮寛夜深寧厭倚虚欄鶴和雲影宿髙水¶
人帶月光登古壇芝术露濃溪塢白薜蘿風起殿廊寒¶
更陪羽客論真理不覺初鐘叩曉殘¶