　　　題梧竹竒石圖¶
琴瑟未斲先具形簫管未截終完聲天将碧玉為寸筳¶
拊擊翠石石亦鳴分明一部真韶樂彩鳳能招下寥廓¶
古音不復将何如請君看此韶樂圖¶
　　　李節婦¶
逰絲墮地風不起燈燼霏霏落江水良人一去不可招¶
形忍為人心作鬼黄葉擁籬秋滿門孤兒索果啼黄昏¶
三喪欲舉况赤手渤澥捧土成髙墳白日遲遲常不曉¶