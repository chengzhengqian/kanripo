難酬支遁詞鑿齒曽于道安厚浮梁少尹欲朝天羣從¶
相看惜别筵遥想五雲雙闕下時時飛夢繞林泉¶
　　　書陳思中鐘山草堂¶
東人結廬雲水間有時飛夢遊天關西入白馬長安道¶
身寄玉堂心在山草堂只在鐘山口石門南頭大溪右¶
古木垂蘿遶四簷紅泉翠壁當虚牗憐君白靣魯諸生¶
却愛幽居隱姓名興來滿載東山酒春至還尋谷口耕¶
巻幔横經坐曲房穿林著屐采芸香天寒煮茗僧同榻¶