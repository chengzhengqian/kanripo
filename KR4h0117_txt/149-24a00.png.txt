青石岡西下靈泉産藥苗山英如有待水落可相招蟬¶
帶風移樹塵隨馬度橋颺鞭吟舊句歸路不知遙¶
　　　艤舟當利口待風累日懷寄城中朋遊¶
一葉寄津口怒濤安可乘朝風占酒斾夜爨乞漁燈牛¶
渚逢新月秦淮想結氷故人他日夢歌吹滿金陵¶
　　　金陵懷寄歴陽王掾¶
征虜亭邊路望夫山下舟長江不隔夢明月祗供愁促¶
席歌塵斷閒窓醉墨留惜芳橋畔柳誰繫木蘭舟¶