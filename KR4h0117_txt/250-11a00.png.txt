　　　甓社圖¶
碧天如幕沉雲影飛簾不怒銀濤靜驪龍正睡貝宫寒¶
一鏡光凝青黛冷數聲玉笛來何處白鳥雙雙忽飛度¶
夜深明月生孤篷人在廣寒臥風露¶
　　　八里庄渡淮入黄河水渾不可飲過徐入清河¶
　　　　水方澄潔信筆閒記¶
河流汨汨如涇水濁浪崩騰疾馳駛一石中膠數斗泥¶
舟客居民皆飲此黄河不復行故道下注清淮通海涘¶