　　　杭中丞惠厯¶
臺使忽從三徑至嵗書遥自五雲來江湖又覩青陽始¶
梅柳難禁白髪催紙上流年悲往夢隴頭耕候喜新開¶
山中甲子無勞問且向桃源醉客杯¶
　　　賦苕溪草堂和孫太初韻¶
翠竹嬋娟傍野潭秋山日映草堂寒雲枝桂樹臨虚榻¶
翡翠山雞照碧湍漫學赤鬚求茂苑乆携青劍隔長安¶
時時野服乘髙興採藥吞芝歌逺巒¶