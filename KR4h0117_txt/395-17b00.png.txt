迹在韋郎本不疎未必老逾相别後可應難是入官初¶
十年離恨長安地尚憶趨庭有伯魚¶
　　　送鄭大尹還天台¶
天台作縣比神仙好客仍兼鄭老賢桐栢宫中春載酒¶
石梁橋上夜忘眠別来最是塵埃苦老去還于水石偏¶
此日送君重有感不堪歸思益茫然¶
　　　楊太真¶
春老華清宴門深羯鼔聲新臺高百尺不見范陽兵¶