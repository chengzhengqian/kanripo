　　　十臺懐古(選二/首)¶
百花洲上姑蘇臺吳王宴時花正開半空畵燭西子醉¶
三更鐵甲東門來吳波渺渺吳山簇不見嬌顰倚闌曲¶
丹楓落月怨啼烏碧草東風走驚鹿闔閭丘墓相連處¶
應恨夫差迷不悟斷指千年血未乾遊魂夜哭臺前路¶
　　　　右姑蘇¶
靈王傾國崇臺宇按劔章華睨中土弁裳伏地走諸侯¶
鐘鼔凌空震三楚鷌驕不畏伍子謀落成乞與吳兵遊¶