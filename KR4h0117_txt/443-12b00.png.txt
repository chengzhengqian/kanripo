作詩媿比歐陽生¶
　　　元夕觀燈¶
禁城午夜春濛濛火樹照人如鏡中六鼇移山向璚島¶
紅鸞下繞明光宫條風東來送新暖低颺香毬動黄繖¶
九重金闕倚岧嶤四面紅雲簇簫管宫闈更欲親承歡¶
綵綳十丈空中攢隨山移仗不知曉應制還催供奉官¶
五朝故事傳來久樂與民同上元酒想像先皇得衆心¶
尚有燈詞播人口太平喜是百載過邊燧不驚天氣和¶