少年意氣本豪雄望望雲霄第㡬重身計獨憐長在客¶
世情何似早歸農一犂新雨春耕足半醉香醪逸興濃¶
寄語諸公秋有望黄雞白酒記相逢¶
　　　九日偕楊大使張河泊李通判黨縣尹諸公宴¶
　　　　飲漫述短篇¶
誰家老圃饒秋色青蕋重陽不堪摘淵明何不早辭歸¶
把酒花前還約客菊花菊花須早開客來且與相徘徊¶
風枝露蕋各生態不妨日日供樽罍諸君意氣自豪放¶