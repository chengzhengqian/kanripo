憶初結髪時期與同百年詎料萬里别信音何緲然欲¶
化山頭石望望雙眸穿徒勞清夜魂時時到君邊歡娛¶
宛如昨諧于指下絃晨雞遽驚起空使涕淚漣擁衾發¶
長吁斜月窺窓前¶
　　　君馬黄¶
君馬黄臣馬赭兩馬相馳在郊野赭馬汗血猶未乾黄¶
馬精神宛如畫黄赭格骨亦相類要使成功重當世迢¶
迢玉塞邊塵稀誰識沙場辛苦時¶