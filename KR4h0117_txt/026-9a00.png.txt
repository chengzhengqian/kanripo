化烏孫壘春生積石河六龍今出餞雙鶴願為歌¶
　　　奉和聖製登驪山高頂寓目應制¶
皇情遍九垓御輦駐昭囘路若随天轉人疑近日來河¶
看大禹鑿山見巨靈開願扈封登駕常持薦壽杯¶
　　　奉和幸安樂公主山莊應制¶
六龍齊軫御朝曦雙鷁維舟下緑池飛觀仰看雲外聳¶
浮橋直見海中移靈泉巧鑿天孫渚孝筍能抽帝女枝¶
幸願一生同草樹年年嵗嵗樂於斯¶