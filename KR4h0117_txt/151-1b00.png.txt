　　　木山引水¶
引水穿墻接竹梢谷藏峯底大容瓢将流旋滴廬山瀑¶
已盡還來海上潮亂㸃落池驚睡覺半間含潤沃心焦¶
瓦盆一斛何勝滿溢去猶能浸菊苗¶
　　　送道士楊見素南遊¶
黄河春漲入隨溝注意滄波日夜流萬里尋山如野鶴¶
一身浮水似輕鷗湖風送客那論驛嶽寺留人暗度秋¶
遲子北歸來見我擕琴委曲記深幽¶