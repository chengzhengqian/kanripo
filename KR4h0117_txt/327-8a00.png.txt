　　　古東門行送别金彦貞¶
僕夫顧我悲轅馬跼不行古來離别地青草不復生居¶
人攀桃李悵望難為情流塵起阡陌逺樹花㝠㝠莫向¶
秦東亭唱此東門行土中有死骨聞之復心驚食荼莫¶
言苦飲醯莫言酸世間萬事易惟有别離難既辭還執¶
袂臨行復據鞍對面相寛解回頭涕已瀾人生誰非客¶
何獨此哀嘆但令長夀考相報各平安¶
　　　謁黔寧王廟¶