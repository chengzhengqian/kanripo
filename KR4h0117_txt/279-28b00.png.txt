翠鬟裊裊綰不斷寶釵壓鬂紅珊瑚丫鬟捲簾采桃葉¶
驚退一雙黄蛺蝶¶
　　　秋宵吟¶
平林薄暮風淅瀝黄金滿地秋狼藉新月出嶺光欲流¶
萬籟無聲夜寥閴誰家美人吹鳳簫彩鸞對舞摩青霄¶
䦨干縹緲碧雲逺天風入骨涼蕭蕭銅壺冰寒銀箭澀¶
玉露滴空衣袂濕紅花落盡爐烟收幽懐耿耿生新愁¶
寒螿啼碎人間秋¶