古渡沙崩出岸痕長途泥滑水流渾經秋客路連千里¶
到處人家聚一村乞老餘骸懐未得看山病眼恨先昬¶
楚雲湘樹啼猿處風雨凄凉合斷魂¶
　　　新正六日過東禪寺因覩壁間舊題用韻志感¶
東郭依然野寺春重來忽憶舊遊人開軒花竹看逾好¶
拂石詩題認却真白鶴向人如意舞青山于我亦情親¶
一尊醉倚東風裏空嘆浮生去住身¶
　　　途中漫作¶