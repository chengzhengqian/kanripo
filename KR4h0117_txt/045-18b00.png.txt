閬州城東靈山白閬中城北玉臺碧松浮欲盡不盡雲¶
江動將崩未崩石那知根無鬼神㑹已覺勢與嵩華敵¶
中原格闘且未歸應結茅齋看青壁¶
　　　越王樓歌¶
綿州州府何磊落顯慶年中越王作孤城西北起高樓¶
碧瓦朱甍照城郭樓下長江百丈清山頭落日半輪明¶
君王舊跡今人賞轉見千秋萬古情¶
　　　題李尊師松樹障子歌¶