　　　送馬太守之西安¶
玉階新拜寵恩濃皂葢西行五馬逢秦樹到闗開曉色¶
岳蓮當路出竒峰好詢民隠周三輔為播仁風答九重¶
青史古稱張趙蹟㑹看勲業繼前蹤¶
　　　登中條山東頭¶
魏國中條此盡頭登臨暇日興悠悠兩崖勢轉黄流靜¶
萬壑聲寒碧樹秋官舍飛甍臨逺谷禪宫細路遶層丘¶
風光滿目皆吾土逸氣飄然總勝遊¶