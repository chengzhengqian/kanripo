　　　酬秦系¶
鶴書猶不省那出白雲来舊路經年别寒潮毎日迴家¶
空歸海燕人老發江梅最憶門前栁閒居手自栽¶
　　　送朱山人越州賊退後歸山隂别業¶
越州初罷戰江上送歸橈南渡無来客西陵自落潮空¶
城垂故栁舊業廢春苗閭里相逢少鶯花共寂寥¶
　　　過前安宜張明府郊居¶
寂寥東郭外白首一先生解印孤琴在移家五栁成夕¶