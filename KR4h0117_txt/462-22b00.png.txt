涪翁一見心眼醒題名聊復紀吾曽天生三子人中傑¶
筆精墨迹成三絶斷縑隻字落人間見者驚猶捧明月¶
葉君葉君聽我陳物情好醜元因人古來名筆豈三子¶
丈人屋烏類如此請君收拾歸紫囊慎勿懸掛當中堂¶
恐驚風雨中夜生帝遣仙官來取迎¶
　　　黄華山房為楊孔直題¶
黄華之山起城市山人卜築偎山址幽栖豈愛糜鹿羣¶
萬卷藏修遺孫子風回澗道松泠泠濯纓亭畔竹琮琤¶