　　　攬秀樓詩為九江陳仲文作¶
將軍樓成九江口背倚長江靣廬阜䨇劒寒光列畵圖¶
香爐曉色當窗牖一官作鎮已三年雞犬不驚人晏眠¶
案上芸香浮竹簡檻前㠶影過江船我來正值西風落¶
南望雲松秋萬壑五老應乘白鶴來諸公不負黃花酌¶
庾亮樓前空薜蘿虎溪明月漾晴波一時人物風流盛¶
千古江山感慨多絶壁孤烟浄如掃雲錦芙蓉鏡中老¶
攬秀長歌太白詩木落江空雁聲小¶