故人昔住金華峰靣帶雙溪秋水容故人今住伏龍山¶
陳陶故圃茆三間千載清風徐孺子門前共此一湖水¶
百花洲上萬垂楊白鷗羣裏歌滄浪故人心事孺子高¶
故人詩句今陳陶短衣飯牛不逢堯何如繡鞍上著錦¶
宮袍瓦盆對客酌松醪何如紫霞觴泛碧葡萄豆萁然¶
火度寒宵何如玉堂夜照金蓮膏吟成秃筆寫芭蕉何¶
如沈香亭北醉揮毫再三問君君不對目送飛鴻楚天¶
外細讀山中招隠篇超然意與煙霞㑹照影湖邊雙鬢¶