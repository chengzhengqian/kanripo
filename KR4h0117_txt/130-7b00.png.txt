千官獻夀羅星辰兑悦臨軒逾數刻花吏此時方得色¶
白銀紅錦滿牙牀拜賜仗前生羽翼惟觀風景朝仍暮¶
一心嵗嵗供春賦中途得罪情多端刻木在前何敢訴¶
竄来江外知㡬年骨肉無音雁空度北人情況異南人¶
瀟灑溪山苦無趣子規啼處血為花黄梅熟時雨如霧¶
多愁多恨信傷人今年不及去年身目昏耳重精力減¶
復有鄉心難具陳我聞此語聊悒悒近曽侍従班中立¶
朝違日下暮天涯不學爾曹向隅泣人生榮辱如浮雲¶