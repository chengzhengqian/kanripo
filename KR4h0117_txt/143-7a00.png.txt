　　　繚垣¶
繚垣烏鵲近人飛簾外曈曈日上遲檜作寒聲風過夜¶
梅含春意雪殘時古今無物為真樂出處何心更詭隨¶
寄語年華聊一笑未應長負醉鄉期¶
　　　遊廬山宿棲賢寺¶
古屋蕭蕭卧不周披裘起坐興綢繆千山月午乾坤晝¶
一壑泉鳴風雨秋跡入塵中慚有累心期物外欲何求¶
明朝松路須惆悵忍更無詩向此求¶