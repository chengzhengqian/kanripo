却瞻天仗東風裏冉冉霓旌導六龍¶
　　　齋宫候駕次西涯學士韻¶
銀河如璧䕶重關翠輦初臨大祀壇映日牙旗環禁旅¶
連空甲騎擁祠官風雲已覺争春麗雨雪先驚入夜寒¶
禮罷天門重整佩歡勝萬國正迴鑾¶
　　　嵗暮祫祭大禮肇行駿奔之餘喜而有作¶
天晴除日凍初銷聖主乘春下九霄合祀始崇周典禮¶
分班仍集漢官僚寢宮簾影依龍衮輦路鑾音恊鳯韶¶