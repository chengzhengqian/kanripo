　　　賦得無諸城送浦舍人源歸晉陽¶
君不見昔時無諸城荒丘斷隴今人耕陵谷湮沉知幾¶
代古人精靈竟何在憶昔無諸全盛時都城百雉何逶¶
迤連營國步分秦土繪衮王章入漢儀山河巍巍那可¶
恃躍馬屠龍今已矣列國猶傳赤帝封曲臺尚對滄江¶
水滄江水流去不還故宮落日不堪看寳衣夜化空陵¶
火弓劎秋懸古殿寒故人西歸從此去策馬秋蕪城下¶
路欲將陳迹問行人落葉紛紛不知處¶