區區一飯皆君恩¶
　　　紀信嘆¶
沛中龍奮硭碭雲咸陽楚炬三月焚兩雄角起鹿在野¶
三户有楚無强秦貔貅百萬紛如雪戈矛盡染英雄血¶
旗旄曉蔽大河雲兵塵夜暗中原月滎陽數載戰不休¶
重圍食盡漢亦憂將軍詐帝出降楚脫帝虎口眞良籌¶
無何諸將己平楚事定論功裂茅土獨無旌美到將軍¶
不得褒名紀盟府男兒死節志巳酬瞑目地下夫何求¶