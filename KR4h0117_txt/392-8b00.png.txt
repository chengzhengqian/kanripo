清逰自有無邊趣拄笏松隂聽鳥啼¶
　　　和高思庵¶
七十年來鬢巳皤掛冠神武欲如何傳家有子登龍去¶
高卧無人問字過宦海風波知巳少故園松菊愜情多¶
人生莫惜十分飲湏信光隂一擲梭¶
　　　京邸别友¶
躍馬關河别故人雲山數㸃綰離情春風碧水思韓子¶
夜雨青燈病馬卿草色江空斟别酒煙光風細襯歸旌¶