穆穆惠風扇彼輕塵奕奕素波轉此游鱗伊我之勞有¶
懷佳人寤言永思實鍾所親¶
所親安在舍我遠邁棄此蓀芷襲彼蕭艾雖曰幽深豈¶
無顛沛言念君子不遐有害¶
良馬既閑麗服有暉左攬繁弱右接忘歸風馳電逝躡¶
景追飛凌厲中原顧盼生姿¶
携我好仇載我輕車南凌長阜北厲清渠仰落驚鴻俯¶
引淵魚盤于游田其樂只且¶