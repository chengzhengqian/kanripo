悵望臨荒蹊驅馳騁遐步江紆練月初山標綵霞暮天¶
長路易迷水深舟難度征人去不息僕夫倦相顧此時¶
悲送君安能髪不素¶
　　　白紵歌¶
闔廬宫中夜撾皷宫樹烏啼月未午玉缸提來酒如乳¶
白紵衣成向君舞美人醉起行步難腰間珂珮聲珊珊¶
肯縁嬌愛減君歡寳釵墮地不敢言宫中門戸多無數¶
君恩反覆日幾度明朝重著舞時衣心中已道不相宜¶