　　　過武功縣¶
持節西来過武功扶桑日上曉光紅渭河水逺波聲小¶
太白山髙樹影重遺址已無慈徳寺居人猶説古邰封¶
東行無限前朝事盡在紅塵緑野中¶
　　　河間獻王墓¶
漢家宗室最稱賢遺事曾經閲簡編偶過河間尋往迹¶
空餘荒塜帶寒煙頻求千古書連帙獨對三雍策幾篇¶
雅樂未興人巳逝歌聲惟有大風傳¶