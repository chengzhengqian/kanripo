相對更難忘¶
　　　三原冡宰王公八十索贈¶
立朝勛業一身孤不忝遐齡八十餘黄耉尚懷虞舜治¶
白頭猶戀伏生書貞元際合天難老名位懸殊迹易踈¶
徙倚衡門望南極祥光長照紫宸居¶
　　　贈地官夏公便道壽親還朝¶
萱草庭前春意長宦途堪畏簡書忙帝鄉迢逓心偏壯¶
親膝從容喜欲狂願祝龜蓮千歲壽誰分鳬米一盂香¶