禁苑聞韶憶去年久厭風波驚世路且同樽酒醉涼天¶
今來古往情何異弄水亭邊艤畫船¶
　　　和董職方見示初到畨禺詩¶
五方殊俗古難幷千載猶存故越城客聽潮雞迷早夜¶
人瞻颶母識隂晴波濤洶湧天邊濶犀象斕斒徼外生¶
太守不才當逺寄惟憂南畆廢農耕¶
　　　落花¶
小園斜日照殘芳千里傷春意未忘金谷已空新步障¶