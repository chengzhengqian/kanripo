溪明寒日落樹暝夕煙生飛鳥隨人語長風擾樹聲鼓¶
笳悲逺戍車馬厭脩程騎火前村起山城候吏迎¶
　　　春日大風感懐¶
逺塞足風沙春深不見花層氷猶度馬弱栁未藏鴉易¶
醉愁邊酒頻歸夢裏家凭欄一搔首心緒亂如麻¶
　　　春日客中謾興¶
客懐雖寂莫春意自堪憐草色翠如織花枝紅欲燃鳴¶
鳩疎雨後啼鴂暖風前翹首天涯路韶光又一年¶