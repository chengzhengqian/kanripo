江河長迢逓不可逾相思發長歎視我明月珠¶
　　　贈所知效陶體¶
峩峩青山下小屋十餘間禾黍滿東臯桑麻翳後園日¶
出讀我書日入高枕眠相知無心曲惟此門前山好鳥¶
歸深林白雲宿層巔陶然得真趣悠悠樂吾年¶
　　　擬唐陳伯玉度荆門望楚¶
亂峰前路逈旅况正紛紛落日荆門望青山楚國分孤¶
城連郢樹獨棹入蠻雲誰念天涯客西風見雁羣¶