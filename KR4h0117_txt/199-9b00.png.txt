懸知别後東風近先寄寒梅第一枝¶
　　　和葛徳裕别後用舊韻見寄(阿吉徳/裕子也)¶
渝川咫尺杳如期雞黍猶堪勅婦炊旋滴銀槽將進酒¶
細傾金屈倒垂巵閒為洛下諸生詠突過黄初數子詩¶
阿吉想能騎竹馬鳳雛低映碧梧枝¶
　　　題郭秀才釣亭¶
野濶江寒一雁飛碧蘆花老鱖魚肥遶欄緑水秋初淨¶
滿棹白蘋人未歸醉任狂風揭茅屋卧聽殘雪打簑衣¶