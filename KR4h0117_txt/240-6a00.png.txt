溪行望武夷峭壁何嶄絶赤霞亂不收大化元氣泄下¶
有萬年松上有太古雪祇恐月明中鐡笛吹巖裂¶
　　　宿武夷¶
艤舟山水間漢祀有宫觀月挂水晶簾風吹紫霞幔雞¶
犬過雲間笙樂度天半傳語武夷君酒熟幸相喚¶
　　　吳橋縣古河堤¶
迢迢古河堤隱隠若城勢古來黄河流而今作耕地都¶
邑變通津滄海化為塵堤長燕麥秀不見行河人¶