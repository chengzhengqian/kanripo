　　　次韻和景彛閏臘二十五日省宿¶
君常納史似呉兢又直甘泉馬踏氷重臘雪花方漫漫¶
宿㕔書架自層層案頭美酒初温火簾底㣲風欲動燈¶
永夜未眠鐘已發此心閒寂是髙僧¶
　　　次韻和永叔¶
省樹髙槐雪壓條沈沈古屋蔽疏寮每嗟守印如枯木¶
欲棄明珠學緯蕭漸老但知貧賤樂向來徒用嵗時銷¶
新年不管魚龍躍安得乗風入剡樵¶