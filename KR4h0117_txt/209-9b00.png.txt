未有羽書吟自好全提白下入詩奩¶
　　　無相寺道中¶
傍水人家柳十餘靠山亭子菊千株竹雞露啄堪幽伴¶
蘆菔風乾待歲除與僕抱樵趨絶澗隨僧尋磬禮精廬¶
不知身外誰爲主更覺求名計轉疎¶
　　　送曹潛夫¶
東南作闕歎年徂逺逺參司到蜀都元帥幕中須受辟¶
生羌界上也分符閒吟杜甫詩千字時載楊雄酒一壺¶