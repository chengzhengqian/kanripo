乘陵瀨壑走魑魅渟滀百怪誰能測忽看舟子玩行險¶
更欲飛帆借風力安得晴雲萬里開依舊寒光浸虚碧¶
　　　寄游定夫¶
憶昨相逢鳳山址駒隙駸駸餘半紀君趨烏府近清光¶
陸海驚濤漲天起雲帆大舸半摧溺艤岸得全誠偶爾¶
我時捧檄赴京渚放浪江湖一浮蟻談書考古老無用¶
哺啜糟醨咀糠粃東歸雖復有民社為米折腰良可耻¶
市朝紛紛真羿彀朔幹燕弧不容擬投身中地竟誰免¶