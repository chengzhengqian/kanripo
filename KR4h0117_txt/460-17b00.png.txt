　　　九日園亭用杜牧之韻¶
揮翰題糕手欲飛菊邊香霧正霏微誰從今日仍辭醉¶
不道常年苦憶歸短屐未妨逢細雨殘尊還可待斜暉¶
官貧猶勝陶彭澤剛得東籬有白衣¶
　　　九日東莊用前韻¶
丹楓零落白雲飛别墅風長酒力微坐待池菱炊飯出¶
行逢野菊戴花歸沙鷗貪㸔臨秋水林鵲從教亂夕暉¶
朝市久違疎散性欲從漁父問荷衣¶