子雲性嗜酒家貧無由得時賴好事人載醪祛所惑觴¶
來為之盡是諮無不塞有時不肯言豈不在伐國仁者¶
用其心何嘗失顯黙¶
羲皇去我久舉世少復真汲汲魯中叟彌縫使其淳鳳¶
鳥雖不至禮樂暫得新洙泗輟㣲響漂流逮狂秦詩書¶
復何罪一朝成灰塵區區諸老翁為事誠殷勤如何絶¶
世下六籍無一親終日馳車走不見所問津若復不快¶
飲空負頭上巾但恨多謬誤君當恕醉人¶