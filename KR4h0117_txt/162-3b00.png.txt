年光似此真虚擲請以丹心學死灰¶
　　　大雨志喜呈髙侍御¶
一夕驕陽轉作霖夢回涼冷潤衣襟不愁屋漏床床濕¶
且喜溪流岸岸深千里稻花應秀色五更桐葉最知音¶
無田似我猶欣舞何况田家望嵗心¶
　　　謝人送壑源絶品云九重所賜也¶
三伏汗如雨終朝霑我裳誰分金掌露來作玉溪涼别¶
甑軟炊飯小爐深炷香麯生何等物不與汝同鄉¶