灰葛翁亦長徃難聞白鶴音徒結紫霞想平生巖穴心¶
睠此㨿昭朗¶
　　　宿山心永樂庵¶
朝登三仰峯暮宿山心庵乆入名山遊蹊徑頗盡諳始¶
知九曲外復有南山南森邃更險豁深篁倚煙嵐沙田¶
稻翼翼巖桂花毿毿疎籬隔雞犬朽樹藏蜂蠶嘗傳武¶
陵源傍有捕魚潭伐木不到逺却留松與柟雲光䣃杖¶
屨回首望石龕澗芹食轉美草榻卧正酣枕中有鴻寶¶