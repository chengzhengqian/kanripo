　　　羅弦齋社飲和韻¶
一溪清繞白鷗沙共羡風流太守家興逐時秋多買菊¶
山無官税儘栽茶蒼髯瀟灑将成雪青眼分明不眩花¶
醉後却憐詞筆健蠻牋風雨自横斜¶
　　　和撫公陳静齋同登慧山韻¶
無事肩輿日到山倚欄偏愛上池泉雨餘林鳥聲猶澀¶
春老溪花色尚妍簪紱喜同嘉燕地風濤久謝乞歸年¶
紀遊須仗名公筆净掃蒼苔石上鐫¶