紅牋草隸却如飛盡日閒牕刺繡坐有時極浦采蓮歸¶
誰道居貧守都邑幽居寂寞無人入海燕朝歸枕席寒¶
山花夜落堦墀濕强暴之男何所為手持白刃向簾幃¶
一命任從刀下死千金豈受暗中欺我心匪石情難轉¶
志奪秋霜意不移血濺羅衣終不恨瘡粘錦袖亦何辭¶
縣僚曾未知情緒即便教人縶囹圄朱唇滴瀝獨銜寃¶
玉筯欄干歎非所十月寒更堪愁人一聞繫柝一傷神¶
髙髻不梳雲已散蛾眉淡掃月仍新三尺嚴章焉可越¶