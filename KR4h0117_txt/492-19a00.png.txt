孤墅倚髙原扁舟晩到門琴聲虚草閣月色滿江村霜¶
落魚蝦出烟收花竹繁不須燈下坐臨水好開尊¶
　　　艇子¶
江南小艇子能住亦能詩梁柱無階砌門窻即枕帷坐¶
流看樹過行屋逐風移試欲作舟史半生居在斯¶
　　　峽山寺¶
靈區苦不到到亦苦詩難景象絶聞見怪神如等閒地¶
将海作帶天借石為關何事仍堪恨塵生游子顔¶