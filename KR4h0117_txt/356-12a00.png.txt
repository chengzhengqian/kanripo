　　　翠微書屋¶
翠㣲深處結茅廬時有幽人此讀書萬壑松隂春霧濕¶
半簾花影午窗虚彩毫興到頻揮灑蠧簡閒来暫卷舒¶
何事謝安髙卧久山林原與市朝踈¶
　　　答姑蘇陳少保¶
懶賦皇華策使驂幸隨樵牧老江南染絲補衮非無術¶
懐刺投人自不堪曉雨緑蕪林外路晚風踈竹雪中菴¶
斯文故舊如相問田野遺民七十三¶