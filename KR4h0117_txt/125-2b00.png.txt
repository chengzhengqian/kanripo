　　　鳳凰陂¶
次公治潁川仁政被一方神物不藏瑞兹焉集鳳凰在¶
昔奏簫韶舜庭来蹌蹌西伯有至化亦見鳴岐陽仲尼¶
豈無徳已矣空悲傷夫何刀筆吏而能致殊祥我来過¶
荒陂烟草但蒼蒼緬懐漢循吏史筆恐未遑¶
　　　成武縣作¶
釋褐来成武初官且自强位卑松在澗俸薄葉經霜雨¶
菌生書案饑禽啄印牀猶驚寫秋巻槐砌落花黄¶