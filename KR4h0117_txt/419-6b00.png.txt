　　　送楚巖往支硎山¶
昔有支公者曽為此山客至今石磴上猶存馬歸迹寒¶
泉出傍澗散漫流不息何人作大字筆勢甚竒特巖巖¶
圓通殿飛構爛金碧春來香火盛傾城出遊適施錢日¶
滿鉢來往恒絡繹世人競刀錐于此乃不惜我當少年¶
時一歳嘗一即提携隨父兄娛覽常至夕别來已㡬時¶
何啻十年隔此山是名山先從晉時闢非有髙行僧何¶
堪主其席今師遂當往逺續前人蹟我今何以贈小謁¶