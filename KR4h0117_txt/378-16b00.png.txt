老向雲南禮六時香滿墨池臨舊帖花明春塢詠新詩¶
别來應有驚人句好寄東風慰所思¶
　　　舟至辰陵磯與楚百户等言别¶
江到荆湘兩派分客情無奈况離羣爾從三峽迎春水¶
我過重湖望楚雲白帝至今啼蜀魄蒼梧何處弔湘君¶
孤舟夜向巴陵泊一曲商歌不忍聞¶
　　　寄友人¶
與君離濶十年餘兩過江濵候起居咫尺猶如千里别¶