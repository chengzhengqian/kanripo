圉人浴馬龍河津緩輿脱銜龍性馴縹鬛初晞漢庭日¶
霜蹄忽踏呉洲春未論千萬與百里但有雄才報知己¶
一躍空羣東海頭崑崙閶闔還爾逰¶
　　　七夕詞¶
璚宫玉露消殘暑纔過七夜凉如許廣庭兒女巧盤開¶
𤓰水繡針香作縷上樓斜月捲簾輕煙霄幾處人歌舞¶
清寒漸入宫中樹六宫不眠看牛女隔河如渡彩雲輧¶
慚恨素娥誰伴侣¶