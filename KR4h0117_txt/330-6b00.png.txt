閒居澹無事琴書樂餘清倦從南軒臥時向東園行疎¶
篁含雨意古木敷春榮撫景恣遊眺長吟發髙情¶
　　　青龍山道中¶
晚過青龍下西風瘦馬催水從平地出山向半空來月¶
冷林棲鳥霜晴谷放梅百年遊宦客重上鳳凰臺¶
　　　秋曉¶
不寐晨興早秋堂燕坐清曙光欺月色露氣逼蛩聲新¶
穀炊方熟寒葵落又生牀頭故書在終日未忘情¶