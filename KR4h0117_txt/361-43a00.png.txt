　　　分詠華山送張伯仁之峽¶
太嶽峥嶸仰萬山憐君此去重躋攀烟霞長繞三峰外¶
日月平臨一掌間沙塞北來連漢畤河流東去帶秦闗¶
洞中若有希夷在為我殷勤問大還¶
　　　賦得金羈絡駿馬送周司務出使還京¶
君王舊賜五花驄金絡銀鞍氣象雄霧鬛飛揚開大道¶
霜蹄騰踏起長風九霄紅日天顏近萬里青雲輦路通¶
四牧歌䦨恩賜後玉珂明月下南宫¶