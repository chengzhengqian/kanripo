　　　擬咸陽懐古¶
羣山迢逓走咸陽王業當年此地昌天府首開秦社稷¶
金城今作漢封疆澠池北入河流去軹道西連草樹荒¶
故苑離宫何處是空令詞客弔興亡¶
　　　代送林童子㤙榮學道之延平¶
一棹夷猶上劒津煙霞樓觀可棲身雲山漫漫空傷别¶
野鶴昻昻巳出塵溪路梅花千樹雪仙家瑶草四時春¶
他年鍊得金丹就持向高堂壽老親¶