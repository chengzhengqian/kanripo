猶含瘴色眼巳見華風嵗暮難相值酣歌未可終¶
　　　送桂州嚴大夫¶
蒼蒼森八桂兹地在湘南江作青羅帶山如碧玉篸戸¶
多輸翠羽家自種黄甘逺勝登仙去飛鸞不假驂¶
　　　左遷至藍闗示姪孫湘¶
一封朝奏九重天夕貶潮州路八千欲為聖明除敝事¶
肯將衰朽惜殘年雲横秦嶺家何在雪擁藍關馬不前¶
知汝逺來應有意好收吾骨瘴江邉¶