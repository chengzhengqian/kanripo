野老全無事終朝獨倚欄千峰横晚翠五月避空寒魚¶
泳波先縠蜩鳴芡始盤一笻時或往澤畔采芳蘭¶
　　　郭外¶
郭外炎埃隔軒牕午自凉湖光浮雉堞野色上魚梁客¶
轉池坳逕農歸谷口莊老貪稱隠逸乗夏製荷裳¶
　　　西牕¶
年衰人少睡冬半夜初長欹枕聞更漏重衾覺曉霜鳥¶
聲来别島海色接扶桑何事喧嘩早樵夫上北岡¶