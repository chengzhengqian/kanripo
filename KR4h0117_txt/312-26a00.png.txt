玉堂詞客解長歌揮灑何須便歸去自笑狂吟非等倫¶
麗句從來貴有隣他年詔許還山日結社應須訪舊人¶
　　　題山水扇靣¶
林下春風來千年翠如璧雲擁羣木深溪廻百川寂中¶
有幽人居清朝此投迹邂逅得良朋於焉咏嘉客¶
　　　感興¶
灼灼道傍花依依隄上柳榮華耀一時誰人不回首顔¶
色信可憐春風不長久有酒且自斟母為歎衰朽¶