　　　寄贈端溪子¶
歎鳳世已逺悲麟竟何為蘭蕙秘幽巖蕭艾盈路岐君¶
子抱明德傷也誰復知隨流非我心特立乃見疑亭亭¶
南山松匪無霜霰推寒蕤但不改孤貞常自持¶
　　　二¶
智者尚高契達人慕希聲矌世有相感同時悵難并烈¶
風起𤣥朔百卉忽以零登高望所思慨然念徂征鴻雁¶
序翅飛麋鹿呦呦鳴為言明馨子盍簪終有成¶