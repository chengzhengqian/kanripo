蕭然一世外所樂有誰同宴坐能忘老齋蔬不過中無¶
心為佛事有客問家風笑謂西來意雖空豈病空¶
　　　春日¶
冉冉春行暮菲菲物競華鶯知求舊友燕不背貧家室¶
有賢人醖門無長者車醉眠聊自適歸夢到天涯¶
　　　寄深州晁同年¶
秀色歸荒隴新聲換氄毛日催花蘂急雲避鴈行髙駐¶
馬旌旗暖傳觴鼓吹豪班春不知負短髮為君搔¶