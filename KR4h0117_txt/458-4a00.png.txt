功不俟干戈力風雲變俄頃明晦古難測薄暮窮林中¶
惄焉長太息¶
　　　渡河¶
夙征肇延津明晨臨大河洪源下積石砥柱屹嵳峩渺¶
渺梁宋區汗漫縱經過自非陵與岸於安障其波揚帆¶
赴中流四顧莽無涯崇雲徂廣澤迅風夕吹沙積陰不¶
可測魚龍偃相加前無千尺梁一葦胡足誇人生寡恒¶
居奚異波上槎豈無舟楫志漂泊當柰何¶