自笑詩人能好事連宵抱被宿崔嵬¶
　　　宜晚軒¶
旋鉏荒穢彊名園小結茅茨便作軒行處藤枝還自倚¶
吟餘貝葉亦時翻閒居未擬潘生賦知足先師老氏言¶
長者有車時見過願聞何處是真源¶
　　　送倪尚書之南京¶
暫擕堂印過江東冢宰權分位望同留守地當分陜重¶
為官誰在故鄉中家傳舊有尚書履保傅新加太子宫¶