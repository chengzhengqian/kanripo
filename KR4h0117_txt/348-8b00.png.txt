迴經月殿賦就賜春醪盛事千年遇登臨豈憚勞¶
　　　送金諭徳扈駕北征¶
萬乘出居庸前驅度朔風劍光飛電紫旗影照山紅壮¶
士心如虎將軍氣似虹鼔鼙通塞外烽火入雲中直掃¶
祁連北還過瀚海東謀謨資俊傑扈從得才雄坐擁青¶
絲騎腰懸明月弓賦詩横畫槊載筆侍行宫野曠氛初¶
淨沙寒雪未融樓蘭終就縳疏勒看銘功夜静妖星落¶
春歸大漠空從茲億萬嵗聖徳詠無窮¶