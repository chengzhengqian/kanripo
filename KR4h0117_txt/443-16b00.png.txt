　　　送光禄寺卿李君之南京兼柬王宗貫¶
而我相交三十霜長年聨珮簉鴛行芳隣舊接金門右¶
尚寶常擎御座傍最喜遷官符衆望更憐将母過仙鄉¶
南都想㑹王司馬雲樹相思不暫忘¶
　　　題扇¶
班姬新製剡溪藤似玉無瑕雪有稜五夜蟾宫開半璧¶
三冬鮫室剪輕氷我于用舎諳時態人向炎凉有愛憎¶
為喜清風故人意幾回題贈愧無能¶