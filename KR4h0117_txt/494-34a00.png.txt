　　　寒食自橫金歸泛石湖¶
澤國春深露雨收越城橋畔水争流斷煙西去浮蒼嶼¶
斜日中川起白鷗村店寂寥寒食節行人迢遞木蘭舟¶
芳情滿目東風急欲打汀花不自由¶
　　　晚雨飲子重園亭¶
髙齋落日偶追從樽酒淹留一笑中芳草滿庭飛燕子¶
晚凉和雨在梧桐江魚繞筯肥烹玉野樹藏春淺映紅¶
潦倒莫言歸更緩習家池館愛山公¶