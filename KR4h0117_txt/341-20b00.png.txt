誰知曽取胡雛恱却逐羶塵向洛陽¶
　　　文君當壚¶
琴心輕撥蘭心動雉鳴求牡凰求鳯衾裯抱却獨宵弇¶
厭浥寧嫌行露重當壚釀得酴醿春臨邛争覩如花人¶
可憐滌器多才客從此忘歌野有麕¶
　　　陶母剪髮¶
剪聲落指青絲斷綰成雙鬄香雲亂持向城東易酒肴¶
市人論直輕千貫為子延賓固有方親枝不惜殊堪傷¶