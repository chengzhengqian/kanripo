　　　張洞紀遊用萬𢎞徳上舎韻¶
重遊名山三月暮雜花洞口春溟濛捫蘿累足入地底¶
逸思飄然凌太空舉頭顛厓若覆盖瓊脂玉乳懸玲瓏¶
危臺百尺俯幽奥疑與𤣥圃滄溟通中有石笋起撑突¶
傍覺巨象䭾䝉茸煙雲氤氲不出户時有石燕飛空中¶
蟠拏又如伏虎豹踴躍或似舞蛟龍千態萬状接不暇¶
吐舌駭此造化工眼無廬山瀑布泉暗滴石上時淙淙¶
把炬捜竒更深入日午重闗掩曈曨手撫石牀蹴丹田¶