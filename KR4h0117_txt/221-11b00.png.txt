清秋有餘思日暮尚溪亭高樹月初白微風酒半醒獨¶
行穿落葉閒坐數流螢何處漁歌起孤燈隔逺汀¶
　　　答陳景賢¶
一劒掛寒壁艱危氣不衰髪根朝鏡覺書味夜燈知夢¶
斷潮生枕愁新雁入詩思君心欲折又負菊花期¶
　　　送葛居士住栖碧庵¶
越山巉巉越臺孤井中雙鯉曾走吳滿坡叢竹遺舊箭¶
回首覇業空煙蕪詩人訪古凌絶壁危樓竟欲老深碧¶