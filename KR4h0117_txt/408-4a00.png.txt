昔日靈槎已腐爛換得蓮舟更瀟灑天孫投杼笑相迎¶
與汝一别三千齡我欲贈爾支機石寧勞逺訪嚴君平¶
　　　雲山圖¶
楚人談匡廬越人談天姥何如對此雲山圖為我胸中¶
洗塵土山青青兮雲英英樹蒼蒼兮泉泠泠小橋曲徑¶
數十轉百畝石田如掌平茅屋參差出林罅雞犬聲中¶
雜人籟鴨舌沙頭竹葉舟紫蠏銀鱸不論價我慚詩債¶
百不酬久無清興筆亦羞看此圖中堪避俗可能借我¶