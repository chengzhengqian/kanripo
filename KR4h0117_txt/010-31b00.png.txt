井上疎桐零落枝寒燈作花羞夜短霜雁多情恒結伴¶
非為隴水望秦川直置思君腸自斷¶
　　　姬人怨服散篇¶
薄命夫壻好神仙逆愁髙飛向紫烟金丹欲成猶百鍊¶
玉酒新熟幾千年妾家邯鄲好輕薄特忿仙童一丸藥¶
自悲行處緑苔生何悟啼多紅粉落莫輕小婦狎春風¶
羅襪也得步河宫雲車欲駕應相待羽衣未去幸須同¶
不學簫史還樓上㑹逐姮娥戲月中¶