　　　石橋芳桂¶
石橋東畔桂團隂天近蓬萊雨露深雲表一枝翹挺玉¶
秋香萬葉暗藏金世傳勝事宜先榜人望高門比郄林¶
桂下芳聲今益逺清風肯讓竇公吟¶
　　　梅山春晚¶
迤邐蒼蒼曙色開東風渺見白雲隈寒封老樹千年話¶
春逐孤根一夜回村逺荒雞鳴寂歴道遲行客意徘徊¶
多情嵗晩空相憶欲賦慙非杜甫才¶