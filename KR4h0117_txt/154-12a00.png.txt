大江春風浪如屋客舟迎風岡沙宿連檣接柂古岸傍¶
岸上無人春草緑船頭日出炊烟起買魚擕菜來就市¶
漁人水惡不出門蕭條野市無雞豚堤邊紙錢灰若雨¶
釃酒賽神巫降語南人艇子不避風横江五兩翩翩去¶
　　　九月十二日入南山憇一民舍冒雨炙衣久之¶
石稜如刀不容歩上挽垂藤下無路風寒雨滑徒旅愁¶
捨馬杖藜泥没屨躋攀顛墜不容髪目眩心寒驚反顧¶
亦知垂堂有遺戒身仰微官欲誰愬蕭蕭茅屋映絶壁¶