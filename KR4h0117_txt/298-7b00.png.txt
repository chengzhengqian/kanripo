竹林七子徒為爾名遂身閒古所稀洛陽山水饒清暉¶
青山何處無佳賞白首湮沉空布衣¶
　　　送林彦衡子婿遊漢赴嘉禾吉期¶
蜀葵初黄栁飛雪棹歌聲裏行人别别思空隨海上波¶
客心已醉吳中月嘉禾山水盛繁華才子今遊若到家¶
金屏射中䨇棲鳥紅燭争開並蔕花問君今年二十幾¶
大顙疎眉有如此少君不愧鮑家郎樂廣應竒衛公子¶
氷玉相親情更多泮林官况近如何為言白首甘藜藿¶