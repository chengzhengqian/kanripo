詎不美公程靡遲留明發指武昌千里路悠悠言從夏¶
口驛遄經鸚鵡洲王國寔重鎮屹然居上游皇圖永萬¶
古輔翊在謀猷兹行亦已壯毋使増離憂¶
　　　清江圖¶
江驛背孤城江流遶舍清露枰松下奕驛騎栁邊行帆¶
落晴窗影鐘傳雨寺聲堆床餘簡帙列坐總耆英燕語¶
能留客鷗馴解結盟詩郵趨堠吏衙鼓集闗兵薄俸樽¶
仍滿新知葢屢傾不才翻自愧何以答深情¶