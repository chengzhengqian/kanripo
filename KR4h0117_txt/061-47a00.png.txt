　　　鏡換杯¶
欲將珠匣青銅鏡換取金樽白玉巵鏡裏老來無避處¶
樽前愁至有消時茶能散悶為功淺萱縱忘憂得力遲¶
不似杜康神用速纔傾一盞便開眉¶
　　　酬李二十侍郎¶
笋老蘭長花漸稀衰翁相對惜芳菲殘鶯著雨慵教囀¶
落絮無風凝不飛行掇木芽供野食坐牽蘿蔓挂朝衣¶
十年分手今同醉醉未如泥莫道歸¶