　　　送葉敦叔還慈溪¶
秋暉杲澄江丹楓隠金闕懸念慈湖霜棄捐白門月與¶
君俱他鄉天涯勿遽卒青青憐桂枝去去悲短髪日暮¶
琴不鳴樽空鳥屢沒送君轉依君清夢先甌越¶
　　　送金子士瀛春試¶
嵗暮同京華安危隠相託念子千里行令我情不樂水¶
寒木無花城髙日空落言征在須臾臨觴不能酌天王¶
開宣室求才意不薄子有補天方遭時須踴躍昔羨子¶