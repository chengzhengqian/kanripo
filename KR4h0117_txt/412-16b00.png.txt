一味清閒却讓僧周覽未酬霞外想獨吟聊伴佛前燈¶
重遊更與山靈約只恐萍蹤不可憑¶
　　　重九同年戴大節諸君登臺賦詩病中示次韻¶
身如病鶴未能飛聞道羣公集翠微料得清樽能縱飲¶
肯教黄菊笑空歸山添新翠初經雨鴉帯殘紅待落暉¶
却憶去年多樂事故山傾倒卧苔衣¶
　　　題張叔著桂林書院中曲水流觴次鄭東園韻¶
桂林風物擅幽竒此日追隨一憩之水有淵源流易滿¶