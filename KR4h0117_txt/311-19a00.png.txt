番水初傳信滁山想定居秋吟兼蟋蟀晩飯得鱸魚落¶
月滄江濶凉風白髪踈兵戈闗塞隔不敢問何如¶
　　　登鳯林寺鐘樓作¶
樓憑青嶂逈人到上方稀古寺愁春雨疎鐘送落暉雲¶
林孤跡遠法界一塵微坐久松風動飛花落客衣¶
　　　山中漫題¶
讀書期有用閉户耻無能落葉空山雨疎鐘獨夜燈人¶
稱樗里子住近石門僧静坐觀詩妙須叅最上乘¶