相見明年榜前事當時分散著萊衣¶
　　　送晉陵王少府赴舉¶
相看不忍盡離觴五兩牽風速去檣逺驛新砧應弄月¶
初程寒角未吹霜越山直下分吳苑淮水横流入楚鄉¶
珍重郄家好兄弟明年分理在何方¶
　　　和于中丞登扶風亭¶
避石攀蘿去不迷行時舉歩似丹梯東軒海日已相照¶
下界晨雞猶未啼郭裏雲山全占寺村前竹樹半藏溪¶