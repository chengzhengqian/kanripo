落日遥遥江水緑一葉扁舟當華屋漁翁生計等浮漚¶
醉來每向滄洲宿野店炊烟羃高樹罷釣收綸且歸去¶
蒼鷗泛泛似留人逝水無情向何處世人皆巧我獨拙¶
鼔枻清歌日光没磻溪舊事總不知手把深杯對明月¶
　　　聽吕秉建彈三絃¶
三絃本是邊城樂誰與流傳到南越清歌妙手坐繩牀¶
午夜高樓對明月初聞環珮鳴仙子空中行綵雲吹未¶
散羅襪香塵生忽如猛將馳甲兵萬騎鐵馬相縱横搴¶