落月半侵屋蛩聲寒到牀羇人不堪此夢後夜仍長結¶
衣出庭户河漢正蒼凉浮陰暝四野來雁不知行陳物¶
悲暮節畏途懷故鄉十年泥滓賤馳驅厭路傍豈不志¶
事功鬢毛攬朝霜素尚竟誰許行歌追楚狂¶
　　　冠氏送武欽之安陽¶
黄金絡征轡之子待明發樽酒少遲留禪林見凉月歌¶
鬟結蛾黛怨此佳期濶去去柳堤風青蟬催白髮¶
　　　寄杜邯鄲(余寓居魏之冠氏杜仲觀以詩相招/屬大河北徙莫知其津竟不果赴但)¶