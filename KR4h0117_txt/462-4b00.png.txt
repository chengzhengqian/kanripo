煦沬為雨氣為雲稿者以蘓耕者樂太平天子居九重¶
深山窮谷歌年豐此魚變化固難測誰謂渠在凡鱗中¶
　　　謁㓂萊公祠¶
古廟凌雲逈精忠貫日紅豪華成往事孤注見竒功秋¶
草棲朝露花香度晩風百年時事改瞻仰古今同¶
　　　送向太守中美之亷¶
黄甲聲華舊銅符寵渥新清風隨去節甘雨浥輕塵夜¶
火州邊驛鶯花白下春一尊須判醉明日異鄉人¶