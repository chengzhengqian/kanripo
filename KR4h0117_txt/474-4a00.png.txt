千年瓴甓竟誰留北苑西坑未可酬麗藻刻文傳魏代¶
紫苔生潤出漳流歌聲已散宫牆廢覇業都忘翰墨収¶
慎勿濡毫吟繐帳恐教羅綺結春愁¶
　　　與衛南英玉圍爐¶
圍爐曾共訂幽期底事今年寒較遲却喜草堂初雪後¶
更逢梅樹欲花時鐘聲逺度啼烏壘燈影頻驚凍雀枝¶
細茗清薰供樂事短吟長咏勝彈絲¶
　　　聖駕傳聞幸榆林¶