藉舊業七葉珥漢貂馮公豈不偉白首不見招¶
吾希段干木偃息藩魏君吾慕魯仲連談笑却秦軍當¶
世貴不羈遭難能解紛功成恥受爵高節卓不羣臨組¶
不肯緤對珪寧肯分連璽曜前庭比之猶浮雲¶
濟濟京城内赫赫王侯居冠葢䕃四術朱輪竟長衢朝¶
集金張館暮宿許史廬南隣擊鐘磬北里吹笙竽寂寂¶
揚子宅門無卿相輿寥寥空宇中所講在𤣥虚言論凖¶
宣尼辭賦擬相如悠悠百世後英名擅八區¶