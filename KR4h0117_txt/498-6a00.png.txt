神物將化天有為罈頭驚見赤花古轆轤純鈎皆莫數¶
千年碧血燐火明萬里隂風髑髏語帝王氣象佳葱葱¶
玉虹提擕行相從座上酒酣公莫舞要是當時龍凖公¶
　　　酒酣歌贈鄭繼之地官¶
司徒之官不可求早年通籍金閨遊青袍只今厭奔走¶
兒女衣食泣道周屢見文章出翠釜未聞廊廟登天球¶
郷關萬里望不及風吹離思江花愁野人勸汝早歸來¶
塵埃骯髒難為儔朝廷嬖孽未除盡早晚尚有巴蜀憂¶