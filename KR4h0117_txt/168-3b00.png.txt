青雲行見葉成隂疾雷怒飛風雨急瘦馬不行歸斾濕¶
投閒一日須一来嵗時變化猶呼吸¶
　　　栽竹¶
一生正能着㡬屐曠逹人稱阮遥集何可一日無此君¶
風流我愛王參軍夏葛冬裘吾便足由来世間無可欲¶
但栽翠竹滿東林我日對之歌且吟¶
　　　送潁叔帥臨洮¶
風如疾雷雹如芋積雪如坵壅道路蔣侯車馳挽不住¶