非人境石道甚巇下視可悸往往步亂石間入長嘯洞¶
過虎溪西南下至重雲閣訪鳳池觀雲頂凌霄羅漢三¶
峯登東嶺望大頂積雪復東北來雲際下深澗白石磷¶
磷於間水聲清泠可愛坐石掬水戀戀不能去者久之¶
遂宿大定凌晨登上方候日初上西望藥山北眺大頂¶
千峯萬巒目極無際下山縁東澗渡横橋復憇于重雲¶
下院出谷逰太平宫故址而歸馬上率爾口語往往成¶
詩章自入山至歸凡四日得長短詠共若干篇姑存之¶