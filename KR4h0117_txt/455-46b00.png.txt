　　　觀傀儡次韻¶
處處相逢是戲場何須傀儡夜登堂繁華過眼三更促¶
名利牽人一線長穉子故應爭詫說矮人空復自悲傷¶
本來面目還誰識且向樽前學楚狂¶
　　　徐都憲同遊南菴次韻¶
巖寺藏春長不夏江花映日艷于桃山陰入户川光暮¶
林影浮空暑氣高樹老豈能知嵗月溪清真可鑑秋毫¶
但逢佳景須行樂莫遣風霜着鬂毛¶