已知力倦心怦怦天清月冷幾人語塞北江南今夜情¶
不怨搗衣寒苦早惟願著衣人不老萬里歸來未有期¶
昨日官家頒絮襖¶
　　　中秋賞桂¶
秋風瑟瑟天宇清三五良宵秋氣平嫦娥捧出玉臺鏡¶
山河大地増光明廣寒彷彿開宫殿桂影團團月中見¶
霓裳一曲聲珊珊疑是瑶池啓華宴銀蟾散彩流霞觴¶
金粟萬斛來天香清景邀人不成寐詩成月落參低昻¶