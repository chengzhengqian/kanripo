臘意中宵盡春容傍曉生野塘氷轉綠江寺雪消晴農¶
事沾泥犢覊懷聽谷鶯故山梅正發誰寄欲歸情¶
　　　公館午飯偶書¶
行臺依獨寺僧屋自成隣殿古凝殘雪牆低入早春巷¶
泥晴淖馬簷日暖堪人雲散前巖碧松梢挂月新¶
　　　寄隱嵓¶
每逢山水地便有卜居心終嵗風塵裏何年滄海陰洞¶
寒泉滴細花暝石房深青壁須留姓他時好共尋¶