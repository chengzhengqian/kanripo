夕到真仙境淸齋過竹房夢迴孤嶂月寒入一襟霜夜¶
色神鼇起秋聲瑞鶴翔披衣不重寐縹緲識天香¶
　　　奉和楚芳兄來韻¶
天上靑雲逈湖邊白屋貧不嫌棲此地何幸接芳隣草¶
閣頻邀月蘿衣豈負春吾兄讀書處還有問竒人¶
　　　寄義嶼黄甥¶
沙頭孤鶴立吾命一絲牽伏枕仍春夏尋方廢簡編猗¶
蘭山谷月老樹渭陽天伯也如相問頻過話昔年¶