高堂四壁歌聲起戛玉鳴金奏清徴摩挲素練往復還¶
似有秋風生爪指古來寫竹如寫神倉卒接應皆天真¶
想當磅礴向空廓已覺意象超風塵我家舊傍瀟湘住¶
滿地清隂不歸去每開圖畫即江湖長怪軒窻隔煙霧¶
闕里牆東縣令家名園種竹不種花蹊囘徑折入䝉翳¶
下有泉水無泥沙長流㶁㶁穿林響短髪蕭蕭助森爽¶
舊路無因縮地看新梢定見參天長北客南遊興未償¶
此時此景故難忘擬刻琅玕三百字為渠題寄墨君堂¶