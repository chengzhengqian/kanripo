　　　為九江方士髙賦¶
匡廬山中有佳士讀書結屋巢雲松碧窗夜影紫翠動¶
落日照見香爐峯窺燈夜壁山鬼過采蘭朝徑仙人逢¶
危簷堕雪聽風竹古寺隔嶺聞煙鐘每思幽絶動歸興¶
嵗晚落葉迷行踪扁舟何日過湖口分我半壁嬌芙蓉¶
　　　越溪曲¶
越溪春水清見底石罅銀魚揺短尾船頭紫翠動清波¶
俯看雲山溪水裏誰家越女木蘭橈髻雲堕耳溪風髙¶