　　　送王正之丞新淦走筆次甌濱先生韻¶
朝囘有暇便相過客邸清談奈別何此去莫言官未好¶
向来端恨㑹無多秋光喜映黄龍氣曙色遙分白玉珂¶
今日閭閻須父母聊将撫字罷吟哦¶
　　　長至祀陵清河道中有懷希大兄¶
郭外雲髙雪欲低孤征誰共晚風凄幽懷正苦愁中閉¶
好句何曾得處題坐愛山光隨野酌倦憐松影䕶僧棲¶
兹遊長作相思恨畫省人還夢不迷¶