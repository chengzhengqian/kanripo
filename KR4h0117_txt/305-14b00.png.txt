　　　燈花¶
不假天工雨露栽銀缸火暖自然開兩莖朱草含烟秀¶
一朶紅雲度水來春色半浮珠蓓蕾風情中結錦胚胎¶
明朝喜事殷殷報莫遣芳心一寸灰¶
　　　松窗聽雨為西安楊公圭賦¶
草堂千箇種長松好雨時來紫閣峰聲到風枝驚睡鶴¶
勢迴雲壑起潛龍暮樵隣父歸應濕晨汲家僮出更慵¶
且喜官閒清兩耳逢人莫説大夫封¶