西湖十月煙水平梅花參差千樹明越王城畔氣應早¶
林逋宅邊江更清驛使章臺空寄别霜天玉笛暗沾纓¶
故人若有揚州興為聴春鴻白雪聲¶
　　　沅溪潘進士在長安逆旅中見庭下山丹花詰¶
　　　　其云是沅中移來感而賦詩命予嗣響¶
故苑花空發他鄉鶯自啼主人孤館裏斜日楚雲西¶
　　　月軒¶
石室月已滿青林人未眠向月步溪水白雲遙在天¶