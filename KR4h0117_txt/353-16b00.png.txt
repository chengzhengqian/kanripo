下三千士人間八十年如公保全節此日竟誰肩¶
　　　送胡太守擢貴州憲使¶
登歴中朝白髪稀一官趨拜出彤扉新辭虎竹分金節¶
重惹龍香滿繡衣棠樹成隂循吏去柏臺持憲逺人歸¶
多君早負澄清志此去應知願不違¶
　　　渡江望南京有作¶
驛路南来四十程舟人遥指到神京雲晴乍見青山出¶
風便寧知白浪驚萬里歸心隨片月十年離思遶重城¶