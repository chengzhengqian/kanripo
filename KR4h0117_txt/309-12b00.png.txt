　　　送别陳嘉惠¶
我記昔遊章貢臺臺前二水相盤迴登臨適與形勝㑹¶
放傲却使羣公猜惟君傾葢即相厚結交便擬如陳雷¶
江上時同夜月櫂花前㡬共春風杯移船一向豫章泊¶
風物蕭疎歎非昨絡緯愁連孺子亭梧桐秋滿滕王閣¶
同遊豈無三數公總為異鄉憐寂莫君時唱和詩最多¶
錯落驪珠千百索江城十月霜葉飛君先别我趨庭闈¶
臨岐贈言曽未㡬束書我亦東吳歸始信天涯俱是客¶