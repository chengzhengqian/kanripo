江南三月半草際尚鋪霜料峭人猶怯乖違事可傷春¶
風虛館舍冬月舊衣裳總是調元責何勞問彼蒼¶
　　　過蘇州無錫¶
溪橋渾甃石野渡盡横船旅驛三吳㑹人家一輞川春¶
潮隨急雨晚樹淡輕烟莫説江南好翻愁聽杜鵑¶
　　　彭澤憶古¶
五栁今何在孤城夕照間折腰羞為米矯首賦歸山出¶
岫閒雲懶投林倦鳥還嵗寒籬下菊猶有傲霜顔¶