斜曳裾時雲欲生煙蛾斂略不勝態風袖低昻如有情¶
上元㸃鬟招萼緑王母揮袂别飛瓊繁音急節十二徧¶
跳珠撼玉何鏗錚翔鸞舞了却収翅淚鶴曲終長引聲¶
當時乍見驚心目凝視諦聽殊未足一落人間八九年¶
耳冷不曾聞此曲湓城但聽山魈語巴峽惟聞杜鵑哭¶
移領錢塘二十年始有心情問絲竹玲瓏箜篌謝好筝¶
陳寵觱栗沈平笙清絃脆管纎纎手教得霓裳一曲成¶
虗白亭前湖水畔前後祗應三度按便除庶子抛却來¶