　　　題謝氏通濟橋¶
涔陽川上壓雲濤逈若仙山駕巨鼇甃石不愁僧路滑¶
傾金寧計鬼工勞泛槎客去銀河近題柱人歸玉壘髙¶
此地通津足佳興楚歌明月放輕舠¶
　　　郎中蘇公哀挽(志道/)¶
塞垣重鎮雪雲堆畫諾人稱幕府材流馬道艱逢歲儉¶
涸魚民病得春回陽闗猶記歌三疊杜老俄成賦八哀¶
夜静燕䑓山月冷祗疑化鶴一歸來¶