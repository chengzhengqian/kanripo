澗遶西流水門臨北向山渡橋驚鳥散掃石愛僧閒霧¶
薄林花紫春深石笋斑雲峰如可問杖䇿未須還¶
　　　初遊長興寺¶
一路縈紆入羣峰迤邐開樹連山路合溪帶石橋回烟¶
火依農屋雲霞隠佛臺如何千載下不見有人來¶
　　　宣溪餞李提舉一初席中和王子讓¶
客有東歸思維舟向浦橋江聲翻石面雲氣閣岩腰悵¶
飲淹泥潦歸程問野樵釃歌莫催發晴景在朝朝¶