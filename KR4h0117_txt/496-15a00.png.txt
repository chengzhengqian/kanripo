塵沙漠漠古留城食邑曾開萬户榮主鬱肯教移漢嗣¶
功成終隱為韓名從容幃幄風如在導引神仙見獨明¶
矰繳不離鴻翮逺巖巖黄石共高清¶
　　　由𤣥武門出西華禁中作¶
歩躡金鰲傍紫霄宫墻周望鬱迢迢昭陽樹色連西苑¶
太液波聲出内橋殿栝蒼虬雲氣吐露荷仙掌日華揺¶
瓊籖忽聽傳壺史晝漏沈沈籞宿遥¶
　　　奉和文太史懐吳下諸名藍之作¶