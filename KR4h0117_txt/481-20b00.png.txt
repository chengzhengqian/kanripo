垂垂一樹梅花白賴爾能將旅思消¶
　　　暮次靈川懐寄大叅師舜憲副天益二鄉丈¶
天南歳晩更依依朔雪寒雲遶樹飛投館驚㸔風土異¶
臨觴悵憶故人違情同灕水仍西注身似春鴻向北歸¶
想見郵亭頻駐馬獨吟千嶂巳斜暉¶
　　　發湘江¶
人日移舟湘水㟁東風吹浪徹寒陰城邊栢葉留春酌¶
沙際滄浪待客吟煙村小逕通漁浦石壁迴谿暎竹林¶