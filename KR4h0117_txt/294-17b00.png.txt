　　　鄭州道中¶
北風如刀吹面裂敝裘無功塵絮折星稀日出勢尚嚴¶
滿袖霜花厚如雪馬上沈吟苦憶家江南十月賸春華¶
金錢晩菊低叢葉綠萼盤梅小樹花¶
　　　寄題水西草堂¶
鴛鴦湖東武塘西桃花滿川蒲葉齊春風二月微雨霽¶
鵝鴨拍水黄鶯啼推窻只見參差栁栁色波先淡於酒¶
烏紗官帽半籠頭紫竹漁竿長在手平生愛讀内景書¶