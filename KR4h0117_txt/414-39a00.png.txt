　　　留别清化寺旵東明上人¶
過眼流光不自勝邇來三月共寒燈憑誰可是忘形客¶
笑我真成有髮僧别酒定拚空臘味歸途聞説解春氷¶
投林倦鳥心猶悸莫道城南紙價増¶
　　　留别通州王德明守備¶
將軍留客薦離樽説劍論詩笑語温塞栁曽窺單騎出¶
芸忩猶䕶一經存牛羊落日京都路鼓角春風海上屯¶
肯為傍人譏白面聽君竒䇿報殊恩¶