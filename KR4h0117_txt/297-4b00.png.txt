　　　金鷄巖僧室¶
逺公青蓮宇百尺構雲闕一徑入松蘿山泉濯苔髪石¶
房彈玉琴清響在林樾夜來滄海寒夢遶波上月微吟¶
白雲篇高興了未輟未能悟聲聞安得離言説¶
　　　同周秀才𤣥與東白明逺二上人期宿芝山不¶
　　　　至¶
㕓居厭紛擾恒思宿隂岑夙期道門友共兹清夜吟彈¶
冠起新沐微風披素襟行行止空門夕景倐巳沉不見¶