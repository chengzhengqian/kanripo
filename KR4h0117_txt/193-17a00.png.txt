　　　送沈帥¶
甘盤夢不入髙宗四皓誰知去所終傳野有人能論學¶
漢庭無事可言功行藏于此皆成趣談笑從今得退公¶
分付諸兒理民社宜休堂上聽松風¶
　　　送范東叔歸帥潼川¶
楚山黄落洞庭波背却雞人問釣簑歸思甚于三峽壯¶
才名空自十年多曩遊記得青燈在後㑹愁如白髪何¶
我更有懐言不盡聊將短韻代長歌¶