　　　田家¶
野塘積水緑可染舎南新柳齊如剪去冬雪好麥穗長¶
今日雨晴初擇繭東家饋黍西舎迎連臂踏歌村市晩¶
婦騎夫荷兒扶翁月出橋南歸路逺¶
　　　聞蛩有感¶
遥夜飛螢動秋思獨卧空山驚晩嵗可堪六月已聞蛩¶
日暮咿咿響庭際闗河多風氣蕭索碧樹先秋早揺落¶
鳴機夜織常怨寒白紵呉衫苦輕薄年年促織誰最悲¶