洽春聲徧恩添淑景回願歌魚藻詠長奉萬年杯¶
　　　元夕賜觀燈詩三首¶
河漢沈沈霽景澄蓬萊燃滿九華燈青猊白象三千界¶
綺閤雕欄十二層花繡芙蓉濃艷吐簾垂翡翠異香凝¶
世人惟向雲中見遥望天門不可登¶
樂奏韶咸寶扇開遥瞻龍馭自天來九門香逐靈飈度¶
萬國春随御氣回彩鳳髙臨青玉案彤雲輕䕶紫霞杯¶
臣民共願宸遊樂海内歡聲溢九垓¶