薄命嫁得良家子無事從軍去萬里漢家天子平四夷¶
䕶羌都尉裹屍歸念君此行為死别對君裁縫泉下衣¶
與君一日為夫婦千年萬歲亦相守君愛龍城征戰功¶
妾願青樓歌樂同人生各各有所欲詎得將心入君腹¶
　　　楚宫行¶
章華宫中九月時桂花未落紅橘垂江頭騎火照輦道¶
君王夜從雲夢歸霓旌鳯葢到雙闕臺上重重歌吹發¶
千門萬戸開相當燭籠左右列成行下輦更衣入洞房¶