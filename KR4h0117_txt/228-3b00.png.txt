人事少相干亦由居處偏不隨流過目常得自安禪野¶
色郊原接雞聲市井連此身仍老矣風暖杏華天¶
　　　寄無為居士¶
世俗事無盡養高心自閒蔬園通緑野林塢帶青山丹¶
竈慵添火雲庵懶著闗别應修省術七十見朱顔¶
　　　快亭¶
門徑杉松老悠悠日月閒法王真境界禪者舊家山祖¶
意傳來久人情妄自攀如何快我臆滿座水聲間¶