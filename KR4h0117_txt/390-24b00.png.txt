青簾畵舫錢塘路錯認并州是故鄉¶
　　　望餘干城¶
逺市欲浮將郭遶好山終懶過江來平臨一水玻璃色¶
下瞰千林翡翠堆鴉背斜陽飜睥睨雲中高閣望蓬萊¶
碧潭長鎻蛟龍窟定有神光燭夜臺¶
　　　逰絲和韻¶
萬縷悠揚拂地垂東風有意不湏吹忩前映日穿疎箔¶
花下留人掛接䍦逆旅挽回千里恨閨人惹起百年思¶