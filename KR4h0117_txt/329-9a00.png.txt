　　次陳東之韻題夏珪溪山清逺巻¶
畵家粉墨尤精好賞鑒誰能察毫杪良由天質發自然¶
慘淡經營信揮掃珪森父子鳴趙季丘壑胸襟氣深杳¶
墨捲波濤滄海立筆縮煙雲天地小冥搜逺寄作此圖¶
繹思通靈古來少東南四萬八千丈玉室璿臺勢傾倒¶
北歸有客懷故鄉悵望清猿與幽鳥空悲白髮嵗年徂¶
不得癡兒公事了神遊翠壁攬長蘿夢濯靈谿藉纎草¶
金庭之魂可些招應躡𤣥蹤追二老¶