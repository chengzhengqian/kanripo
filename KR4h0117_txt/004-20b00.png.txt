難為辭遥遥春夜長¶
　　　詠貧士¶
萬族各有託孤雲獨無依曖曖空中滅何時見餘暉朝¶
霞開宿霧衆鳥相與飛遲遲出林翮未夕復來歸量力¶
守故轍豈不寒與飢知音茍不存已矣何所悲¶
凄厲嵗云暮擁褐曝前軒南圃無遺秀枯條盈北園傾¶
壺絶餘瀝闚竈不見煙詩書塞座外日昃不遑研閒居¶
非陳厄竊有愠見言何以慰吾懷賴古多此賢¶