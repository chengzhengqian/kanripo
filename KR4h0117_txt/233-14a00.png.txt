畫堂香遠凝清秋宛如坐我南湖舟主人愛客情亦重¶
謂我無語花應羞荷香繞筆詩自徤滿紙巳覺清江流¶
平生老氣回萬牛為君傾倒元龍樓舉杯喚起謝安石¶
我醉不省蒼生憂¶
　　　遂城道中¶
鐡城秋色接西垣逺客還鄉易斷魂霸業可憐燕太子¶
戰樓誰弔漢公孫冷烟衰草千家塜流水斜陽一㸃村¶
慰眼西風猶有物太行依舊壓中原¶