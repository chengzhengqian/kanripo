　　　送林子山之閩中覲親¶
釣鱸橋頭流水香冬青花開榕葉凉壚頭酌酒送行客¶
醉後狂吟成短章世人懐别多慘愴念君此行何坦蕩¶
云是嚴君在武威十年著盡逺遊衣鴻雁緘中空寄逺¶
魚龍川上苦思歸以兹岀門心草草拂衣便向長安道¶
古戍飛霜馬色寒重闗曙月鷄聲早自古秦川亦壯哉¶
三峰華岳掌中開溫泉緑樹臘朧見渭水黄河曲曲來¶
邊庭相見悲復喜白髪依依問鄉里九月狐裘尚覺寒¶