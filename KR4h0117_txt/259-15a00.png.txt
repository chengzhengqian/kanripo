殺機起無象平陸忽成紅蒼生吮猛虎日馭經紛虹舉¶
目墟里間但見蒿與蓬惟有王官谷于今似畫中¶
　　　寄題環秀亭(在五/祖寺)¶
宗老來相報黄梅盜已平傳聞一峰下臨眺九江横象¶
構誰能壞香臺積可成慿詢幾小劫又復到昆明¶
　　　葛編修輓詩(景老/)¶
昔别情何樂今還語向誰幽房通貝闕空館罥蕪絲未¶
過徐公墓徒懷有道碑扁舟望湖曲清淚濕江蘺¶