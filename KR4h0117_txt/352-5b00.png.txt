　　　陌上桑¶
曈曨曉日艶陽天此時秦家蠶正眠春深桑葉嫩芊綿¶
羅敷採摘出城邊東條西條相紏纒滿目淑景麗且妍¶
繁紅芳紫萬仍千煇煌宫錦絢晴川照見羅敷貌嬋娟¶
髩雲倭墜鴉色𤣥步揺斜挿釵鳳偏冰姿何曾屑丹鉛¶
香齦皓齒疑貝編眉横青山黛初填杏臉細膩霞暈鮮¶
項如蝤蠐搓玉圓額角斜貼翠花鈿寳璫耀耳瑪瑙懸¶
裠拖秋水籠步蓮月鉤窄小進難前胸垂緩帶繡鸞鵷¶