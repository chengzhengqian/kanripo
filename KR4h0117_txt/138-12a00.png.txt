　　　西湖孤山寺後舟中寫望¶
天竺横分景色寛孤山背後泊船看林藏野路秋偏静¶
水映漁家晩自寒拂拂煙雲初淡蕩蕭蕭蘆葦半衰殘¶
汀鴻數㸃誰驚起書破晴雲粉字乾¶
　　　聞靈蛟師自信州歸越以詩招之¶
天師蒼翠横金錫地藏清凉掩竹扉千里白雲隨野步¶
一湖明月上秋衣詩尋静語應無極琴㺯寒聲轉入㣲¶
我亦孤山有泉石肯來松下共忘機¶