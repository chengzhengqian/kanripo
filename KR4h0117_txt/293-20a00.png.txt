隔蔬邊雨門開竹下風不因時賣畚何事入城中¶
幽事向誰誇孤吟對晩沙浣衣江動月繫艇岸垂花行¶
蟻如知路歸鳬自識家一尊茅屋底隨意答春華¶
移家到渚濱沙鳥便相親地僻偏容懶村荒却稱貧犬¶
隨春饁女雞喚曉耕人願得無愁事閒眠老此身¶
紛紛謝人役寂寂戀吾居細雨春雩後斜陽社飲餘岸¶
花飛趂蝶池葉墮驚魚好了公家事休令吏到廬¶
路迂橋㫁處門靜犢眠時孤墅藏羣栁諸田灌一陂僮¶