　　　瓊島春雲¶
自是蓬萊第一峯彩雲千疊映芙蓉隔窗暝鎖花枝濕¶
繞殿晴添柳色濃影度仙巖常帶雨光浮御苑盡成龍¶
絪緼不獨隨天仗更共祥煙䕶九重¶
　　　西山雪霽¶
岧嶤逺岫倚蒼㝠積素纔消擁畫屏雲影高連千嶂白¶
日華光映數峯青林藏玉氣樵人識氷雜流泉野客聽¶
正欲登臨窮絶巘餘寒猶恐在巖扄¶