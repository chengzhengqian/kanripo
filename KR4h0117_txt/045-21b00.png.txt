伏枕青楓限玉除眼前所寄選何物贈子雲安雙鯉魚¶
　　　送孔巢父謝病歸游江東兼呈李白¶
巢父掉頭不肯住東將入海隨煙霧詩巻長留天地間¶
釣竿欲拂珊瑚樹深山大澤龍蛇逺春寒野隂風景暮¶
蓬萊織女回雲車指㸃虚無引歸路自是君身有仙骨¶
世人那得知其故惜君只欲苦死留富貴何如草頭露¶
蔡侯静者意有餘清夜置酒臨前除罷琴惆悵月照席¶
幾歳寄我空中書南尋禹穴見李白道甫問訊今何如¶