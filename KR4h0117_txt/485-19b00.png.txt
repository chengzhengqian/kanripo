　　　紀夢¶
誰將潦倒向人前生計惟餘養鶴田五十功名塵土外¶
四時清夢楚雲邊黄花乍浥初寒露白鶴孤飛欲曙煙¶
撫事未湏煎百慮强依消息渡流年¶
　　　和太和再至梧州¶
我行百粤天應盡北指浮雲是日邊春意不縁荒戍隔¶
官曹常得故人連晴川水濶魚龍戲瘴嶺煙消虎豹眠¶
便欲尋湘從此去南山東望思悠然¶