紫簾凝煙碧香繞銀燈結花金粟小主人捧酒起勸賔¶
離别長多㑹長少明朝騎驢鄭圃東白沙黄葉滿林風¶
知君此際能相憶笑指燈花映酒紅¶
　　　玉仙謠和阮孝思作¶
赤岸無波海塵起蟠桃枝上花成子玉仙邂逅赴瑤池¶
雲角凌空月如水孑孑干旌引素霓神䴥步蹙青騾嘶¶
環珮流響入碧落霧鬢約掠風鬟低鸞尾金寒欹扇影¶
銖衣濕露香痕冷銀漢斜回星彩沈漸漸扶桑耀初景¶