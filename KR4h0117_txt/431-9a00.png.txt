　　秦旭(字景暘無錫人以子貴封武昌知/府錫有碧山吟社實其倡始云)¶
　　　仲秋八日與繼芳逰天全亭歸途¶
峩峩九龍山迢迢五陵岸扁舟弄雲水山影波底亂遥¶
瞻松桂林已覺風景換長吟斜川詩驚鷗忽飛散¶
　　　傷春詞柬繼芳¶
去年已賦傷春曲曽與潘郎歌斷續細雨梨花爛熳愁¶
東風楊栁凄迷綠今年又賦傷春詩燒燈華屋雨絲絲¶
天公歳歳能作惡偏在春光㝡好時¶