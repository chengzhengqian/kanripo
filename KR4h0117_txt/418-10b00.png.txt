　　　為寧縣令蕭光甫題墨梅¶
老幹彎碕新幹直總是昆吾鑌銕色枝頭忽被北風吹¶
併出踈花成戲劇薄如蟬翼細蝶鬚敢與臘雪偏相敵¶
雪也無香復易消阻山背水俱無䇿花神冷笑不言功¶
月下翛翛倚蒼壁狂遊不到綺陌間小隐時當野橋側¶
平生高韻有誰知此種竒姿何處得補之已逝叔雅亡¶
人間久矣無清蹟詩人未補白華詩畵家重倒金壺墨¶
悠悠此意我所諳欲向蕭侯聊比德試看寧縣九年官¶