命夙駕玉勒黄金騧翩翩渡膠河悠悠徂瑯琊崒嵂山¶
萬重逶迤路三又驚湍激漰湃深谷虚谽谺陘峴抗亭¶
館隈隩藏人家細流抱村曲險逕沿崖斜縁危試捫葛¶
涉深還問槎徒旅憚路遙疲馬倦鞭撾行行雖云苦往¶
往得景嘉山連逺峯疊溪斷芳叢遮笙簧林間鳥鼓吹¶
池中蛙空洞嘯虎豹陡澗潛龍蛇岫列若圍屏樹密如¶
排衙僊宫繞層阿閒敞静喧嘩煙嵐互明滅竹木相交¶
加武陵逺相似山隂奚足誇平生愜幽曠愛此停征車¶