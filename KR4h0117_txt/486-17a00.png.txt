　　　和鳳山宗伯留都寄扇韻¶
笑談常把肺肝傾去就何心較重輕花竹園林春未老¶
雲霞樓閣眼還明廻瞻北闕恩難報稳卧東山夢不驚¶
自分疎慵當棄置却憐天上故人情¶
　　　國聲弟新製一舟號曰浮荘謝思泉少卿題扁¶
鷁彩浮游東復西漫勞卿僕扁新題江湖浩蕩心俱逺¶
河漢迢遥路不迷兩岸芙蓉經五瀉半篷煙雨出雙溪¶
何年澤國尋幽社一枕清酣伴鷺鷖¶