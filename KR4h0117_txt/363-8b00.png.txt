心懸北斗遥瞻仰誰似文章繼國風¶
　　　奉寄金粟公子¶
回首雲霄憶舊遊鳯凰臺畔楚江頭西園乆負花時席¶
東郭虚勞雪夜舟夢裏青山人更逺鏡中華髪嵗空流¶
秋風不見南來雁煙樹蒼茫動别愁¶
　　　贈孫大㕘子良¶
曾侍先皇沐寵輝白頭報國似君稀故山夜雨存黄菊¶
華省春風對紫薇方岳乆霑申伯化郷人争待潞公歸¶