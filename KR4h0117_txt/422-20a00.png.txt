平生足跡半天下今日偶逢行路難錦里野航無更窄¶
眞人蓮葉有餘寛夕陽峰勢迎秋峭深夜潭光映斗寒¶
一片短篷何障礙盡收清景足詩壇¶
　　　神泉小舟中懷湖廣亞叅長汀鍾舜臣寄以嘲¶
　　　　之¶
神泉北上瀬千灣昔日先生此徃還盡歛風稜宿煙水¶
長舒憤懣眺江山濟川輸與篙師巧到㟁翻思宦海艱¶
九曲櫂歌明月夜何由同扣紫陽關¶