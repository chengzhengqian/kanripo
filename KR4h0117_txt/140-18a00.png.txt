苔長秋雨黄葉堆空堦縣古仍無栁池清尚有蛙琴觴¶
開月幌窓户對雲崖嵩少亦堪老行當與子偕¶
　　　早春南征寄洛中諸友¶
楚色窮千里行人何苦賒芳林逢旅雁候館噪神鵶春¶
入河邉草花開水上槎東風一樽酒新嵗獨思家¶
　　　柴舍人金霞閣¶
簷前洛陽道下聴走轅聲樹䕃春城緑山明雪野晴雲¶
藏天外闕日落栁間營緩步應多樂壺歌詠太平¶