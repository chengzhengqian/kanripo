　　　十月¶
塵凝四壁漠然空五月江南見朔風細雨挾寒催木葉¶
弱雲將暝暗房櫳壯心迂拙懷時事病骨蕭條感歲功¶
忍死不妨留筆硯儘堪相慰寂寥中¶
　　　詩人孫太初過訪¶
把劍南來賦逺遊又看東上浙江舟山齋動是經年别¶
菜飯聊堪半日留醉裏江湖真有味春來花鳥正闗愁¶
天台雁宕平生夢慿仗詩囊次第收¶