鑿非無地經營别有天定光光不滅長照一峰前¶
　　　竹菴¶
髙士何年賦考槃半菴脩竹帯飛湍窗迎嶰谷三春霽¶
幔捲湘潭五月寒鶴立静依靑翡翠鳳吟曽上碧琅玕¶
好期澹月凉雲夕曲盡瑶琴白雪彈¶
　　　秋江别意¶
撫劍歌殘氣未降分擕相與倒銀缸雲山送目人千里¶
物候驚心雁一雙殘日淸吟投劍浦凉風倚醉過吳江¶