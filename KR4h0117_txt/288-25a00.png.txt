　　　題快閣¶
快閣西南引興長髙城落日晩蒼凉江通牛吼疑巴峽¶
山入龍門似太行季子敝裘終相國長卿駟馬未還鄉¶
登臨日對芳樽酒莫遣秋風近緑楊¶
　　　送周徳剛歸九江并柬其兄仲常¶
君家伯仲才名盛賤子東南道路窮往昔永懷千里别¶
秖今謾想一尊同蒼葭水驛青鳬雨落木山城白鴈風¶
嵗晏林居定相憶九江消息若為通¶