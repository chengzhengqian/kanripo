　　　重遊飛泉觀題故梁道士宿龍池¶
西巖泉落水容寛靈物蜿蜒黑處蟠松葉正秋琴韻響¶
菱花初曉鏡光寒雲開星月浮山殿雨過風雷遶石壇¶
仙客不歸龍亦去稻畦長滿此池乾¶
　　　將為南行陪尚書崔公宴海榴堂¶
朝讌華堂暮未休幾人偏得謝公留風傳鼓角霜侵㦸¶
雲卷笙歌月上樓賓館盡開徐穉榻客帆空戀李膺舟¶
謾誇書劒無歸處水遶山長步步愁¶