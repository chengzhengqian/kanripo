攜手登臨處巴陵天一隅春生雲夢澤水溢洞庭湖共¶
歎虞翻枉同悲阮籍途長沙舊卑濕今古不應殊¶
　　　長沙别李六侍御¶
月明湘水白露落洞庭乾放逐長沙外相逢路正難雲¶
歸帝鄉逺雁報朔方寒此别盈襟淚雍門不假彈¶
　　　岳陽樓宴王員外貶長沙¶
極浦三春草髙樓萬里心楚山晴靄碧湘水暮流深忽¶
與朝中舊同為澤畔吟停杯試北望還欲淚沾巾¶