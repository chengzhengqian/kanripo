闗山辛苦乃云逝傷哉有斯人薄俗誠所愧遺風何凛¶
然聞者皆墮淚¶
　　　扈從至中都¶
長淮日東馳衆山騖西北重城壯且麗飛觀髙百尺聖¶
祖昔臨幸玉帛朝萬國酒酣歌大風天威何赫赫今我¶
神武君昭哉嗣宸極鑾輿斯蒞止祗台森衛翊匪徒事¶
逸豫𢎞亮大孝徳寵禮加耄倪溥及動與息重光益宣¶
朗繼美諒無斁所慚載屬車深抱素飡責興言頌王猷¶