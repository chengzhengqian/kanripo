萬古綱常六尺軀可嗤杜老悔爲儒林聞巳聽鳩呼婦¶
竹外行㸔鳯引雛倘有牛眠先卜兆豈無盤谷早營菟¶
世間忙處應多錯盡把韋弦玩座隅¶
　　　越州道中¶
野田秋澗響潺潺新翠喬林繞舎環淡月凝煙横别浦¶
斜風吹雨過前山柴扉初放牛羊出漁艇方擕蠏蛤還¶
自笑平生愛遊覽天教長在水雲間¶
　　　客裏書事¶