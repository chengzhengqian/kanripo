　　　其五¶
寒徹清泉底山童上水華定金非在井煑米却成沙洗¶
目能生電搜腸可當茶人持一月去此月落誰家¶
　　　次韻元復初春思三首¶
凍樹囘青陽羈禽競新哢喧喧人語浮稍稍春事動澄¶
心絶芳華小睡足幽夢頓覺天宇新朝光集飛棟¶
游塵逐平臯秀色翳林莽油雲互東西鬱抑不能雨昭¶
蘇注𤣥功竟夕復延佇何當採金鵞振翮窮委羽¶