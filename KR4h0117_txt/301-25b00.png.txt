力耕鋤丈夫事行役千村少烟火萬井惟荆棘兵革海¶
内猶未清州司門外徴求急君不見長城窟城下草根¶
纒白骨人生莫作長城卒¶
　　　采蓮曲¶
采蓮歌歌采蓮鬢雲斜墮黄金蟬蘭橈畵舫清江曲珠¶
鈿羅裙凝雲緑葉翠花紅色如綺鴉黄粉白情如玉江¶
上休隨鴻雁飛花前莫並鴛鴦宿采蓮自小慣乗潮江¶
中風浪何飄揺共怨良人千里外顧影殘粧恨未消¶