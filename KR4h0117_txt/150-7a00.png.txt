霜乾火烈聲爆野飛走無路號且呀迎人截來砉逢箭¶
避犬逸去窮投罝擊鮮走馬殊未厭但恐落日催棲鴉¶
蔽旗仆鼓坐數獲鞍挂雉兔肩分麚主人置酒聚狂客¶
紛紛醉語晩更譁燎毛燔肉不暇割飲啗直欲追羲媧¶
青丘雲夢古所吒與此何啻百倍加苦遭諫疏説夷羿¶
又被賦客嘲淫奢豈如閒官走山邑放曠不與趨朝衙¶
農工己畢嵗云暮車騎雖少賓殊佳酒酣上馬去不告¶
獵獵霜風吹帽斜¶