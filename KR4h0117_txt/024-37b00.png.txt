度嶺方辭國停軺一望家魂隨南翥鳥淚盡圵枝花山¶
雨初含霽江雲欲變霞但令歸有日不敢恨長沙¶
　　　端州别袁侍郎¶
合浦途未極端溪行暫臨淚來空泣臉愁至不知心客¶
醉山月静猿啼江樹深明朝共分手之子愛千金¶
　　　過史正議宅¶
舊交此零落雨泣訪遺塵劒几傳好事池臺傷故人國¶
香蘭已歇里樹橘猶新不見吳中隱空餘江海濵¶