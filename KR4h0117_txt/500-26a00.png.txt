簷頭滴九月枕上聽孤燈木葉沈多少霜鐘鳴未曽故¶
茅初識漏新榖忽愁升嘶馬門前過令人感夙興¶
　　　山妻以老子拔白日去予皓髮¶
非闗畏遲暮非欲鬬芳年秖恨春風日翻無碧草妍玉¶
絲金鑷斷仙訣美人傳且待還丹後當回寳鏡𤣥¶
　　　白髮¶
鬢以從衰白年華荏苒過舊知愁畔長今信客中多青¶
鏡翻銷緑芳春不上和唯餘壯心在看劍意如何¶