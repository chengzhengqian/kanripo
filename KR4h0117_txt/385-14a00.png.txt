去年燕來時吾兒歡笑牽我衣口誦差池頡頏句婆娑¶
庭下看雙飛今年燕復至吾兒嗟已逝梁間空聽燕呢¶
喃不見兒來堂下戲燕兮秋去春復來吾兒一去不再¶
回沉思弱質今何在芳草寒煙翠作堆草色青更青我¶
心苦復苦不獨聞猿堪斷腸見燕傷心淚如雨¶
　　　讀余玠遺愛碑¶
北風蕭蕭戰血腥殺氣晝壓蠶叢城將軍俯首送降表¶
況敢仰視攖其兵龍圖學士奮戈起隻手欲障横流水¶