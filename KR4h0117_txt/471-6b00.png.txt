楚臯煙雨逗寒緑秋水并刀剪一幅龍雛逐節脱錦䙀¶
蛇老退皮搠青玉碧花淺淡香一叢緑葉芬芬清滿屋¶
襲人堂下蘼蕪秋憶我山中篔簹谷裁皮可製髙祖冠¶
紉葉宜為靈均服玉山只欲洗塵氛糠竅惟知厭梁肉¶
豈知益友能化人更着此君可醫俗風霜抱節聽孤髙¶
日暮凌寒習幽獨君家有圃如瀟湘休種繁花種蘭竹¶
　　　松鶴吟¶
養禽貴養鶴種樹貴種松鶴本遼陽仙松本徂徠公君¶