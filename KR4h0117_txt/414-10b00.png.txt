誓死肯負唐衣冠驪山夢破一回首上帝毋煩六丁走¶
魑魅都歸鞭䇿中贏得騎驢袖雙手¶
　　　題四景畫¶
一夜春溪新雨足曉耕已徧前川曲烏犍少脱半犂閒¶
鳥外茸茸草根緑坐愛一株沙栁隂展巻疑聞梁父吟¶
布衣未接隆中聘誰識當年開濟心¶
　　　　右諸葛春耕¶
夏木隂隂波渺渺風外羣飛見沙鳥臨淵不為釣絲輕¶