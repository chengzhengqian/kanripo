　　　金橋感事¶
太行和雪疊晴空二月春郊尚朔風飲馬早聞臨渭北¶
射鵰今欲過山東百年徒有伊川嘆五利寧無魏絳功¶
日暮長亭正愁絶哀笳一曲戍煙中¶
　　　禁直偶書¶
玉皇新復五城居仙館詞臣在碧虚錦砌漸看翻芍藥¶
鎖窗還詠碧蟾蜍敢期林上靈烏語貪草雲間彩鳯書¶
争奈滄洲頻入夢白波無際落紅蕖¶