　　　登岳陽樓¶
巴陵城上岳陽樓樓外長江日夜流簾捲斷雲衡岳地¶
窗寒殘雨洞庭秋東南勝槩留清賞唐宋衣冠嘆昔遊¶
倚徧欄干重弔古蒹葮零落不勝愁¶
　　　小孤山讀先君石上詩有感¶
長江滚滚自天開一柱中流獨壯哉山接匡廬隨雁盡¶
水通淮海引潮囘髙低題詠今猶昔上下帆檣去復來¶
讀罷先君詩舊句故園東望不勝哀¶