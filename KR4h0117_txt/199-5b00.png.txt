　　　　其事作寅陂行紹興癸亥十月望日書¶
安成城頭烏夜宿啼烏未起雞登木傾村入城來送丞¶
馬首摩肩袂相屬但覩龎眉不識名何事老翁出山谷¶
老翁持酒前致詞家住西村大江曲大江兩岸皆腴田¶
古有寅陂置官屬自從陂廢田亦荒官中無人開舊瀆¶
丞沿故道堰横流陂傍秔稻年年熟今年雖旱翁不憂¶
田頭已打新舂穀誰云此陂㑹當復老父曽聞兩黄鵠¶
嗟哉如君職不荒躬行阡陌勸農桑監司項背只相望¶