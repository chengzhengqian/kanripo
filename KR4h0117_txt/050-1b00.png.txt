　　　送李明府赴滑州¶
渭城寒食過送客歸逺道烏帽背斜暉青&KR0784;踏春草酒¶
醒孤燭夜衣冷千山早去事沈尚書應憐詞賦好¶
　　　贈别崔司直赴江東兼簡常州獨孤使君¶
愛君青袍色芳草能相似官重法家流名髙墨曹吏春¶
衣淮上宿美酒江邉醉楚酪沃雕胡湘羮糝香餌前朝¶
山水國舊日風流地蘇小逐青騘江家驅白鼻右軍尚¶
少年三領東方騎經歴古丹陽應知百城貴¶