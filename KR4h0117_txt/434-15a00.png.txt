巧作池塘備島丘僻靜渾疑非市郭清幽即此是滄洲¶
無縁得躡前川後不著胸襟半㸃愁¶
　　　金吾衛指揮張英在正徳末年剖腹以尸諫¶
命似鴻毛肯自殘新聞竒事出長安精忠尚見唐金蔵¶
往事無慚殷比干連署諫章文職繼獨操七首武臣難¶
老夫和淚題詩句留與他年告史官¶
　　　寄蔣敬所閣老¶
人物當今房杜流清論冰玉重山丘追随祕省如前日¶