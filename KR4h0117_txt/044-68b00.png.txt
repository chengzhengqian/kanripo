　　　把酒問月¶
青天有月來幾時我今停杯一問之人攀明月不可得¶
月行却與人相隨皎如飛鏡臨丹闕緑煙滅盡清輝發¶
但見宵從海上來寧知曉向雲間没白兎𢷬藥秋復春¶
嫦娥孤棲與誰隣今人不見古時月今月曽經照古人¶
古人今人若流水共看明月皆如此惟願當歌對酒時¶
月光長照金樽裏¶
　　　勞勞亭歌¶