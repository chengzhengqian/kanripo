　　　和叔粲滄浪亭¶
髙亭殖殖水泠泠笑指鷗鳧坐晩汀遠不聞聲千櫓去¶
矯如争秀數峯青煙雲窗牖紛紛雨露月蒹葭㸃㸃星¶
最好歸輿擁雙璧笙歌燈火照仙屏¶
　　　題仁王寺横山樓¶
案俯横山跨海來拂雲髙閣為誰開荒谿古木閒猿洞¶
明月白沙空釣䑓曉日東峯龍夭矯秋風西峽鳳徘徊¶
居然静卧江南岸天塹波濤亦壯哉¶