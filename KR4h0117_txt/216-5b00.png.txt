客鬂風霜晩離亭鼓角聞念君當此去把袂不能分衡¶
霍連秋氣瀟湘合暮雲愁心將落葉向晩共紛紛¶
　　　訪益上人蘭若¶
獨尋青蓮宇行過白沙灘一逕入松雪數峰生暮寒山¶
僧喜客至林閤借人看吟罷拂衣去鐘聲雲外殘¶
　　　出塞行¶
將軍救朔邉都護上祁連六郡飛傳檄三河聚控弦連¶
營當太白吹角動胡天何日匈奴滅中原得晏然¶