處處溝浲清源竭年年萑葦白頭新天地盈虚尚難保¶
人間倚伏何須道秋月皛皛汎澄瀾冬景青青步纎草¶
念君宿昔觀物變安得踟蹰不衰老¶
　　　贈崔二安平公樂世詞¶
十五紅妝侍綺樓朝承握槊夜藏鈎君臣一意金門寵¶
兄弟雙飛玉殿遊寧知宿昔恩華樂變化瀟湘離别愁¶
地濕莓苔生舞袖江聲怨嘆入箜篌自憐京兆雙眉嫵¶
㑹待南來五馬留¶