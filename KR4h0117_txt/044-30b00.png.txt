嘶遊車動行塵躊躇未忍去戀此四座人餞離駐髙駕¶
惜别空殷勤何時竹林下更與步兵鄰¶
　　　魯郡堯祠送吳五之瑯琊¶
堯没三千嵗青松古廟存送行奠桂酒拜舞清心魂日¶
色促歸人連歌倒芳樽馬嘶俱醉起分手更何言¶
　　　金鄉送韋八之西京¶
客自長安來還歸長安去狂風吹我心西挂咸陽樹此¶
情不可道此别何時遇望望不見君連山起煙霧¶