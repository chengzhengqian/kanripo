　　　過暟東白善世留酌¶
地主風流勝辯才相逢何必問西來退朝一馬當㕔下¶
入社雙眉喚酒開人樂盛時閒半日寺臨馳道絶纎埃¶
斜陽未盡同遊興直任髙城調落梅¶
　　　謁狄梁公廟¶
香火熒煌照翠㣲古祠猶在舊城非殘碑蝕土髙三尺¶
老樹凌霜大十圍隻手誰扶紅日上寸心曽遶白雲飛¶
偶來未及椒漿奠回首青山帶落暉¶