　　　夏日書懐¶
趨朝日日五更初退食歸來箇事無清世不妨同吏隱¶
此身還似舊山癯了知習静真成癖時復長吟且自娱¶
午枕黒甜思一憩生憎梁燕語驚呼¶
　　　沈天祥宅賞蓮有並頭品字二種¶
此花合是真仙謫墮在君家盆盎中並軃頳肩笑含露¶
相翻翠袖舞迴風雙頭綰就同心結千瓣粧成一捻紅¶
羞殺趙家親姊妹兩心偏妒不相通¶