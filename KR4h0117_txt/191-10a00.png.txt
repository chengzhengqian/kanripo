　　　鄭寜示邊報走筆戲贈¶
曽客嫖姚與伏波慣騎生馬擁琱戈金臺有命終須築¶
鐵硯無功亦且磨見説帛書来汝洛又傳氊帳迫淮河¶
只今西北多機㑹吾子南歸竟若何¶
　　　醴陵客店¶
野郭依稀隔渡頭解鞍来倚店家樓欲攀桂樹吟招隠¶
因看梅花賦逺逰市上俚音多楚語橋邊碧色是湘流¶
直南鄉國幾千里目送羇鴻起暮愁¶