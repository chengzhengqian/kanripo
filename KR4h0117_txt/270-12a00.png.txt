金莖擎露空崔嵬湖臺築恨心猶哀剖桐殯土事曖昧¶
禍機元自長生來夀踰大耋世巳稀趙國憸人心傾巇¶
盗兵誅佞兩非是屈氂督戰猶驚疑銜寃竟隕鳩泉里¶
壺關三老言非遲向無少卿䕶病巳上林僵栁何緣起¶
空餘老淚滴紋甃斑斑相間苔花紫¶
　　　鳯凰臺¶
萬里長江東入海千年高臺今尚在當時誰道鳯凰來¶
覽徳何人足相待鳯聲悠悠梧葉空謫仙文采流長虹¶