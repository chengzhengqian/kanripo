蒲團睡穩囘清夢風雨蕭蕭撼古藤¶
　　　飲玉泉二首¶
龍唇歕薄淨無腥純浸西南萬疊青地底洞名疑小有¶
江南泉品類中冷御厨絡繹馳銀甕僧寺分明枕玉屏¶
曾是宣皇臨幸處游人誰復上高亭¶
垂虹名在壯神都𤣥酒為池不用沽終日無雲成霧雨¶
下流隨地作江湖坐臨且脫登山屐汲飲重修調水符¶
渴吻正須清冷好寺僧猶自置茶爐¶