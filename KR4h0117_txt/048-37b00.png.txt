蘭橈漫轉傍汀沙應接雲峰到若耶舊浦滿來移渡口¶
垂楊深處有人家永和春色千年在曲水鄉心萬里賒¶
君見漁船時借問前洲幾路入煙花¶
　　　雙峰下哭故人李宥¶
憐君孤壠寄雙峰埋骨窮泉復幾重白露空沾九原草¶
青山獨閉數株松圗書經亂知何在妻子因貧失所從¶
惆悵東臯却歸去人間無處更相逢¶
　　　使次安陸寄友人¶