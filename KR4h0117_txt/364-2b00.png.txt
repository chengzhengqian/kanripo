一時徴贓動盈萬妾夫自料無從辦經旬苦打不成招¶
暗囑家人莫送飯嗟乎餓死囹圄中旗軍原籍來抄封¶
當時指望耀門户豈期一旦畨成空親鄰憐妾貧如洗¶
歛鈔慇懃饋行李伶仃三口到京師奉㫖編軍戌金齒¶
阿弟逺送龍江邊臨歧抱頭哭向天姊南弟北兩相痛¶
别後再會知何年開船未逺子病倒求醫問卜皆難保¶
武昌城外野坡前白骨誰憐葬青草初然有子相依傍¶
身安且不憂家蕩如今子死姑年髙縱到雲南復誰望¶