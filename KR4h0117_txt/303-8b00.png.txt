　　　秋夜雜興呈涂典籖頴¶
璿杓運西宇華月麗中楹坐知流序易瑶夜秋風生銀¶
漢呈宵景金堂含夕情柔條棲湛露嘉蕙茁幽莖撫迹¶
遂成感如何君逺征相思雲陽浦岧嶤限玉京鏡鸞停¶
趙舞筝鳳歇秦聲寸心渺何極揺蕩如懸旌¶
　　　擬古¶
魯連天下士夙蘊匡世才却敵愧論賞英聲騰九垓燕¶
昭市駿骨樂毅趨風來虎戰躍中野名成真壯哉僕本¶