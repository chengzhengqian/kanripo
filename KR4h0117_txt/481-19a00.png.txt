　　　集夀僧房餞少司成汪先生之南京和席間韻¶
君去扁舟碧水隂古蘭幽荰藹芳襟移榻野鷗陪宴坐¶
開尊江月照離心春鶯自解遷喬木海鶴誰應别故岑¶
悵憶先朝供奉日西清鐘漏隔花深¶
　　　行經長沙江寄易太史¶
酌酒㸔花興每濃十年林卧阻遊從常叅玉署歸難並¶
逺使滄江去未逢世事總知榮木槿愁心空惜老雲松¶
湘園門巷雲陽麗日對秋屏翠幾重¶