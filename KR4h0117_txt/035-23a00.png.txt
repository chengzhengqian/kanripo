老來懶賦詩惟有老相隨宿世謬詞客前身應畫師不¶
能捨餘習偶被時人知名字本皆是此心還不知¶
　　　寓言二首¶
朱紱誰家子無乃金張孫驪駒從白馬出入銅龍門問¶
爾何功徳多承明主恩鬬雞平樂館射雉上林園曲陌¶
車騎盛髙堂珠翠繁奈何軒冕貴不與布衣言¶
君家御溝上垂楊夾朱門列鼎㑹中貴鳴珂朝至尊生¶
死在八議窮逹由一言須識苦寒士莫矜狐白温¶