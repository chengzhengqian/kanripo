姮娥鬂霜垂兩肩中有桂樹萬里長呉剛玉斧聲闐闐¶
顧兎杵藥宵不眠天翁下視為爾憐頗聞昔時錦袍客¶
乃是月中之謫仙帝命和予羽衣曲虹橋一斷心茫然¶
竹王祠前霧如雨躑躅花開啼杜鵑月在天上缺復圓¶
人間塵土多英賢舉杯問月月不言風吹海水秋無邊¶
滄波盡捲金尊裏清影長隨舞袖前相期迢迢在雲漢¶
嗚呼此意誰能傳騎鯨寥廓忽千年金薤青熒垂萬篇¶
浮雲起滅焉足異終古明月懸青天¶