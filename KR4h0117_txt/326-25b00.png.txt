訪予手把長江圖披圖細數經行處天山白積銀為樹¶
氷澌暖沁六月流雪波怒向三巴注蜀江溶溶逺紆迴¶
巨靈擘破巫峽開勢雄地束不得逞直走萬丈疑奔雷¶
瞿塘灔澦天下險巨石雙分鋭磨剪盤渦每憂巨浸深¶
冷噴猶嫌急波淺人鮓瓮頭雲結愁飢蛟晝舞寒風秋¶
至喜亭邊可貰酒秭歸縣前仍&KR0712;舟荆湘蕩漾平於掌¶
蒲帆箭疾飛雙槳蒼龍山露翠煙中白虹水接銀河上¶
岳陽樓髙明月凉仙人踏冷鶴背霜玉簫吹碎丹鳳語¶