　　　送邵日昭歸省¶
苑樹寒催萬戸砧鄉山回首十年心宮恩早已承新假¶
家慶從知得好音斾引鳴珂秋郭逺帆隨飛舶暮江深¶
綵衣拜舞高堂上却喜霜華未滿簪¶
　　　送卜從大湖廣僉憲¶
刑曹聲譽有誰如鄉曲相過數起予守已但持三尺法¶
治裝惟載五車書惠文制古冠還豸丙穴名嘉食有魚¶
此去外臺當益振贈言斯記暮春初¶