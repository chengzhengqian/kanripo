　　　送陳用脩之辰州府通判¶
暮年親友㝡關情一舉離觴百感生池草幾畨康樂夢¶
雲山何處酉陽城江湖去鷁三秋景霄漢飛鵬萬里程¶
西望桂林纔咫尺春風萊綵好相迎¶
　　　再次韻送用脩¶
清朝父子羡韋平寵眷同時荷聖情奉幣漢祠方攝祭¶
揚鞭蜀道豈難行瑞占象緯星隨節詩紀關山日有程¶
囬首五雲頻極目每因于役念蒼生¶