樓廻樹杪古像鑿山腹人逺水木清地深蘭桂馥層臺¶
聳金碧絶頂摩浄緑下界誠可悲南朝紛在目焚香入¶
古殿待月出深竹稍覺天籟清自傷人世促宗雷此相¶
遇偃放隨所欲清論月輪低閒吟茗花熟一生如土梗¶
萬慮相桎梏永願事濳師窮年此棲宿¶
　　　竹徑偶作¶
退朝此休沐閉戸無塵氛支策入幽徑清風隨此君琴¶
觴恣偃傲蘭蕙相氛氲幽賞方自適林西煙景曛¶