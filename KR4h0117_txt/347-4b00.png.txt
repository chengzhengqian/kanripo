　　　愛竹軒歌¶
吾家種竹不知數箇箇生時塞行路鳯尾離披拂曉風¶
龍角參差出寒霧春風三月新雨晴載酒日日尋幽盟¶
凉隂萬壑潄寒玉清吹滿空鳴紫笙嗟君於此忠愛久¶
白髪相看勝賓友嗜飲能容太守前哦詩欲繼淇園後¶
我曽看竹來林下髙捲紅酣卧深夜風雷倐忽破層霄¶
知是當年老龍化¶
　　　送錢習静還西江¶