歸來青壁下又見滿籬霜轉覺琴齋靜閒從菊地荒山¶
泉共鹿飲林果讓僧嘗時復收新藥随雲過石梁¶
　　　重過惟貞上人院¶
老去惟求靜都忘外學名掃牀秋葉滿對客逺雲生香¶
閣閒留宿晴堦暖共行牕西暮山色依舊入詩情¶
　　　與石畫秀才過普照寺¶
問人知寺路松竹暗春山潭黒龍應在巢空鶴未還經¶
年為客逺半日與僧閒更共嘗新茗聞鐘笑語間¶