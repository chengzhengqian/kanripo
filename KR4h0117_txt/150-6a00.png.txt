鳥噪猿呼晝閉門寂寥誰識古皇尊青牛久已辭人世¶
白鶴時來訪子孫山近坳風吹積雪天寒落日淡孤村¶
羽流應怪遊人衆汲盡堦前井水渾¶
　　　仙遊潭¶
翠壁下無路何年雷雨穿光搖巖上寺深入影中天我¶
欲燃犀看龍應懷寶眠誰能孤石上危坐試僧禪¶
唐初傳有此亂後不留碑畏虎關門蚤無村得米遲山¶
泉自入甕野桂不勝炊信美那能久應先學忍飢¶