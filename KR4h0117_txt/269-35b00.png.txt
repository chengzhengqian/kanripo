守歲寒齋裏開盤試奠辛杯行猶是臘酒醒即逢春天¶
地長為客風塵嘆此身歲時追徃事獨有老隨人¶
　　　送歸安丞¶
之子官何處湖流一舸通汀洲蘋影外城郭水光中夜¶
泛苕溪月春吟箬下風若逢陳太守為報巳衰翁¶
　　　送趙司令¶
自入驃姚幙從軍凡幾年却縁鹽筴利去讀海王篇蜃¶
氣侵官舎鮫人迎渡船看君年未艾暫出莫悽然¶