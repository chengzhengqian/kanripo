塵尾與笻杖幾年離石壇梵餘林雪厚棋罷岳鐘殘開¶
巻喜先悟潄瓶知早寒衡陽寺前雁今日到長安¶
　　　寄遷客¶
萬里南邊客辛勤嶺路遥溪行逢水弩野店避山魈瘴¶
海須求藥貪泉莫舉瓢但能堅志義白日甚昭昭¶
　　　江南作¶
楚塞南行久秦城北望遥少年花已過衰病栁先凋客¶
淚收廻日鄉心寄落潮殷勤問春雁何處是煙霄¶