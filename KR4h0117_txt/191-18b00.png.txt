　　　友人李先輩丑父嘗以夷成詩二帙示余莫知¶
　　　　為何人所作心甚愛之過延平客有袖詩一¶
　　　　章見訪始知夷成者盖葉君之别號也鬚髮¶
　　　　皓然矣詩與人皆可重因用其韻為謝¶
筋力都非少壯時不煩攬鏡覺吾衰展禽出仕曽三已¶
表聖歸休有四宜飽閲交情悲世道差强人意賴君詩¶
此生到死慙三士本自難招况易麾(端平初元召審八/士余預馬惟張洽)¶
　(趙端頥范炎三/君子力辭不至)¶