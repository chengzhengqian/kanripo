手持一劒當門立誓與孤臣同死生怒髪衝冠氣千尺¶
車輪生角馬駐蹄居人不動行人歸叱咤之間樓櫓具¶
金城鐵壁湯為池雲州失守赤城破健兒躡足邊城過¶
老妻穉子盡登陴公亦援枹雪中坐山前山後無數城¶
此城屹立如巨屛敵騎南來資扼塞王師北出恃屯營¶
屛蔽京師功卓偉謾有長城長萬里江淮果賴張真源¶
河朔僅餘顔御史憂國勞邊兩鬂霜事成乞骸歸故鄉¶
肘金腰玉者塞路無人上書訟陳湯一葉扁舟五湖水¶