泣玉願一顧投珠難至前中山未見與直道皆徒然君¶
子恥自獻逹人甘棄捐衡門有遺叟千載髙其賢¶
　　　題環青樓¶
轅丘之子神仙客暫向人間寄踪跡紫綬金章意不趨¶
白雲芳樹情偏惜舊構危樓野水邊青松翠竹滿樓前¶
寒光靜遶湘簾碧暝色縈迴翠黛連望極滄洲幾千里¶
疊嶂微茫鳥邊起倚檻朝㸔出岫雲開門日對懸崕水¶
予亦牽纓未得過此時風物更如何與君欲畢登臨興¶