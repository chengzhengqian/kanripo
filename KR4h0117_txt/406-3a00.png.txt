東風送客都門外祖道紛紛集冠葢仗劒樽酒惜解攜¶
長歌激烈心感慨江南二月春融融畫橋煙栁顰新黛¶
萬里風波一棹歸停橈時聽鶯聲碎故園回首別經年¶
匡廬山色青青在多君自是尚書孫舊業箕裘莫輕廢¶
人生功名須壯時駒隙光隂不相待早修六翮奮秋空¶
肯隨斥鷃蓬蒿内交親不用嗟别離看花有約重相㑹¶
縱横禮樂策三千明年獨向丹墀對¶
　　　送總兵出師¶