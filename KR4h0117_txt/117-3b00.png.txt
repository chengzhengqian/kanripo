曉發魚門戍晴看擔石湖日銜髙浪出天入四空無咫¶
尺分洲島纎毫辨舳艫渺然從此去誰念客㠶孤¶
　　　貞懿皇后挽歌¶
後庭攀畫栁上陌咽清笳命婦羞蘋葉都人插奈花夀¶
宫星月異仙路往來賖縱有迎神術終悲隔絳紗¶
　　　夏夜宿袁兄宅話舊¶
夜合花開香滿庭夜深㣲雨醉初醒逺書珍重何曾達¶
舊事凄凉不可聽去日兒童皆長大昔年親友半凋零¶