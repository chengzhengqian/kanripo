鐘鼔餘聲裏千官向紫微冐寒人語少乗月燭來稀清¶
漏聞馳道輕霞映瑣闈猶㸔嘶馬處未啓掖垣扉¶
　　　雪後宿王純池州草堂¶
宿居湖上宅琴韻静參差夜雪入秋浦孤城連貴池流¶
年㸔共老銜酒發中悲良㑹應難再晨鐘自有期¶
　　　旅次漢故畤¶
我行過漢畤寥落見孤城邑里經多難兒童識五兵廣¶
川桑遍緑叢薄雉連鳴惆悵蕭闗道終軍願請纓¶