長相思久别離東風不暖殘燕支乳鴉困柔鸞悲櫻桃¶
泫紅膩蘼蕪凋緑滋牙床琥珀枕夢君君不知¶
　　　呉宫子夜歌¶
紫貝樓闕鬱金香暖雲七十紅鴛鴦玉蟬笑擁霞綃裳¶
星河不堕宫㸃長緑樽灔灔麟髓泣露重花寒秋不濕¶
歈歌一聲驚怒濤海鯨夾陛如人立誰知淺顰蛾半掃¶
中有疎螢滿呉沼越兵曉跨西風來碧波一夜芙蓉老¶
　　　三髙祠¶