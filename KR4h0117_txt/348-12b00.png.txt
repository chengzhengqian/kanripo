　　　村居即事¶
天上歸來葺敝廬買松移竹事幽居喜從鄰里團新社¶
得教兒孫讀舊書芳草池塘清漲溢落花門巷緑隂初¶
莫言疏傅金都盡素手親知樂有餘¶
　　　重逰道徳觀留題¶
老我重來六十年當時道者夏雲巔眼中遺像還依舊¶
物外閒情尚憶前但見銀牀梧葉下空聞碧落&KR0927;珠懸¶
如今已動麻姑感何待方平更惘然¶