田孤鶴痩煙水五湖貧却憶經行處西風淚滿巾¶
　　　南村別墅為饒松坡題¶
吾愛南村好頻過處士家白雲留客住濁酒隔牆賒隂¶
壑藏春雪清溪洗暮霞自今來往慣薇蕨早生芽¶
　　　公甫感秋有吟因寄章德楙莊孔晹及倫三人¶
　　　　因次其韻¶
天地秋氣動萬竅無定音山河孤鶴夢風雨一龍吟青¶
眼有時客白雲何處心思君令人老華髮長千尋¶