自是排雲侶秋深被網羅耦行猶作字長恨不成歌北¶
望燕山月南思楚水波忽驚樓外影愁絶定如何¶
　　　遊北寺亨上人後園¶
偶為尋詩出穠華觸眼新鳥歌行酒地花覆倚䦨人風¶
籟渾無譜蟲書太逼真絶勝絃管夜紅袖舞香塵¶
　　　過丘頭寺故韓師院¶
古寺髙僧去荒林但鳥歸鐘浮石潭月苔滿畵廊衣世¶
事驚春夢西風冷宦機坐看秋葉下惆悵昔人非¶