白雲高嵯峨緑水蕩潭波此處聞漁父時時鼓棹歌聲¶
聲不可聽令我愁思多誰謂雀無角其如穿屋何¶
　　　其三十四¶
千雲萬水間中有一閒士白日遊青山夜歸岩下睡倐¶
爾過春秋寂然無塵累快哉何所依靜若秋江水¶
　　　其三十五¶
高高峰頂上四顧極無邉獨坐無人知孤月照寒泉泉¶
中且無月月自在青天吟此一曲歌歌中不是禪¶