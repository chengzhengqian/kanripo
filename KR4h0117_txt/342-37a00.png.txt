　　　天夀日侍宴¶
山龍黼黻殿中間象貝犀琛貢百蠻星拱已歸天北極¶
嵩呼齊祝夀南山瑣窗虹貫金蓮炬丹陛春聮玉笋班¶
白髮老臣何以報也霑恩渥駐蒼顔¶
　　　懐盛玉全¶
海上青山我昔遊别來回首十經秋諸峰羅立應如舊¶
獨客棲遲尚此留每恨親朋多阻絶欲傳書信恐沈浮¶
憐君只在秦溪上相見何時解去舟¶