北山飛翠凝吾杯舟人舉棹相徘徊城隅捩舵踏氷入¶
船底軋軋聞春雷霜風吹衣衣欲裂湖天泱漭疑飛雪¶
司空勸飲夕郎酬始覺㣲酣生頰熱中流咫尺氷盡開¶
沙禽水鳥忘驚猜新洲昨夜梅花發暗香偏逐詩人來¶
湖波為帯城為被冊府圗書眞得地堪笑前朝建此都¶
只將山水供逰戲鍾山龍蟠幾百里下有龍宫藏劍履¶
山中老樹盡成龍夜夜飛來飲湖水湖波直與銀河通¶
背城一𣲖垂晴虹栢梯高寒石梁逈十洲三島神仙宫¶