栁色新未綠春風到幾時千山憐獨往樽酒不須辭道¶
在寧憂屈官閒豈厭卑菁莪歌樂育化洽逺方夷¶
　　　送宋司獄歸昭陽¶
朔雪遍河關長亭落照間幾回天上見獨騎日邊還驛¶
路分晴樹州城帶逺山清時民訟簡官舍有餘閒¶
　　　題鄭彦疇綠野耕叟圖¶
負郭有先畬南東百畝餘閒雲常繞舎流水自分渠白¶
髪身宜退黄塵迹已踈誰知城市裏還似鹿門居¶