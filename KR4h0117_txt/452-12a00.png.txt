昨夜奎光透楚天使軺新遣鳯池仙宗藩大義憑誰重¶
聖主深仁藉爾宣南海到時春酒熟北堂歡處彩衣鮮¶
編摩紫禁遲班馬囘首梅關早着鞭¶
　　　癸未九月寓京邸乞菊自賞¶
菊是山中隱逸花山中乞得到官衙十年共賞人何在¶
萬里孤吟恨轉賒俄向眼前驚物候還從鬂上惜霜華¶
塵冠未卜何時掛歸去東籬傍酒家¶
　　　送楊子山年兄廵撫貴州¶