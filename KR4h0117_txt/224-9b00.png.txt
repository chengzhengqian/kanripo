簷牙咬雨昨巳晴松屋張空夜琴瑟興濃抱石𤣥以輕¶
得意七絃横玉繩膝頭指弄響玲玲燦然奪目三十星¶
初如雨滴芭蕉夜久坐梧桐猿嘯罷宛然幽澗聽鳴泉¶
偶雜脩篁戛清夏先疑易水渡荆軻已轉似勸無渡河¶
塞頭夜卧蘇武服塚間月照明妃哭又非牀下感蠨蛸¶
更似胡笳呌晩秋自然雁聲下遥塞忽覺蟬噪過南樓¶
君休彈終我畏聽滿懐今古興亡病蒼梧雲愁虞舜逺¶
鼎湖龍去軒轅冷一聲一聲復一聲柳花霏霏滿江城¶