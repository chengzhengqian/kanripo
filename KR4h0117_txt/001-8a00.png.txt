車出北門遥觀洛陽城凱風吹長棘夭夭枝葉傾黄鳥¶
飛相追咬咬弄音聲竚立望西河泣下沾羅纓¶
　　　傷歌行¶
昭昭素明月輝光燭我牀憂人不能寐耿耿夜何長㣲¶
風吹閨闥羅帷自飄揚攬衣曳長帶屣履下高堂東西¶
安所之徘徊以傍徨春鳥翻南飛翩翩獨翺翔悲聲命¶
儔匹哀鳴傷我腸感物懷所思泣涕忽沾裳佇立吐高¶
吟舒憤訴穹蒼¶