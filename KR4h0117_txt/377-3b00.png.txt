煙直帆翻海舶斜平沙層作籀鹹土潤生花晩渡喧商¶
旅嚴城沸鼓笳獨行惟雁鶩四顧盡蒹葭蓬島知何處¶
鄉園望轉賒離心正欲絶霜角起嘔啞¶
　　　賦段七娘次娛清先生韻¶
步窄倚嬌容霞裾拂地紅艷歌驚越女曼舞壓巴童衢¶
栁籠朱閣湘桃燦綺櫳調人抛錦字揖客駐花驄翠軃¶
鴉鬟重黄塗蝶粉濃簫聲清引鳯筝柱密排鴻篝煖沈¶
檀火衣翻茉莉風金絲綃佩帯碧玉鏤脂筒臂冷新龍¶