　　　送胡直方下第南歸¶
百戰詞塲白髪生詞華五色世空驚貧來馮諼空彈鋏¶
歸去劉蕡久擅名柳外煙深籠馬色花邊日暖度鶯聲¶
青雲浩蕩非難遇天遣奇才獨晩成¶
　　　正旦後送兵部尚書趙公還鎮¶
總戎司馬舊春官坐鎮邊陲衆自安雙闕朝元瞻斧扆¶
六州行部駐雕鞍履聲暫待金門漏斾影還衝玉塞寒¶
明到闗城多暇日好將佳句寄朝端¶