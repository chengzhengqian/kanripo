珠為網粧樓錦作窩梨花香粉破栁穗鬱金拖瑟柱鏘¶
鸞鳯尊罍列象犧瑶釵横玉燕繡帔砑銀鵝小汗肌香¶
膩微酣臉暈酡櫻唇朱滴滴鴉髻黑峩峩司馬憐琴癖¶
周郎顧曲訛喜窺韓夀户怒擲㓜輿梭曉睡啼鶯喚春¶
遊細馬䭾宓妃臨洛浦漢女出江沱拾翠煙堤蕙搴芳¶
露渚荷畫船青雀舫綵騎玉蹄騧虢國輸粧靨羅敷避¶
翠蛾使君逢調笑丞相近嗔呵絶艷方如此幽懷定若¶
何琵琶勞問卜烏兎恐蹉跎睡鴨頻添火牽牛奈隔河¶