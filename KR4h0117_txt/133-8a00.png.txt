豈同毛刺墦間客向望他門卜所依¶
　　　宿興慶池通軒示同志¶
清湘庭下千竿竹百尺斑斕聳蒼玉通軒軒外萬頃陂¶
陂接南山天與齊唐基一壊半禾黍舉目氣象增愁思¶
我來正當揺落時塵埃七日無人知東平叔子信余友¶
問學不厭堅相隨君莫痛兮鳳沼湮又莫悲兮花蕚墮¶
所憂聖道久榛塞富貴浮雲眼空過明發余西叔且東¶
髙談更為通宵坐¶