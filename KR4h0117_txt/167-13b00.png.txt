　　　送董元逹¶
讀書不作儒生酸躍馬西入金城關塞垣寒苦風氣惡¶
歸来面皴鬚眉斑先皇召見延和殿議論慷慨天開顔¶
謗書盈箧不復辨脱身来㸔江南山長江滚滚蛟龍怒¶
扁舟此去何當還大梁城裏定相見玉川破屋應數間¶
　　　鐡柱觀¶
豫章城南老子宫堦前一柱立積鐡云是旌陽役萬鬼¶
夜半舁来老蛟穴挿定三江不沸騰切弗摇撼坤軸裂¶