麻姑搔背指爪輕我皇手把天地戸丹丘談天與天語¶
九重出入生光輝東求蓬萊復西歸玉漿儻恵故人飲¶
騎二茅龍上天飛¶
　　　金陵歌送别范宣¶
石頭巉巗如虎踞凌波欲過滄江去鍾山龍盤走勢來¶
秀色横分歴陽樹四十餘帝三百秋功名事跡隨東流¶
白馬小兒誰家子太清之嵗來闗囚金陵昔時何壯哉¶
席巻英豪天下來冠葢散為煙霧盡金輿玉座成寒灰¶