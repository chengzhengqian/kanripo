妙士得此固所宜天公閟好景授受各有時豈無多田¶
翁偃蹇逝莫隨素交懐老蒲秀句紛珠璣安得招歸來¶
為君賦清詩往者不可作後生欲何為¶
　　　龍淵¶
門前大江何渺漫昔人飲牛水為乾水乾龍逝亦其理¶
近在咫尺聊泥蟠魚蝦玩侮獱獺笑縱有靈怪誰當看¶
徳人問舍壓吾境便爾築室相遮欄坐令異類皆屏伏¶
恃有此耳差少安却紆朱紱去監郡遣我守舍良獨難¶