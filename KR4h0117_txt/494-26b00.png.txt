　　　讀于肅愍旌功録有感¶
南遷議起共倉皇一疏支傾萬弩强既以安危繫天下¶
曾無羽翼悟君王莫嫌久假非真有祗覺中興未耿光¶
淺薄晚生何敢異百年公論自難忘¶
　　　冬夜讀書¶
故書不厭百回讀病後惟應此味長千古精神如對越¶
一燈風雨正相忘巻中求道深知謬意外圖名抑又荒¶
束髮心情誰㑹得中宵撫几自茫茫¶