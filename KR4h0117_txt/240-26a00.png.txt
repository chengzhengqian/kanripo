白露夜滴青芙蓉飄颻雲氣穿石屋石上凉風吹紫竹¶
掛冠何日賦歸來掃石篝燈洞中宿¶
　　　芙蓉曲柬善狀元御史索賦¶
秋江渺𣺌芙蓉香秋江女兒將斷腸絳袍春淺䕶雲暖¶
翠袖日暮迎風凉鯨魚風起江波白霜落洞庭飛木葉¶
蕩舟何處採蓮花愛惜芙蓉好顔色¶
　　　皂林舟中¶
春溪野鴨肥可射幽樹深隂叫山鷓逺人三月酒船過¶