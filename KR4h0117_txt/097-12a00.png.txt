　　　鏡湖西島言事寄陶校書¶
樵獵兩三户凋疎是近隣風雷前壑雨花木後巖春文¶
字不得力桑麻難救貧山禽欺稚子夜犬吠漁人未必¶
聖明代長將雲水親知音不延薦何路出泥塵¶
　　　除夜一首¶
玉漏斯須欲報晨四時吹轉任風輪寒燈短燼方燒臘¶
畫角新聲已報春明日便為經歳客昨朝猶是少年人¶
新正定數隨年減浮世惟應百徧新¶