　　　錢塘懷古¶
錢塘佳麗冠南州故國繁華逐水流龍虎己消王霸氣¶
江山空鎖古今愁呉臣廟冷潮喧夜宋主陵荒塔倚秋¶
最是西湖歌舞地數聲漁笛散鳬鷗¶
　　　武餘清樂為致仕尹將軍賦¶
汗馬功臣即引年登山臨水小逰仙印紋乆秘微生綠¶
字韻新成盡入𤣥深造煙霞靈運屐浩歌風月鄂君船¶
貽謀尚有孫吳畧膝下時時課一篇¶