見月呼邀話鄉邑郭君有道况同年相逢逸氣俱飄然¶
劇談愛月不忍散褰衣步近龍樓前龍樓倚空全受月¶
十二雲梯髙突兀散影長安白玉街流輝漢代黄金闕¶
俄聞玉漏傳初箭宫栁梢頭月行漸秋風次第折天香¶
嫦娥猶識書生靣相隨遲遲如有情壮心對影還自驚¶
去秋見月閩山下今宵見月長安城浮生安得長相遇¶
惟有月明一寰宇他年宦轍各東西見月還思舊遊處¶
　　　送寅長劉汝玉器子景還家¶