從吏木僵心益苦真性不揖督郵怒獨抱瑶琴調鶴舞¶
平生肯落塵網牽居然朗誦逍遥篇天地造化一鑪冶¶
萬物銷鑄猶銅鉛嫫母施朱西子醜松栢黯淡桃李鮮¶
浮雲富貴聊爾耳被酒北忩髙枕眠不能作書上宰相¶
不能内徙如登仙不能飽和淵明詩不能遺愛受一錢¶
簿書徃復祗押字官舎間寂如逃禪饑民且勿向我泣¶
我不謀遷歛爾急今年休怨役不均新來縣官難處分¶
　　　張憲副山水障子¶