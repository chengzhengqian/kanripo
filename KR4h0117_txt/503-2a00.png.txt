　　　七夕夜酌别來寄雙峰黄先生¶
曾記相逢當七夕星河炯炯鵲成橋竹松軒下詩情好¶
瓜果庭中酒興饒寳篆焚香煙氣裊絳紗籠燭影光搖¶
别來愁思知多少琪樹西風葉亂飄¶
　　　贈江夏黄文弼先生和韻二首¶
神武門前早掛冠爭如先巳卧江干竹窻酒醉春風暖¶
梅屋詩成夜月寒塵榻久縁徐穉設瑤琴長為子期彈¶
庸才欲結羣英㑹猶恐山樊雜蕙蘭¶