幕賔不盡長才用早晚薇垣響珮珂¶
　　　秋夜書懐簡李希吉¶
江臯秋水明晩霞江城秋滿詩人家雙杵隔墻夜敲月¶
一燈向壁寒生花烏鵲驚風繞紅樹紫蟹帶霜行白沙¶
清虚之府入幽夢醒看河漢思乗槎¶
　　　題子靜草堂¶
草堂正在匡廬山山隂緑玉相對閒雲從雙劍峯前下¶
潮到小孤江上還茶煙滿室寫墨竹花雨一簾觀白鷴¶