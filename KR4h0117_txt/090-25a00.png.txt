　　　細雨遥懐故人¶
江雲未散東風暖溟濛正在髙樓見細栁縁堤少過人¶
平蕪隔水時飛燕我有近詩誰與和憶君狂醉愁難破¶
昨夜南牕不得眠閒堦㸃滴迎燈坐¶
　　　春水¶
萬派争流雨過時晩來春静更逶迤輕鷗散遶夫差國¶
逺樹微分夏禹祠青岸漸平濡栁葉舊溪應暖負蓴絲¶
風鬟倚檝誰家子愁看鴛鴦望所之¶