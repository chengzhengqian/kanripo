帯雨辭京口觀風出廣西江吞淮樹小城壓楚雲低湖¶
冷三秋雁山寒半夜雞宦情兼旅思遠愧鹿門妻¶
　　　觀音巖¶
石色依廬阜潮音接普陀江雲晴自遠水月夜還多鳥¶
為銜花至龍因問法過瓣香瞻彷彿帆影拂嵯峨¶
　　　恭城縣¶
十室黃茆邑千峰紅葉村喧卑蠻俗異質朴古風存雞¶
犬連徭洞牛羊到縣門殘年歴荒徼遥布聖明恩¶