渺渺疎林集晩鴉孤村煙火梵王家居人自種千頭橘¶
遠客來尋百結花浮石已乾霜後水焦坑閒試雨前茶¶
祗疑歸夢西南去翠竹江村繚白沙¶
　　　雷州雜詩¶
白髮坐鉤黨南遷瀕海洲灌園以糊口身自雜蒼頭籬¶
落秋暑中碧花蔓牽牛誰知把鋤人舊日東陵侯¶
荔子無幾何黄柑遽如許遷臣不惜日恣意移寒暑層¶
巢俯雲木信美非吾土草芳自有時鶗鴂何關汝¶