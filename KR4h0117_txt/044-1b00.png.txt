望邊色思歸多苦顔髙樓當此夜歎息未應閒¶
　　　結客少年場行¶
紫燕黄金瞳稜稜搖緑鬉平明相馳逐結客洛門東少¶
年學劒術凌轢白猿公珠袍曵錦帶七首挿吳鴻由來¶
萬夫勇挾此生雄風託交從劇孟買醉入新豐笑盡一¶
杯酒殺人都市中羞道易水寒從令日貫虹燕丹事不¶
立虚没秦帝宮舞陽死灰人安可與成功¶
　　　長干行¶