　　　寄淞上友人¶
憶昔都門把臂時殷勤索我送行詩客邊賴爾能相慰¶
别後令人有所思芳草暮雲愁忽忽落花春雨鬢絲絲¶
東歸艇子如堪買定擬尋君澱水湄¶
　　　送兄勉翁自鳳陽囘淞¶
把酒燈前醉復傾别離無限異鄉情一身千里乆為客¶
百嵗㡬時長見兄春雨園廬青草遍暮雲丘隴紫芝生¶
白頭遂我東轅日數畆圭田得耦耕¶