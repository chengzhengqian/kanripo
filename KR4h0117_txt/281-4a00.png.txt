　　　登舜江樓得換字韻¶
承平十八載河海既清晏越東在遐荒武備奉宸㫁股¶
肱二三臣坐鎮防變亂網羅得名士兵機授成算下馬¶
舜水濵官吏服能幹寸心每勤勞百姓免愁嘆與客閒¶
片時登樓愛奇觀憑欄出樹杪振衣在天半諸峰繞城¶
邑萬室夾江岸鯨濤息狂沸龍泉入清玩霜晴風日佳¶
暢望百慮散因憶京華春盃酒曽共案別來會聚難轉¶
眼年嵗換旅中得追隨相顧發一粲¶