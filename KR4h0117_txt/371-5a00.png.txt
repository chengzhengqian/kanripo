君不見五老芙蓉峰絶頂隣霄翠萬重又不見香爐紫¶
煙石髙標照日氣千尺東南勝槩稱絶竒廬山秀色含¶
碧滋半天飛瀑洒雲漢峽龍作雨風雷悲仰觀氣勢何¶
盤礴一道長流噴穹壑素崕盡裂丹壁開白虹乍起銀¶
河落知君素有江海心對之不覺淸煩襟響入百潭秋¶
水去聽如三峽流泉音子今西行向何處秋瀑長吟聊¶
寄汝相思得似石上聲倒海隨君流不住¶
　　　浯溪夕秀¶