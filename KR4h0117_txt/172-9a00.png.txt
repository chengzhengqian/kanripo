　　　龍涉傅巖有感簡朝宗¶
招提清曠朅來遊潑墨嵐光眼界幽黄絹碑亡思子禮¶
碧雲詩好憶湯休風簷目送書空雁烟塢愁聞喚雨鳩¶
銷爍睡魔澆茗盌桐窓拾得一枝秋¶
　　　陳欽若時寓盤龍作詩寄之因紀吟咏之美¶
凛凛氷霜嚼齒牙沈沈清夜詠簷花摩雲氣逸干星斗¶
落紙詞妍帶綺霞醉掃麝煤奔渴驥困紆象管引秋蛇¶
擬尋紅樹賡詩社却日揮戈不許斜¶