雲生花裏逕雨泛竹邊渠積水收菰米編籬䕶土酥堪¶
嗟漆園馬誰憶季鷹鱸王業豳風舊殷勤叙斷壺¶
　　　其四¶
御冬當㫖蓄應得治芳園掛壁藏新種培泥擁宿根萍¶
虀憐鳯炙玉糁詫熊蹯擬作氷壺傳雄才獨討論¶
　　　寄唐進士震¶
我憶京華侣經年意若何别深鄉思減客久物情多淡¶
月回銀燭疎鐘帯玉珂青雲如可及傾葢一相過¶