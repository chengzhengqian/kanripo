兩京形勝今如此可擬秦闗百二重¶
　　　湘鄉道中¶
日暮倦趨山市逺解衣聊復憩巖阿雲迷險道藤穿石¶
水落懸崖草亂坡木客下時人迹少鷓鴣啼處客愁多¶
向南言語憑誰辨莫問蠻方事若何¶
　　　五月九日調軍入綏寧是夜宿風門嶺値雨¶
五月官軍入不毛重岡複嶺接天髙小臣報國寧辭死¶
大将行兵無乃勞漠漠野煙啼魍魎隂隂山木挂猿猱¶