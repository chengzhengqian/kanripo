試從老衲談空妙大智燈光滿坐間¶
　　　秦淮次韻¶
秦淮南盡石頭城淮上㠶檣似葉輕秋浦蓼風歌旅況¶
春波殘月棹殘更數行白雁沙邊落一抹青山岸上横¶
自是名川多澇集淊淊終古見澄清¶
　　　途次偶成¶
王事驅馳分所宜雲程千里思依依菊花香冷迎霜綻¶
鴻雁聲殘帶雨飛古渡扁舟随處少逺山羣木望中稀¶