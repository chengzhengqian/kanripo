　　　楚宫行¶
楚王宫中夜未央清歌袐舞㑹華堂木蘭為柱桂為梁¶
隨珠和璧爛同光横吹乍鳴秋竹裂繁絃初度春雨歇¶
九㣲火樹垂垂滅羅衣紛紛玉纓絶滿朝冠劍東方明¶
宫門未啟君朝醒秦關日夜出竒兵武安君火照夷陵¶
　　　夜意¶
清夜四無譁深嚴上帝家星翻珠網白斗挂玉樓斜風¶
静虚成韻霜輕未作花還疑漢津客浩蕩寄流槎¶