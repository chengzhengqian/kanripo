　　　擬唐人送宫人入道¶
金屋蹉跎雪滿顛官家有詔許求仙夜眠不作湘雲夢¶
曉誦應忘璧月篇好共采鸞遊漭沆休敎飛鷰妬嬋娟¶
碧桃花底吹笙處猶似承恩侍御筵¶
　　　擬送狀元歸畢姻¶
恩榮醉罷曲江春又詠桃夭出紫宸奠雁正當鳴雁候¶
乗龍元是化龍人金蓮影晃銀屏曉御酒香浮翠杓新¶
莫戀洞房鴛夢好須歸鳯閣掌絲綸¶