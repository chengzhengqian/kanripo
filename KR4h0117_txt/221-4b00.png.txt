　　　酬謝臯羽見寄¶
入山采芝薇豺虎據我丘入海尋蓬萊鯨鯢掀我舟美¶
人𣺌天末瑶音寄青羽自言招客星寒川釣煙雨行行¶
古臺上仰天哭所思餘哀散林木此意誰能知¶
　　　過風門嶺¶
客來自風門颼颼撼兩袖溪迥衆峰新畈絶一嶺又行¶
行春日微怪禽啼白晝流年感花稀古道表松秀聊此¶
寄小酌餘酣掬山溜¶