薄晩有佳興憶君江上山碧雲紅樹逺黄葉白鷗閒巖¶
瀑當空落漁舟釣月還淸暉多雅趣石磴擬躋攀¶
　　　緑筠軒¶
築室依何許幽棲向竹林一塵渾不到萬玉自蕭森挂¶
月澄明鏡吟風響素琴知君有髙節惟與爾同心¶
　　　古靈舊隠¶
昔賢讀書處今子隠兹山閉户心恒寂看雲意自閒衣¶
冠塵世外尊爼石林間向晚樵歌起相隨落日還¶