　　　送潘氏叔姪還湖廣¶
西風吹雨正重陽征馬蕭蕭客袂凉棣萼情知離别苦¶
竹林歸念道途長南溟水濶摶鵬翼北極天髙斷鴈行¶
遥想紀行詩滿卷莫將幽意弔沉湘¶
　　　送鄧二府致政歸膠州¶
夢覺黄粱萬事空倚欄翹首羨𡨕鴻懶從赤紱稱循吏¶
擬向滄浪狎釣翁孤鶴伴吟臨夜月蹇驢䭾醉入春風¶
東西路阻音書少林下知誰笑語同¶