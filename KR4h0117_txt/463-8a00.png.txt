　　　立秋道中¶
計程三月鎮淹留兩月青山一月舟緑水橋邊芳草徑¶
碧波江上白雲樓西風鴈影寒塘暮落日蟬聲逺樹秋¶
恠底青綾不成寐酒兵無力破深愁¶
　　　安寧夜坐候周少㕘盛僉憲二公¶
風簾露坐更初轉落盡燈花惱客情老樹烏啼山色暮¶
長空雲散月華清雞聲比屋秋臨水鴈影衝寒夜度城¶
欲典客衣沽市酒對床無寐話心盟¶