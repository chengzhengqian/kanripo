　　　送陶仲鈞還長樂¶
文園多病歎相如栗里何人問索居長樂稻田餘舊業¶
毗陵𤓰地復新鋤㸔花况是春風後歸棹偏逢夜月初¶
何事都門又成别臨岐無語獨躊躇¶
　　　送林邦楚秀才以書成還呉航予將北上¶
鳯臺臘盡曉霜微芳草新年染客衣我逐離聲随北上¶
君將行色賦東歸呉中斗酒聞鶯醉嚴瀬孤㠶背雁飛¶
若到閩中誇盛事相逢休道故人稀¶