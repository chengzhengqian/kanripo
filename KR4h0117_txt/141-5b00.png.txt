窮幽藹愁雲暝泬寥縱令佳約在載酒定何邀¶
　　　季父知并州¶
捧詔出明光飛軒陟太行玉墀分近侍虎綬給新章笳¶
吹喧行陌旌旗巻夜霜鴈歸汾水緑城壓代雲黄土屋¶
春風峭氊裘牧騎狂闗山寧久駐剰宴栁谿傍¶
　　　再至洛中寒食¶
西洛逢寒食依依似昔年千門分禁火九野自生煙飄¶
泊棃花雨追隨杏葉韉遊人莫惜醉風景滿伊川¶