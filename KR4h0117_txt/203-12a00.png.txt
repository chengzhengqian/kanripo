　　　虞仲通判以溪聲名軒約同賦¶
山根出泉瀉鳴玉上有蒼崖擎佛屋無風水石自撞觸¶
不盡潮聲發寒谷宰官豈是雲間陸舊識南泉生處熟¶
當軒大榜與名目平地重翻偃溪曲曲中時轉三妙語¶
一一聲音談佛祖喧豗噫視十方鼓萬壑風雷送煙雨¶
此聲不屬聞中取六鑿相攘竟誰主後來紛紛何足數¶
五乳峰頭曽賺舉山翁有耳百不聞團蒲曲几窮朝昏¶
何時沿溪掬寒緑掃葉煎茶睡初足¶