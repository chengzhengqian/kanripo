一氣囘元運恩含萬物深隂陽造端數天地發生心有¶
信來還逝無私古到今和風激遺暢南轉入薰琴¶
　　　曹太尉西師¶
仁者雖無敵王師尚有征獨乗金廄馬都領鐵林兵肅¶
氣闗河暮屯煙部落晴旗光秋燒合甲色夜江横士喜¶
擊中鼔虜疑聞後鉦寒踰博望塞春宴隗囂城外使戎¶
心伏旁資帝道平公還如畫像為贊學班生¶
　　　贈劉濳歸陶丘¶