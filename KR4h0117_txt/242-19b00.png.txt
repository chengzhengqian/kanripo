朱提仙印碧霞裳賜履承恩自尚方雨灑石壇苔錦滑¶
日穿油幌竹書光葉鳬此日還滄海漢鵠當年下建章¶
琪樹萬叢芝萬本江南歸路水雲鄉¶
　　　雜詠二首¶
百丈牽船泝上流清淮從古有三洲浮山堰逐降王去¶
淝水波因小謝收紅樹有霜還可騎白蘋無雨更宜舟¶
平生自是多行役莫信吾家馬少游¶
濠梁無客更觀魚遊子行過莫問書潮落沙痕鷗泛少¶