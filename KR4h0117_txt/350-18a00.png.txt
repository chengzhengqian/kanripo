愁驚惟羡鷺鷗飛荆揚濡滯三春雨巫峽徜徉㡬夕暉¶
壯歲勝遊今老大白頭甘分故山薇¶
　　　送徐崇威之京¶
曉日遲遲送客舟無窮離思逐東流别情盡付樽中蟻¶
適意深期水上鷗徐樂負才寧自獻禰衡懷刺豈輕投¶
明時戀闕心偏壯定剖丹衷副衮旒¶
　　　送晃菴胡學士扈從之北京¶
唐宗才秀喜逢君蚤有聲華海内聞恩渥豈徒親密勿¶