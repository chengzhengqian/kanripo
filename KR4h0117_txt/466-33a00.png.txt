自返塵蹤憶玉真仙源重到隔紅塵桃花流水迷前路¶
白石清泉失舊鄰幾片閒雲封古洞數聲啼鳥怨殘春¶
怪來妃子情殊昔羞見人間薄行人¶
　　　寄題叫嵓寺次韻歐陽禄進士¶
詩成僧未歸興盡吾欲去孤烟生逺村新月挂高樹¶
　　　擬閨懷次韻¶
不寄平安書鱗鴻定無便夫婿别時容長在夢中見¶
落葉階下滿鴛鴦冷羅幃青霜催白鴈鴈歸人未歸¶