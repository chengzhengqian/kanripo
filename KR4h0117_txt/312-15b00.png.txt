　　　錢唐懷古¶
邊塵捲地北風遥信馬南來駐六橋汴水故宫空有月¶
海門沙溆寂無潮銅駝夜泣霜華冷銀雁初飛王氣消¶
五國城頭魂不返傷心誰賦楚詞招¶
　　　蒲執玉先生植蘭軒¶
幽軒小構倚雲林植得猗蘭愜賞心九畹餘馨留古佩¶
半簾殘露襲寒襟夢回香氣連書幌坐久清輝入夜琴¶
與子也知同臭味何妨楚澤共行吟¶