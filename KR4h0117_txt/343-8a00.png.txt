掉酒船迴但得天上月長在掌中杯¶
　　　三山樵者歌為湖廣僉事王子正賦¶
福州城裏三山好聞爾採樵曽結廬每嘆為官出山早¶
何如習隠在山居山中喬木凌霜雪清廟明堂嗟未得¶
豈無松栢成棟梁亦有椅桐中琴瑟我修我斧持我斨¶
清曉出門行路長初涉寒流度前澗更攀危石上髙崗¶
崗頭遙望扶桑日海底紅輪湧波碧照耀青天絶片雲¶
奔崕翠壁光相射黄鸝谷口鳴嚶嚶白石峰隂同坐行¶