　　　春暮有懐李孟璿¶
暖雲無力度隣牆風裊遊絲拂地長深院獨眠淹病酒¶
袷羅初試淺熏香新巢燕子來如約未謝棃花待洗粧¶
緑草滿池春欲去幾隨詩夢到君傍¶
　　　紅白蓮花¶
翠葢亭亭暎碧漪濃粧素質兩相宜華清賜浴春酣後¶
虢國承恩月上時錦幛風輕波㶑灧玉杯香冷露淋漓¶
茜裙又作霓裳舞清曉來遊太液池¶