　　　送同年繆尚質行人歸吳¶
憶從聨斾上京華已羡承恩兩過家祖席杯深浮竹葉¶
故園春早見梅花馬頭驛路衝飛雪鳥影江天送落霞¶
直欲因君寄鄉信來年我亦泛仙槎¶
　　　雪中寫懷¶
小齋連日故人稀雪滿江城積尚飛花撲半窗銀作片¶
光揺四座玉成圍怯寒似覺春猶早獻瑞何憂歲薦飢¶
不似豪家多燕樂也須斟酒奉慈闈¶