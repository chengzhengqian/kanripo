他日壷山相憶處嶺梅毋惜寄南枝¶
　　　送施克禮遊南都¶
子長聲價重璠璵又上仙舟入帝都千里多情懷故舊¶
十年清夢憶江湖停雲棃嶺詩堪咏對月蘇臺酒易沾¶
客邸相看風物好謾将歸興托蓴鱸¶
　　　和魏竹溪秋後病起詩韻¶
華屋沈沈覆緑隂柴門静掩碧苔深閒情卧聼南山雨¶
清夢驚囬午夜砧酒熟可招隣叟醉功成不愧古人心¶