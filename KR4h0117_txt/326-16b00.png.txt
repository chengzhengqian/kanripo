不復廻空有仙跡迷蒼苔憑崖鑿翠構珠殿金仙趺坐¶
蓮花臺雄標勝境掩五嶽胡乃僻處東南隈後來觀者¶
登崔嵬超然頓覺辭紅埃平明攀天望海色宛若萬里¶
㶑灔之金杯此中昔有芸香客一朝矯翼騰三台我今¶
苦被風塵惱欲持長篲人間掃山花含煙笑人老青松¶
垂隂得春好功名感此不復求便欲巢雲拾瑶草終當¶
羽化隨青童雞為鳳皇犬為龍青天碧海長相從回頭¶
試問世間士茫茫盡入三泉中¶