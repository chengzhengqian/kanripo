正想風飄合殿香塞馬力應疲雨雪江鴻書不到衡湘¶
寒雲落木催愁劇魏闕滄洲引睇長¶
　　　聶君持梅雪卷請題走筆贈之¶
鷺沙尺書何日傳聶君近泊金陵船到門覽刺亟出迓¶
丰度雅樸神翛然書云此君樂幽尚十年寄跡江湖邊¶
平生愛梅有真癖梅雪自號爭清妍瓊姿綽約種萬本¶
茅屋正在春風前芒鞵緩步石逕月拄杖獨往青林煙¶
有時臨流發孤嘯風致髣髴疑逋僊只宜跨驢學肩聳¶