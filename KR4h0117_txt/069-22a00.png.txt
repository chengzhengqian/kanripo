久客未還鄉中秋倍可傷暮天飛旅雁故國在衡陽島¶
外歸雲逈林間墜葉黄數宵千里夢時見舊書堂¶
　　　湖中閒坐遣興¶
釣艇同琴酒良宵背水濱風波不起處星月盡随身浦¶
逈湘煙巻林香嶽氣春誰知此中興寧羡五湖人¶
　　　題娥皇廟¶
娥皇揮涕處東望九疑天徃事難重問孤峯尚慘然夜¶
深寒峒響秋近碧蘿鮮未省明君意遺蹤萬古傳¶