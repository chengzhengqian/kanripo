移家處士橋西畔六月蒲蓮暗野塘乳鴨成花能黒白¶
風蟬隔葉自宮商買田不待沾微祿垂釣須教具小航¶
自比成都浣花叟旁入應是笑清狂¶
　　　風涇定光寺周回三里皆荷花彷彿有錢塘西¶
　　　　湖之勝與筠谷高士同賦¶
南風隔浦聞花氣菡蓞紅開十里花宮女三更環白帝¶
洞庭千頃落明霞鑿池不待煩靈運載酒渾疑過若耶¶
何日與君追勝賞滿船明月唱呉娃¶