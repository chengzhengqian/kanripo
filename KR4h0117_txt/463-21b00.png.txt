　　　送鄭員外繼之移病還閩¶
文園經春秪髙卧去住兩合難為情京塵馳驅羸馬怯¶
春水蕩漾浮鷗輕身能強健藥奏㨗興到揮灑詩入評¶
看山有時踏芒履只許一鶴閒隨行¶
　　　悼琴童¶
衣食從吾十載餘晨昏供役念勤渠嚢詩慣識橋頭路¶
煮茗長依竹外厨解事更誰差可意鬻丁縁爾重増吁¶
客舟重過清湖上愁誦柴桑遣力書¶