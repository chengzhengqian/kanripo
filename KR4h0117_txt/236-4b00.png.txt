　　　送張綱父教官¶
我友白蘋洲畔客忽凌風雪問征途南州歲晩尋髙士¶
西塞煙深憶釣徒呼酒江船春水動讀書山館雨燈孤¶
無錢自愧蘇司業聊賦驪駒為子娛¶
　　　贈趙鍊師奉祠南海㑹稽¶
函香南國羽衣師乘曉稽山謁禹祠使馭穩如乘白鶴¶
仙都歸及采元芝文園進藁無封禪宣室求言有受釐¶
書帛㑹同靈貺濶詞人休譔九歌辭¶