　　　秋日偕社友遊溪聲閣¶
凌晨出南郭悠悠衢路長褰帷臨迥野迴飇遞微涼蒸¶
鬱漸以舒顥氣應清商農家收稿秸禾稼已登場幸兹¶
嵗頗熟閭閻得小康凝烟翳林莽鸛雀相翺翔古來賢¶
達士墟墓列道傍感兹起遐思人生安可常涓辰集儔¶
侣迤邐越林岡梵宇隱寥廓溪聲瀉琳琅山㕑登野䔩¶
石鼎炷篆香談諧淹竟日薄晚雨㝠濛老至惜頽景駒¶
隙度流光及時恣遊賞毋徒傷慨慷¶