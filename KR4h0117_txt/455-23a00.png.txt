　　　故山¶
鑑水終年碧雲山盡日閒故山不可到幽夢每相闗霧¶
豹言長隱雲龍欲共攀緣知丹壑意未勝紫宸班¶
　　　元明與予有衡嶽羅浮之期賦南遊申約也¶
南遊何迢迢蒼山亦南馳如何衡陽雁不見燕臺書莫¶
歌灃浦曲未弔湘君祠蒼梧烟雨絶從誰問九疑¶
　　　其二¶
洞庭何渺茫衡嶽何崔嵬風飄迴雁雪美人歸未歸我¶