光依嫩草泉響滴春氷何用求方便㸔心是一乗¶
　　　寄江東李判官¶
逺懐不可道歴稔勌離憂洛下聞新雁江南想暮秋澄¶
清佐八使綱紀案諸侯地識吳平久才當晉用求時賢¶
㡬殂謝摛藻繼風流山色臨湖盡猿聲入夢愁歸程限¶
尺牘王事在扁舟¶
　　　宿嚴維宅送包七¶
江湖同避地分手自依依盡室今為客經秋空念歸歲¶