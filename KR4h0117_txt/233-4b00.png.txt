隂散雨足净緑生圓波人間碧海幻老眼青銅磨風雲¶
幾千古辦此雨中簑溪南有幽人鼓棹前山阿烟深渺¶
無處月色浮松蘿¶
　　　和九日閒居¶
深居忘晦朔好事惟侯生偶因菊酒至喜聞佳節名香¶
醪泛寥廓醉境還空明青夭凛危㡌浩蕩空秋聲緬懷¶
長沙孫生氣流千齡乾坤一東籬南山久亦傾回看聲¶
利徒僅比秋花榮撫時感遺事可見萬古情¶