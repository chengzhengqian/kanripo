　　　湘宫人歌¶
池塘芳意濕夜半東風起生緑畫羅屏金壺貯春水黄¶
粉楚宫人芳花玉刻身娟娟照棋燭不語兩含嚬¶
　　　江南曲¶
妾家白蘋浦日上芙蓉檝軋軋揺漿聲移舟入茭葉溪¶
長茭葉深作底難相尋避郎郎不見鸂鶒自浮沈拾萍¶
萍無根採蓮蓮有子不作浮萍生寧為藕花死岸傍騎¶
馬郎烏帽紫遊韁含怨復含笑迴首問横塘妾在金陵¶