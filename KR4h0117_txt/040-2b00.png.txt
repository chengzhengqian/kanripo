見太華朝日映髙掌忽覺蓮花峰别來更如長無心顧¶
㣲祿有意在獨往不負林中期終當出塵網¶
　　　至大梁却寄匡城主人¶
一從棄漁釣十載干明王無由謁天階却欲歸滄浪仲¶
秋至東郡遂見天雨霜昨日夢故山蕙草色已黄平明¶
辭鐵丘薄暮遊大梁仲秋蕭條景拔剌飛鵝鶬四郊隂¶
氣閉萬里無晶光長風吹白茅野火燒枯桑故人南燕¶
吏籍籍名更香聊以玉壺贈置之君子堂¶