　　　觀鬭雀¶
緑槐庭院日初曉羣雀啾啾鬬林杪奮身不入鴻鵠羣¶
爭飛聚噪心何小巢林聊用一枝安階除粒食充朝餐¶
爾形甚𦕈欲易盈羣居何事興爭端世人有欲恒不足¶
爭名奪利相追逐吁嗟微物何足論可憐無角能穿屋¶
　　　送武寧侯出塞¶
單于獵騎驚雲中羽書夜入甘泉宫君王撫髀思頗牧¶
將軍勇畧千人雄去年征南聞凱奏侯印腰間大如斗¶