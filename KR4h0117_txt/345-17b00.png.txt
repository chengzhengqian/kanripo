漢水荒城外頻年汗馬場舟車通饋餉部曲雜耕桑幕¶
府文書暇烽樓警邏長山公有愛將日醉習池傍¶
　　　題杜氏逸民巻¶
笑拂珊瑚樹長竿學釣魚鑑湖宜載酒禹穴舊藏書和¶
入滄浪曲行尋下澤車了無圭組累隨處狎樵漁¶
　　　梅溪宿徐橘隠者寓舍¶
不見故人乆吟愁入鬢絲試呼村舍釀細論草堂詩夜¶
雨西窗燭春風别墅棋滄洲如有約嵗晩共襟期¶