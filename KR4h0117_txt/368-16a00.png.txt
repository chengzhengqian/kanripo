霄漢翺翔應有自生平不為稻粱謀¶
　　　秋興¶
西風一夜動闗山秋意蕭森入夢間雁陣不衝愁思㫁¶
砧聲偏與客情闗故園黄菊催歸興老圃丹楓暎醉顔¶
脩竹苦遭窗外雨朝来也作淚痕斑¶
　　　題李景昌竹間書舍圖¶
萬玉蕭森遶四簷坐来惟覺雨纎纎小窗展巻循環誦¶
古鼎焚香取次添爽籟隨風来淨几清陰和月度疎簾¶