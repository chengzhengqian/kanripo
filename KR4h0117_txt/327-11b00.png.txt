連雲棧道如升天千山萬山相盤旋上有古今不伐之¶
老檜下有晝夜不息之飛泉林深未知清晝永但聞百¶
鳥相和巧出音綿綿鷓鴣之語人共識分明似訴行不¶
得客懐聞此倍感傷駐馬看雲長嘆息雞頭關前山最¶
髙我馬已痡僕亦勞懸崖萬丈陡壁立俯瞰羣嶺同兒¶
曹烏龍江裏濤聲惡日日轟雷慘寒骨奔流直與滄海¶
通勢自天成非禹鑿我來對此心茫然便欲解綬思歸¶
田乃知王事未可緩行行且誦皇華篇皇華四牡歌再¶