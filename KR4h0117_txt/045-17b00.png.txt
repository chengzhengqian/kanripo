不露文章世巳驚未辭翦伐誰能送苦心豈免容螻蟻¶
香葉終經宿鸞鳳志士幽人莫怨嗟古來材大難為用¶
　　　虎牙行¶
秋風歘吸吹南國天地慘慘無顔色洞庭揚波江漢迴¶
虎牙銅柱皆傾側巫峽隂涔朔漠氣峰巒窈窕谿谷黒¶
杜䳌不來猿狖寒山鬼幽憂雪霜逼楚老長嗟憶炎瘴¶
三尺角弓兩斛力壁立石城横塞起金錯旌竿蒲雲直¶
漁陽突騎獵青丘犬戎鎖甲聞丹極八荒十年防盜賊¶