　　　送陳一䕫調瑞州同知¶
古筠南去興飄然僕子詩囊早在肩莫以瑕疵論白璧¶
不妨顔靣照清泉秋江直入吳中路春樹遥瞻渭北天¶
壯志未衰功業始蓴鱸誰愛味新鮮¶
　　　送林世調赴湖廣叅政¶
已愛超遷愜所推不知清議尚嫌遲省中公事方多日¶
席上同年漸少時西控早成持檄夢南行兼慰倚門思¶
春來舎館渾如舊荀氏于今更一慈¶