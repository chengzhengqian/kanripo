霜風裂膚百草衰塵沙晴天迷道路河水悠悠向東去¶
胡笳聽徹雙淚流行人慘慘生邊愁原頭獵犬夜相向¶
馬蹄蹴蹋層冰上不似京華俠少年青歌妙舞落花前¶
　　　巫山髙¶
巫山峨峨高挿天危峰十二凌紫煙瞿塘嘈嘈急如絃¶
洄流逆浪將覆船雲梯豈可進百丈那能牽陸行巉巖¶
水不前洒淚向流水淚歸東海邊含愁對眀月明月空¶
自圓故鄉囬首思綿綿側身天地心茫然¶