湘纍魂醒不須招蟠龍石上雲長暗戰馬灘頭迹半銷¶
何幸聖恩憐病骨放歸煙水樂漁樵¶
　　　茅山東下雲間訪吳黄洲漫興¶
十尺葭帆一葉舟偶乘佳興問黄洲朝隨雨度錫山脚¶
暮與雲棲吳水頭俗客生涯無處盡癡人公事幾時休¶
三茅道士都㕘透横笛雙吹過虎丘¶
　　　雲間載酒觀九峰偶成¶
一樽萍荇共佳朋桑梓他鄉樂可勝葅愛金酥分曉露¶