迢遞江山隔千里安得相從學弄丸一樽共醉東莊裏¶
　　　題朱買臣負薪圖¶
噫嘻此是朱買臣貌來未識真不真夜窻展玩發長嘆¶
爾來四十誰相親凌晨引斧入山麓向晚出街來賣薪¶
書聲隨擔不輟響孔顔恍惚交形神此時敝衣兼破笠¶
他年紫綬輝朱輪庸儒奔走且駭汗舉頭悵望瞻車塵¶
乃知窮達有定命古來如此非君身㑹稽愚婦君莫嗔¶
于今更多白眼人¶