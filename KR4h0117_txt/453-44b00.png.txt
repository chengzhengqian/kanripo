落日雙旗度竹村靈峰歴歴引輶軒秦人避地空桃水¶
謝客開山自石門松栝藤梢俱刺眼斷崖巉壁易銷魂¶
捫蘿欲上招提宿轉見雲深細路昬¶
春歸幽谷見桃花問訊安期海上家石壁虚無通雁宕¶
星河漂轉坐龍槎林香定有千年藥雲起皆成五色霞¶
且訪名山銷俗慮未論勾漏隱丹砂¶
　　　靈巖寺¶
削壁迴巒翠且重寺門雲霧晝濛濛銀河暗注蒼龍水¶