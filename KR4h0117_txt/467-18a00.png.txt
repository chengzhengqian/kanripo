　　　題珍溪朱南鳯書院¶
鴈蕩諸峰盡向西芙蓉水落到珍溪瓊枝玉樹連書屋¶
白石清泉帶栁堤雨過杏川看犢飲春深草閣聽鶯啼¶
眼前即是神仙地何必桃源更問蹊¶
　　　雙溪隱居三首¶
竹屋藏書是隱君雙溪水落碧沄沄交流轉映忩前栁¶
秀色平分海上雲碧月影連芳草渡菱歌聲動白鷗羣¶
蘭舟曉起隨漁父濯足歸來日又曛¶