　　　次韻和元厚之平羌¶
詔收新土鳳林東四百餘年陷犬戎葱嶺自横秦塞上¶
金城還落漢圖中輕裘坐欵無遺䇿解髮來庭有舊風¶
零雨未濛音已捷不勞歸旅咏周公¶
　　　聞仲諤脂米川大捷¶
神兵十萬忽乗秋西磧妖氛一夕收疋馬不嘶榆塞外¶
長城自起玉關頭君王别繪凌煙閣將帥今輕定遠侯¶
莫道無人能報國紅旗行去取凉州¶