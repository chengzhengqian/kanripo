羌笛横吹霜滿衣彗星夜墜氣蕭索席捲穹廬空大漠¶
横行絶域拓封疆直過窮荒收部落歸來意氣擅才雄¶
凱歌先進明光宫豈知折衝在帷幄世上空聞衞霍功¶
　　　送兄復先還戍遼東¶
從兄少小辭鄉縣二十五年纔一見只今已是四十餘¶
平生涉歴艱難遍憶初伯父送兄行千里拏舟同入京¶
長安道上不忍别臨岐忍泣仍吞聲别來㡬時伯父死¶
舊業盡遺與二姊大姊有家二姊亡一門骨肉今能㡬¶