　　　感庭棗¶
昔來花纂纂遽許實離離西風㑹搖落行復見空枝嵗¶
物感流駛事功傷暮遲咄彼身後名前人端自欺書殫¶
南山竹奄奄定何知賢哉張生翰千載與心期¶
　　　寄題栗亭¶
少陵昔避地幽棲鳳皇川始願獲其所賦詩此終焉睠¶
彼美林麓蔭膏腴上田陽坡饒垂珠陰谷繁玉延長鑱¶
勤采斸服食攀飛仙兵䘲奪和氣力耕無善年林坰開¶