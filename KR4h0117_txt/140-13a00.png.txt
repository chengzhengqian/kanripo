昨日摘花初見桃今日摘花還見李晴風暖日苦相催¶
春物所餘知有㡬中年多病壯心衰對酒思歸未得歸¶
不及牆根花與草春來隨處自芳菲¶
　　　刑部看竹効孟郊體¶
花妍兒女姿零落一何速竹色君子操猗猗寒更緑京¶
師多名園車馬紛馳逐春風紅紫時見此蒼翠玉凌亂¶
委青苔蕭疎拂華屋森森日影閑濯濯生意足幸此接¶
清賞寧辭薦芳醁黄昏人去鎖空廊枝上月明春鳥宿¶