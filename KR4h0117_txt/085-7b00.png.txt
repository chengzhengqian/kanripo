　　　書懐¶
傍巖依樹結簷楹夏物蕭疎景更清灘響忽髙何處雨¶
松隂自轉一峰晴見多隣犬遙相認来慣幽禽近不驚¶
争得便誇饒勝事九衢塵裏免勞生¶
　　　彭門用兵後經沛路¶
長門一望一徘徊千里闗河百戰來細栁舊營猶鏁月¶
祈連新塚已封苔霜凋緑野愁無際燒接黄雲慘不開¶
若比江南更牢落子山詞賦莫興哀¶