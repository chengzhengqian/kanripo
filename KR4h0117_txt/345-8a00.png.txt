直舍西頭俯禁城鈎簾坐待月華明詩題綵筆誇先就¶
酒注銀瓶勸滿傾蟾桂風清微有影金莖露下不聞聲¶
比来此㑹應難得且共酣歌詠太平¶
　　　正月十四夕黄侍讀宗豫請賞蓮花燈時光大¶
　　　　胡公席上有詠走筆屬和之¶
艷質娉婷巧製裁瓊枝髙下一時開偏宜午夜瑤池看¶
絶勝當年玉井栽絳貝斜分霞影亂畵簾低引月華来¶
金吾此夕知無禁顛倒何妨累百杯¶