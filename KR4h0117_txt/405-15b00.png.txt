見說䕫龍滿朝著九重應許放巢由¶
　　　回岐道中¶
回岐接水樹㝠㝠又是朝京一日程兩耳如聞重譯語¶
幾時不見五仙城朝無兒穉歌行酒夜有巡船卧打更¶
欲識羇情多少在崑崙峯上白雲生¶
　　　晨起將出尋梅¶
朝煙横野犢鳴陂索杖山齋睡起時田父許留今日醖¶
梅花不欠去年詩衝寒索笑來何處帶病尋香出每遲¶