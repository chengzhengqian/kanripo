　　　西閣為脩師作¶
眷兹山閣小獨住一閒僧座冷浮青靄簷虚挂碧藤禽¶
翻寒鉢水鼠餂夜牕燈愛爾不能懶時時為一登¶
　　　與徐伯亷再往南陵¶
又向南陵去招攜良友同人煙千嶂裏客路百花中雉¶
雊初晴日鶯啼滿樹風漸知精舍近清磬出林東¶
　　　送𤣥極歸仙居三學寺兼寄固懐菴¶
昨夜共青燈今朝下碧層衣沾吴埜雪飰煮越溪氷鄉¶