　　　送白无咎太守之郡¶
瀟灑中書舊省郞排雲曾攬舜衣裳一麾況復守名郡¶
萬事不如歸故鄉馬首漸違燕闕雨雁聲遙度晉城霜¶
漢廷擇相皆良吏蚤奉潘輿謁建章¶
　　　開歲¶
自違北極向南辰重見東皇似故人合席管絃方殿歲¶
殊鄉花柳覺先春水歸楚澤魚俱化天覆周郊獸亦仁¶
薄宦于時無補報且須康濟百年身¶