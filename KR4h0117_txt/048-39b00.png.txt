南客懐歸鄉夢頻東門悵别栁條新殷勤斗酒城隂暮¶
蕩漾孤舟楚水春湘竹舊斑思帝子江蘺初緑怨騷人¶
憐君此去未得意陌上愁㸔淚滿巾¶
　　　送常十九歸嵩少故林¶
迢迢此恨杳無涯楚澤嵩丘千里賒岐路别時驚一葉¶
雲林歸處憶三花秋天蒼翠寒飛雁古堞蕭條晚噪鴉¶
他日山中逢勝事桃源洞裏幾人家¶
　　　送宇文遷明府赴洪州張觀察追攝豐城令¶