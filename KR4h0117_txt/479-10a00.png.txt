登蟠龍兮髙絶塵十轉百轉回回新小橋巖壑逬流水¶
中有石室居仙人斜陽在樹白鶴鳴長峰短峰殊晦明¶
須㬰洞口隂風起吹作瑶空飛練聲¶
　　　小寒食綿州同兵備憲副曾鳳陂登春酣亭¶
春風吹上春酣亭江山圖畫開新晴尊前栁花如雪舞¶
樹杪淑氣催鸎聲憶昨亭空人嘆息凋盡芙蓉秋水碧¶
使君一日下綿州遂有樓臺髙百尺我亦明山舊隠淪¶
歇馬溪頭問春色一盃破盡寒食寒似醉繁花露濃夕¶