可耕大帶那須束遐哉謝交遊允矣樂幽獨絶絃韜我¶
琴韞櫝全吾玉擬辦季鷹舟豈待巫咸卜¶
　　　墨梅¶
嵗華欲晏嚴氷霜山林萬木皆摧傷天意獨爾儲孤芳¶
根柯屈鐡何堅剛氷花競發先春陽傲睨六雪紛逥翔¶
珠璣錯落生夜光天風習習飄清香孤射仙人整靚粧¶
鉛華浄洗曳素裳江妃緩步鳴佩璫縞袂輕舉聲鏗鏘¶
翠禽飛來月色涼玉笛吹斷空徬徨舉杯澆我鐡石腸¶