樂業舞婆娑物穰用亦儉地危心不頗民風都似此吾¶
為爾陳歌¶
　　　子昻小景五首¶
春山雨新沐掩靄結濃綠一葉金芙蓉粲粲迎朝旭¶
漁舟何所至兩兩鏡光中㳂徊泝春漲更喜天無風¶
江亭小於艇松子落滿頂盡日無人来流水抱虚影¶
晴陽破嵐暝水色當春和如何異人境而有樵者歌¶
隔塢有絶壁蘿扉對山開客子何為者能入深山来¶