　　　次馬執之韻¶
藜羮黍酒腹便便老向丘園過幾年莫笑買牛新學稼¶
也曽騎馬舊巡邊一灣流水門前遶兩度閒雲樹底眠¶
更有晚來堪畫處白鷗飛上釣魚船¶
　　　過寺吟景¶
橋邊流水屋頭山楊柳隂隂晝掩闗除却寺中無處静¶
不知僧外有誰閒軟紅香土雲遮斷新緑苔痕雨送還¶
記得舊遊經此地醉吟身在畫圖間¶