須叩角歌長夜鄭谷年來秋草稀鹿門誰伴白雲歸君¶
行好覓赤松子余亦将紉薜荔衣¶
　　　宿桃溪方翁家贈别¶
清溪一帶縁桃花春來水上流胡麻東風尋源泛瑶櫂¶
雲中逺見山人家于兹水木相含景裊裊松杉亂天影¶
少焉林壑衆籟鳴巾舄飛來片雲冷二三老翁住東陂¶
薜衣霜雪垂兩眉自言入山嵗已久不知人世今何時¶
傳聞有客驚還喜共薦清泉飯松子烟林霧篠不逢人¶