漢廣不分天舟移杳若仙秋虹映晚日江鶴弄晴烟積¶
水浮冠葢遥風逐管絃嬉遊不可極留恨此山川¶
　　　晩泊湘江¶
五嶺恓惶客三湘顦顇顔況復秋雨霽表裏見衡山路¶
逐鵬南轉心依雁北還惟餘望鄉涙便染竹成斑¶
　　　過蠻洞¶
越嶺千重合蠻谿十里斜竹迷樵子徑萍匝釣人家林¶
暗交楓葉園香覆橘花誰憐在荒外孤賞足雲霞¶