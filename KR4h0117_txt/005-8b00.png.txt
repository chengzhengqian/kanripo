　　　和謝監靈運¶
弱植慕端操窘步懼先迷寡立非擇方刻意藉窮棲伊¶
昔遘多幸秉筆侍兩閨雖慙丹雘施未謂𤣥素暌徒遭¶
良時詖王道奄昬霾人神幽明絶朋好雲雨乖弔屈汀¶
洲浦謁帝蒼山蹊倚巖聽緒風攀林結留荑跂予間衡¶
嶠曷月瞻秦稽皇聖昭天徳豐澤振沈泥惜無雀雉化¶
何用充海淮去國還故里幽門樹蓬藜采茨葺昔宇翦¶
棘開舊畦物謝時既宴年往志不偕親仁敷情眤興玩¶