宛丘分理藉賢明暫輟詞臣撫百城職罷掖垣人共惜¶
郡連京輔自為榮休吟紅藥堦前色且聴長淮枕上聲¶
駐馬都門相別處栁黄莎碧上林鶯¶
　　　硖石縣旅舍¶
霜乾紅葉飛遷客思凄凄處險人垂癭登山馬裹蹄籬¶
荒蛬韻苦雲凍雁行低此夕應無寐何煩報曉雞¶
　　　寒食¶
今年寒食在商山山裏風光亦可憐稚子就花拈蛺蝶¶