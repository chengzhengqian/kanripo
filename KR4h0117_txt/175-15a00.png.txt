　　　荆州歌¶
楚江粼粼綠如釀銜尾江邊繫朱舫東征打鼔掛高帆¶
西上湯瀦聨百丈伏波古廟占好風武昌白帝在眼中¶
倚樓女兒笑迎客清歌未盡千觴空沙頭陌巷三千家¶
烟雨㝠㝠開橘花峽人住多楚人少土鐺争上茱茰茶¶
　　　蹋磧¶
鬼門闗外逢人日蹋磧千家萬家出竹枝慘戚雲不動¶
劒氣聨翩日初夕行人十有八九癭見慣何曾羞顧影¶