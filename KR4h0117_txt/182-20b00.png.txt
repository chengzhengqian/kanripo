　　　和李伯玉用東坡韻賦梅花¶
北風日日霾江村歸夢正爾勞營魂忽聞梅蘂臘前破¶
楚客不愛佩蘭香尋幽舊識此堂古曵杖偶集僧家園¶
嵐陰春服未全到邂逅只有南枝温冷光自照眼色界¶
雲艶未怯扶桑暾遙知雲臺溪上路玉樹十里藏山門¶
自憐塵羈不得去坐想佳處知難言但哦君詩慰岑寂¶
己似共倒花前樽¶
　　　題霜傑集¶