莫訝土牛喧鼓板厥明辛苦是鞭聲¶
　　　贈别廖汝謙¶
一自狂歌有去舟隴雲巴月遡河流劍光逺射峨眉雪¶
客思閒消鸚鵡洲鄉國又逢聽雨夜天涯重憶寄書秋¶
征衫尚帶聞猿淚笑拂風塵季子裘¶
　　　過石江子¶
簷外江聲落酒巵老夫擕伴過隣時醉醒只在荒城住¶
憂樂空煩短鬢知白璧夜光誰按劍緑琴心逺自調絲¶