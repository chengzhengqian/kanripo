　　　送陳冬官監税蕪湖¶
割葵須解惜葵根誰説東南利有源六府廢来無國計¶
一分寛處即君恩班行暫輟郎曹貴制置應誇使節尊¶
到日江花正撩亂不妨先理舊吟樽¶
　　　除夕¶
除夕年年不在家今年除夕在京華病依孤枕渾無寐¶
靜看寒燈自結花五鬼不嫌窮面目一官堪笑拙生涯¶
明朝拜舞辭青瑣又逐春風上海槎¶