徃徃飛花落洞庭氣清目秀有如此郎將一家拖金紫¶
門前食客亂浮雲世人皆比孟嘗君江上送行無白璧¶
臨岐惆悵若為分¶
　　　金陵酒肆留别¶
白門柳花滿店香吳姬壓酒喚客嘗金陵子弟來相送¶
欲行不行各盡觴請君問取東流水别意與之誰短長¶
　　　南陵别兒童入京¶
白酒新熟山中歸黄雞啄黍秋正肥呼童烹雞酌白酒¶