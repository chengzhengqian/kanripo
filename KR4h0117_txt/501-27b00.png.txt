婆娑烟綺客錦宇常留彤管香思君正在緑蘿石¶
　　　越來溪¶
越來溪光常浥浥逺接吳江混寒碧暝鐘未起秋霞飛¶
坐眺無如茶磨石越來溪上多逰人香車寳轡俱生塵¶
桃花妒紅芳草緑三月來尋曲江曲春花秋月無盡頭¶
朝來暮往何時休吳臺越館今何在蒼烟碧石俱含愁¶
我來八月露氣凉常從雲端開竹房溪山一卧便十日¶
形骸爾我渾相忘沙明鳥白奈不得况是長橋菰米香¶