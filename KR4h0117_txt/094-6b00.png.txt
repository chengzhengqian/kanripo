峰巒猶自接天台嵓邊古樹泉衝落頂上浮雲日照開¶
南望閩城塵世界千秋萬古捲塵埃¶
　　　登福州南澗寺¶
萬里重山繞福州南横一道見溪流天邊飛鳥東西没¶
塵裏行人早晩休曉日青山當大海連雲古塹對髙樓¶
那堪望斷他鄉目只此蕭條自白頭¶
　　　春日秦國懐古¶
荒郊一望欲銷魂徑木縈紆傍逺村牛馬放多春草盡¶