　　　擬古風¶
洛陽大道傍甲第何深邃南畝無一㕓東園有餘地春¶
溪花桃李秋沼生荷芰草木本無情此時如有為旱苗¶
當壟死流水資嘉致余心甘至愚不㑹皇天意¶
　　　越溪女¶
㑹稽山上雲化作越溪人枉破吳王國徒為西子身江¶
邉浣紗伴黄金扼雙腕倏忽不相期思傾趙飛燕妾家¶
基業薄空有如花面嫁盡緑牎人獨自盤金線¶