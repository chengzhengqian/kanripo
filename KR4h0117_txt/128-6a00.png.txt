　　　次韻和子淵學士春雨¶
天幕沈沈淑氣温雨絲輕軟墜雲根洗開春色無多潤¶
染盡花光不見痕寂寞畫樓和夢鎖依微芳樹過人昏¶
堂虚座密珠簾下試問淳于醉㡬樽¶
　　　周沆著作宰秀州嘉禾¶
庇身名邑得嘉禾銅墨猶嗟滯俊科前席未期宣室召¶
聞絃還繼武城歌酒旗穿栁春堤迥魚艇藏花夕唱和¶
對此不勞披縣譜且求新句解詩魔¶