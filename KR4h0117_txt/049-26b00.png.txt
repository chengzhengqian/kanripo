　　　秋夜二首¶
庭樹轉蕭蕭隂蟲還戚戚獨向髙齋眠夜聞寒雨滴微¶
風時動牖殘燈尙留壁惆悵平生懐偏來委今夕¶
霜露已凄漫星漢復昭囘朔風中夜起驚鴻千里來蕭¶
條凉葉下寂寞清砧哀歲晏仰空宇心事若寒灰¶
　　　感夢¶
歲月轉蕪漫形影長寂寥髣髴覯微夢感歎起中宵緜¶
思沈流月驚魂颯廻飇誰念兹夕永坐令顔鬂凋¶