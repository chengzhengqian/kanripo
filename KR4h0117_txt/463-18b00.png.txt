事慵開戸無言獨倚欄深盃聊復舉長鋏未須彈¶
　　　成山寺¶
青山環古刹彷彿畵圖開禪榻留雲宿僧齋喚鶴陪聼¶
泉忘久坐刻竹記曾來老衲渾無事關門䕶緑苔¶
　　　寄平逺臺僧百錬¶
京國驅馳十丈埃野心常憶逺公臺煙銷竹外茶初熟¶
月滿庭前鶴未回半榻白雲垂紙帳一簾香雪落岩梅¶
重逢遥在秋深處籬菊須留霜後開¶