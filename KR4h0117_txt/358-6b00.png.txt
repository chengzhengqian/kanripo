鷓鴣啼落江邊雨兩家景物向來同十載萍踪何䖏所¶
高人為寫石上枝恍惚猶諧夢中趣他年烟水覔長竿¶
揮毫指㸃山前路¶
　　　題戴文進赤壁圖¶
元豐有案詩成獄五載南來事遷逐黄岡形勝無處無¶
赤壁磯頭山水緑古樹深蟠不老根懸崖瀉下飛來瀑¶
白露横江風氣涼月出東山皎如燭扁舟欵乃擊空明¶
主賓逸興何當足歌聲上薄斗牛寒玉簫吹起鮫人哭¶