曲蹊繚深碧逥澗澄遙清誰知慈水上亦有盤谷名慕¶
巢屏世喧等李薄時榮仿像中原路迢遰太行行軒居¶
儼映蔚甍棟歘峥嶸暑檻停緑樹夕堦飄素英一翁臨¶
暮齒二𦙍當弱齡秫醑報初熟瓢斚自同傾厭厭簡素¶
展寂寂塵事冥窺鳥感歸翼觀魚悟潛形既巳愜時物¶
亦復諧友生琴書許交錯辭翰俾縱横老我記曽逰遥¶
途阻重征溪山寄幽夢林堂畱恨情可隨東浦月流光¶
到君庭¶