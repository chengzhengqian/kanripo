　　　克柔乃尊就養京師還靖江搢紳餞别有卷¶
半生清隱鹿門秋京國觀光此勝逰鶴髪山中藏器久¶
鳯毛天上拜恩優蘭陵松菊勞清夢潞水風煙載客舟¶
早晚民曹奏嘉績五雲鸞紙下龍樓¶
　　　四時江南曲¶
鳥鳴花樹繁春滿江南道不見花下人但見青青草¶
緑隂夾江岸逺客舟到門吳姬勸客飲舞袖輕翩翻¶
湖光入良夜泛月湖中逰笛聲起林薄蕭蕭湖水秋¶