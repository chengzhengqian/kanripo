又見分春到栁條詩巻却慚賒隔嵗離杯直欲永今朝¶
分擕更縱江干目鳥外孤帆越夕潮¶
　　　重登靈谷寺¶
境僻纎埃自不侵方盟三載喜重尋靈泉幻出龎眉逺¶
寶塔移來蛻骨深笑客林花如識面避人江鶴未知心¶
泛觴且醉松根曲聊與山門續舊吟¶
　　　長干紀遊限韻¶
昨夜西風掩雨寒曉乘新爽度長干迎人漸覺青山近¶