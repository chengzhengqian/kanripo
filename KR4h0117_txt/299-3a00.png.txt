　　　奉别吳志孚先生¶
澤國鴻雁集衡門風雨深齋居抱行素惻惻感秋吟久¶
懐延陵風高駕幸過臨惠然襟期合孰云曠難尋既潔¶
樽中醪載拂牀上琴無言一㑹易頼寫千古心憶昔傾¶
葢時游集多朋簪臨觴忽不樂感舊復慨今盛時不重¶
來白髮苦相侵斯文恐將墜朂爾道自任三江多蘭茞¶
地古饒雲林跂望信修阻尚憶金玉音¶
　　　冬日遊嶼南登龜石賦詩貽同志¶