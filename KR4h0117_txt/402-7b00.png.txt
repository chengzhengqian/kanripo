　　　送趙廷振令海豐¶
無諸城外逼初冬送客南行思不窮近㟁蘆花飄淺素¶
平山楓葉墜殘紅地連百粤通閩嶠路出三陽是海豐¶
君去治民須德化蠻歌和處草從風¶
　　　題李梅庵太守園亭¶
歸來林下自仙流結構茅亭事事幽二頃稻田春徧種¶
一區蔬圃熟堪収甕頭酒美臨池酌花下詩成與客酬¶
此外紅塵都不到何妨山水恣夷猶¶