三嵗女孫方學行牽衣隨母上新塋青春過眼少晴色¶
白髪向人惟哭聲醉裏狂歌聊自適夢中相見只如生¶
他年何處藏吾骨無限尋常䑛犢情¶
　　　寄烏古孫幹卿參議¶
紫宸奏對出班行畫省論思晝漏長三月不知燒笋味¶
一春還憶煮茶香幾人白髪黄花酒何處青山綠野堂¶
扶植皇綱在今日中原草木仰輝光¶
　　　夜思¶