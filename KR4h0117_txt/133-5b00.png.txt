旌斾且從留渡頭精舍泉聲清㶁㶁髙林雲色淡悠悠¶
談終宴罷愁分袂明日瞻思上郡樓¶
　　　同石守逰山¶
朝事誰知世外逰松杉影裏入吟幽爭名逐利千繩縛¶
度水登山萬事休野鳥不驚如得伴白雲無語似相留¶
傍人莫笑凭欄久為戀林居作退謀¶
　　　任所寄鄉關故舊¶
老子生來骨性寒宦情那改舊儒酸停杯厭飲香醪味¶