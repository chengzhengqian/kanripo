　　　題山居圖¶
石子坡頭松兩株水光嵐氣䕶幽居山翁被酒愛騎馬¶
溪友放船來捕魚秋色自隨黄葉老野懐常共白雲舒¶
何時卜築如圖畫竹下開軒更讀書¶
　　　瑞雪為劉芝田賦¶
風捲寒溪漾碧沙曉林驚見玉横斜人間風日不到處¶
天上神仙解種花九地暖廻龍有穴三山雲静鶴無家¶
泛舟來覔芝田叟留作山隂勝事誇¶