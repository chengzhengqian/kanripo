　　　宿簡寂觀¶
巖白雲尚屯林紅葉初隕秋光引閒步不知身逺近夕¶
投靈洞宿卧覺塵機泯名利心既忘市朝夢亦盡暫來¶
尚如此況乃終身隱何以療夜饑千秋雲母粉¶
　　　春遊西林寺¶
下馬西林寺翛然進輕䇿朝為公府吏暮作靈山客二¶
月匡廬北氷雪始消釋陽叢抽茗芽隂竇洩泉胍熈熈¶
風土暖藹藹雲嵐積散作萬壑春凝為一氣碧身閒易¶