　　　題達可大監㳺武夷巻¶
吾生有癖惟愛山夢魂長在溪山間秘書示我武夷巻¶
巳似箸屐窮躋攀武夷三十六峰碧煙雲出没秋孱顔¶
丹厓翠壁千萬狀靈花異草何斑斑上有七層鬱羅級¶
下有九曲滄浪灣仙人騎鶴互來徃但聞雜佩聲珊珊¶
紫陽夫子昔曾住傲魄鑿破浮雲關櫂歌一曲天宇濶¶
至今遺響在人寰桃花流出前溪去石門不揜春風閒¶
平林山色自無恙我欲與子聽潺湲¶