　　　奉和春日幸望春宫¶
澹蕩春光滿曉空逍遥御輦入離宫山河眺望雲天外¶
臺榭参差烟霧中庭際花飛錦繡合枝間鳥囀管絃同¶
即此歡娛齊鎬宴惟應率舞樂薫風¶
　　　奉和幸韋嗣立山莊侍宴應制¶
丞相登前府尚書啓舊林式閭明主睿榮族聖嬪心川¶
狹旌門抵巖高蔽帳臨閒窓憑柳暗小逕入松深雲巻¶
千峰色泉和萬籟吟蘭迎天女珮竹礙侍臣簮宸翰三¶