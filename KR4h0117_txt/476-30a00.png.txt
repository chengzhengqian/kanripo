須知脩禊尋常事何必蘭亭上巳時¶
　　　北泉亭與仁峰翁賡和¶
白龍挂壁一千尺灑落半空珠玉青小阮似知迴俗轍¶
北山先為築幽亭梅邊有句輸君唱泉外無聲愜我聴¶
冉冉光隂如過鳥不妨閒月一尋盟¶
　　　陪雲坡訪友人不至¶
雪消溪水綠痕痕度却南村又北村莎徑殘煙穿午淡¶
栁堤新霽轉春温過牆花影斜侵座隔樹禽聲碎滿園¶