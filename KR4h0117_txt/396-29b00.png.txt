十載重逢鬂欲皤問君官况定如何山厨夜煮呉稉飯¶
水驛時聞越櫂歌列縣民貧勞撫字故園家近喜經過¶
休言不是西堂客若比西堂夢更多¶
　　　蕭海釣寄蠣黄上元日出以饗客因賦一首¶
薄筵無物薦清宵黄蠣分香味頗饒腥帶海風崖際出¶
凍隨春雪酒邊消東關地僻勞相寄南客方傳始解調¶
不有可人佳賞在一春詩興又蕭條¶
　　　哭傅曰會郎中用體齋見慰韻¶