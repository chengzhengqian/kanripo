明月空中懸碧雲天際合美人渺何許望望轉蕭索翩¶
翩驚鶻定片片簷花落惻然對孤影下帷閉齋閣¶
　　　擬古¶
江南秋風至草木變焜黄淅淅吹入衣使妾増悲凉悲¶
凉知為誰良人在沙場暮聽邉馬嘶朝看塞雁翔飢飱¶
風中靡渴飲雪下漿羊角衝地起沙礫争飛揚回首望¶
故鄉長天但茫茫豈無肥與甘亦有衣與裳妾心空惻¶
惻路逺莫寄將北望長太息涕淚如雨霶幾欲往從之¶