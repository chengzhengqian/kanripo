　　　懐歸¶
擕琴訪戴泊京華饋鯉無人雁不過客路重陽歸未得¶
吾廬三徑近如何白雲日望關心久明月天涯歸夢多¶
寄與此山堂下鶴一竿分合老漁蓑¶
　　　次韻令尹解官歸九江¶
滿眼山河落木秋遠遊時復賦聲樓解官彭澤如元亮¶
呼酒新豐似馬周歲月駸尋人易老乾坤浩蕩水空流¶
輸公已了公家事臥對廬山雪滿頭¶