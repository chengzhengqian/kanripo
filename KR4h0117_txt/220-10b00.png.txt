須知珠玉元無踵不惜西風惠我音¶
　　　謝張漕薦剡¶
誰人洗甲挽天河玉宇無塵海不波漢使褰帷將命出¶
淮民挾纊被恩多流離豈憚身安集彫瘵親曾手拊摩¶
惠利纔施催召亟其如席未及温何¶
　　　賀葉司業兼中書舍人¶
英妙才華四十年山林朝市姓名傳何妨萬斛橫江上¶
不礙千帆過目前我肯尾書干木紙人饒首着祖生鞭¶