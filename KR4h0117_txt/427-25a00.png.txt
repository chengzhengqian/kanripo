相逢真使故人榮望窮螮蝀雲猶宻歌罷滄浪水本清¶
笑折梅花對揺落不須楊桞管離情¶
　　　送張淳安羽¶
清才徃徃愛君詩百里為郎奈别離州縣未為吾道屈¶
江湖真見此行宜水連晩渡寧辭逺春入山城却恨遲¶
更愛公餘多古意蛟峰高處讀遺碑¶
　　　大忠祠¶
慈元殿上朔風侵講罷孤臣淚雨深行在更無南去路¶