湘渚飛霜隕蘭茝些斷巫陽招不起瑶池青鳥㡬時迴¶
幽怨嗚嗚咽江水¶
　　　題周文靜山水圖¶
昔聞摩詰王右丞筆底江山誇藝精三山近出周文靖¶
當代畫史誰爭名古栝潘君老文伯江山秀氣流胸臆¶
文靖為作幽居圗常時置向窓間壁層巒疊嶂飛白雲¶
溪口横橋沙路分茅屋低低槿籬短竹隂髣髴雞聲聞¶
莎草洲空繫漁艇夕陽半落山迴影蹇驢一老尋詩還¶