短欄孤艇倚中流歴歴江山拭逺眸溪影翠揺堤畔栁¶
波光晴擁驛邊樓宦途故舊多青眼塵世功名盡白頭¶
篷底纔憐寧寝夜又飛清夢繞皇州¶
　　　過浄居寺¶
淅淅西風着敝裘浄居長日水雲幽百年底事空啼鳥¶
幾處寒林自送秋白虎遶關山北拱青龍夾道水東流¶
肩輿南下重回首身在蓬山最上頭¶
　　　楊恒叔山堂聼雨限韻¶