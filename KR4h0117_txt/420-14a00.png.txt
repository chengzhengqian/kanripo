　　　傅彦明昆仲乆客維揚詩以寄之¶
山人寄語三公子便買歸舟莫更畱南國可知春似錦¶
高堂無柰雪盈頭黄金滿載皆由命白手還家豈足羞¶
兄弟師生分非淺詩成四韻淚䨇流¶
　　　與友人宴小莊¶
瑣闥無堪早退藏衰年幸得病軀康分曹校射依芳樹¶
對景開樽樂小莊休言席上杯盤惡且喜壺中歳月長¶
况是吾人俱白首更憂何事不徜徉¶