孤帆幾日程投刺水邊城倚棹逢春老登筵見月生飲¶
酣杯有浪棊散漏無聲太守憐才者従容禮不輕¶
　　　豐城劒池即事¶
神物不復見小池空在兹因嫌衝斗夜未是偃戈時岸¶
古魚藏穴蒲凋翠立危吾皇别有劒奚必鑄金為¶
　　　送無相禪師入闗¶
九衢車馬塵不染苦空人蹔捨中峰雪應看内殿春齋¶
心無外事定力見前身聖主方崇教深宜謁紫宸¶