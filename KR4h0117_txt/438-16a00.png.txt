金屋承歡罷沈香月色新笙歌隨歩輦羅襪擁輕塵羯¶
鼓催花急羊車望竹頻誰憐青闥裏還有獨醒人¶
　　　過常思嶺¶
夜過常思嶺雲昬雨作屯聽泉知度澗覓火亂投村不¶
辨星河影横穿虎豹羣壯程方萬里何敢歎王孫¶
　　　晩到房山¶
細雨山村暮羸驂獨去時牛羊下高隴烏鵲閙寒枝野¶
色黄雲逗邊聲夜角悲猶傳東徼外戎馬日奔馳¶