萬騎不到山川東千年粉墨出舊譜乍可髣髴開元中¶
　　　題夏仲昭墨竹横巻蓋陳緝熈先生之故物也¶
崑山夏老能筆耕閒雲種玉看峥嶸千條萬葉入霄漢¶
世間草木空有名來持琅玕呌閶闔坐使石燕無光晶¶
北人貴竹如貴玉直似高價酬丹青衡開丈尺直踰咫¶
不見枝梢見根柢恍疑湘浦推篷行颯雨驚飇過雙耳¶
九疑山高望不極影落洞庭清徹底靈籟時來天樂風¶
釣竿不動珊瑚水珊瑚水冷魚龍藏此翁一去魂茫茫¶