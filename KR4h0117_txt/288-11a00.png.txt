　　　送樓徵士叔真歸金華曾侍郎邀賦¶
祖帳出都門鴉啼掖垣曙春從天上歸人望山中去離¶
亭烟栁變極浦風帆暮亦欲把蘿衣空傷别瓊樹¶
　　　題秋江待渡圖為蕭學士賦¶
小航衝風岸將及行人下馬沙頭立水濶雲深野渡閒¶
天寒日暮歸心急人生行役安可休到江路盡還通舟¶
誰能褁足山中老不識風波一日愁¶
　　　題堵炳所畵扇面山水為李鴻漸賦¶