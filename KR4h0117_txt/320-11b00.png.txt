　　原翬鄉先生貝廷珍仲子也兄弟五人三人出仕¶
　　兄原憲都府經歴弟季翔楚府紀善而原翬今宰¶
　　武安邑以考滿赴京師相見于大梁因賦詩留别¶
客裏逢君説故鄉留連樽酒過斜陽漢時循吏稱三異¶
馬氏佳兒識五常老去只驚搔髩短醉來那覺放歌長¶
明朝相送城南路記取槐隂四月凉¶
　　　其二¶
五年官舍汴州城一見鄉人倍愴情賴有寒氊留客坐¶