　　　畫菜為新城陳大尹衮廷章題¶
生意常時滿菜畦桔槔閒却漢隂機頗疑董子窺園簡¶
莫笑樊遲學圃非素甲層層霜後脆紫團艷艷雨中肥¶
淡然風味丹青得擊節康侯世未稀¶
　　　登釣龍臺次元人雅琥韻¶
江山氣槩識英雄靈爽千秋尚感通世代銷沈孤鳥外¶
乾坤悲慨短歌中島雲低壓觚稜重海霧濃蒸畫壁空¶
獨上髙臺縱雙目却疑身在水晶宫¶