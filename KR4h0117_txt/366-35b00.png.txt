夜牕說盡東西州平生故人得消息既有新喜仍新愁¶
我方無以慰幽獨子來何遲去何速山川悠悠錫影孤¶
海濶天髙一黄鵠謝君相知未深厚索我詩詞我何有¶
自嗟百挫英氣摧敢以文字誇人口君當盛年宜自强¶
美玉雕琢為珪璋明朝别後毋相忘水晶宫裏涇川傍¶
　　　東臯老人歌¶
東臯老人七十餘眼明能讀細字書年來不肯城郭住¶
無事只愛東臯居東臯所居良不俗松竹榆桑翠圍屋¶