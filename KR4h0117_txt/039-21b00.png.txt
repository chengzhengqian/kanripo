車夜出塞立馬皆不發共恨丹青人墳上哭明月¶
　　　弔王將軍墓¶
嫖姚北伐時深入疆千里戰餘落日黄軍敗鼓聲死嘗¶
聞漢飛將可奪單于壘今與山鬼鄰殘兵哭遼水¶
　　　古意¶
井底玉冰洞地明琥珀轆轤青絲索仙人騎鳳披彩霞¶
挽上銀瓶照天閣黄金作身雙飛龍口銜明月噴芙蓉¶
一時渡海望不見曉上青樓十二重¶