草堂不借浣花溪祇在荆溪溪水湄地僻境將心共逺¶
山深雲與意俱遲采芝縱有飢堪療對竹應無俗可醫¶
我亦平生愜真賞歸來已辦買山資¶
　　　晩泊楊村¶
蔡村纔過又楊村近海河流似馬犇百里桑麻迷緑野¶
幾家燈火伴黄昏水因東折成丁字人自南來類鳥言¶
明月滿蓬淸不寐戛然孤鶴奮髙鶱¶
　　　過髙郵湖¶