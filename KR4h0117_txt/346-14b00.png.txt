　　　送楊學士弟歸閩¶
東風紫陌滿城春斗酒那堪獨送君天上暫分鴻雁影¶
原頭誰念鶺鴒羣文章海内推蘇軾孝友閩南讓史雲¶
後夜連牀應有待玉堂風雨細論文¶
　　　餘杭哭鄒少保先生¶
天生白首際明時事業文章早見知模楷兩朝黄閣老¶
衣冠一代漢威儀太常考徳新増諡聖主懐賢為建祠¶
欲弔孤墳何處是鳯凰山下草離離¶