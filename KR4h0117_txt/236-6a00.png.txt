　　　送姚利用入京¶
雪晴川净駕飛桅舟入河氷二月開壯士不縁弹鋏去¶
故山曽見爛柯來上林淑氣催花柳盛代英雄擢草萊¶
青眼諸賢如問訊為言衰病懶登䑓¶
　　　子昂畵馬¶
奔騰駿骨雲路長瀟灑神鬃風露凉沙場春牧草肥雨¶
野徼秋嘶楓殞霜三闗戰士黄金甲五陵俠客紅絲韁¶
朝羇暮絡祗腸斷華山煙樹遙蒼蒼¶