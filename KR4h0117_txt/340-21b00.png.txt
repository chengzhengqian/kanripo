　　　絡緯吟¶
梧桐葉黄風露清槿花籬落莎雞鳴花間葉底振雙羽¶
夜凉何處無秋聲秋聲嘈嘈斷還續非絲桐兮復非竹¶
氷繭春繰檻外車寒機曉轉窗前軸貧家少婦魂夢驚¶
起來搔頭向月明南鄰北舍悄無語聴此凄凉淚暗傾¶
去年養蠶抵作賦一絲不得添襦袴破衣無絮過殘冬¶
兒女啼寒雙肘露今年二月賣新絲賣絲得米充腹飢¶
荒居蕭條生理薄冬來依舊寒無衣紅樓女兒好顔色¶