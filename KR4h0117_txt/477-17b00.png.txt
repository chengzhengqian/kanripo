乘凌洪濤日千里簸驚蛟鱷潛幽深春來積雪消蜀門¶
灧澦堆前細如馬驚雷怪波裂厚坤擊觸崩崖去如瓦¶
黒風震撼洞庭波河伯之宫倐傾瀉乾坤蕩坼走荆吳¶
螭駭鯨奔無處下比時橦檣不可恃激衝飄簸同浮查¶
三老旁觀盡股慄天吳九首嬉相誇如何虚舟只一葉¶
浮沉雲水倚江花野水纔深四五尺漁簑歸去夕陽斜¶
縱被微風忽吹去觸突船舷人不忤人能虚心遊物外¶
肝鬲腎腸盡傾露谷神不死妙無窮人世于今同一赴¶