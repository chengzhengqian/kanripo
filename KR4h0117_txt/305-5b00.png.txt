直館齋居夜心無一慮縈茶烟籠燭暗花月進窗明老¶
去頭雖白官閒夢亦清明朝當署祝早起候宮城¶
　　　雪谷為武昌奚瑄賦¶
空谷幽人意閒雲靜者心石圍花下奕泉答竹間琴鶴¶
影蒼巖遠雞聲碧樹深雖云住城市何異在山林¶
　　　題蔡用強石城山房¶
絶境羣峰合幽居一徑分巖花和雨落林鳥隔雲聞門¶
熟呼猿果書香辟蠧芸不因徵召起終是遠人羣¶