不到慈恩乆今來九日期天寒鴻㕍少秋晩菊花遲揺¶
落悲風雨登臨感嵗時牛山何處是異代獨興思¶
　　　宿淇公方丈¶
落日罷登臨禪房秋坐深不妨留枕簟聊得謝冠簮樓¶
閤湖天影松蘿洞月隂明朝又城市回憶碧山岑¶
　　　出閣過勤甫省中¶
梧垣通左掖花省接仙郎並坐停杯晩髙談巻幔凉水¶
隂沈紺殿山影落雕墻愧我同朝客傳君寡和章¶