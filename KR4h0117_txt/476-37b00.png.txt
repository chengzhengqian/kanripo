逺水孤雲誰是主可將酩酊為君辭¶
　　　望仙橋未登遂訪予鳬溪小墅¶
闢徑初成跡未通茶煙深䕶小菴空何緣天上青雲客¶
來顧林間白鶴翁司馬東蒙文更雅杜陵西蜀句偏工¶
長才類假江山助遊興知君未易窮¶
　　　登天池寺¶
登陟誰云蜀道難峽猿到此亦愁攀每逢絶壁驚迴棧¶
何用層雲更作闗暝色已封千壑雪磬聲遥隔幾重山¶