　　　書庭蕉¶
簷前蕉葉綠成林長夏全無暑氣侵但得雨聲連夜靜¶
何妨月色半牀陰新詩舊葉題將滿老芰踈桐恨共深¶
莫笑鄭人談訟鹿至今醒夢兩難尋¶
　　　送張憲長左遷滇南大叅次韻¶
世味知君最飽諳百年清徳亦何慚柏臺藩省官非早¶
江漢滇池道益南絶域烟花憐我逺今宵風月好誰談¶
交遊若問居夷事為說山泉頗自堪¶