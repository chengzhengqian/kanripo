　　　雨中過韶州¶
船下韶瀧日欲晡四山雲起景糢糊沙鷗衝雨頻來去¶
汀樹迷煙半有無作客又驚三月暮思家其奈一身孤¶
愁懷浩浩渾如醉獨倚篷窗聽鷓鴣¶
　　　題趙師吉梅林生巻¶
金華山人有梅癖託物自號梅林生欲喚師雄談醉夢¶
恨無和靖結詩盟筆端幻出先春意胸次包含太古情¶
我亦從來松竹操願言與子保幽貞¶