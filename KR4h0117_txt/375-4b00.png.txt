維舟當泗水凉雨洗炎蒸砧杵孤城月漁舟别浦燈客¶
愁閒可遣鄉夢逺難憑千古龍飛地令人感廢興¶
　　　舊隠¶
舊隠横山下林塘數畝寛地卑車馬寂江近水雲寒勲¶
業羞銅鏡心期拂釣竿欲歸歸未得歌罷不成歡¶
　　　江學士柬之僑居草亭¶
何處堪吟眺逈然江上亭水連天去碧山冐雨來青好¶
鳥鳴相和閒花落自馨更䦨宵燭起㸃㸃亂疎星¶