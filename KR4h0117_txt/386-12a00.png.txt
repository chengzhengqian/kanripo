　　　閏九月九日榆林寫懐¶
風煙漠漠樹蒼蒼節序驚心倍感傷百嵗幾回經閏月¶
一年兩度見重陽菊于秋後那堪折鴻去霜深更自忙¶
無恨幽懐唫不得氷天霜冷角聲長¶
　　　過紅石山¶
冬來天氣正嚴凝紅石山高策馬登風向眼中吹出淚¶
雪沾鬚上凍成氷平邉豈止如擒虎用將何須似養鷹¶
記得去年經此地鐵衣流汗苦炎蒸¶