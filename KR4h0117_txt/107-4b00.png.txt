　　　宿開元寺樓¶
西峰殘日落誰見寂寥心孤枕客眠乆兩廊僧話深寒¶
扉關雨氣風葉隱鐘音此愛東樓望仍期别夜尋¶
　　　留别南徐故人¶
三年䝉見待此夕是前程未斷却來約且伸臨去情潮¶
囘灘鳥下月上客船明他日南徐道縁君又重行¶
　　　春日重至南徐舊居¶
緑水隂空院春深喜再來獨眠從草長留酒㸔花開過¶