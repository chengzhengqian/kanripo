　　　寄朱升之¶
少小負竒氣唾視豪俠流腰懸蒼龍劒未肯干王侯挾¶
䇿遊京師天子忽見收濩落風塵中傾蓋罕相投逢¶
君東華省金蘭結綢繆陳義此臯契摛詞狎曹劉虛名¶
附驥尾隱然横九州中路忽分散風波起離憂天南瘴¶
癘地鬂髪各已秋黄鵠畏彈射蒼鷹耻隨韝買田西郭¶
門將以偹瀡滫年饑水瀰漫鴻雁不自謀鬱鬱斗釡間¶
撫膺發長謳借問五湖水何處容吾鈎¶