不肯呈祥向臘前却來迎瑞入新年鬬粧已落梅花後¶
學舞還居柳絮先乆積已迷芳草地易消還避艶陽天¶
遙知大輅躬行處共賀璚瑤滿舜田¶
　　　過吳即景¶
片帆迢逓入吳煙竹溆蘆汀斷復連柳䕃濃遮官道上¶
蟬聲多傍驛樓前近湖漁舍皆懸網向浦人家盡種蓮¶
行到吳王夜逰處滿川芳草獨堪憐¶
　　　夏夜宿道場¶