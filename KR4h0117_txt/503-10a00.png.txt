　　　題元人畫¶
峰巒馳突如奔馬萬頃澄江練光瀉閒庭邃館掩清秋¶
嘉樹隂隂覆平野山椒寺隠見浮屠中流小艇懸輕蒲¶
桃源輞川無乃是興來欲狂忘披圖¶
　　　窻前小桃盛開不獲宴賞¶
小桃春前疑無花幾回攀樹成咨嗟豈知時節自然到¶
千枝萬蘂紛如麻今朝照眼如雲錦正好一樽相對飲¶
無端塵事又相訪窻下無言欹倦枕¶