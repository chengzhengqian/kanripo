毋使髙堂空素壁¶
　　　題邊文進畵松鶴¶
邊生掃素寫孤鶴傍著長松倚雲壑天風吹墜銀河流¶
挂在丹崕九霄落松聲鶴唳水潺潺恍聆仙樂鳴空山¶
髙秋爽籟度窈窕初疑蓬島非人間古稱善畵誰第一¶
畢宏薛稷皆名筆想應對此融心神毛髮颼颼也森栗¶
髙堂見之若可招竦身逸氣凌泬寥卷簾只恐上天去¶
長松灑瀑空瀟瀟¶