歸來得便即逰覽暫似壯馬脱重銜曲江荷花盖十里¶
江湖生長思莫緘樂逰下矚無逺近緑槐萍合不可芟¶
白首寓居誰借問平地寸步扄雲巖雲夫吾兄有狂氣¶
嗜好與俗殊酸鹹日來省我不肯去論詩說賦相喃喃¶
望秋一章巳驚絶猶言低抑避謗䜛若使乗酣騁雄怪¶
造化何以當鐫鑱嗟我小生值强伴怯膽變勇神明鑒¶
馳坑跨谷終未悔為利而止真貪殘髙揖羣公謝名譽¶
逺追甫白感至諴樓頭完月不共宿其奈就缺行㩥㩥¶