乃知嶽鎮葢深厚不與他山争秀偉區區獻狀眩兒童¶
乳洞淡巖真戲耳¶
　　　巫山高¶
　　余舊嘗用韓無咎韻題陳季陵巫山圖考宋玉賦意¶
　　辨髙唐之事甚詳今過陽臺之下復賦樂府一首世¶
　　傳瑤姬為西王母女嘗佐禹治水廟中石刻在焉¶
濕雲不收烟雨霏峽船作灘稍廟磯杜鵑無聲猿呌斷¶
惟有飢鴉迎客飛西真功高佐禹跡斧鑿鱗皴倚天壁¶