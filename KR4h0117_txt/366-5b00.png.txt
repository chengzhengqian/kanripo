老人積書如積金竹邊毎置三千牘開門日日問平安¶
呼酒時時飲新緑倚醉長歌淇澳篇驅愁不買玲瓏曲¶
大兒方辭吏部郎小兒未食官家禄傳家清事托吟編¶
閱世閒情付棋局媚人何物瑠璃缾披襟曬我琅玕腹¶
孤笻有客扣青扉一笑下階迎健足錦章爛出五色雲¶
快目不辭三過讀鐡翁仙遊艾翁老惆悵何由繼華躅¶
我本山林厭塵俗食笋也知勝食肉說盡眉山玉版禪¶
更待春雷動幽谷¶