梁園一夜雪紛紜幻出瓊州二月春楊柳盡容飛絮白¶
桃花不讓早梅新山隂并下尋芳棹灞水兼遊袚禊人¶
今日司陽誰定律條風空自協佳辰¶
　　　酬黄工部平賊之作兼值時雨有感¶
黄巾賊破雨蕭蕭旱魃攙槍一日消思婦解歎嗚鸛垤¶
歸軍應濕畫龍標沙清凱路歌偏壯柳向營門色漸嬌¶
况是賞筵燈火近月明笳鼔醉春宵¶
　　　聞餘冦東奔再示諸將¶