隱隱蒼梧映郭門滔滔江水抱山根羣峰獨捧重華廟¶
大地誰言五嶽尊雲暗九疑迷葬地月明孤竹見啼痕¶
長將澗藻脩寅祀願就琴薰仰徳温¶
　　　酬王欽佩見懷之作¶
長憶西隣海雪莊主人從宦日徜徉穿花跨馬趨東省¶
斸笋烹魚上北堂静室幽蘭無限意小山叢桂幾囘芳¶
天涯逐客歸期逺歲暮懷君枉斷腸¶
　　　酬陳魯南見寄青溪看月之作¶