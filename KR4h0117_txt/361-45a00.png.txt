旌旗列繞隂山側身騎駿馬交鳴鏑野獸成羣時正饒¶
擊狐射兎寧遑息霜氣寒嚴弓刀强&KR0802;絲仰落雲中翼¶
臂上蒼鷹初解縧勁秋六翮銛如刀鈎爪金眸意氣豪¶
横身縱擊摶空高桑乾水冷氷初合黄雲徧地層隂匝¶
老上急徴左右王列騎寒郊相㑹獵貂䑕黄羊鞍畔懸¶
歹辣酥香滿椑榼昭君馬上彈琵琶聲聲哀怨空思家¶
雙啼雨淚沾襟袖愁聞處處吹邉笳氊毳徃來依水草¶
穉駒慣識居延道回頭北斗南方看牛酥馬酪塞門老¶