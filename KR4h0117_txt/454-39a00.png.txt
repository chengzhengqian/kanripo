　　　壽訥齋王封君¶
竹園槐屋久藏珍水思山情老更真文㑹故同居洛叟¶
武陵何羡避秦人魚竿舊隱時分席豸繡新封懶挂身¶
壽域曉開城市逺只因無地着紅塵¶
　　　哭同年五清劉先生¶
幾聽隣笛起悲歌舊屋依然怯再過紫殿不聞司馬入¶
蒼天其奈謝公何庭花宛宛開新蘂圃樹隂隂發故柯¶
惆悵禮臺行樂處清風蕭颯暮寒多¶