夾㟁桃花溪水深石路草香隨鹿去洞門蘿月聽猿吟¶
禪堂坐久發清磬却笑山僧亦有心¶
　　　再遊延壽寺次舊韻¶
歴歴溪山記舊踪寺僧遙住翠微重扁舟曽泛桃花入¶
岐路新多草樹封谷口鳥聲兼伐木石門烟火岀深松¶
年來百好俱衰薄獨有幽探興尚濃¶
　　　秋夜¶
春園花木始菲菲又是高秋落葉稀天逈樓臺含氣象¶