酒醒鄉闗逺迢迢聽漏終曙分林影外春盡雨聲中鳥¶
思江村路花殘野岸風十年成底事羸馬倦西東¶
　　　得逺書¶
故人居謫宦今日一書来良久驚兼喜殷勤閉更開瘴¶
雲沈去雁江雨促新梅滿紙殊鄉淚沈寃不可裁¶
　　　送琴客¶
楚客抱離思蜀琴留恨聲坐来新月上聽久覺秋生夜¶
静騷人語天髙别鶴鳴因君興一歎竟夕意難平¶