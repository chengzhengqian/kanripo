信可垂在世何寂滅含悽為卜兆窀穸利兹月行當宿¶
草生當使我淚歇未知百年後誰復耕此穴寄言苦吟¶
者勿弃攝生訣¶
　　　和陳水雲湖莊韻¶
粼粼水増波疊疊雲弄影昔誇春徑妍今愛秋塘靜芳¶
筵集賓彦清宴除艷靜時當新雨餘蒼翠獻林嶺既忻¶
冲抱舒復快逺目騁聊嘉鐘鼎人而廼眷箕潁深營察¶
髙趣雅詠發沈景獨使和者難一夕愁欲癭¶