雲間尹母年十七嫁夫三年夫病卒舅姑在堂兒在褓¶
自分㷀㷀守空室家貧何以為生理紉縫得錢奉甘旨¶
門外春風自往來寒心一寸如灰死¶
　　　題胡長史雪舟卷¶
萬里漫漫凍雲黒六花飄飄朔風急富春江頭行旅稀¶
汀鳥沙禽飢不飛此時先生乘一舸擁鼻長吟篷底坐¶
白鶴氅衣寒半披東西沿洄隨所之須臾雪深風轉大¶
結纜歸來且高臥妻兒凍餓甘守貧升斗不思干故人¶