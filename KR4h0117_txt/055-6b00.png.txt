五月渡淮水南行遶山陂江村逺雞應竹裏聞繰絲楚¶
女肌髮美蓮塘煙露滋菱花覆碧渚黄鳥雙飛時渺渺¶
泝洄逺憑風託微詞斜光動流睇此意難自持嬌歌本¶
輕艶客行多怨思女蘿䝉幽蔓擬上青桐枝¶
　　　登天壇夜見海¶
朝遊碧峰三十六夜上天壇月邊宿仙人攜我搴玉英¶
壇上夜半東方明仙鐘撞撞近海日海中離離三山出¶
霞梯赤城遥可分霓旌絳節倚彤雲八鸞五鳳紛在御¶