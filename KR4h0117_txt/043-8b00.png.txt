　　　緱山廟¶
遺廟宿隂隂孤峰映綠林歩随仙路逺意入道門深澗¶
水流年月山雲變古今祗聞風竹裏猶有鳳笙音¶
　　　同諸公謁啓母祠¶
閟宫凌紫㣲芳草閉閒扉帝子復何在王孫遊不歸春¶
風鳴玉珮暮雨拂靈衣豈但湘江口能令懐二妃¶
　　　九日登望仙臺仍呈劉明府容¶
漢文皇帝有髙臺此日登臨曙色開三晉雲山皆北向¶