憶昔百丈巖前遊泊船去登湖上樓天清野曠一凝望¶
錦屏森列當前頭中見蒼厓拔地起絶憐嘉木連雲稠¶
&KR0772;窱囘溪出僧宇參差危壑生懸流人言此地倘歸隠¶
布衣便欲輕公侯茆屋春深薜茘長石欄路遶叢篁幽¶
長鑱茯苓靜可斸空林柿葉寒仍收囘頭世事忽如蝟¶
廿年誤向紅塵裏不知何日繼追尋每憶此山勞夢寐¶
應君示我新畵圖開巻中堂起烟霧摩挲濃墨思舊經¶
却似登樓看山處君謂松根即故廬一榻左右俱圖書¶