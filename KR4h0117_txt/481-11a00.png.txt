　　　崔子謝病還鄴懐寄¶
相送出郊寺獨歸愁郭門春塵涉逺道朝雨戀芳樽幽¶
夢時或到素心誰共論若為經濟畧歸卧水雲村¶
　　　徐侍讀别後寄贈¶
行輈望巳逺悠悠那復親微霜映郊樹斜日暗京塵身¶
病嗟行役情真念吐申惟應梅驛使頻寄薜園春¶
昔約去同載君去我留仍寧知赤驥尾不得附蒼蠅對¶
酒歎宵月買棹怯寒冰忽枉河洲翰離思𣺌然増¶