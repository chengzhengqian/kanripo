　　　宿華隂東郭客舍憶閻防¶
次舍山郭近觧鞍鳴鐘時主人炊薪粒行子充夜饑關¶
月生首陽照見華隂祠蒼茫秋山晦蕭瑟寒松悲久從¶
園廬别遂與朋知辭舊壑蘭杜晚歸軒今已遲¶
　　　宿東谿王屋李隠者¶
山店不鑿井百家同一泉晚來南村黒雨色和人煙霜¶
畦吐寒菜沙雁噪河田隠者不可見天壇飛鳥邊¶
　　　郊行寄杜位¶