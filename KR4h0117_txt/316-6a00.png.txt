　　　送張謙¶
醉呼秦淮酒臨岐歌慨慷吳姬小垂手弄曲春風長扁¶
舟不停橈去路但茫茫青山入楚甸白雲思越鄉豈無¶
壯士懐擊節心飛揚憑将繞朝䇿一贈囊中裝¶
　　　出雞陵闗¶
手揮白羽箑凌晨出夷闗夷闗春始開行旅多歡顔笑¶
掬青澗流為洗瘴癘殘浮雲引征佩共結輕隂還前登¶
忘險疲憑髙眺林巒却憶征南幕溟濛海霧間¶