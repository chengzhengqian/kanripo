　　　丁亥中秋¶
瑟瑟西風吹雨晴可憐佳節在邊城百年人有幾時健¶
一嵗月無今夜明魯酒為誰澆戰骨商歌空自怨和盟¶
睢陽已死汾陽老羞對兒曹説用兵¶
　　　和陳學士送李天官韻¶
上林無事借春輝到處青山可采薇仕宦得閒方是貴¶
世途雖好不如歸未為霖雨雲先出纔脱樊籠鳯已飛¶
我亦年來思故國幾多時事與心違¶