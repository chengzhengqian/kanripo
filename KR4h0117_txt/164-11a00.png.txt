今年二月凍初融睡起苕溪緑向東客子光陰詩巻裏¶
杏花消息雨聲中西庵禪伯還多病北柵儒仙只固窮¶
忽憶輕舟尋二子綸巾鶴氅試春風¶
　　　寓居劉倉廨中晩步過鄭倉臺上¶
紗巾竹杖過荒陂滿面春風二月時世事紛紛人易老¶
春陰漠漠絮飛遲士衡去國三間屋子美登臺七字詩¶
草遶天西青不盡故園歸計入支頥¶
　　　重陽¶