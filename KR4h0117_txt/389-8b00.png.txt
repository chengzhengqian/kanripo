　　　虎丘寺¶
閶闔門西第一峯烟雲踏破幾重重聽經石在猶疑虎¶
鑄劒池空亦有龍古木撐空知歲乆閒花繡地覺春濃¶
老僧留我盤桓處隠隠東樓起暮鐘¶
　　　内閣芍藥一首呈李先生¶
禁城遲日曉隂隂紅藥翻階紫閣深香雨乍沾殊有態¶
綵雲長䕶豈無心玉堂封植人何在金鼎調和事可尋¶
幸遇清時多暇日退朝嘗得對花吟¶