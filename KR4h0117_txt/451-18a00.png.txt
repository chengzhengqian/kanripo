功業無成嗟老大鏡中消得鬂毛斑¶
　　　重九陪胡侍御遊江心寺¶
扁舟棹入水雲鄉劫火初銷跡半荒華髪誰憐陪後乗¶
黄花何事負重陽郊原過雨羣芳賸燕雀隨風萬里翔¶
丞相祠前山色好森森梧竹倚髙岡¶
　　　遊鴈宕山次韻¶
鬼斧何年鑿地靈四圍山色染衣青乍登絶巘心猶怯¶
剛脫塵蹤眼倍醒花卉一屏初灼灼風塵雙鬂未星星¶