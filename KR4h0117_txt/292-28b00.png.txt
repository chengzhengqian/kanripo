東海想照空山禪無因荷衣襆往禮髙峰前¶
　　　過白鶴溪¶
昨發白鷺洲今過白鶴溪溪流幾迴轉只在晉陵西月¶
出女猶浣雲深猿自啼茅峰雖咫尺無計躡丹梯¶
　　　至吳松江¶
江淨涵素空髙帆漾天風澄波三百里歸興與無窮心¶
期弄明月迢遞辭金闕晩色海霞銷秋芳渚蓮歇久别¶
釣魚磯今朝始拂衣忘機舊鷗鳥相見莫驚飛¶