　　　上元南都儀鳳門外祭天妃畢有感¶
海不揚波職有神精䖍祀典及初春江山傑構龍宫近¶
珠翠明妝象服新落日官松消積雪華燈街鼓蹙香塵¶
白頭潦倒休輕誚管領齋郎第一人¶
　　　送崇信伯奉使還朝(伯今守備南京成國/公婿成國留飲始識)¶
開國風雲委慶長使還龍節正煌煌館甥初識汾陽第¶
揖客能容汲黯狂甕裏葡萄浮大白廐中苜蓿飽飛黄¶
朝廷一飯思頗牧忠孝毋忘守四方¶