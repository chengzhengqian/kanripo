　　　秋夜寄所思¶
寂寞坐遙夜清風何處來天髙散騎省月冷建章臺隣¶
笛哀聲急城砧朔氣催芙蓉已萎絶誰復可為媒¶
　　　賦得郢路悲猿¶
悲猿何處發郢路第三聲逺客知秋暮空山益夜清啾¶
啾深衆木噭噭入孤城坐覺盈心耳翛然適楚情¶
　　　清明日青龍寺上方賦得多字¶
上方偏可適季月况堪過逺近水聲至東西山色多夕¶