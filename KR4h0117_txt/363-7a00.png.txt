習静山中人跡少門前芳草緑應齊¶
　　　擬過賈誼宅¶
楚郷卑濕嘆殊方賦鵩人非宅已荒謾有長書憂漢室¶
空將哀些弔沅湘雨餘古井生秋草葉盡踈林見夕陽¶
過客不須頻太息咸陽宫殿亦凄凉¶
　　　擬登余于城¶
楚郷南上獨盤桓風景蕭蕭落葉乾百戰山河空寂寞¶
幾家耆舊半凋殘背人孤鳥蒼煙暝臨水荒城白日寒¶