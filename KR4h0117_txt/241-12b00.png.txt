翠簾匝匝䕶朱光千葉宫桃滿院香閬苑有鸞通尺素¶
虚橋無鵲寄流黄上林賦罷歸巴蜀興慶詞工謫夜郎¶
不是月中親度曲世人那解聴霓裳¶
相期來似石城潮目望晴虹結綵橋却月睂愁歌漸逺¶
凌波步近意非遙抽琴有恨廻青角疊袖無塵轉緑腰¶
弄玊最憐隨鳯去秋來誰與伴吹簫¶
白髪詞臣兩耳垂華腴堆笏陋牛醫宫娥引燭催麻日¶
院吏傳更寫制時蠟撚花生秋夕賜翠標疊勝歲華移¶