　　　重陽雜興¶
柴門兩月閉蒼苔老病何人得好懷短髪亂從頭上白¶
重陽偏是雨中來黄精痩地鋤空把北斗滄江首正回¶
頼有黄花知老子東籬深傍酒杯開¶
　　　卧林亭雜詩¶
塵埃滿眼思東海明月髙樓每見之幾載别離今酒共¶
兩人肝肺此燈知支離萬事何如我潦倒千年却與誰¶
五月孤舟還問路老懷甘與水東隨¶