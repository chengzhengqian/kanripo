悠揚餘韻出花清驚回老鶴逰仙夢引起寒雞唱曉聲¶
却憶長安候朝處天風吹珮入端明¶
　　　寄世昌王先生復用前韻¶
最愛荆山郢水雄徜徉山水得相從乆知龍非池中物¶
暫喜鴻留雪裏蹤詩就勞公投白璧缶鳴容我次黄鐘¶
于今咫尺成胡越何况天門隔九重¶
　　　晩翠岡¶
誰把松杉植滿岡歲寒時節獨蒼蒼總無桃李臙脂色¶