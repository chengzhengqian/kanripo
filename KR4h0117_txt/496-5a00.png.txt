襄陽直破楊么膽朱袍牙帳樹中堅錦㡌花靴簇兩邊¶
水后天呉稱警肅客檣逺避驚鴻旋砲鼓烟騰川沸動¶
艫舳相㗸萬聲閧青山漠漠愁渚宫白日暉暉撼雲夢¶
先鋒一舸最前歸報㨗讙呼疾若飛鉦鐃竝奏齊天樂¶
虎豹交飜偃月旂吁嗟訓旅雖近古將軍莫浪誇英武¶
君不見江東水戰推呉人使船如馬眞絶倫王濬揚帆¶
一夕來洋洋天塹同平津又不見陳家江總歌玉樹謀¶
國書生成大誤朱雀航頭烽火紅折葦憑刀競飛渡嗚¶