千巖萬壑翠縈囘一洗衰翁病眼開落日多情留别嶺¶
秋空無地着浮埃雲閒出岫那經意松老參天豈願材¶
我是散仙君記取莫鞭鸞鳳少徘徊¶
　　　次劉彦仲傅茂先韻¶
强蹋府塵從傅子立談江閣識劉郎一樽此地見睂宇¶
十載相思成鬂霜秋燈煜煜照情話夜浪翻翻吹客牀¶
投名徑入農圃社老矣不夢天門翔¶
　　　送藺廷彦之衡州¶