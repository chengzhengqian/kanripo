俛仰却笑䕫憐蚿彼哉浮榮勿復道歸歟樂事言難宣¶
㑹稽雲門最幽絶鑑湖剡水交漪漣𤣥猿嘯呼山近屋¶
白鳥眀滅江接天雲間往往得靈藥月下時時聞采蓮¶
多暇應為曲水㑹乗閒便作東山眠¶
　　　方壺雲山爛熳圖同胡士㳟博士題¶
我家海嶽之畵圖乃是小米手所摹丹崖翠壁走雲氣¶
北連恒碣南衡廬長風中來吹不㫁疑有鬼物隂巻舒¶
石林儵開復㝠漠雷雨欲至愁鼪鼯分張尚覺天地窄¶