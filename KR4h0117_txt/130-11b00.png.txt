非烟亦非霧羃羃映樓臺白鳥忽㸃破夕陽還照開肯¶
隨芳草歇疑逐逺帆来誰謂山公意登髙醉始迴¶
　　　酬滕子京同年¶
謝家風雅若為酬散吏方躭海上逰疎懶㡬忘傳筆夢¶
寂寥仍有負薪憂欲歌蘭雪歸真隠敢向簪軒競急流¶
如共茂先瞻氣象莫言神物在南州¶
　　　題翠峰院(范蠡/舊宅)¶
翠峰髙與白雲閒吾祖曽居水石間千載家風應未墜¶