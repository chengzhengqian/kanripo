問罷起居還就道渭陽雲樹思重重¶
　　　送同年俞副使濬之四川兵備¶
控帶西南坐上游安危須共主分憂蜀人到老懐張詠¶
邊計從前仗武侯地逺烏蠻耕傍早天髙白帝鎮横秋¶
雪山不見南來雁書寄同年幾日收¶
　　　送李文選惟誠册封岷府¶
使節南行振玉珂湘江木落洞庭波漢朝赤土分封逺¶
楚國青茅入貢多夢渚草長歸眺望蕪湖家近好經過¶