甲兵無處可安居客來吳地星霜乆家在平陵音信疎¶
昨日風光還入户登山臨水意何如¶
　　　送粲上人兼寄梁鎮員外¶
季月還鄉獨未能林行溪宿厭層冰尺素欲傳三署客¶
雪山愁送五天僧連空朔氣横秦苑滿目寒雲隔㶚陵¶
借問從來香積寺何時携手更同登¶
　　　留盧秦卿¶
知有前期在歡如此夜中無将故人酒不及石尤風¶