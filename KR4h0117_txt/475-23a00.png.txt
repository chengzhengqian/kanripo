短棹秋風聊佇望幾行征雁正孤翩¶
　　　逰君山¶
君山四靣皆湖水遥望巴陵十里餘渺渺煙波無客到¶
隂隂石洞有僧居風清氣朗秋分後虎嘯猿啼月上初¶
獨有含顰無限意幾莖斑竹尚扶疎¶
　　　清明上塚阻雨¶
佳辰苦被風和雨策馬前村不可行十載親容還夢寐¶
百年人世幾清明江鄉嵗歉猶艱食農畆春遲未力耕¶