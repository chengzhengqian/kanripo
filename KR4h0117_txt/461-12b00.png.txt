　　　送張申臺巡撫遼東¶
帝城東北是遼陽旌斾悠悠去路長千里山川歸節制¶
萬年襟帯識封疆使星照處田禾熟甘雨零時草樹芳¶
見說醫閭秀無比政閒應上最髙岡¶
　　　和郭杏東九日韻¶
吟苦偏愁白髪催故人何事擲詩來籬邊黄菊花相對¶
客裏清樽酒自開南國此時聊遯跡北扉當道正需才¶
嗟予潦倒無他望獨立西風想釣臺¶