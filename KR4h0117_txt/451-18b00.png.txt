兹遊足慰平生願醉倚禪牀月滿庭¶
　　　遊靈巖寺¶
宦途迢遞惜年華野寺行吟日未斜提甕滿分龍鼻水¶
支鐺旋煮鴈山茶雲開絶壁猿窺果春到寒巖樹著花¶
怪狀奇形留勝跡都將清景付詩家¶
　　　吳興舟中次舒大㕘韻¶
東風吹暖日遲遲雨足郊原萬物熙畫舫午炊供菽乳¶
清江曉汲試茶旗驅馳仕路渾無補斷送春光合有詩¶