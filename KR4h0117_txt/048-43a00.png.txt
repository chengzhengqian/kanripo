帝子不可見秋風来暮思嬋娟湘江月千載空蛾眉¶
　　　春草宫懐古¶
君王不可見芳草舊宫春猶帶羅裙色青青向楚人¶
　　　正朝覽鏡作¶
憔悴逢新歳茅扉見舊春朝來明鏡裏不忍白頭人¶
　　　送子壻崔貢甫李穆徃揚州二首¶
渡口發梅花山中動泉脉蕪城春草生君作揚州客¶
雁還空渚在人去落潮翻臨水獨揮手殘陽歸掩門¶