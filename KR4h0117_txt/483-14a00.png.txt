至日風色好粤南霜信遥地卑饒瘴氣春近茁寒條汶¶
水昔獨往淮南誰見招林栖嵗華晏難免鬢蕭蕭¶
　　　宿象山西塢¶
亂木藏幽鳥清商集古城暝煙分野意山鬼習人聲未¶
把桐川釣聊為潁水耕巖栖備寂寞倘得遇初平¶
　　　草堂¶
嵗事日將晏草堂今茍完天風吟竹葉海月皓柴門藜¶
莧還髙志經綸有故園何能謝貧賤氛祲在乾坤¶