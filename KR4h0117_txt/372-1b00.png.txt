登臨作懷因眺望開丹岩明向席空翠落銜杯井幹多¶
陳迹齊雲半緑苔多君淸致在何日共徘徊¶
　　　養拙齋¶
大朴本無物淳風軼唐虞居巢與處穴此外將焉圖世¶
道日淪降人心良亦殊非徒徇雕采巧偽相縈紆夫子¶
抱真性乃在𤣥牝初持心逺矯亢應物隨空虚直道行¶
若拙正言謀恒疎儀秦笑周孔此道彼為迂怡然飬吾¶
真天命其何如¶