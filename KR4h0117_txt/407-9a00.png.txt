　　　登雞籠寺¶
一磴盤空一磴回白雲蒼樹打成堆題詩朗月清風到¶
招手千峰萬壑來今古此峰天棟柱烟雲何處佛樓臺¶
我來不肯題名姓恐被故山猿鶴猜¶
　　　送東川雪潭至真州有作¶
白頭揮汗未能乾五月真州在馬鞍盛暑不曽辭逺出¶
病軀今日可容難江山幾處真風月今古何人此肺肝¶
明日短笻誰傍我祗應清夢繞漁竿¶