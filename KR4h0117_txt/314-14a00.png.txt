混俗非眞隱深居學避囂㸔雲山映竹坐石水通潮道¶
勝貧何病神完趣獨超遺經對千古意頗似聞韶¶
　　　次韻答錢文學¶
幽亭斜日在佳興與君同屐潤催時雨衣凉醒酒風鵞¶
羣穿草白蜂足帯花紅愁散身殊健全寛雲夢胸¶
　　　題畵¶
得意支郎畵分明是米家亂雲浮雜樹遠渡卧枯槎白¶
屋孤舟逈丹崖一徑斜何時共漁叟洞口訪桃花¶