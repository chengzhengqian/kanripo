火消寒雨魂香散落花猶勝莫臯婦青塜亂胡沙¶
　　　竹西小隠¶
竹西茅屋下偏絶勝𤣥洲塵路横遮斷山泉右折流卧¶
便朝日晏坐愛久陽留不是翛然客無人到水頭¶
　　　送趙時英¶
孤城南望曉依微家在千山獨掩扉白髮倚門遊子逺¶
青雲推轂故人稀河梁嵗晚氷霜合驛路天寒雨雪飛¶
冠葢相逢知有日暫時分手惜多違¶