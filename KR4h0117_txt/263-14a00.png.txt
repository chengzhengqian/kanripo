暮暮朝朝醉春色勲臣抉眼視東門越女還為越人得¶
只今興廢總成空惟餘碧草搖凄風可憐千古臺前水¶
不洗當年甬東恥¶
　　　友人招飲榴花下¶
獰風惡雨消餘春春歸到處成清隂萬枝濃綠幻春色¶
絳葩丹蕊俄森森祝融行部過九地誤縱炬火燒園林¶
艶籹炙日色更好泠泠著雨紅尤深浩歌相對作痛飲¶
有花為伴非孤斟支頥半醉不成夢恍惚參錯供微吟¶