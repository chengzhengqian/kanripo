　　　婁江寓舍喜王七隅見過卻送還郭¶
送君只過孝亷橋不似君來訪我遙路未同歸鴻杳杳¶
門方孤掩竹蕭蕭逺愁忽與鐘聲至殘醉微兼燭燼銷¶
莫道扁舟難重過寒江日日有回潮¶
　　　答吕山人見寄¶
一罷僧房看竹期行吟何處復相隨烟波逺渚難尋路¶
風雨幽窗忽送詩故舊誰非嗟别者鄉園同是憶歸時¶
莫愁孤館春寥落且向江干避亂離¶