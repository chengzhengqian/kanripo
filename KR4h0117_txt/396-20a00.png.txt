桂苦蘭辛祗自憐桃紅李媚何嗟及酒如戀客傳不停¶
花似解詩催更急坐看煙蓋晴裊裊欲采露房秋戢戢¶
我狂不去當重來鯨飲碧筩三萬吸¶
　　　山水圖¶
鵞溪練色如江色幻出山青與雲白山前雜樹豈知名¶
雲際高樓不論尺幽泉無聲深谷窈下作寒潭浸空碧¶
祗應車馬隔塵氛但有扁舟繫沙側溪頭老漁何處歸¶
手持輕櫓背斜暉茅堂欲到恐未到日暮山雲空濕衣¶