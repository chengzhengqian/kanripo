轆轤伊軋綺窗曉翠幃夢覺芳春好暖雲含雨浮碧空¶
香霧和煙濕瑶草東風吹栁揺黄金鶯啼燕語愁人心¶
愁人心向誰人説天涯遊子歸未歸閉門落盡棃花雪¶
　　　畵竹自題¶
我昔汎東溟拾得蒼龍尾置之懷袖中夜夜凉風起化¶
為金錯刀欲剪瀟湘水只恐春雷鳴飛上青雲裏¶
　　　題東臯野人¶
崇巒薄層霄嘉樹翳平陸窗前流水聲簷下白雲宿晨¶