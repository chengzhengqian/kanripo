旱久千家市朝朝米價增焚尫憂縣宰乞米避隣僧赤¶
地連苗坼黄塵障日騰何時松下榻一雨洗炎蒸¶
　　　山居漫興¶
散髮長松下從教碧蘚侵青春呼酒伴白日卧書林問¶
卜辭詹尹澆畦接漢隂每逢天氣好行坐白雲岑¶
久辭城府去黙坐歎浮生服食非吾事炎凉任世情山¶
光浮墨沼松影落書棚一曲滄浪水長年可濯纓¶
破研經年洗詩成不計篇松窗迷鶴夢石壁雜蝸涎市¶