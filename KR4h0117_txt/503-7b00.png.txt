　　　題靖節圖¶
八旬彭澤令胡為賦歸來不為折腰勞亦豈為啣杯世¶
事與心違感之良可哀見幾茍不早屈辱終難排柴桑¶
五柳下茆屋荒蒼苔松菊喜猶存田園多草萊力耕課¶
僮僕衣食聊自媒生死等蜉蝣軒冕輕塵埃勸酬雜農¶
圃歡眤及孺孩意適輒有吟落筆忘敲推縱心信所如¶
澗曲山之隈衡門向夕啓孤舟正沿洄妻子笑將迎雞¶
犬亦喧豗乘化樂天命靡復縈所懷緬兹絶代人清風¶