　　　洛陽春¶
寳樓斜倚闕西天北轉樓隂壓素漣白雪久殘梁複道¶
黄頭閒守漢樓船塵輕未損朝来霧樹暖才容臘外烟¶
弭節不妨饒悵戀待歌魚藻記他年¶
　　　寄題相臺太尉韓公書錦堂¶
瑞節前驅晝錦身堂成署榜示州民遷鶯賀燕聮翩集¶
嘉樹甘棠次第春漳岸夕波通沼溜魏臺暾日弄梁塵¶
君看千古青編上得意如公有㡬人¶