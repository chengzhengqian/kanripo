　　　題羅稚川畫巻¶
雨氣通林壑江光動野航道人巖下去茅屋樹邊凉斷¶
岸入秋水逺山留夕陽登臨休作賦游子未還鄊¶
　　　明妃出塞圖¶
昭君北嫁呼韓國巫山更有昭君村黄金鏤鞍玊驄馬¶
分明載得巫山雲凉風吹動釵頭雁一曲琵琶寫幽怨¶
沙草遙連雞塞庭野花不種鴛鸞殿内家日日選娉婷¶
淚㾗滿袖空多情漢廷自此恩信重美人身比鴻毛輕¶