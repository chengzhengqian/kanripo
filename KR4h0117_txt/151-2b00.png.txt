　　　賦黄鶴樓贈李公擇¶
前年見君河之浦東風吹河沙似霧北潭楊柳强知春¶
樽酒相擕終日語君家東南風氣清謫官河壖不稱情¶
一麾夏口亦何有高樓黄鶴慰平生荆江洞庭春浪起¶
漢沔初來入江水岸頭南北不相知惟見風濤湧天地¶
巫峽瀟湘萬里船中流鼓楫四茫然高城枕山望如帶¶
華榱照日光流淵樓上騷人多古意坐忘朝市無窮事¶
誰道武昌岸下魚不如建業城邊水¶