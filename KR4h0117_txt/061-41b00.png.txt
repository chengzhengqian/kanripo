向晩雙池好初晴百物新裊枝翻翠羽濺水躍紅鱗萍¶
汎同遊子蓮開當麗人臨流一惆悵還憶曲江春¶
　　　夜送孟司功¶
潯陽白司馬夜送孟功曹江闇管絃急樓明燈火髙湖¶
波翻似箭霜草殺如刀且莫開征棹隂風正怒號¶
　　　山中酬江州崔使君見寄¶
眷盼情無恨優容禮有餘三年為部吏一半屬山居酒¶
熟心相憶詩來手自書庾樓春好醉明月且廻車¶