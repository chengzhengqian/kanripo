　　　送國子張主簿¶
湖㟁纜初解鶯啼别離處遥見舟中人時時一廻顧坐¶
悲芳嵗晚花落青軒樹春夢隨我心揺揚逐君去¶
　　　酬忠公林亭¶
江外有真隐寂居嵗巳侵結廬近西術種樹乆成隂人¶
迹乍及戸車聲遥隔林自言解塵事咫尺能韜沈為道¶
豈廬霍㑹静由吾心方秋院木落仰望日蕭森持我興¶
來趣采菊行相尋塵念到門盡逺情對君深一談入理¶