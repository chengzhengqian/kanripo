細葛香羅試新暑太平時節逢重午五兵辟盡百邪消¶
不用釵符懸艾虎九重天上宴芳辰菖蒲香泛宫壺春¶
青青菰葉包金黍玉盤滿貯頒羣臣小臣何幸遭聖明¶
承恩共醉薫風裏願題宫帖獻新詩納忠竊效歐陽子¶
　　　送春¶
黄鸝啼老緑楊樹萋萋草滿王孫路落紅無數㸃蒼苔¶
九十春光倐將暮東君何事駕言回典衣且喚花前杯¶
殷勤相送共一醉後㑹又是明年來別離不用傷懐抱¶