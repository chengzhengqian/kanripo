　　　和題道筠軒有作¶
欲引秋聲竹旋移吟烟時一啟柴扉了無俗狀到公眼¶
每有輕風襲客衣地僻不知炎暑老身閒潛覺道心㣲¶
茫茫塵事俱臧榖羞偶閭閻較是非¶
　　　和世弼蓼花¶
粧㸃千叢蘸碧流寧甘淡泞對清秋白蘋許共搖風細¶
黄菊欣同占景幽羞泄異香招舞蝶獨施繁艶伴漁舟¶
懵騰醉眼牽情處贏得凄凉一叚愁¶