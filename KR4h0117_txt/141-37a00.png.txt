萬峯髙下相出縮尋常杳不分但被煙嵐畜絶頂水底¶
花開謝向淵腹攬之不可得滴瀝空在掬夜昬投僧居¶
孤燈望溪曲忽聞清磬音漸近幽林屋¶
　　　秋日村行¶
谿霧晝盡收山村夜初晦饑禽來徃飛逺樹青紅碎原¶
上楚牛牧屋頭吳婦碓雞肥酒巳熟野老邀同輩¶
　　　寄送吳公明屯田通判秦州¶
一聞春禽婆餅焦竹林山木生蕭條憶君將向洛門去¶