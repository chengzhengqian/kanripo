十二樓臺倚天起五陵年少爭豪奢獨有郎官心似水¶
　　　送丘解元歸瓊州¶
栁絮吹香㸃客衣都門送别思依依三年射策期非晚¶
此日寧親喜乍歸花謝驛亭春荏苒潮生江浦晚依微¶
懸知視膳髙堂上蠡肉紅鮮海蛤肥¶
　　　竹雪齋¶
翡翠枝頭粉作團凍雲髙覆細琅玕水精簾外鳴瓊珮¶
雲母窗前舞白鸞鶴氅光揺三徑曉洞簫聲散九天寒¶