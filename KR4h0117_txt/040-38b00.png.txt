渡口欲黄昏歸人争渡喧近鐘清野寺逺火㸃江村見¶
雁思鄉信聞猿積淚㾗孤舟萬里外秋月不堪論¶
　　　江上春歎¶
臘月江上煖南橋新栁枝春風觸處到憶得故園時終¶
日不知意出門何所之從人覓顔色自笑弱男兒¶
　　　初至犍為作¶
山色軒檻内灘聲枕席間草生公府静花落訟庭閒雲¶
雨連三峽風塵接百蠻到來能幾日不覺鬢毛斑¶