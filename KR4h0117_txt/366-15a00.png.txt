東望湘雲客思多故人歸計近如何江都夜月瓊花夢¶
海國蠻煙茘子歌落日麒麟猶草野滄江鷗鳥亦風波¶
碧桃牕下聴春雨誰肯金貂换緑簑¶
　　　題雲門翠㣲深處¶
溪閣重重翠崦遮無時雲氣濕袈裟千峰樹色蔵朝雨¶
六寺鐘聲送晩鴉筆塜天寒収柿葉香壇風落掃松花¶
倦遊毎憶消閒地早晩扁舟向若耶¶
　　　過何氏山林¶