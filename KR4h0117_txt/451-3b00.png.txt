迸地如陳爻位六結實終期鳳鳥栖敲風應遣詩魔伏¶
主人觴詠有餘興滿院綠隂濃入屋門牆豈無桃與李¶
奈此春華零落速眼看穉子又生孫厚植深培為君祝¶
勛庸次第收汗青懸賞旌功安用卜¶
　　　送袁漢弼教諭之翁源¶
雪消風勁寒威虐羸馬凌兢行復却送君典教去韶陽¶
舉墮興衰將有託陶鎔諸士入模範紬繹羣經啓闗鑰¶
簿書猥瑣了不與染翰操觚有餘樂宦情如此復何求¶