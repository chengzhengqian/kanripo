曉雨暗人日春愁連上元水生挑菜渚煙濕落梅村小¶
市人歸盡孤舟鶴蹋翻猶堪慰寂寞漁火亂黄昏¶
北渚集羣鷺新年何所之盡歸喬木寺分占結巢枝生¶
物㑹有役謀身各及時何當禁畢弋看引雪衣兒¶
海國空自暖春山無限青氷花結瘴雨雪菌到江城更¶
待輕雷發先催凍笋生豐湖有藤菜似可敵蓴羮¶
小邑浮橋外青山石岸東茶槍燒後有麥浪水前空萬¶
户不禁酒三年真識翁結茅來此住嵗晩有誰同¶