病久身渾憊醫疎術易窮囊空宜勿藥跡滯尚飄篷禮¶
樂周秦後乾坤槖籥中數行憂國淚江海與俱東¶
　　　人日從蜀王登萬歲山¶
鼇首高臨紫極開五雲長日擁蓬萊嵩呼曽獻君王壽¶
人日今從帝子來寶仗鳴鞭金騕裊石牀扶座錦莓苔¶
才華愧匪朝陽鳯飛葢華隆喜共陪¶
　　　登歸雲寺閣¶
棲身丹壑總忘歸水閣頻登趣不稀雨脚斜侵耕叟笠¶