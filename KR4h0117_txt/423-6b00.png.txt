踈林落落掛斜暉金井梧桐秋幾片¶
　　　昔宋歐陽公雪中㑹客出令賦詩禁體物語¶
　　　　因追和其韻以寄興云¶
六出開殘天上蕚繽紛四海摧林薄戍夫絶塞苦宵征¶
行旅長途艱早作能令寰宇盡迷茫解使乾坤頓恢廓¶
倚山莫道自堅牢觸日應須謾銷鑠倐來忽去逐風顛¶
䝉頭拂靣漫空落偶然颯刺到牕紗遽爾嚴凝透狐貉¶
騷人筆底任品題兒童階下隨搏攫凌晨艱食啼乳鴉¶