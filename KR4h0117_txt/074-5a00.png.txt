　　　河内詩¶
鼉鼓沈沈虬水咽秦絲不上蠻絃絶嫦娥衣薄不禁寒¶
蟾蜍夜艷秋河月碧城冷落空濛煙簾輕幕重金鉤欄¶
靈香不下兩皇子孤星直上相風竿八桂林邊九芝草¶
短襟小鬢相逢道入門暗數一千春願去閏年留月小¶
梔子交加香蓼繁停辛佇苦留待君¶
　　　其二¶
閶門日下吳歌逺陂路緑菱香滿滿後溪暗起鯉魚風¶