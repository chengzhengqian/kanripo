　　　寄韓潮州愈¶
此心曽與木蘭舟直到天南潮水頭隔嶺夢魂來華岳¶
出關書信過瀧流峰懸驛路殘雲斷海浸城根老樹秋¶
一夕瘴煙風巻盡月明初上浪西樓¶
　　　酬張籍王建¶
踈林荒宅古坡前久住還因太守憐漸老更思深隠處¶
多閒數得上方眠䑕抛貧屋收田日雁度寒江擬雪天¶
身是龍鍾應有分水曹芸閣枉來篇¶