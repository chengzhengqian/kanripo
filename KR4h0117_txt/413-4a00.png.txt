　　　廣寒避暑應制¶
火雲閣日燒層空炎蒸六月處處同翠華詰旦出深殿¶
逺過霓裳仙子宫曰兹故是清虚府霧閣雲窗隔塵土¶
珠簾影動凉吹輕琪樹隂隂正亭午玻瓈碗凍仙果香¶
行厨又薦崑崙漿太平不唱羽衣曲南風一闋諧宫商¶
紅爐萬國不可闖何時炎海回秋浸鋤禾田父苦塗泥¶
暍道行人思息䕃臣心感之良惻然願均此施蘇顛連¶
輿圖億載比喬嶽萬姓長歌堯舜年¶