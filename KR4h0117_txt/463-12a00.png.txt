一别黄堂十八年吳門重覩舊風煙遥看山色還如故¶
細問民風不逮前青眼每逢鄉老盻白鬚贏得市童憐¶
并州回首真成夢猶有何戡奏管絃¶
　　　崇安道中望武夷仍用前韻¶
停車遥見武夷山洞府煙霞第一關紫禁星辰凝望眼¶
青溪花鳥破愁顔茂林風葉長疑雨峭石春苔半染斑¶
笑看野雲閒出岫從龍飛去又飛還¶
　　　送環玉馬士貞之任潮郡幕狀元鐸之孫瓊州¶