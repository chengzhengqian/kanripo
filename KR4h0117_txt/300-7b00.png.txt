　　　攸縣周克已交翠軒¶
夢逐舂陵雲手探濂溪水溪廻氣若合萬頃清無底雲¶
間無極翁白髮垂兩耳青盖駕蒼虬顧視啟玉齒黄巻¶
千萬言大道直如矢循環造化機日月無停晷采華掇¶
桂英飱腴窺石髓䆳谷珮獨聞層崖杖恒倚覺來户牗¶
空階除翠交委高樹移繁陰閒花落輕蘂晴光散疎簾¶
春色侵浄几端坐物意多萋萋望中是¶
　　　題王振之思親巻¶