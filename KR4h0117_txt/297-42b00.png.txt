渡頭酒醒傷别離夜半舟人歌竹枝鳥啼月落海天逺¶
驛亭已過淮隂縣楚鄉菰飯食有魚宵征在鞍宿在車¶
中原漸近太行麓不知何處通盤谷一逕縈紆萬壑深¶
始知舊宅隱雲林昔年泉谷渾無恙猿鶴猶存松桂長¶
遺老家家懐故情相邀雞黍話平生罇前不問宦遊好¶
只説山中農事早數畝何須負郭田郡中太守正求賢¶
知君不肻入城市日逐漁樵向山水江南故人那可逢¶
有書仍寄南飛鴻¶