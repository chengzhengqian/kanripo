　　　次韻賀丘國鎮致仕¶
桃花流水是家鄉洛下才名四十强自有赤松堪辟榖¶
那能白首更為郎案頭貝葉㤀言久江上蓴羹引興長¶
邂逅却成香火社好將詩句細商量¶
　　　挽李制幹子誠¶
文字紛紛更問兵秋燈束髮尚青熒便令三子成門户¶
却許諸孫説典刑隔水忽傳朝露曲行人長數夕陽亭¶
河東健筆惟諸薛梅子崗邊為勒名¶