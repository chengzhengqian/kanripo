樓依北户隠砌淨逰塵鶴夀應成盖龍形未有鱗為梁¶
資大厦封爵恥嬴秦幸此觀光日清風屢得親¶
　　　夏逰招隠寺暴雨晩晴¶
竹栢風雨過蕭踈臺殿涼石渠瀉奔溜金刹照頹陽鶴¶
舞巖烟碧鹿鳴澗草香山僧引清梵幡盖遶迴廊¶
　　　洛陽清明日雨霽¶
曉日清明天夜來嵩少雨千門尚烟火九陌無塵土酒¶
綠河橋春漏閒宫殿午遊人戀芳草半犯嚴城鼓¶