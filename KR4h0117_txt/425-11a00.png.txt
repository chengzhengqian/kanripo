　　　又賦金魚¶
早從江市乞魚秧飬得纎纎翠鬛長稍覺波濤吹夜海¶
便驚風雨到秋堂悠然不畏銀床近伏處應貪石盎凉¶
此意分明魚是我千年誰復問䝉莊¶
　　　中秋婁元善家賞月限韻二首¶
草堂秋半氣如冬孤月飛來海上峯興在據床知庾老¶
時經剥棗念豳農露華拂曙驚仙鵲河彩當空動玊龍¶
絶景此時真一快豪吟還擬奮詩庸¶