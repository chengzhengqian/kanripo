　　　酬嚴司空荆南見寄¶
金貂再領三公府玉帳連封萬戸侯簾捲青山巫峽曉¶
煙開碧樹渚宫秋劉琨坐嘯風清塞謝朓題詩月滿樓¶
白雪調髙歌不得美人南望翠蛾愁¶
　　　南徐别業早春有懷¶
生涯擾擾竟何成自愛深居隐姓名遠雁臨空翻夕照¶
殘雲帶雨過春城花枝入戸猶含潤泉水侵堦乍有聲¶
虛度年華不相見離腸懷土併闗情¶