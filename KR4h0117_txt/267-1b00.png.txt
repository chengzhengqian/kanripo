諒幽逺人理固多違命彼西方人喟然傷我懐翩翩梁¶
間燕矯矯雲中雁南翔復北逝時序倐已換駕言出西¶
郊登髙縱游觀原野何蕭條流潦方漫漫萇楚有餘悲¶
下泉興永歎安得携美酒聊以娱今旦幽幽澗裏蘭娟¶
娟常自好秋風厲嚴威零落隨百草芬芳豈不美衰榮¶
順天道嗟我平生友離居心懆懆坐令鬢成素為歡當¶
及早晝夜相代更誰能置懐抱凉飈振庭樹浮雲結重¶
隂中情忽不樂拂几彈鳴琴泠泠多苦調零淚沾衣衿¶