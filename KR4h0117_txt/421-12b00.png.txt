　　　次莆田先生韻¶
半是池亭半豹臺埜人襟抱灑然開知還倦鳥投林去¶
適意濳魚入渚來數畝石田堪種稻半山茅地也生材¶
興來自有天成句不用工夫細剪裁¶
　　　次韻復潮陽柯二守¶
麾出潮州四五秋不才無補合歸休西山别業雲千頃¶
浮世流光歳一周天地有情容我老海山無分伴君遊¶
韓祠歳月慿誰記讀到新詩淚欲流¶