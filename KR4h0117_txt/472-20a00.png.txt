　　　紅徳城元夕¶
清平驛裏過元宵尊酒盤蔬未寂寥燈火忽疑烽火至¶
春風仍似朔風驕月臨漢節千山静霜入胡笳獨戍遥¶
想是大酺通海内邊城歌舞荷清朝¶
　　　題張氏忠睦堂¶
曽說門墻廢蓼莪且看帷幄富干戈朔方孝友今張仲¶
南國勲名漢伏波緑野堂開春縱酒紫荆花發夜聞歌¶
不知近日談經處更有何人問字過¶