别城千日如一日别山半年如百年金門玉堂果無分¶
丹崖翠壁真有縁商歌晝吟聲撼樹老劒夜㧞光射天¶
二雄相過吐肝膽豪氣激發彌無邊¶
　　　竹雪山房歌¶
聞君種竹深成林深深數畝長隂隂書堂百尺隠寒翠¶
閉户讀書不知嵗書聲出竹何瑯瑯風露飄瀟秋夜涼¶
詩成㑹應鬼神泣落筆便覺蛟龍翔君家累世擁旄纛¶
君乃讀書知不足青雲萬里已致身白駒胡為在空谷¶