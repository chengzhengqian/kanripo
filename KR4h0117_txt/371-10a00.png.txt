　　　泛舟螺江憶舊逰寄郡齋諸文學¶
曽向江頭倚玉簫與君同駐木蘭橈白波千里秋聞雁¶
凉雨孤舟夜聽潮幾處人家連竹塢數行漁笛過楓橋¶
今來却憶同逰侣煙景蒼蒼轉寂寥¶
　　　寄仁美同好¶
秋深寥落舊交疎况復思君萬里餘粤國山河違故邑¶
吳門煙月怨離居數聲落木啼猿後幾處疎碪過雁初¶
知爾西游多勝槩别來詩興近何如¶