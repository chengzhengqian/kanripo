浪走紅塵髩已絲此身端合老巖扉興來復舉山隂棹¶
别去仍留海上衣夜聽泉聲如雨落晴看天末有雲歸¶
浮萍飛絮何時定空使詩人付式微¶
　　　送趙繼清潮州推官¶
相國南遷有故居理官髙選出新除承恩特與金魚袋¶
訪舊争迎駟馬車春入圜扉庭草暗天低驛路嶺梅疏¶
鳯池不隔同年靣歸及梅花鴈影初¶
　　　送孔御史歸曲阜¶