上思嚴子山中憶許由蒼生今有望飛詔下林丘¶
　　　丘中春卧寄王子¶
田中開白室林下閉𤣥關卷跡人方處無心雲自閒竹¶
深喧暮鳥花缺露春山勝事那能説王孫去未還¶
　　　江行夜宿龍吼灘臨眺思峨眉隱者兼寄幕中¶
　　　　諸公¶
官舍臨江口灘聲已慣聞水煙晴吐月山火夜燒雲且¶
欲尋方士無心戀使君異鄉何可住况復久離羣¶