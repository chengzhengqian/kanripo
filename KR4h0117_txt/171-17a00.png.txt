客路方阻嵗寒隂始凝開懐惟仗酒獨酌醉瞢騰¶
　　　銅陵阻風¶
春色到江渚梅花正斷魂風波留逺櫂煙雨濕寒村雁¶
過傳遺響潮来没舊㾗凄凉一樽酒愁絶與誰論¶
　　　簡寂觀(陸修静/故居)¶
髙士不可見雲鄉空舊居煙嵐飛瀑外露石禮星餘松¶
老未歸鶴沼深時見魚何人覓丹訣應有枕中書¶
　　　余来湖外家問不通者累月因和淵明停雲篇¶