龍飛鳯舞下錢塘冠盖朱輪散異方王業偏安新典禮¶
山河無復舊封疆銅駝雨冷依芳草石獸雲昏卧夕陽¶
今古廢興多少恨一聲孤鴈海天長¶
　　　奉和聖製從蓬萊向興慶閣道中留春望之作¶
陪逰禁苑早春前鶯囀春風入綺筵桞外翠華承日轉¶
花前閣道與天連管絃聲動千林曉草木晴浮萬井烟¶
自是宸遊多睿藻子雲偏得侍甘泉¶
　　　過賈誼宅¶