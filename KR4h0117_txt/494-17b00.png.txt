　　　次韻履仁春江即事¶
二月江南黄鳥鳴春江千里綠波平朱甍碧瓦參差去¶
水荇蘭苕次第生風外鞦韆何處笑日斜鐘鼓隔花晴¶
洞庭煙靄孤舟逺茂苑芳菲萬井明唱斷竹枝空復恨¶
流連芳草不勝情何時載酒横塘去共聴呉娃打槳聲¶
　　　五月十三夜與子重履約履仁石湖行春橋看月¶
夕光沈山蒼靄横行春橋東江月生長風吹波天鏡濶¶
白沙渺渺菰蒲聲微瀾壓玉搖空明扁舟忽動江湖情¶