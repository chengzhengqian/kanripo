要看湯餅作三朝千重嶺海供横槊一帶風煙聽采樵¶
憑仗折衝如此好不應東去更乗軺¶
　　　前嵗過真陽初識子欽今道出曲江不忍遽分¶
　　　　手偶成長句以志兩處山川人物之勝亦稍¶
　　　　慰别来耿耿耳¶
秋崖一夕巻炎蒸那更揮斤為斵氷碧落舊尋燒藥竈¶
白芒長對讀書燈相期大庾何多日似出浮屠向上層¶
縱有分張吾未老定從臺閣看飛騰¶