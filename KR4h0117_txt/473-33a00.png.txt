野亭臨水曲裁樹半垂楊戴勝鳴隂雨鸕鷀下晚塘人¶
間知帝力花發報春陽乆被浮名縳龍墀隔夢長¶
　　　送許山人還潮陽¶
片舫飛雲色來時遶百蠻巳逰北極徧仍向五湖還采¶
藥桄榔浦誅茅薜荔山髙風落桂海直擬謝公閒¶
　　　寄价夫¶
與子異鄉縣浮雲靡定征何由芳宴展空爾嵗華驚逺¶
水煙霞爛芳洲杜若生中原龍卧穏落日逈含情¶