　　　寄𢎞長老雲山¶
曙雨初生螮蝀橋梵山吟唄不移朝曾分禪榻春盤礴¶
更想雲山夜寂寥蠒紙題詩尋伴少郫筒沽酒入城遙¶
佛龕千丈金銀界照世酥燈弟子燒¶
　　　送安慶路教王中夫¶
南國烟花一萬重船浮春水正溶溶舒州城壮山偏䕶¶
博士官清印自封夜誦挑燈吟蟋蟀秋行攜酒採芙蓉¶
仙人李白今應在問訊時時過宿松¶