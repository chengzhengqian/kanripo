正是鄉人哀不盡獸袍烏㡌畫中看¶
藜杖煙銷夜閣虚青山還遶白茅居一經已遂生前訓¶
五鳯空頒沒後書高枕暝雲松樹合短籬疎雨豆花初¶
臨風無限知君意道逺何由致束芻¶
　　　挽節婦¶
彩鸞青鏡早分飛緑鬢蕭蕭換素絲之死不移氷蘖操¶
矢心寜愧柏舟詩長檠短杼辛勤日冷月悲風寂莫時¶
此節真堪儀薄俗可憐馮道是男兒¶