諸葛臺荒野鳥呼千年忠義出師表萬里江山八陣圖¶
　　　泛洞庭湖作¶
昔歌杜甫洞庭作壯思高秋動寥廓天風吹夢岳陽樓¶
九月揚㠶湖水落中流四望破泠泠遥天倒浸涵滄溟¶
龍堆千尺雲濤白鼇背一㸃君山青茫茫元氣浩無外¶
巨澤方知百川㑹錦浪愁翻灔澦深黃流怒擘崑山碎¶
漂呉蕩楚注海門吞雲吸夢移山根東南但見日月出¶
咫尺常愁雲雨昬輕舟破浪疾如箭瓣香走謁龍王殿¶