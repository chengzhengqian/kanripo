沙島寒雲壓竹低結社喜逢今惠逺留衣猶想昔昌黎¶
焚香已了三生話猿鳥無情只謾啼¶
　　　雨晴逰洞宫山坐間復雨¶
神仙臺觀翳嵐霏金鼎丹成草木輝潭靜毒龍依石卧¶
山寒孤鶴伴雲飛半簾暝色松杉靜一筯春香笋蕨肥¶
俗事累人催白髪来逰此地澹忘歸¶
　　　醉中到白厓而歸¶
往事無憑一夢空悠悠歧路任西東菊花向晩應嫌雨¶