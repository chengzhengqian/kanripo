　　　為陸子齊題杏林春燕圖¶
長安三月黄鸝飛杏花如雪飄人衣陸郎二十擅文譽¶
早向甘泉獻賦歸瓊林日高酒如乳意氣侵凌天尺五¶
中坐賔僚列上公教坊細樂呈新譜君家慶澤葉流根¶
父子相承更祖孫蟬聮七貴傳三葉儒雅風流在一門¶
鳷鵲樓前瑞烟起朝回躍馬鳴珂里甲第還因主得名¶
都人盡指官為氏君不見侍郎府前槐樹生中書省裏¶
盤石平昭侯世擅江東美更有平原入洛京¶