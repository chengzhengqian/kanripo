無人千古長幽獨緬想邃古初巢居戒樵牧¶
　　　淮陰阻雨¶
檣竿日日春風轉𣺌渺孤舟數家縣朝來雨暗隔淮村¶
白浪巻沙吹斷岸渡頭楊柳濕青青橋下涓涓野水生¶
滿尺白魚初受釣斷行歸雁故能鳴平生行止任遲速¶
篷底欠伸朝睡足從來江海有前約老去塵埃無可欲¶
曉天暖日生波光桃杏家家半出墻春日春波好相待¶
短帆輕櫓底須忙¶