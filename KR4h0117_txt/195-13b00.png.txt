思此湖水曽洗幾京塵甚欲營漁屋空虚未有因¶
　　　送奭上人抄化¶
冐寒獨向何方去為建靈山閣未能詩巻帶呈看疏客¶
藥爐留借共房僧夕陽岸上行枯葉瀑布巖前聽拆氷¶
事到有縁随處應回來金碧入雲層¶
　　　呈蔣薛二友¶
中夜清寒入緼袍一杯山茗當香醪烏飛竹葉霜初下¶
人立梅花月正髙無慾自然心似水有營何止事如毛¶