白首羽林郎丁年戍朔方隂天瞻磧落秋日度遼陽大¶
漠寒山黑孤城夜月黄十年依蓐食萬里帶金瘡拂雪¶
陳師祭衝風立教場箭飛瓊羽合旗動火雲張虎翼分¶
營勢魚鱗擁陣行誓心清塞色鬬血雜沙光戰地晴輝¶
薄軍門曉氣長冦深争暗襲關迥勒春防身賤竟何訴¶
天髙徒自傷功成封寵將力盡到貧鄉雀老方悲海鷹¶
衰却念霜空餘孤劒在開匣一霑裳¶
　　　贈侯侍御¶