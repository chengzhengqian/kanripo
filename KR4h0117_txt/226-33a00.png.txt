武陵源深並溪入無數桃花閙春色水面紅雲欲崩壊¶
波間爛錦光相射昔人誤行偶見之歸來醉眼眩紅碧¶
秦時雞犬不聞聲但覺曉窗煙霧白那知紫府亦仙源¶
此華萬樹燒晴原少年苾蒭誰教汝照花作意開幽軒¶
靈雲說悟被花笑南泉欺客花不言何如睡足無一事¶
倚欄紅雨春風顛愁來想見故山路未歸先作山中篇¶
　　　與海兄¶
春寒真料峭久客厭江城雲重欲為雨風和尚未晴意¶