　　　寄題金鵞泉石軒¶
金鵞泉石有深趣黄鶴仙人曽獨來巖雨溜雲青玉瀉¶
海天澄日碧蓮開山翁宴坐秋簾静野客倦遊溪棹廻¶
幽徑依然生藥草他年從此入天台¶
　　　題王元章梅¶
三年不見王徵士一見梅花如見人風致山隂頻夢夜¶
雪晴江上又逢春毫端只作尋常寫意度眞同造化神¶
聞道耶溪新買宅想栽千樹作比隣¶