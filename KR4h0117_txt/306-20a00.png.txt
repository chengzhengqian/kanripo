文園多病歸田早鬢影東風看野梅¶
　　　簡戴彥碩¶
故人營得草堂低老圃連城近市西碧注硯池荷葉露¶
紅粘屐齒杏花泥書懸牛角朝耕地飯飼魚苖晚灌畦¶
只恐長安雲路近馬蹄催夢聽朝雞¶
　　　呈西平侯沐都督西征¶
西虜慿陵久不賓詔書五道出將軍龍光燭劒銷邉祲¶
虎氣揚旌壓陣雲周廟昔聞方叔頌漢廷今見貳師勳¶