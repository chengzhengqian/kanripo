一氣團虛亘寥廓天光雲影鏡中落紛紛物態從變更¶
眼底何如阿翁樂名利不牽身獨閒萬頃滄波百尺竿¶
溪月江風隨意取星星短髪顔如丹潮來潮去憑此竹¶
不釣齊璜釣荆玉遊鱗掣破浪花圓欸乃一聲山水緑¶
君不見渭濱人熊羆不入姬文夢百歲風光老釣綸又¶
不見嚴灘老漢家名節在一絲雲臺事業迹如掃誰冩¶
斯圖託意深小阮重之輕南金持來索我題佳句薰風¶
灑灑清煩襟幾向濯清亭子上凭欄相對成惆悵安得¶