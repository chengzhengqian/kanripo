白羽扇脚步青芒履聞道鶴書徴臨流還洗耳¶
　　　早發漁浦潭¶
東旭早光芒渚禽已驚聒卧聞漁浦口橈聲暗相撥日¶
出氣象分始知江湖濶美人常晏起照影弄流沫飲水¶
畏驚猿祭魚時見獺舟行自無悶況值晴景豁¶
　　　嵗暮海上作¶
仲尼既云殁余亦浮于海昏見斗柄迴方知嵗星改虚¶
舟任所適垂釣非有待為問乗槎人滄洲復誰在¶