　　　溪上茅亭和士諮¶
釣臺髙處小茅堂退士登臨歳月長假寐不為黄閣夢¶
無營還笑白雲庄清風明月何須買綠水青山自可常¶
三十年來無外事此心贏得不炎凉¶
　　　題退休巻¶
五十年來早退休三邊賢逹子為頭題詩每上春山寺¶
載酒頻登夜月樓釣艇有時江上泛兵書盡日篋中收¶
常憐李廣非知命抵死何曾到列侯¶