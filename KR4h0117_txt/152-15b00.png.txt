　　　　復用舊所賦此君軒詩韻贈之并簡元師從¶
　　　　弟周彦公¶
歲行辛巳建中年諸公起廢自林泉王師側聞陛下聖¶
抱琴欲奏南風絃孤臣䝉恩已三命望堯如日開金鏡¶
但憂衰疾不敢前眼見黒花耳聞磬豈如道人山繞門¶
開軒友此歲寒君能來作詩賞勁節家有曉事揚子雲¶
籜龍森森新間舊父翁老蒼孫子秀但知戰勝得道肥¶
莫令無肉令人瘦是師胷中抱明月醉翁不死起自說¶