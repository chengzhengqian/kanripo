雲吹曙暗闗月倚秋高早赴防邊壘三軍待六韜¶
單于秋近塞驃騎逺臨邊吹角風沙動揚旌日月懸驚¶
鵰防獵箭戰馬識烽煙昨夜旄頭黒前軍得右賢¶
煙塵起西北驅馬到長城萬古征人恨秋風隴水聲雪¶
埋金甲重月照寳刀明昨夜聞邊雁中原有弟兄¶
　　　訪邵隱君所居¶
隱君讀書處門巷少行塵竹塢琴邀月花林鳥近人衣¶
冠猶古制泉石是南鄰散帙多閒日休嫌問字頻¶