逺别輕千里經行厯萬山思君終夕坐出守幾時還隄¶
栁吹花盡溪雲過雨閒南峰著書處夢裏更躋攀¶
　　　喜桑民懌至自吳門¶
奔走卑官歲再更江湖偏重别離情逢君怒罵為知已¶
顧我摧頽負此生細雨燈花銷午夜青山詩思繞孤城¶
自慚不是臨卭令潦倒安能重長卿¶
　　　歲暮客錢塘邦彦徴君以詩招飲席間因次其¶
　　　　韻¶