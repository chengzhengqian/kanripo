　　　王氏小桃源¶
一簇林塘隠者棲天然畫出武陵溪循牆流水灣灣曲¶
匝屋桃花樹樹低春雨閉門山犬吠炊煙隔竹午雞啼¶
幽深直得秦人避但恐漁郎路獨迷¶
　　　留别賽景初¶
暖雲將雨驟隂晴四月羅衣尚未成萬㸃愁心飛絮影¶
五更殘夢賣花聲方空越白承恩厚繡䘿諸于照道明¶
自笑窮途不歸去空懷漫刺闔閭城¶