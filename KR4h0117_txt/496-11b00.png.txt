精廬結搆敞虛明曲折中如玉磬成藉石浄宜敷翠樾¶
栽花深許䕶柴荆壁間歳月藏書舊天上功名拂袖輕¶
草罷太𤣥無客到晚凉高棟看雲行¶
　　　題寄大雲菴滄浪上人¶
子城南畔古滄浪複樹廻流匝寶坊幢影倒凌波石動¶
松隂斜拂島雲翔幾隨詩客來投社毎憶經僧坐品香¶
隔市梵音知不逺翠烟深處有禪房¶
　　　湯君子敘致安吉學政歸家喜贈¶