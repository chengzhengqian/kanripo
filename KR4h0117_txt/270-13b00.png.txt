凌風欲訪乗槎仙金壺箭水聲第一畫角梅花聽悽惻¶
三山樓閣碧海凉老鶴不眠清露滴¶
　　　謝季仲容見贈¶
海風立水天空濛瘴雲晝掩蓬萊宫仙人跨鶴天姥東¶
歸來樓閣昏無蹤九仙山高玊為戸廣寒夜訪乗鸞女¶
桂香滴露夢不成㸔徹霓裳羽衣舞宫袍舞錦花翩翩¶
詩成毛骨生清寒飛章贈我歸剡川推篷月在梅花邊¶
　　　次王敬助見寄韻¶