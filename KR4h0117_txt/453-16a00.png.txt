秦鏡光明照人膽漢網踈濶流餘恩青春多暇應出遊¶
劒池正對齊雲樓不厭橋東老居士時來散髪共扁舟¶
　　　松谷歌贈戚侍御¶
金華之山峭而突巖壑空㝠含大谷長松落落䕃其中¶
連林直上蒼雲矗蒼雲拂天不可干白日漠漠生秋寒¶
棟梁森立鬼神守琥珀下閟蛟龍蟠誰其居者戚夫子¶
茅齋髙樓青壁起雙溪泠泠三洞幽靈峰下瞰芙蓉水¶
閉户著書三十餘翻然載筆登公車澄清天下獨攬轡¶