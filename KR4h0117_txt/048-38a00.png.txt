新年草色逺萋萋久客將歸失路蹊暮雨不知溳口處¶
春風只到穆陵西孤城盡日空花落三戸無人自鳥啼¶
君在江南相憶否門前五栁幾枝低¶
　　　自夏口至鸚鵡洲夕望岳陽寄阮中丞¶
汀洲無浪復無煙楚客相思益𣺌然漢口夕陽斜度鳥¶
洞庭秋水逺連天孤城背嶺寒吹角獨戍臨江夜泊船¶
賈誼上書憂漢室長沙謫去古今憐¶
　　　别嚴士元¶