　　　士常席上送乃兄士儀¶
東樓杯酒惜離羣栁色春光日未分姜被劇談中夜雨¶
祖鞭遙指出關雲山城朔雁聨翩起野店昬雞逺近聞¶
邂逅别來相憶地醉歌終日任醺醺¶
　　　即席贈士常¶
病後休聞久廢詩強開涓滴共相知也堪筋力逢春健¶
不為盤飱竟日辭庭雀脫籠舒倦翼轍鱗驚雨振枯鬐¶
相看各有飛揚意醉解吳鈎贈别離¶