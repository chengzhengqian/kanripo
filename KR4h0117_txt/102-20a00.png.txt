　　　和李秀才郊墅早春吟興十韻¶
暖律變寒光東君景漸長我悲遊海嶠君説住柴桑雪¶
色隨高嶽氷聲䧟古塘草根微吐翠梅架半含霜酒市¶
多逋客漁家足夜航匡廬雲傍屋彭蠡浪衝牀緑擺楊¶
枝嫩紅挑菜甲香鳯皇池已盡鸚鵡賦應狂佇見龍辭¶
沼寧憂雁失行不應雙劒氣長在斗牛傍¶
　　　下第題青龍寺僧房¶
千蹄萬轂一枝芳要路無媒果自傷題柱未期歸蜀國¶