歸来長歎臨粧鏡宛轉柔情還未定還未定誰得知須¶
㬰鴉噪庭槐晩又是深閨拜月時¶
　　　夏日憶故鄉風景¶
石榴樹底紅巾蹙薝蔔枝頭露香玉薰風拂拂自南来¶
時向髙堂埽炎燠紅綃煥爛蜀葵開金彈纍垂盧橘熟¶
端陽佳節競繁華黍角堆盤暎醽醁一從遊宦隔天涯¶
馬首紅塵厭驅逐有時飛夢繞錢塘此景依然在心目¶
今年夏月居晉陽南北風土殊炎凉清和已過近五月¶