　　　陵祀次温民懷見贈韻¶
寢殿春開祀禮成青林列炬散公卿啼猿不盡垂胡恨¶
班馬惟聞隔澗聲陶器應當流水設野田還想歴山耕¶
泰陵又長新松柏灑淚蒼崖夕照明¶
　　　次韻何湖東見寄¶
三冬文史粗酧意千里音書慰所知秋水夢陪菰米飯¶
春園慚負杏花枝平生温飽元非志前軰經綸自有基¶
心許扁舟同晩節藕花風北水東涯¶