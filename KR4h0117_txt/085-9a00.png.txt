　　　太保中書令軍前新樓¶
十二欄干壓錦城半空人語落灘聲風流近接平津閣¶
氣色髙含細栁營盡日捲簾江草緑有時欹枕雪峰晴¶
不知捧詔朝天後誰此登臨看月明¶
　　　送知古上人¶
昔年離別浙河東多難相逢舊楚宫振錫纔尋三逕草¶
登船忽挂一㠶風幾程村飯添盂白何處山花照衲紅¶
不似投荒憔悴客滄浪無際問漁翁¶