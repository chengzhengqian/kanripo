　　　魯編修鐸頒詔安南¶
命使炎邦帝選才狀元剛去省元來車從北斗杓前指¶
詔向南天盡處開史局事嚴應暫輟宫袍恩重許新裁¶
歸裝不帶宫中物自寫黄封作壽杯¶
　　　西苑焚藁紀事¶
史家遺草盡成編太液池頭萬炬煙天上六丁元下取¶
人間一字不輕傳先朝故事非今日内苑清遊亦勝縁¶
却上廣寒雲霧裏禁城東指是文淵¶