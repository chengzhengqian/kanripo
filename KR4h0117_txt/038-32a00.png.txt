　　　陪竇侍御泛靈雲池¶
白露時先降清川思不窮江湖仍塞上舟楫在軍中舞¶
換臨津樹歌饒向晩風夕陽連積水邊色滿秋空乗興¶
宜投轄邀歡莫避騘誰憐持弱羽猶欲伴鵷鴻¶
　　　秋日作¶
端居值秋節此日更愁辛寂寞無一事蒿萊通四鄰閉¶
門生白髪回首憶青春嵗月不相待交游隨衆人雲霄¶
何處託愚直有誰親舉酒聊自勸窮通信爾身¶