　　　江山勝覽為維揚張明之題¶
萬里江山接故鄉十年詩酒任踈狂黄河西去龍門逺¶
清渭東來劔閣長一騎寒雲登五嶺孤舟明月度三湘¶
何當收拾天涯興歸卧維揚舊草堂¶
　　　雪中偶書¶
江南三白兆豐年最好湖山晚霽天沽酒欲迷歸市店¶
捕魚還見出濵船雲連野色和煙暝人共梅花待月圓¶
不是梁園詞賦客也随煙景一陶然¶