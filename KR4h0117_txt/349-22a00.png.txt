　　　秋日扈從獵龍山遊牛山佛窟寺和胡學士韻¶
古鼎沈煙一縷微紺園寳地世塵稀風簷鳥避鈴聲過¶
石洞龍隨雨氣歸閒對佛燈知幻影偶聞僧語識禪機¶
祗因坐久天香度無數雲花亂㸃衣¶
　　　海子橋¶
綠海遥通一水長滄波深處石為梁平鋪碧甃連馳道¶
倒㵼銀河入苑墻晴綠乍添垂柳色春流時泛落花香¶
微茫逈隔蓬萊島不放飛塵入建章¶