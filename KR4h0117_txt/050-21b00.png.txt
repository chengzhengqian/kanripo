斂屨入寒竹安禪過漏聲髙松殘子落深井凍痕生罷¶
磬風枝動懸燈雪屋明何當招我宿乗月上方行¶
　　　春宴張舎人宅¶
懶尋芳草徑來接侍臣筵山色知殘雨牆隂覺暮天鶯¶
啼漢宫栁花隔杜陵煙地與東城接春光醉目前¶
　　　赴無錫别靈一上人¶
髙僧本姓竹開士舊名林一入春山裏千峰不可尋新¶
年芳草徧斜日白雲深欲問㣲官去懸知訝此心¶