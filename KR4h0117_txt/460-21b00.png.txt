　　　東莊¶
窗外羣峰逺更佳吾廬自可號山家飛來好鳥尋常語¶
移種新藂次第花木客每因求石蜜販夫頻到送溪茶¶
不妨兼有漁翁樂秋水東湖一釣槎¶
　　　次九叔松石翁所遺韻¶
宦海清聲不愧天中年歸袖已飄然秋花盈把陶翁逕¶
春水平湖賀監船教子頖宫期逺大作賔鄉讌禮周旋¶
葛巾藜杖從容地共指人間自有仙¶