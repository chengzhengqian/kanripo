膠漆空談陳與雷思君不寐抵清曉月上髙樓數星皎¶
賦罷停雲獨倚樓目斷螺峯天外小¶
　　　送林參議之廣東¶
紫薇粉署送仙郎千里傳宣渙汗香天上欲教均雨露¶
海壖應得識鸞凰蕉花爽氣凝秋暝椰葉清隂變夏涼¶
遥想鳴琴多暇日寸心還繞九霄長¶
　　　奥如亭¶
南亭勝槩舊栖遲三徑隂隂葛蔓垂天籟每生虚谷聽¶