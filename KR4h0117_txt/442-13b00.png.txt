西湖水清清見底浪暖沙暄雁䨇起雁飛不落稻粱田¶
弋人慕爾徒紛然賈生磊落美少年才如羽箭乘風前¶
長沙宣室淚濺濺何如樂聖稱世賢襧衡之才能擊鼔¶
屈子思歸作漁父䖍州酒稅名不虚至今文彩生圗書¶
深淵大澤藏龍魚西郊雲密将何如西湖水清蘆葉疎¶
胡不濬此芙蓉渠蠙珠或有當前車夜光不發空爾思¶
　　　冬日遊海印寺¶
新寒凌翠袖散歩入禪叢海印何年寺煇煌紫陌中煙¶