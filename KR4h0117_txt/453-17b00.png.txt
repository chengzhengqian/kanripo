漢宫九重類天居宫中羙人粲璚琚姱容淑態意非一¶
網户文窗煙霧虛就中絶代稱明君錦江波浪巫山雲¶
素月嫦娥獨光彩明星玉女徒繽紛君王行幸恣歡暱¶
蛾睂短長難具悉可憐睇盻隔重霄竟使畵圗欺白¶
日金珠不操静女手丹青更甚䜛夫口妍媸反覆在錙¶
銖移愛為憎忍相負明珠萬里沈胡沙哀歌一曲留琵¶
琶今看青塜千年草豈是夭桃三月花¶
　　　砥柱歌上陳留劉相國¶