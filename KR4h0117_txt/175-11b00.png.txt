　　　十月九日與客飲忽記去年此時自錦屏歸山¶
　　　　南道中小獵今又將去此矣¶
去年縱獵韓壇側玉鞭自探南山雪今年痛飲蜀江邊¶
金杯却吸峩眉月竹枝歌舞新敎成凄凉傳得三巴聲¶
城頭築觀出雲雨峩眉正與䦨干平酒酣詩就擲杯去¶
醉踏玻璃江上路懸知幽澗斷橋邉巳有梅花開滿樹¶
　　　同何元立賞荷花懐鏡湖舊遊¶
少壯欺酒氣吐虹一笑未了千觴空凉臺下簾人似玉¶