謝家蘭玉森森起囘首猶餘報主情¶
　　　大理寺芍藥次韻¶
繫馬槐陰午未歸翻階紅藥正芳菲開簾白日影揺座¶
繞砌和風香襲衣采石載將醪正美東甌携得蟹仍肥¶
從容退食還賡詠棘寺門閒訟牒稀¶
　　　一雲次王守谿閣老韻¶
石磴崔嵬路折旋﨑嶇歴盡是平田高林忽送催詩雨¶
深澗遥分悟道泉僧為知名如舊識地疑曾到豈前縁¶