　　　喜雨¶
炎方厭熏灼不雨苦連旬春叢日以偃勾甲多不伸南¶
山殷其靁靈雨降載晨咆哮一舒解焦巻相鮮新川原¶
粲茸茸𤓰菜交欣欣卧聽屐齒音雞鳴嘐四隣流雲下¶
蓬楹和氣冲葛巾新田沃甘澤禾麻無苦辛農功有次¶
第踴躍勿逡巡穿園剪蒲笋亦採澗之蘋青芹四月香¶
芽茁競乳珍王績三升糟方朔一囊陳雖非髙陽傳意¶
氣即故人求我形骸外枕汝不余嗔¶