覆雨翻雲少定踪寸心空繫景陽鐘只縁路有雲霄隔¶
豈是天無雨露濃秋水簾深浮翡翠西風帳小冷芙蓉¶
可憐半夜相思夢不到君門第九重¶
　　　桐廬㑹鄉同年陳大尹¶
同榜題名二十年東西踪跡兩茫然桐江幸與先生㑹¶
花縣争傳大尹賢豺虎聞風咸歛迹荒蕪得雨盡成田¶
朝家正有旌賢詔薦䟽行看到日邊¶
　　　送吾閩薛助教移官南監飬母¶