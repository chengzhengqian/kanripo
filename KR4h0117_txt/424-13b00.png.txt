篋中經術老關雎晨辭魏闕鐘聲早暑退秦淮樹影疎¶
歸去青山應不負傳家還有五車書¶
　　　遊廬江冶父寺¶
不有山農𨗳我前寺蔵幽谷到何縁人間舊厯将僧臘¶
松上欹巢是鶴年大冶空名餘刼火古泉清響落厨烟¶
此来暫了公家事局促斜陽下嶺巔¶
　　　寄應天尹秦志寧¶
我為公歌九罭魚眼中誰讀五車書名高京兆新遷地¶