亦有宗雷違四相千峯無路訪羣仙¶
東林佛閣倚岧嶤蘿逕逶迤傍石橋松栢千章連左蠡¶
芙蓉萬疊倚層霄琪花雪影江心見蓮社天香世外飄¶
歸老倘酬仙賞願藍輿寧待逺公招¶
　　　至儲潭廟留題¶
五老峯㣲楚路分贑灘猶禮洞庭君行空鐡馬寒嘶霧¶
帶月蒼龍夜吼雲瓊佩倩誰招帝女桂漿聊復奠靈氛¶
清吟寄逺成孤絶思入滄江白鴈羣¶