金輪夜半北方起炎精未墮光先已青衣去作行酒人¶
泥馬來為失郷鬼江頭宫殿列巑岏湖上笙歌樂宴安¶
魚羮自從五嫂乞殘酒却笑儒生酸格天閣上燒銀燭¶
申王計就蘄王逐累世内禪諱言兵中興之功罪難贖¶
開邊釁動終倒戈師臣函首去求和木綿庵下新鬼哭¶
誤國重逢賈八歌琉璃作花禁珠翠上馬裙輕淚粧媚¶
朔風吹塵笳鼔鳴天目山崩海潮避徃事興亡誰與論¶
亭亭白塔鎮愁魂惟有棲霞嶺頭樹至今人說岳王墳¶