我雖調公不敢易龍駒㑹去超胡沙¶
　　　使北有懐¶
長年日戲老莱衣不忍此身終日違今日馬頭燕北去¶
不堪頻望白雲飛白雲汝飛去何許悠悠㑹到江南路¶
朔風吹淚灑大河直與波瀾競東注¶
　　　皇帝郊祀禮畢詣景陵㳟謝次履中學士¶
黎明駕出告熈成朝野人呼萬嵗聲日上天門春意近¶
雪殘宫瓦曉寒生六龍寵䕶隨天仗三爵恩容醉御觥¶