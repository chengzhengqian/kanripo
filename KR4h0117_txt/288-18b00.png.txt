臨流路亦欲相呼抱琴去晴天指㸃北飛鴻應識雲中¶
舊行處¶
　　　題紈扇畵景贈易茂才¶
故人髙興蟠雲林門對三山之碧岑却憶秋風相過日¶
溪口繫船黄葉深石潭買魚雨羃羃松岡躍馬烟沈沈¶
翠屏千丈天上落十日縹緲窮登臨當時感激戀岑寂¶
常恐寇盜相陵侵落霞遥憐烽火赤白雲獨擁髙崖陰¶
忽復山城五月暑思挹風露清煩襟偶持紈扇寫秋樹¶