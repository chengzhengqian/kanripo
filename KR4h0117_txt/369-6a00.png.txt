　　　贈清貧上人¶
黄金沙界名浄土中有僧為持敎祖説法能超最上乗¶
常感天花向空舞禪闗盡日白雲封為愛疎閒似逺公¶
秋雨凉蟬三逕葉夕陽歸鳥一聲鐘支頤夜坐林間石¶
白月清潭了無迹問師戒臘今幾何笑指青松數千尺¶
有時聚石講經文石頭㸃盡如有聞有時浮杯去渡海¶
踏碎萬頃玻璃雲歸来清梵維摩室何用區區九年壁¶
降龍解虎人不知惟有閭丘老人識¶