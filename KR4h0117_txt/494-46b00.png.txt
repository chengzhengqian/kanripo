　　　留城道中有張良祠¶
古隄楊栁綠絲柔盡日南風送客舟百里青徐平入望¶
千年汴泗正交流草荒霸業春過沛月滿叢祠夜泊留¶
老去馬遷心尚在不妨書劍事遨遊¶
　　　魏家灣有感¶
博平縣裏侍親時四十年來兩鬢絲竹馬都非前日夢¶
枯魚空負此生悲已無父老談遺事獨有聲名繫去思¶
憔悴平生塵土跡魏灣流水㑹能知¶