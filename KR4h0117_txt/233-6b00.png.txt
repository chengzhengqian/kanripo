病骨秋偏早單衣露亦寒微雲生水際暝色起林端地¶
逈月遲下樓高山易殘輕風吹欲舉醉䄂拂層巒¶
　　　重渡滹沱¶
遙臨滹水㟁囘望土門關秋色巉巗上川形拱抱間分¶
彊人自隘設險地誰慳欲問前朝渡江鷗故意閒¶
　　　月下獨酌¶
佳月静可飲一天明水寒餘光泛不極徘徊尊俎間但¶
覺凉露下不知清夜闌醉眠吾有興君當下西山¶