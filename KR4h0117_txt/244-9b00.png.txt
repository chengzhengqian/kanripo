　　　陳氏思蘭亭¶
儼儼春服成浮雲澹微隂行隨越山曲修篁映疎林溪¶
湍駭遊魚巖花觸飛禽物變理乃常於焉樂幽尋悠然¶
斯亭上契彼往哲心豈不感陳迹志鬱匪所任猗蘭有¶
時作亦以絃吾琴武夷參其前佇立企遙岑¶
　　　送鄧提舉之官江浙¶
天寒道路遥嵗晚風雨作虚名諒何為矧此懐抱惡子¶
行既云邁離居愧余索物盛固有時空山正凋落¶