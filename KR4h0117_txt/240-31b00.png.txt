野人再到城南寺臨水芙蕖次第開新酒瓦盆青暎竹¶
前題石壁綠封苔夕陽半嶺牛羊下秋色滿天鴻雁来¶
獨上新亭天地濶不須揮淚灑蓬萊¶
　　　采石懐李白¶
夢㫁金雞萬里天醉揮毫筆掃蠻箋錦袍日進酒一斗¶
采石江空月滿船金馬重門天似海青山荒塜夜如年¶
祇應風骨蛾睂妬不作天仙作水仙¶
　　　登石頭¶