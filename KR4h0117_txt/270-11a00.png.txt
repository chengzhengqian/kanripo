千金不買西子笑一舸竟逐陶朱歸丹砌草深麋鹿卧¶
凄凄棘露沾人衣闔廬丘墓虎為衛至今鐘磬聞餘悲¶
游人不悟國傾亡松間援筆題眞娘¶
　　　朝陽臺¶
巫峰十二青參差石形儼現仙娥姿蒼藤翠木怯凄冷¶
精誠夜感襄王思仙衣縹緲仙裙濕雲影飄颻雨聲急¶
陽臺朝暮不勝情高唐想像愁無極夢中竒遇事杳㝠¶
公子雕辭亦胸臆荒凉古廟屹江干臺空不見行雲跡¶