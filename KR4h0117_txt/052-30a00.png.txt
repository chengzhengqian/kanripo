凉風吹玉露河漢憶幽期星彩光仍隠雲容掩復離良¶
宵驚曙早閏歲怨秋遲何事金閨子空傳得網絲¶
　　　從軍行¶
二十在邊城軍中得勇名巻旗收敗馬占磧擁殘兵覆¶
陣烏鳶起燒山草木明塞閒思逺獵師老厭分營雪嶺¶
無人跡氷河有雁聲李陵甘此没惆悵漢公卿¶
　　　代員將軍罷戰後歸舊里贈朔北故人¶
結髪事疆塲全生俱到鄉連雲防鐵嶺同日破漁陽牧¶