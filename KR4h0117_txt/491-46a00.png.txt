清時無事樂雍熈物外幽尋也自冝山寺有僧留共飲¶
石枰無蘚坐彈碁日斜茶塢鸎啼緩月上松林客散遲¶
記取琅玕題字處明朝来此重論詩¶
　　　次以寛春日乆雨韻¶
春来風雨嘆淹留轉覺寒侵季子裘茅屋幾家疑斷火¶
野塘無處好移舟雲低逺樹迷荒戍草沒平沙漫夕流¶
明日晴光還似舊且乗羸馬覔交游¶
　　　和答蔣文藻¶