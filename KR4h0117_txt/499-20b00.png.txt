乆拚世事蠅蝸外他日終師馬少遊¶
　　　邢太史田錦衣集神樂觀¶
琳宫秋淨擁樓臺仙侣同遊院院開白晝漫憑碁局遣¶
清風時送酒杯來高槐承日敷清蔭老栢飱霜蝕紫苔¶
回首又隨車馬足始知靈境少塵埃¶
　　　是日約往南郊不果¶
南國清明花事稀燕山雨雪尚霏霏長安九陌春何處¶
旅食經年客未歸兩地風光闗念切平生事業寸心違¶