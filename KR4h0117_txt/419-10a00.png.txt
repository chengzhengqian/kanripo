請得俸糧休别用多抄經籍老來看¶
　　　新治小軒成¶
費將心力治齋居細竹移來葉尚疎雪白蠣光鋪槅眼¶
鴉青布色染簾裾規模别出經營外景物新呈晦沒餘¶
髹壁正妨童穉汚粉牆還待友朋書今宵纔是題詩起¶
此席方為讌客初前郭後村無曠地相過莫訝少寛舒¶
　　　滴露菊¶
花露秋香滿紫苔芳根重見一枝開何當移取金莖去¶