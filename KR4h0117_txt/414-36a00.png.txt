　　　送徐大參公肅還河南¶
與君前後入都城才得論心又送行亭上朔風消酒力¶
道中寒月聽車聲來朝逺上南山夀去路回瞻北斗明¶
洛下人家應慰藉春光先近一陽生¶
　　　送李景祥赴台郡教授¶
京邸相看識面初銓曹俄復聽新除當朝九五才聞詔¶
行路尋常只載書朔土寒風増客罽天台春色候經畬¶
黌宫努力宜先達誰有三鱣到講餘¶