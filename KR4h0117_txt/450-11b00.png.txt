樓臺驪龍撐角距風雷䕶階梯羆虎守門戸炎天或凝¶
氷白日常洒雨疑有神仙居過者不敢侮晦明異徵應¶
靈氣亘今古誰將磨其崖鐫頌比石鼔¶
　　　水亭夜坐¶
今夜月上遲前夜月上早有月景固佳誰識無月好天¶
髙衆星明凉意在庭草風輕螢照樹夜定魚躍藻毛髪¶
動蕭爽塵襟滌煩懆時序倐將代浮生嗟易老北鴈今¶
已南遊子在逺道昨夢江田村石林淨如掃獨坐望海¶