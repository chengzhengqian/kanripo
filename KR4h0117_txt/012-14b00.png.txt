　　　和梁武陵王遥望道館¶
神境流精闕仙居紫翠房今有尋真地迤邐麗通莊九¶
柱含虬重三臺飾夜光金輝碧海軸玉笈紫書方拂筵¶
青鳥集吹簫白鳳翔履歸堪是鷰石在詎非羊煙霞四¶
照蘂風月五名香於兹喜臨眺願得假霓裳¶
　　　上蓮山¶
獨邁青蓮嶺超奇紫蓋峯挂流遥似鶴插石近如龍沙¶
崩聞韻鼔霜落候鳴鐘飛花滿叢桂輕吹起脩笻石蒲¶