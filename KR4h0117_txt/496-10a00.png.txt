落落乾坤任此生悠悠岐路苦難平鑿坏顔闔元逃世¶
賣藥韓康不事名白雪摻停花下石紫芝歌和竹間鶯¶
江湖滿眼乗春興擬逐䲭夷萬里行¶
　　　呈吳子純叔¶
北郭開堂賜養豐西山拄笏翠烟通膝前巳遂承歡志¶
海内偏欽引退風水檻觀魚花戱沼松庭調鶴月流空¶
遥知三徑多游暇何事求羊興莫同¶
　　　庚子至日¶