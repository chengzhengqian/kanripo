仙人還種日邊花珠林夜氣凝丹露貝闕晨光散綵霞¶
我憶舊遊成逺别上東門外立昬鴉¶
　　　福州冲虚觀¶
力士持兵守絳宫吹笙人去斗壇空白榆城闕秋雲上¶
紅樹樓䑓夕照中鴻寳昔疑丹井謬龜泉今悟玉池通¶
他年不跨芝田鶴曾向清虚學御風¶
　　　題畫蘭竹¶
美人隔澧浦日暮倚幽篁繁霜忽已隕為我紉秋芳¶