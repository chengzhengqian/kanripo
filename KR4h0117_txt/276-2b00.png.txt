　　　示惟寂¶
古人出家為生死今人出家則否爾生死由來既不明¶
况復所為同俗子友不友兮師不師浩浩成羣習庸鄙¶
觸事如今已面牆何待他年始知恥而汝既然為我徒¶
日用應須重操履教㫖禪宗力究㕘聖像晨昏更勤禮¶
儻或一朝得入頭便有清聲播人耳慎勿悠悠過一生¶
没頭浸在濤浪裏我今衰老百無能隨分山林且容與¶
汝來問訊我合掌覿面何曾孤負汝¶