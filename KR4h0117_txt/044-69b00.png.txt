　　　當塗趙炎少府粉圖山水歌¶
峨眉髙出西極天羅浮直與南溟連名公繹思揮彩筆¶
驅山走海置眼前滿堂空翠如可掃赤城霞氣蒼梧煙¶
洞庭瀟湘意𣺌緜三江七澤情迴沿驚濤洶湧向何處¶
孤舟一去迷歸年征帆不動亦不旋飄如隨風落天邊¶
心搖目斷興難盡幾時可到三山巔西峰峥嶸噴流泉¶
横石蹙水波潺湲東崖合沓蔽輕霧深林雜樹空芊緜¶
此中㝠昧失晝夜隠几寂聴無鳴蟬長松之下列羽客¶