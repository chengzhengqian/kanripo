拾得詩清苦風騷道自存看雲欹竹石步月出松門識¶
取心中印休磨鏡上痕時時多漏泄塵世少知恩¶
　　　又¶
人生萍托水流轉成愛河鼓激無明風出入生死波一¶
念若知歇諸縁皆息魔急須登覺岸勸子莫蹉跎¶
　　　又¶
人生貪愛重所欲未嘗周一飯飽足矣萬鍾心未休黒¶
業何時了紅裠也自羞鬚毛已侵雪猶自日悠悠¶