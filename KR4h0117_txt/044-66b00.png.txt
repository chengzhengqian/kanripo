幾枝正發東窗前覺來欲徃心悠然魂隨越鳥飛南天¶
秦雲連山海相接桂水横煙不可涉送君此去令人愁¶
風帆茫茫隔河洲春潭瓊草緑可折西寄長安明月樓¶
　　　送蕭三十一之魯中兼問穉子伯禽¶
六月南風吹白沙吳牛喘月氣成霞水國鬱蒸不可處¶
時炎道逺無行車夫子如何涉江路雲帆嫋嫋金陵去¶
髙堂倚門望伯魚魯中正是趨庭處我家寄在沙丘傍¶
三年不歸空斷腸君行既識伯禽子應駕小車騎白羊¶