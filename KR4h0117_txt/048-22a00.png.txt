逢君穆陵路匹馬向桑乾楚國蒼山古幽州白日寒城¶
池百戰後耆舊幾家殘處處蓬蒿徧歸人掩淚㸔¶
　　　步登夏口古城作¶
平蕪連古堞逺客此沾衣髙樹朝光上空城秋氣歸微¶
明漢水極揺落楚人稀但見荒郊外寒鵶暮暮飛¶
　　　酬郭夏人日長沙感懐見贈¶
舊俗歡猶在憐君恨獨深新年向國淚今日倚門心嵗¶
去随湘水春生近桂林流鶯且莫弄江畔正行吟¶