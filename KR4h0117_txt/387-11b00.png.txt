厭飫林壑輕煙霞一朝别山出城市黒風黄日昬塵沙¶
廣庭曲巷通幽處壘石栽花脩勝具眼中彷彿雖逼真¶
畢竟人為靡天趣回思舊隠隔世間欲一見之千萬難¶
殘縑斷素纔咫尺傾囊倒篋不復慳君從何處得此幅¶
千里雲山數間屋逺山淡淡横翠眉近山亭亭削青玊¶
山頭處處飛白雲樹頭樹尾晴輪菌丘林忽斷天光露¶
晴色遙連雨氣昬蒼苔白石羊腸路平麓盤盤幾家住¶
就中老人華陽巾手把瓊芝滴清露山光水色相渺綿¶