朝衡暮復嵩那識白雲蹤度磧逢馴象浮河亢毒龍衲¶
經何限雪山過幾多峰年老無觔力方懐故院松¶
　　　憶鄭二宣時往交州¶
旅棹若乗空春遊近日東遙憐滄海客共是白頭翁雨¶
霽魚吹浪天遙鶻借風清泠臺下路樽酒幾時同¶
　　　江上寄巴東故人¶
我憶巴東客長為江上吟楚雲將夜夢湘月寄愁心落¶
日青楓樹秋風白帝砧遙傳一紙淚讀罷想沾襟¶