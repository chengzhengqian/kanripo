松州之南茂州北豺狼當道儲餉厄中丞調兵急于火¶
夜裏平畨碉房破㳺擊将軍張世賢赤心殺賊不愧天¶
胡桃溝裏被圍急彎弧四顧心膽宣髙㟁當前後番虜¶
箭鏑奔雷闢地户胡騮不幸誤一蹶徒手猶能摶彫虎¶
芮家㕘将才且都守邊不數丁大夫忍令對靣不相救¶
安在奮勇西擊胡幾人同来不同死将軍血作溝中水¶
生時豪氣雄萬人死後忠魂報天子邊城二月吹蘆笳¶
怨聲番入胡桃花胡桃花開白練練溝底行人泪如綫¶