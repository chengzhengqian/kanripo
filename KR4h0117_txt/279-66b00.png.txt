　　　館娃宫故址¶
苧蘿雲物媚脩容玉燕金鸞送入宫吳下諫臣終受戮¶
越中書史不言功烏啼月落霜初曉鹿走春風草亦空¶
香徑屧廊隨世換倚巖惟有寺樓紅¶
　　　送張仲舉赴金陵郡學訓¶
攻苦食貧三十年才名不讓古人先一經逺赴招賢幣¶
千里寒移坐客氊書擔曉争京口渡布帆春上石頭船¶
秣陵秋色秦淮月夜夜吳山几案前¶