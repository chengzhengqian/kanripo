　　　其二¶
侍郎乗興自南畿社老村童覩漢儀浴日早明雲裏觀¶
靈風不滿廟前旗古今詩句留鴻跡来往遊人似奕碁¶
雖是亡秦多絶藝披榛還覔李斯碑¶
　　　官舍秋晚有感¶
雨過鐘山挹晚凉芭蕉承月翠流光十年江上雁来往¶
萬事眼中人短長獨在異鄉偏嗜酒老防多病每尋芳¶
此卿敢道還清濁兀坐如僧一炷香¶