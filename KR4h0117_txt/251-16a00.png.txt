笛聲催鼓隔花聞雙龍鏡化閒風雨五馬歌沈暗水雲¶
日暮故人期未至誰家看舞石榴裠¶
　　　送趙仲禮御史兼呈王侍御¶
都門相送意躊躇别路秋生白羽車霜雪總看鵰去疾¶
風煙那問雁來疎嶺南斥候愁烽燧江左誅求畏簡書¶
白靣少年空解事繡衣行縣定何如¶
建業城頭烏亂啼知君感古夜聞雞荆揚貢賦元趨冀¶
晉宋文章漸入齊草疏或依松影坐哦詩應就竹隂題¶