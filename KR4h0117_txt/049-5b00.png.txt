風起漢臯開户望平蕪即此恡音素焉知中密疎渇者¶
不思火寒者不求水人生羈寓時去就當如此猶希心¶
異迹眷眷存終始¶
　　　同徳精舎養疾寄河南兵曹東㕔掾¶
逍遥東城隅雙樹忽葱蒨廣庭流華月髙閣凝餘霰杜¶
門非養素抱疾阻良讌孰謂非他人思君歲云變官曹¶
亮先沗陳躅慙俊彦豈知晨與夜相代不相見緘書問¶
所如酬藻當芬絢¶