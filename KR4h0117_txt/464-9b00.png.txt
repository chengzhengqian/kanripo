碧涓雙瞳垂兩儋中有一老笑掀髯光景彈指如峯嵐¶
四老離立欲何俟左瞻象緯右地紀日月閒擔藜杖頭¶
乾坤幻入瑶簪裏誰其畫者拂縑素髣髴風神帶煙霧¶
蒼鹿靈龜舞黄鶴琅玕芝草紛無數五老光寒動南極¶
天闕鴻鈞開壽域年來南極躔吳會等閒百嵗占耆徳¶
福州刺史中吳彦八十慈親俱聖善出繼時兼寸草心¶
稱觴歸及朝天便彩服依依忽長夏我來稱觴仍勸駕¶
慈顔渥丹逼五老況有兒孫堪慰藉弧光照地庭槐緑¶