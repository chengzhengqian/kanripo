　　　題觀音巖¶
髙閣臨虚如履地長江萬里來無際世人可到不可留¶
只許禪僧仝結制亂帆來往逐雲飛隔岸淮山擁翠㣲¶
大士巖前常宴坐孤燈夜照客船歸¶
　　　秋日登海虞致道觀¶
琳館無塵真福地門前萬竹自青青丹成井底飛雙鴿¶
檜老壇邊布七星鶴舞出林朝每見龍吟歸壑夜還聼¶
我來祗為逃秋暑非是尋仙問道經¶