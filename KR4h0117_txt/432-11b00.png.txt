　　　次宫保戒軒靳公詩韻寄夀少博守溪王公¶
襟度淵然隘九州濟川功就等虗舟名從晉國三槐著¶
身共睢陽五老逰綠野林巒千古意平泉松竹四時秋¶
不知圗像凌煙者出處輸公幾百籌¶
　　　枕上¶
夢裏鷄聲到枕邊披衣起坐興茫然流年未老長多病¶
處世無能秪自憐旅况幾宵燕市酒歸心千里楚江船¶
黄扉三載成何事孤負日高花影眠¶