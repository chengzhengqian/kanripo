　　　江巡曉行¶
繚繞江流逐岸斜西來巫峽海東涯竹簾篷戸船船月¶
山館雲亭處處家波净試揺天上櫓風恬眞隱浪前花¶
天邊絳節予方領銀漢如乘八月槎¶
　　　過東梁山西梁山¶
東西萬古石梁存潮落潮生幾處痕一水中流通鷁棹¶
兩山相向過龍門樓臺依約高藏寺煙樹迷茫下有村¶
風便未登聊問俗詩成秪自引壺尊¶