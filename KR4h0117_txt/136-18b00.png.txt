隔江氣候不齊時梅向杭開越尚遲春逺未通蓬島信¶
臘深先放武林枝嶺頭素艷從爭發笛裏孤音却後期¶
虚白堂前攀折看詠公詩句醉金巵¶
　　　次韻嵗暮有感¶
嵗月如流不用嗟盛衰前定豈曾差自憐覽照頭渾雪¶
猶喜觀書目未花竺嶺兩曾逢落桂龍山三見擷新茶¶
春元便欲休官去誰顧杭州十萬家¶
　　　清風閣即事¶