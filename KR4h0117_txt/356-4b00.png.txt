廣寒宫闕何嵯峨畫欄四面浮金波吳剛砍桂鐵斧碎¶
虬枝丹粟今猶多虹橋隠隠天中起翠葢曾到蟾宮裏¶
羽衣霓裳清且妍五色雲階淨如洗白兎𢷬藥丹未成¶
玉杵丁東鳴不停謫仙騎鯨凌倒景空江沈璧秋冥冥¶
龍谿垂釣心長苦想接清光侍明主返照終當及草茅¶
未必今人不如古我聞客論如懸河我酌我酒歌我歌¶
明朝送爾登霄漢我復韜光醉薜蘿¶
　　　谿頭吟送鄧𢎞中上春官¶