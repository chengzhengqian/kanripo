江上浮圖快一登望中煙㟁是西興日生滄海橫流外¶
人立青冥最上層潮落遠沙羣下雁樹欹高壁獨巢鷹¶
百年等是豪華盡懶把興亡問主僧¶
　　　三月望日遊虎丘寺題小吳軒¶
海湧峰前雲樹盤佛宮飛閣出巑岏虎來古塜金精白¶
龍卧秋池劒影寒禪老說空留壞石鬼仙題雨下虚壇¶
憑高不盡登臨興更借西山晩翠看¶
　　　題金陵¶