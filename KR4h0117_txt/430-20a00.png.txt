空谷髙人獨掩扉一時山水盡含暉遺榮賸得幽棲樂¶
倣古猶嫌勝㑹稀飲可稱仙不知醉詩如有癖欲忘機¶
深杯對酒頻燒燭坐上輕寒透祫衣¶
　　　其二¶
手栽花竹繞山扉坐閱朝陽更夕暉架上古書經眼熟¶
世間塵務到心稀菉薋不入騷人室杞菊能充晏歳飢¶
只恐林泉難久戀好賢還為賦緇衣¶
　　　謝見素林公撰至樂樓記用其舊見寄韻¶