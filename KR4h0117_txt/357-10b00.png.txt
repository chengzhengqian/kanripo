舊家文獻今如昔合族比隣盡逢掖拂雲高扁儼若新¶
客至壺觴更終夕笑予水木忝同源固始南來幾葉蕃¶
千年譜牒猶聫系十載萍蹤未欵門徳星燁燁層樓上¶
永夜相望發惆悵扁舟何日繫湖灣爛醉樓頭續漁唱¶
　　　春日同諸公登烏石山飲天香巖分韻得衆字¶
十年客裏鄉山夢此日山前駐飛鞚展歩寜論磴道危¶
芳遊最喜簪纓衆老衲供茶出寺門廣文飲客開銀甕¶
臺上天香作雨飄花間好鳥知時哢半空寳塔入烟雲¶