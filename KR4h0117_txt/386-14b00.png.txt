　　　和鄒克清韻¶
閒臨流水静看山樹底飛雲手可攀緑野舊開田二頃¶
黄芽新葢屋三間春殘花逕何曽掃月落柴門尚未闗¶
有酒便當呼一醉青銅無處覓朱顔¶
　　　和遊衛水韻¶
管絃聲裏泛仙舟笑引壺觴倚舵樓拖碎白雲魚網去¶
挂殘紅日酒旗收閒鷗睡起沙頭立落葉飛來水面浮¶
不是不歸歸未得許多詩景苦相留¶