　　　得告後用范以載侍御盧溝壁間韻¶
病思無端鬢有華乞身剛喜得還家緣深雲夢澤中水¶
心醉武陵溪上霞諳道豈眞須老驥入林聊復羨歸鴉¶
東岡舊業堪衣食種稻條桑更藝麻¶
　　　邊汝嘉園亭雨後即事¶
山際殘雲放夕暉竹亭移席栁風微半開紅藥香初散¶
並坐黄鸝濕未飛勝㑹秪慚詩力薄芳時寧覺賞心違¶
主人為客添清味旋剪階東韭葉肥¶