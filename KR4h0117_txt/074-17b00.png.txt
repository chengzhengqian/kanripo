　　　宿望亭館寄蘇州一二同志¶
候館人稀夜自長姑蘇城逺樹蒼蒼江湖水落高樓迥¶
河漢秋歸廣簟凉月轉碧梧移鵲影露低紅葉濕螢光¶
西園詩侣應多思莫醉笙歌掩畫堂¶
　　　夜間寄郡中文士¶
盧橘含花處處香老人依舊卧青漳心同客舎驚秋早¶
迹似僧齋厭夜長風卷翠簾琴自響露凝朱閣簟先凉¶
明朝欲醉文中彦猶覺吟聲帶越鄉¶