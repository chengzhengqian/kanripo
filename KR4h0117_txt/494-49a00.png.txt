青林翠葆深於沐總是天家雨露膏¶
　　　璚華島在太液池中上有廣寒殿相傳遼太后¶
　　　游息之所¶
海上三山擁翠鬟天宫遙在碧雲端古來漫説瑤臺逈¶
人世寧知玉宇寒落日芙蓉煙裊裊秋風桂樹露團團¶
勝游寂寞前朝事誰見吹簫駕綵鸞¶
　　　承光殿在太液池上圍以甕城殿搆環轉如葢¶
　　　　一名圎殿中有古栝數百年物也¶