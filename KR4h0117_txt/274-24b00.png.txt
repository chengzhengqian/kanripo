竝倚兩嬌嬈人呼大小喬腕鬆紅玉釧釵軃紫金翹公¶
瑾應同調孫郎早見招獨怜銅雀瓦風雨夜蕭蕭¶
　　　次鍾君來韻¶
我愛山中好全無俗事牽秋霜溪口樹春水渡頭船豆¶
熟白鷼聚花開錦雉眠官閒僧舍近棋罷又詩篇¶
　　　春登永安寺¶
宿雨忽開霧凭高散旅愁野烟啼翠鳥庭草卧青牛怪¶
石尖於劔長杉高過樓尚懷登絶頂東北望杭州¶