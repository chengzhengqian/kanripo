　　　次秋日韻奉汝弼叔¶
三徑歸來菊未荒半凋楊栁㺯初凉銀屏紈扇題秋句¶
金鴨羅衣換夕香老憶風雲趨北闕夢無花月待東牆¶
狂遊尚記秦樓别翠袖紅綃拭淚行¶
　　　送春寄楊孟瑄¶
腸㫁春光春可憐登山臨水送將行天連草色圍孤嶂¶
樹帶河流遶故城㡬㸃落紅迷蝶影一庭新緑占鶯聲¶
殷勤更約明年早酒對陽闗慰别情¶