仙人飄颻自何至紺髪方瞳紫霞氣金瓶貯酒醉枕之¶
玉山頺卧干將市時人不識謂凡流轉眼飛空那可求¶
鼓琴知坐白羊石吹笛應還黃鶴樓此瓶昔把𤣥丘去¶
至今猶記仙人處吳王宫西碧草春千年空自想飈輪¶
　　　鳳凰臺歌送顧布政華玉之武林¶
鳳凰臺前動春草春風吹拂金陵道白鷺亭邊掛短楊¶
清溪閣上啼芳鳥吳中顧榮如謝公東山抗步紅霞表¶
花開綺岸延舉觴雲落清牕照揮灑去年子作秦淮客¶