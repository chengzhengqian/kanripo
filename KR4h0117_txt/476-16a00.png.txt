不負青山此一行茗碗月來團素影柏厓氷斷碎寒聲¶
小橋況與梅花近詩句因君分外清¶
　　　吳定夫久客嶺南以詩寄之¶
别久全忘話别時長年春草負歸期半窗涼雨驚蕉葉¶
幾度炎風熟荔枝衣錦自應嗤夜色囊金誰肯滯天涯¶
倚廬人在君知否望斷蠻煙髩欲絲¶
　　　江左邱惟明訪余萬山草亭¶
一椽深隠翠微間客至相延只㸔山林鳥向人如答語¶