山出雲歸樓自立愚公好勤不奈閒孫孫子子厭躋攀¶
眼空四海本無物何事欲移門外山¶
　　　題夀老人松年圖¶
我昔湖上看眠松蟠屈蒼龍隂十畝青天晝暝雷雨黒¶
白日猶疑鬼神守却憶僧前如雨落春雨新秧不盈握¶
如今合抱復蔽牛偃蹇輪囷卧丘壑松下老僧金骨仙¶
親手種松忘嵗年倒持一尺白鸞尾拄頰聴風當晝眠¶
茯苓作粥粉作餅千斛松醪供酩酊不用飛丹駐玉顔¶