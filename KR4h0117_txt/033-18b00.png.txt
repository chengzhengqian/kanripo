路望鄉山近家見門栁到時春未暮風景自應有余憶¶
東州人經年别來乆殷勤為傳語日夕念攜手兼問前¶
寄書書中復達否¶
　　　寄閻防(防時在終南/豐徳寺讀書)¶
青㝠南山口君與緇鍚鄰深路入古寺亂花隨暮春紛¶
紛對寂寞徃徃落衣巾松色空照水經聲時有人晚心¶
復南望山逺情獨親應以修徃業亦惟立此身深林度¶
空夜煙月資清真莫歎文明日彌年徒隐淪¶