姬風鬂亂睡色餘妬面誰令種性香風味極不淺道人¶
三昧力幻出隨意現塞管玉纎寒無勞寫哀怨¶
　　　上巳日有懐昔從雲庵老人此日山行¶
今年上巳日久客望江南雙林接脩水石路入煙嵐千¶
峰出雲雨空谷呑寒潭蒼杉鬱童童秀色凌雲庵不見¶
庵中人青燈耿塵龕空餘行樂處攀翻聞笑談風光與¶
節物觸愁味參參臨髙望煙靄衰涕落春衫¶
　　　送正上人歸黄龍¶