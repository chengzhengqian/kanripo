　　　送孫懋仁守信陽¶
申州每憶經行處出守憐君近故鄉九曲春流繞阡陌¶
三關風氣䕶城隍耕桑只似巡南楚甘㫖何妨到北堂¶
亦有峴山堪勒石路人休漫說襄陽¶
　　　悶城登妙山次范以載韻¶
千尋峰頂立斜陽指㸃方隅認故鄉山勢北來蟠地逺¶
雁行南去繞天長寒溪周折泉逾碧霜樹蕭森葉盡黄¶
俯仰乾坤無限意百年勲業愧堂堂¶