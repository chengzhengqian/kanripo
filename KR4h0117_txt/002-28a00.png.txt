秋風蕭瑟天氣凉草木揺落露為霜羣燕辭歸雁南翔¶
念君客遊思斷腸慊慊思歸戀故鄉君何淹留寄他方¶
賤妾㷀㷀守空房憂來思君不敢忘不覺淚下沾衣裳¶
援琴鳴絃發清商短歌㣲吟不能長明月皎皎照我牀¶
星漢西流夜未央牽牛織女遥相望爾獨何辜限河梁¶
别日何易㑹日難山川悠遠路漫漫鬱陶思君未敢言¶
寄書浮雲往不還涕零雨面毁形顔誰能懷憂獨不歎¶
展詩清歌聊自寛樂往哀來摧心肝耿耿伏枕不能寐¶