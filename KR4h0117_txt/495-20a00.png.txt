　　　寄門生沈用立大尹¶
萬水千山寄信難人傳髙第最能官兩年春雨雞窻夢¶
千里秋雲雁字寒禮遇絃歌須待化政行鞭朴務從寛¶
嶺南民物今何似要使窮閭枕席安¶
　　　除夕¶
寒爐榾柮坐深更兒女相嬉戀戀情婪尾從孩先受酒¶
膠牙隨俗舊傳餳就牀病鶴支春夢隔屋寒雞咽曙聲¶
頭白家貧書萬巻歲華贏得眼分明¶