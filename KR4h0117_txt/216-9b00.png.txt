天涯十載無窮恨老淚燈前語罷垂明發又為千里別¶
相思應盡一生期洞庭波浪帆開晚雲夢兼葭鳥去遲¶
世亂音書到何日闗河一望不勝悲¶
　　　將至潯陽途中寄諸昆弟¶
𣺌𣺌孤帆去幾程悠悠天際望湓城一身避亂辭鄉國¶
千里相思隔弟兄猿呌匡廬寒暮色雁過彭蠡帶秋聲¶
江湖此去多飄泊腸斷風塵逺別情¶
　　　客中別呉季髙¶