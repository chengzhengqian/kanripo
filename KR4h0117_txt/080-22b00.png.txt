昔年相見便忘形為分科斗親鉛槧與説蜉蝣坐竹櫺¶
醮後㡬時歸紫閣别来終日誦黄庭閒教辨藥僮名甲¶
静識窺巢鶴姓丁絶澗飲羊春水膩傍林燒石野煙腥¶
深沈谷響含疎磬片段嵐光落畫屏休採古書探禹穴¶
自刋新厯鬬堯蓂珠宫鳳合迎蕭史玉籍人誰訪蔡經¶
架上黑椽長褐穏案頭丹篆小符靈霓軒入洞齊初月¶
羽節升壇拜七星當路獨行衝虎豹向風孤嘯起雷霆¶
凝神密室多生白敘事聨編盡殺青匝地山川皆暗寫¶