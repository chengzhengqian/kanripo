為君拂拭開寶匣炯若積雪涵疎星起看天地雲㝠㝠¶
誰其麾叱走六丁為擊風雨驅雷霆蕩滌氛䘲萬國寧¶
上頭銘字侯所作辭嚴義正發炳靈憐君少年負才氣¶
毎能仗義討不庭側身北望空馳情君不見燕丹宿昔¶
得荆軻樽前擊筑揚悲歌咸陽西入犯狼虎白虹貫日¶
横秋河英雄事去一朝異奈此古來憂憤多憂憤多向¶
誰語我有髙懐亘千古黄金不用買功名失勢因之虎¶
為鼠嗚呼腰間寶鐵棄如土為爾更歌公莫舞¶