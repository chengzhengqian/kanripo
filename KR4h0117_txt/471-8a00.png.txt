拄開山杖空留煮月瓢海風鶴駕逺疑赴閬風朝¶
　　　邊警¶
枉矢欃槍逼斗杓邊城烽火縱天驕經年戎馬虚奔騖¶
向夜星辰半動揺外府盡煩劉轉運北軍争得霍嫖姚¶
桑中一飯猶知報樗散無謀補聖朝¶
　　　七夕¶
綵綫珠樓月半輪共看河鼓㑹天孫兒童争喜蛛絲網¶
庭院何慚犢鼻褌書傳古香生齒頰機梭空影落匏尊¶