無着天親弟與兄嵩丘蘭若一峯晴食隨鳴磬巢烏下¶
行踏空林落葉聲迸水定侵香案濕雨花應共石牀平¶
深洞長松何所有儼然天竺古先生¶
　　　酌酒與裴廸¶
酌酒與君君自寛人情翻覆似波瀾白首相知猶按劍¶
朱門先逹笑彈冠草色全經細雨濕花枝欲動春風寒¶
世事浮雲何足問不如高卧且加餐¶
　　　輞川别業¶