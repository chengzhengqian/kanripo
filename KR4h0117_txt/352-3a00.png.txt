有客夲冲素瑶琴何靜淵層軒久絶俗士跡緑綺自上¶
朱絲絃初彈徵調聲古澹澤國葦寒鳴旅雁再彈堂堂¶
如迸泉氷盤亂走珠璣圓斯須改調羽仍角灑灑明珠¶
相續落秋吟瀟瀟見斷雲春和鸞鳯鳴阿閣吾聞伯牙¶
昔善琴後来不復傳遺音如何到處聽者少悠悠山水¶
空髙深銀筝錦瑟人同喜流蕩洼淫愉俗耳衛國誰知¶
擊磬心齊門孰識吹竽耻三尺焦桐只獨怡希聲大雅¶
世豈知但令妙解徽絃趣不必黄金鑄子期¶