紫騮嘶入落花去見此踟蹰空斷腸¶
　　　鳳笙曲¶
仙人十五愛吹笙學得崑丘彩鳳鳴始聞錬氣餐金液¶
復道朝天赴玉京玉京迢迢幾千里鳳笙去去無窮已¶
欲歎離聲發絳唇更嗟别調流纎指此時惜别詎堪聞¶
此地相看未忍分重吟真曲和清吹却奏仙歌響緑雲¶
緑雲紫氣向函闗訪道應尋緱氏山莫學吹笙王子晉¶
一遇浮丘斷不還¶