　　　題朱伯禮西邨草堂¶
愛汝西邨之草堂囂塵不到堂中央夕陽欲下山更好¶
大火未流宵己凉隻屨也能來户外小舟剛遣繫籬傍¶
豈無百榼揚州酒與子同醉歌滄浪¶
　　　寄申屠子廸僉憲¶
先生舊德在甘棠故老争留住草堂湖上月明鷗鷺浴¶
山中雨過蕨薇香數莖白髪終難變一日丹心不可忘¶
出處獨翁全大節千年青史有輝光¶