千官扈從羡能文謫牧新聲天下聞落魄吾家蘇季¶
子風流南郡小馮君魚龍路怯黄河險鴻雁聲愁碧海¶
分莫上吹臺瞻越嶠五湖囘首隔重雲¶
　　　同涂明府遊南明山石佛寺¶
背郭巖深洞户重風迴雲竇裊寒鐘相邀縣令飛鳬舄¶
同上仙人玉局峰溟海倒空浮日月台山分壑走蛟龍¶
期吟勝槩題僧壁倚徧前林四五松¶
　　　入雁山二首¶