　　　寄草堂上人¶
首夏年芳尚可尋興來芒屨恣登臨回頭故國煙波濶¶
分袂幽人嵗月深落日杜鵑山館靜熏風芳草栁塘陰¶
知君宴坐忘機地謾寄新詩話此心¶
　　　題水鏡軒¶
小軒明快照巖阿得道幽人喜氣多但視世間如水鏡¶
方知夢裏有山河佳眠不礙林光入清坐何妨夜月過¶
我亦思歸老丘壑結隣西崦肯容麽¶