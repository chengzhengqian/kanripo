巨靈擘破此山石鞭起九龍入空碧山分為兩合不成¶
夹住長江數千尺九道驚湍相擊撞雷聲怒發誰敢當¶
金牛恠獸不可數往往殺氣侵肌凉嗚呼蜀道古来難¶
燒棧能斷人往還一夫可敵百夫勇天險惟有秦函闗¶
固知長江當城壁立此界限分南北東南王氣無窮年¶
此江未必成桑田君不見逆亮百萬鼓腥風海鰍出鬬¶
天掃空書生不能長鎗與大劔只坐帷幄收奇功¶
　　　題國直先伯祖海潮賦後¶