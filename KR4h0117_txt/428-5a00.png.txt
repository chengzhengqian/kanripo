宿霧初收雨過簷侯門池舘綠隂添波間香餌金鱗出¶
葉下黐竿翠羽黏謾遣易牙調異饌不教扶朗識生鹽¶
酒闌夜色清如水露滴松稍濕老髯¶
　　　次韻寄丹陵尹陳明遠¶
令尹書椷手自開猶談祖席勸深盃喜聞惠澤覃花縣¶
贏得芳聲到栢臺比屋絃歌明月裏數村耕稼白雲隈¶
㑹㸔驥足亨衢展久識君非百里才¶
　　　初署院印¶