𤣥洞僧屋懸穹崖攀依儼龍象陟降臨緯階飛泉瀉靈¶
竇曲檻連雲榱我來慨遺迹勝事多湮埋邈矣西方教¶
流傳徧中垓如何皇極化反使吾人猜剝陽幸未絶生¶
意存枯荄傷心眼底事莫負生前杯烟霞有本性山水¶
乞歸骸﨑嶇羊腸坂車輪㡬傾摧蕭散麋鹿伴澗谷終¶
追陪恬愉返真澹閴寂辭喧豗至樂發天籟絲竹謝滛¶
哇千古自同調豈必時代偕珍重二三子兹逰非偶來¶
且從山叟宿勿受役夫催東峰上烟月夜景方徘徊¶