長安秋夕使星明乗傳南來見馬卿春省表隨香案上¶
夜堂杯向綵衣傾雄飛萬里身方壯小却三年政已成¶
明日驅車仍賦别都門千樹不勝情¶
　　　吕邦彦請飲新城道觀追次遜齋先輩謝客見¶
　　　　訪之作¶
山中春酒縮新茅仙棹相將汎碧濤座客盡傾張翰重¶
主人誰似吕安勞金尊檀板花前句海錯江魚竹下庖¶
曽是鄉賢栖隱地欲追遺事薦溪毛¶