　　　柟樹為風雨所抜歎¶
倚江柟樹草堂前故老相傳二百年誅茅卜居總為此¶
五月髣髴聞寒蟬東南飄風動地至江翻石走流雲氣¶
幹排雷雨猶力争根斷泉源豈天意蒼波老樹性所愛¶
浦上童童一青葢野老頻留懼雪霜行人不過聽竽籟¶
虎倒龍顛委榛棘涙㾗血㸃垂胸臆我有新詩何處呤¶
草堂自此無顔色¶
　　　短歌行贈王郎司直¶