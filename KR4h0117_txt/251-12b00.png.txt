雲昏迷廟野花寒封齊安用眞王印興漢空遺大將壇¶
髙帝旌旗俱寂寞斷碑零落後人看¶
　　　送唐子華赴嘉興¶
聞君秋思滿南湖行李今晨發帝都幙府初乗從事馬¶
江城還憶歩兵鱸樹浮白日山侵越潮蹴青天海入吳¶
閒暇憑髙動詩興須成一醉掃新圖¶
　　　和危山曜寄弟¶
故園兄弟總相思久客懐歸屢失期司馬却慚題柱早¶