　　　送伊兵曹赴邊¶
少年恥著惠文冠幙下時時把劍看官燭未銷雞送曉¶
軍笳忽動馬嘶寒關連雲樹征途迥塞接霜蕪戰地寛¶
見説長平門下客奇材惟有一任安¶
　　　吳下聞梁賔客子天爵復送還㑹稽¶
識君京國蹔相從别去堪憐此再逢共把一盃官市酒¶
初聞半夜客船鐘吳洲鴈落潮痕淺越嶠猿啼樹影重¶
曾作尊翁舊僚屬臨分離恨倍人濃¶