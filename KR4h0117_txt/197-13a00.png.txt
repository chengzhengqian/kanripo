清香不復聞雪英驚滿地尚餘青青葉濃隂猶可庇我¶
欲營茅屋示此惜花意兹謀未易言俗士寡清致¶
　　　擬歸田園二首¶
所居極幽深事簡人迹稀乗興或登山興盡輙復歸芝¶
术足吾糧薜蘿富吾衣一生澹無營百事不我違¶
不必効沮溺聊與世相娱荒山無隣里人煙在村墟所¶
以近城市幽處卜吾居門前草三徑堂下栁五株雖無¶
羊酪羮簞瓢亦晏如在我儻知足清貧樂有餘¶