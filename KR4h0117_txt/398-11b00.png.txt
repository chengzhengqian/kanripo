未應别駕淹高足漢署人多識蔡邕¶
　　　象峰掃松送林進士誠¶
十年書劔五雲遊旅夢時常繞故丘天上朝囘龍闕曉¶
越南歸去象峰秋松門月静藤花老石逕薰風荔子稠¶
此去仙翁訪親舊相逢情話擬消憂¶
　　　春雨¶
鳯城高闕曉雲低冉冉春隂欲霽遲三月輕寒疎雨送¶
一畨生意百花知濃沾小苑煙霏滴潤入遙山紫翠移¶