門連内裏見天多荒泉壊簡朱砂暗古塔殘經篆字訛¶
聞説開元齋醮日曉移行漏帝親過¶
　　　早登西禪寺閣¶
上方臺殿第三層朝壁紅窓日氣凝煙霧開時分逺寺¶
山川晴處見崇陵沙灣漾水圖新粉緑野荒阡暈色繒¶
莫説城南月燈閣自諸樓看總難勝¶
　　　題江寺兼求藥子¶
隋朝舊寺楚江頭深謝師僧引客遊空賞野花無過夜¶