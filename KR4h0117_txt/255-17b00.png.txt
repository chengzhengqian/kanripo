　　　用歐陽文忠公神清洞韻題羅士鼎所蔵米元¶
　　　　暉神清洞圖¶
穎陽之山翠煙深仙人不見勞我心叢峰峩峩照空廓¶
白雲時飛石欲落此中不到人間客採藥歸來花滿石¶
想當飛舄堕層崖數聲清嘯驚瑤臺緱山蒼蒼今在眼¶
舉手招之殊未來頴陽之山夜鶴飛仙人不見歸何時¶
神清之洞有幽客應向洞中煮白石洞前巖下仙家春¶
幾片落花雜飛溜高下樓臺縹緲霞綠樹不老青山夀¶