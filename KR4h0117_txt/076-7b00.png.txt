　　　溪亭二首¶
溪亭四面山横栁半溪灣蟬響螳螂急魚深翡翠閒水¶
寒留客醉月上與僧還猶戀蕭蕭竹西齋未掩闗¶
暖枕眠溪栁僧齋昨夜期茶香秋夢後松韻晩吟時共¶
戲魚翻藻争栖鳥墜枝重陽應一醉栽菊助東籬¶
　　　吳門送客早發¶
吳歌咽深思楚客怨歸程寺曉樓臺迥江秋管吹清早¶
潮低水檻殘月下山城惆悵回舟日湘南春草生¶