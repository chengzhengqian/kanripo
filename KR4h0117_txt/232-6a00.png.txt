君不見洛陽記室雙鬂皤不忍荆棘埋銅駝西風忽念¶
鱸魚鱠歸來江上眠秋波又不見甫里先生心更苦河¶
朔生靈半黄土夕陽蓑笠二頃田口誦羲黄思太古二¶
君隱淪豈得已一生不及鴟夷子呉宫鹿走越山髙脫¶
纓徑濯滄浪水丈夫此身繫乾坤豈甘便老菰蒲根古¶
今得失一巵酒我欲起酧汀鷗魂¶
　　　銅雀䑓¶
古䑓百尺生野蒿誰其築此當塗髙上有三千金歩搖¶