白鷗飛斷迷烟樹朅來量移江之西石鐘山上幾栖遲¶
時聞鐘聲發山谷緩復急兮髙復低恍如野寺僧喚粥¶
髙棟懸莛時一觸又如鳴佩趨鴛班五雲䨇闕聲催促¶
前呵暫止問山翁翁云此處無金鐘巖下玲瓏石作竇¶
江風鼔浪相激衝遂令天然至音起何煩協律分條理¶
烟波客夢㡬回驚塵土勞心頓時洗乃知鐘名不我欺¶
委蛇石磴尋古碑蔓草垂蘿古碑没剔蘚漫閱前賢詩¶
　　　贈王鎮撫¶