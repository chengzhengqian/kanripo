重五期不至望六送行舟梅雨快初霽荷風如早秋天¶
涯俱宦轍江上倍離憂欲采幽芳贈因過杜若洲¶
　　　别朱升之¶
淺交多别語情極易忘言送客風生舵懐人月到門夜¶
長偏旅榻秋早是江村復向論心地何年共一樽¶
　　　與張山人夜渡¶
入夜水雲濶煙霏共𣺌茫遥空聞鴈陣逺火識漁榔野¶
渡虚舟楫寒更犯雪霜吾衰倦行役復此戀江鄉¶