東風吹水柳青青送爾遥從吉水行薄禄驅馳南北道¶
老年離别弟兄情歸鴻已逐春先去駑馬猶餘櫪下鳴¶
别後相思何處是五雲應接鳳凰城¶
　　　玉河春色¶
春半京華盛綺羅氷消太液長新波燕巢香壘依金殿¶
栁拂流澌出玉河細草生烟晴日麗煖雲吹雨落花多¶
春光流轉須㬰事且向樽前一浩歌¶
　　　清明大雪因憶十年前亦是日下雪蓋北方常¶