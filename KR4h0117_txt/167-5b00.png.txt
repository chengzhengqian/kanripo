　　　次韻彦光睡起病目¶
蝶夢㳺揚卧碧紗知君不賞玉叙斜夢回起坐有佳思¶
亂觸牙籖書五車黑蠅着眼君弗嗟學道乃得青蓮華¶
商略此言當過我樵青竹裏為煎茶¶
　　　陳循中求賦髙麗墨詩為作長句¶
老松收煙琢元玉可試洮州鴨頭綠来従萬里古樂浪¶
傳到麻源第三谷要須岱郡鹿角膠𢷬成方解土炭嘲¶
請君摩研寫新作一弄潺湲弔康樂¶