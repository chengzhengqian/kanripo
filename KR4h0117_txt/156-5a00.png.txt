笑明朝雨雞鳴闇夜潮未能全獨樂鄰里去招邀¶
已絶經年筆仍闗盡日門身謀嗟翠羽人事歎榕根蔬¶
食風掀市樓居水破村嶺南霜甚薄何得鬢邊繁¶
飽食為茶地深耕覔酒杯翻泥逢暗笋汲井得飛梅湖¶
盡船頭轉山窮屐齒回田間良自苦清興亦悠哉¶
壯嵗日千里晩途天一方花縵聊傲世白袷亦隨鄉團¶
扇侵時令方書遣晝長此間吾所樂便擬上林塘¶
為農沙子歩附保水西鄉隠几江天逺開門佛土香時¶