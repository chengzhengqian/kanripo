　　　同堠山宗姪重遊張公洞¶
洞口四時花木鮮探竒還入洞中天丹留宿火仙家竈¶
芝秀靈根石上田霹靂何年開此竅躋攀今日付清縁¶
阿咸亦是髙情者蔬笋行庖几杖邊¶
　　　訪呉竹沙隠君和王如山韻¶
蘿屋尋君豈偶緣閒情翠竹白沙前拂衣松徑沾清露¶
曵杖苔堦損緑錢圮上再逢黄石老山中又見紫芝仙¶
春畦過雨多栽藥甘苦嘗來為引年¶