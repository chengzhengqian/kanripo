他鄉酒委曲故人情孤嶼早烟薄長波晚氣清辛勤方¶
逺騖勝賞屢難并迴瞻洞庭浦日暮愁雲生¶
　　王熊¶
　　　奉别張岳州説二首¶
長沙辭舊國洞庭逢故人薰蘭敦乆要披霧轉相親嵗¶
月空嗟老江山不惜春忽聞黄鶴曲更作白頭新¶
平生共風月倐忽間山川不期文淡水暫得欵忘年興¶
逸方罷釣㠶開欲解船離心若危斾朝夕為君懸¶