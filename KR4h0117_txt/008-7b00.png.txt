行役滯風波游人淹不歸亭臯木葉下隴首秋雲飛寒¶
園夕鳥集思牖草蟲悲嗟矣當春服安見禦冬衣¶
鶴鳴勞永嘆採菉傷時暮念君方逺遊望妾理紈素秋¶
風吹綠潭明月懸髙樹佳人飾净容招攜從所務¶
步櫩杳不極離堂肅已扄軒髙夕杵散氣爽夜碪鳴瑶¶
華隨步響幽蘭逐袂生踟蹰理金翠容與納宵清¶
泛艶迴烟綵淵旋龜鶴文淒淒合歡袖冉冉蘭麝芬不¶
怨杼軸苦所悲千里分垂泣送行李傾首遲歸雲¶