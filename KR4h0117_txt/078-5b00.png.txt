天下方多事逢君得話詩直應吾道在未覺國風衰生¶
計吟銷日人情醉過時雅篇三百首留作後来師¶
　　　秋日懐九華舊居¶
吾道在五字吾身寧陸沈涼生中夜雨病起故山心燭¶
共寒㣲飲蛩添苦楚吟何當遂歸去一徑入松林¶
　　　下第東歸别人¶
不得同居住當春别帝鄉年華落第老歧路出闗長芳¶
草緣流水殘花向夕陽懐親暫歸去非是釣滄浪¶