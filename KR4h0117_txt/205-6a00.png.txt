　　　峽山二首¶
山近江如束林深路欲迷平沙印虎跡絶壁聽猿啼緑¶
水人誰釣黄茆地可畦幽居堪避世何必武陵溪¶
欲訪飛來殿維舟上峽山有溪流屋下無路入雲間犀¶
解捐金索猿能記玉環無從旌往事有地足躋攀¶
　　　重陽舟中¶
扁舟何寂寞絶不見人家無處沽村酒何從問菊花溪¶
山澹相對節序謾云嘉牢裹烏紗㡌西風日又斜¶