　　　牀屛山水圖歌¶
畵師知余愛青山久墮塵網無由還故將列岫寫屛障¶
使我卧起于其間從此長如宿清境枕上分明見峰嶺¶
爐煙曉入帳中飛擁被驚和白雲冷丹巖碧樹層層開¶
江雨逺逐孤帆來就中樓閣是何處彷彿神女巫陽臺¶
楚山修竹瀟湘水似有清猿忽啼起江南千里夢游歸¶
半牀落月髙堂裏¶
　　　方隠君山園¶