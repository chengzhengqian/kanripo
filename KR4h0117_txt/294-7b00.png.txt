入苑緑泱泱縠紋融暖光東風吹白浪照見赤龍堂龍¶
堂負貝闕隂火春波爇鮫人賣髯綃夜夜唱明月¶
　　　綺川遊¶
川水東北流川花照青樓龍船載鳳吹日來川上遊沙¶
明屬玉止苕香翡翠留漁郎蒲葉底網得雙吳鈎¶
　　　茂苑思¶
輦路秋蓬滿野香團綠濕嬪娥粉黛愁嫣花鉛露泣鶯¶
聲舊時好玉砌秋歸早東家蝴蝶飛烟姿滿芳草¶