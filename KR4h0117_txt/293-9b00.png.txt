幾片捧出如青蓮寒姿本是湖水骨波濤漱擊應千年¶
初疑鬼怪離洞府珊瑚鐵網相鈎連嵌空突兀多異態¶
雲吐夏浦芝生田龍鱗含雨晩猶潤豹質隠霧朝常鮮¶
清音叩罷磬韻逺微靨洗出珠窩圓坐移各岫置庭砌¶
日照彷彿生紫煙三峰削成泰華掌一穴透入仇池天¶
醉中時倒倚蒼蘚秋風冷逼吟詩肩洛陽園墅汴宫苑¶
當時駢列誇奇妍黄羅封葢素氊裹萬里貢餉勞車船¶
奢游事歇家園廢盡仆荆棘荒池邊人生嗜此亦可笑¶