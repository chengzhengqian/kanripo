凌漢蛟龍㑹出池蕙香因暖發松色肯寒移舉世瞻風¶
藻當朝揖羽儀加餐門下意溪水緑逶迤¶
　　　春日奉獻聖壽無疆詞三首¶
文物京華盛謳謡國步康瑶池供壽酒銀漢灑宸章靈¶
羽含雙闕雷霆肅萬方代推仙祚逺春共聖恩長鳯扆¶
臨花暖龍鑪傍日香遥知千萬歳天意奉君王¶
　　　其二¶
鴛鷺彤庭際軒車綺陌前九城多好樂萬井半祥煙人¶