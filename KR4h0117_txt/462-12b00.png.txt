名花艷艷映袍緋半出闌干半出幃紅紫依偎嬌欲語¶
主賔酬酢暮忘歸露滋金粉香痕濕色照霞杯酒暈輝¶
只恐明朝風韻減慇勤相與惜晴暉¶
　　　送黄上舍還尤溪¶
江亭煙樹雨溟溟一曲驪歌酒半醒國學昔年升造士¶
銓曹此日籍明經梨關月色杯中見劍浦秋聲笛裏聼¶
别後相期君莫負擬看鵬翮起南溟¶
　　　送吳貢士還建¶