池光羃䍥宻樹花葳㽔九城鐘漏絶遙聽直郎歸¶
　　　凉州行¶
凉州四邊沙皓皓漢家無人開舊道邊頭州縣盡胡兵¶
將軍别築防秋城萬里人家皆已没年年旌節發西京¶
多來中國収婦女一半生男為漢語蕃人舊日不耕犁¶
相學如今種禾黍驅羊亦著錦為衣為惜氊裘防闘時¶
飬蠶繰蠒成匹帛那能繞帳作旌旗城頭山雞鳴角角¶
洛陽家家學胡樂¶