落日千峯柱杖前古苔長擬隠居篇潁濵定有箕山月¶
廬岳時看瀑布泉小閣梅花迎老眼殘陽白髪卧髙天¶
聖朝有道憂今少藥餌煙霞且歳年¶
　　　梅花賡西村韻¶
凍絶深山萬木荒一枝歲晏獨含芳水邊月落寒無夢¶
簾外花明夜有霜甘向風塵棲草莽不隨桃李傍門墻¶
春園盡借陽和力顔色何曾帶雪香¶
　　　　許泉亭成簡蘿石翁¶