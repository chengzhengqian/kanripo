朝霞沈綺烏鵲驚釣車徐理根一鳴夕蟾散金鷗鷺浴¶
乗流蕩槳清江曲行人亭午汗如流綠隂濃處杙扁舟¶
絲綸巻盡身無事日長睡足風颼颼覺來一觴仍起舞¶
未信人間有炎暑¶
世人只詠江如練此景何曾眼中見露零月白人巳眠¶
萬頃風光儂自占蓴鱸况復生計優酒醒還醉餘何求¶
有時閒看飛鴻字斜倚篙竿不掉頭曉來誰誤招招渡¶
一笑夤緣葦間去¶