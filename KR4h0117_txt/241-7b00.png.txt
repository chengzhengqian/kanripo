上東門外千山雨馬上氊衣病不勝每歲奔馳成底事¶
半生辛苦負殘經江村水退魚生釡野店厨空鼠食燈¶
多少客愁那遣得故園東畔菊層層¶
　　　山行雜詠¶
拂拂輕風谷雨初緑楊堤上步紆徐竹林生笋長過母¶
巢燕撲蟲歸哺雛雨散溪流平㟁漲雲開巖樹倚天孤¶
慿誰喚起王摩詰寫入秋毫作畵圖¶
　　　再遊南庄¶