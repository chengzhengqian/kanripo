　　　次韻息窩道人遠寄¶
飲罷金盤玉露杯和陽消息到寒梅月華夜照崑崙頂¶
雪浪春融灔澦堆此事一行嗟便廢迷途未遠幸歸來¶
高齋日久高人跡砌靣重重封綠苔¶
　　　次韻息窩道人¶
三年隻影落天涯望極南雲眼欲花道上已驚仙枕夢¶
河邊誤泛客星槎棗棃秋熟供新飯桃李春榮滿舊家¶
喜得息窩消息好黄金粲粲待披沙¶