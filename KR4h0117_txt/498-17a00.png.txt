南征五月動旌旄瘴靄蠻煙望目勞此日壺漿迎虎旅¶
幾年江海泣弓刀戍樓鵰落風雲壯野日猩啼戰壘高¶
更喜皇天能悔禍不妨遊子卧江臯¶
　　　滄江¶
千林草樹靜相依來往尋詩坐釣磯地近青春惟鳥雀¶
夜來新水到柴扉中原落日愁多夢萬里滄江定不歸¶
擬向鹿門為地主不妨常著芰荷衣¶
　　　辛未中秋攜張逸人僧龍玉升顯東明西湖泛¶