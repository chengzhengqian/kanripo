召風伯掃氛有餘功中天懸清光娟娟萬里同¶
　　　病中和東里寺中作¶
陋質百不能補敗倚師友東里丈人行幸忝巾屨後君¶
詩如秋霽峭絶森碧岫又如萬古壑潺湲瀉寒溜一手¶
轉機軸四顧無匹偶明窗一披讀張膽不論斗願分有¶
餘光屢辱自醉酒徂暑變新凉一氣分六九逼仄塵區¶
間蒸鬱未改舊心逐林泉佳病滋靣目醜起來强力貧¶
寧敢繼富有¶