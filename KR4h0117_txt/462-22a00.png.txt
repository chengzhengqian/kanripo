鞠躬盡瘁臣所安利鈍成虧非可臆炎精無光赤灰冷¶
五丈原頭將星殞牙前長史整旋軍巾幗老奴拜天幸¶
煌煌二表明丹青文追伊傅光六經留傳人世勸忠藎¶
呵䕶時有神威靈英雄無命古如此大節堂堂映青史¶
君不見二十四疏請回鑾東京留守銜悲死¶
　　　宋賢三絶巻(文與可墨竹東/坡山谷題䟦)¶
洋州太守生通神胸中千畝吞渭濱興來拂拭鵞溪絹¶
落筆滿眼生煙雲坡公墨竹半天下獨許洋州擅髙價¶