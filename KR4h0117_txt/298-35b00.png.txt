　　　梅城夜泊¶
澤國秋風旅雁飛海天愁思正依依孤城背嶺聞吹笛¶
白露横江卧濕衣砧杵逺村寒事早市橋殘火夜漁歸¶
興來且醉梅江月遮莫鄉原落夢微¶
　　　行次海上¶
曉風吹酒動離顔别路蕭條草樹間積水亂流疑夢渚¶
一峰中斷似君山雞鳴海曙寒潮小雁引秋聲落葉閒¶
行李飄飄何處徃暮雲飛鳥倦知還¶