秣馬臨荒甸登高覽舊都猶悲墮淚碣尚想卧龍圖城¶
邑遥分楚山川半入吴丘陵徒自出賢聖幾凋枯野樹¶
蒼煙斷津樓晚氣孤誰知萬里客懐古正踟蹰¶
　　　宿讓河驛浦¶
沿流亂北渚結纜宿南洲合㟁昬初夕迴塘暗不流卧¶
聞塞鴻斷坐聽峡猿愁沙浦明如月汀葭晦若秋不及¶
能鳴雁徒思海上鷗天河殊未曉滄海信悠悠¶
　　　秋日遇荆州府崔兵曹使宴¶