移牀果茗咄嗟辦曵杖欲歸仍更留¶
　　　原仲温其彦藻彦符致明集敝廬¶
清樽勸客且留連亂後相從亦偶然三徑生涯鄉社裏¶
一秋心事菊花前向來憂喜皆陳迹老去光陰逐㫁弦¶
懷抱故人今有幾只因情話可忘年¶
　　　宿雲際偶題¶
榖雨都無十日間落紅棲草已斑斑曉煙未放屋頭樹¶
春漲欲浮天際山翠葢縈風沈遠坂漁舟驚浪落前灣¶