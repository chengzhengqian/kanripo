知相思無已時衡陽雁過久不見玉書廻¶
　　　石猿山¶
綺皓卧商嶺謝公逰石門雲霞如在目千古清心魂我¶
行巴東山美勝難具論峭崿鳳飛翥疊巘波崩奔兹山¶
既突兀二峰復攅岏云昔赤猿翁神力邁中原飛歩凌¶
逈絶青天欲雙捫力竭化為石蒼蒼今尚存琴髙湧鯨¶
魚傅說為星辰茫昧不足道徒然欺䝉昬瑶華寒碧滋¶
丹砂結靈根聊爾供逰賞因之窮仙源¶