　　　再送南津¶
石頭城下東流水驪歌未闋江風起盧龍飛盡嶺頭雲¶
迴望金陵暮烟紫張帆東去水泠泠我欲乘船過洞庭¶
江北江南坐超忽臨風一笑醉江亭¶
　　　避暑詶顧東巖¶
七月七日苦炎熱溽暑蒸人況衰耋渴思玉井舊賜氷¶
夢遶山陰夜航雪顧君意興今長康招我避暑開山堂¶
重檐高棟足涼思𤓰菓雜飣羅氷漿河朔翩翩酒客至¶