賓主相忘禮數寛沈沈清夜漏初殘紗窗風細銀屏冷¶
錦瑟聲微玉指寒囊底無金堪買笑樽中多酒且追歡¶
歸來剰有懐人句倚徧西樓十二欄¶
　　　廖廷陳清明陪祀山行有紀次韻¶
笑騎羸馬入春山却喜忙中得暫閒花樹競春開艷艷¶
溪流轉壑瀉潺潺雲過絶壁拖輕練沙擁新洲失故灣¶
直北居庸天設險虚勞百二說秦闗¶
晴光馬首散朝暾松偃虬枝勢若奔百卉芬菲三月候¶