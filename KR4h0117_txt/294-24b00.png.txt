春墅一鳩啼橋危懶過溪徑苔都上壁野菜不分畦倚¶
杖妨花密看山礙竹低欲知幽隠處風雨白門西¶
　　　又¶
判醉望愁醒愁因醉轉增已歸仍似客投老漸如僧詩¶
興風樓笛棋聲雪舫燈莫言渾不解此事野夫能¶
　　　又¶
江影搖春樹潮痕摺晩沙緑蕪三尺雨朱槿一籬花去¶
國仍思國還家復夢家自無干禄意何必逺京華¶