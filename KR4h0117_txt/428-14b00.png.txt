　　　宿都憲五兄第中¶
冀北頻年憶廣西陟岡遥望暮雲低壺公縮地知無術¶
靈運登雲喜有梯憲府氷霜全晩節夜牀風雨詠新題¶
清燈坐乆談文運五緯何時再聚奎¶
　　　鈍儒(凍筆/)¶
章臺頴脫出羣倫日染龍香劑潤身渉署水銜頭欲秃¶
題封山啓蹟還新中心正直摹猶壯小字糢糊大轉神¶
莫話秦人少恩事不遺黎老詠皇仁¶