　　　賦得春草碧色送丘少尹歸四明¶
春色有佳興送君惜别情帳前見芳草緑盡空江潯千¶
里靄晴翠夕陽烟際深遥分白鷗水近映青楓林萋萋¶
滿行衣苒苒生别心王孫行當歸蘪蕪思越吟¶
　　　逺嶼堆藍¶
江晩波自濶天空諧逺尋渚霞霽孤島緑映滄浪深殘¶
日鏡中沒餘暉在前林黛雲結𤣥髮碧氣横素襟其以¶
罨畵山寄君無聲吟¶