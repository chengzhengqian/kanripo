　　　蒲澗滴水巖觀瀑¶
與可人遊五四并快風吹面洗炎蒸鹿廵夾道千章木¶
猿掛垂巖百尺藤石室横琴清振玉壺瓢酌水冷調冰¶
瀑簾雨後籠山濶不許塵埃俗耳聽¶
　　　送鑒師住靈洲寺¶
少年芹泮頂儒冠猛志緇袍出世難孤島一燈開佛屋¶
長身七尺占僧單鐘鳴魚叩隨縁過棹舞鷗飛取次㸔¶
亭下聽經人在否石欄揺影碧波寒¶