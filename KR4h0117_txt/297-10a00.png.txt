昔冥棲向溟渤擕書共讀東山月舊遊冠蓋半凋零見¶
子翻令心内熱羡子有逺志放形天地間扁舟濯足望¶
雲海短策振衣登雪山太行北上連雁門燕臺鄴宫無¶
復存國士由來死知巳令人感激思平原諸侯門深少¶
知遇回轅又復歸南楚醉裏行吟七澤秋燈前臥聽三¶
湘雨吾知浮丘心迹竒世人悠悠那得知草書古篆更¶
神妙擊劎彈棋無不為嚴冬别我寒蕭索尊酒都門為¶
君酌車輪遙遙忽不見惟見千山雪花落¶