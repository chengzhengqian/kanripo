春江南北疑無㟁緑草緑波連不斷一女紅妝出浣紗¶
恰如鏡裏見桃花裌衣猶冷過寒食雲渡春隂半江黑¶
浦口風多潮正深輕舟搖蕩似人心鷓鴣暮啼歸路逺¶
飛絮茫茫楚江苑¶
　　　養蠶詞¶
東家西家罷來往晴日深窻風雨響二眠蠶起食葉多¶
陌頭桑樹空枝柯新婦守箔女執筐頭髪不梳一月忙¶
三姑祭後今年好滿簇如雲蠒成早簷前繰車急作絲¶