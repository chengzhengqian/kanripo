秦晉稱舊匹潘徐有世親三星宿已㑹四德婉而嬪雲¶
光鬢裏薄月影扇中新年華與妝面共作一芳春¶
　　　送别¶
眷言一杯酒悽愴起離憂夜花飄露氣暗水急還流雁¶
行遥上月蟲聲迥映秋明日河梁上誰與論仙舟¶
　　　雨後¶
晩來風景麗晴初物色華薄雲向空盡輕虹逐望斜後¶
窗臨岸竹前階枕浦沙寂寥無與晤樽酒論風花¶