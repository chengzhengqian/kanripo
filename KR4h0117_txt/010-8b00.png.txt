栢梁新寵盛長信昔恩傾誰謂詩書巧翻為歌舞輕花¶
月分窗進苔草共堦生接淚衫前滿單眠夢裏驚可惜¶
逢秋扇何用合歡名¶
　　　蜀道難¶
王尊奉漢朝靈闗不惮遥髙岷長有雪隂棧屢經燒輪¶
摧九折路騎阻七星橋蜀道難如此功名詎可要¶
　　　和登百花亭懐荆楚¶
江陵一柱觀潯陽千里潮風烟望似接川路恨成遥落¶