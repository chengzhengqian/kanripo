龍作服御據地生靈泉一餐日月精永保龜鶴年朝結¶
八極遊夜向三天眠一朝弃宇宙遺跡成幽𤣥雲洞關¶
雙扉别有丹霞天我今望紫氣遐想窮山川¶
　　　其二¶
金仙識靈境振錫西天來梵宮跨絶巘綵翠何壯哉海¶
水入金鉢灑旱徧九垓遂令區中人瞻望心徘徊我思¶
脱萬劫鬱悒慚非才青蓮發兹山何必登三臺行將覩¶
寳月髙舉超凡埃¶