　　　過嚴陵釣臺¶
漢室中興日賢人願仕時先生獨不屈此意竟誰窺文¶
叔差增舊君房亦素癡謀謨先已定仁義此安施即欲¶
助為理尤宜自得師詔書勤逺訪諫議處仍卑志士寧¶
相逼高賢不受羈羊裘終隠去魚釣可忘飢炎祚嘘重¶
燄桐江繫一絲雲臺俱冺没嚴瀨自清漪遺廟松株古¶
蒼崖壁立危扁舟歸老客悵望讀殘碑¶
　　　贈崔都閫移鎮廣東¶