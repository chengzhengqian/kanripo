　　　送蔡思賢叅政使蜀¶
清晨旌節三川去今日車書萬國同燕餞都亭來詔使¶
停驂鄉井訪鄰翁峯經回雁邉聲静峽入啼猿樹影空¶
昭烈祠西諸葛廟秦州城北隗囂宫神交露立蒼茫際¶
長嘯風生感慨中毛伯昔聞周上介隨何今見漢眀公¶
布宣徳意相如檄嚢括山川太史功河隴從茲兵不搆¶
轘轅此去路相通庭充橘柚陳方物歌聴巴渝識土風¶
最是多情江漢水直隨歸楫到江東¶