香殿蕭條轉密隂花龕滴瀝垂清露聞道偏多越水頭¶
煙生霽斂使人愁月明忽憶湘水夜猿呌還思鄂渚秋¶
㸔君幽靄㡬千丈寂莫窮山今遇賞亦知鐘梵報黄昏¶
猶卧禪牀戀竒響¶
　　　寄杜拾遺錦江野亭¶
漫向江頭把釣竿懶眠沙草愛風湍莫倚善題鸚鵡賦¶
何須不着鵕䴊冠腹中書籍幽時曬肘後醫方靜處㸔¶
興發㑹能馳駿馬應須直到使君灘¶