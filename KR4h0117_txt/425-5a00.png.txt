嗟我兹行亦跬歩節序何嘗異風俗如君此詩極可賞¶
已自不及花前讀世故相尋恒萬端正似河沙難計斛¶
後來離别那可量風塵悠悠恨川陸我今作戒非為花¶
十事九不如人欲古人嗜酒稱酒聖任渠嘲謗吾何辱¶
　　　過半江菴觀鐵崖樂府花遊曲次韻¶
花氣作隂春晝濛蜻蜓鬬影蘭苕風鐡笛老仙石湖裏¶
雪色長髯映湖水美人搴芳度水門硃紅藕絲新染裙¶
蹋歌採採不成歩歌聲下徹吳王墓蛺蝶隨香花底來¶