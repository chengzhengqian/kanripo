北林月悵望南山雲雲月渺千里音徽不可聞¶
　　　飛燕篇¶
孝成皇帝本嬌奢行幸平陽公主家可憐女兒三五許¶
䒠茸惜是一園花歌舞向來時不貴一旦逢君感君意¶
君心見賞不見忘姊妺雙飛入紫房紫房綵女不得見¶
專榮固寵昭陽殿紅妝寳鏡珊瑚臺青瑣銀簧雲母扇¶
日夕風傳歌舞聲祇擾長信憂人情長信憂人氣欲絶¶
君王歌吹終不歇朝弄瓊簫下綵雲夜踏金梯上明月¶