貴自率真性造化賦予無賢愚君不見南隣富薰天呼¶
盧一擲百萬錢昨日採丸馳駿馬今朝已葬泉臺下世¶
上悠悠只如此可惜空生復空死¶
　　　滕縣隨獵觀犬嚙虎¶
隨獵入深山山深多乳虎虎見人來却負嵎人一向之¶
觸而怒羣犬聞虎聲競趨至虎傍下口亂咋虎莫當犬¶
視囓虎如囓羊昔聞泰山麓有虎相馳逐尼父駐遊車¶
下問婦人哭嗚呼安得此犬在當時盡驅猛虎食其肉¶