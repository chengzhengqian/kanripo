深山秋事早歸去復何如裛露收新稼迎寒葺舊廬題¶
詩即招隠作賦是閒居別後空相憶嵇康懶寄書¶
　　　送判官往新安賦得江路西南水¶
不向新安去那知江路長猿聲比廬霍水色勝瀟湘驛¶
路收殘雨漁家帯夕陽何湏愁旅泊使者有輝光¶
　　　送裴員外往江南¶
分務江南逺留懽幙下榮楓林縁楚澤水驛到湓城㟁¶
草知春晩沙禽好夜驚風帆幾堪泊處處暮潮清¶