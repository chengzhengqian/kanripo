　　　送人還鄉¶
都門楊柳拂離筵歸路青山水國連三月春隂垂細雨¶
幾家寒食起新煙聽鶯谷口停行葢立馬江頭問渡船¶
此去故園應酒熟杏花開遍草堂前¶
　　　送人之荆門¶
長江風颺布帆輕西入荆門感客情三國已亡遺舊壘¶
幾家猶在住荒城雲邊路遶巴山色樹裏河流漢水聲¶
若過旗亭多取醉不須弔古謾題名¶