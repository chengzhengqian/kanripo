暫息青衫汗馬勞留滯祗今同太史相從誰與歩臨臯¶
不知舊日𤣥都觀開徧春風幾樹桃¶
　　　題白雲寺¶
十日春山兩度遊坐臨平野着吟眸城煙近帯千山雨¶
島樹寒生六月秋塵夢豈知滄海變野心純被白雲留¶
便須跨取天風去飛上孤峰㝡上頭¶
　　　題林翠庭先生青臯書屋¶
宦囊貧甚笑無餘下澤歸來喜有車行處獨便沙路穩¶