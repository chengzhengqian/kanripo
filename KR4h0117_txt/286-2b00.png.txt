　　　望武夷山¶
飲馬九曲溪遥望武夷峯長林抱迴合丹崕造空濛浮¶
暉湛寒翠水木皆曼容薄逰限塵務促景尼竒蹤緬懐¶
紫陽子千載誰與同瓊佩邈烟霧石函閟遺封羇猿怨¶
幽澗飛蘿冒芳叢瑶琴空流泉桂枝徒秋風悵望佳期¶
阻纒綿憂思重殷勤尺素書願寄雲間鴻¶
　　　早發建寧至興田驛¶
雞鳴戒晨装上馬見初日露泫葉尚俯霧重山未出客¶