　　　䖍州見鄭表新詩因以寄贈¶
梅花嶺裏見新詩感激情深過楚詞平子四愁今莫比¶
休文八詠自同時萍鄉露冕真堪惜鳳詔鳴珂已訝遲¶
才子風流定難見湖南春草但相思¶
　　　送馮八將軍奏事畢歸滑臺幕府¶
王門别後到滄州帝里相逢俱白頭自歎馬卿常帶疾¶
還嗟李廣不封侯棠棃宫裏瞻龍衮細栁營中着虎裘¶
想到滑臺桑葉落黄河東注杏園秋¶