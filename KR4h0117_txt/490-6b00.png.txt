山勢如城遶寺青仙洞隔花春寂寂野雲将雨樹冥冥¶
幽禽似惜韶光暮頻喚提壺笑客醒¶
　　　松陵夜泊¶
城隂分手即天涯嶺樹江雲别路賖未到故園猶自客¶
忽聞鄉語似還家燈前今夜愁無寐鏡裏明朝鬢有華¶
欲問歸舟何處泊月明和鴈宿蘆花¶
　　　送嵇揮使還長安¶
落花時節子規啼中散還鄉馬首西漢苑別来為日乆¶