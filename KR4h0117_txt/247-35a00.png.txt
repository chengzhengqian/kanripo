　　　九月十日自夀¶
余生堪歎復堪憐喜際明時老市廛把菊已從前一日¶
種桃猶待後千年但令有子親書帙莫怪無人送酒錢¶
寡欲清心今得矣煉丹何用學神仙¶
　　　宿鶴沙張氏草堂¶
草堂借我作行窩杖屨頻煩太史過滿地白雲清晝永¶
隔溪黄鳥緑隂多銀缾自瀉山中酒鐵笛誰翻小海歌¶
今日逄君須盡醉西家亭舘柰愁何¶