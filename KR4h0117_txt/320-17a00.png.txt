記取人家畵欄曲桃花一樹倚春酣¶
　　　登雲南城樓¶
漢武開邊事可稽滇池逺在夜郎西已聞郊廟歌朱雁¶
復道山川蘸碧鷄王業無如今日盛才名孰與古人齊¶
自慚作賦非司馬萬里登髙意欲迷¶
　　　題三餘齋巻送錢椽還鄉¶
白門送客日已斜車馬塞路風吹沙金印何須大如斗¶
錦城不如早還家雨夜空庭惟木葉雪晴深谷有梅花¶