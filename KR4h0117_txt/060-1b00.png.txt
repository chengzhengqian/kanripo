愁歳永獨此留清景豈無經過人尋歎門巷静君如天¶
上雨我如屋下井無因同波流願作形與影¶
　　　沈千運舊居¶
汝北君子宅我來見頽墉亂離子孫盡地属隣里翁土¶
木被丘墟蹊路不相通舊井蔓草合牛羊墜其中君辭¶
天子書放意任體躬一生不自力家與逆旅同髙議切¶
星辰餘聲激瘖聾方將旌舊閭百歳可封崇嗟其未積¶
年己為荒林叢時豈無知音莫能敦此風¶