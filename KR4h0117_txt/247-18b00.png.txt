　　　寄崔宗文¶
白髪無家七十翁笻枝漫指在西東不因避地來吳下¶
正愛看山入剡中臺閣故人書信少江湖狂客酒船空¶
老懐無限平生意清話何時一夕同¶
　　　寄蔡彦文掾史¶
鳯凰池上神仙吏却是中郎幾葉孫幙下豈無竒計出¶
床頭猶有異書存防秋列寨山如㦸蒸土為城鐵作門¶
何限民間可憂事老懐那得與君論¶