心觀俗古所傳來牟蔽丘壠饁耕滿疇阡樂土有若玆¶
勤政復勉旃願同擊壤氓熈熈度餘年¶
　　　為王立方題雪峰孤眺圖¶
層空飛雪夜澷澷獨倚危䦨向曉看縱使萬山同一色¶
不妨孤嶂出高寒¶
　　　江館有懐王為善¶
江館坐閒夕客懐聊自寛思君不可道清夢若為安露¶
氣寒花馥霜華晩葉丹葱葱好城郭延首向西看¶