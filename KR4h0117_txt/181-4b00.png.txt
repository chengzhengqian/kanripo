小市猶依海横橋欲跨汀雨餘榕徑冷春晩苧田青薄¶
宦低豪氣浮生惜壯齡急流歸亦好憂患飽曽經¶
　　　次韻張守秋懐¶
杖藜乗興出佳處每關情白石溪流淺黃花籬落青林¶
煙經雨薄野日傍山明頼有杯中物愁懷得暫平¶
　　　與原仲至交溪橋¶
倦憇春橋午囘環翠碧重亂溪流背海新桞色欺松厭¶
市常思野為官不及農喜逢湖上客談話得從容¶