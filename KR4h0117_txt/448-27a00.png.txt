丹青列文窗爼豆聨風雲蒸大壑日月避層巔鶩舉天¶
門闢鼇呿地軸旋巖巒莽翕沓嶺嶂鬱緜翩猿挂仙人¶
掌蘿飛玉女泉霞雰夕的皪錦繡時相鮮葛藟揺金壁¶
芝苓冒紫烟石膏滲復結鐘乳滴猶懸右壓秦胡壯南¶
包漢鄧偏徒追散馬日緬憶祖龍年箭括通神戸雲臺¶
秘妙筌豈惟棲鳯侶亦以遯鴻賢方士騎茅狗宮人採¶
石蓮褰帷瞻窈窕拄笏悵攀縁隂井邀雷馭陽崖起電¶
鞭聊逰凌絶頂不為學神仙¶