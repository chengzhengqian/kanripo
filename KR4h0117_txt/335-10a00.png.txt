鵞蘂寄聲蓬島長相思¶
　　　題吳彦嘉所藏張秋蟾龍圖¶
張公畵龍人不識筆法逺自僧繇得掛向髙堂神鬼驚¶
恍惚電光來破壁夜當渤澥開筆力元氣淋淫浸無極¶
吞吐日月天地昏摩蕩雲雷太隂黑江翻石轉窈莫窮¶
雪濤捲空銅柱側洞庭扶桑非爾誰顛倒滄溟為窟宅¶
乃知前圖只數尺坐令萬里生古色何當置我君山湖¶
上之髙峰聴此老翁吹鐵笛¶