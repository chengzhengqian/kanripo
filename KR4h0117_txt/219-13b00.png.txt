君行試問都門柳幾送銀袍上九天¶
　　　和題尊經閣元日觀雪¶
億萬飢民久籲天天開上瑞豈徒然深潭龜坼寒莎底¶
淺土蝗遺宿麥邊厲氣巳消除日後祥霙飛墮曉風前¶
醉吟樓上瀛洲客為記三登第一年¶
　　　送杜尉(範/)秩滿還天台¶
眼看時事廢因循官路三年子獨勤袖有新詩頻教我¶
邑無長策可留君向來過計憂周隕此去何時静楚氛¶