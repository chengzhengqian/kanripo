　　　舟行憶永和兄弟¶
一掛吴㠶不計程幾回繫纜幾回行天寒有日雲猶凍¶
江濶無風浪亦生數㸃家山常在眼一聲鴻雁正闗情¶
長年忽得南來鯉恐有音書急遣烹¶
　　　次韻丁維臯糧料幬牡丹未開¶
拙速那能鬬巧遲從敎綠暗與紅稀天香未染蜂猶懶¶
日幄先籠蝶已飛羯鼓只應催上苑鶴林誰復倩紅衣¶
請君多釀淮南米縱賞先拚倒載歸¶