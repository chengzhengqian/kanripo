今朝扈蹕平陽館不羡乘槎雲漢邊¶
　　　奉和春日幸望春宫應制¶
東望望春春可憐更逢晴日柳含煙宫中下見南山盡¶
城上平臨北斗懸細草偏承迴輦處輕花微落奉觴前¶
宸遊對此歡無極鳥哢歌聲入管絃¶
　　　人日重宴大明宫恩賜綵縷人勝應制¶
䟽龍磴道切昭囘建鳳旗門繞帝臺七葉仙蓂依月吐¶
千株御柳拂煙開初年競帖宜春勝長命先浮獻壽杯¶