　　　韓致用夢鶴¶
疇昔相過赤壁磯神交遺思尚依依應從五色雲中過¶
還繞三株樹上飛月色滿庭空夜帳露華如雨濕秋衣¶
蓬萊山下花無數遲子吹簫作伴歸¶
　　　送人歸桐江¶
讀書不謁萬乗君挾策肯傍諸侯門嘯歌蘇臺晩山碧¶
濯足洞庭秋水渾千金未易買駿骨一飯豈足哀王孫¶
風塵拂衣且歸去髙卧桐江煙水村¶