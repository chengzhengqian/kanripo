　　　初雪有懷¶
江南子月稀逄雪子月今年雪可書近借曉光分北牖¶
逺通春信到山居含沙細草纎纎出破臘踈梅宛宛舒¶
却憶海濱垂白叟幾時乗興訪吾廬¶
　　　蝎傷右足詩以寫懷¶
足蝎常懷杜老愁下堂今抱子春憂浮生禍福深難料¶
卒歲行藏可待謀香抱池荷花自晩響囘風葉樹先秋¶
不眠起坐還中夜却傍銀河望女牛¶