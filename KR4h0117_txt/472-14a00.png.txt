沙塞沈沈夕山城瑟瑟風旅愁紛落木鄉信斷飛鴻明¶
月誰家好寒砧到院通應知早成服為寄逺從戎¶
　　　元宵後聞雁¶
昨夜元宵節今晨鴻雁音索居纔入耳為客即驚心楚¶
雪江湖逺燕雲闗塞深翻然動春興出户巳難尋¶
　　　𢎞慈寺訪羅侍御不遇¶
騎馬出城郭逍遥訪所親髙林浮薄日古寺入殘春細¶
細簷花静嚶嚶谷鳥頻風光助吟咏發興為誰新¶