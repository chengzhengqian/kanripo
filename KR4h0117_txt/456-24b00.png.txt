因叅法界金光滿更禮祗園寶樹雙¶
　　　六月十五日夜大雨病中作¶
六月望日旱苦久一雨中宵便灑然踈簾小閣虚無裏¶
翠篠㣲風窕窈前靜聽水蛙喧夜枕欣聞隣叟說秋田¶
稍須凉冷身應健飽飯行歌擊壤篇¶
　　　田居秋水㬥至林莽委翳昬莫能辨偶然作一首¶
徑昃花繁入暝愁舊溪經眼漭難求青林背水藏蛟室¶
紅蓼緣隄罥客舟近舎尚迷揚子宅臨高始識邵平丘¶