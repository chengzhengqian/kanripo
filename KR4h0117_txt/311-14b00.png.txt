是時燭龍吐光晶倒影正掛䨇玉屛祥烟慶雲忽飛動¶
翠旍羽葢摶紫清恍如仙人下雲軿金銀宫闕羅蓬瀛¶
丹青疑對李郭畵詭怪莫過山海經江波蕩漾洲渚橫¶
時有鳥雀啁啾鳴西郊爽氣生檐楹毛髪颯颯通神靈¶
重華一去呼不返疑山九㸃浮青萍黃帝垂衣静西溟¶
杲杲白日中天行湘江之竹鸞鳯聲吹作簫韶詠太平¶
　　　銅雀臺效劉彦炳賦¶
曹瞞騁志吞劉社銅雀臺高瞰中夏徒知扼腕有卧龍¶