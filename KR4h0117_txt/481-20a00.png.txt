攸江亦有山陰興莫更虚迴半夜船¶
　　　尋愚溪謁柳子廟¶
柳侯祠堂溪水上溪樹荒煙非昔時世逺居民無冉姓¶
蹟竒泉石有愚詩城春湘岸雜花木洲晩漁歌清竹枝¶
才子古來多謫宦長沙猶痛賈生辭¶
　　　山棗驛夜坐¶
泝嶺路岐仍渺𣺌拍林風雨更朝朝清溪傍竹聽蕭瑟¶
小驛然燈坐寂寥湘浦葉飛驚嵗晩鈐山家在憶書遥¶