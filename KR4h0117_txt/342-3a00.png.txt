蕭蕭五花馬矯矯七尺身飲馬恒以時剪刷謂有神輕¶
泥障文錦新鞍被雕銀所期越千里不辭厮養勤過都¶
未及試一蹶不再伸吁嗟世之人求名不求真¶
　　　題俞仲剛山水¶
我昔四明尋隠者著屐逺過玉几山巖扉苔徑轉森邃¶
結窠迺在雲松間松間迴風蕩空影水流花開春日永¶
苧服涼深團扇開好鳥飛來意俱靜為覔漁梁白沙步¶
因識樵人奕棋處扁舟暝泊碧溪陰沿月長歌下山去¶