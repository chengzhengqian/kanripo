　　　潭州¶
潭州官舍暮樓空今古無端入望中湘淚淺深滋竹色¶
楚歌重疊怨蘭叢陶公戰艦空灘雨賈傅承塵破廟風¶
目斷故園人不至松醪一醉與誰同¶
　　　送崔珏往西川¶
年少因何有旅愁欲為東下更西遊一條雪浪吼巫峽¶
千里火雲燒益州卜肆至今多寂寞酒壚從古擅風流¶
浣花牋紙桃花色好為題詩詠玉鈎¶