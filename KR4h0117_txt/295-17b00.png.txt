莫聽秋風淮水聲¶
　　　溫泉宫行¶
煌煌帝業三百年驪山宫殿空雲煙美人艶骨為黄土¶
山前不改舊溫泉溫泉雖在君王去芳草凄凄滿宫路¶
泉聲如泣日將暮山鷄亂鳴上林樹憶昔玉環賜浴時¶
紅樓綺閣香風吹頭上寳釵凉欲墮蓮步輕扶雙侍兒¶
有客今年曾過此宫壊墻傾山色死虎旅知更不復聞¶
池上玉龍猶噴水當時此水在天上一沐恩波榮莫比¶