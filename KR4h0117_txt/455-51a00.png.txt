　　　題王實夫畫¶
隨處山泉着草衣底須松竹掩柴扉天涯遊子何曽岀¶
畫裏孤㠶未是歸小酉諸峰開夕照虎溪春寺入烟霏¶
他年還向辰陽望却憶題詩在翠㣲¶
　　　寄馮雪湖¶
竹竿誰隱扶桑東白睂之叟今龎公隔湖聞雞謝墅接¶
渡海有鶴蓬山通鹵田經嵗苦秋雨浪痕半壁驚湖風¶
歌聲屋底似金石㸃也此意當能同¶