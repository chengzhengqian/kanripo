　　　登仰賢祠¶
一登亭上一徘徊仰止高山倚上台星斗至今猶北向¶
江流自昔盡東來好音隔葉空黄鳥古刻横階半緑苔¶
千載文光長耿耿當年佛骨久塵灰¶
　　　過寶應湖¶
平湖積水澹悠悠遠樹溟濛映碧流千載乾坤浮日夜¶
一川蘆葦自春秋鳥從夕照空中没魚向晴波鏡裏遊¶
安得飄然無俗累狂歌散髪棹扁舟¶