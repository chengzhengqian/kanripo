　　　題上淸方壺山水¶
曽過蓬島訪茅君路入中峰紫翠分琪樹寒生雙磵石¶
石門秋卧半潭雲捲簾山色當窗見拂軫溪聲入坐聞¶
何日暫辭塵服累靑松白鶴日為羣¶
　　　東林别意送善琴無幻上人¶
冶城秋盡此相逢逺别驚心思萬重細雨扁舟聞梵語¶
空山落葉寄行蹤孤琴夜對松間月一錫朝經海上峰¶
莫向西江閒洗鉢恐教風雨起魚龍¶