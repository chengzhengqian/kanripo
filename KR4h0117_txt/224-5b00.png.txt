蛟龍冷浸一壺玉蓼花錦岸紅欲流稻田髙下鋪棊局¶
碧巖聳出碧天半鳥不敢飛縮雙足古洞無人石酒酢¶
峭壁仙倉積天粟老稍指顧猶驚呼神刓鬼劃出崖谷¶
搗藥聲乾人己僊萬丈丹井一泓泉風擊古松飛翠葢¶
日射蒼苔鑄綠錢藤蘿拽樹擘輕煙黄鶴一去今何年¶
天欲夕陽空鳴蟬夜深嶺月向誰圓古寺老屋留數椽¶
殘僧一二掩柴門鐵像面壁瀟瀟然瓦爐無火古殿前¶
寒鴉到窗簷息溜暮雲衰草覺山痩楮衾不暖不成眠¶