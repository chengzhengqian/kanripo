異状竒姿紛突兀秋風不掃白雲根曉霧長迷𤣥豹穴¶
曽聞山下有高墳彭城餘澤多子孫聲名能與崇岡並¶
他日當為萬石君¶
　　　代賦野堂詩¶
白沙深淺映叢篁中有幽人卜草堂繞屋晴波浮鴨緑¶
近隄新栁拂金黄芳洲水滿鳬鷗集曲㟁風來杜若香¶
小艇繋籬閒不釣青山當户澹相忘幽居豈必巖栖逺¶
渉世何如書味長龎徳只将安遺子馮唐不覺老為郎¶