雙徑在呉淛實為山之雄天目如屏擁其北錢塘似練¶
紆其東重巒疊巘不知幾千萬但見五峰秀色崷崒摩¶
青空下有跋陀神龍窟上有覩史夜摩宮晴雲暖靄生¶
巖松朝開暮合無終窮祖師據此鞭麟鳳森羅萬象明¶
真宗納須彌兮于芥子巻法界兮于鍼鋒本源自性有¶
常分寧須妙用求神通儼如鹿園與鷲嶺紫金光聚人¶
天中説法至今猶未散天華似雨飄空濛¶
　　　次晦機和尚韻送悟上人歸徑山¶