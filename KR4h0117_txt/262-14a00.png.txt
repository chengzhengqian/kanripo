　　　老馬戀棧豆　曹爽以桓範鄉里老宿特禮之¶
　　　　及懿起兵召範範以車駕在外乃南出懿謂¶
　　　　蔣濟曰智囊往矣濟曰範則智矣駑馬戀棧¶
　　　　豆爾爽必不能用也範勸爽計皆不從爽乃¶
　　　　投刀于地曰我亦不失作富家翁範笑曰曹¶
　　　　子丹佳人生汝兄弟㹠犢耳何圖今日坐汝¶
　　　　族滅曹真五子皆封侯真字子丹懿圍爽第¶
　　　　四角起髙樓令人在上察動静¶