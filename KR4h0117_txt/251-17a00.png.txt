　　　同孔學敏遊仙遊觀¶
鳳音亭下草如熏誰見仙娥倚翠裙環珮忽疑遊處得¶
笙簫猶想去時聞湘江竹暗連春雨衡岳花開隔暮雲¶
千古遊人自來往登髙囘首思紛紛¶
　　　寄方君恕¶
聞君卧疾近如何閉戸時應賦短歌安石或能携妓出¶
子猷常擬棹船過㣲風倚檻宜脩竹落日臨池愛緑荷¶
也念湖邊未歸客秋山囘首白雲多¶