忽憶去年淮上别地爐火冷霜月苦一室諠譁俄煖熱¶
湘山破曉立俜停秀抹鈆華餘積雪千巖佳處可同游¶
明日波晴當理楫¶
　　　復用前韻送不羣歸黄檗見因禪師¶
幽尋忽覺暗香吐竹西知有梅花塢一枝試摘與君看¶
念君明日當離楚戛然飛去若驚鴻棄擲自嗟如卧鼓¶
遙知旅枕生清夢夢到江南春好處蒼杉拂雲煙翠深¶
為弔大雄山下虎便欲閒提折脚鐺柏子庵邊結茅住¶