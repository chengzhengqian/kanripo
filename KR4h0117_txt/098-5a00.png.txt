　　　别尹錬師¶
吾家五千言至道懸日月若非函谷令誰註流沙説多¶
君飛昇志機悟獨超拔學道玉笥山燒丹白雲穴南窮¶
衡嶷秀採藥歴幽絶夜卧瀑布風朝行碧巖雪洞宫四¶
百日玉籍恣探閱徒以菌蟪姿緬攀修真訣塵籠罩浮¶
世遐志空飛越一罷棋酒歡離情滿寥泬愿騎紫葢鶴¶
早向黄金闕城市不可留塵埃穢仙骨¶
　　　送魏珪覲¶