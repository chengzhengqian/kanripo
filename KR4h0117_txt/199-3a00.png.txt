　　　郭教授南窗置酒觀競渡次坐客劉時舉韻¶
一飲徑一石此風誰敢陪日移林影轉船劈浪紋開銀¶
燭自相映玉山何用推廣文官獨冷頼此酒盈杯¶
　　　題宣和御畫¶
玉鎖宫扉三十六誰識連昌滿宫竹内苑寒梅欲放春¶
龍池水暖鴛鴦浴宣和殿後新雨晴兩鵲飛來向東鳴¶
當時妙手貌不成君王筆下春風生長安老人眼曽見¶
萬嵗山頭翠華轉恨臣不及宣政初痛哭天涯觀畫圖¶