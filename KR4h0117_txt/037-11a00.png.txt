青樓苦夜長難曉長樂宫中鐘暗來可憐歌舞慣相催¶
歡娛此事今寂寞惟有年年陵樹哀¶
　　　和張明府登鹿門作¶
忽示登髙作能寛旅寓情絃歌既多暇山水思微清草¶
得風光動虹因雨氣成謬承巴里和非敢應同聲¶
　　　望洞庭湖贈張丞相¶
八月湖水平涵虚混太清氣蒸雲夢澤波撼岳陽城欲¶
濟無舟檝端居恥聖明坐觀垂釣者空有羨魚情¶