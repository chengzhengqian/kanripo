　　　寓三河王内翰先生惠新泉細茶詩以奉謝¶
南澗清流北苑芽玉堂人贈玉川家喚青忙剖船頭竹¶
浮白旋凝碗面花手閱月團差足擬身臨釣石底須誇¶
生平苦抱文園病從此金莖望可賖¶
　　　贛州見閩録喜曄中舉¶
綵鷁朝天贛水過喜聞兒聼鹿鳴歌豈應駒步能千里¶
得際龍飛第一科培植深根皆祖澤光榮奕葉總恩波¶
謝安挈帶同隨計杏苑春風待振珂¶