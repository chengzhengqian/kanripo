秋水轉庭柯臨池晚興多禽閒棲缺岸魚戲動凉波露¶
浥將衰柳風欹欲敗荷雖無江海思咫尺得頻過¶
　　　送劉仲鼎歸杭州¶
欲别又牽衣傷心故舊稀自憐為客乆不忍送君歸逺¶
岫明殘雪空江淡落暉東風重回首一雁背人飛¶
　　　客夜懐王英甫¶
半生江海上猶未卜莵裘今夜雁初過他鄉人正愁青¶
燈孤枕夢黄葉一庭秋何日尋歸棹山隂訪子猷¶