　　　題王立之大裘軒¶
小人拙生事三冬卧無帳忍寒東忩底坐待朝曦上徐¶
徐晨光熈稍稍氣血暢薰然四體和恍若醺春釀此道¶
秘不傳詎易車百兩君胡得此法開軒亦東向蘇公名¶
大裘意豈在萬丈但味名軒心人人如挾纊¶
　　　社日¶
雨栁重重葉風溪細細紋清歡惟煮茗羙味只羮芹飲¶
不遭田父歸無遺細君東臯農事動舉趾待耕耘¶