日沒川路濶松陰澄晚流掀篷卧天色超忽江潭秋渚¶
月鏡中浄孤輝漾輕舟心将空際雲身與波上鷗了視¶
無外物曠然神逺游予亦滄浪情從君問方洲¶
　　　同羣公餞鄭五秀才至鼓山寺分題贈别賦得¶
　　　　臨滄亭¶
屴崱海上秀中峰開禪宫飛亭掛空翠直上臨方蓬溟¶
漲在几席天光映簾櫳目極萬里外但見清濛濛曙色¶
從東來晃然靈境空登臨豈不偉别意嘆無窮¶