皇歡未使恩波極日暮樓船更起風¶
　　　廣達樓下夜侍酺宴應制¶
東嶽封迴宴洛京西墉通晩㑹公卿樓臺絶勝宜春苑¶
燈火還同不夜城正覩人間朝市樂忽聞天上管絃聲¶
酺來萬舞羣臣醉喜戴千年聖主明¶
　　　景龍觀送裴士曹¶
昔日嘗聞公主第今時變作列仙家池傍坐客穿叢篠¶
樹下遊人掃落花雨雪長疑向函谷山泉直似到流沙¶