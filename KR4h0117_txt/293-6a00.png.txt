鑿石圓開弄月池買花深作行春徑愛妾宵陪秉燭宴¶
狎朋晝接流觴詠長年歡樂豈知極迴首芳菲屬他姓¶
只今誰解問遺蹤斷甓摧垣無一剰乃知厚業要徳守¶
那得衰榮但言命君能勤儉遺子孫應有佳名書郡乗¶
　　　明皇秉燭夜游圖¶
華萼樓頭日初墮紫衣催上宫門鎖大家今夕宴西園¶
髙爇銀盤百枝火海棠欲睡不得成紅妝照見殊分明¶
滿庭紫燄作春霧不知有月空中行新譜霓裳試初按¶