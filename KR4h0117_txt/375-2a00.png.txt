性寡所營心閒貎亦舒如何路傍子咍爾食無魚¶
　　　早朝¶
曉來髙閣漏聲殘衞士初嚴虎豹關風颭龍旂廻日色¶
雲移雉扇擁天顔衣冠趨拜金鑾殿劍珮分聨玉笋班¶
快覩九重春欲徧願將春意到人間¶
　　　送劉通判進香畢還任¶
鼎湖龍去未移時千里名香手自持松栢路瞻雲五色¶
蓬萊宫覩日重煕感時極欲酬明聖還郡何曾惜别離¶