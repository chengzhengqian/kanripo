　　　哭王贊府¶
白水流今古青山送死生驅馳三楚掾倐忽一空名金¶
玉埋臯壤芝蘭哭弟兄龍頭孤後進鵬翅失前程愁變¶
風雲色悲連鼓角聲落星辭聖代寒夢閉佳城伊昔來¶
江邑従容副國英德逾棲棘美公亞飲冰清大厦忘孤¶
直羣儒憶老成白駒悲里巷梁木慟簮纓隴遂添新草¶
珠還滿舊籝蒼蒼難可問原上晩烟横¶
　　　有所思¶