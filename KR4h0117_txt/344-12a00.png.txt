小臣侍從天壇下聴徹簫韶頌我將¶
　　　贈黄中書還永嘉¶
玉珮趨陪紫禁朝春風華髪巳蕭蕭雙槐葉暗藏仙閣¶
萬栁絲長拂御橋别醑欲留江浦月歸舟應泛海門潮¶
鳳凰池上承優渥賜勅光榮出九霄¶
　　　别解華容¶
拜命辭朝出紫宸一官初受寵恩新來時共泛西江雪¶
去日平分上苑春彭蠡望窮懐故國洞庭隨處是通津¶