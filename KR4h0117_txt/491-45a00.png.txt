故鄉烟月舊同遊別後空驚兩鬢秋書出楚江悲斷鴈¶
夢臨湘水憶盟鷗馬卿卧病仍躭酒王粲思歸謾倚樓¶
誰似歲寒情不改還題尺牘慰窮愁¶
　　　次湯公著韻¶
風塵荏苒歲華深撫劍蹉跎報國心白屋坐来芳草歇¶
青山歸去斷猿吟功名此日羞看鏡故舊何時喜盍簮¶
　一曲清歌渺天地水流東去日西沉¶
　　　次友人韻¶