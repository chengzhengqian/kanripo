風雪夜長楊校獵時一字都不識飲酒試頑癡武皇升¶
仙去憔悴被人欺讀書事已晩把筆欲題詩兩府始收¶
跡南宫謬見推非才果不容出守撫&KR1137;嫠忽逢楊開府¶
論舊涕俱垂坐客何由識惟有故人知¶
　　　夏夜憶盧嵩¶
靄靄髙館暮開軒滌煩襟不知湘雨來瀟灑在幽林炎¶
月得凉夜芳樽誰與斟故人南北居累月間徽音人生¶
無閒日歡㑹當在今反側候天旦層城苦沈沈¶