不下燭泉臺夜何長我有雙明珠掇贈何由將¶
　　　漁父辭劍圖為胡學士題¶
日落昭闗暮煙紫東望吴中一千里江濤怒湧如雪山¶
我無羽翼髙飛難感君意氣一回顧度却洪波心更苦¶
腰間寶劍能語言解贈向君肝膽露丈夫相遇心相知¶
傾情倒意何所疑窮途倉皇足悲嘅此去道路猶險巇¶
水有蛟龍山有虎知爾千愁復萬慮還君寶劍慎周防¶
荆門路斷魂茫茫¶