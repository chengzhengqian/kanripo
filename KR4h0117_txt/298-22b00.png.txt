暮雲孤館寄荒村月明野寺同栖鶴落葉寒山聼斷猿¶
傾盖相逢誰似者且陪歌舞倒芳樽¶
　　　寒夜宴别陳叔晦得霜字¶
縣城高館宴離觴共對寒燈别意長孤嶂啼猿驚落葉¶
誰家殘笛度微霜雲山驛路遥相送魚鳥滄洲舊莫忘¶
知爾懐人何處是秣陵春樹逺蒼蒼¶
　　　送林彦賔之淮上省兄¶
斗酒何湏惜路岐此行偏感鶺鴒詩青山野店淮南暮¶