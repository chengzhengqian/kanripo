禺山金碧路此地饒英靈送君一為别悽斷故鄉情片¶
雲生極浦斜日隐離亭坐看征騎沒惟見逺山青¶
　　　落第西還别劉祭酒高明府¶
别館分周國歸驂入漢京地連函谷塞川接廣陽城望¶
逈樓臺出途遥煙霧生莫言長落羽貧賤一交情¶
　　　落第西還别魏四懔¶
轉蓬方不定落羽自驚弦山水一為别歡娱復幾年離¶
亭暗風雨征路入雲煙還因北山逕歸守東陂田¶