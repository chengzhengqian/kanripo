　　　移竹¶
借居未定先栽竹為愛疎聲與薄隂一日暫無能鄙吝¶
數竿雖小亦蕭森窗間對取添詩料郭外移来費俸金¶
自笑明年何處在虛簷風至且披襟¶
　　　訪李鋼草堂不遇¶
細路縈紆入野田遥瞻竹樹已欣然青苔地滑跌盧老¶
蒼耳林深迷謫仙不羡玉堂在天上徑須茆屋占雲邊¶
極知謝客非為亢貪看林花聽澗泉¶