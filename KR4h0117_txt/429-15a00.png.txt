薊門何處得竒峰頗愜平生汗漫踪天作金城寛北顧¶
神慙玊簡却東封飛流噴薄崕縣蝀老樹鱗皴石迸龍¶
更欲蓬山凌倒景移書東海訪衡從¶
　　　冬至恭祀東陵¶
雪後車塵喜不揚羸軀初試北風強行厨快飽沙河飯¶
出郭猶聞御苑香曽説蹕臨金粟地誰攀龍到白雲鄉¶
神宫豈為江淮遠萬古兹山鎮朔方¶
　　　其二¶