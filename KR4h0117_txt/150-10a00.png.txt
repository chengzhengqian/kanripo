　　　莘老天慶觀小園有亭北向道士山¶
春風欲動北風微歸鴈亭邊送鴈歸蜀客南遊家最遠¶
呉山寒盡雪先晞扁舟去後花絮亂五馬來時賓從非¶
惟有道人應不忘抱琴無語立斜暉¶
　　　秀州報本禪院鄉僧文長老方丈¶
萬里家山一夢中呉音漸已變兒童毎逢蜀叟談終日¶
便覺峩睂翠掃空師已忘言真有道我除搜句百無功¶
明年採藥天台去更欲題詩滿浙東¶