擾擾復闐闐雞聲妨晏眠江城收宿雨衰髮受新年寒¶
盡梅花後春生草閣前郊原芳草近早問石湖船¶
　　　虎丘千頃雲閣¶
閣外雲千頃風前首重搔倚闌雙鳥下落日亂山髙積¶
水連横浦疎松帶逺臯泠然發清嘯吾意欲凌囂¶
　　　賦缾梅¶
斷枝黏碧蘚殘蘂疊氷紈未乏溪山韻尤宜几格看移¶
燈傳壁影垂箔䕶春寒應斷西湖夢東風在席端¶