沾我衣衆芳忽萎枯逝將躡飛霞駐景凌方壺¶
　　　又¶
山中有孤松托根在深澗磊磊多節目偃蹇歲云晏豈¶
無干雲心亦有傲雪幹蕭颼起清奏可挹不可玩大雅¶
久寂寥古瑟弦已斷美哉遺音存佇立為三嘆¶
　　　讀淵明傳¶
淵明任踈散出處皆逍遥悠然解縣組不折五斗腰晴¶
川風日佳歸舟喜揺揺及門對妻子不覺衣嚢枵居貧¶