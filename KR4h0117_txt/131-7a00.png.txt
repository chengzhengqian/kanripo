　　　零陵憶弟妺¶
感秋懐弟妺憔悴客瀟湘他日常星聚衰年隔雁行既¶
盲難引望垂老易悲傷安得如鴻鵠髙飛向汝傍¶
　　　龍門行¶
皇圖經野臨中天北有大河南陸渾陸渾之下伊之源¶
直走關塞侵山根此山不㫁亘坤軸逆為汝海波濤飜¶
忽焉天意有不測疈開峽口流如吞長波萬練卷空過¶
貫都會洛風塵奔崖㟁相嶔竦天闕此號鑿龍為禹門¶