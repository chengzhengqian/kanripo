正月風光好逢君上客稀曉風催鳥囀春雪帶花飛堂¶
上吹金管庭前試舞衣俸錢供酒債行子未須歸¶
　　　夜同宴用人字¶
北斗回新嵗東園值早春竹風能醒酒花月觧留人邑¶
宰陶元亮山家鄭子真平生頗同道相見日相親¶
　　　過從弟制疑官竹齋¶
羡爾方為吏衡門獨宴如野猿偷紙筆山鳥汚圗書竹¶
裏藏公事花間隠使車不妨垂釣坐時膾小江魚¶