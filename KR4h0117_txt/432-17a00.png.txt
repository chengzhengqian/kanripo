弄覉人操書翻古篆文旅懷燕市月鄉梦楚江雲衣薄¶
驚寒早燈&KR0714;夜過分一聲南去雁此際㝡先聞¶
　　　郊行¶
郊行逄故舊邀我到柴關緩踏溪邊路同登雨後山竹¶
泉煙冉冉稻壠水潺潺沙鷺飛仍下園蜂去復還草間¶
黄犢徤天際白雲閒林壑誰高卧清風不可攀¶
　　　長門怨¶
稜稜霜滿天皎皎白如練纔聞歌吹聲又過昭陽殿¶