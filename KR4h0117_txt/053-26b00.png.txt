失路荆溪上依仁忽暝投長橋今夜月陽羡古時州野¶
燒明山郭寒更出縣樓主人能授館無事五湖遊¶
　　　同韓員外宿雲門寺¶
小嶺路雖近仙郎此夕過潭空觀月近澗静見雲多竹¶
翠煙深色松聲雨㸃和萬縁俱不有對鏡自垂蘿¶
　　　秋夜船行¶
扁舟時屬暝月上有餘輝海燕秋還去漁人夜不歸中¶
流何寂寂孤棹也依依一㸃前村火誰家未掩扉¶