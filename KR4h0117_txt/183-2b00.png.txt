　　　寄内¶
明月向人圎愛之不忍睡坐久風露寒忽忽心如醉念¶
君一適我所遇無歡意况乃久别離相思到夢寐我生¶
百不堪謬學屠龍技于今半世人升斗亦未遂願有室¶
中友素懷隠居志肯與梁伯鸞扁舟共東逝¶
　　　小軒觀月呈興宗叔¶
茅檐手可攀脩竹出檐上寒蟾漏踈明碎影羅屏障情¶
知月色好逹覽在虚曠東家富池臺端坐不能訪山林¶