　　　送張定菴尚書致仕還雲間¶
連章請老兹方遂帝寵公歸禮數優紫氣度歸周蔵史¶
赤松為約漢留侯堂開晝錦非行夜味美江鱸正及秋¶
模範斯文歸晚節巍然砥柱見中流¶
　　　送彭給事君實陞僉憲建寧兵備¶
海邦煙霧散㝠㝠長控東甌島嶼青對事補天曾捧日¶
屯兵占使已隨星鷹鸇不展行臺肅雞犬相聞野戍寕¶
看取武侯揮羽扇書生伐國也嘗經¶