閉户未從容出門誰適從聊隨碧溪轉忽與白鷗逢小¶
雨十數㸃淡煙三四峰幽尋趣未已山寺已鳴鐘¶
　　　病中感懷¶
多病他鄉外孤懷始覺愁山圍雙鷺曉門閉一蟬秋遇¶
合馮生鋏勲名季子裘悠悠耦耕者端暇為人謀¶
　　　陳家源¶
恐是仙源裏山從洞口開茅簷無客到稚子恠人來塘¶
綠魚迎日林清鳥啄苔欲令幽賞足石道泝縈迴¶