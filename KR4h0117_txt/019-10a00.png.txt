　　　七夕泛舟二首¶
河葭肅徂暑江樹起初凉水疑通織室舟似泛仙潢連¶
橈渡急響鳴棹下浮光日晚菱歌唱風煙滿夕陽¶
風杼秋期至鳬舟野望開㣲吟翠塘側延想白雲隈石¶
似支機罷槎疑犯宿來天潢殊漫漫日暮獨悠哉¶
　　　大劒送别劉右史¶
金碧禺山逺闗梁蜀道難相逢屬晚嵗相送動征鞍地¶
咽綿川冷雪疑劒閣寒倘遇忠孝所為道憶長安¶