　　　奉和聖製送不蒙都䕶兼鴻臚卿歸安西應制¶
上卿増服命都䕶揚歸斾雜虜盡朝周諸胡皆自劊鳴¶
笳瀚海曲按節陽闗外落日下河源寒山静秋塞萬方¶
氛祲息六合乾坤泰無戰是天心天心同覆載¶
　　　扶南曲歌詞五首¶
翠羽流蘇帳春眠曙不開羞從面色起嬌逐語聲來早¶
向昭陽殿君王中使催¶
堂上青絃動堂前綺席陳齊歌盧女曲雙舞洛陽人傾¶