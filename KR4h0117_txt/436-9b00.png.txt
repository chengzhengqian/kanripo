柔情薄射伊水月倦思怕領龍山雲就中八姨最年少¶
上馬臨風殊窈窕白日淒迷天暗垂萬姓逰魂隨一笑¶
當時宰相名國忠㡬回並轡朝真龍綃裙六幅行委地¶
峡水拖入華清宫杜陵老翁慣饑餓半生只對山妻卧¶
酸眼驚看絶世姿錯認九天元女墮此翁向後攢百憂¶
潼關戰骨堆心頭始知昔日眼中見寳釵銀&KR0146;皆干矛¶
君不見巍巍文武開周國削義降仁褒姒色再觀青史¶
發長嘆丹臉雙刀古無敵¶