孤松倒挂倚絶壁飛湍瀑流争喧豗砯厓轉石萬壑雷¶
其險也如此嗟爾逺道之人胡為乎來哉劍閣峥嶸而¶
崔巍一夫當闗萬人莫開所守或匪親化為狼與豺朝¶
避猛虎夕避長蛇磨牙吮血殺人如麻錦城雖云樂不¶
如早還家蜀道之難難于上青天側身西望長咨嗟¶
　　　梁父吟¶
長嘯梁父吟何時見陽春君不見朝歌屠叟辭棘津八¶
十西來釣渭濱寧羞白髮照緑水逢時吐氣思經綸廣¶