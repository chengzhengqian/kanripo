半景東鄰照數家門通小徑連芳草馬飲春泉踏淺沙¶
欲待主人林上月還思潘岳縣中花¶
　　　春宴王補闕城東別業¶
栁陌乍隨洲勢轉花源忽傍竹隂開能將瀑水清人境¶
直取流鶯送酒杯山下古松當綺席簷前片雨滴春苔¶
地主同聲復同舎留歡不畏夕陽催¶
　　　送盍少府新除江南尉¶
聞君作尉向江潭吳越風煙到自諳客路尋常隨竹影¶