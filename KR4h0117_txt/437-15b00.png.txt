露滴松根鶴夢驚極目關河悲逺道側身天地歎浮生¶
微官不似歸耕好却向何人說此情¶
　　　上虞逆旅見舊題感懐¶
十年為客任東西又御籃輿過竹溪雨歇野田雙鷺下¶
月殘村店一雞啼解囊沽酒酬新債即景成詩續舊題¶
記得西堂尋短夢池塘春草緑初齊¶
　　　初夏幽居¶
茅廬低小種桑圍妻喜蠶收欲上機雀乳空簷花㸃㸃¶