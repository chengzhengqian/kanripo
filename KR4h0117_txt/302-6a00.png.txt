　　　歩虛詞¶
采采清露英皎潔玉不如元和合真一飲之極甘腴自¶
然生羽翼何用登雲車迢迢河漢上瓊臺曠清虛未從¶
衆仙去天風揺佩琚¶
　　　寓山家留壁¶
有客來何方駕言自華胥囊中無一物手把太極書象¶
罔為我御鴻濛為我徒朝觀赤城標夕弄滄海珠去來¶
了無碍所憩即安居青山出屋上修竹當坐隅好鳥時¶