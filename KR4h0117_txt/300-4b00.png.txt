賢逹知幾何愧我山野癖歲月徒蹉跎夫子金閨彦侯¶
庠賦菁莪散襟發逸思䇿杖仍長歌䕫龍鳯池上珊珊¶
振環珂終當拂衣去接武金鑾坡¶
　　　題秋林泉石圖¶
髙林頗深䆳逺洲亦縈紆風景一何異中有賢者廬陽¶
崕落日明陰磵浮雲虚耕埜見秋火扣舷聞夜漁朅來¶
塵網中機務日相拘念兹膏肓疾愧彼泉石圖抱拙謝¶
簪紱養素宜琴書俯仰天宇寛所樂恒有餘¶