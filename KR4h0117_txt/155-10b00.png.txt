樂忽兹遘蕭辰還愧擁千騎又走西道塵¶
　　　呈里中諸友¶
君莫嗔我不讀書君莫笑我不飲酒更精文史豈足用¶
漸老歡娯復何有負郭安得二頃田舉家已聚三十口¶
山中更無百日閒淅淅西風驅馬首¶
　　　書緑帷亭壁¶
喬木繞舍如緑帷羣山四面寒參差春禽入秋啼自别¶
早雲到暮歸常遲庭前好菊勸飲酒案上佳紙邀吟詩¶