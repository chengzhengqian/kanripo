我來咨嗟涕漣洏千搜萬索何處有森森緑樹猿猱啼¶
　　　杏花¶
居鄰北郭古寺空杏花兩株能白紅曲江滿園不可到¶
㸔此寜避雨與風二年流竄出嶺外所見草木多異同¶
冬寒不暖地恒泄陽氣發亂無全功浮花浪蘂鎮長有¶
纔開還落瘴霧中山榴躑躅少意思照耀黄紫徒為叢¶
鷓鴣鈎輈猿叫歇杳靄深谷攅青楓豈如此樹一來翫¶
若在京國情何窮今旦胡為忽惆悵萬片飄泊随西東¶