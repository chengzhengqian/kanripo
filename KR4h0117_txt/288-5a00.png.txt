山則有石谷則有蘭我思美人兹之永嘆¶
奕奕翠羽翹翹紫㽔何以求之山阿水涯¶
迴風猗猗白石皜皜山中無人念此芳草¶
深林之幽式聞其香安得佩之蓉裾芰裳¶
　　　題山雲居圖為樊都事仲郛賦¶
我居何所南山之下油油者雲窈窈其阻衡門在阿翳¶
彼嘉林上有鳴鳥懷之好音良晨載與游睇川沚榛湧¶
&KR2398;綿有客戾止琴瑟在庭清樽載羅掃地布席援絃咏¶