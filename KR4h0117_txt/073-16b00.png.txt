不覺月又盡未歸還到春雪通廬岳夢樹匝草堂身澤¶
雁和寒露江槎帶逺薪何年自此去舊國祗荒鄰¶
　　　長安送人¶
上國多離别年年渭水濱空將未歸意說向欲行人雁¶
度池塘月山連井邑春臨分惜擕手日暮一沾巾¶
　　　春日寄友人¶
春居無俗喧時立澗前村路逺少來客山深多過猿帶¶
巖松色老臨水杏花繁除憶丈流外何人更可言¶