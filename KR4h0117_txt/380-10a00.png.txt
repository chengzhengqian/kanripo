金芝瑤草和煙緑有時直上朱明巔目窮溟渤隘八埏¶
閒呼羽客酌雲液興來落筆詩千篇偶然名入丹桂籍¶
西風吹上珠江船便從嶺海訪吳楚徧覽衡岱窮幽燕¶
鵷班簉羽凡幾載宦途又向西南改山雲溪月想當年¶
彷彿圖中見精采芙蓉削出天外峯漁舟帖帖湖涵空¶
芳松新柳各生態依然桃杏爭春紅三茅此去諒不逺¶
精脉應與羅浮通是誰卜築青巖下尚書猶子今曹公¶
曹公平昔最知已十載京華多氣義外臺邂逅又同官¶