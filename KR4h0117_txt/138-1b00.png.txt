　　　監郡太博惠酒及詩¶
塵事久謝絶園廬方晏隂鏗然郢中唱伸玩清人心况¶
復對尊酒百慮安能侵何以比交情松桂寒蕭森¶
　　　送牛秀才之山陽省兄¶
之子詠陟岡别我嵗時晏後夜失羣鶴髙天著行鴈楚¶
山逺近出江樹青紅間尊酒無足辭離愁滿行盼¶
　　　湖樓晩望¶
湖水混空碧憑闌凝睇勞夕寒山翠重秋浄鴈行髙逺¶