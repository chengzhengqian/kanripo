莫據孤鞍聽蜀魄野棠疎雨又紛紛¶
　　　二月晦日耒陽江口寄書¶
自笑無家類轉蓬年光何事更怱忽數聲鶯囀千巖裏¶
一樹花開萬竹中夜入瀟湘偏恨雨春來杜若自宜風¶
兒童别久應驚問華髪飄蕭似老翁¶
　　　神陽道中見海棠¶
桂陽江口望祁陽疊疊煙雲入渺茫髙樹綠隂千嶂濕¶
野棠疎雨一籬香縱無春在堪回首況有鵑啼合斷腸¶