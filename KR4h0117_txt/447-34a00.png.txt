　　　三日河上宴集¶
觸霽邁芳坰脩祓臨長泊雖非曲觴飲聊異秉簡戲波¶
延拾翠舸㟁匝尋青騎羽爵戀馳景鸞簫劇春思羣謡¶
狎鳬雁撫適懽同志亦以擴凡超流連豈吾事¶
　　　詠樂溪¶
濯足荒溪口延望大江潯石樹環碧綵泉潭生翠隂經¶
亘渉清漣沿洄登素岑日暮樵響絶但聞山水音鴻雁¶
遵渚飛麋鹿聚空林而子豈不樂其如兼善心¶