移得仙居此地來花叢自遶不曾栽庭前亞樹張衣桁¶
坐上新泉泛酒杯軒檻暗傳深竹逕綺羅長擁亂書堆¶
閒乗畫舫吟明月一任輕風吹却囘¶
　　　暮春即事¶
深巷窮門少侣儔阮郎惟有夢中留香飄羅綺誰家席¶
風送歌聲何處樓街近鼓輦喧曉睡庭閒鵲語亂春愁¶
安能追逐人間事萬里身同不繫舟¶
　　　代人悼亡¶