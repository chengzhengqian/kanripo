返客子方未歸歳去歡娱盡年來容貌衰攬袵形雖是¶
撫臆事多違青緺雖長復易解白雲誠逺詎難依¶
　　　　解佩去朝市¶
去朝市朝市深歸暮辭北纓而南徂浮東川而西顧逢¶
天地之降祥值日月之重光伊吾行之未己非余情之¶
信芳克待詔於金馬奉髙宴於栢梁觀鬬獸於虎圏望¶
窈窕於披香游西園兮登銅雀攀青璅兮眺重陽講金¶
華兮議宣室晝武帳兮夕文昌佩甘泉兮屣五柞簮枍¶