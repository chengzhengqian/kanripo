鳴鐘岀延立沙滸停橈一至答其情三洲連綿亦佳處¶
行雲散漫浮日色是時峰巒益開吐亂流蕩槳濟倐忽¶
繫楫江邊老檀樹㟁行里許入麓口周生導余勤指顧¶
柳蹊梅堤存彷彿道林林壑恒如故赤沙想像虛田中¶
西嶼傾頽今冡墓道鄉荒址留突兀赫曦逺望石如鼓¶
殿堂釋菜禮從宜下拜朱張息游所鑿石開山面勢改¶
雙峰闢闕見江渚一時賓主云盡興樂闋觴周日將暮¶
入舟暝色漸微茫却喜順流還易渡嚴城燈火人巳稀¶