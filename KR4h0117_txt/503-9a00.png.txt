　　　寄東庄老人¶
東庄老人巢許儔林泉髙卧輕王侯半生畎畝有餘樂¶
牙籖萬軸堆牀頭興來時或枝短䇿髙隴平溪恣登陟¶
狂吟長嘯煙雲間世上千端慮俱息有酒不惜呼隣翁¶
瓦盆滿注真珠紅山肴野&KR0609;羅飣餖陶然撃壤歌重瞳¶
空齋客去惟髙枕曉日穿窻猶未醒覺來好鳥花間啼¶
坐對青山試新茗薜門蘿户日長闗笑看浮雲自往還¶
明月半輪臨緑綺薰風一曲破朱顔吾聞此老驚且喜¶