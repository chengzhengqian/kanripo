　　　留别淳安劉尹仲和兼呈大司空胡公大參應¶
　　　　公諸鄉舊¶
淳安曽是歙東鄉地主相留合盡觴梅雨勢添溪汲惡¶
竹禽聲助野歌長坐慚師席稱元老語及名途笑漫郎¶
他日重來尋舊約一廛容我寄漁榔¶
　　　教諭許君置酒藏書閣有懐融堂錢先生¶
登髙元不為傷離雨後溪山一倍竒野寺晴嵐隨畫出¶
石林殘照與詩宜醉呼豆莢供新茗閒掃苔花讀舊碑¶