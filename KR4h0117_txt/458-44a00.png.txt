獨坐王生館凄然歲暮心高城翻落照空院積寒霖雁¶
鶩秋飛盡蛟龍夜或吟西山舊松竹雨雪共蕭森¶
　　　登西巖寺¶
西林禪誦地石壁倚天開曲磴千盤上飛泉一道來園¶
禽巢古殿野鹿過香臺共坐題詩暮山花落酒杯¶
　　　近寺¶
梵宇頻經處林深入磬聲懸崖攀葛上曲澗遶松行花¶
鳥還春日樓臺即化城亦知身是妄從此學無生¶