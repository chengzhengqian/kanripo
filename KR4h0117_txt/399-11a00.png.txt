釃酒酹江波中流發浩歌孤舟天際遠芳草雨中多解¶
劒酬知己題詩贈舞娥人生百年爾為樂莫蹉跎¶
　　　高郵阻風騎行至界首驛¶
䇿馬湖堤上來帆拂去鞍斷楂依浦溆衰柳映風湍軒¶
冕追隨易庭闈致養難年年好秋色多在異鄉看¶
　　　答王公佩見寄¶
池上緑隂肥天涯客賦歸心隨流水遠跡與故人違千¶
里復萬里斑衣當錦衣終焉林下夢不逐五雲飛¶