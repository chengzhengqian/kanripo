梨花深院自多風燒燈坐盡千金夜對酒空思一㸃紅¶
倘是東君問魚雁心情説在雨聲中¶
舊酒新啼滿袖痕憐香惜玉竟難存鏡中紅粉春風面¶
燭下銀屏夜雨軒奔月已慿丹換骨墜樓端把死酬恩¶
長洲日暮生芳草消盡江淹黯黯魂¶
滿堂歡笑强相陪别有愁腸日九回時序又驚梁燕乳¶
年華偏愛隙駒催香消衣帶傷腰瘦夢㫁遼陽沒信來¶
門掩黄昏花落盡牛酥且薦掌中杯¶