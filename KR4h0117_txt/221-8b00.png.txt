幾夜髙堂夢不知山水長西風歸雁蕩落日過烏傷斷¶
影雲空白孤心草欲黄終憐負甘㫖淚灑蓼莪章¶
　　　越中送徐君寅歸閩¶
此地同為客當秋獨送君斜陽留薄醉逺道惜輕分老¶
泪遺陵木郷山出海雲天南有囬雁音信倘相聞¶
　　　故宫¶
驚風吹雨過歴歴古槐蹤王氣銷南渡僧坊聚北宗煙¶
深凝碧樹草没景陽鐘愁見花甎月荒秋咽亂蛬¶