纎纎折楊柳持此寄情人一枝何足貴憐是故園春遲¶
景那能久芳菲不及新更愁征戍客容鬢老邊塵¶
　　　剪綵¶
姹女矜容色為花不讓春既爭芳意早誰待物華真葉¶
作㕘差發枝從㸃綴新自然無限態長在艶陽晨¶
　　　三月三日申王園亭宴集¶
稽亭追徃事睢苑勝前聞飛閣凌芳樹華池落綵雲藉¶
草人畱酌銜花鳥赴羣向來同賞處惟恨碧林曛¶