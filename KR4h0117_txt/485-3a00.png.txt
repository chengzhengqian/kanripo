寜愁病雙足松山欝欝雲漫漫石磴曲似羊腸蟠忽然谷㡳¶
天籟發千巖萬壑驚奔湍層梯歴盡浮屠出俯瞰平湖如廣¶
席湖中七十二峰青疑有巨靈一揮植相携何必雙緑鬟白雲明¶
月天地間丈夫適意即仙境浪説海外三神山浮世悠悠旦復¶
旦彈指百年過已半何如從此謝塵紛獨立丹崖發長嘆¶
　　　歸雲菴次孫太山韻¶
千峰萬峰嵐氣飛松陰曲徑開禪扉虚室小坐羣動息¶
空山無人俗事稀清泉出渠忽自響野鳥狎客如相依¶