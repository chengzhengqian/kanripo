高竹臨清溝軒小亦且幽光隂雖屬夏風露已驚秋月¶
色林間出泉聲砌下流誰知此夜境身世等浮漚¶
　　　登朝元閣¶
繡嶺岌層巒岧嶤十九盤霏㣲經雨後杳靄出雲端往¶
事金輿邈遺蹤玉像殘至今臨渭水依舊見長安¶
　　　鳳州郡樓上書所見¶
楊栁垂青青風動如飛盖危樓思不窮盡日閒相對鳥¶
去林自空雲移山不礙畫角時㫁續層崖逓明晦殘陽¶