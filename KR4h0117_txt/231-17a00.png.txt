渭川楊柳先得春二月鶯啼百囀新長春宫中千樹錦¶
暖日晴雲思煞人君王半醉唱呉歌絳仙起舞嚬翠蛾¶
呉兒謾説曽行樂三十六宮能㡬多千秋萬古金銀闕¶
海沒三山一毫髮繁華夢覺人不知留得寒螿泣秋月¶
　　　望歸吟¶
塞雲一抹平如截塞草離離卧榆葉長城窟深戰骨寒¶
萬古牛羊飲寃血少年錦帶佩呉鈎獨騎疋馬覓封侯¶
去時只道從軍樂不道闗山空白頭北風吹沙雜飛雪¶