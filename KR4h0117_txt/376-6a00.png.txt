　　　輔之母年十八歸方氏閲嵗給事溺死參議其¶
　　　遺孤也孺人不辱其夫又成其子詩以詠之¶
結髪初成燕爾婚已將心事許深恩箜篌竟作憑河别¶
精衞長銜渡海寃孟母教還成令子趙孤存不藉公孫¶
髙風千古清人骨貞節無慙號徳門¶
　　　天順元年七月十一日左遷欽州同知十四日¶
　　　　出城親交無敢送者欽天監漏刻博士馬敬¶
　　　　瞻遺詩一首宿張家灣舟中用韻¶