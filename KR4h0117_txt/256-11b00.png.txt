　　　賀張景亮知州致仕¶
角巾歸里舊儒冠宦轍馳驅涉萬端楊栁碧溪春晝永¶
梅花白雪夜忩寒朝廷有道容辭老田野無羈得盡歡¶
幸喜玉堂遺業在安居留待後人看¶
　　　送劉徳璋提㸃還宜興通真觀¶
通真仙觀欲凌虚牝谷先生晝隠居𤣥鶴不歸華表柱¶
白雲長䕶紫泥書桐棺巳化人徒仰鐵鎖髙懸孰可舒¶
便欲束書陽羨路青牛春晚又迴車¶