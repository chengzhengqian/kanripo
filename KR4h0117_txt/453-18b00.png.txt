死後仍來懸墓下白日青天一片心豈因生死惜千金¶
寄言反覆輕薄子三歩腹痛休哀吟¶
　　　醉歌贈别劉希尹¶
江湖之情廊廟器歴城劉郎無乃是髙雲塌翼墮泥塗¶
青山來醉金陵市金陵市上少人知擊筑正遇髙漸離¶
十年閉户淮水畔雄劒繡澀長低睂喜君下馬握君手¶
但說家饒歩兵酒眼前肝膽向誰傾身後功名果何有¶
龍蟠虎踞古名都走馬背槍多壯夫陳編爛簡不足數¶