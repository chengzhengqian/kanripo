翦髪兼成隠將心更屬文無憀對豪客不拜謁吾君畫¶
壁惟泉石經窗半典墳歸林幽鳥狎乞食病僧分黙坐¶
終清夜凝思念碧雲相逢應未卜余正在囂氛¶
　　　詠鐵馬鞭¶
　　長慶二年義成軍曹華進獻且曰得之汴水有字¶
　　刻云貞觀四年尉遲敬徳字尚在¶
漢將臨流訝鐵鞭鄂侯名字舊雕鐫須為聖代無雙物¶
肯逐將軍卧九泉汗馬不侵誅敵血神功今見補亾篇¶