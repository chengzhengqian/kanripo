閒上髙樓時一望緑蕪寒野静中分人行直路入秦樹¶
雁呌斜陽背塞雲渭水自流汀島色漢陵空長石苔紋¶
秋風髙栁出危葉獨聽蟬聲日欲曛¶
　　　春日旅遊¶
𤣥髮辭家事逺遊春風歸雁一聲愁花開忽憶故山樹¶
月上自登臨水樓浩浩晴源人獨去依依春草水分流¶
秦川楚塞烟波隔怨别路岐何日休¶
　　　匡城尋薛閔秀才不遇¶