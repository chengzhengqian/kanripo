平生不識石田子徃徃相逢畵圖裏世傳百本無一真¶
抹青塗紫俱門人秋堂對此雙眼豁倐然置我溪與壑¶
君不聞畵家貴意不貴工只在㝠㝠漠漠中¶
　　　題白岩竹¶
竹枝裊裊根卓卓質堅不受苔蘚剝是誰向壁掃縑素¶
古色蒼顔秋濯濯彷彿猶自煙水區萬里湘潭圡新斸¶
又疑身生風雨池老蛟盤拏突頭角醉呼虞帝歌南風¶
蒼梧雲深翠華邈¶