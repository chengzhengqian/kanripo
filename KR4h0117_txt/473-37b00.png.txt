官事催行役無由暫取間沿江三月路全蜀萬重山道¶
拙文章外顔摧旅寓間不知王子贛何日出秦闗¶
　　　飛仙閣¶
裊裊飛仙閣空言逼斗辰江流平入楚棧道逺通秦伯¶
主并吞舊風雲戰代頻終成失天險切莫棄君臣¶
　　　山行¶
雲浄羣山出行輿暫一停飛泉明素練蒼壁倚雕屏佛¶
界丹青古仙人洞壑靈沿廻随去住彷彿昔曾經¶