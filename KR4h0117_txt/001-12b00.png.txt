五明月滿四五蟾光缺客從遠方來遺我一書札上言¶
長相思下言久離别置書懷袖中三嵗字不滅一心抱¶
區區懼君不識察¶
客從遠方來遺我一端綺相去萬餘里故人心尚爾文¶
彩雙鴛鴦裁為合歡被著以長相思縁以結不解以膠¶
投漆中誰能别離此¶
明月何皎皎照我羅牀幃憂愁不能寐攬衣起徘徊客¶
行雖云樂不如早旋歸出戸獨傍徨愁思當告誰引領¶