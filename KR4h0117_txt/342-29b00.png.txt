見說滄浪歌可愛投簪東海濯塵纓¶
午睡沈沈飽墨甜惱人幽鳥語前簷扶頭酒醒猶欹枕¶
花信風髙不捲簾世味乆諳刀上蜜人情已識水中鹽¶
知心只有青青竹冷淡相看更不嫌¶
　　　王母瑤池圖¶
臺殿參差近碧天房櫳屈曲窈相連瑤池淡淡涵秋水¶
珠樹濛濛䕶曉煙雲外鳥來知七夕風前花落是何年¶
恢諧却笑東方朔三度偷桃未得仙¶