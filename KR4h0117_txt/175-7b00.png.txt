幽幔依燈影空階送雨聲暫歸仍客路投老倍鄉情眼¶
澀書難讀心搖夢易驚病多猶怕醉酒盡却思傾¶
　　　池亭夜坐¶
池上小亭幽清宵秉燭遊荷盤時冩露螢草夕知秋有¶
感嵗時速無聲河漢流殊方不堪住歸夢遶滄洲¶
　　　小舟過吉澤効王右丞¶
澤國霜露晩孤村烟火㣲本去官道僻自然人迹稀木¶
落山盡出鐘鳴僧獨歸漁家閒似我未夕掩柴扉¶