　　　送裴十八圖南歸嵩山¶
何處可為别長安青綺門胡姬出素手延客醉金罇臨¶
當上馬時我獨與君言風吹芳蘭折日没鳥雀喧舉手¶
指飛鴻此情難具論同歸無早晩潁水有清源¶
　　　同王昌齡送族弟襄歸桂陽¶
秦地見碧草楚謠對清樽把酒爾何思鷓鴣啼南園余¶
欲羅浮隠猶懐明主恩躊躇紫宫戀孤負滄洲言終然¶
無心雲海上同飛翻相欺乃不淺幽桂有芳根¶