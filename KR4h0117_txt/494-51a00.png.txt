去來不用留詩句多少蒼苔沒舊題¶
　　　碧雲寺¶
翠殿朱扉翔紫清璇題金榜日晶晶青蓮宛轉開天界¶
玉闕分明作化城雙澗循徐鳴珮玦三花拂檻暎幡旌¶
貴人一去無消息野老依稀識姓名¶
　　　歇馬望湖亭¶
寺前楊栁綠隂濃檻外晴湖白暎空客子長途嘶倦馬¶
夕陽髙閣送飛鴻即看野色浮天際已覺扁舟落掌中¶