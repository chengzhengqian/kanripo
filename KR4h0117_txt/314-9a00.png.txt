　　　紅酒歌¶
田家八月秋秫黃&KR0008;肩滿擔金穰穰西城萬室喜登塲¶
斗酒勞慶年豐祥天台山人傳秘方釀成九醖丹霞漿¶
紫檀槽頭秋㸃長絳囊醡壓甘露凉猩紅顆滴眞珠光¶
蓼花色比桃花强薦新設席請客嘗風吹桂花滿屋香¶
饌出肥雞一筯肪橙斫蟹鱠䨇螯霜不須琥珀瑠璃觥¶
寧用太白力士鐺我愛眞率田家郎磁甌瓦盆&KR0902;木觴¶
爛熳為我澆吟腸新詩吐出雲錦章醉來興發恣豪狂¶