疎櫺度影見參差驀地浮香驚噴薄共言天工與真素¶
坐使羣豪費吟噱吁嗟我生在閩海草堂住近城東郭¶
江鄉十月少霜霰凍雨敲窗喧腷膊是時陽和漏消息¶
千樹垂垂齊破萼仙妃香佩入娟妙淵客明珠成錯落¶
凌晨見之饒幽興便促巾車走巖壑溪南春色眩醉眼¶
驢背詩聯滿行槖邇來濶别十餘載舊時蹤跡今何若¶
夢魂勞勞過淮浦歸思迢迢阻廬霍亦知人事半衰謝¶
只有花開宛如昨欲傍寒枝問春信媿無健翼如鵰鶚¶