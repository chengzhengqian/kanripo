　　　客中即事次韻元復初郊行¶
急雨連宵井也渾城居寥落似山村停披儘看書堆案¶
絶飲空餘酒滿樽日有虚皇相伴侶時逄嘉客細評論¶
青燈一室長如晝未覺門前四野昏¶
客中又過二分春聞道千紅百紫新雨到庭隅長芳草¶
日窺窗隙弄游塵懸知萬里只如此孤坐一堂還可人¶
不信却須凌倒景九天樓閣倚長身¶
　　　用魯山叚錄事和李僉士丁麻姑韻時叚奉憲¶