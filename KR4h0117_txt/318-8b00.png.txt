　　　送龍公常之建寧驛丞¶
咸淳進士衡州佐異代風流見逺孫謁選三年依北闕¶
承恩二月發南轅官程僻逺稀迎客廨宇清幽不閉門¶
碧水丹山足閒暇頻收書冊玩㣲言¶
　　　送孫從吉主事¶
河上蒹葭初著霜臨河撾鼓發官航面承天語朝辭闕¶
身著宫袍晝近鄉錦樹拂雲明使斾碧山如畵對仙郎¶
由來襟袍清於玉寫得梅花好寄將¶