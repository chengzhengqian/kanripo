舞嬌春席雪朦朧棠遺善政隂猶在薤送哀聲事已空¶
惆悵知音更難得兩行清淚白楊風¶
　　　早春送張坤歸大梁¶
蕭蕭羸馬正塵埃又送歸軒向吹臺别酒莫辭今夜醉¶
故人知是幾時迴泉經華嶽猶應凍花到梁園始合開¶
為謝東門抱闗吏不堪惆悵滿離杯¶
　　　東歸途中作¶
村橘蒼黄覆釣磯早年生計近年違老知風月終堪恨¶