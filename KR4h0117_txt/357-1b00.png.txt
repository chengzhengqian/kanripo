屬冬叙朔雪飄天芳列坐不惜醉獻酬亂飛觴酒酣發¶
長歌餘音遶雲梁壯志遂弧矢青年俱奮揚安能守閭¶
巷刺刺兒女行¶
　　　心遠亭¶
幽興在南山何湏遠城郭閉目謝喧囂㝠心寄寥廓簷¶
楹多白雲杳靄生林簿日出羣峰明巖傾百泉落況乃¶
濯塵纓投閒事耕鑿機忘沙上鷗趣愜松間鶴亦有柴¶
桑人來同林下酌始信昇平時烟霞有餘樂¶