圃歸閒欣藝牧惜無載酒人徒把凉泉掬¶
　　　敬荅田徵君¶
家臨清谿水谿水繞盤石緑蘿四面垂裊裊百餘尺風¶
泉度絲管苔蘚鋪茵席傳聞頴陽人霞外潄靈液忽枉¶
巖中翰吟望朝復夕何當遂遠遊物色候逋客¶
　　　自衡陽至韶州謁能禪師¶
謫居竄炎壑孤帆淼不繫别家萬里餘流目三春際猿¶
啼山館曉虹飲江臯霽湘㟁竹泉幽衡峯石閣閉嶺嶂¶