卜得髙隣隔世譁清苕十里碧雲斜去家不逺堪臨釣¶
傍户流來自落花細雨聽歌青篛笠夕陽分占白鷗沙¶
祗今人逺遺蹤在滿目煙波漾月華¶
　　　題太白像¶
宫袍錯落灑春風玉雪淋漓滯酒容殘夜屋梁棲落月¶
碧天秋水洗芙蓉麒麟豈是人間物眉宇今從畫裏逢¶
一語不酬千載諾匡廬山下有雲松¶
　　　新正六日同子重晚歩至竹堂¶