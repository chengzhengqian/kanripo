不飲武昌水焉知吳楚風山川覇氣盡今古壯心雄帆¶
去三湘逺天連七澤空登臨何所恨江漢正流東¶
　　　邕州¶
五管推名郡雙江接上遊人家蠻洞曉山雨瘴烟秋逺¶
客誰青眼殊方易白頭夜來南極上分野望牽牛¶
　　　入西山訪張隱士¶
兩崖噴飛瀑結屋烟蘿裏山人不冠屨客至但隱几獨¶
鶴海上歸孤雲澗中起淨掃白石牀風來墮松子¶