朝辭輦深承夜誦詩陽阿新得幸谷永况多辭指斥椒¶
房寵吹求飾室疵榮枯付階草物化效氷澌無言掩明¶
鏡千古妬蛾眉¶
　　　逺别離¶
秦雲隴樹髙復低君去輪臺西更西亦知此别經嵗月¶
臨岐素手牽衣啼山長水深覔無處妾心如荼苦復苦¶
玊顔顦顇金縷裂猶憶徘徊出門語春氷易消雲易斷¶
妾意如何不零亂人生難得駐朱顔空帷夜長淚澘澘¶