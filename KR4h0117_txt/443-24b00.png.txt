　　　水南絳帳和鶴洲主人韻¶
故老傳經日諸生立雪時缾香人送酒門響客催詩白¶
髪經秋短青燈坐夜遲河汾有遺稿讀罷一興思¶
　　　寄周鶴洲太守¶
風雨越江邊郵亭對夜眠鄉心孤島逈客夢一燈懸論¶
舊懷他日談詩記徃年離魂將别夢幾度到臨川¶
村居掩薜蘿歳月易蹉跎五馬經年别孤舟幾日過雀¶
聲喧白晝鷗夢落清波誰在黄堂上同聽五袴歌¶