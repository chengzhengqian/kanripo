　　　贈朱都憲巡撫甘州¶
天涯喜遇舊知音琴上無絃趣自深醉挹雲山供小酌¶
笑呼風月入豪吟十年不作還家夢一飯難忘報國心¶
聞道酒泉憂旱久墨池春水是甘霖¶
　　　輓林都憲尊公¶
五轉儒官四十年老來歸隠向林泉葢間茅屋留雲住¶
掃片松隂借鶴眠炊黍忽成身後夢買山虚費杖頭錢¶
郎君鵠立青霄上分得恩波及墓田¶