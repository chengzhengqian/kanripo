　　　書懷呈時中¶
詩書耕稼趣難忘訓子呼孫也自忙盡日不談當世事¶
衰年還寫養生方菜羮蔬食時偏爽莞席藤衾夢更長¶
近喜鄰居彭處士休官相伴老柴桑¶
　　　追懷天壺舊遊用前韻¶
天壺不似在人寰湧翠飛流面面寒石逕似梯同鳥上¶
洞門無鎖有猿看何年瑶草尋金磵舊日仙桃捧玉盤¶
宴罷流霞分手後獨因高興更憑欄¶