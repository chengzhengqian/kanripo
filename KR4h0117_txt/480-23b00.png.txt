幾日都門長者車風塵不見正愁予只今對面還千里¶
何處相思有尺書秋色天涯催客暮山光樓外為誰舒¶
空歌杕杜回長嘯終愧緇衣歎索居¶
　　　送何文徴赴開州¶
江東文藻竟誰如新綰銅章左佩魚天上風雲元咫尺¶
兵前草木正蕭踈煙樓夜遶三刀夢露冕春行五馬車¶
便欲修成循吏傳即看名滿薦賢書¶
　　　宿常山集真觀¶