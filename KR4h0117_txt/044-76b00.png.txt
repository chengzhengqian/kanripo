凋桂枝伏櫪銜寃摧兩眉請君贖獻穆天子猶堪弄影¶
舞瑤池¶
　　　行路難三首¶
金樽清酒斗十千玉盤珍羞直萬錢停杯投筯不能食¶
拔劍四顧心茫然欲渡黄河氷塞川將登太行雪暗天¶
閒來垂釣坐谿上忽復弄舟夢日邊行路難行路難多¶
岐路今安在長風破浪㑹有時直挂雲帆濟滄海¶
大道如青天我獨不得出羞逐長安社中兒赤雞白雉¶