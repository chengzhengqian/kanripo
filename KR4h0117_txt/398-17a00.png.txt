絶却塵絃風奏曲祇應幽趣此中論¶
　　　栁絮¶
隠院遮宫萬栁垂晩春天氣絮霏霏不和塵土初粘雨¶
得弄晴光未落暉夢斷流鶯雲捲幔宴酣歸騎雪圍衣¶
未應撩亂迷人眼輦路分明到瑣闈¶
　　　送孔爕知曲阜¶
化起中都自昔聞風流曲阜得賢頻宗家薦達非干䘵¶
聖世榮歸不問津琴酒來歌顔孟氏衣冠迎賀魯鄒人¶