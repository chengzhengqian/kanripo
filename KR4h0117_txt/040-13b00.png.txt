俗慮何事老塵容况有林下約轉懐方外蹤¶
　　　陪羣公龍岡寺泛舟¶
漢水天一色寺樓波底㸔鐘鳴長空夕月出孤舟寒映¶
酒見山火隔簾聞夜灘紫鱗掣芳餌紅燭然金盤良友¶
興正惬勝遊情未䦨此中堪倒載須盡主人歡¶
　　　終南山雙峰草堂作¶
斂迹歸山田息心謝時軰晝還草堂卧但與雙峰對興¶
來恣佳遊事惬符勝概著書髙窗下日夕見城内曩為¶