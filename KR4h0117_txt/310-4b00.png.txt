　　　次雲松訪復嬰宿萬年宮¶
聞道神仙叩洞門清溪古木路斜分桃花滿地飛紅雨¶
橘樹高崖漲緑雲講罷先天烟篆冷夢囘斜月玉笙聞¶
高秋也欲扶衰病共候山中白馬君¶
　　　擬登武夷昇真不果¶
三十六年懷此山重來白髪換朱顔庭栽松樹參天長¶
舟逐桃花失路還人世又經滄海淺仙家長與白雲閒¶
丹爐尚許尋餘藥蜕骨蒼崖翠壁間¶