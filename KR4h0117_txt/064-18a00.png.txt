雪滿中庭月映林謝家幽賞在瑶琴楚妃波浪天南逺¶
蔡女煙沙漠北深顧盼何曾因誤曲殷勤終是感知音¶
若將雅調開詩興未忝丘遲宿昔心¶
　　　題賈巡官林亭¶
白鳥閒棲亭樹枝緑樽仍對菊花籬許詢本愛交禪侶¶
陳實由來是好兒明月出雲秋館思逺泉經雨夜忩知¶
門前長者無虗轍一片寒光動水池¶
　　　和元員外題昇平里新齋¶