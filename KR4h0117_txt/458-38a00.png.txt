津口風翻斾春隂鬱未開淮流衝古岸沙店倚長臺鳥¶
向平蕪下人隨返照回未忘舟楫興臨路獨遲徊¶
　　　中元夜月¶
片月東城上長風度早秋光臨青嶂發影抱碧潭流灝¶
氣沈沙浦餘輝戀水樓何人更吹笛關塞不勝愁¶
　　　晩歸自溪上¶
秋到城西樹縁溪落葉多數家連水竹一逕入煙蘿廢¶
井寒螀聚閒窗暮雀過濯纓聞孺子燈下亦悲歌¶