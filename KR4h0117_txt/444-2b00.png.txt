　　　送陳永祥之恵州太守¶
棘寺祥刑屬老成至今輿論誦持平舊時傾葢投交好¶
此日分符沐寵榮鳴珮曉辭䨇鳳闕揚帆秋度五羊城¶
知君志操懷清白一幅氷綃贈逺行¶
　　　淮隂漂母墓¶
古墓荒蕪何處尋青山隠隠帶淮隂當年不進王孫食¶
此日誰知漂母心芳草斷碑秋寂寂斜陽低樹晚沈沈¶
登臨一奠懷今古醉倚西風動越吟¶