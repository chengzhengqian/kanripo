　　　望黄山¶
望中何處是黄山山色空濛紫翠間六六竒峯開海島¶
重重彩霧擁仙闗雨腥洞口龍應出月冷松梢鶴未還¶
我欲乘風凌絶頂軒轅雲駕直須攀¶
　　　過郭公嶺題山店壁(時戊戌年二十三同/方林諸公訪胡元帥)¶
薄暮風前暑氣收扶笻嶺上縱吟眸一團林麓雲深處¶
三兩人家山盡頭無酒可沽酬舊識有詩聊寫記曽遊¶
丈夫未必輕年少寶劒龍光射斗牛¶