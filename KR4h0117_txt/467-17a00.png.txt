風雨滿西樓松間細水流獨懸孺子榻誰泛剡溪舟佳¶
境能留客深杯可散愁待君攜杖屨同去看龍湫¶
　　　寓江心寺¶
孤嶼清秋夜星河萬里槎江山如有約雲水暫為家白¶
髮隨鷗鳥輕舟採石華秋風動歸思淅瀝響蒹葭¶
　　　登白巖龍潭夜歸¶
春盡花無信山深客到稀夕陽還命酒細葛又裁衣樹¶
影浮蒼靄燈花下翠微百年塵外意一醉即忘歸¶