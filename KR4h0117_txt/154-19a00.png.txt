洛水秋深碧如黛亂石縱横㵼鳴瀬清明見底不留塵¶
日射澄沙動璣貝南山秋風已蕭瑟倒影上下迷空翠¶
何當載酒縱扁舟一尺鯉魚寒可鱠¶
　　　美哉¶
美哉洋洋清潁尾西通天邑無千里舸&KR0008;大艑起危檣¶
淮潁耕田汳收米芒芒陂澤帶平原古時溝澗還相連¶
昔人屯田戍兵處今人阡陌連丘墓今年雨足種麥多¶
北風吹桑鳴空柯髙城回望鬱嵯峨豐年閭井聞笙歌¶