憶昔河梁别言歸已有期如何出户望祇是到家遲汀¶
草無窮恨江流不盡思空勞長夜夢千里逺相隨¶
　　　塞上曲¶
應募早從軍于今白髪新闗河書到少鄉國夢歸頻散¶
牧隨邉校屯耕雜逺人何當按長劍一嘯淨風塵¶
　　　寒夜吟¶
綺窗達曙流金波龍盤煖爇香雲和流霞滿酌朱顔酡¶
雪膚暗熏蘭麝多鳳笙宛轉迴清歌相思掩淚攢翠蛾¶