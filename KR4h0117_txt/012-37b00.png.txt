上林春逕密浮橋柳路長龍媒逐細草鶴氅映垂楊水¶
似桃花色山如甲煎香白石清泉上誰能待月光¶
白石春泉滿黄金新埒開戚里車先度蘭池馬即來落¶
花承舞席春衫拭酒杯行厨半路待載妓一雙廻¶
將軍息邊務校尉罷從戎池臺臨戚里絃管入新豐浮¶
雲隨走馬明月逐彎弓比來多射獵惟有上林中¶
三危上鳳翼九坂度龍鱗路高山裏樹雲低馬上人懸¶
巖泉溜響深谷鳥聲春住馬來相問應知有姓秦¶