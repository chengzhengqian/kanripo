　　　送牟都憲改福建僉事¶
繡衣玉節下征軺東望甌閩萬里遥攬轡羡君能奉使¶
鳴珂慚我舊同朝聲馳八郡秋霜肅氣壓三山瘴霧消¶
當宁憂民心正切呻吟指日變風謡¶
　　　送徐士亨歸江隂¶
征軺早發都門道强欲留君計不成五夜芙蓉城裏夢¶
一杯楊柳渡頭情他年儗踏金鼇背此日先聽彩鳳聲¶
遥想解元坊下路里人無數挿花迎¶