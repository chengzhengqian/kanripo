孤桐秘虚鳴朴素傳幽真髣髴絃指外遂見初古人意¶
逺風雪苦時來江山春髙宴未終曲誰能辨經綸¶
　　　箜篌引¶
盧谿郡南夜泊舟夜聞兩岸羌戎謳其時月黒猿啾啾¶
微雨霑衣令人愁有一遷客登髙樓不言不寐彈箜篌¶
彈作薊門桑葉秋風沙颯颯青塜頭將軍鐵驄汗血流¶
深入匈奴戰未休黄旗一㸃兵馬收亂殺胡人積如丘¶
瘡病驅來役邊州仍披漠北羔羊裘顔色飢枯掩面羞¶