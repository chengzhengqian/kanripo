得句每誇從醉裏昂頭崒嵂見髙峰舟行那計西與東¶
荷花錦鋪香十里琳宫寳刹如迎逢望中更愛西天竺¶
千仭插空青削玉萬家鱗次俱傍湖箇箇長松齊出屋¶
别來屈指十五秋夢中徃徃時一遊蘇堤春色六橋酒¶
繁華自昔同蘇州山水娛人人盡好如此西湖豈難到¶
塵氛羈我嗟白頭江雲望斷空倚樓¶
　　　送同年白鳳儀歸省¶
曲江初讌罷羨子采蘭歸驛路沾青纜江花落綵衣閒¶