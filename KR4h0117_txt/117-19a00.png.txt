楚童夜宿烟波側沙上布羅連草色月暗風悲欲下天¶
不知何處容棲息楚童胡為傷我神爾不曾作逺行人¶
江南羽族本不少寧得網羅此客鳥¶
　　　行路難¶
玉堂向夕如無人絲竹儼然宫商死細人何言入君耳¶
塵生金樽酒如水君今不念嵗蹉跎雁天明明涼露多¶
花燈青凝乆照夜綵童窈窕虚乗羅入宫見妬君不察¶
莫入此地生風波此時不樂早休息女顔未老君如何¶