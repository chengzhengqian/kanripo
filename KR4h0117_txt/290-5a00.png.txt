君家舊在寒潭住故寫新圖寄幽趣木落秋山潭水空¶
猶把長竿倚溪樹角巾野服身翩翩髣髴當年孟浩然¶
　　　次韻峩眉山¶
霧作衣裳雲作屏玻璃萬頃著娉婷望夫石上偏多雨¶
織女河邉欲隕星螮蝀夏凉收淺絳蟾蜍秋冷抹長青¶
可憐天際微顰處六國興亡一夣醒¶
　　　和黄體方伴讀新蟬韻¶
滿地殘花過雨天槐隂庭院響新蟬輕敲金奏當窗外¶