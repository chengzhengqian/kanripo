眼中枉費頻招呼我待明年春水時去逐桃花傍巖住¶
　　　沈司空種蓮次韻¶
七澤根株故相抵蜂房生意青青子江頭山積藕鮮船¶
不及西湖甘且㫖舊家裔出休文翁太華句有昌黎風¶
興懷短壑駕長松官衙水閣裁芙蓉我得容臺塘一畆¶
下礙葑蒲上髙桞今年且賞東君花明年亦種西湖藕¶
碧筩仰吸酒如川一吸三百青銅錢錢空酒盡猶卓然¶
賦詩最愛晩凉天接㒿倒着還臨水習家池去無多里¶