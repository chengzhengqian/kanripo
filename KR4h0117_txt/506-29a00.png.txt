此生重得更論詩將來歲月天留與欲去江湖路未遲¶
一卧峽西淹十載兩峰明月故人知¶
　　　寄句溪翁¶
苦憶溪翁久不見白頭林壑却何如久淹老病違知已¶
長抱詩愁但索居晩歲不妨生事薄秋風殊覺物情疎¶
相逢應有無窮話終夜青山月上初¶
　　　顧子重陳南賔沈懋學吳天澤九日勝果山登髙¶
越王臺上送長歌落日秋風感慨多草莽野煙諸寢殿¶