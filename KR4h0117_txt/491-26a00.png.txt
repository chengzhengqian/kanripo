　　　贈少年¶
富有時名動兩都風情渾不帶豪麄平酬夜枕金條脫¶
寛約春袍玉轆轤走馬慣尋楊桞折下樓酣倩海棠扶¶
近來薛債憑誰責可信馮生毁劵無¶
　　　戲友人尋訪不出¶
兩山不見雲遮眼一犬獨鳴花遶隣敢去揮毫題午字¶
慚将握髮望時人墻匡寂寂髙槐雨門巷青青細草春¶
知子南還偏有興扁舟斜日弄芳蘋¶