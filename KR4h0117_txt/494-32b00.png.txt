黄花何處酬佳節白鳥滄洲引興多¶
　　　同次明九逵及王氏兄弟泛舟遊横山¶
蘭橈十里下横塘漠漠風撩鬢影凉野水秋來寒玉净¶
碧山西去暮雲長行邊黄偃禾栖畝眼底紅酣樹飽霜¶
飛盡落霞新月上空江渺𣺌白蘋香¶
　　　題國用汗漫游巻¶
江湖蹤跡自年年去住隨緣興浩然三月鶯花燕市酒¶
一牀書畫米家船留連勝事登山屐狼藉春風買笑錢¶