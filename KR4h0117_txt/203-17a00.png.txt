桐鄉不廢春秋祀簫鼓雞豚久更䖍¶
　　　和穎仲山行即事¶
平蕪新緑占封圻横路遊絲網落暉山徑人稀藏窈窕¶
禪扉春盡老芳菲緩行照水知魚樂隨意穿花見蝶飛¶
二子舁籃今夜月龍鍾猶勝杖藜歸¶
　　　暇日遊石門用前韻¶
曉御欲隨風脚來報晴烏鵲入簷催松幢竹蓋寶坊近¶
石壁雲闗塵境囘山氣得春濃勝酒花光帶月冷過梅¶