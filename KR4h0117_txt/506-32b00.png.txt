路僻塵囂逺尋幽客自來水清池見底碑久字生苔猿¶
鳥啼深樹煙霞䕶古臺野花渾似我只向静中開¶
　　　虎丘寺¶
欲覓闔閭墓風霜殿閣秋越平吳亦盡劍去水空流字¶
缺碑銘古雲深竹院幽無心唯野鳥不解往時愁¶
　　　柬希曽下第還華州¶
負䇿投明主馳驅豈畏難出鄉逢歲暮歸路踏春寒樹¶
杳雲將暝花明露始乾霜蹄千里健一蹶不須嘆¶