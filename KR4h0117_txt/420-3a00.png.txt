　　　送劉信之分教雲陽¶
宮漏催殘欲曙天儒官辭闕向西川過家白髮憐親老¶
分教青衿得士賢舟出九江春見雁道經三峽曉聞鵑¶
吾鄉自昔多才俊師席聲華到日邊¶
　　　謁陵¶
面辭丹陛謁皇陵十里橋前盡却乗國祚萬年綿大統¶
鼎湖千載憶遐升更催玉漏猶殘滴班列丹霄最上層¶
祀事已終歸去急擬陳哀頌愧非能¶