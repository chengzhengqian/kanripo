髙燕舞更濕羣蛙鳴于余亦有得藥畹胡麻生¶
　　　八月十五日夜宿南園懐王君貺¶
昔公在洛師未嘗棄嘉節今宵秋半分空羡西園月天¶
色湛澄清風聲吟騷屑笑言不可親引領望金闕¶
　　　秋意呈隣㡬沖卿¶
新涼入閭巷舊暑何人掃筠籠賣紅蓮莎堦墜丹棗蕉¶
衫日以疎紈扇安能好蟬悲西風樹燕亂斜陽草此意¶
屬淵明籬邊㡬樽倒¶