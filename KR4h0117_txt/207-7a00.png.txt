　　　蒲澗和東坡韻¶
四時冰柱濕風前絶頂飛來一派泉痩蔓相牽根太古¶
蒼崖特立探長天竈荒孤鶴尋遺跡寺老幽禽闖坐禪¶
閒日頻遊歸復夢結廬曽許躡坡僊¶
　　　四月十五日遊僧寺¶
今日快逢僧結夏不妨乘興扣禪扉山垂逺瀑溪聲急¶
風捲癡雲雨脚稀囊錦詩成僧借㸔紋楸棋落鳥驚飛¶
此來莫訝凭欄久傑閣新成拂翠㣲¶