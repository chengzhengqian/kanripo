　　　鄂渚清眀日與鄉友登頭陀山¶
冷酒一杯相勸頻異鄉相遇轉相親落花風裏數聲笛¶
芳草烟中無限人都大此時深悵望豈堪髙境更逡巡¶
思量費子真仙子不作頭陀山下塵¶
　　　清眀與友人逰玉粒塘荘¶
幾宿春山逐陸郎清眀時莭好煙光歸穿細荇舩頭滑¶
醉踏殘花屐齒香風急嶺雲翻逈野雨餘田水落方塘¶
不堪吟罷東囬首滿耳蛙聲正夕陽¶