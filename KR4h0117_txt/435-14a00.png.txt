　　　抱陽山夜酌次西屏韻¶
月上東山報晚晴曲終剛見一峰青題分秋興詩應健¶
坐隔寒泉酒未醒祖席飛飛螢似燭僧房面面石為屏¶
但将佳境留人住亦是山神肯效靈¶
　　　宿第一峰¶
忘歸薄暮話從容夜宿郎山第一峰鷲嶺並看靈隠寺¶
雞聲兼聽景陽鐘清泉帶雨流深磵老鶴棲雲伴古松¶
有約纔成輕聚散不知何日得重逢¶