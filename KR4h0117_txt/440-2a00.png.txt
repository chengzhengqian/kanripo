夙昔好山水同徜徉轉盼易寒暑日月不我將今夕復¶
何夕葭月冷秋霜悠悠天宇濶起坐徒徬徨¶
　　　過吕梁次見素壁間韻¶
江左不善變東都自頽風誰憐七尺軀獨立綱常中斗¶
酒兩耳熱擊劒摩秋空我懷正激烈出門誰將同¶
　　　寄葛坡丁先生¶
病魔推不去可人喚不來炎風起天末鼓我庭中灰浮¶
生不滿百懷抱何時開忽憶葛坡叟白雲眞悠哉¶