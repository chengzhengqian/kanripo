釀多藤酒春禽半竹雞到官應有便莫惜寄緘題¶
　　　送魯府黄紀善歸莆田¶
送别秦淮上春潮沒淺沙寸心應戀闕千里暫還家客¶
路多芳草都門正落花徴書看又起未必久煙霞¶
　　　登劍臺望京華作¶
一上髙臺首重回五雲何處是蓬萊帆随鴈影天邊去¶
人共春光日下來淮甸煙消平似掌河流氷泮碧於苔¶
翠華行幸應非逺佳氣氤氲繞上台¶