江上春山青可憐角巾同泛過江船峰尖仄起通人徑¶
海色平鋪到酒筵煙月光揺洲樹動風濤聲撼石堂懸¶
驅馳久恨妨清興徙倚應知廢夜眠¶
　　　又¶
靈峰為愛及春遊冉冉風煙數倚樓海上帆檣夷夏接¶
江間臺殿古今浮行逢嘉樹韶華動坐傍高雲客思愁¶
鐵甕不孤開大府紫宮遥拱對神州¶
　　　答周觀察獨泊焦山¶