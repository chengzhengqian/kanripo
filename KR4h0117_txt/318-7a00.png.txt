　　　泊金口次友人韻¶
屬玉飛鳴沙嶼傍梅花如雪照晴岡數家茅店臨金口¶
百里山城望漢陽浣女暎紗寒水碧棹郎吹笛暮雲長¶
鄉闗迢逓鄉書杳愁立西風視雁翔¶
　　　送黄叔昭歸文江¶
賜歸初買上江船歸路何因復愴然渡海㡬人還故里¶
到家三月及春田碧梧丘壠回生色緑水園林捲宿烟¶
莫歎物情非夙昔青山還暎舊門前¶