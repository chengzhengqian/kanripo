細數平生事何堪掛齒牙客遊兒廢學身拙婦持家開¶
甕嘗春酒租山摘早茶關心此時節歸興滿天涯¶
　　　劉興伯黄希宋蘇希亮慧力寺避暑¶
何處避炎熱相期過寶坊萬松深處坐六月午時凉鐘¶
磬出深屋江山界短墻醉來歸興懶留宿贊公房¶
　　　訪嚴坦叔¶
麻姑山下泊城郭帶煙霞擕刺投詩社移船傍酒家沙¶
禽時弄水櫸柳夏飛花小酌未能了西樓日又斜¶