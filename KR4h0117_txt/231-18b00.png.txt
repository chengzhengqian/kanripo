鵲山一帯傷心碧羡殺孫郎馬首東¶
　　　王右丞雪霽捕魚圖¶
江雲滉滉隂晴半沙雪離離㸃江㟁畵中不信有天機¶
細向樹林枯處看漁浦移家媿未能扁舟蕭散亦何曽¶
白頭歳月黄塵底笑殺髙人王右丞¶
　　　過劉子中新居¶
鄆州城隅兩茅屋市聲喧喧自幽獨春風吹盡山杏花¶
只有青青一叢竹先生愛畵如惜玉練鵲翔鸞餘百軸¶