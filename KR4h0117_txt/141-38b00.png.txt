言為西邑宰本是洛陽人送驛徃歸魏迎車來入秦山¶
川成鞏固陵廟壯威神好學河陽政栽花作縣春¶
　　　送余少卿知睦州¶
青山峽裏桐廬郡七里灘頭太守船雲霧未開藏宿鳥¶
坡原將近見燒田養茶摘蘂新春後種橘收包小雪前¶
民事蕭條官政簡家書時問霅谿邊¶
　　　依韻和永叔久在病告近方赴直道懐見寄¶
浴堂深殿近皇居秋夕詞臣直宿初宫女穿針爭落月¶