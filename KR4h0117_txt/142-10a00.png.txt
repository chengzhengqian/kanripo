古聖賢人邑國皆丘墟不朽在名徳千秋想其餘¶
　　　寒穴¶
神農冽氷霜髙穴與雲平空山渟千秋不出嗚咽聲山¶
風吹更寒山月相與清北客不到此如何洗煩酲¶
　　　純甫出釋惠崇畫要余作詩¶
畫史紛紛何足數惠崇晚出吾最許旱雲六月漲林丘¶
移我翛然墮洲渚黄蘆低摧雪翳土鳧鴈静立將儔侶¶
徃時所厯今在眼沙平水澹西江浦暮氣沈舟暗魚罟¶