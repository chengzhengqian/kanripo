　　　贈陳起¶
陳侯生長紛華地却似芸香自沭薰鍊句豈非林處士¶
鬻書疑是穆㕘軍雨簷兀坐忘春去雪屋清談至夜分¶
何日我閒君閉肆扁舟同泛北山雲¶
　　　南浦亭寄所思¶
只是從前瘦病身官卑活計太清貧買来晉帖多成贋¶
吟得唐詩轉逼真生擬棄家尋劒客死當移冢近騷人¶
秋風爛熳吹雙鬢目送停雲欲愴神¶