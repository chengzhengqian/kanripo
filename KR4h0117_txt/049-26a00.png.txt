迢迢芳園樹列映清池曲對此傷人心還如故時綠風¶
條灑餘靄露葉承新旭佳人不再攀下有往來躅¶
　　　閒齋對雨¶
幽獨自盈抱隂澹亦連朝空齋對髙樹疎雨共蕭條巢¶
燕翻泥濕蕙花依砌消端居念徃事倐忽苦驚飇¶
　　　林園晩霽¶
雨歇見青山落日照園林山多煙鳥亂林清風景翻提¶
携惟子弟蕭散在琴言同遊不同意耿耿獨傷魂¶