葳蕤華結情宛轉風含思掩涕守春心折蘭還自遺¶
江南相思引多嘆不成音黄鶴西北去銜我千里心¶
　　　白紵歌¶
琴瑟未調心已悲任羅勝綺彊自持忍思一舞望所思¶
將轉未轉恒如疑桃花水上春風出舞袖逶迤鸞照日¶
徘徊鶴轉情艷逸君為迎歌心如一¶
　　　秋風¶
秋風嫋嫋入曲房羅帳含月思心傷蟋蟀夜鳴斷人腸¶