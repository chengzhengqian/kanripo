榆城人到月明歸燕山臘雪銷金甲秦苑秋風脆錦衣¶
欲弔昭君倍惆悵漢家甥舅竟相違¶
　　　酬翁文堯駐南臺見寄之什¶
人指南臺山與川大驚佳氣異當年花迎金冊非時墜¶
月到瓊杯此夜圓我愛藏冰従夏結君憐脩竹到冬鮮¶
殷勤更抱鳴琴撫為憶秦兒識斷絃¶
　　　輦下偶題¶
對酒何曾醉尋僧未覺閒無人不惆悵終日見南山¶