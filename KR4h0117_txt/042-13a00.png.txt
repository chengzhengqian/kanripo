扣楫洞庭上清風千里來留歡一杯酒欲别復徘徊相¶
見楚山下漁舟隱釣臺羨君還舊里歸念獨悠哉¶
　　　寓言二首¶
春草紛碧色佳人曠無期悠哉千里心欲采商山芝歎¶
息良㑹晩如何桃李時懐古晴川上佇立夏雲滋¶
凛凛秋閨夕綺羅早知寒玉砧調鳴杵始𢷬機中紈憶¶
昨别離日桐花覆井欄今來思君時白露盈堦漙聞有¶
關河信欲寄雙玉盤玉以委貞心盤以薦嘉餐嗟君在¶