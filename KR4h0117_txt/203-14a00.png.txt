　　　山行遇雨¶
滄溟四乾青虬立碧雲摩霄高嶫岋六丁夜挽天河傾¶
石骨無塵露蒼濕長風吹雨不成絲飛鞚衝山帶煙入¶
羲和囘馭還青㝠布穀催耕喚春急¶
　　　獨宿昭亭山寺¶
山寒六月飛霜雪樓殿夜深鐘鼔歇琅玕無風萬㦸閒¶
屋角明河掛天闕龍牙七尺玉壺冰炯炯神清夢不成¶
可憐幽絶無人共卧㸔雲頭璧月生¶