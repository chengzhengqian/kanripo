棚陰一斗松香酒不換長安萬户侯¶
　　　劉水部臨别索詩不成别後寄此¶
寥落正當多病後心知又是逺行時縱教強飲難成醉¶
勿訝臨歧不賦詩風雨孤舟人去逺雲山千里雁來遲¶
依稀博得西窗夢幾度松亭對酒巵¶
　　　過彭澤縣謁陶先生祠¶
五柳成陰落日遲百年祠廟大江湄若論作宰乍來意¶
肯緩休官歸去期典午之間無舊業羲皇以上有新詩¶