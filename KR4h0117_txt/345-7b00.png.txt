舊住城東三畆宅種來松竹長偏成每疑蒼雪簷間落¶
時有涼風座上生長日持杯看鳯舞清宵隠几聴龍鳴¶
邇来數學君尤盛深識先天造化情¶
　　　贈王行人使安南¶
承恩曉出九重天王事驅馳念獨賢奉詔尉佗煩陸賈¶
尋源西域得張騫車書自昔通南紀聲教于今徧八埏¶
聖主綏懐恩似海殷勤得意在敷宣¶
　　　中秋宴集和荅胡學士¶