更漏沈沈夜色賒天留清景付貧家乍凝簷外氷成柱¶
亂舞堦前雪作花酒醒忽驚寒欲動燭殘猶愛影頻斜¶
莫言冷淡無人識一曲陽春衆所誇¶
　　　和克温春夜獨坐¶
中天斗柄又回東積雪俄看化玉虹茶憶荆溪分雀舌¶
酒沽燕市當郫筒虚堂坐久寒生白蠟炬花殘夜翦紅¶
細讀君詩何所似春雲藹藹散晴空¶
　　　元宵應制¶