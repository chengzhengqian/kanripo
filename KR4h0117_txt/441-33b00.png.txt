祗園深處暫停車壊壁頽垣不掩廬風約鐘聲僧定後¶
月翻松影鶴來初禪宗于我雖非偶世味從今亦漸踈¶
欲向蓬萊訪陳迹梅谿風韻更誰如¶
　　　宿普濟寺¶
車馬塵中未息肩招提清境且安眠數聲雞犬斷橋外¶
十里桑麻古道邊南渡衣冠遺舊跡西湖風月憶當年¶
老僧觧説興亾事不管南枝呌杜鵑¶
　　　四時宫詞次楊名父考功韻¶