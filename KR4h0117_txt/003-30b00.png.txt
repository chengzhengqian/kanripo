策杖招隱士荒塗横古今巖穴無結構丘中有鳴琴白¶
雲停隂岡丹葩曜陽林石泉漱瓊瑶纖鱗或浮沈非必¶
絲與竹山水有清音何事待嘯歌灌木自悲吟秋菊兼¶
餱糧幽蘭間重襟躊躇足力煩聊欲投吾簪¶
經始東山廬果下自成榛前有寒泉井聊可瑩心神峭¶
蒨青葱間竹栢得其真弱枝棲霜雪飛榮流餘津爵服¶
無常玩好惡有屈伸結綬生纒牽彈冠去埃塵惠連非¶
吾屈首陽非吾仁相與觀所尚逍遥撰良辰¶