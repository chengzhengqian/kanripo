石几涼生六月風身外功名争似酒閒中嵗月任飛蓬¶
可憐遺跡銷沉後錯把丹書付畫工¶
　　　磐溪漁唱¶
水遶雲屏似武溪漁郎清唱夕陽時聲兼淺瀬風初急¶
曲度遥林月漸移楚調變來多欵乃江謳何處轉參差¶
夜深醉倚孤蓬聽絶勝吳儂怨竹枝¶
　　　西嶺樵歌¶
西崦斜日下巖阿伐木聲停聴浩歌出谷漸隨春鳥緩¶