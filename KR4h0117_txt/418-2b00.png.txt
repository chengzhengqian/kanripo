振石腹疑中空羙哉河渠使慮殫力彌攻水利歸上國¶
期成疏濬功月夜披羽衣清嘯黄樓中下視瓠子河枉¶
築宣陽宫¶
　　　秋日曝書偶閱韋蘇州集¶
白日落未盡竹隂滿前除翛然暑氣退高簷當雨餘新¶
松無悴色萱花亦已舒偶觀草木性中懷一欣如脫㡌¶
被麤葛庭際方收書愛此韋郎句把誦意踟蹰焚香更¶
掃地適喜中堂虛累月猶在告深慚此閒居¶