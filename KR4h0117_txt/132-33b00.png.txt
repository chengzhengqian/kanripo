鳴韶山下客多病似吾身每想彌天辯誰為問疾人泉¶
清偏照月松痩不知春未遂尋髙論遥遥一水濱¶
　　　塞上¶
漢使重頒朔胡臣舊乞盟烽烟虚晝望刁斗絶雲驚虎¶
落雲空鎖龍堆月自明祁連山更北新築受降城¶
　　　送李廷評知福清縣¶
世閥茂儒紳甌閩寵命新縣圖遥盡海鄉樹密藏春供¶
帳鶯聲老登車雉跡馴行聞趨召節舊美政如神¶