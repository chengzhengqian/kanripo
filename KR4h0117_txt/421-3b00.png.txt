中有眞趣難與俗子知萬事付一笑何用勞心思¶
　　　厓翁亭為前人作¶
古厓慕髙士駕車到竹林清論正有趣薄言日西沈子¶
今構斯亭人豈識子心子有無絃琴舍我誰知音¶
　　　姑蘇懐古¶
吳王宮中草芊芊西施今去㡬千年胥門江水流不歇¶
虎丘山色還依然我來江上一懐古前代興亡難盡數¶
月明獨自倚孤篷疎雨沈沈夜當午¶