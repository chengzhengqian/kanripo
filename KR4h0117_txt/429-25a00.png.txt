　　　倣古意¶
粉壁紗窗隔樹㸔儂家門戸近長干錦機文字縈心苦¶
青鏡鉛華駐景難滿地梨雲供夜寂一簾蕉雨閉春寒¶
呉舲見説歸來穩水長横塘昨夜寛¶
　　　賀方嘉伯發解赴南宫¶
芳年緤馬歩蘭皐任俠猶嫌楚客豪平地煙霄差恨晩¶
南山秋色敢争高九華殿曉香浮研五色雲晴日照袍¶
弧矢從來四方志馳驅應不賦賢勞¶