　　　夜集姚合宅期可公不至¶
公堂秋雨夜已是念園林何意别離日重論山水心孤¶
燈明臘後微雪下更深釋子乖來約泉西寒磬音¶
　　　寄賀蘭朋吉¶
徃徃東林下花香似火焚故園從少别夜雨近秋聞野¶
菜連寒水枯株簇古墳泛舟同逺客尋寺入幽雲暇日¶
扉多掩荒田徑細分相思蟬幾處偶坐蝶成羣㑹宿曽¶
論道登高省議文苦吟遥可想邊葉向紛紛¶