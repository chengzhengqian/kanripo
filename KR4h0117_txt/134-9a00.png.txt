　　　郊行即事¶
芳原緑野恣行時春入遥山碧四圍興逐亂紅穿栁巷¶
困臨澄碧坐苔磯莫辭盃酒十分醉秪恐風花一片飛¶
况是清明好天氣不妨逰衍暮忘歸¶
　　　春日江上¶
新蒲嫰栁滿汀洲春入漁汀一棹浮雲幕倒遮天外日¶
風帘輕颺竹間樓望窮逺岫㣲茫見興逐歸槎汗漫逰¶
不畏蛟螭起波浪却憐清泚向東流¶