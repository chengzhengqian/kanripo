　　　臨洮道中¶
馬度洮河西復東重岡絶巘渺烟空搴帷更喜看晴雪¶
挾纊仍愁犯朔風荏苒物華行役久支離病體嵗年窮¶
欲從隴右窺全蜀擬過徽陽入漢中¶
　　　黄鶴樓讌集次答李子承裕之作¶
把酒江樓坐不歸高情向我重相違路通滇海人南去¶
山近衡陽雁北飛避世每思詹尹卜解嘲誰訝子雲非¶
相將更上層梯立閒看浮雲蔽晩暉¶