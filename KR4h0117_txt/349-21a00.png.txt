　　　禁中對雪¶
禁城飛雪向嚴冬積素凝華絢九重内苑蘢葱璚作樹¶
西山崷崪玉為峰光連紫陌迷朝騎色晃彤樓促曉鐘¶
欲向豐年歌此曲郢中詞客可能容¶
　　　送陳司封使哈里¶
旌斾翩翩拂曉霞逺傳天語度流沙據鞍馬援心猶壯¶
投筆班超髪未華路出玉闗朝仗節水通銀漢夜乘槎¶
西行正值蒲萄熟醉卧凉州第㡬家¶