　　　題荷花巻送季山甫¶
涉江采芙蓉江長浩烟霧揺蕩木蘭舟依稀認前路粉¶
花委秋風翠實待寒露徘徊水中坻佳期未云暮歸來¶
明月多擢歌起鴛鷺¶
　　　題定海七墖寺¶
塔影參差倚殿庭好山晴湧屋頭青土龍刳目潭波息¶
藥草成金藏佛靈白鳥破烟江樹曉黒鼉吹雨海雲腥¶
禪房似隔人間世一榻松風晝掩扄¶