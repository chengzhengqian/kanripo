平生報國存孤劒不斬樓蘭竟不歸¶
　　　送人歸豫章¶
旅館思親動别愁郷園回首是南州雲山向晩千峰出¶
汀樹經霜亂葉流斗酒髙吟彭蠡月片帆遥度楚江秋¶
懸知獨坐蓬窓雨夜思千重戀舊遊¶
　　　送張宗顯¶
西湖風景舊繁華家在青山去路賖萬里斷蓬驚客鬢¶
亂峰殘雪夢梅花帆投極浦寒煙積門掩孤城落日斜¶