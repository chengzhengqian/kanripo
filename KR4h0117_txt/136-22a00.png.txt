　　　題濯纓亭¶
靜處髙齋晝杜門溪亭來往間開樽釣臺逸老心非傲¶
浮石仙人跡尚存對岸煙林雙佛寺隔灘風笛一漁村¶
濯纓豈獨酬吾志清有滄浪示子孫¶
　　　題杜子美書室¶
直將騷雅鎮澆滛瓊貝千章照古今天地不能籠大句¶
鬼神無處避幽吟㡬逃兵火羈危極欲厚民生意思深¶
茅屋一間遺像在有誰于世是知音¶