世事悠悠秪如此出門何處可彈冠¶
　　　同自牧瓢所宿張氏南樓¶
鳥下平蕪夕靄收偶携江客宿層樓月明清夜聞鴻雁¶
窗近天河絓斗牛㡬杵鐘聲雲外杳千家樹色暝中浮¶
醉來枕藉秋衿薄擬借仙槎覓逺遊¶
　　　送林叔亮教授四明¶
奏淮㫁雁不堪聞惆悵官亭一送君樽酒暫留吳市月¶
扁舟遥指越溪雲秋来㡬處寒聲早海上千峯秀色分¶