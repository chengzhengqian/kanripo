不因人遠傷離别那得春愁上短髯¶
　　　乗槎為日者張徳元賦¶
百尺枯槎孕氣靈濤花空影入滄溟星河弄月珠胎白¶
銀漢流雲鵲羽青坐拂珊瑚龍婉婉卧看蓬島翠冥冥¶
不須更問君平卜認得黄姑駕彩軿¶
　　　晩春¶
辛夷如雪照庭柯老去愁驚日易過芳草漸於歌館密¶
落花偏向舞筵多故人别後皆黄土南浦春來又綠波¶