　　　諸友次髙座寺¶
城南諸佛宇各自占烟霞十步一金磬髙臺自雨花帝¶
城雲物瑞江表士風嘉醉愛楓林暮停車傍狹斜¶
　　　避暑神樂觀觀醴泉亭¶
出門望郊墟欵然神仙宅草豐圓丘露輦餘周王迹紫¶
烟引笙鶴銀臺隠鳬鳥醴湧餘百年&KR0034;撫泉上石芝瑞¶
著廟歌靈滋涴今昔宣滌埃暑懐赤晝嘘霧白八桂隂¶
蕭蕭重絺步索索來往王喬壇從師乞𤣥液¶