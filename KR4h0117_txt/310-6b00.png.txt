　　　懷張兼善¶
社酒醒來曽送客秋山望㫁未還家雨聲門巷瀟瀟葉¶
霜信園林采采花念我草堂初伐木候君松逕自煎茶¶
角巾藜杖隨詩興十里青山日未斜¶
　　　贈吳彦敬¶
卜居何論買山錢喜有南隣二仲賢門徑新開初種竹¶
池塘分㫁半栽蓮客來酒缶牆頭過兒學書籖架上懸¶
况是世交同繼業林間猿鳥倍欣然¶