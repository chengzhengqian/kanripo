羽箭穿雲落皂鵰得雋未頒紅匼匝割鮮齊進紫蒲萄¶
閼氏醉倒穹廬底回首長安月正高¶
　　　送吳素行之廣西¶
廣州南望海㝠㝠百丈牽江㡬日程鯨浪打船風不息¶
蜃灰塗屋雨初晴蠻巫祭鬼憑雞卜島冦編氓事象耕¶
從此海隅成樂土尉陀焉敢更言兵¶
　　　竹泉¶
竹裏清泉竹外溪隱居渾似浣花西年深不問蒼龍蟄¶