遙夜獨不卧寂寥庭户中河明五陵上月滿九門東萬¶
里親朋散故園滄海空歸懐正南望此夕起秋風¶
　　　送沛縣司馬丞之任¶
舉酒一相勸逢春聊盡歡羇遊故交少逺别後期難路¶
上野花發雨中青草寒悠悠兩都夢小沛與長安¶
　　　送盧評事東歸¶
萬里楊栁色出關隨故人輕烟覆流水落日照行塵積¶
夢江湖濶憶家兄弟貧徘徊灞橋上不語共傷春¶