霞珮翩翩出洞天當時彷彿見癯仙幾年南國張公子¶
今日西湖葛稚川滄海塵飛丹幾熟玉堂人去榻空懸¶
林間載酒來相覔乞冩山經與世傳¶
　　　送烏克章僉憲調淮西道¶
繡斧煌煌擁使軺才名燁燁在中朝甘泉調客河東賦¶
蓬島仙人海上樵風振紫山迎驛騎雲開金斗見秋鵰¶
澄清事業須公等桂樹淮南未易招¶
　　　廣陵岳宫醮夜觀王澹洲髙士蕆事自登瀛橋¶