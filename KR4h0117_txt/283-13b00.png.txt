五峯出青穹宛若金芙蓉日射光燦爛雲生氣鴻濛誰¶
其凌絶頂笙鶴駕長風¶
山前雨瀑流勢欲翻崒嵂銀河九天傾玉峽雙龍出六¶
月幽壑間隂風動蕭瑟¶
言尋白鹿洞欲訪紫陽翁一溪浸山月萬壑號松風前¶
哲不可及悵望將焉從¶
臨湖作幽亭湖光淨如鏡仰觀雲翼翔俯覽淵鱗泳景¶
㑹樂自生悠然孰吾競¶