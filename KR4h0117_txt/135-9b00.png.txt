雲勢移峯緩泉聲出竹遲此時無限意惟有翠禽知¶
　　　依韻和夀安寺題壁¶
不向紅塵浪著鞭殊無才業合時賢本酬壯志都無効¶
欲住青山却有縁翠竹隂中開縹帙白雲堆裏揖飛泉¶
錦屛正與溪南對他日從逰子午傳¶
　　　二十二日晩步天津次日有詩¶
溪翁昨晩步天津搔首橋邊佇立頻洛水但聞催去棹¶
西風惟解促行人山川慘淡籠寒雨樓觀參差鏁暮春¶