昨夜西風雨色過朝尋新茗復如何女宫露澀青芽老¶
堯市人稀紫笋多紫笋青芽誰得識日暮採之長太息¶
清泠真人待子元貯此芳香思何極¶
　　　支公詩¶
支公養馬復養鶴率性無機多脱略天生支公與凡異¶
凡情不到支公地得道由來天上仙為僧却下人間寺¶
道家諸子論自然此公惟許逍遥篇山隂詩友諠四坐¶
佳句縱横不廢禪¶