暌違雖未久南走夢魂多客路隨飄梗年光歎擲梭葉¶
凋隋苑樹風走洞庭波舊約龍山會歸來赴若何¶
　　　晩眺¶
晩凉思逺眺策杖出松林車馬自來往路岐横古今商¶
飈未落葉永巷巳鳴砧自笑眠雲客因時感激深¶
　　　寄友人¶
性僻少知已惟君日往還聽琴憐寂静賒酒笑艱難俗¶
眼從他白吾儕且任閒生涯人莫問到處有雲山¶