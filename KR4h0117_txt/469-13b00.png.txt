長安不見却生愁名齊杜甫追風雅運落南箕起謗尤¶
過客悲吟蓮嶽下問來元是謫僊流¶
　　　詠華山陳圖南¶
華山隠士羨圖南髙卧于今尚有龕花鳥多情誰作主¶
雲霞無恙夢猶酣玉峰臨路空勞望鐵索懸厓不可探¶
我欲東尋劉禹錫結茅同住碧巉巖¶
　　　中秋不見月和答湘厓蒋子¶
懶上元龍百尺樓清光不似去年秋南飛烏鵲渾無影¶