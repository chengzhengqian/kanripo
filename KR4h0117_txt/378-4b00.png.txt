對明鏡淸淚數行灑獨有七絃琴情性可陶寫¶
　　　題青山白雲圖¶
青山之中有白雲古今能畫者數君南宫房山去已久¶
髙步獨數朱山人山人于畫但適意閒中翰墨恣游戲¶
下筆江山千萬重妙入天機奪元氣昨日王家飲酒醒¶
寫出會稽山隂之蘭亭尖峰削圭挿天出長松偃葢垂¶
雲青想當暮春三月初天氣清明景物舒流觴曲水發¶
髙詠一代名士今何如凉煙夕草總陳迹留得斯文數¶