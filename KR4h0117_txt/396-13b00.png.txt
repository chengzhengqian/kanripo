樹猶如此我堪嗟願公人好樹亦好長共河山閲嵗華¶
　　　石城雪樵圖為李侍郎世寳賦¶
姑蘇城北虞山側石城崚嶒雪千尺憑高歴險去復還¶
獨有前村老樵客踈林落葉聞虚響逺徑荒苔斷行跡¶
仄磴危梯幾處通短衣長㡌何人識東華一去三十載¶
身上塵綃無寸白夢想猶疑伐木聲樓臺不礙看山色¶
石田沈翁好事者㸃染呉縑成粉墨老氣横隨筆底生¶
神交豈恨天涯隔會稽太守多歸興㶚水幽人抱詩癖¶