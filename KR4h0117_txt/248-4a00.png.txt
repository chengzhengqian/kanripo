棲息無塵雜滿目雲舒舒别來雲間人頼此可與娯情¶
親跡自遠道合人豈踈回首自怡悅無心覺眞如¶
　　　曉行途中書事¶
㝠發昧所適東西覺惘然門敲村店酒鐘落客津船猿¶
呌荒山月雞號墟里煙囘思在家日日晏尚髙眠¶
　　　穫稻¶
雲散水㣲茫千畦萬隴黄罄腰勞日少鼓腹樂時長處¶
處聞雞犬家家足稻粱太平本無象新釀甕頭香¶