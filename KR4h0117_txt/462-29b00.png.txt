　　　答和陳虚宿韻¶
一飯從知荷主恩山林何敢遂忘君無端世事易飜覆¶
頃刻人情肖雨雲廊廟諸公期共濟煙霞老我許平分¶
傍花隨栁尋常事免得虚名惹世氛¶
　　　元旦雨¶
曙鼓微茫動海城街頭泥淖正縱横昨宵舊雨送殘臘¶
今日三朝慳一晴漸老風光真覺别殊方懐抱若為情¶
飜思二十年前事曽托屠蘓逞後生¶