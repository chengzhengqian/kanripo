石渠悠悠南有亭亭中人物少微星新添十竹皆紫玉¶
恰對九峯如畫屏觀物襟懷閒處愜倚牀詩夢午時醒¶
逍遙此是長年國天地誰拘跡與形¶
　　　次韻為錢子山悼亡¶
眼中那意百年人只共持家兩度春羅帶繡鴛飜結恨¶
鏡臺雕玉易承塵良宵缺月窺簾竹伏日飛霜殺渚蘋¶
若問讀書湯茗事于今惟有一燈親¶
　　　追次王友石中舍竹茶爐韻¶