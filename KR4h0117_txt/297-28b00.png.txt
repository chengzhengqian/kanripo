流年逺别又驚心春城雁去餘寒盡野戍花飛暮雨深¶
今日逺尋陶令尹青山臥病謝朝簪¶
　　　賦得宿猿洞送友人之湘中¶
怪石如雲起天上枯藤盤根垂百丈蘿深苔滑鳥不栖¶
索漠寒猿臥相向兩兩三三徃復迴銜花映水皆竒狀¶
清秋倒樹風磵號初日排雲雪巖壯醉客應為巫峽吟¶
行人厭作巴山望洞裏愁聲誰忍聞别時對此堪惆悵¶
　　　賦得函谷闗送賈一¶