　　　送吳獻臣¶
嶺海來過不作難三年幾度問漁竿黄花病裏雖真愛¶
朽木山中豈足堪今古短檠閒對酒江山晴雪此憑闌¶
殷勤欲了相酬意折盡梅花贈馬鞍¶
　　　徽州方純吉枉顧定山有詩和之¶
溪雲真愧此衫長老去山中百事荒貧叟畧無他敬客¶
山中惟有一焚香詩人本自方干後賢者還生仲晦鄉¶
明日碧梧陪坐處便将留鳳扁茅堂¶