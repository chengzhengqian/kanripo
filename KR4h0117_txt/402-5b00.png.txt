九年出補南安守籍籍聲名滿人口列郡官僚不敢欺¶
繞村黎庶皆耕耨黎庶耕耘歲每登黄堂白晝清如氷¶
門無私謁心常泰獄少寃民訟不興邇來考績朝帝所¶
卧轍攀轅民父母共願眼前留冦恂毋令去後思何武¶
黄門有子久鳴珂逺來相見情如何人爭京國誇橋梓¶
君却還山慕薜蘿平明躍馬長安路綵繩玊壺酒如乳¶
遙波落木愴離情明月白雲引歸趣鳳皇山南白鷺洲¶
昔年別處今白頭秣陵風景常在目却羡長江天際流¶