清風時傍竹間來濫叨厚祿顔空汗斜倚晴牕句謾裁¶
最是暮春天氣好公庭吏散獨徘徊¶
　　　遊清凉山次喬宗伯韻¶
雨餘山色散晴空古寺逶迤曲逕通暇日偶陪諸老後¶
上方今喜一樽同憑髙眺逺詩懐壯佳景芳時樂事叢¶
賔主相忘因坐久蓮房薦酒擘青葱¶
　　　遊靈谷寺次喬宗伯韻¶
偶寄塵蹤此地行試傾俗耳聽泉聲避烟野鶴穿雲去¶