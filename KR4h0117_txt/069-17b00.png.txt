院深終日靜落葉覆秋蟲盥潄新齋後修行未老中映¶
松山色逺隔水磬聲通此處宜清夜高吟永與同¶
　　　送盛長史¶
莫辭東路逺此别豈閒行職處中軍要官兼上佐榮野¶
亭楓葉暗秋水藕花明拜省期將近孤舟促去程¶
　　　題胡氏溪亭¶
亭與溪相近無時不見風澗松生便黒野蘚看多紅雨¶
足秋聲後山沉夜色中主人能守靜略與客心同¶