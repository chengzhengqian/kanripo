惆悵東湖堤畔栁暖風輕絮正悠揚¶
　　　客中寒食有感¶
客舍蕭條百尺天衡陽城下栁隂船梨花濕處初晴雨¶
草色含來乍禁烟馬足踏青悲昔夢羅衣傳燭待明年¶
三吳八桂東西路萬里空山哭杜鵑¶
　　　桂林即興¶
江為池塹石為城南去蒼梧幾日程碧殿尚存虞帝像¶
青山不廢伏波名蘭根出土長斜掛榕樹成門却倒生¶