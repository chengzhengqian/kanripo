細字長書俄滿幅毫分縷析極根柢大義森然見條目¶
鄙人媿莫知所對叩請安得留更僕頗聞石洞閟遺音¶
龍門餘韻頒君續臨風傾詠寄綢繆衰朽終期挹膏馥¶
　　　題張清夫心逺堂¶
吾聞古來賢逹士不擇山林與朝市百年塵甕兩醯鷄¶
鵬鷃逍遙俱可爾夫君平生瀟洒意俯睨軒裳猶弊屣¶
翩然一舸鱸魚鄉歸來不待秋風起忘言兀兀坐終日¶
天地古今齊一指但見山髙湖水深青螺蕩漾銀盃裏¶