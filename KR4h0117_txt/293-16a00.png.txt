聞道彈琴處門前栁帶沙海珍通估市湖税減漁家暮¶
港迷荷葉秋田間豆花亂來無此地君政亦堪誇¶
　　　溪上¶
秋色共溪長游人笑語涼萍開天倒影蓮墮水流香魚¶
罶和星漉禽罝帶雨張從今搖桂棹不必問瀟湘¶
　　　寄錢塘諸故友¶
年少客名都狂游每共呼荷深箏在舫竹靜矢鳴壺明¶
月潮千里殘陽雨半湖故人能念否歡意共來無¶