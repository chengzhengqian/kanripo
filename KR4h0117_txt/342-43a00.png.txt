小窗燈冷不成花江淮峰火三千里城郭人民八九家¶
避地欲尋張博望月明滄海汎靈槎¶
　　　海上述事¶
浮生南北任流萍漫刺江湖憶禰衡雁去闗河愁萬里¶
潮來江海月三更燐光夜伴蛩螿泣妖氣晴連螮蝀横¶
欲向靈氛問人事中原何日可休兵¶
野徑荒涼日欲晡林棲水宿遞相呼汀洲霜冷蒹葭老¶
山路秋髙苜蓿枯屈子壯心能忘楚武侯遺恨在吞呉¶