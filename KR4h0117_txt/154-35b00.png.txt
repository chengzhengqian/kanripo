山雨夜塵息林霜晨氣清荒城餘古木破塜有新耕風¶
俗通秦壤川原抱洛京憑高将馭馬指㸃問山名¶
　　　宿東魯火店¶
夕陽低欲盡春淺色蕭條暝色催歸牧炊烟向晩樵踈¶
星臨水際逺火隔村橋黯黯柴門夜棲鴉對寂寥¶
　　　過少室¶
驅車繼日未知勞翠靄嵐光下褐袍日暖峯巒開少室¶
雪餘松栢近嵩高山行嵗晩風霜苦地勢西來氣象豪¶