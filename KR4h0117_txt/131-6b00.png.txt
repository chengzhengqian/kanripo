合友逢佳節㩦樽泛碧流溪風消酒力烟樹入春愁羣¶
鴨開波練疎雲透月鈎平生懐古意最羡五湖逰¶
　　　和韓子文題王摩詰畫寒林¶
摩詰傳遺跡家藏久自竒髙人不復見絶萟更誰師水¶
石生寒早煙雲結雨遲筆端窮造化聊可敵君詩¶
　　　仲春寄二弟¶
春雁來時節飛鳴各有行弟兄俱逺宦秦楚久相望尊¶
席惟他士鶯花似故鄉何時理歸策共醉潩湖旁¶