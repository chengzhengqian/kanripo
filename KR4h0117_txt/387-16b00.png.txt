朝罷歸當早官閒客自稀少書随處借多病與時違訪¶
舊憐俱老逢人厭説歸傷心秋已暮未寄北堂衣¶
　　　過峽山飛來寺¶
三過飛來寺今朝始一登恍疑山是客何代我為僧鐘¶
響出幽壑猿聲啼古藤本無來與去明日問南能¶
　　　輓遼東都帥¶
聞説遼東帥安邊屢有聲烽煙稀夜警部落競春耕共¶
道營星殞空餘塞月明幾多門下士流涕濕長纓¶