書刻日覲當宁而况河防嚴衣冠重相懼危坐鬱成晚¶
少寢驚達曙蕭蕭傍水村隱隱隔城樹緬懐古賢哲髙¶
臥得深處愧此行路難推篷賦長句¶
　　　送人之官嚴州¶
渺渺桐江水矗矗桐江山上有子陵臺孤絶難為攀下¶
有七里灘照影清塵顔幸哉君宦遊落兹山水間朝登¶
野亭望暝見漁舟還時時得佳句忘我身抱闗我家水¶
上遊道出清溪灣因君發鄉思極目江雲間¶