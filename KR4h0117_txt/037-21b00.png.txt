家本洞湖上嵗時歸思催客心徒欲速江路苦邅迴殘¶
凍因風解新正度臘開行看武昌柳髣髴映樓臺¶
　　　舟中曉望¶
挂席東南望青山水國遥舳艫争利涉來往接風潮問¶
我今何去天台訪石橋坐看霞色晩疑是赤城標¶
　　　途中晴¶
巳失巴陵雨猶逢蜀坂泥天開斜景徧山出晩雲低餘¶
濕猶霑草殘流尚入谿今宵有明月鄉思逺悽悽¶