　　　奉次陽明先生謫官龍塲所作原韻¶
花落鳥啼春事晚心旌難副簡書招蠻煙瘦馬經山驛¶
瘴雨寒雞夢早朝佩劍衝星南斗近諫章回首北辰遙¶
江東便道如相過煮茗松林拾墮樵¶
　　　楚江秋曉次石田翁韻二首¶
草寒霜渚夢悠悠衡嶽西風落木秋病裏斷猿司馬淚¶
吟餘殘月仲宣樓自憐江漢猶遲暮誰採芙蓉寄逺遊¶
鴻鴈一行斜不度水光山色滿汀洲¶