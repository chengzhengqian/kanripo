不到東林乆穿雲覔皎然花開古瓶鐵樹合暮鐘烟屐¶
齒愛蒼蘚吟笻因白蓮鶴歸僧起定細飲竹爐泉¶
　　　春去¶
謾說春歸去多情無計追勝逰須秉燭餘興獨臨池鳥¶
怨花飛急杯嫌月到遲三眠楊柳足正是浴蠶時¶
　　　王履約遺江鱭海蛤¶
東風動沙苑海蛤帶春潮驛路梅先發江城雪半消天¶
寒茅屋小日暮尺書遥傳語嘉魚使因君滌舊瓢¶