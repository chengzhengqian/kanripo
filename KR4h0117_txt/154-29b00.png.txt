夜雨輕寒拂曉晴牡丹開盡過清明庭前落絮誰家柳¶
葉裡新聲是處鶯白髪生來如有信青春歸去更無情¶
便當種秫長成酒逺學陶濳過此生¶
　　　正月六日(元豐/七年)¶
楊柳稍頭臘雪消東風猶著晩寒驕新年花柳傳芳信¶
去臘星霜變斗杓來共春烟晴冉冉灑隨踈雨淚蕭蕭¶
蛾眉一閉年華改縱有遺魂可得招¶
　　　春日遣興¶