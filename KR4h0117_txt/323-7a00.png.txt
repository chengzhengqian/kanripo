　　　和祭酒胡公雨中獨坐¶
連朝風雨泥濘深幽人不見心沉沉想應齋居有餘暇¶
坐披巻籍窮古今過眼瀾翻五車熟却喜牀頭新酒綠¶
開樽勸飲是何人好似顏家小銀鹿載歌載酌三杯餘¶
新詩百首皆親書封題寄我意何厚恍如十二珊瑚株¶
欣然便欲馳車馬走送詩壇共誇詫出門未定復入門¶
無奈長空雨飛灑¶
　　　經姑蘇¶