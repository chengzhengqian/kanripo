春風入樹緑童稚望柴扉逺壑杜鵑響前山蜀客歸到¶
家逢社燕下馬澣征衣終日自臨水應知已息機¶
　　　寄衡山福嚴長老¶
衡山㡬千里聞在湘川側雲霞不可到峰壑無由識方¶
丈開其間青松隠寒色飛鴻尚莫過况寄雙鳬翼¶
　　　新霽登周王城¶
行行古城頭歴覽古城下水鳥傍人煙河流隔桑柘秋¶
山豁晴翠野老親時稼民訟今已稀閒登厭官舍¶