　　　贈授業劉先生致仕還吉水¶
秋到梧桐暑氣清摳衣隨歩出都城五千里外思鄉夢¶
二十年前立雪情栗里有人邀社飲海鷗何事傍舟行¶
從今不上紅塵路坐看諸郎學鳯鳴¶
　　　安溪僑叟為張簡討賦¶
溪上茅茨屋數椽春雩秋社自年年窗含鼇背千峰雨¶
簾捲波心萬頃煙栁逕有時緣客掃竹牀長日抱雲眠¶
白頭自分無人識不解詩名到日邊¶