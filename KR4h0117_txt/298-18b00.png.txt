掩淚向邊州君恩此日休身隨燕樹逺心是漢宮愁雁¶
塞春難度龍堆草易秋玉容何足貴翻作羽林羞¶
　　　送林山人入城¶
林棲無外事訪舊入東城漸失聞猿處多逢結駟行古¶
榕藏驛舍殘柳拂軍營薄暮遥鐘起紛紛薜荔情¶
　　　書谷口雲深圖¶
連峰轉幽䆳竟日白雲多峽裏非人境春深但女蘿仙¶
源空翠逺香界斷鐘和鸞鶴飄飄去塵踨獨奈何¶