落英飛絮太悠揚却逐春泥入窠壘簾鈎乍歇理毛衣¶
試力引雛髙下飛美人入夜開春宴驚遶如嗔紅燭輝¶
斗泉廢宅今無主苔蘚年年得春雨¶
　　　送叔祖吳中省親¶
車輪遥遥馬蹄速逺客歸家不停轂秋田簇簇禾黍生¶
繞屋四散牛羊鳴今朝靈鵲好言語行人上堂應拜母¶
四鄰八舍具盃盤日日堂中作歌舞兒不逺行母在宅¶
養蠶種田多粟帛却思在外富貴時何如貧賤不相離¶