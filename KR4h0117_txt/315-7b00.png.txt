不因紅紫競芳菲似與天公别有期金縷織成雲外錦¶
珊瑚長出海中枝一欄國色君須記滿袖天香我所思¶
陪賞喜同諸俊彦醉歌渾似洛陽時¶
　　　淦江書屋為李宅賦¶
故人家住大江邉又踏鷗波已七年養鶴亭深栽竹地¶
讀書窗裊煑茶烟論交有道慚垂顧推轂無能與薦賢¶
莫道相從忘夙昔梅花冰雪嵗寒天¶
　　　乙丑三月訪子白兄于秦淮橋¶