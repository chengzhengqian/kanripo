同官載酒出郊圻晴日東馳鴈北飛隔岸春雲邀翰墨¶
傍簷垂柳報芳菲池邊轉覺虚無盡臺上偏宜酩酊歸¶
州縣徒勞那可度後時連騎莫相違¶
　　　重陽¶
節物驚心兩鬢華東籬空繞未開花百年將半仕三已¶
五畝就荒天一涯豈有白衣來剥啄一從烏帽自欹斜¶
真成獨坐空搔首門柳蕭蕭噪暮鴉¶
　　　送柴司户充劉卿判官之嶺外¶