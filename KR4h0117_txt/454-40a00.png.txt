　　　問史判乞奕子¶
出洞經年敵手稀袖携仙譜日邊歸枰留謝墅花隂静¶
地隔商山草徑微啼樹雨鳩俄並立入簾風燕故斜飛¶
端居苦憶王樵侣永晝雙開客寺扉¶
　　　壽藏¶
碧山深處築佳城六檟親栽萬古情籬下後身陶隱士¶
畵中知己趙臺卿隣翁過訪分泉飲童子迎歸拄杖行¶
應笑紛紛學仙侣藥爐辛苦望長生¶