素心不啻山中居青鞋草衣日在手富貴浮雲亦何有¶
致君堯舜却歸來谷口青松兩無負為憐向日牧羊徒¶
空然叱石何為乎¶
　　　異風行¶
季春之月日應柳野客維舟汶川口此方赤旱罹百憂¶
復爾顛風示災咎黒雲勃鬱西北生輪囷直上掩太清¶
噓煙噫氣塕然至白日不得為光明沙飄石走檣柱折¶
雞犬竄匿皆狂鳴草茅半捲向空落大麥小麥揚枯莖¶