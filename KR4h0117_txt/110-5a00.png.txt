西北黄雲暮聲聲畫角愁隂山一夜雨白草四郊秋亂¶
㟁鳴寒渡飛沙入廢樓何時番色盡此地見芳洲¶
　　　送王鍊師歸嵩嶽¶
飄然緑毛節杳去洛城端隔水見秋嶽兼霜掃石壇一¶
溪松色古半夜鶴聲寒迴與人寰别勞生不可觀¶
　　　送石秀才¶
正是歎羇遊知音拜楚侯何須辭逺道自可樂扁舟倚¶
棹江洲雨聞猿島岫秋謝家山水興終日待詩流¶