湖海風塵未息居清波彩鷁啓行旟都城夜月移賓榻¶
汴水春風命使車治化正需周召伯才華真慕藺相如¶
旬宣到處持鉛槧誰道窮愁始著書¶
　　　丁卯除夕與林衡玉守嵗¶
湖海萍蹤莫漫猜嶺南旌斾栁州來鄉山隔夢三千里¶
客舍逢春十九迴往數光隂驚漸老坐談帷幄愧非才¶
椒觴茗碗延殘夜懐抱因君更好開¶
　　　元夕次上洲營和僉憲蔡懋成韻兼呈都督馬¶