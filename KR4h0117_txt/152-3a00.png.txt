邊人耕桑長兒女折衝千里雖有餘論道經邦政要渠¶
妙年出補父兄處公自才力應時須春風旍旗擁萬夫¶
幕下諸将思草枯智名勇功不入眼可用折箠笞羌人¶
　　　題王黄州墨跡後¶
掘地與斷木智不如機舂聖人懷餘巧故為萬物宗世¶
有斵泥手或不持郢工徃時王黄州謀國極匪躬朝聞¶
不及夕百壬避其鋒九鼎安磐石一身轉秋蓬浮雲當¶
日月白髪照秋空諸君發䝉耳汲直與臣同¶