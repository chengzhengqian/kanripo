君亦胡為念遠行人生只在意氣合世亂未覺文章輕¶
野人豈知天下事杜宇夜啼花滿地狂如賈誼惟痛哭¶
貧似楊雄空識字昨夜封書與雁歸妻孥應怪苦遲回¶
丈夫磊落志千載一日窮途何足悲¶
　　　題鄭德彰員外所蔵高彦敬畵楚江春曉圖¶
旭日未出羣山昬蒼茫楚江多白雲芳洲無人採蘅杜¶
落花飛絮春紛紛晴嵐滿户漁家曉花枝髣髴聞啼鳥¶
巫陽夢斷三峽空湘渚愁深九疑小文采風流高尚書¶