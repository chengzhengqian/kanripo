桑柘林枯&KR1593;麥乾欲分離袂百憂攢臨溪莫話前途逺¶
舉酒須歌後㑹難薄宦未甘霜鬂改夾衣猶耐水風寒¶
遥知阮巷歸寜日幾院兒童候馬看¶
　　　宣政殿前陪位觀冊憲宗皇帝徽號¶
樓頭鐘鼓遞相催曙色當衙曉仗開孔雀扇分香案出¶
衮龍衣動冊函來金泥照耀傳中㫖玉節従容引上台¶
盛禮永尊徽號畢聖慈南面不勝哀¶
　　　元日樓前觀仗二首¶