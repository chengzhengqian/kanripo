遷客憑䦨重囘首蓬萊雲氣曉熹㣲¶
　　　秋風¶
秋風淅淅吹江亭汴河之栁猶青青黄姑東渡㑹七夕¶
白帝西來朝百靈初開琪樹巳云落逺别客愁今未醒¶
欲冩鄉書寄南鴈故園萬里天冥冥¶
　　　虹縣九日登五女塜¶
五女峯頭烟樹荒登臨聊得散徜徉忽驚重九今朝是¶
却憶三千客路長冷露餘花偏有色朔雲踈鴈不成行¶