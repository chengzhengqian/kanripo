故人早得瀛洲趣慿高何翅淩霄翰望中澎湃浩無極¶
太虚廹合舂朝夕銀蟾席上採鏡光落景簷前掛丹碧¶
知君對此歡未央酒酣直欲窺扶桑及兹作縣三山下¶
便濯煩燠為清涼未誇枚乗觀濤賦更憶莊生望洋䖏¶
愧予亦有淮海心為爾長歌發襟素¶
　　　寓金陵寄舍弟十二校書以識别懷兼憶二姪¶
吾祖昔𦵏龍腰峯石邊種子今作松吾家舊住鳯池曲¶
庭前種笋今成竹人生變幻那得知兒時自謂長若斯¶