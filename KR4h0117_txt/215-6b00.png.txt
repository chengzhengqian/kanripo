　　　連日雪惡用聚星堂雪詩韻¶
朔風朝來放雲葉紛紛吹落籠沙雪山河大地同一如¶
變化須臾亦竒絶㕘天松頂老猶强搶地竹頭低欲折¶
亂飄書帙愛忩明狂入地爐驚火滅重衾方擁膚尚栗¶
凍筆將書肘先掣未容衰白㸃鬢華只許醉紅生面纈¶
何人清唱墮梁塵有客高吟霏鋸屑昔賢句法今尚在¶
故事歴劫徒能説是中聖處公會無一粒靈丹工㸃鐵¶
　　　題十眉圖¶