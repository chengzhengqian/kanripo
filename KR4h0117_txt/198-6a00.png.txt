華山自有安身處試問將軍在幾年¶
　　　夜過烏鎮¶
望極糢糊古樹林彎彎溪港似難尋荻蘆花重霜初下¶
桑柘隂移月未沈恨别情懷雖戀酒送衣時節怕聞砧¶
夜行船上山歌意說盡還家一片心¶
　　　簡張寄翁秀才¶
徽外琴聲局外棋此心能得幾人知縱横謾説三千字¶
陶寫須吟百一詩秋到蓼花蟬噪後雨敲荷葉釣歸時¶