但使酒如渑肘後何須印懸斗咸陽黄犬悔已遲至今¶
千載令人嗤試看古來功業士何如陌上冶遊兒百年¶
飄忽寄宇内日日歡娛能幾嵗勸君莫惜囊中金便趂¶
生前當買醉臨卭壚頭綠蟻香栁花捲雪春茫茫吳姬¶
越女嬌相向痛飲須盡三千觴興來狂笑縱所適慎勿¶
畏他權貴客東風吹落頭上巾此日獨醒端可惜一朝¶
綺羅生網塵粧樓空鎻青娥人酒星不照九泉下孤鳥¶
長哢山花春¶