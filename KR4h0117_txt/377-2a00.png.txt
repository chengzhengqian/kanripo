城抱宫觀迤邐遥相望嵯峨黄金闕璀璨白玉堂多士¶
正駢集冠葢如雲翔文英聚東觀耆徳充上庠防邊盡¶
衞霍定䇿皆平良垂拱正宸極淵穆詎可量宸遊布時¶
令大駕馳上襄鸞輿儼儀從佩服何煌煌緘書封泰岳¶
潔壇祀圓方靈祇盡來格至和兆嘉祥甘露粲華滋朱¶
草粲竒英雨暘順時序下民歌樂康𤣥徳既昭晰至治¶
孰與京纘承有賢嗣國運宜繁昌所以千載下奕奕垂¶
休光¶