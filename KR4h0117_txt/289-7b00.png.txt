林花澗草争春姸紛紛牛毛豈不多振振麟角爾固専¶
摛藻詞垣翻舍置採芹鄉泮仍留連所好者竽鼔者瑟¶
猶枘以方鑿以圓陳平丰姿若冠玉酈生辯口如河懸¶
禮意殷勤日三接華貫敡歴歳九遷由來利鈍係遭遇¶
未必愚智殊天淵樂育菁莪亦已重况乃桑梓敢不虔¶
去國不賦北門什還家徑上東吴船大材小試吾竊歎¶
冷官不厭子乃賢謇予閱世儵四十守官太學垂五年¶
包羞待問成倚席畢竟兀坐寒無氊勲業空期螘附驥¶