　　　月夜放舟追次蘇長公金山寺廻文詩韻¶
潮來湧浪觸堤傾逺覺村中火滅明橋峻駕空浮影曲¶
櫓新搖月呌聲清迢迢思繞青林暝拍拍懷舒緑野晴¶
遙寄好詩新恨洗碧雲凝處去鴻輕¶
　　　天寜寺山房¶
山房鎮日伴僧閒景物依稀與意闗絃管日敎來好鳥¶
畫圖天為列青山池留芳草供佳句竹引清泉滌醉顔¶
勝事前林尤可賞鷺鷥朝去暮飛還¶