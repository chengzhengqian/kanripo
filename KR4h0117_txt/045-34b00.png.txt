野寺江天豁山扉花竹幽詩應有神助吾得及春遊徑¶
石相縈帶川雲自去留禪枝宿衆鳥漂轉暮歸愁¶
　　　登兖州城樓¶
東郡趨庭日南樓縱目初浮雲連海岱平野入青徐孤¶
嶂秦碑在荒城魯殿餘從來多古意臨眺獨躊躇¶
　　　望牛頭寺¶
牛頭見鶴林梯逕遶幽深春色浮山外天河宿殿隂傳¶
燈無白日布地有黄金休作狂歌老回看不住心¶