出處曽無致主功南陽為守地猶雄醉醒往日慙漁父¶
得失今朝賀塞翁七里河邉歸帶月百花洲上嘯生風¶
卧龍鄉曲多賢達願預逍遙九老中¶
　　　知府孫學士見示和終南監宫大保道懐因以¶
　　　　綴篇¶
玉皇近侍請脩真賜得南山十里雲樽有聖賢聊自慰¶
鼎多龍虎復誰分謝家山色朝晡見陶隠松風寤寐聞¶
萬物已齊無一事獨醒惟笑醉醺醺¶