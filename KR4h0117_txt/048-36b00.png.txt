青青草色滿江洲萬里傷心水自流越鳥豈知南國逺¶
江花獨向北人愁生涯已逐滄浪去寃氣初逢渙汗收¶
何事還邀遷客醉春風日夜待歸舟¶
　　　北歸入至安徳界偶逢洛陽隣家李光宰¶
生涯心事巳蹉跎舊路依然此重過近北始知黄葉落¶
向南空見白雲多炎州日日人將老寒渚年來水自波¶
華髪相逢俱若是故園秋草復如何¶
　　　自江西歸至舊任官舍贈袁贊府¶