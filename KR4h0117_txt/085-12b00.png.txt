　　　春雨¶
霏霏漠漠暗和春羃翠凝紅色更新寒入膩裘濃曉睡¶
細隨油壁静香塵連雲似織休迷雁帶栁如啼好贈人¶
別有空階寂寞事緑苔狼藉落花頻¶
　　　和陸拾遺題諫院松¶
落落孤松何處尋月華西畔結根深曉舍仙掌三清露¶
晚上宫牆百雉隂野鶴不歸應有怨白雲髙去太無心¶
碧巖秋澗休相望捧日元須在禁林¶