吳綿蜀粉暗消磨淚滿菱花奈别何不知昨夜愁深淺¶
但覺朝來華髪多¶
　　　古離别¶
天蒼蒼地靡靡東西相距幾萬里日月來往朝夕間遊¶
子一去何當還羅衣血淚紅斑斑芳塵掩鏡愁朱顔昔¶
時送别長安道幾見春風蕩芳草金鞍錦韉不可期紫¶
燕黄鸝坐中老知君自有心賤妾空自憐一束錦字書¶
何能到君邊海中珊瑚泥底藕不見青天終不朽¶