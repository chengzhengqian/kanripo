袖有文章賤如土眼看甑釡空生塵秋風一夜振林薄¶
毛骨蕭森歎非昨千里雖殊驥尾蠅此身却愧雞羣鶴¶
扁舟汴水行復泝肝膽崢嶸向君露人生離合不可期¶
青眼何時重相顧¶
　　　賦西村耕隠¶
斯人好文仍好竒酒酣索賦西村詩解衣為君揮翰日¶
束書正我朝京時吁嗟二人本同里羃羃餘陰接桑梓¶
㡬乘蠟屐蹋春泥亦棹蘭舟泛秋水君家實住小嶼西¶