　　　暮春病起寄懷&KR1789;尹¶
院静簾垂春日斜藥爐茶鼎寄生涯閒思舊侣空懷逺¶
病對芳辰轉憶家簷畔落泥還燕子檻邊飛絮且楊花¶
何時却捲圖書去一放江門萬里槎¶
　　　謁文山祠¶
丞相英靈昔未消絳帷燈火䬃寒飇乾坤浩蕩身難寄¶
道路間關夢且遥花外子規燕市月水邊精衛浙江潮¶
祠堂亦有西湖樹不遣南枝向北朝¶