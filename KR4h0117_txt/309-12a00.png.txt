諸君扣門忽剝啄何異空谷跫然音嗟予托交舊不薄¶
異縣相看客懐惡羈離雖幸一身存問答不知雙淚落¶
世間㡬度卜非熊兵後何人憐屈蠖耕鉏有夢空渉春¶
奬勉多君尚如昨窮簷寂落風雨俱君來復别將焉如¶
龍飛九五萬物覩紫泥屢下徴賢書三千禮樂湏制作¶
奮衣徑謁承明廬人生窮達那自知君能論列湏及時¶
漢室仍傳賈董出虞廷再覩䕫龍趨書成志得未白首¶
錦袍相輝印懸肘此時題字倘相投我也滄浪一漁叟¶