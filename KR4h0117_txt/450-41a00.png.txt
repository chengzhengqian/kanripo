偶借山家作公館曽誇公館似山居酣眠且就藏春塢¶
静坐還憐漲綠渠問舎何方如栗里阜民無術擬華胥¶
趨程預作凌晨想回首髙林思有餘¶
　　　寧鄉之益陽道中¶
導騎迂回出澗濵青山曉雨細如塵摘茶塢口猶含冷¶
布榖枝頭欲送春處處桐林花片盡村村秧水綠針勻¶
湘中氣候難將息藥裹長隨作客身¶
　　　發湘陰途中¶