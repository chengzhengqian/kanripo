不知風露滿衣裳喚船振錫渡江去林暝無由歸上方¶
髙寒宇宙無人語亂石灘聲灑飛雨欲從嚴子借羊裘¶
坐待船頭山月吐¶
　　　題壽監司所藏美人織錦圖¶
卷中織錦秦川女大姬啞啞弄機杼小姬織倦何所思¶
簾幕無人燕雙語成都花發江水春門前馬嘶車轔轔¶
髻雲垂珥看欲墮蛾睂八字畫不伸行人一去無消息¶
氷蠶吐絲未成色柔腸九曲細于絲萬縷春愁政如織¶