寂歴孤城外高樓戍鼓鳴葉聲霜後落鵲影鏡中行一¶
榻禪房靜孤燈客思清疎鐘一百八猶似上陽聲¶
　　　淮南舟中¶
逺戍雞聲曉遥堤柳色濃斷雲京口樹殘月廣陵鐘簫¶
鼓官船發圖書御寳封朝臣多扈從冠佩日相逢¶
　　　舟中雜興和王修撰時彦韻¶
野逈霏微靄川長澹落暉犢馴浮水過鷗狎近人飛暝¶
色迎官舫春寒到客衣時看林下叟荷篠月中歸¶