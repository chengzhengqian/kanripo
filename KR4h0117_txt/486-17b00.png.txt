　　　九日卧病寫懐時駕至臨清¶
佳節還從客裏過那堪抱病卧巖阿日臨争覩龍光近¶
嵩祝其如虎拜何併喜黄花沾雨露即看黎庻起謳歌¶
包容聖度寛如海願賜餘波潤久疴¶
　　　安桂坡山堂和段子辛韻¶
歸来偶作看山人恍惚桃源路未真松榻夜寒雲透枕¶
桂叢光滿月為隣笛聲誰弄滄洲夕泉味猶甘竇乳春¶
已辦筆牀茶竈在扁舟莫厭日相親¶