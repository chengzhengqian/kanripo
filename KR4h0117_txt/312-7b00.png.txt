阮郎舊隱青山裏故宅如今是佛家似有天人散花雨¶
若為溪女飯胡麻南湖秀色明春樹西崦晴光賸晩霞¶
老衲每談因果事紅塵滄海使人嗟¶
　　　表姪羅師尚辟四川掾¶
㨗音指日定成都坐見降王屬傳車子去驚傳三語掾¶
人來喜得萬金書馬嘶古棧秋風晩舟次瞿塘夜雪初¶
若到昇仙駐吟轡不教題柱愧相如¶
　　　遊湧泉寺訪僧不值¶