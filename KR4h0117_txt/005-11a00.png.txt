超揺行人遠宛轉年運徂良時為此别日月方向除孰¶
知寒暑積僶俛見榮枯嵗暮臨空房凉風起坐隅寢興¶
日已寒白露生庭蕪¶
勤役從歸願反路遵山河昔辭秋未素今也嵗載華蠶¶
月歡時暇桑野多經過佳人從所務窈窕援高柯傾城¶
誰不顧弭節停中阿¶
年往誠思勞路遠闊音形雖為五載别相與昧平生捨¶
車遵往路鳬藻馳目成南金豈不重聊自意所輕義心¶