　　　度關隴¶
隴頭流水關山月月色凄凉水嗚咽今古征人盡斷腸¶
野客經過亦愁絶連林二月水不開猛虎一吼蒼厓裂¶
鸚鵡能言好寄書心事茫茫向誰說¶
　　　淮之水一首送别¶
淮之水向東流水流只載行人舟舟行如飛水如射一¶
日可到吴江頭何不載此離情去擲向天涯不知處濠¶
梁有客今白頭望斷孤雲海天暮¶