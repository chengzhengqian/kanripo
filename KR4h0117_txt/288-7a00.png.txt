青林被重岡蒼石立絶磵㝠㝠松風迥髙蔓弱可綰驅¶
車鶴嶺下沮洳濕危棧微茫烟霞集披靡杉筠間髙秋¶
灝氣豁秀色紛屬盻芸芸澼纊子渉水恒及骭山女行¶
負薪結髪垂兩丱年豐稉稻足食狃芻與豢呼吏不及¶
門征租少稽慢銀坑重茶賦往往先月辦縁山八九家¶
大耕習薅鏟土屋桑樹髙雞鳴日方晏清霜落原菽夕¶
露沾畦莧吁嗟避秦人歴世乃多患豈知太平俗鎧甲¶
未甞擐永宜曠士懷樂此謝㳺宦¶