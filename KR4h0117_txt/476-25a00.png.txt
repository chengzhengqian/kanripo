避俗誰開綠野寛鳥外天涵秋水碧馬頭風逗木犀丹¶
盤桓竟日無塵境幽翠紛紛不盡㸔¶
　　　夜酌彭源石橋¶
駕石初傳水上杯披襟消得好懐開深山本静夜逾静¶
明月欲來風亦來燈火雲中疑海市笙歌塵外醉瑶臺¶
人間畫史應難寫直付詩翁次第裁¶
　　　邕州感懐¶
莫唱當年苦李吟偏留此味到于今五花洲外雙愁鬂¶