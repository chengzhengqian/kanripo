道顯晦詎能同微君慚茍禄仰首慕清風文成徳亦著¶
節立道斯崇願言秉夙志永保貞素躬¶
　　　秋風詞¶
秋風嫋嫋天氣晶寒䖝唧唧霜露零白雲孤飛鴈南征¶
念君歳闌逺遊行長年驅馳竟何成閨閣盼望空㷀㷀¶
哀求傷秋百感生感極涕淚沾衣纓何人月高彈鳴筝¶
繁絃急絲攪離情銀河横天湛空明哀猿寥寥共凄清¶
微禽安栖夜不驚夫君胡為未遑寜¶