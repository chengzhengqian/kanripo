　　　題徐都憲小村竹屋巻¶
藹藹水中村灑灑屋上竹㕓居逺山市屣脱去塵俗朝看¶
碧山爽夕泛晴波綠江湖有襟帶冠屨無拘束昔聞東呉¶
老本出南州族封非渭川户乞豈鑑湖曲溪山舊業在圖¶
史清風續華躋歴臺省雅尚在林谷夢寐三十年此村還¶
此屋宦途復傾葢佳畫時秉燭指㸃入丹青依稀過江¶
麓感今復懷舊嵗月如轉轂倘遂江南遊隣哉我當卜¶
　　　㳟題御書藥方後¶