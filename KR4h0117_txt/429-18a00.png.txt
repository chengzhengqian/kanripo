禁籞西來接御堤碧波芳草泛晴暉春情不逐林花盡¶
年事頻驚海燕飛舊國山川全壯麗行臺珂馬豈卑㣲¶
宦逰未倦心期在老大無成敢賦歸¶
　　　賀克温遷居次仲湜太宰韻¶
長安甲第近何如却笑承明厭舊廬小隱漫求三畝宅¶
芳隣眞擬萬金居客來呉下多留榻官滯周南且著書¶
老我荆溪空問舍過從今已十年餘¶
　　　仲湜請老次韻¶