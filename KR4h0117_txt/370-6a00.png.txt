折取松枝可贈君¶
　　　賦得滄浪磯送程秀才之春官¶
無諸古城知幾代舊跡荒凉盡更改祗今落日湖水濱¶
獨有滄浪釣磯在猿鳥紛紛竟若何昔人不見今人過¶
飛花故向灘頭落積蘚空餘石上多今日擕壺對清泚¶
秣陵此去應千里渭北空傳古有人時明應卜誰過子¶
磯下悠悠足鯉魚願君此去莫踟躇明年試㸔桃花水¶
會向龍門逹素書¶