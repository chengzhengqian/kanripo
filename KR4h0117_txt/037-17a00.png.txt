林卧愁春盡開軒覽物華忽逢青鳥使邀我赤松家金¶
竈初開火仙桃正落花童顔若可駐何惜醉流霞¶
　　　寒夜張明府宅宴¶
瑞雪初盈尺閒宵始半更列筵邀酒伴刻燭限詩成香¶
炭金鑪煖嬌絃玉指清醉來方欲卧不覺曉雞鳴¶
　　　與諸子登峴山作¶
人事有代謝往來成古今江山留勝跡我輩復登臨水¶
落魚梁淺天寒夢澤深羊公碑字在讀罷淚沾襟¶