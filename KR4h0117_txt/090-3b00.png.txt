縣官清且儉深谷有人家一逕入寒竹小橋穿野花碓¶
喧春澗滿梯倚綠桑斜自說年來稔煎村酒可賖¶
　　　寄南浦謫官¶
多才翻得罪天末抱窮憂白首為遷客青山遶萬州醉¶
欹梅障晩歌厭竹枝秋望闕懐鄉淚荆江水共流¶
　　　李夷遇侍御久滯水鄉因抒寄懐¶
簮豸年何久懸帆興甚長江流愛吳越詩格邁齊梁竹¶
寺晴吟逺蘭舟晚泊香髙閒徒自任華省侍為郎¶