到家賸得山陰興月滿孤篷雪滿窗¶
　　　題南臺周老商山水¶
中峰佳氣碧氤氲淸製蘿衣慕隠君一曲鑑湖堪醉月¶
半空盤谷可棲雲懸崖古木霜前落逺嶼餘霞鳥外分¶
我欲相從賦歸去西山鸞鶴日為羣¶
　　　送汝嘉之春官¶
官舍飛花拂玉盤官橋絲栁軃雕鞍百壺緑酒沙頭盡¶
千里靑雲馬上看夜月琴樽如故國春風環珮是長安¶