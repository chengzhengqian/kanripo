　　　戊辰冬和湯南萬韻¶
春初走京華秋杪歸舊廬簡編廢巳久開巻澀且疎誰¶
能擊其蒙石田或可腴鴈山有佳士讀盡天下書足跡¶
半九州不憚道里迂陋邦何足臨而亦我來居相從一¶
樽酒未厭園中蔬笑談欣有合浩若縱壑魚人生惟所¶
適所適各有途胸中茍不迷到處皆通衢簞瓢有真樂¶
顔氏何其臞没没嗟我生未知終焉圖論交須論心所¶
論在不渝願君示一語令我反三隅君無金玉音請誦¶