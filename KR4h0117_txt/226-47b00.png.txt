　　　送軫上人之匡山¶
何處髙人雲路迷相逢忽薦目前機偶逢菜葉隨流水¶
知有茅茨在翠㣲碎瑣夜談皆可聽煙霏秋嶺欲同歸¶
翛然又向諸方去無數山供玉麈揮¶
　　　與晦叔至奉新¶
欲去未成還執手西風疎雨晩絲絲暗驚嵗月行飄忽¶
那更人生苦别離君已嘔心工筆語我今歸計老茅茨¶
冷齋後夜誰同宿莫向燈前讀此詩¶