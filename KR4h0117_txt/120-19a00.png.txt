　　崔珏¶
　　　道林寺¶
臨湘之濵麓之隅西有松寺東岸無松風十里擺不斷¶
竹泉瀉入扵僧厨宏梁大棟何足貴山寺難有山泉俱¶
四時惟夏不敢入燭龍安敢停斯須逺公池上種何物¶
碧羅扇底紅鱗魚門閣朝鳴大法鼓天宫夜轉三乗書¶
野花市井栽不㸔山雞飲啄聲相呼金鑑僧廻歩歩影¶
石盆水濺聨聨珠北臨髙處日正午舉手欲模黄金烏¶