孤城笛滿林斷續共霜砧夜月䧏羌淚秋風老將心静¶
過寒壘徧暗入故園深惆悵梅花落山川不可尋¶
　　　秋日韋少府㕔池上詠石¶
主人得幽石日覺公堂清一片池上色孤峰雲外情舊¶
林紅蘚在秋水緑㾗生何必澄湖畔移來有令名¶
　　　清明日后土祠送田徹¶
清明千萬家處處是年華榆柳芳辰火梧桐今日花祭¶
祠結雲綺遊陌擁香車惆悵田郎去原迴煙樹斜¶