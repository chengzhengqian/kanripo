　　　收菊花貯枕¶
呼童收落英晨起晞清露滿囊賸貯秋寒香散庭戸夜¶
來夢東籬枕上得佳句¶
　　　江上送殷近夫奉母東歸¶
春色滿汀洲沙晴鸂䳵遊故人别我去回首江之陬半¶
月屇水宿挂颿風力柔芳蘅弄遥碧閒雲澹不収逺見¶
蒜山月晩泊瓊花洲推篷慈顔喜得魚沙市頭人生㑹¶
有别歡聚不知憂平明望齊魯乘流發櫂謳¶