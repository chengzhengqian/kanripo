雞樹長虚八夢枝十載殿庭連步武兩來庸蜀撫疲羸¶
莫愁中土無人識自有英明聖主知¶
　　　送靈州田尚書¶
陰風獵獵滿旗竿白草颼颼劒㦸攢九姓羌渾隨漢節¶
六州畨落跨戎鞍霜中入塞琱弓硬月下翻營玉帳寒¶
今日路傍誰不指穰苴門户慣登壇¶
　　　座中走筆送前蕭使君¶
笙歌慘慘咽離筵槐栁陰陰五月天未學蘇秦歸佩印¶