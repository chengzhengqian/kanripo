依然舊宅五湖東雨荒杞菊流螢度月滿陂塘鬬鴨空¶
故草已隨塵土化空瞻遺像寂寥中¶
　　　王履吉示余春日即事之作久而未復三月望¶
　　　　後泛舟出郭借韻奉贈¶
郭西楊栁綠煙多續續春舟載綺羅落日千山眉歛黛¶
清江一曲眼横波偶追勝踐抛塵慮坐惜芳華對酒歌¶
欲賦江南游子意古原春草恨如何¶
　　　滄浪池上¶