　　　春景山水¶
春山巃嵸浄如掃楊栁依依春正好山頭不斷飛白雲¶
山下時聞呌黄鳥髙人卜築山水間樓居面面皆青山¶
巻簾日長看圖畫閉門無夢來塵闤闤中紅塵深没馬¶
馬蹄不到青山下兩翁何處抱琴來良晤尋常共傾瀉¶
東風入指拂桐絲髙山流水誇絶奇千古遺音足清賞¶
黄金何必鑄鍾期幸逢四海雍熙日才俊登庸皆遺逸¶
弓旌行見下朝廷未許斯人永泉石¶