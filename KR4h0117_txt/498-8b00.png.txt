逢人遥寄呉門仙呉門仙人身巳輕服花更覺靈氣生¶
白日獨坐若木下滄海如席龍不鳴昨夢訪君松樹樾¶
赤脚蹋雲石苔滑天風颯颯吹欲醒歸來松際留明月¶
　　　題古木竹石圖¶
石根拖雨雲脚過老木&KR1947;谺石欲墮白日抱珥天色微¶
翠葆含吟風勢大山空往來不見人山鳥一聲山竹破¶
當時此畵作者誰湘娥猶泣眞宰悲¶
　　　黄山歌贈戴仲良¶