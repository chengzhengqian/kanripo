江隂勝槩接湖海水國名鄉富魚蟹張侯釋褐綰銅章¶
父老欣傳得賢宰秋風潞水片㠶輕淮月當空夜正明¶
北固雲開楓樹曉翠光亭古山禽鳴襟懐皎皎氷壺潔¶
寮寀相從盡相悦百里春風錦製新一簾化雨民寃雪¶
卓魯芳蹤良可追徳政行看聖主知他時有待徵書至¶
還擬承恩向玉墀¶
　　　聽琴¶
銀河耿耿月華涼有客對坐琴一張金徽玉軫聨輝光¶