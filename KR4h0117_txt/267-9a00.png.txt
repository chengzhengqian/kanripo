谷口寒潮上厓隂宿霧開石橋通窈窕金棧寄崔嵬樹¶
暗茅堂閉波明桂楫囘山中花落盡為報豫章臺¶
　　　溪山漁艇圖¶
夕陽延暮景秋色逺冥冥流水雙溪緑寒山九疊青石¶
樓依古木草逕接遙汀釣叟長年在何人問客星¶
　　　和楊伯謙韵¶
酌酒長松下垂蘿拂酒杯異禽窺藥鼎乳鹿卧書臺澗¶
水穿林去山雲帶雨囘相期同結屋不厭野人來¶