雁來數寄平安信無限相思若箇邊¶
　　　毗陵邂逅京口同舍湯叔厚¶
雞犬相聞里社同琴書曾共客儒宫南樓夜醉三更月¶
北固秋吟萬里風去魯羡君勤採藻遊吳愧我尚飄蓬¶
相逢便與論心曲莫笑依然舊阿蒙¶
　　　和張寺丞謝惠河魨韻¶
鼎來佳句仰謙亨春入池塘草正生清夜擬陪簷雨酌¶
暮天應對碧雲橫逍遥莊叟一枝隠富貴齊人五鼎烹¶