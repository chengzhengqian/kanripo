莫言碌碌軍籍中丈夫詎肯悲途窮不見汾陽起微賤¶
唐史猶傳第一功¶
　　　天廐神馬歌¶
天廐名馬不易得鳳臆龍鬐秋兔色圉官厮養十載餘¶
云昔來自朝鮮國想當此馬初生時蛟龍降精雷雨垂¶
房星夜墜水盡赤雲霧下繞靈風吹雄姿逸態真神駿¶
腕健蹄高雙耳峻目光夾鏡烱方瞳汗血流珠膩紅暈¶
朝鮮得此不敢騎覆以黄氊獻赤墀廼知天廐盡龍種¶