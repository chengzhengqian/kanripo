静憶溪邊宅知君許謝公曉霜凝耒耜初日照梧桐澗¶
䑕喧藤蔓山禽竄石藂白雲當嶺雨黄葉繞階風野果¶
垂橋上髙泉落水中懽榮來自間羸賤賞曽通月滿珠¶
藏海天晴鶴在空餘音如可寄願得隠牆東¶
　　　和太常王卿秋日即事¶
嵩髙雲日明潘岳賦初成籬槿花無色階桐葉有聲絳¶
紗垂簟净白羽拂衣輕鴻雁悲天逺龜魚覺水清别絃¶
添楚思牧馬動邉情田雨農官問林風苑吏驚松篁終¶