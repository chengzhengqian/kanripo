　　　丁端叔送海錯以詩来用韻酬之¶
澤魚山豕各忘年味可勝窮總所便堪笑荆梧相爼豆¶
遂令蠻觸自矛鋋食無誤蟹車同軌貢不徴蚶澤漏泉¶
我在窮山人迹罕亦䝉惟錯饋甘鮮¶
　　　戊申臘桂陽喜雪¶
月不能明雨却稀山容野色夜輝輝清霄下際雙瓊闕¶
仙仗前驅萬玉妃亘古嶺旁冬不到從今湖外嵗無飢¶
来年此日吾何適簑笠寒江一釣磯¶