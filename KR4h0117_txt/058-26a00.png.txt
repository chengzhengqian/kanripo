以出岫有勢欲凌風儻遣成膏澤從兹徧大空¶
　　　終南精舍月中聞磬聲詩¶
月峰禪室掩幽磬静昏氛思入空門妙聲從覺路聞泠¶
泠滿虚壑杳杳出寒雲天籟疑難辨霜鐘詎可分偶來¶
逰法界便欲謝人羣竟夕聴真響塵心自解紛¶
　　　道中夏郡内北橋新亭書懐贈何元二處士¶
結構池梁上登臨日幾回晴空交宻葉隂岸積蒼苔爽¶
氣中央滿清風四面來振衣生羽翰髙枕出塵埃齊物¶