好景分明畫不成品題今日僕須更路從險處行来穏¶
山到深時望却平花氣暖催春日轉樹聲寒帶朔風鳴¶
向来奔走偷閒地始覺官曹分外清¶
萬馬争羣氣欲酣歸鞭遙指路東南月低淺水寒生練¶
露下空山夜滴嵐逺近雞聲催曉漏㣲茫人語識鄉談¶
天涯嵗嵗逢寒食故國誰同掃墓菴¶
　　　雨中次黄汝彛韻¶
往事分明夢裏真路歧辛苦為誰頻雨聲徹夜將辭曉¶