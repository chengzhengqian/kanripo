　　　將歸姑蘇南樓餞送李明府¶
無處登臨不繫情一憑春酒醉高城暫移羅綺見山色¶
纔駐管絃聞水聲花落西亭添别夢栁隂南浦促歸程¶
前期迢遞今宵短更倚朱闌待月明¶
　　　留别趙端公¶
海門征棹赴龍瀧暫寄華筵倒玉缸簫鼓散時逢夜雨¶
綺羅分處下秋江孤㠶已過滕王閣高榻留眠謝守忩¶
却願煙波阻風雪待君同拜碧油幢¶