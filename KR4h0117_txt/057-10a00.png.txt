空無侍者巾屨惟挂壁一飯不願餘跏趺便終夕風牕¶
踈竹響露井寒松滴偶地即安居滿庭芳草積¶
　　　零陵贈李卿元侍御簡吴武陵¶
理世固輕士棄捐湘之湄陽光竟四溟敲石安所施鎩¶
羽集枯榦低昻互鳴悲朔雲吐風寒寂歴窮秋時君子¶
尚容與小人守兢危慘悽日相視離憂坐自滋樽酒聊¶
可酌放歌諒徒為惜無恊律者窈眇絃吾詩¶
　　　界圍巖水簾¶