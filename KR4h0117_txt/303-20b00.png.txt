此滄波明月珠明珠白璧相照耀知音更學絲桐妙傳¶
得吳儂子夜歌彈為楚客陽春調爾有吴越思言之使¶
我迷罷琴惆悵孤月落衰猿老樹臨雙溪他年同泛山¶
隂雪聽爾琴中烏夜啼¶
　　　扶溪春望¶
溪頭望春春色深美人不見勞予心緑波𣺌渺向南浦¶
罨畵樓臺芳樹隂天涯滿目丹青障春日春花兩揺漾¶
翡翠蘭苕不可思鴛鴦桂樹長相望相望相思雲路遥¶