越禽惟有南枝分目送歸鴻飛向西¶
　　　宿湖邊山寺¶
羣峰過雨澗淙淙松下禪扄白鶴雙香透經窓籠檜栢¶
雲生梵宇濕旛幢蒲圑僧定風過席葦㟁漁歌月墮江¶
誰悟此生同寂滅老來諸障力能降¶
　　　湖南客中春望¶
鳴雁嘹嘹北向頻淥波何處是通津風塵海内憐霜鬂¶
涕淚天涯老一身故里音書應望絶他鄉景物又更新¶