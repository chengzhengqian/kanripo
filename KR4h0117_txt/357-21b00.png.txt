影覆階墀飄香滿庭戶公餘散煩襟相看望清素痛思¶
玉堂兄當年寓竒趣花時㑹羣英飲罷各有賦詞翰未¶
淒涼人物已非故因之重遐悲臨風涙如注¶
　　　題青雲一騎巻送邵振聲㑹試春官¶
憶昨聫騎榕城東意氣相許相磨礱蒙恩叨乗桓氏騘¶
乗之愧未蘇民痌君家櫪上八尺駥骨相豈與凢馬同¶
鐵花連錢霧作騣霜蹄抹電珠汗紅近逄伯樂鑒别公¶
七千雲路杳莫窮縹緲逈與天門通彩絲簇轡光蘢䓗¶