寂寞九原士風流萬石君霜凋南國蕙塵冷北忩芸洲¶
水移先業吳涇卜近墳從知秺侯裔不愧陸生文¶
　　　夏月有懐¶
露坐南楹下東城夜未央上簾邀月影移席趁荷香病¶
覺吟身瘦眠愁客夢長星河淨如練因爾歎殊鄉¶
　　　射蜃湖¶
青草湖隂路神人跡尚留雕翎方出彀蜃氣不成樓亂¶
石灘聲急連村樹色稠英魂知不散時向此中遊¶