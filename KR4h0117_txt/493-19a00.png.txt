貌嬌命薄兩難全月暗花殘謝世緣年老盧姬悲晚嫁¶
日髙黄鳥喚春眠人生自古稀七十斗酒何論價十千¶
痛惜穠纎又遲莫好燒銀燭覆&KR1553;舩¶
花落花開總屬春開時休羡落休嗔好知青草骷髏塜¶
就是紅樓掩面人山屐已教休汎蠟柴車從此不須巾¶
仙塵拂却同歸盡墜處何須論厠茵¶
桃蹊李徑謝春榮斗酒芳心與夜争陌上新陽麯塵暗¶
墻頭圓月玉盤傾青帘巷陌無行跡繡褶腰肢覺瘦生¶