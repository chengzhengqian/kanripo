皮擁青槖象齒飾彫弓决勝三河勇長驅六郡雄登山¶
窺代北屈指計遼東佇見燕然上抽毫頌武功¶
　　　和杜學士旅次淮口阻風¶
夕吹生寒浦清淮上暝潮迎風欲舉棹觸浪反停橈淼¶
漫煙波濶參差林岸遥日沈丹氣斂天敞白雲銷水雁¶
銜蘆葉沙鳬隐荻苗客行殊未已川路幾迢迢¶
　　　中秋月¶
盈缺青㝠外東風萬古吹何人種丹桂不長出輪枝¶