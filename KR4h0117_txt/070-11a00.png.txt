　　　武功縣中作¶
縣去帝城逺為官與隠齊馬随山鹿放雞雜野禽棲遶¶
舍惟藤架侵堦是藥畦更師嵇叔夜不擬作書題¶
守拙天然性為官是事踈惟尋向山路不寄入城書因¶
病多收藥縁溪學釣魚養身成好事此外更空虚¶
微官如馬足祗是在泥塵到處貧随我終年老趂人簿¶
書銷眼力盃酒耗心神早作歸休計深幽樂此身¶
客至皆相笑詩書滿臥牀愛閒求病暇因醉與官妨鬂¶