退身髙卧楚城幽獨掩閒門漢水頭春草雨中行徑沒¶
暮山江上捲簾愁幾人猶憶孫𢎞閣百口同乗范蠡舟¶
早晚却還丞相印十年空被白雲留¶
　　　長沙過賈誼宅¶
三年謫宦此棲遲萬古惟留楚客悲秋草獨㝷人去後¶
寒林空見日斜時漢文有道恩猶薄湘水無情弔豈知¶
寂寂江山揺落處憐君何事到天涯¶
　　　登餘千古縣城¶