棟花雨裏醉逢迎南國看山又送行求侶暗驚春草色¶
還家愁逐暮江聲殘陽向野聞邊笛逺樹登樓見海城¶
誰念長沙遷謫乆懶從季卜問君平¶
　　　晚日杉闗¶
荒苔古道斂微曛馬上笳聲不可聞地自亂離民舍少¶
山當閩楚客程分長林積雨寒為雪深樹孤峰濕作雲¶
愧我舊遊見闗吏也將書劎學終軍¶
　　　擬送馬秀才下第歸江南¶