每揖龔黄事還陪李郭舟雲從四岳起水向百城流幽¶
意隨登陟嘉言即獻酬乃知縫掖貴今日對諸侯¶
　　　同羣公登濮陽聖佛寺閣¶
落日登臨處悠然意不窮佛因初地識人覺四天空來¶
鴈清霜後孤帆逺樹中徘徊傷寓目蕭索對寒風¶
　　　同衛八題陸少府書齋¶
知君薄州縣好静無冬春散帙至棲鳥明燈留故人深¶
房臘酒熟髙院梅花新若是周旋地當令風義親¶