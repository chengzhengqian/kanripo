清夜竹林歸夢多荃蕙化茅成楚怨牛衣扣角起商歌¶
遙知病後無情思莫遣愁添兩鬂皤¶
　　　夢仙¶
紫鸞邀夢到仙家結佩相逢蕚緑華翠勺細傾千日酒¶
蜺旗斜挿五雲車飛瓊鬂影含清霧弄玉簫聲隔綵霞¶
杜宇無情驚覺後月痕猶在碧桃花¶
　　　壽開元宫王眉叟真人¶
紫誥銀章下浙江羣仙遙引散花幢錦雲繚繞開丹室¶