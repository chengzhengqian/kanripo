長城殺氣連狼烟朔方孤兒不畏死死中求生報天子¶
髑髏如柴身㨗輕瀚海北去屠龍城歸來不愛黃金印¶
但羨麒麟閣上名¶
　　　覆舟山臨望¶
覆舟山頭霽景明長松落落崖石平迴巒秀巔低復昻¶
傳聞此地為臺城望望建章宫佳氣何鬱葱秦淮樹中¶
流遥與宫門通城中萬井如棊畫楊柳烟中分紫陌内¶
園蘭桂浮温香戚里池臺蕩朱碧鳯凰樓閣無處尋臨¶