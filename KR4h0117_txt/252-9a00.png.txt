羃䍥楊柳枝䝉茸春草齊夭夭誰家婦采桑臨路岐零¶
露沾其裳蛛絲卷其衣樹高身苦弱蠶饑行復遲辛苦¶
事姑嫜宿昔減容輝見者皆歎息此心知獨誰良人日¶
暮至嗔問汝何爲¶
　　　遊禪林寺喜得昌上人¶
靈臯獨懷往危軒泊閒寂偶與塵事違況值禪林客深¶
苔上脩玉輕霏澹凝碧夐見飛鳥還靜聞寒溜滴空明¶
㑹真賞漂流得良覿常恐心迹乖無由展平昔¶