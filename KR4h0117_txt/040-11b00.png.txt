君住澧水北我家澧水西兩村辨喬木五里聞鳴雞飲¶
酒谿雨過彈碁山月低徒聞蔣生徑爾去誰相攜¶
　　　送永夀王贊府逕歸縣¶
當官接閒暇暫得歸林泉百里路不宿兩鄉山復連夜¶
深露濕簟月出風驚蟬且盡主人酒為君從醉眠¶
　　　南池宴餞辛子賦得蝌斗子¶
臨池見蝌斗羡爾樂有餘不憂網與釣幸得免為魚且¶
願充文字登君尺素書¶