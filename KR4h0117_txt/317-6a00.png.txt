　　　題吳尚書山水圖¶
青山嵯峨半空立萬疊芙蓉紫烟濕峯前昨夜春雨深¶
繞澗飛花水流急隔嶼人烟凡㡬家一徑蒼苔石磴斜¶
溪迴路細長芳草月落幽林歸早鴉山深洞口行人少¶
白雲飛墮青山杪恍見滄洲樹色微如聞古寺鐘聲杳¶
茅簷日出雞犬喧十里烟光連逺村依稀乍疑篔簹谷¶
彷彿自是桃花源乃知畵者通𤣥理㸃染天機筆鋒裏¶
尚書愛此欣得之素壁髙堂見山水人間美景不易尋¶