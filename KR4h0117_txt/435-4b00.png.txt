雪花方數㸃庭院已生寒治具煩東道敲詩待長官剡¶
溪乗興往御栁隔春看却笑髭空斷能吟㡬字安¶
　　　首夏吏部左堂即亊¶
自公還小坐拙與懶相宜花外鶯啼逺藤稍鹿下遲厨¶
丁收午飯堂吏報申時印鑰題封罷剛能課一詩¶
　　　抵大寧書僧舎西楹¶
村外重岡䕶原頭怪石蹲水聲来樹杪花影上山根寺¶
古殘碑蝕僧貧破衲存俗塵消不得何用訪柴門¶