明日琴書隨我東何時樽酒重相逢¶
　　　家童拾栗因念亡兒作數語以寫鍾情之悲¶
去年覔栗嫌汝痴責汝曽賦淵明詩今年栗熟不汝見¶
淒然白骨埋荒陂西風簌簌黄葉飛家僮拾栗門前歸¶
汝兄汝妹爭來取汝父傷心淚如雨¶
　　　傷時感懐¶
帝鄉五載亂離中億萬蒼生逃竄空二聖逺征沙漠北¶
六龍遥渡浙江東斬姦盍請朱雲劒射敵宜張李廣弓¶