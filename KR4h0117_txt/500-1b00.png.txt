質虛在公輸骨已灰鳯鳥巢其巔騶麟亦追隨窮谷固¶
荒寂車馬倘來歸一朝就繩削宫闕增光輝¶
　　　折楊柳行¶
青陽帶芳堤嵗嵗成枯彫黄枝被嚴霜忽復攀春條草木¶
有再榮素髪無還毛相送入𤣥夜白骨捐山郊平生華堂¶
燭不復燃明膏委形非吾有百年乃徒勞安得駕遊鸞碧¶
漢追王喬軫念良已乆口燥朱漘焦發邁求神仙裝辦何蕭¶
蕭芙蓉蔽行渚秋雁鳴已飄時哉不停軌黄鶴詎可招¶