君不見漢家西京全盛時五侯七貴門如市繁華囬首¶
併成空籍籍今聞楊伯起¶
　　　房山¶
我行京西三百里日望燕臺歌易水春風着眼到房山¶
不放黄塵吹馬耳煙嵐䕶雪不肯銷層峰相揖如相招¶
千金枉購尚書畵何如平地横生綃晩來頃刻巖姿變¶
急雨漫山颯銀箭斜陽一抹亂青紅似與詩人供戲幻¶
胸中丘壑句傳神聞道劉公下筆親太華中峰五千仭¶