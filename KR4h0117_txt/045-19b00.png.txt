天地為之乆低昻㸌如羿射九日落矯如羣帝驂龍翔¶
來如雷電收震怒罷如江海凝清光絳脣朱袖兩寂寞¶
晚有弟子傳芬芳臨潁美人在白帝妙舞此曲神揚揚¶
與余問荅既有以感時撫事増惋傷先帝侍女八千人¶
公孫劎器初第一五十年間似反掌風塵澒洞昏王室¶
棃園弟子散如煙女樂餘姿映寒日金粟堆南木已拱¶
瞿塘石城草蕭瑟玳筵急管曲復終樂極哀來月東出¶
老夫不知其所往足繭荒山轉愁疾¶