　　　寄李大卿¶
瓶盂又復寄西州彌勒同龕古寺幽睡起忽殘三月夏¶
朝來拾得一簾秋浮雲世事慵料理斷梗閒蹤任去留¶
投老山林多勝槪杖藜何日復同游¶
　　　秋日還廬山故人書因以為寄¶
風葉鳴廊夜色晴隔雲㣲月稍分明下簾徒怯衣裳薄¶
拂榻空驚枕簟清病眼得秋還少睡壯心于世尚多情¶
何時却作廬山去渡水穿雲取次行¶