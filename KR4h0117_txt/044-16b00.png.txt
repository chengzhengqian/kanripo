逺夢落日生古愁空思羊叔子墮淚峴山頭¶
　　　贈崔郎中宗之¶
胡雁拂海翼翺翔鳴素秋驚雲辭沙朔飄薄迷河洲有¶
如飛蓬人去逐萬里遊登髙望浮雲彷彿如舊丘日從¶
海傍没水向天邊流長嘯倚孤劍目極心悠悠嵗晏歸¶
去來富貴安所求仲尼七十說歴䀻莫見收魯連逃千¶
金珪組豈可酬時哉茍不會草木為我儔希君同攜手¶
長徃南山幽¶