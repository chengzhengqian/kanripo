穿屋作巢于髙樓食彼粢盛令人愁非羅非丸致無由¶
草竊奸宄将何尤吁嗟此鳥毋久留願汝化蛤湮東流¶
　　　從軍行¶
仗劍朝出門含凄辭六親鄰曲置美酒祖送前谿濵酒¶
酣衆樂作慰我行從軍征役諒不遥豈限越與秦¶
　　　其二¶
悠悠邁長途迢迢涉寒磵故里看漸遥春日未云晏昨¶
發西陵陲今宿富春阪捐軀赴國憂負戈何所歎¶