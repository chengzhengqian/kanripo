南榮老人睡起晚過午柴門日初轉下牀看山嬾不冠¶
山光樹光渾莫辨秋來更覺草堂深鳥雀相馴機事淺¶
平生得處不須書愛雲弄泉歳華晏¶
　　　跨驢遊西山天竺寺¶
秋葉滿林吹亂紅秋光半在山寺中老袖迎門解幽事¶
一見呼我長髯公薰爐相對坐終夕松聲泉韻何冲融¶
獨鶴隔竹向人立欲鳴未鳴幽意同氣酣日落豪思發¶
詩成三繞青柱叢造物小兒玩人世俯仰何必悲無窮¶