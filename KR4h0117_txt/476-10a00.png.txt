春風吹芽長一寸雨染煙漸叢綠嫩焙爐火活霧氣殘¶
鳥嘴初乾香欲噴燒竹烹泉沸乳花一啜肺魔如逺遁¶
嗜茶天下人同情一時無此神不清歐公飲酒曾稱醉¶
今我嗜茶宜號醒醒翁有亭文不驚安望醉翁千載名¶
　　　黄花歌夀宗人廷和翁六十¶
短籬采采清露漙老菊秋來自佳色如何開向晩風前¶
不與春花競紅白春花爛熳不耐㸔轉眼片片辭枝殘¶
争似黄花瘦且勁寂厯不畏嚴霜寒思恩太守何足數¶