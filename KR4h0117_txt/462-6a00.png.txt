東溪多勝槩山水愜幽情細浪鷗邊没凉風竹外生深¶
潭沈雁影幽谷貯鶯聲地僻塵囂逺年來此濯纓¶
　　　丹崖館¶
雲散天如洗凉亭景物秋輕煙籠野色細雨暗蔬疇山¶
静聞啼鳥溪光見逺洲觀風兼問俗不是為身謀¶
　　　宫辭¶
一葉下滄洲砧聲動旅愁西風孤楚夢淡月冷秦樓蟬¶
曵栁梢露鴈横天際秋倚門閒眺望鴉盡夕陽收¶