送客南昌尉離亭西候春野花㸔欲盡林鳥聼猶新别¶
酒青門路歸軒白馬津相知無逺近萬里尚為鄰¶
　　　送廣州周判官¶
海郡雄蠻落津亭北越臺城隅百雉映水曲萬家開里¶
樹桄榔出時禽翡翠來觀風猶未盡早晚使車迴¶
　　　郡江南上别孫侍御¶
雲嶂天涯盡川途海縣窮何言此地僻忽與故人同身¶
負邦君弩情紆御史驄王程不我駐離思逐秋風¶