爆竹聲殘尚未眠兒童喧笑一燈前驅儺又見頒新帖¶
守歲何妨坐舊氊每見此生逢此夕豈知明日是明年¶
殷勤一盞屠蘇酒欲奉慈闈不敢先¶
　　　送石窻還山中¶
　一燈風雨夜窻深把酒長歌涙滿襟楊子自憐成白首¶
鍾期誰為鑄黄金百年貧富知交態萬里扶揺負壯心¶
從此已無塵土念欲隨君去卧雲林¶
　　　送張廷範還應秋試¶