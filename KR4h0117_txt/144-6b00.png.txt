　　　聽鵲寄家人¶
鵲聲喳喳寧有知家人聽鵲占歸期物情固不等人事¶
爾意自驚思别離秋風粲粲正可愛黄菊芙蓉開滿枝¶
春風千樹變顔色遠水静照紅霞衣梧桐楊柳豈知數¶
沙歩露冷銀牀欹新黄暗綠各自媚爛漫未減春風時¶
誰言秋物不可賞人意自移隨盛衰山田正冷酒味美¶
禾黍半收雞鶩肥霜棃野栗處處有雪蜜薦口清杳隨¶
鄉園物物可想見我意祗隨魂夢飛家人未用占鵲語¶