何似當年李謫仙迢迢雲海望不極寧知天上今何年¶
玉階桂花下如霰瑶光欲墜明星爛微霜凜凜沾人衣¶
城上烏啼知夜半¶
　　　羅槃書屋¶
羅槃山色連青冥羅槃花開春滿城邇來文軌徧南服¶
構得書屋山之扄中有牙籖三萬軸𨽻古漆書聯汗竹¶
琬琰新收漢石經黌序亦開唐白鹿要将禮樂化殊方¶
夜深絃誦聲琅琅已聞文翁教岷蜀此邦更在岷之陽¶