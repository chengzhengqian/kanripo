未信棘端能捍矢重樓百尺卧𤣥徳問舍求田不須鄙¶
早嵗結鄰初有約齒豁頭童今老矣築田預想傍田廬¶
負耒耦耕何日始¶
　　　寄范正甫¶
羈窮莫厭如牢圏從古功名出屠販男兒不負懸弧心¶
馬革裹尸猶足願君不見淮陰寄食飢貧叟胯下英風¶
亦何有逢時吐氣雷電奔金印纍纍大如斗玉門晝夜¶
羽檄驚睥睨欲塹天都城叩關虎士鬱餘怒科頭奮㦸¶