乗桴心終成半塗廢¶
　　　　右荷蕢¶
　　　六月五日雨後早朝偶然作¶
夜來一尺雨泊没西家墻不知早已霽但覺天蒼涼獨¶
行御溝畔流水聲泱泱仰視河漢間星斗爛輝光好風¶
吹苧衣毛髮森秋霜渺然鴟夷子扁舟泛江鄉又若萬¶
里鴻凌厲青雲翔人生貴適意此境安可常遥遥禁中¶
鼓隱隱夜未央下馬一憇息旭日升東方¶