王事馳驅忠藎在賢勞未敢竊時名¶
　　　威州道中¶
州雄百雉石為城坐鎮令人勁氣生利槊長鎗湏破賊¶
輕裘緩帶毎談兵將壇才俊遴年少麟閣功名屬老成¶
報國安邊原有志兹行肯使雪山輕¶
　　　題潛溪宋學士祠墓¶
昭代師臣儒者宗旅魂奄過百年中佳城改卜今𤣥圃¶
睿句留題古閟宮彷彿草堂棲杜甫分明石室祀文翁¶