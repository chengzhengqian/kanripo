突兀此溪亭伊誰博濟心野禽時送語綠樹晝交陰流¶
水有深淺青山無古今我來成小憇秋氣浄煩襟¶
　　　涇縣白花橋舖候呂景初¶
梨花飛雪栁飛綿風日晴和三月天滿眼溪山饒逸興¶
一村桑柘帶朝烟吹醒旅夢誰家笛噪落夕陽何處蟬¶
邈矣鍾期無覔處素琴張壁未須弦¶
　　　寳應即景¶
宿鷺眠鷗水滿田敗荷疎栁雨晴天帘招村市誰家酒¶