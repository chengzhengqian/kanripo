值妾年華桃李春年華灼灼艷桃李結髮簪花配君子¶
行逢楚漢正相持辭家上馬從君起嵗嵗年年事征戰¶
侍君帷幄損紅顔不惜羅衣沾馬汗不勞紅粉著刀環¶
相期相許定闗中鳴鑾鳴珮入秦宫誰誤四而楚歌起¶
果知五星漢道雄天時人事有興滅智窮計屈心推折¶
澤中馬力先戰疲帳下蛾眉轉消歇君王自是無神彩¶
賤妾此時容貌改拔山意氣都已無渡江面目今何在¶
終天隔地與君辭恨似流波無息時使妾本來不相識¶