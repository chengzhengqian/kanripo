未明喚僮僕江上憶殘春風雨落花夜山川驅馬人星¶
星一鏡髪草草百年身此日念前事滄洲情更親¶
　　　旅次商山¶
役役依山水何曾似問津斷崕如避馬芳樹欲留人日¶
夕猿鳥伴古今京洛塵一枝甘已失惆悵故園春¶
　　　贈越客¶
故國波濤隔明時心久留獻書雙闕晚看月五陵秋南¶
棹何當返西江憶共遊定知釣魚伴相望在汀洲¶