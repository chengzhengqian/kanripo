春日尋幽賞行行路轉迷忽驚高栁變似聽早鶯啼翠¶
桁依危畤紅橋度淺堤即看新水滿疑入武陵溪¶
　　　雨中懷段戸部兄弟¶
久雨惟饒睡高樓苦憶君遥憐前夜月只隔一溪雲碧¶
映船窻水香焚綺幕芸有懷吟不就空自惜離羣¶
　　　王繩武同遊長干寺¶
寶刹長干外登登紫蔓長曲池懸玉澗幽徑落天香旭¶
日揺金塔纎雲擁畵廊偶同王子敬看竹到山房¶