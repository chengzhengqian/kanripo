㷀㷀進退不可進固難矣退亦安止還望舊鄉逺隔江¶
海江波湯湯海波洋洋我思我鄉死也可忘¶
　　　自揚子舍舟歩入常熟縣¶
水行巳兼旬舟楫苦馳逐晨昏侣鮫鱷出入同雁鶩黒¶
風無終竟白浪仍反覆鏗鍧絶天樞漰湃折地軸旋淵¶
屢傾墜利石時抵觸淪䘮固非逺哀籲寧辭黷皇天實¶
隂隲茲辰遂平陸神魂息漂蕩手足散頑木徒侣紛來¶
慶酒胾及奴僕况茲春氣和百草回新綠山桃亦多花¶