昨夜霜初重他方葉又黄蛩聲悲月冷客意怯風凉孤¶
嶼漁村外荒郵野戌傍因思舊遊處魚稻滿江鄉¶
　　　次韻晩入五華寺¶
向曉尋幽寺明霞飛逺林四山新雨歇一逕緑苔深松¶
老齊僧臘泉鳴和梵音階前兩馴鹿去住識禪心¶
　　　挽光古逯先生¶
獨騎𤣥鶴上丹丘為記鈞天白玉樓詩板刋成應自校¶
草書零落有誰收可能覔酒府中去無復携笻寺裏遊¶