鬢含霜白衰顔依酒紅别有相思處啼烏雜夜風¶
　　劉斌(南陽人/)¶
　　　送劉員外同賦陳思王詩得好鳥鳴高枝¶
春林己自好時鳥復和鳴枝交難奮翼谷靜易流聲間¶
關纔得性繒繳遽相驚安知背飛逺拂霧獨晨征¶
　　　詠山¶
靈山峙千仞蔽日且嵳峩紫蓋雲隂逺香爐煙氣多石¶
梁高鳥路瀑水近天河欲知聞道里别自有仙歌¶