古道自迢迢咸陽離别橋越人聞水處秦樹帶霜朝駐¶
馬言難盡分程望易遥秋前未相見此意轉蕭條¶
　　　寄流人¶
毒草不曽枯長添客健無霧開蠻市合船散海城孤象¶
跡頻蔵齒龍涎逺蔽珠家人秦地老泣對日南圖¶
　　　酬從叔聴夜泉見寄¶
夢罷更開户寒泉聲隔雲共誰尋最逺獨自坐偏聞巖¶
際和風滴溪中泛月分豈知當此夜流念到江濆¶