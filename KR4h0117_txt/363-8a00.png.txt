咫尺故園歸未得鼓鼙聲裏度新年¶
　　　擬湘南懐古¶
江山揺落獨登臨草色湖南入望深萬古空留湘女恨¶
九歌誰識屈原心霜清楚畹蘭香歇雲暗巴陵雁影沈¶
正是客懐消不得竹枝聲裏斷猿吟¶
　　　奉寄黄少保宗豫¶
不學留侯慕赤松急流能退幾人同四朝輔弼推元老¶
一代勲名列上公緑野放歌明月裏青山髙卧白雲中¶