不敢捕倚天長劍著崆峒同時結交三數公聨翩走馬¶
幾馬驄仰天一笑萬事空入門賔客不復通起家簪笏¶
明光宫嗚呼男兒名重泰山身如葉手犯龍鱗心莫懾¶
當壚犢鼻馬相如慷慨直辭猶諫獵¶
　　　送一上人還滁州瑯琊山¶
上人法一朝過我問我作詩三昧門我聞大士入詞海¶
不起宴坐澄心源禪波洞澈百淵底法水蕩滌諸塵根¶
迅流速度超鬼國到岸捨筏登崑崙無邊草木悉妙藥¶