　　　邊司徒悼亡次韻¶
萼綠華來曠世聞謫仙那得久人羣空将錦瑟傳孤調¶
無復鴛羅刺五紋月裏罷揺雕玉佩花時猶妬鬱金裠¶
東堂見說遺情在十二峰頭有暮雲¶
　　　苦熱¶
南京六月梅雨積温濕蒸炎悶殺人衣冠出門苦流汗¶
簿書堆案兼勞神何時中夜寒露滴安得北海氷壑隣¶
輸與䲭夷五湖客風江颯颯吹綸巾¶