百枝銀燭夜燒筵留人最好逢今雨離恨從知是各天¶
莫向幔亭尋幻跡我曹元不讓神仙¶
　　　桐城歸舟漫興¶
老翁七十未媮閒浩淼江程去復還覽鏡愧難留黒髮¶
當杯狂欲醉青山仰窺鵰鶚雲霄上近狎鳬鷖洲渚間¶
誰謂衰年全省事獨於詩興不曽慳¶
孱體經秋已强支况禁風颺鬢絲絲忍看斷葦傷心處¶
正屬征鴻得意時畎畝終焉須有道江山如此可無詩¶