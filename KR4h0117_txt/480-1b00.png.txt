去日貌難比舊時顔出門即逺道雨雪紛浩浩潦泥緇¶
素衣安得白日照矯首念征人憂傷易終老¶
　　　擬西北有髙樓¶
層樓一何巍亭亭切雲霄綺疏縹緲間欄楯匝周遭不¶
知誰居中哀怨遂風飄為言本邯鄲關河望迢迢區區¶
懐苦心三載非一朝援琴以寫之意重絲難調初為陽¶
春曲再行鼓山髙妙音本絶世賞識何寥寥思為雙黄¶
鵠比翼與俱翺¶