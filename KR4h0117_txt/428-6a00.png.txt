鶯花三月到南州氷雪相㸔一歳週天上故人多特逹¶
周南太史尚淹畱海桑世事忙中變水竹幽居夢裏逰¶
最憶去年當此夜弟兄相與醉新篘¶
　　　送于國用編修飬病歸¶
清朝賢俊共彈冠抱病憐君獨解官聖主恩深蒙賜告¶
故人情厚勸加飱蘄陽易得三年艾楚澤還滋九畹蘭¶
征鴈飛飛南又北慿傳尺素報平安¶
　　　送董啟之進士¶