　　　鍾山寺避暑勉二三子¶
樓臺雖小景何深滿地青苔勝布金松影晩留僧共坐¶
水聲閒與客同尋清涼㑹擬歸蓮社沉湎終須棄竹林¶
長愛寄吟經案上石牕秋霽向千岑¶
　　　題魏壇¶
一尋遺跡到仙鄉雲鶴沉沉思渺茫丹井嵗深生草木¶
芝田春廢卧牛羊雨淋殘畫摧荒壁鼠引飢蛇落壞梁¶
薄暮欲歸仍佇立菖蒲風起水泱泱¶