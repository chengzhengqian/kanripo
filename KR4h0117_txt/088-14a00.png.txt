　　　寄廣南劉僕射¶
戰國從今却尚文品流才子作将軍畫船清宴蠻溪雨¶
粉閣閒吟瘴嶠雲暴客卸戈歸恵政史官調筆待儒勲¶
漢儀一化南人後牧馬無因更夜聞¶
　　　經李翰林墓¶
詩中日月酒中仙平地雄飛上九天身謫蓬莱金藉外¶
寶裝方丈玉堂前虎靴醉索將軍脫鴻筆悲無令子傳¶
十字遺碑三尺墓只應吟客弔秋煙¶