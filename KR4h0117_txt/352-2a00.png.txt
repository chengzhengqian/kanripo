有形斯有影物理固其常我行爾必偕我息爾乃藏豈¶
能相依附實此同存亡學仙非無術却老亦有方古稱¶
彭鏗輩其夀邈難量于今竟安在孰是長生鄉多君為¶
余勸兹道終杳茫參苓且當止莫若銜盃觴¶
　　　松石軒¶
夙有水山癖竟辭天路逰屏跡衡門下愛此松石幽青¶
松䕃我屋白石臨溪流逍遥曵藜杖撫玩舒煩憂老叟¶
解吾意負榼逺見投歡然笑相㑹且共飲數甌倦即憩¶