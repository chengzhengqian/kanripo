江頭漁家結茆廬青山當門畫不如江烟淡淡雨踈踈¶
老翁破浪行打魚恨渠生來不讀書江山如此一句無¶
我亦衰遲慙筆力共對江山三歎息¶
　　　遊諸葛武侯書臺¶
沔陽道中草離離卧龍老矣空遺祠當時典午稱猾賊¶
氣䘮不敢當王師定軍山前寒食路至今人祠丞相墓¶
松風想像梁父吟尚憶憣然答三顧出師一表千載無¶
逺比管樂葢有餘世上俗儒寧辦此高臺當日讀何書¶