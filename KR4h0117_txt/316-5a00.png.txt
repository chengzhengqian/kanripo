　　　今日良宴㑹¶
三川富豪雄濟濟美少年驩遊及芳嵗鞍馬何翩翩秦¶
箏奏新聲妙舞妖且妍今日良宴㑹意氣如雲烟人生¶
若朝榮灼灼寧久鮮無為坐塪壈流光悲逝川¶
　　　苦别離¶
瑶瑟對玉巵中有千萬思欲彈再三歎多是苦别離妾¶
顔如秋華零落方在兹君心如逝水一去無迴時皎皎¶
雲間月㡬見圓復缺月缺有圓時君胡苦别離¶