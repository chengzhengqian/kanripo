農夫四序慶有秋戍卒頻年樂無恙客船漁舫千百艘¶
波濤出没如遊鼇鄉氓喜有魚塩利縣令渾無案牘勞¶
春風一動隂雲掃桃李村村照人好帥閫供儲不後期¶
京師貢賦常輸早民安物阜九百年天意胡為忽變遷¶
龍争鯨鬬西灣外螭舞蛟潛北渚邊長堤巨塹環阡陌¶
日就崩頽漫通塞鹹潮幾度到城壕怪物鮮生食禾麥¶
以兹年嵗屢不豐十室比連九室空漁郎罷網悲殘月¶
估客停帆怨逆風征徭逋負相追逐窮鄉徧是逃亡屋¶