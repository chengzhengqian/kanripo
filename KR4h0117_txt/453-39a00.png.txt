諸侯玉帛㑹長安天子旌旗下楚關共想正元趨紫¶
殿翻勞邊將從金鞍滄江飲馬波先静黄竹廻鑾雪正¶
乾北極巍巍天咫尺五雲長䕶鳯樓寒¶
　　　送徐登州用中¶
送君相對戀殘曛鄉里衣冠最出羣手綰虎符臨海郡¶
腰懸龍劒動星文行過泰嶽逢春雪望盡扶桑隔曉雲¶
待到政成觀蜃市新詩應許四方聞¶
　　　鮑太守新堂¶