山靈應試我重來谿霧林霏次第開周道暗塵如水淨¶
漢陵佳氣逐陽回先朝駐馬留齊殿何處呼鷹有獵臺¶
預恐隂何詩力健擁爐無計撥寒灰¶
　　　至日謁陵畢懐侍班諸君¶
四寢叨陪夜奉祠八方稱慶擁朝儀珠簾宿霧飄香篆¶
玉陛晨光動㦸支北伐已閒沙塞檄東封何羡泰山碑¶
晴天好月歸途便傾倒奚囊慰所思¶
　　　和屠都憲朝宗見嘲¶