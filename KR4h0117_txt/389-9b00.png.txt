　　　夀海虞李封君配徐夫人同七十¶
滄海東瞻聚夀星百年同受衛生經杯浮澠水多春酒¶
忩列虞山有畵屏鸞誥重頒天不逺鹿門高隐地偏靈¶
只應白玉堂中客手挈諸郎想過庭¶
　　　送九江郡判鄭廷韶¶
雲暖天衢雨浥塵清風䨇斾逺行人舊從桂籍知名乆¶
今向楓宸拜命新天入九江連郡治星羅萬室擁編民¶
廬山五老多形勝公暇何妨覽眺頻¶