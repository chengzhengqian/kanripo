花間劒佩千官侍大庖列饌御筵開敎坊合樂歡相陪¶
鐃歌聲逐簫鼓發綵隊舞隨干羽来畨夷稽首擬丹扆¶
御鑪馥郁香煙紫中官促宴酒如澠羣臣旣醉天顔喜¶
覃恩不但徧朝堂此夕歡娛同萬方至仁覆育同天地¶
治化久矣趨虞唐小臣幸濟昇平世傳柑㡬度沾恩惠¶
願効三呼比華封共祝皇圖千萬嵗¶
　　病驥圖¶
吳興父子俱能畫捉筆徃徃追曹霸當時託意知為誰¶