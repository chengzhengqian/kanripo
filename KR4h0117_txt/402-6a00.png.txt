　　　送丘黄門甥林士元歸閩¶
南閩九月天尚熱北京九月寒將迫北居南人却憶家¶
一日梁橋幾人別君家舊住閩山陬柴門流水清且幽¶
薰風琴韻林間石清晝書聲松下樓黄門舅氏真儒者¶
每日相親情更雅春山載酒共追隨曲几新詩興來寫¶
一從去作青瑣郎螭頭載筆侍君王幾年㑹面不可得¶
萬里相思道路長相思萬里情無已跋渉擔簦遊帝里¶
都城城北忽相逢傾葢論情一何喜朝回日日相歡娯¶