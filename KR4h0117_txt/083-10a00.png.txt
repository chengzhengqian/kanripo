　　　送僧歸閩中舊寺¶
寺隔海山遙㠶前落葉飄斷猿通楚塞驚鷺出蘭橈星¶
月浮波島煙蘿渡石橋鐘聲催野飯秋色落寒潮舊社¶
人多老閒房樹半凋空林容病士嵗晚待相招¶
　　　送韓校書江西從事¶
出闗寒色盡雲夢草生新鴈背岳陽雨客行江上春遙¶
程隨水濶枉路倒㠶頻夕照臨孤館朝霞發廣津湖山¶
潮半隔郡壁岸斜隣自此鍾陵道栽書有故人¶