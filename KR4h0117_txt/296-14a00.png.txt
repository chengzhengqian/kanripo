座上醉人爭笑喧相逢相别皆草草心事紛紜向誰道¶
　　　送許監事北逰¶
楊葉差差花簇簇離筵小宴春江曲金壺酒氣暖融香¶
鶯簧初起鵾絃續絃聲未停君欲行晴煙濛羃搖雙旌¶
平原細草塵不動馬蹄聲軟朱輪輕回飈吹斷東西陌¶
蝶駭蜂愁日含夕歸來醉卧玉堂春夢裏雲飛苧山碧¶
　　　二喬觀書圖¶
孫郎武畧周郎智相逢便結君臣義丰姿聨璧照江東¶