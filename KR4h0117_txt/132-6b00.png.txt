　　　　百井關見寄¶
驪駒北上雪孱顔䪍矢前驅度漢關僧室松杉清照眼¶
驛亭煙火迥依山馬銜邊草枯猶瘦雁怯胡雲冷未還¶
賤子不須回首問鬂毛蕭颯簿書間¶
　　　和景仁西湖泛舟¶
滿船歌吹拂春灣天外晴霞水底斑誰信飛觴臨綺席¶
獨能回首望青山東門車馬匆匆别西洛風煙寂寂間¶
疊石溪頭應更好祗輸野叟坐林間¶