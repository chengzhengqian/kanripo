孤帆夜落石橋西橋外青山入㑹稽卧聽海潮吹地轉¶
起看江月向人低一春衰謝憐皮骨萬國艱虞厭鼓鼙¶
何處客船歌水調令人歸思益凄迷¶
　　　送南臺察掾張志學赴都¶
蓬萊宫闕五雲間天上羣仙集珮環珥筆每同花下散¶
玉珂時聴月中還清秋幙府芙蓉靜白日門屏獬豸閒¶
浩蕩天風吹鶴馭春朝入覲紫宸班¶
　　　次韻顧玉山寄張子淵¶