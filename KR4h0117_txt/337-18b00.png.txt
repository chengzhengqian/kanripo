官滿一身輕懸車稱野情家傳新政譜壇續舊詩盟鳥¶
倦飛還息鷗馴妥不驚翻慚形役者驅逐尚營營¶
　　　贈開元寺隆上人¶
自向錢塘住相将廿載餘息來諸妄斷老去萬縁疎洗¶
竹通幽徑搴藤補弊廬時時得佳句還向壁間書¶
　　　又¶
諸方遊欲徧棲息此山中已悟法皆幻定知身是空窗¶
鳴蕉葉雨簾捲枳花風亦是躭閒者清言喜暫同¶