東風園林花草香芳閨寂寞春晝長佳人獨守情黙黙¶
銀牀錦被閒鴛鴦終朝倦繡拈針指怕向花前聽鶯語¶
喚回舊事千萬端杏臉蛾眉淚如雨玉郎去年辭家時¶
緑楊紅杏嬌春暉緑楊紅杏色如舊悵望玉郎猶未歸¶
一春魚鴈音書絶雪虜消痩千腸結斷腸猶立幾黄昬¶
那更青山苦啼鴂¶
　　　和李溉之舞姬脱鞋吟¶
宫袍繡蹙金花綺紅綃𦂳襯雙鸞尾盈盈漫服舞腰輕¶