灞上栁枝黄壚頭酒正香春流飲去馬暮雨濕行裝驛¶
路通函谷州城接太行覃懐人總喜别駕得王祥¶
　　　送楊子¶
斗酒渭城邊壚頭耐醉眠梨花千樹雪楊葉萬條煙惜¶
别添壺酒臨岐贈馬鞭㸔君潁上去新月到家圓¶
　　　發臨洮將赴北庭留别¶
聞説輪臺路連年見雪飛春風曽不到漢使亦應稀白¶
草通踈勒青山過武威勤王敢道逺私向夢中歸¶