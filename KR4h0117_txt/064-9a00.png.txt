　　　贈廬山道士¶
寂寥髙室古松寒松下仙人字委鸞頭垂白髪朝鳴磬¶
手把青芝夜遶壇物象自隨塵外滅真源長向性中看¶
悠悠萬古皆如此秋比松枝春比蘭¶
　　　詠春色¶
靄靄復濛濛非霧滿晴空密添宫柳翠暗泄路桃紅縈¶
絲光乍失縁隟影纔通夕迷鴛枕上朝漫綺絃中促駟¶
馳香陌勞鶯囀艶叢可憐腸斷望併在洛城東¶