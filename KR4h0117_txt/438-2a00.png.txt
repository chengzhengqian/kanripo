　　　歳暮和柯孟時¶
𣺌𣺌天南道路長白頭慈母在高堂十年薄宦遊京洛¶
一片愁心望太行正是隂陽催短景可堪身世半殊方¶
夜闌吟罷成惆悵夢繞鄉關月到牀¶
　　　放歸言志¶
六年為郡大江西中歳歸途幸不迷世路風塵勞薄宦¶
故園林竹愛幽栖但乗欵段尋春馬不起愴惶報曉雞¶
已判功名身外物任他麟閣與雲齊¶