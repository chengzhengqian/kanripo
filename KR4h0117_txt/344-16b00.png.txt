佳節年年陪宴樂草茅何幸沐恩波¶
　　　楊庶子雲山草堂¶
昔向雲山結草堂半分山色半池光讀書捲幔雲生座¶
掃石彈琴月到牀習静有時惟看竹清齋無事只焚香¶
而今已作金門隠幽興毋勞引夢長¶
　　　元夕黄庶子宅夜宴賦牡丹花燈¶
萬片玲瓏費剪裁明燈纔上一齊開因看色相元如幻¶
自識根株不用栽艷質毎從春夜見光輝疑是月中來¶