　　　都門曉望¶
春滿皇都淑氣清偶来縱目一舒情逺山漠漠平臨野¶
綠栁依依半出城負郭牛羊初散牧隔花鶯鳥自和鳴¶
玉泉近繞宫牆過香霧遙從島樹生天上旌旗迴仗影¶
人間簫管雜歌聲也知聖代多恩澤况是豐年樂太平¶
　　　元夕午門觀燈應制¶
雲擁蓬莱五色濃銀燈爛熳照芙蓉笙歌一派来天上¶
萬嵗聲中拜六龍¶