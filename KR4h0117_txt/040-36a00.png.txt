　　　髙冠谷口招鄭鄠¶
谷口來相訪空齋不見君澗花然暮雨潭樹煖春雲門¶
徑稀人迹簷峰下鹿羣衣裳與枕席山靄碧氛氲¶
　　　題山寺僧房¶
窗影搖羣木墻隂載一峰野爐風自爇山碓水能舂勤¶
學翻知誤為官好欲慵髙僧暝不見月出但聞鐘¶
　　　漢上題韋氏莊¶
結茅聞楚客卜築漢江邊日落數歸鳥夜深聞扣舷水㾗¶