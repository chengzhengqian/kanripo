秋風楊栁凋金縷泠露芙蓉落芳渚寒香晩色何所如¶
驪山唐姬教坊女蛾眉淡掃山逺碧蟬鬢半拖雲亂吐¶
時粧無復新妖嬈曩態猶存舊嬌嫵我昨咸陽縱冶遊¶
冶遊爛熳遍西州青山直抵雙龍闕緑水横過五鳯樓¶
南國佳人金錯落長安公子玉驊騮銀壺送酒青絲絡¶
皓齒當筵白雪謳琵琶横笛空聒耳唐姫搊筝妙無比¶
請彈一曲久含羞呼喚百廻方強起移柱相參鴈成列¶
調絃未就人先喜俛首斜拖珠歩揺向人高露春纎指¶