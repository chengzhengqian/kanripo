　　　贈方時舉少參次韻¶
道學千年說二程涪州歸詔促裝行也知西監非崇秩¶
自是清朝忌盛名天姥山髙冬月小浙江潮上曉雲晴¶
歸途紀興詩囊滿風便何妨數寄聲¶
　　　次周半塘逰天台韻¶
隨州詩句敵長城况復登臨逸興生瀑布泉流山自好¶
柏臺公暇趣偏清洞閒雲鎻人來少橋險風髙鳥度輕¶
笑我塵凡少仙骨肩輿空望晚峰行¶