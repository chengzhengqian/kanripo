車馬朝初下㸔山憶獨尋㑹知逢水盡且愛入雲深殘¶
雨開斜日新蝉發逈林阮咸雖別巷遥識此時心¶
　　　送丘丹歸江東¶
故山霜落久才子憶荆扉旅舎尋人别秋田逐雁歸夢¶
愁楓葉盡醉惜菊花稀肯學求名者經年未拂衣¶
　　　送鄭侍御赴洪州¶
草色隨驄馬悠悠共出秦水連雲夢曉山接洞庭春帆¶
影連三峡猿聲在四隣青門一分手難見杜陵人¶