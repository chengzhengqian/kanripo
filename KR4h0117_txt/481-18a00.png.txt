　　　　此訊寄¶
北風日日河冰壯愁病思君萬里行江上歸㠶何日到¶
天涯旅夢幾回成青春自改浮雲色幽谷虚傳好鳥聲¶
逋客總貽猿鶴笑故山空繫薜蘿情¶
　　　送進士陳則英歸覲¶
長安闕下送離觴才子寧親赴北堂巳喜登科同片玉¶
曽㸔作賦比長楊歸㠶夜渡閩川月舞袖春攜漢殿香¶
暫到故園非乆别雲霄計日待鵷行¶