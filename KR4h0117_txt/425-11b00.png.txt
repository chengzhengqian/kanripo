　　　其二¶
白月當空桂影微玉樓高見素鸞飛凉雲已净千峰影¶
彩筆真生萬丈輝長嘯天風來客座半醒詩夢在僧扉¶
清樽且放狂夫醉休說乗槎犯斗歸¶
　　　古直新買雙菊¶
雙菊前叅似兩生鄙夫為爾眼増明招筵幾日煩詩侶¶
晤對終宵絶宦情興至只呼紅麯酒坐來忘却紫蓴羔¶
清吟莫怪羅衣冷小雨飛時已二更¶