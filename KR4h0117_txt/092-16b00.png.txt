中秋朗月静天河烏鵲南飛客恨多寒色滿牕明枕簟¶
清光凝露拂烟蘿桂枝斜漢流靈魄蘋葉微風動細波¶
此夜空亭聞木落蒹葭霜磧雁初過¶
　　　懐汶陽兄弟¶
回看雲嶺思范茫幾處關河隔汶陽書信經年鄉國逺¶
弟兄無力海田荒天髙霜月砧聲苦風滿寒林落葉黄¶
終日路岐歸未得秋來空羡雁成行¶
　　　題天宫寺閣¶