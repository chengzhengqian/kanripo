積善云有報夷叔在西山善惡茍不應何事立空言九¶
十行帶索飢寒况當年不賴固窮節百世當誰傳¶
道喪向千載人人惜其情有酒不肯飲但顧世間名所以¶
貴我身豈不在一生一生能復㡬倐如流電驚鼎鼎百¶
年内持此欲何成¶
栖栖失羣鳥日暮猶獨飛徘徊無定止夜夜聲轉悲厲¶
響思清遠去來何依依自植孤生松歛翮遥來歸勁風¶
無榮木此䕃獨不衰托身已得所千載不相違¶