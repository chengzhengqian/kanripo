閒居少鄰竝草徑入荒園鳥宿池邊樹僧敲月下門過¶
橋分野色移石動雲根暫去還來此幽期不負言¶
　　　寄董武¶
雖同一城裏少省得從容門掩園林僻日高巾幘慵孤¶
鴻來半夜積雪在諸峰正憶毘陵客聲聲隔水鐘¶
　　　僻居無可上人相訪¶
自從居此地少有事相關積雨荒鄰圃秋池照逺山硯¶
中枯葉落枕上斷雲閒野客將禪子依依徧徃還¶