　　　聖善閣送裴廸入京¶
雲華滿髙閣苔色上鈎欄藥草空堦静梧桐返照寒清¶
吟可愈疾擕手暫同歡墜葉和金磬饑烏鳴露盤伊流¶
惜東别灞水向西㸔舊託含香署雲霄何足難¶
　　　奉送漪叔遊潁川兼謁淮陽太守¶
罷吏今何適辭家方獨行嵩陽入歸夢潁水半前程聞¶
道淮陽守東南卧理清郡齋觀政日人馬望鄉情疊嶺¶
雪初霽寒砧霜後鳴臨川嗟拜手寂寞事躬耕¶