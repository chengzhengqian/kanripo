范子蛻冠履扁舟逸霄漢嗟予抱險艱怵惕驚瀰漫窮¶
通泛濫勞趣適殊昬旦浴日盪層空浮天淼無畔依灘¶
落葉聚立浦驚鴻散浪疊雪峰連山孤翠崕斷風帆同¶
巨壑雲矗成髙㟁宇宙可東西星辰沈粲爛霞生澒洞¶
逺月吐青熒亂豈復問津迷休為吕梁歎漂沉身詎保¶
覆溺心長判吳越郡異鄉嬰童反為翫依稀占井邑嘹¶
唳同鵝鸛舉棹未宵分維舟方日旰徵斯濟川力若鼓¶
凌風翰易狎當悔遊臨深罔知難¶