肯向長安誇得意年來伯玉巳知非¶
　　　送友人入京¶
郭内無田負郭居杯中得趣世情疎波間屢聼濯纓曲¶
架上時繙種樹書萬里長風摧岸柳一天清露屬園蔬¶
故人欲問平安信為説年來頗晏如¶
　　　送李季允侍郎歸蜀二首¶
淮海身如繫岷峨路去賒相思氷雪裏却立嗅梅花¶
交情契金蘭燕樂非絲竹我歌古別離語盡君當續¶