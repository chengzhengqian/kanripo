篋裏只餘花的的士林傳玩等甘棠黄鶴樓中莫吹笛¶
　　　戊申燕九日(正月十九為元長春丘眞/人生辰京師人為㑹甚盛)¶
京師勝日稱燕九少年盡向城西走白雲觀前作大㑹¶
射箭擊毬人馬吼古祠北與學宫依簫鼓不來牲醴稀¶
如何義士文履善不及道人丘處機¶
　　　中秋夜登仲山新樓賞月¶
天街東來喜横亘夜靜無塵㫁車乗青天故遣月娛人¶
特為中秋月轉瑩昔人徒訝一分虧此物始知千里徑¶