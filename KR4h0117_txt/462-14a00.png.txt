鳴間宿食暫爾恣所安㑹當乗天風直上青雲端君子¶
有九思聖訓炳如丹咄此畫工意比徳良可觀¶
　　　擬李白古風¶
邃古何洪荒庖犧闢乾坤卦畫始文字器象森昭陳猗¶
歟逮姬孔經制完以淳一朝罹陽九亡秦恣兇嚚百王¶
經世彛塗地為埃坌卑卑漢君相不學奚足論賤儒取¶
希世綿蕞専襲秦遂令末代下盲識上古純杞人抱時¶
憂薄言為誰申¶