　　　應制西山勝刹¶
四海昇平百度新西山諸刹倚青旻煙霞棧道通仙境¶
金碧樓臺隔世塵萬壑松風和𣑽唄千門蘿月照禪身¶
旃檀滿殿爐煙裊祝我皇圗億萬春¶
　　　朝陵次學士家兄韻¶
譙門曙漏咽銅龍天上祥雲捧日重廿里馳驅經輦道¶
萬山環遶䕶堂封黄金臺殿東西列白玊輿梁遠近重¶
欲向橋陵追杜老難將瓦缶敵黄鐘¶