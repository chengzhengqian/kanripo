　　　竹居為顧山人賦¶
山下幽居傍海涯此君偏與隱君宜坐聞清吹詩先得¶
臥近凉隂俗可醫春雨剰移淇澳種歳寒應長鳳凰枝¶
藍輿舊有東㳺約徑造何時載酒隨¶
　　　寄賀鼎夫新拜寺丞¶
自笑青驄老不勝趣裝何意問金陵板輿對鏡能將毋¶
棘寺臨湖不負丞暇日罇罍應屢設近城樓閣喜重登¶
遲君欲結他年社只恐行臺早見徴¶