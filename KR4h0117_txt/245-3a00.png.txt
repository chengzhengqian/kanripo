數里平岡路仙山迹漸分柴荆來鵲語村落去人羣粉¶
陣松崩雪濤頭日濯雲不緣停僕御直以候夫君¶
　　　寄洞庭王子正¶
洞庭山似簇銀闕翠芙蓉安得滄浪子同尋縹緲峰魚¶
龍隨水落橘柚待霜濃未必桃源似雲帆躡去蹤¶
　　　孤山晩步寄和靖掌祠懐中庸子¶
瑪瑙坡前立荒陂接葑田試從樵子徑往聽僕夫泉衆¶
草寒猶短羣峰晩更妍誰歟結真隠共老太平年¶