五色騰驤駭鯨鰐河伯深宫執玉朝鮫人震懾停織綃¶
三千粉黛出歌舞星裙霞帔水飄飄大業官家擁鑾輅¶
香爇沈檀藹煙霧吹簫擊鼔向中流倚空笑指江都路¶
瓊花三月春晝閒髙堂照鏡憐容顔回首安歸歸不得¶
風濤洶湧愁人間君不見舊日燕都跨海子五爪盤挐¶
綵雲起天魔舞罷翠葉奔髙栁斜陽映秋水¶
　　　烏夜啼¶
淮海天髙銀漢低古樹月明烏夜啼山人謾説烏頭白¶