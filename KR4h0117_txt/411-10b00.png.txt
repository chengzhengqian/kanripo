萬古清風繫此山釣臺高瞰碧波灣落花無數曉風急¶
啼鳥幾聲春夢閒半夜空占星斗渚一竿先破利名關¶
自慚薄宦猶羇旅舟過黄昬也赧顏¶
　　　遊萬松山寺¶
墨水東馳一鑑懸隔江幽趣浩無邊閒憑古刹峰千㸃¶
逺望春波水滿田野客到時鷗自狎禪僧定後鶴初旋¶
重尋未有三生約一笑歸來月滿川¶
　　　送春書懷¶