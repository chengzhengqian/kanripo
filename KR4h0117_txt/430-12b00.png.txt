五雲深處頻囬首前軰多情有贈詩¶
　　　送陸庻子令弟下第南還用呉匏菴韻¶
退鷁南飛趂晩風休將形迹論窮通玉還荆國猶堪寳¶
瑟向齊門豈未工捧日自應懷冀北㸔雲誰復憶江東¶
陸家兄弟今猶古預識他年事業同¶
　　　贈王古直¶
一别霞城知幾年故人多住鳯樓前懷歸毎笑依劉客¶
乘興還登憶戴船老去無財非病也閒來有酒卽欣然¶