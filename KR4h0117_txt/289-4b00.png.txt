舊逰着處生芳草沈約楼前杜宇啼西施陂上芙蓉老¶
京城官醸斗四千交歡安得青銅錢三嗅落花共一噱¶
浩歌白石看青天盍簮方喜慰疇曩摻别那堪增養養¶
寒潮浩蕩足秋霖木落江空欲何往紅蓮緑幙依黄堂¶
駕言擊楫趨山陽君才有用仍小試干將百錬湏善藏¶
幾年爭戰今休息髑髅糢糊土花碧韓信祖逖安在哉¶
但見長淮揺落日世途反覆如浮雲人生離合矧可云¶
天皇盛徳同華勛肯使獨鶴終雞羣¶