一瓢興清風千古髙¶
　　　題隋宫清夜遊圖¶
欄干月轉垂楊影露華如水銀屏冷君王西苑夜未眠¶
紫衣小隊前馳引清歌踏月立調遲妙舞翻雲翠袖低¶
緑鬟侍擁抹螺黛行行按節金蓮齊十六院中多雅趣¶
臺觀縈紆疊青翠芰荷池館晚風凉剪綵為花能巧製¶
鑾輿馳逐過離宫蓬莱路與瀛洲通周環佳勝二百里¶
終宵行樂心無窮絳紗寳燭銷紅雪珠箔重重巻明月¶