　　　送李用之察院赴潮州¶
烏府名臣暫擁麾霜稜聊復變春熈行人猶謂驄當避¶
聖世初無鱷可移粤俗相携看上日韓祠配食付他時¶
極知不作周南滯禁闥須君補闕遺¶
　　　送陶仁父¶
自古送行情味惡君行快似泛仙槎新班人少先投卷¶
下水船輕易到家南浦不堪延草色西湖尚可及荷花¶
諸君若問栖栖者為説吟詩兩鬢華¶