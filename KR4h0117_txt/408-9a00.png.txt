聖主龍飛日英才豹變時北來天浩蕩南去路逶迤栁¶
影家家畵花香處處詩南宫印如斗指日待君持¶
　　　上巳日¶
上巳今朝是蘭亭不可尋一為京洛客幾負故園心緑¶
水鷗盟逺黄塵馬首深題詩難盡興展畵看山林¶
　　　送徐仲廣歸姑蘇¶
醉坐春風棹春波照眼明正當欣賞處又惨别離情𣺌¶
𣺌飛花逺萋萋芳草平少年懷璧去有待價連城¶