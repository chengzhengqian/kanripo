雙黛儼如嚬應傷故國春江山非舊主雲雨是前身夢¶
覺傳詞客靈猶福楚人不知千載後何處又為神¶
　　　與友人同懐江南别業¶
因君話故國此夕信依依舊業臨秋水何人在釣磯浮¶
名如縱得滄海亦終歸却是風塵裏悠悠未息機¶
　　　送道士于千齡遊南岳¶
物外與誰期人間又别離四方多事日五嶽獨遊時猿¶
狖瀟湘浦煙波屈宋祠無因陪此去空惜鬢將衰¶