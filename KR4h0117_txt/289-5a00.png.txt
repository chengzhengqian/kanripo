　　　郭熈關山雪霽圖¶
昔我北逰月在䄍兼旬犯雪度雄覇千里萬里皆瑤琨¶
高迷丘垤低迷罅朔風烈烈塵不驚中野蕭條但桑柘¶
僕夫股慓面削𤓰身上破褐纔掩骼長途日暮行不前¶
回顧堪憐那忍罵前車既㫁後車絶停驂獨宿道旁舍¶
床頭土銼鬱生薪村酒沽來敢高價卧聴櫪馬齕枮荄¶
展轉無眠疑不夜阿翁鬂髪巳星星逰子何心更逺征¶
昨夜客牕風雨冷寒衣収拾寄行營¶