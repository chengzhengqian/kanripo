　　　贈同官李明府¶
訟堂寂寂對煙霞五栁門前聚曉鴉流水聲中視公事¶
寒山影裏見人家觀風競美新為政計日還知舊觸邪¶
可惜陶潛無限酒不逢籬菊正開花¶
　　　贈竇十九¶
靈臺暮宿意多違木落花開羡客歸江海幾時傳錦字¶
風塵不覺化緇衣山陽㑹裏同人少灞曲農時故老稀¶
幸得漢皇容直諫憐君未遇覺人非¶