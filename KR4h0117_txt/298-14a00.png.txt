　　　書梅江陳汝疇家藏古畵¶
吳絲半幅無全縷越樹淮雲楚天雨兵燹流傳不記年¶
丹青漫滅空存古絶壁連峰窈窕間劒門迢逓對荆關¶
踈鐘逺火褒斜谷落葉秋風子午山西遊去去羈塵綬¶
草衣笋笠今何有箕山不見棄瓢人渭曲難逢釣魚叟¶
君家父子愛林丘静裏乾坤不著愁南塘耕畢閒看畵¶
醉倚千金水上樓¶
　　　贈温陵王玉堅遊京師¶