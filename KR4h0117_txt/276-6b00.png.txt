憶昔同㕘請先師彊健時一言未脱口密意已先知更¶
不從人覓終能厚自持陰凉天下樹展巻且高吟(疑/)¶
　　　題珪上人山居¶
紅葉填松徑清溪繞竹林西風雙鬂老落日半窓陰壊¶
衲偏宜厚幽居不厭深竺仙遺偈在展巻且髙吟¶
　　　謝靜中過訪¶
掃跡千巖裏柴門久不開正逢新雨足忽見故人來燒¶
笋供茶椀烹薇薦粥杯欲留君共住分石坐堆堆¶