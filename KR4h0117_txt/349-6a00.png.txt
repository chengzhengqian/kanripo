風刀剪斷朔雲飛萬戸沈沈一泓水貂裘無煖紅燭滅¶
八尺青綾已如鐵蘭麝香銷冷畵屏夢破秦樓肌玉裂¶
龍鱗差差溝水繞銀牀無聲金井悄睥睨鴉啼曙色分¶
起聽瓊籖報天曉¶
　　　銅爵瓦硯歌(臨江郡守得銅爵瓦硯以遺中/舍呉君仲平呉君邀予賦之)¶
征西將軍蓋世雄睥睨漢鼎驕成功建安天子在掌握¶
車駕又徙轘轅東䇿勲定爵分茆土赤舄煌煌輝衮黼¶
鑄成銅爵起高臺繡户珠房貯歌舞繁絃急管鳴未終¶