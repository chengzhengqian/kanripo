鳴雁寧不慚羈縻雝雝鳴雁載鳴載飛天髙海濶任所¶
之長年不用憂羅網成湯新政為爾施¶
　　　天馬歌¶
　　邑生陳天彞領鄉薦友人髙貴琦贈以天馬歌因和之¶
漢家炎德昭華夏靈瑞紛紜自天下既報丹泉産玉芝¶
還聞渥水生神馬萬里梯航進獻來窮荒大漠風沙開¶
虬紋鳯臆世希有四方争覩真龍媒雄姿逸氣何颯沓¶
虎豹怒震神靈懾蹴踏崑崙雲滿身飛揚瀚海氷生鬛¶