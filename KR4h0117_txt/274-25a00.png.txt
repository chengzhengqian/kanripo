　　　井西丹房¶
葛井西頭更向西丹房高與白雲齊鉛田虎下飛紅電¶
汞海龍沉結紫泥山鬼俯欄窺火候爐神伏地丐刀圭¶
飲餘一醆中黄酒坐聴鵑聲松上啼¶
　　　席上得搖字¶
翠館行㕑雪乍消牆頭新栁又垂條珊瑚枕煖人初醉¶
鸚鵡籠寒舌未調座上綵鸞珠挿鬢掌中飛燕玉圍腰¶
海棠一夜東風軟落盡雲邊金步搖¶