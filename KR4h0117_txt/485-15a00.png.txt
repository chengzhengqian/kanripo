樹淹斜陽返照光在水獨坐惜餘陰鑑影時見履物理¶
觀定時吾心本如是¶
　　　和孫太守朝望登毘盧閣¶
與客登層臺鈎簾看幽壑秋色動逺林千厓自空廓俯¶
視清川流或見沙鳥落凉飇拂襟袂閒雲浮飛閣積案¶
苦相仍對此聊自樂吳山亦佳麗登臨忽疑昨書臺藤¶
蘚荒伊人久云邈餘香有叢桂三嗅風前蕚朂哉千古¶
心勿俾利名縛¶