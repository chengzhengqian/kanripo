期從爾泛海澨嵗晏秉宿心斯言非徒設¶
　　　遊禁苑幸臨渭亭遇雪應制¶
長樂喜春歸披香愛雪霏花從銀閣度絮繞玉窗飛寫¶
曜銜天藻呈祥拂御衣上林紛可望無處不光輝¶
　　　侍宴安樂公主莊應制¶
平陽金牓鳯凰樓沁水銀河鸚鵡洲綵仗遥臨丹壑裏¶
仙輿暫幸緑亭幽前池錦石蓮花艷後嶺香鑪桂蘂秋¶
貴主稱觴萬年壽還輕漢武濟汾遊¶