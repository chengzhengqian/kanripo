鵬摶九萬廻天風下視燕然一丸小¶
　　　劒池歌送李司法赴蘇州¶
干將乃是金天精爪髪墮爐神劒成龜文縵理踊高價¶
駿馬千駟三都城盤魚騰光壯士死闔閭恥作呉公子¶
鳬雁長埋白虎峰蛟龍竟化寒池水池水冷冷百丈深¶
春花覆水紅香沈池頭歌舞日歡賞地下誰識君王心¶
君王已去河山改千年符竹分光彩畫㦸紅旌綺句飛¶
常白風流至今在使君才俊傾梁園登朝執法臨呉門¶