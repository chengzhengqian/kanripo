南陂北陂聲喔喔東方漸髙晨露晞金翎繡項争光輝¶
桑畦如霧行不見雄鳴挾雌驚復飛渇飲幽澗泉饑啄¶
野田粟羣雛來哺聲粥粥寧向郊原抱耿介不羨雲霄¶
競髙逐魯恭慈仁桑隂自馴鰥㷀竊傷犢牧采薪下防¶
虞羅上畏鵰鶚朶頥垂涎羣動交虐聖人祝網天網疎¶
八紘山澤無畋漁蓬機艾戈無爾圗朝出陌上飛暮還¶
蒿下居翼衆雛兮行且呼飲而啄兮寕爾軀雉兮雉兮¶
樂何如慎勿變化陳倉為怪誣¶