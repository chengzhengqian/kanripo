吏散門閣掩鳥鳴山郡中逺念長江别俯覺座隅空舟¶
泊南池雨簟卷北樓風併罷芳樽燕為愴昨時同¶
　　　郡齋贈王卿¶
無術謬稱簡素餐空自嗟秋齋雨成滯山藥寒始華濩¶
落人皆笑幽獨歲逾奢惟君出塵意賞愛似山家¶
　　　寄全椒山中道士¶
今朝郡齋冷忽念山中客澗底束荆薪歸來煮白石欲¶
持一瓢酒逺慰風雨夕落葉滿空山何處尋行跡¶