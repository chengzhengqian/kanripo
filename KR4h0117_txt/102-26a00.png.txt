南禽無侣似相依錦趐雙雙傍馬飛孤竹廟前啼暮雨¶
汨羅祠畔弔殘暉秦人只解歌為曲越女空能畫作衣¶
懊惱澤家非有恨年年長憶鳯城歸¶
　　　黄藤山下聞猿¶
黄藤山下駐歸程一夜號猿弔旅情入耳便能生百恨¶
斷腸何必待三聲穿雲宿處人難見望月啼時兎正明¶
好笑五陵年少客壯心無事也沾纓¶
　　　南昌晩眺¶