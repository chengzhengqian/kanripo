棘終非老鳯棲萬里天風振寥廓歸卧師山澤羽毛風¶
流一代誇人豪塵世茫茫已今古撫卷淚落燈前雨¶
　　　哭南京吏部郎中華汝和¶
前年君送我細雨江城秋此日我哭君西風雙淚流離¶
亭一杯酒翻作生死愁忍讀贈我詩墨花雲錦浮忍看¶
遺我劍寒光貫斗牛世事不可問嵗月空悠悠君有才¶
用弗究君有徳胡不夀棲遲郎署二十年題墓猶從大¶
夫後幾尺豐碑太史銘辛苦平生應不朽¶