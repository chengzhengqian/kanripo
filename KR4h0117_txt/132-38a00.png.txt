春光長在玉山岑静臨髙閣飜清吹坐見羈禽息密隂¶
休羡井梧能待鳳凌霜堅守嵗寒心¶
　　　送楊學士益州路轉運¶
芝函新命直仙蓬又見岷山叱馭忠玉佩曉班辭日下¶
水牛秋粟轉褒中花時井邑蠶叢富徼外人家棧道通¶
竒技刺文頻詔約此行應更變民風¶
　　　思夀陽寓居高氏園亭¶
嘗借芳園石友家幽棲無復羡紛華敞扉氣爽雲生棟¶