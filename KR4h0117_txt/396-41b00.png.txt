從此柯條終逺大為君重誦古綿詩¶
　　　薊門煙樹¶
薊丘城外訪遺蹤樹色煙光逺更重飛雨過時青未了¶
落花殘處緑還濃路迷南郭將三里望斷西林有數峰¶
坐久不知遲日暮隔溪僧寺午時鐘¶
　　　送崔指揮謙漕運還大河¶
滯雨濃雲黯不収漕歌聲動木蘭舟星稀禁闕天初霽¶
水落長淮地始秋國計已隨山共積鄉心應寄雁深愁¶