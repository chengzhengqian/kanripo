　　　綠錦池為定侯賦¶
官沼湛芳泉紅櫳照綺錢藻絲翻玉鯉柳葉曵金蟬日¶
䕶瑰文麗雲廻碧甃圓凌波乘洛佩向月映湘弦樹影¶
浮觴近花隂列籍連鑑湖賔客在共賦綠荷篇¶
　　　野老看雲圖¶
文湍激幽澗白雲流逺山偃仰長松下延眺一怡顔清¶
風拂素服瑶花落樹間拾薪青煙際煮苓供晩飱躭此¶
丘中賞竟日未言還¶