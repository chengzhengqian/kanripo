　　　感懷一首用前韻寄西涯¶
老來巖野覺前非贏得投閒願不違日下鴛鸞思久别¶
山中猿鶴笑遲歸愁看露壘頻年結悵望台星徹夜輝¶
赤手擎天誰可代空懷尚父渭川磯¶
　　　送鄒尚賔作宰于饒平¶
濓江江上早潮平載酒題詩送逺行梓里曽推鄒邴志¶
花封莫讓魯恭名日斜岐路蟬琴咽雲浄秋風雁字横¶
為語黄堂遊子道好将清白紹家聲¶