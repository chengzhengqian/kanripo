未必讀書盡虚語勉哉行矣張吾軍¶
　　　謝湯生惠酒和來韻¶
聞道吾猶及老成髙秋離索不勝情朋緘巳喜賢從事¶
二缶那堪對麯生多病吾今同退鷁壯懐君可掣長鯨¶
能來共醉西風否木落千山夕照明¶
　　　奉酬友人登多景樓見懐¶
雲横不斷古神州縹緲河山總戍樓此地幾經人北顧¶
長江不住水東流犬羊萬里知離穴稻蟹三吳正得秋¶