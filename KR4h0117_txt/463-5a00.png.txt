　　　阻雨東昌次同舟陳助教韻¶
煙雨迷行色江村繫小舟鄉心愁入夜客鬢易驚秋聲¶
斷風前鴈機忘水上鷗親庭在何處遥望白雲樓¶
　　　祈雪次韻¶
雪瑞符三白歡聲動八荒和章慚狗尾竊禄簉鵷行海¶
鶴頭俱白山翁鬂愈蒼謫仙歌郢調咫尺更相望¶
　　　張秋阻風雨用前韻¶
水國蒲㠶夜有風隔鄰漁唱一燈紅雲霓已副為霖望¶