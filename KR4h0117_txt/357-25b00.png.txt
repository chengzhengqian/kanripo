滿懷詩景収難盡浩蕩烟波靄夕曛¶
　　　樂農巻¶
負郭生涯數畆田朝耕暮息興悠然門無胥吏催租税¶
囊有兒孫趁社錢厨下晨炊翻白雪床頭春醸瀉紅泉¶
清時不是龎公隱鼔腹長歌大有年¶
　　　江山勝覽巻¶
維揚有客思飄飄歴覽山川不憚遥巫峽秋濤雲夢雨¶
吳門夜月浙江潮北瞻燕冀天應近西渡殽函雪未消¶