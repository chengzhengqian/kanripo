南汎孤舟景自饒蒹葭汀浦晩蕭蕭秋風漢水旅愁起¶
寒木楚山歸思遥獨夜猿聲和落葉晴江月色帶回潮¶
故園新過重陽節黄菊滿籬應未凋¶
　　　寓居寄友人¶
雨餘虚館竹陰清獨坐書窻軫旅情芳草衡門無馬跡¶
古槐深巷有蟬聲夕陽雲盡嵩峰出逺岸烟消洛水平¶
今夜南原賞佳景月髙風定苦吟生¶
　　　經曲阜城¶