元和聚散尋常事獨有同年誼不忘¶
　　　與友人夜酌¶
蕭蕭官署坐黄昏故國風光到海門吳地月明山吐影¶
越江秋半水收痕他鄉叙舊知新事殘夜論詩對酒尊¶
爾我悠然情未已一聲寒角斷吟魂¶
　　　逰永寧寺次巡撫鄧中丞韻¶
晴日看山影未窮竹林迢遞小溪東草鋪横埜新春雨¶
鶯囀垂楊過午風杯酒不須憐我老笑歌方幸與君同¶