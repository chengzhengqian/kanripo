　　　金陵春望¶
金陵最好是新春風景無邊入望頻山似洛中浮秀色¶
水從天上泛通津千門垂栁初經雨滿路飛花不起塵¶
深荷發生同萬物兩京回首憶楓宸¶
　　　簡張都憲楊尚書鄭侍郎廖少卿丁寺丞¶
棘寺秋官接憲臺山光水色畫圖開青林雲氣當窗見¶
翠浪風煙入座来楊栁影中冠葢過芰荷香外吏人回¶
好生正仰吾皇徳共播仁恩徧九垓¶