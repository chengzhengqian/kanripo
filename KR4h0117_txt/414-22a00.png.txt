　　　乙未十一月十六日長至有感¶
吟鬚再見幾莖霜愁思應隨一線長月色也從今夜減¶
酒懐爭似少年狂海榴漫説偏多子喬木誰憐隔異鄉¶
好是浮名歸未得十年辛苦尚為郎¶
　　　送戸部石宗海員外赴四川提學(予同年/為吉士)¶
徂徠家學未應蕪喜奉新恩向蜀都黌舎威聲思按察¶
玉堂丰采重司徒行臺曉月諸生試比屋春風五教敷¶
相守不堪相别處暫留驄馬盡離酤¶