誰云惠逺徳過人今見棃雲更絶塵花鳥有時偏得句¶
茶𤓰無日不留賓獨探佛印前三語無負黄金丈六身¶
欲傍招提聞法要紅塵隔斷若參辰¶
　　　西湖山莊雜詠¶
路入西湖分外幽逺山近水接平疇無端舍北蕭蕭樹¶
不盡橋西淡淡秋高閣吹笙來獨鶴晚坡横笛喚歸牛¶
采蓮一曲空山月風露分涼上玉樓¶
　　　次林都憲秋日閒居韻¶