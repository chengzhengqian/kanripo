彼大江母也吾憂食匪或皇我池有魚亦可以羮何必¶
鮪及魴叔兮其歸哉我田有菽茍可以食何必稻與粱¶
叔兮其歸哉¶
　　　自吉泛舟入贛¶
我行欲従車好風苦相招謂言困行役厭此道路遥駸¶
駸四駱馬終日在岧嶤簿書更追隨精耗髪欲焦乃復¶
汎柏舟錦幔蘭為橈是時春始和暖風秀陵苕彼栁已¶
青青彼桃已夭夭王事敢不修我飲歌且謡彼不知之¶