　　　送石揚休還蜀¶
長愛謫仙誇蜀道送君西望重吟哦路髙黄鵠飛不到¶
花發杜鵑啼更多清禁寒生鳳池水繡衣榮照錦江波¶
昔年同舍青衿子夾道歡迎鬢已皤¶
　　　久在病告近方赴直偶成拙詩二首¶
經時移病久端居玉署新秋此直廬夜静樓臺落銀漢¶
人間鈴索少文書江湖未艾年華晩燈火㣲凉暑雨初¶
敢向聖朝辭寵祿多慚清禁養慵疎¶