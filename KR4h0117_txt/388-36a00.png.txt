萬里長城還有待一方螻蟻暫相勞¶
　　　贈王司馬竑謝病歸¶
一生忠義雪霜寒肯為權豪少借顔位重鈞衡心轉澹¶
慮深軍國鬢成斑黄華翠竹俄生夢緑薤青蒲暫賜閒¶
安石獨懸天下望未應高枕傲東山¶
　　　挽劉處士¶
亭亭風度出塵寰翠竹高梧集鳯鸞詩思剰傳唐製作¶
家聲不墮漢衣冠南柯夢斷秋風慘北海樽空夜月寒¶