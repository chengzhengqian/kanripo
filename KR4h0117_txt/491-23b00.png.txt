　　　答徐友送菊¶
爛漫移来露未乾見花應念種時難還勞酒榼相兼送¶
已免家人別借看秋正寂寥偏刺眼老堪聊賴重憑䦨¶
太平樂事還容我待到春時要牡丹¶
　　　三宿虎丘松巢¶
舟行繫纜在溪磯入寺登登曲逕微孤塔白雲平鳥背¶
踈林黄葉映僧衣臨池弔劍寒泉在捫石尋題古刻稀¶
便欲留詩補三過眼前燈影不成輝¶