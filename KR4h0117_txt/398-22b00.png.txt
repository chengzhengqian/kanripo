森木團煙隠鶴汀東老自為仙隠地南山宜作壽藏銘¶
有生期與人同樂不飲常防客共醒文屨長年盈我戸¶
惠風遲日散隣扄並榮華蕚知春足連秀芝蘭覺地靈¶
雅望滿鄉稱長者德言康俗勝官刑義聲津口垂虹石¶
仁術囊中本草經載悦鳯毛晞杲杲坐忘烏㡌裹星星¶
屏山有叟增光價千載應看似敬亭¶
　　　長門春思¶
露重花垂泣煙深栁暗顰如何清禁裏有此斷腸春¶