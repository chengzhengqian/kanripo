此日都門一杯酒臨岐不盡别君情¶
　　　早秋¶
𤣥晏先生老卜居年年只共一床書烹葵及菽情如故¶
問舍求田計已踈幾樹碧梧秋信早半窗明月夜凉初¶
天河豈有支機石祗恐君平語亦虚¶
　　　送何教授赴松江¶
三十年前舊所經題詩今日送君行一經皓首青氊老¶
五兩薰風彩鷁輕白鶴坡殘遺迹古紫薇花在講堂清¶