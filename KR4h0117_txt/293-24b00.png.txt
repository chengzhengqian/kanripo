　　　送丕上人還四明育王寺¶
解夏還尋舊寺棲滿船黄葉過長溪袈裟影入秋山逺¶
舍利光懸夜塔低鵝識講時常繞聽猿知定後不驚啼¶
卻慙擾擾塵中客覺路如今去尚迷¶
　　　送吳生赴汴省其父指揮¶
都亭槐雨淨朝埃彩服逢秋試剪裁定逺未歸雙節在¶
孝亷初去一船開城依梁苑煙中閉河繞隋堤樹裏迴¶
家慶拜餘尋舊跡夕陽騎馬過繁臺¶