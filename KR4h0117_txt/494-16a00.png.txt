矞雲貫月溶金波碧煙羃樹春婆娑海珠泣紅花露重¶
蜃脂流綘蘭逶迤越羅覆幕交流蘓繡襦結帶明青蛾¶
金壺轉刻銅龍濕漏水濺濺轆轤澁轆轤沈沈軋銀井¶
晝轂難淹夜愁永起看青漢不成眠不見雙星見河影¶
河明月淡斗横斜通宵春思匝天涯眉端心事説不得¶
自調新譜按琵琶¶
　　　題畫¶
千巖拔地排青蒼古松㮨㮨連重岡岡迴嶺複得竒絶¶