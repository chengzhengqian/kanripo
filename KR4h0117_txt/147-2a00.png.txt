外照念慮醉中消揚雄戒丹轂顔子安一瓢良玉不火¶
變翠栢寧霜彫此心固獨往聲利詎得招¶
　　　遊鼔山靈源洞¶
郡樓瞻東方嵐光瑩人目乘舟逐早潮十里登南麓雲¶
深翳落前樹暗迷幽谷朝雞亂木魚晏日明金屋靈泉¶
注石竇清吹出篁竹捫蘿躋上峯大空延眺矚孤青浮¶
海山長白挂天瀑况逢肥遯人性尚自幽獨西景復向¶
城淹留未云足¶