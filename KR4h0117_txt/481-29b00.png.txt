西峰東崦鳴鐘近寳刹珠林處處來松逕駐驂僧吹發¶
石溪流葉寺門開始驚鳥道㸔難到漸入雲根興轉催¶
年去尚嗟筋力在夕陽重上最髙臺¶
　　　平坡寺在西山之巔境甚竒峻攀磴而陟俯眎¶
　　　　萬壑予為禮侍一至今十年矣¶
入門雙樹欲參天為禮雲峰一爽然長向省曹迷簿領¶
忍令心賞負風煙乍聞鐘梵千林上徙倚蒼茫獨鳥前¶
再入南宫容鬢改山僧猶記昔遊年¶