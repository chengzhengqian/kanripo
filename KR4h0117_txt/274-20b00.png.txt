　　　　(帶今不改/其舊稱云)¶
鸞刀夜割墨龍尾碾作端溪蒼玉砥花鑌鐵面一尺方¶
紫霧文光上書几銀絲雙纒玉腰圍翡翠青斑繡紫衣¶
金星鴝眼不敢現案上墨花皆倒飛景炎丞相魁龍榜¶
撫玩不殊珠在掌背銘刻骨四十四血録至今猶可想¶
謝公古文今所師西臺一慟神血垂獨持老瓦出門去¶
冬青樹邊書憤詞天翻地覆神鬼怒九廟成灰陵暴露¶
廬陵忠魄上騎箕流落端生何所寓抱遺老人生計拙¶