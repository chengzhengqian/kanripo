破浪能來有幾人鏡裏樓臺千古寺鷗邊花木四時春¶
興闌又復登舟去回首煙螺隔世塵¶
　　　臨湘舟中有懐孔儒太守李承恩進士三昆季¶
朝離沙羡暮臨湘萬種新愁七澤長泛泛世情鳬逐浪¶
飄飄身計雁隨陽沽來竹葉不成醉採得蘋花空自香¶
却憶相知阻相見遡逰宛在水中央¶
　　　送林允吉陞貴州叅政¶
昔君遷秩與予同今日先予戒玉驄莫厭路經蠻服外¶