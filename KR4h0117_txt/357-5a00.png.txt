几奏流水清風滌煩襟鍾期去己逺此意猶在今名軒¶
日相娛珍重若璆琳遥知徽軫外此樂還復深¶
　　　題香山九老圖¶
鑿翠開香山梯巖架石樓既忻功業成遂卜林泉幽解¶
帶依遠松濯纓臨清流灘鳴八節水雲度羣峯秋昔當¶
元和時屢進忠讜謀側聞移病後白雪己盈頭醉吟喜¶
自適山水足夷猶況逢諸老翁良時同退休命觴愛傾¶
倒取樂諧唱酬共保龜鶴齡寧隨麋鹿遊高名宇宙間¶