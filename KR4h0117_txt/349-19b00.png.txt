　　　浴仙池¶
不向瑶池醉錦筵却從下界戲清漣氷壺影浸芙蓉露¶
玉鏡香㴠翡翠煙白鶴已隨仙骨化青娥長得世人憐¶
春來水面浮萍發猶似靈風墜翠鈿¶
　　　五月六日賜觀西湖¶
玉珂龍影出長楸詔許西湖攬轡遊雲氣連山常帶雨¶
風聲度壑逈疑秋樹含飛翠沾衣濕泉作垂虹遶澗流¶
中使淹留歸向晩水紋輕漾采蓮舟¶