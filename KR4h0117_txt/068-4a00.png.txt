行行驅馬萬里逺淺入煙嵐危棧賒林中有鳥飛出谷¶
月上千巖一聲哭腸斷思歸不可聞人言恨魄來巴蜀¶
我聽此鳥祝我魂魂死勿學聲銜寃縱為羽族莫棲息¶
直上青雲呼帝閽此時山月如銜鏡嵒樹參差互輝映¶
皎㓗深看入澗泉分明細見樵人徑隂森鬼廟當郵亭¶
雞豚日宰聞膻腥愚夫禍福自迷惑魍魎憑何通百靈¶
月低山曉問行客已酬椒漿拜荒陌惆悵忠貞徒自持¶
誰祭山頭望夫石¶