蘭房昨夜藹祥氛天錫佳兒自不羣一角白麟真有種¶
九苞丹鳳豈無文桑弧蓬矢閽人設玉果犀錢座客分¶
試聼啼聲知國器添丁誰説事耕耘¶
　　　寄費廷用¶
幽人住處逺塵囂境絶輪蹄逸興饒不飲市無賒酒劵¶
能吟家有貯詩瓢竹欹每見雙儀鳳江近應聞兩度潮¶
記得春時茶宴散杏花斜日望仙橋¶
　　　寄永慶寺達上人¶