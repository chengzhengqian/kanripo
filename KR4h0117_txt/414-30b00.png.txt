想見諸畨接詔來幕府近山飛暑雹樓船入峽殷晴雷¶
壯遊正出巴陵道贏得髙堂舉夀杯¶
　　　送熊騰霄侍御赴山西副使¶
近來除命似君稀新帯横金豸作衣久矣十年書歲課¶
壯哉千里怯霜威中州善類知難得西土流亡喜漸歸¶
相送出城應駐馬祖筵春日正花飛¶
　　　趨闕承恩圗為錦衣魯百戸題¶
新從飛將破臯蘭喜拜金吾近侍官白馬遡風過御苑¶