　　　送舶使孫叔諧東歸¶
蓴鱸髙興趂新秋帆腹吞風湧去舟萬寶集登天子庫¶
諸蠻遮泣海山樓世間顛倒是非夢逹者逍遥得失侯¶
歸到家林定重九團圞杯酒菊花浮¶
　　　宴鳴珮亭和趙漕韻¶
數尺飛泉漏隔城寒巖坳處落琮琤懸知勝境無塵到¶
却訝晴天作雨聲一㰱不容貪者飲兩峰宜着醉翁行¶
此泉千載因人重曽識風光霽月清¶