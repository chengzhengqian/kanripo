䕶窻前樹泉澆谷後田沃洲能共隠不用道林錢¶
　　　夏口送徐郎中歸朝¶
星象南宫逺風流上客稀九重思曉奏萬里見春歸棹¶
發空江響城孤落日暉離心與楊栁臨水更依依¶
　　　鄂渚聽杜别駕彈胡琴¶
文姬留此曲千載一知音不解胡人語空留楚客心聲¶
随邊草動意入隴雲深何事長江上蕭蕭出塞吟¶
　　　送南特進歸行營¶