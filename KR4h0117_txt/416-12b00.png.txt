殊方風土須珍重莫為溪山久滯淹¶
　　　送馮原孝知揚州¶
東南佳麗隔江分我昔登臨倚半曛𤓰歩帆檣天末見¶
竹西鼓吹月中聞髙名自昔推揚一健足他年失冀羣¶
父老要知新太守聰明慈愛漢馮君¶
　　　送建德尹蔣文廣致政還光福¶
京塵衮衮鬢毛斑朝奉除書暮乞還三徑已嫌陶令晚¶
一丘長伴謝公閒仍知建德非吾土免使移文自北山¶