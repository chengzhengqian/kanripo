　　　九日西莊懷弟¶
衰年無力遠登臨短杖扶持叩竹扄雨過林間雙澗碧¶
雲消天際一峯青黄花寂寞憎詩痩白髪凄凉畏酒醒¶
心把茱茰思骨肉雁聲孤起夕陽汀¶
　　　擬時事經故居¶
世事浮雲變換多歸耕仍覓舊烟蓑城邉老屋他人住¶
溪上荒園此日過社燕已非尋主入林鶯還是為誰歌¶
角巾喜有隣翁在閒與庭前盼樹柯¶