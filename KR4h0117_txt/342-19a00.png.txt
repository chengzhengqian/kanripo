　　　徐徳原司丞隠居¶
放棹南湖春水深昔年遊覽得重尋陶公未許辭彭澤¶
龎老那容隠漢隂落絮雨餘霑墨沼遊絲風暖罥書林¶
自憐乆客渾無賴亦欲攜詩與盍簪¶
　　　送宋時中還海昌兼簡王好問提舉¶
十年湖海共飄零蹤跡渾如水上萍宋玉愁多成九辯¶
王通思苦續羣經鯨波日落千尋碧鶴嶺雲開萬疊青¶
君等懐才須世用弓旌早晩出虞廷¶