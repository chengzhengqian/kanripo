秋臺袍笏際明時㓜學功夫肯自疑白日妖狐正當道¶
朝陽彩鳳獨鳴岐忘身苦為蒼生計特詔還䝉聖主知¶
天北天南雲樹渺相逢今日慰相思¶
　　　題王用虔乃尊西畊巻¶
望望雲荘接澮川謀生事業只依然披殘谷口一簑雨¶
畊破村西三畆烟隣叟請期迎社日野人懷恵說豐年¶
南陽莘野遺風逺千古芳名可並傳¶
　　　望蘭亭¶