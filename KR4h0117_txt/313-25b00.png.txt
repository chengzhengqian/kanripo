　　　冬日漫興¶
天隂十日猶未解臘月荆揚氣候偏雨合樹聲來夜半¶
風催花信立春前酒徒已老今何處狂客不歸殊可憐¶
山茶一株欲爛熳百壺畱我醉新年¶
　　　寄陳性天¶
汎掃天壇事老君即從年少悟竒文青童汲井朝分乳¶
玉女裁衣夜染雲水上赤魚還可駕山頭白鶴自成羣¶
遥知客去能長嘯月冷天空半嶺聞¶