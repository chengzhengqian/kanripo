南溟有瑞鳥東海有靈禽飛遊集上苑結侣珍樹林願¶
言飾羽儀共舞簫韶音風雲忽中變一失難相尋瑞鳥¶
旣遭縻靈禽投荒岑天衢雨雪積江漢虞羅侵哀哀鳴¶
索侣病翼飛末任羣鳥亦千百誰當㑹其心南嶽有竹¶
實丹溜青松陰何時共棲息永托雲泉深¶
　　　溪水¶
溪石何落落溪水何泠泠坐石弄溪水欣然濯我纓溪¶
水清見底照我白髮生年華若流水一去無回停悠悠¶