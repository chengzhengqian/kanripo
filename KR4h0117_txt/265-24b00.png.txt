道傍亦有揚雄宅寂寞芸窓冷似秋¶
　　　賦得上林鶯送張兵曹¶
春日陽闗道鶯聲滿上林來從金谷曉飛度玉樓隂柳¶
嫩難分色歌停稍辯音明朝空解語人去落花深¶
　　　寄姚子仲¶
懶趨青瑣備朝班焚却銀魚掛鐵冠琪樹有枝空集燕¶
竹花無實謾栖鸞漢廷將相思王允晋代衣冠托謝安¶
聖世只今多雨露上林芳草似琅玕¶