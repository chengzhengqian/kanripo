　　　劉子有金陵之差遂便覲省¶
使君昔居紫荆關日登燕嶠望吳山逢人顔色鬱黯黕¶
對酒涕泗交潺湲使君南向金陵去孤帆夜拂春天樹¶
旅枕常欹月落時夢魂先到雲飛處楊子江頭青草斜¶
大孤山前開杏花行人三月重回首逰子一年初到家¶
出門煙草滿芳甸鳳皇臺接麒麟殿遊陌聯翩追宿娱¶
墨場婉㜻羅賓讌人生意氣無南北白馬青袍動江色¶
即㸔艤舸石頭城還聞税鞅鍾山側鍾山崒嵂壓秦淮¶