悲但作布施想江神雖怒將何為¶
　　　普通山距府東十數里青州禪師洪杲道場也¶
　　　　自龍華歸過之棟宇頹落僧徒鄙野良為可¶
　　　　惜是夜雨大作因書所聞所見為長韻¶
錦城之東山培塿突起伽藍壓山口入門氣象頗不凡¶
在昔規模定非茍黄絹碑詞著眼看青州老衲知名久¶
自披榛徑結茅屋不剪霜華散蓬首市門有女奉巾盥¶
衣祴無花生穢垢至今一轉&KR1799;鴒語散作諸方師子吼¶