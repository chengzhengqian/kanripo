　　　訪鑒師不遇書其壁¶
獨自來遊㣲雨後道人乞食及清晨應門童子能迎客¶
滿地榆錢欲買春花醉發狂風日釅栁眠喚起景光新¶
政當借榻酬無事熟鼾從教聒四隣¶
　　　晩秋溪行¶
熟路沿溪過石橋掃除秋晩浄迢迢幽尋忽見蘭芽茁¶
小立仍逢柿葉飄撲摝水飛雙去鳥&KR0008;瓏山響一聲樵¶
歸來半掩殘經在燕寢香凝碧未消¶