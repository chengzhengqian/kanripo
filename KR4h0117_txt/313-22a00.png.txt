九龍山前處士宅草堂低小盡青苔樹隂滿地日不到¶
水氣著人秋已回無數黃鸝相對語有時翠碧忽飛來¶
移牀與客竹間坐千里好風何快哉¶
　　　雲間見李克敏將歸呉陵作詩為别¶
與子西東二十霜尚思年少醉錢塘人間日月如行客¶
馬首山川忽異方歴歴早鶯初變語翩翩歸雁未成行¶
明朝陌上重分袂更盡呉姬酒一觴¶
　　　靈鷲觀燈¶