髯翁家住東海頭胸次直欲凌髙秋陳編往牒競探摘¶
新詞吐出鏘琳璆邇來蹤跡更竒絶踞石中宵玩明月¶
銀丸滉漾青琉璃空濛萬象俱涵澈招呼浮丘揖任公¶
下上八極神遊中丹霞山人忽相遇片紙㸃染何昭融¶
手持視我我心醉櫂入濠湖竟無睡超然起望海天髙¶
捲盡纎雲月初霽¶
　　　無菊嘆¶
去年旱劇今苦霖佳菊槁爛俱莫禁薋葹菉莽競蕃殖¶