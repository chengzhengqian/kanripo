時枉諸公遥問訊天涯誰道近春明¶
　　　南寺讀毛文簡詩有感¶
舊遊曾記榼殽蔬屈指重來十載餘珠樹玉梅春似昔¶
野情僧面老猶初畫楣文墨皆陳迹青草蛟螭總漫墟¶
莫笑隨縁西竺語一茶清世有誰如¶
　　　衞河懷陳僉憲¶
清源秋夜下長河獨客孤舟月色多濁酒未縁傾宿好¶
高才那得聽新歌南都夢繞同臺署東闕天教接珮珂¶