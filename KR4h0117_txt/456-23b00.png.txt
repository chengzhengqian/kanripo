莫訝小山花事好已留歡賞寄秋前¶
　　　夜坐聞新雁懷遠作¶
澤國秋深烟水饒依依凉月霽層霄一聲新雁已蕭瑟¶
萬里長空方寂寥漸覺井梧團玉露忽驚園柳脆芳條¶
閒居見爾應愁思况是邊闗征戍遙¶
　　　小至¶
仲冬小至氣氤氲雪後川原路始分佳節思親倍惆悵¶
野人携酒意殷勤灰心未解迴温律霜鬂仍愁對朔雲¶