迢逓踰東廣滄茫又嵗除自從辭故里不見有家書風¶
雨恒懐汝艱難誰念予江南親白髪安否近何如¶
　　　耕樂¶
我愛躬耕樂生涯百畆田曉翻溪上雨夕破壟頭烟禾¶
黍青山外桑麻緑水邊官租輸巳畢斗酒醉殘年¶
　　　雨後江行¶
早出餘杭郭微茫曉色開畵船江上别緑樹水邊迴酒¶
為離人勸詩因細雨催故人凋謝久惆悵不勝杯¶