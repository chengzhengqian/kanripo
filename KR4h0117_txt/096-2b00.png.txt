絶代佳人何寂寞棃花未發梅花落東風吹雨入西園¶
銀線千條度虗閣臉粉難勻蜀酒濃口脂易印呉綾薄¶
嬌嬈意緒不勝羞願倚郎肩永相著¶
　　　代小玉家為蕃騎所虜後寄集賢裴相國¶
動天金鼓逼神州惜别無心學墜樓不得廻眸辭傅粉¶
便須含淚對殘秋拆釵伴妾埋青塜半鏡隨郎葬杜郵¶
惟有此宵魂夢裏殷勤相覔鳯池頭¶
　　　寄湖南從事¶