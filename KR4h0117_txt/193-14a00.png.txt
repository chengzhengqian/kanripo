耳根久與朝雞别熟睡八年謀未拙乞米作糜䝉被啜¶
客来午漏家僮出如今兒噭妻愁絶我縱喜晴心已折¶
可以藝麻多笋蕨茍有一丘吾計决奈何諸公厮役皆¶
豪傑尚愛舂陵老元結¶
　　　牡丹和潘養大韻¶
看花喜極飜愁人洛陽城外滿沙塵還知姚魏輩何在¶
但有歐蔡名不泯夕陽為我作初霽佳節過此無多春¶
更燒銀燭飲花下五陵佳氣今方新¶