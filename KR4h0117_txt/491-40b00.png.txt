将門才子最風流報國心勞賦逺遊翠袖隔花歌舞散¶
青山回首別離愁花深野戍晨吹角月冷江橋夜泊舟¶
此去玉門關外路等閒談笑覔封侯¶
　　　送張廷範還郷¶
殷勤斗酒別離間一曲勞歌慘壯顔秋水白鷗經野渡¶
夕陽紅葉望鄉山五雲宫闕雙龍繞千里風煙一騎還¶
此後定期纓冕貴未知何處得追攀¶
　　　代送鄭公子還鄉¶