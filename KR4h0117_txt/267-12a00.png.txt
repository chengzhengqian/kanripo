西窓山茶初作華屋角枯楊啼早鴉景物蒼茫歲年暮¶
自笑經年猶别家玉梁之山峽江上金洞瓊峰鬱相向¶
却憶幽人住澗隂寄我山中采薇唱昔者登臨訪紫煙¶
石幢題字不知年松杉老大堪圍帶橋水新生勝榜船¶
仙人瘞劒青山麓捫蘿下窺翳修竹服食爭求五色芝¶
咽泉誰試千秋菊于今局促少清閒夢著只在仙厓間¶
世事撩人心懆懆誦君新詩為解顔相親未厭相疏乆¶
鳥鳴嚶嚶思我友曠懐寜訝山陽鍜任逹長躭步兵酒¶