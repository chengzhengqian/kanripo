客行愁落日鄉思重相催況在他山外天寒夕鳥來雪¶
深迷郢路雲暗失陽臺可歎恓惶子髙歌誰為媒¶
　　　永嘉上浦館逢張八子容¶
逆旅相逢處江村日暮時衆山遥對酒孤嶼共題詩廨¶
宇鄰蛟室人煙接島夷鄉園萬餘里失路一相悲¶
　　　宿武陽即事¶
川暗夕陽盡孤舟泊岸初嶺猿相呌嘯潭嶂似空虚就¶
枕滅明燭扣舷聞夜漁雞鳴問何處人物是秦餘¶