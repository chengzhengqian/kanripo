十月北風燕草黄燕人馬飽弓力彊虎皮裁鞍鵰羽箭¶
射殺陰山䨇白狼青氊帳高雪不濕擊鼓傳觴打令急¶
戎王半醉貂裘眠昭君獨抱琵琶泣¶
　　　臘月十八日早苦寒與家婦飲¶
寒夜不可旦老雞鳴苦遲晨興出户視風折山樹枝最¶
愛堂東梅冽寒亦弄姿夜來月中影窺我讀書帷中庭¶
石井欄晨汲氣如炊今日復何事環珮聨氷澌甆罌有¶
芳醇庖舍具鮮肥地爐熾新炭三酌對山妻¶