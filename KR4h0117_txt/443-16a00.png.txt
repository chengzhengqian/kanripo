　　　送徐仕亨復任荆門¶
二十年前已識荆荆州今復去專城栁條解綰離人恨¶
河水長流故舊情闕下有人推孺子江南到處說徐卿¶
也知騏驥終騰踏髙駕雲車天上行¶
　　　慶致仕閣老商先生壽七十¶
當代明經第一人强年高歩上星辰錦袍玉帯兼三秩¶
白石清泉度七旬謝却鈞衡娛暮景歸來桑梓樂長春¶
茲辰茲㑹遙相憶南望南天祝頌頻¶