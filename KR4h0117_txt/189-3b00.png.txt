遊觀不作難呼舟渡清泚新晴宿潦淨羣山政如洗上¶
方凭危欄萬象見根抵寒泉自可㪺況復雜肴醴高談¶
下夕陽邂逅𤣥鑰啓中流發浩歌月色在波底¶
　　　題城南書院招元晦¶
積雨欣始霽清和在此時林葉既敷榮禽聲亦融怡鳴¶
泉永不窮湖風起淪漪西山卷餘雲逾覺秀色滋層林¶
叢緑閒愛彼松栢姿嵗寒心不改似與幽人期¶
　　　送楊廷秀¶