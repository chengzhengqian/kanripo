　　　白雲山房¶
春山行看白雲生雲白山青夜雨晴半日閒乘蘇子興¶
一空談悟逺公情花宫鴈塔隱還見斷嶺敧崕補欲平¶
深坐夕陽催去馬幾時聫榻聽鐘聲¶
　　　題沈侍御山水之間書屋¶
塵外青山緑水紆水山深處著吾廬竹園久與塵囂隔¶
松菊真成吏隱居接地風聲浮㶑灧倚天峰影照澄虛¶
抛書不盡閒居興海嶽悠悠意有餘¶