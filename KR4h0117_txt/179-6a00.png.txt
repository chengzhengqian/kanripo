　　　送喻叔竒通判㑹稽¶
鳴騶前日餞出使椎鼓今日送作州㑹稽别駕官尚薄¶
道傍羡者何其稠版輿有親餘九十東南之美供甘柔¶
先春鑄牙入午啜破臘箭茁充晨羞况復詩壇執牛耳¶
所至風月相獻酬千巖萬壑徧題品㑹有采者人名遒¶
　　　賀車駕幸秘書省二首¶
麟臺高柳識雕輿共記中興幸省初黃道再傳天子蹕¶
青編重入史臣書需雲下際君恩盛晨露高張樂節舒¶