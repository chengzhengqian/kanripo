遂令狐豕成其雄屠邉下砦轉相攻千家萬家鷄犬盡¶
十城五城煙火空夕陽愁向盤江道黄蒿離離白骨槁¶
魂入秋空結怨雲血染春原長寃草只今四夷來歸王¶
高墩短塹俱已荒牧童驅羊上塋塜田父牽牛耕戰塲¶
惟有行人行嘆息聞說盤江淚沾臆¶
　　　黄陵廟¶
黄陵峽中灘水多黄陵廟下難經過峩峨巨舸牽百丈¶
櫓折檣摧不得上江風蕭䬃笳皷哀廟門遙向楓林開¶