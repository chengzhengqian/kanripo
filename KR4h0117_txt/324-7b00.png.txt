庭闈垂老白髪多宦程况復隔淮越夕陽芳草情如何¶
情如何那堪論丈夫為國須致身君不見太行立馬一¶
回首至今猶記河陽人¶
　　　雙清軒為趙府王引禮賦(雙清者湖與竹也/)¶
月湖一泓天鏡光湖上居人臨水傍綠堤不種桃與李¶
春風繞舍琅玕長晴雲低拂蒼波淺坐來引興瀟湘逺¶
凉氣常涵碧樹秋清隂毎落漁磯晚由來清景難久留¶
曵裾今向王門遊身依薊北關山逈夢落閩南煙雨愁¶