坐令亭障如磐石一㸃胡塵不敢通¶
　　　求碧窓葉先生蘭亭書法¶
碧窓夫子寫蘭亭千載羲之契合㝠赤手妙探龍虎窟¶
墨池寒蘸斗牛星韓公自詫軍方張杜老深知筆有靈¶
賸欲相從學心畫煩君為我講聲形¶
　　　送李侍御四川巡按¶
平明奉詔出巖廊萬里西川事激揚玉斧凝霜生勁氣¶
繡衣籠日帶恩光巴江渡處波濤静劒閣經時草木香¶