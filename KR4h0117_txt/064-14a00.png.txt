滿忩猶在更衣處管絃迴燭無限情環佩憑欄不能去¶
皎皎蒼蒼千里同穿煙飄葉九門通珠簾欲巻畏成水¶
瑶席初陳驚似空復值君王事歡宴宫女三千一時見¶
飛葢愁看素暈低稱觴願踏清輝徧江上無雲夜可憐¶
冐沙披浪自嬋娟若共心賞風流夜那比髙髙太液前¶
　　　楊花落¶
北斗南迴春物老紅英落盡緑隂早韶風澹蕩無所依¶
偏惜垂楊作春好此時可憐楊柳花縈盈艷曵滿人家¶