莊生歸省覲九月下揚州秋水孤帆逺白雲天際流嶺¶
猿驚客夢楓葉戰鄉愁為報南華老逍遥海上遊¶
　　　贈郁子南歸¶
離歌動竹扉客子振征衣遥憶吳江上霜清鱸正肥山¶
中三徑好天外片帆歸只恐波濤濶魚竿拂少微¶
　　　登太白酒樓贈别張大¶
樓對羣山起人隨世代遷不知千載下更得幾人傳孤¶
鶩迷荒澤哀鴻下浦烟辭君挂席去淮海弄潺湲¶