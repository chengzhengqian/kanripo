肯學池塘鷗鷺羣啄食卑汚外空潔懸知素壁玩且乆¶
似有涼風起寥泬赤松異日許同逰借爾翺翔向金闕¶
　　　秋日登萬嵗山¶
萬嵗之山髙挿天逺摩蒼翠凌紫煙瑶樓玉宇耀初日¶
碧窗朱户相輝鮮春風瑤草長新綠珊瑚玉樹何娟娟¶
鶯啼白晝出深谷縞鶴嵗乆巢松巔洞門隂隂苔蘚碧¶
石澗九曲通流泉日轉金輿經翠巘風迴仙仗度花前¶
天香遙散廣寒外紫翠近落瑤池邊方壺員嶠果安在¶