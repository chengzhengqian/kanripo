松柏黄昬有鶴還當日翠華遊物外百年金殿鎖人間¶
浮塵擾擾江湖逺悵望巖棲不可攀¶
　　　春晴憶湖上¶
湖上晴烟積雪春栁條湖水接芳新林鶯恰恰稀逢侣¶
岸日暉暉低向人汀芷渚蘭暄自碧浴鳬飛鷺晩相親¶
弄移白日思魚舸嘯倚青雲愧此身¶
　　　晩晴郊望¶
早時鳴雨晩細微忽有返照来荆扉山禽水禽交止語¶