可憐春岸飛鷗鳥又見春山長薜蘿峰勢揷江谿路少¶
峽門横瀨水聲多蘋洲㸔雨維舟坐松嶠穿雲躡屐過¶
見説此溪多釣伴月明來聽扣舷歌¶
　　　觀雨作¶
東峰雨色遶前溪野樹江船望欲迷卷幔忽驚山霧入¶
近村長聽水禽啼清憐松菊長茅屋深愛湍流滿稻畦¶
故人門巷隔車轍多病青尊不可攜¶
　　　奉酬空同先生垂訪見詒¶