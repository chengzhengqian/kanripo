許身肯作王孫女頭白哀吟對馬卿¶
　　　姑蘓臺¶
烏喙難忘石室囚苧蘿西子入長洲鴟夷若褁姦臣去¶
麋鹿安能此地遊落月當門懸目恨遠山顰黛捧心愁¶
後人俛仰悲陳迹獨倚欄干對虎丘¶
　　　葺山中故廬有感¶
溪上先人有敝廬昔年經始最勤劬弟兄已作辭家燕¶
林木誰瞻愛屋烏牆角蓬蒿迷町畽檐牙風雨老枝梧¶