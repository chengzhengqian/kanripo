　　　早赴街西行香贈盧李二中舍人¶
天街東西異祗命遂成逰月明御溝水蟬吟堤樹秋老¶
僧情不薄僻寺境還幽寂寥二三子歸騎得相收¶
　　　天星送楊凝郎中賀正¶
天星牢落雞喔咿僕夫起餐車載脂正當窮冬寒未巳¶
借問君子行安之㑹朝元正無不至受命上宰須及期¶
侍從近臣有虚位公今此去歸何時¶
　　　鳴雁¶