白雲擔出人間輕自言尋師一百日月磴霄梯盡歴越¶
路窮不聞啼鳥聲側身曽穿虎豹窟天目髙山何處起¶
脚繞臨安五百里諸天鐘磬虚無中秋霞冬雪迷禪宫¶
朝箱忽自淵底來夜燈却在空中紅風髙六月氷不解¶
胡孫啾啾崖谷晦春無桃李秋無菊惟見天花發光彩¶
我思越中多異峰擬折天姥青芙蓉錢塘隘海天目聳¶
聞渠一話心憧憧他年借得飛龍杖還覔支公飱雪松¶
　　　煮七寳泉¶