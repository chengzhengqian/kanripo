行李踰南極旬時到舊鄉楚芝應徧紫鄧橘未全黄渠¶
濁村舂急帘高社酒香故山歸夢喜先入讀書堂¶
　　　哭劉司户¶
離居星嵗易失望死生分酒甕凝餘桂書籖冷舊芸江¶
風吹雁急山木帶蟬曛一呌千廻首天高不為聞¶
　　　桂林¶
城窄山将壓江寛地共浮東南通絶域西北有高樓神¶
䕶青楓岸龍移白石湫殊鄉竟何禱簫鼓未曽休¶