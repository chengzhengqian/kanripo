　　　送蕭生下第南歸¶
少年懐寳謁京畿又向明時下第歸薊北鶯啼春後滿¶
淮南樹色雨中微手披經史常忘食家傍園林靜掩扉¶
終待秋風摶六翮九霄雲淨看髙飛¶
　　　上清袁止安寄詩余以寫竹奉酬并步來韻¶
京華一别嵗頻更長憶同年老弟兄軒冕無心蹔同俗¶
山林有道竟違榮石田過雨瓊芝潤金籙開函玉女清¶
貎得崐丘青鳯羽因風遥答故交情¶