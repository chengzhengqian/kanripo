　　　酈生長揖圖¶
㧞劒斬蛟神媪哭盖世英雄逐秦鹿君本髙陽一酒徒¶
乃敢庭前嗔濯足五年帝業本天命待君濯足何為辱¶
溺冠不罵老書生猶有攻齊半分策君不見子陽罄折¶
竟如何囘首江山空碌碌¶
　　　江南弄¶
蒲芽出水鴨雛小驕馬嘶聲踏芳草誰家紅粉兩妖嬈¶
終日當壚被花惱使君竚立凝䨇眸蛺蝶紛飛來隴頭¶