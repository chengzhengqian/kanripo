　　　王伯純讀書别墅晨興有懐縱筆奉寄¶
數日有所思作詩無好趣思君讀書芳桂林睡起題詩¶
有新句謝公埭上棟花風密葉啼鶯緑如霧君如塵外¶
鶴我似書中蠧人生知己海内稀更有參差不相遇咫¶
尺思君知幾囘逺别懸知亦良苦草亭新竹長昨夜䢴¶
溝雨思君持酒時心逐江潮去明年柳暗金河路君馬¶
如龍轡如組而今壁上好題詩記取王郎讀書處¶
　　　答豫章鄧文若進士見贈并謝蘇昌齡徵君¶