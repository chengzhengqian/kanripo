八駿鞍轡鞭龍魚神靈怪駭千萬殊縱有健筆難窮書¶
一官長沙賦歸歟三年卧病南陽廬故交新貴一字無¶
扁舟夢鱠松江鱸行或止之不可虞呼童取酒聊自娛¶
短歌激烈驚樵漁掀髯一笑誰和予隣商去住依祝巫¶
盤餐拜祠檣上烏百錢之利衆所趨浪走不待晨雞呼¶
進銳退速中乗除未要冐險争前途江山正自不我疎¶
我亦樂與江山俱安得匹素百尺餘他年寫我東遊圖¶
　　盧摯¶