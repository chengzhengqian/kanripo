白髪老仙逢盛事綵毫先詠太平詩¶
　　　和謝雪坡錢塘見寄¶
經旬不見謝宣城小楷烏絲寄遠情黄篾樓高春夢破¶
緑羅衣薄暮寒生鶴臨沙渚鷗俱浴花落江泥燕與爭¶
欲趂雨蓑搖短楫西湖新水蕩空明¶
　　　楊村寒食¶
預折楊枝插繞簷荳糜香軟麥餳甜春衣未染新絲織¶
午篆猶分舊火添小雨送花青見萼輕雷催笋碧抽尖¶