君不見楚筵醴罷暮歸来甑塵妻子無顔色¶
　　　潯陽寄毛君湖口¶
大江六月凉風發匡廬清波滚眀月削出萬朶青芙蓉¶
水底揺動金銀闕美人盈盈坐湖縣昬叩石鐘曙晞髪¶
悵望迢迢碧雲合早晚扁舟向蠻越¶
　　　胡馬來再贈陳子¶
冬十二月胡馬来白草颯颯黄雲開沿邊十城九城閉¶
賀蘭之山安在哉傳聞清水不復守遊兵早扼黄河口¶