　　　南浦飛雲¶
悠悠片影楚江涯漠漠輕陰傍釣家乍逐渚煙籠草色¶
還隨灘月隠蘆花風吹暝靄收殘雨日絢晴暉帶落霞¶
㡬度雁歸迷宿處數聲嘹唳隔寒沙¶
　　　徐亭煙樹¶
東湖老樹拂晴雲樹裏空亭識聘君鶯囀綠陰初過雨¶
鴉啼凉影半斜曛誰懸木榻延高士空致生芻弔古墳¶
千載高風遺像在令人俛仰挹清芬¶