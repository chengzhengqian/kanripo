餘馥桃李敷繁陰永言繼前烈因之播清吟¶
　　　志喜詩為南康守林士敏賦¶
四海際開運聖明日清穆台鼎列碩彦外治資明牧自¶
非龔黄儔空懷蒼生毒伊人抱奇才一麾守南服撫字¶
忘勤勞徳禮反淳樸雨露曉已濡怨恣去何速持誠銷¶
金石修文弭災酷果然愜所祈亦以諧素欲翔鸞集官¶
署蝗銷秀嘉糓豈伊感化工信乃徵明淑清芬播以遥¶
循良邈方續愧兹樗散材敢諷絃歌曲¶