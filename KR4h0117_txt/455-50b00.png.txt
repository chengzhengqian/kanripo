　　　送徳觀歸省¶
雪裏閉門十日坐開門一笑忽青天茅簷正好負暄日¶
客子胡為思故園椿樹慣經霜雪老梅花偏向嵗寒妍¶
瑯琊春色如相憶好放山陰月下船¶
　　　寄浮峰詩社¶
晚凉庭院坐新秋㣲月初生亦滿樓千里故人誰命駕¶
百年多病有孤舟風霜草木驚時態砧杵闗河動逺愁¶
飲水曲肱吾自樂茅堂今在越溪頭¶