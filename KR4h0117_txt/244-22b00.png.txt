　　　銅雀臺¶
半空高棟翔金雀玉扆繐帷塵漠漠西陵老樹暝色寒¶
長安賤妓春情薄曲終紅袖辭尊前簷傾斷甓飛人間¶
分香老淚恨不滅秋風吹入苔花斑漢家一片當時土¶
肯為奸雄載歌舞銷盡曹瞞萬古魂落日潼河咽寒雨¶
　　　送顧仲莊之海北¶
釣龍臺下與君别萬里東南何日還星斗動搖天在水¶
海門空濶浪如山珊瑚寶樹來三島鸚鵡金籠出八蠻¶