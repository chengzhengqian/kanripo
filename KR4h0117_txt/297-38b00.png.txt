我來君又去同是宦遊人别處初逢雪還家始見春盃¶
傾故國酒衣拂異鄉塵却嘆離居者依依孰可親¶
　　　過星軺館¶
仙館萬山深鑾輿近駐臨洞門金鎖閟垂柳粉墻隂旌¶
斾移龍影笙竽過鳳音小臣來獨晩向此一沉吟¶
　　　春日旅懐¶
别後猶飄泊春來倍嘆嗟花開今日少人憶故園賖細¶
雨連山暝清溪入郭斜慈闈在何處欲望暮雲遮¶