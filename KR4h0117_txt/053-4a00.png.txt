水雲同穴過僧虎共林殷勤如念我遺爾掛冠心¶
　　　送䕫州班使君¶
魚國巴庸路麾幢漢守過曉檣争市隘夜鼓祭神多雲¶
白當山雨風清滿峡波夷陵舊人吏猶誦兩岐歌¶
　　　秋夜憶興善院寄苗發¶
右軍多住寺此夜後池秋自與山僧伴那因洛客愁巻¶
簾霜靄靄滿目水悠悠若有詩相贈期君憶恵休¶
　　　病中寄鄭十六兄¶