　　　孫懋仁沱西别業¶
屋邊沱水日淙淙風物元應擅楚邦蘭芷生連垂釣石¶
鳬鷖栖近讀書窗城東曉色聞孤角畦外春流帶九江¶
為約扁舟他日㑹狂歌來和郢人腔¶
　　　送胡廷和得告歸歙¶
北扉中秘日委蛇誰遣同袍又别離司馬病容青鏡改¶
狄公心事白雲知秦淮野水秋通閘建業檣風夜引旗¶
我有思親無限意隨君先到漢江湄¶