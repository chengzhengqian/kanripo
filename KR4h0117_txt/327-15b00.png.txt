幾度叨陪清宴樂却疑身世逺塵氛¶
　　　題鎮江多景樓¶
獨倚危樓眼界寛無邊風景恣盤桓四圍花木如屏擁¶
千里江山入畵看帆破晚煙歸别浦雁拖秋色下空灘¶
來今往古詩何限景物難窮思易闌¶
　　　淮河晚泊¶
乘軺千里戴君恩舟抵淮河日已昏萬井人家城外市¶
幾行煙樹水邊村鐘鳴蘭若僧歸渡犬吠茅簷客到門¶