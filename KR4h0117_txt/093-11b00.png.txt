　　　奉使封王次宜春驛¶
微宦淹留鬂巳斑此心長憶舊林泉不因列土封千乗¶
争得銜恩拜二天雲斷自宜鄉樹出月髙猶伴客心懸¶
夜來夢到南臺上徧看江山勝往年¶
　　　訪建陽馬驛僧靈耀亞齊¶
瀟瀟風雨建陽溪溪畔維舟訪亞齊一軸新詩劒潭北¶
十年曾識華山西吟魂昔向江村老空性元知世路迷¶
應笑乗軺青瑣客此時無暇聽猿啼¶