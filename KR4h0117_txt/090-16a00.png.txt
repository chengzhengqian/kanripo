　　　錦城秋寄懐𢎞播上人¶
極頂雲兼凍孤城露洗初共辭嵩少雪久絶貝多書逺¶
照雁行細寒條狖挂虚分泉煎月色憶就茗林居¶
　　　賈島墓¶
一第人皆得先生豈不銷位卑終蜀士詩絶占唐朝旅¶
塟新墳小魂歸故國遥我來因奠灑立石用為標¶
　　　贈曹郎中崇賢所居¶
閒坊宅枕穿宫水聽水分衾葢蜀繒藥杵聲中搗殘夢¶