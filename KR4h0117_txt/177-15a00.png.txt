　　　次韻葉徳璋見示¶
窮冬未省見梅班故里何由投竹安歸意寕須卜以决¶
衰顔休待鏡頻看交情謝子來今雨節物娱予後苦寒¶
獨酌更憐終漫興不如骫骳得天歡¶
　　　上巳¶
朝來一雨快隂晴東郊百鳥間闗鳴受風柳條不自惜¶
蘸水桃花可憐生不見山隂蘭亭集况乃長安麗人行¶
東西南北俱為客且送江頭返照明¶