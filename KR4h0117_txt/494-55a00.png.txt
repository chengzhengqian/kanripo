栁條萱草何須問且共天涯目斷鴻¶
　　　除夕二首¶
撥盡罏灰夜欲晨不知飄泊潞河濵燈花自照還家夢¶
道路誰憐去國人浩蕩江湖容白髮蹉跎舟楫待青春¶
只應免逐雞聲起無復鳴珂候紫宸¶
黯黯離愁酒半醺不眠閒讀送窮文旅窻燈火寒猶在¶
村巷雞聲歲又分千里家山歸有漸百年心事老無聞¶
未妨去國還飄泊已把閒心等白雲¶