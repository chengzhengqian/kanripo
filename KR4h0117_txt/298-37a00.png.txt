　　　送王董教歸沔陽¶
祖道黄花白露寒江亭澆酒悵離顔鶺鴒共向沙頭别¶
鴻雁分飛雨外還夢渚雲開三峽水漢陽帆帶五華山¶
泮林此後應相憶莫遣音書滯楚關¶
　　　孟夏山居¶
卜居曾費買山錢林下蕭條屋數椽絶澗垂蘿時見瀑¶
緑槐殘雨晝聞蟬潭邊鹿過疑盤谷嶺口人看似輞川¶
自是幽棲無外事閉門閒讀養生篇¶