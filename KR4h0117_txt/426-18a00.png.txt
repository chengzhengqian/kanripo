　　　謁孔明祠¶
中原無處不兵戈獨向岡頭抱膝歌醜女只將才作配¶
將軍須待駕頻過圖中龍虎真難測身後桑田未肯多¶
兩表乆無曹父子一星還殞漢山河青天白日神長在¶
宋碣唐碑字欲磨寂寞荒臺儼遺像行人臨去復蹉跎¶
　　　禁體詠雪¶
癡雲苦霧互依憑望裏乾坤已混凝黙黙寒侵烘硯火¶
濛濛光引讀書燈逺飛鴉背添多重閒倚龍鱗結數層¶