路轉千溪曲泉分萬壑聲溪雲横夕景山館息炎程院¶
立雙松古林栖百鷺清乗凉多暝思種種舊遊情¶
　　　陞江西叅政同寅餞别黯淡寺¶
髙閣臨波逈輕雲匝寺隂溪聲千古壯雨意萬山深祖¶
席開青嶂風烟灑素襟行行復何處隨分是吾心¶
　　　次文卿清明日老軍塘阻風志感¶
水逆兼風逆難窮汗漫程船頭折楊栁客裏過清明江¶
壟凄烟雨天涯逺弟兄相悲重相别愁絶海雲横¶