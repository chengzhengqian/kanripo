　　　賦得武夷山送陳孟敷之三衢¶
亭亭溪上峯彩翠亂晴日竒崖與恠壑杳靄看無極寒¶
渠石瀨潄野逕煙蘿宻猿響夕陰沈松鳴夜風疾傳云¶
羽仙客昔此鍊金液鶴駕雖已遥空壇想行跡蒼然舊¶
臺觀冷落依泉石丹光晴更發紫氣朝還集九曲别時¶
多慿君訪寥閴¶
　　　送王中美之京¶
魯酒三百杯送行莫匆匆酣歌擊劍起逸氣如長虹昔¶