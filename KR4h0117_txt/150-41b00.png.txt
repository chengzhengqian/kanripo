荔子幾時熟花頭今已繁探春先揀樹買夏欲論園居¶
士常攜客參軍許扣門明年更有味懷抱帶諸孫¶
　　　丙子重九¶
三年瘴海上越嶠真我家登山作重九蠻菊秋未花惟¶
有黄茆根堆壠生圽窊蜒酒蘗羣毒酣甜如棃樝何以¶
侑一樽隣翁餽鼃蛇亦復强取醉歡謠雜悲嗟今年吁¶
惡嵗僵仆如亂麻此㑹我雖健狂風卷朝霞使我如霜¶
月孤光挂天涯西湖不欲往暮樹號寒鴉¶