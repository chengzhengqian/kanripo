　　　春興六首¶
萬里春風二月花十年塵土一烏紗惟將素節酬知己¶
豈有黄金買歳華愁邊熟食無烟火江上堅城有鼓笳¶
憶我舊遊如昨日繡簾青舫越天涯¶
終南山色翠含烟太白峰高尺五天春暖鶯花連萬室¶
月明笙鶴㑹羣仙黄塵白髪三千里流水浮雲十二年¶
齊楚飄零成潦倒令人猶自憶秦川¶
洛陽城裏雪初消流水天津尚有橋漢寝隋陵春寂寞¶