龍門曾共戰驚瀾雷電浮雲出濬湍紫府有名同羽化¶
碧霄無路却泥蟠公車未結王生襪客路虚彈貢禹冠¶
今日鑪錘任真宰暫回風水不應難¶
　　　送劉郎中牧杭州¶
一州横制浙江灣臺榭參差積翠間樓下潮廻滄海浪¶
枕邊雲起剡溪山吳江水色連堤濶越俗舂聲隔岸還¶
聖代牧人無逺近好將能事濟清閒¶
　　　貧女吟¶