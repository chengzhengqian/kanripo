身外功名眞草芥飄然短䟽拂衣歸也知自古才多忌¶
始覺從前事已非新釀謾同陶令醉强年不用魯戈揮¶
慚余尚繫樊籠裏何日從君自在飛¶
　　　題許秋官壁間竹石¶
孤根托竒石高節近清暉更愛幽香發隨風入翠幃¶
　　陳璽(字徳符自號守/魯因名其集)¶
　　　春雨聚朋有感¶
細雨泥滑滑春隂思冲冲呼童炙海錯款客話東風鶯¶