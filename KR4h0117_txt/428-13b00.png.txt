　　　視篆後二日得孿子¶
日出東城啼乳烏簷前乾鵲又相呼判花公署方投筆¶
坐草私門又掛弧自笑秋𤓰生並蒂休嘲老蚌出䨇珠¶
多男且得寛懷抱未計將來賢與愚¶
　　　邵伯湖口與質夫丈啓小酌¶
蘭棹翩翩先後行夜來相失苦相縈石尤風似知人意¶
甓社湖邊阻客程雲抹青山螺黛碧天涵白浪雪花明¶
篷窓對景堪同樂况有金陵酒滿罌¶