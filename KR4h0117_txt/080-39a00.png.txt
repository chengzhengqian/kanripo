竹園霜後桔橰閒兒童不許驚幽鳥藥草須教上假山¶
莫為愛詩偏念我訪君多得醉中還¶
　　　夏日病愈因招魯望¶
曉日清和尚袷衣夏隂初合掩柴扉一聲撥穀桑柘晩¶
數㸃春鋤煙雨㣲貧養山禽能個瘦病闗芳草就中肥¶
明朝蚤起非無事買得蓴絲待陸機¶
　　　夏初訪魯望偶題小齋¶
半里芳隂到陸家藜牀相勸飯胡麻林間度宿抛棋局¶