别來幾日世巳非忽此披圖憶曩時早知避地多處所¶
肯逐紅塵千里歸林下一夫巾屨似亦有舟人與漁子¶
能添野老煙波裏便與同生復同死¶
　　　題出射圖¶
玉門關南百草腓玉門關此鬬兵稀邊頭無事秋馬肥¶
將軍出射沙塵瀰一人據鞍執大旗翩然前𨗳疾若飛¶
一人引弰如附枝一人放箭箭不知後有兩人蹙騎追¶
側身㧞鏃恐鏃遺玉門關城逈且巍一時士馬何神竒¶