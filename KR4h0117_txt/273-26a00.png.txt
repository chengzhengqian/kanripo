　　　月出東林客窗上疑梅花影¶
朔風何處寒梅發江水悠悠路超忽逢花不語疑見人¶
對影非眞却因月縱使無花意自同誰知有影色俱空¶
回頭不見東林樹猶勝羅浮是夢中¶
　　　次韻吳正傳都城寒食¶
悠悠獨酌舞春衫千障黄塵客未諳鐡騎引駝沙草北¶
雕弧驚雁塞雲南太平天子回中望齊國先生稷下談¶
猶有七香車幾兩曉來風雨定誰驂¶