　　　六齡行效髙適¶
六齡讀書近燈火垂髫開口談今古一畆鶯花不敢窺¶
四時筆硯常辛苦早望青雲轉手生狂期金印揚眉取¶
誰知坎壈三十年碌碌布衣猶拜俯後生坐見登紫庭¶
耆舊紛看下黃土逺志從人笑鴻鵠髙才悔殺誇鸚鵡¶
世間富貴豈足論眼中齷齪何足數荀卿邑邑不逢齊¶
尼叟皇皇仍在魯身賤難辭官長輕數竒慣受庸人侮¶
五湖烟水托妻子海上清名榮父母意氣吾凌霄漢髙¶