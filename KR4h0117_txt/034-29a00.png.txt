　　　洛陽道四首獻吕四郎中¶
洛水春氷開洛城春樹緑朝看大道上落花亂馬足¶
大道直如髮春日佳氣多五陵貴公子雙雙鳴玉珂¶
春風二月時道傍栁堪把上枝覆官閣下枝拂車馬¶
洛水照千門千門碧空裏少年不得志走馬遊新市¶
　　　江南曲四首¶
緑江深見底高浪直翻空慣是湖邊住舟輕不畏風¶
逐流牽荇葉緑㟁摘蘆苗為惜鴛鴦鳥輕輕動畵橈¶