衰草寒煙老木風南朝佳氣落秋空璧來山鬼遮秦使¶
盤泣銅仙别漢宮壞埒尚傳祠乙鳥荒池曾見射飛鴻¶
騷人自古多荆思長在登臨感慨中¶
　　　題上清張道士壺洲¶
錦水東頭觀闕青仙家元不隔滄溟鳳麟洲渚寒凝碧¶
雲霧衣冠夜降靈金醴浸花留客醉玉簫吹月使龍吟¶
看君福地容蕭爽長與曾孫宴幔亭¶
　　　鐵笛爲孟天暐作¶