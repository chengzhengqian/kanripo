　　　天界寺¶
城南寳刹舊稱雄晉代莊嚴在眼中絶壁星辰連閣道¶
上方龍象湧珠宫翠圍嵐袖層層雨凉入松杉院院風¶
身世茫茫塵土滿欲依蓮社住江東¶
　　　阻風江上同蔡九逵諸君登静海寺閣¶
塵土蕭條行路難秋風髙閣一憑闌雲移白鷺煙波逺¶
水繞廬龍木葉寒老閲江山猶自壯行歌天地本來寛¶
平生零落餘長劍得與同遊倚醉看¶