嵗名寂寞身後事¶
　　　送髙司直尋封閬州¶
丹雀銜書來暮棲何鄉樹驊騮事天子辛苦在道路司¶
直非冗官荒山甚無趣借問汎舟人胡為入雲霧萬里¶
長江邊邂逅一相遇長卿消渴再公幹沈綿屢清談慰¶
老夫開巻得佳句時見文章士欣然淡情素伏枕聞别¶
離疇能忍漂寓良㑹苦短促谿行水奔注熊羆咆空林¶
游子慎馳騖為我問故人勞心練征戍¶