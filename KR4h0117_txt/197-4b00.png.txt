能去頹然起深思鐘鳴主人歸燭光何燁煒笑語復移¶
時夜久余當起歸路夫何如江聲寒玉碎¶
　　　九月七夜喜新凉¶
晩來天宇隂便有如許凉衣襟不作苦燈火耿寒光青¶
編如故人入眼興未央憶昔炎歊日蒸鬱如揚湯百事¶
懶不支何暇攷短長念此深自喜拂窗淨琴張老來縱¶
眵昬閉目自焚香心清神亦正聖賢儼在傍此意勿輕¶
語此景吾弗忘¶