隂雨壓春意坐怯衣裳單騷經舊香草想緑沅湘間雲¶
深翠鳳杳天濶蒼虬寒軒軿㡬時駕長往逰君山¶
　　　感遇再用前韻¶
春秋各芬芳窓前蘭與菊平生絶榮願窮途不須哭縱¶
步阱難防暝投藩易觸公論需久真誰畏彤管辱三窟¶
詎云安一枝自堪足桃李爛盈門牛馬量以谷四海物¶
滔滔何處芻一束浩歌歸去来誓作林下獨竒巧石為¶
屏琤琮泉潄玉至樂在桑榆林塘居可卜¶