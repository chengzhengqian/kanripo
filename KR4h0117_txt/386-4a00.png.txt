浄洗菩提種福田一重流水一重竹竹編盡是山僧屋¶
上方下界知幾重銀杏紅椒滿空谷山僧汲水煮新茶¶
茶罷焚香看佛牙莫言此事為虚誕請君更問鐵袈裟¶
　　　晚翠軒枇杷¶
軒前翠樹凌秋風翠色飛入軒之中固非先零之蒲柳¶
亦豈早彫之梧桐竒材乃是盧家果碧玉枝頭琢成顆¶
清氣吹寒上畫屛隔窓影亂香雲朶霜花染作黄金丸¶
飲餘酒渴詩喉乾醉拍欄干飽風味笑殺世間梅子酸¶