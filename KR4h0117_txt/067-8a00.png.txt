草結春怨山雲連暝隂年年南北淚今古共沾襟¶
　　　八月十五夜錦樓望月得中字¶
玉輪初滿空逈出錦城東相向秦樓鏡分隂碣石鴻桂¶
香隨窈窕珠綴隔玲瓏不及明秋月圓輝鳳沼中¶
　　　春夜與諸公同宴呈陸三十四郎中¶
南國宴佳賓交情老倍親月慙紅燭淚花笑白頭人寶¶
瑟常餘怨瓊枝不讓春更聞歌子夜桃李艷妝新¶
　　　送㓂侍郎司馬之明州¶