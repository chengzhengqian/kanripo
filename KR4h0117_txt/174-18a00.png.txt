逺遊雖好不如歸一聲鶗鴂花如洗¶
　　　代聖集贈别¶
一曲悲歌水倒流樽前何計緩千憂事如夢斷無尋處¶
人似春歸挽不留草色粘天鶗鴂恨雨聲連晩鷓鴣愁¶
迢迢綠浦帆飛去今夜新晴獨倚樓¶
　　　二月三日登樓有懐金陵宣城諸友¶
百尺西樓十二欄日遲花影對人閒春光巳入片時夢¶
寒食從今數日間折柳故情都望斷落梅新曲與愁闗¶