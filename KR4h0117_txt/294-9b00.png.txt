　　　汊口與洪鎮撫夜話¶
我船行何遲君船下來急烏啼月初上鷗靜露已濕褰¶
衣步危沙細語成久立回瀾激空穴風響相噓吸君才¶
誠國士富貴可俯拾臨流莫看劍恐駭寒江蟄¶
　　　霧中望新淦縣¶
隔窻聞鷄聲咫尺望新淦江寒白霧起驛樹連城暗瀰¶
瀰浦漵濶晃晃日色淡亦有渡江人津頭解孤纜¶
　　　自湖西發舟望瀑布¶