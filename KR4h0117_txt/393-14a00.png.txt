元龍韜耀心不貪作亭靣水窮幽探新詩毎與阿戎談¶
鏗金戛玉聲喃喃謝庭况有真竒男羣書强記事多諳¶
銜杯草聖樂且躭揮毫落筆書雲藍寄余環堵誦再三¶
珠璣唾落令人慙嗟余積黍不盈甔抱膝長吟心更堪¶
清溪縈迴白石菴芝蘭舊植風露含芙蓉倒浸浮煙嵐¶
星河滅没天影涵鼾鼾渇睡希圖南短衣破㡌輕肥甘¶
蔬畦纈翠香滿籃洞庭酒熟留霜柑半生未遂趨朝參¶
也沾聖化仁恩覃¶