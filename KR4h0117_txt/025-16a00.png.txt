　　　妾薄命¶
有女妖且麗徘徊湘水湄水湄蘭杜芳採之將寄誰瓠¶
犀發皓齒雙蛾顰翠眉紅臉如開蓮素膚若凝脂綽約¶
多逸態輕盈不自持常矜絶代色復恃傾城姿子夫前¶
入侍飛燕復當時正悦掌中舞寜哀圑扇詩洛川昔云¶
遇高唐今尚違幽閣禽雀噪閒階草露滋流景一何速¶
年華不可追解珮安所贈怨咽空自悲¶
　　　奉和送金城公主適西蕃應制¶