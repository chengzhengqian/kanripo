　　　秋夜宿郡齋書呈諸契厚¶
淡雲流月下空階此夕相隨宿郡齋疎竹髙梧連夜榻¶
寒泉落木對秋崖孤琴不用彈新曲尊酒還同寫舊懷¶
良㑹應須頻潦到誰言萍梗各天涯¶
　　　翰林侍講林環崇璧逺示手教書以復之¶
玉堂逺念舊交疎遥寄南天一寫書自是多情憐久别¶
應題飛翰慰閒居雨中秋草迷山館天上春雲覆石渠¶
不有故人頻顧問茂陵愁絶病相如¶