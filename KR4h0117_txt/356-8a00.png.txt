　　　辛酉元日寫懐¶
旂山南望鬱蒼蒼十載經營緑埜莊耕讀自無塵俗累¶
釣游多在水雲鄉菊因秋去含霜老梅近春来帶雪香¶
寒暑催人頭易白惟須對景盡瑶觴¶
　　　舟次濟河留别湯總兵¶
論交與子最知音倚馬尊前索我吟秋水化龍雷煥劍¶
虚堂絓月伯牙琴雲霄巳遂歸田願林壑長懸戀闕心¶
别後羽鱗何處問洞門閒掩薜蘿隂¶