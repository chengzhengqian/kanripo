金殿重重䕶采霞天門賜坐擁袈裟尚方晨鉢分雲子¶
中使春杯獻乳花雉尾風清天咫尺螭頭香煖霧横斜¶
聖恩特許還山蚤官栁黄時喜到家¶
　　　二月三日泊𤓰洲渡與吴菴同賦¶
淮煙漠漠夕陽収楚樹昬昬翳客舟風度鐘聲來北固¶
帆将燈影過揚州雲銷碧海天無際波撼金山地欲浮¶
獨恨壯遊非昔日滿江風景夜如秋¶
　　　舜江楊邦彦家扁二首次劉允若韻¶