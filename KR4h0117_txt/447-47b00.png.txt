坐我更致西樓賓玉杯㶑灔赤瑪瑙織罽四角銀麒麟¶
酒肉山堆滿堂醉仙厨徃徃來八珍孝宗之朝五眞人¶
師也磊落當其倫自言召見親賜食曽把冊書獻紫宸¶
如今寂莫㸔春色銀魚玉帶無消息豈惟魚帶無消息¶
欲語吞聲淚沾臆勸師對此莫酸辛世間萬事如轉輪¶
且將芝草供生計聊與煙霞作主人月偏彩雲當牖生¶
旋呼兩童吹玉笙聞師妙得逡巡術百壺倒盡還須傾¶
古来仙子向誰在飲者翻垂千載名名垂千載亦區區¶