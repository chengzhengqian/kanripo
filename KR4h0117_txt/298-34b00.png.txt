　　　用韻答林大¶
正爾交情似海深不堪離别淚沾襟幾回見雁思鄉信¶
千里移家共客心新酒黄花連夜榻西風寒葉響秋林¶
天涯共住同蕭索莫惜逢人寄逺音¶
　　　答梅江陳以方¶
先生清隱謝浮名數畆山田也自耕家近沙洲饒蟹舍¶
客留鄉館有魚羮寒山對酒同誰賞野寺尋鐘慣獨行¶
遥枉新詩問流落相思一夜斷猿聲¶