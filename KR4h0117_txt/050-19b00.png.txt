霧多為瘴山雷乍作隣遙憐北户月與子獨相親¶
　　　送洪州李别駕之任¶
南去秋江逺孤舟興自多能將流水引更入洞庭波夏¶
口帆初上潯陽雁正過知音在霄漢佐郡豈蹉跎¶
　　　送李將車赴定州¶
雙旌漢飛將萬里授横戈春色臨邉盡黄雲出塞多鼔¶
鼙悲絶漠烽戍隔長河莫斷隂山路天驕已請和¶
　　　送李騎之靈武寧侍¶