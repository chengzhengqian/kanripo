自覺容顔已非故沿堤髙栁仍含煙鍾山一幅罨畫然¶
無端往事不可問惟有景物如當年¶
　　　折桂寺¶
境豈浮屠勝東南秀此峯澗流千丈瀑崖長萬年松少¶
室留蒼鹿番君現小龍布鞋從此製雲嶠寄遐蹤¶
　　　次韻張汝霖和潘黄門齋居二首¶
禪室由来静幽偏更此亭天齋閑數日夜坐或觀星對¶
越惟精白功名要汗青昔年陪鎻闥從未此居停¶