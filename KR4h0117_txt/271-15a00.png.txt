　　　章袁嶺¶
三華西上章袁嶺鳥道凌空最阻脩從龍雲氣皆在下¶
旋蟻天文如上浮花竹一家巢絶頂煙塵九㸃認齊州¶
欲尋王子營丹處玊宇高寒不可畱¶
　　　題定武蘭亭¶
繭紙香隨玉匣遺寳書天上世難知狼烽幾墮昆明刼¶
蟬翼猶傳定武碑曉雨苔花侵搗石秋山柿葉費臨池¶
東都巳徃誰能繼神物終煩謹䕶持¶