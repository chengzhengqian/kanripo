幾度上林花落處偏因流向御溝多¶
　　　瓊島春雲¶
祥雲天上擁瑤岑縹緲絪緼接上林光絢九重頻捧日¶
隂連萬井欲為霖三春暖濕花枝重九陌晴涵樹色深¶
何必蓬瀛滄海去從龍長想此登臨¶
　　　贈方知府赴紹興¶
㑹稽為郡古來稱萬壑千巖遶郡城五馬試從今日去¶
一錢終羡昔賢名長河曙月孤帆影髙樹流鶯兩㟁聲¶