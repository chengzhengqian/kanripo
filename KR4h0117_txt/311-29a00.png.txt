憂國長懷心悄悄讀書空笑腹便便西風秔稻雲連屋¶
秋水蒹葭月在船黃葉閉門䨇樹老清溪落日數峰連¶
藍田丘壑題詩處喜有高人住輞川¶
　　　寓秦石村作¶
盤石垂蘿一逕分野橋流水數家村人烟橘柚寒連屋¶
仙掌芙蓉晩對門屢辱故人留藥價空煩漁父問桃源¶
多情惟有西溪竹春雨年年長子孫¶
　　　寄野士𢎞壽南山二左司¶