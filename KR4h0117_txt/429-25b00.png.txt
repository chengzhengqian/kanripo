　　　訪張飬中值其出飲不遇次壁韻留題¶
野色含煙淡欲收溪光著樹暖初浮酒狂自笑陳驚坐¶
詩好難逄趙倚樓塵榻謾留開墨卷晩山貪㸔上簾鈎¶
興來不似山隂盡驅馬還期到水頭¶
　　　挽傅處士體齋叔父¶
慘淡哀謌滿素縑楚江秋淚省中添藴真自喜開陶徑¶
投老何曽築傅巖每爲山行吟獨放慣從泥飲坐能淹¶
百年風致今陳跡惟有寒花繞舊簷¶