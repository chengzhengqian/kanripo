　　　登岳陽樓¶
危樓髙架岳陽城艤櫂閒登豁逺情春雨波濤來几席¶
夜寒星斗掛簷楹淸逰墨客琴樽美飛步仙人劍珮輕¶
范相雄文誇絶代氣争光嶽尚縱横¶
　　　荏平馬上口號簡邵憲使黨僉憲¶
荏平云是古名封地控髙唐勢獨雄百雉城荒秋雨後¶
幾家門掩夕陽中馬周論議情何切方朔詼諧賦獨工¶
共是霜臺驄馬客偶因懷古挹淸風¶