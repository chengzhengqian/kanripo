　　　晨興¶
中宵雨衝黑晨興慨知秋空庭曵葛屨落葉辭梧楸冥¶
冥白日翳淰淰𤣥雲浮鵾雞劃起舞蟋蟀嘯其儔端居¶
覽物化六御無停輈悠然眷卒歲䝉茸思我裘若華不¶
可折注目崑崙丘總髮未聞道忽忽甲子周赤霄有天¶
驥窮路多氂牛古人去我乆日月成阻脩豈無萬里志¶
蹇足空夷猶浩歌激宇宙烈士痛年遒¶
　　　　贈劉太僕元瑞¶