　　　都昌謾述¶
白髪三千丈許長世縁牽掣又江鄉兩山抱郭地雄勝¶
萬水滙流天混茫宿莽風烟誰歩障盤岡香火自祠堂¶
東流敢亦蒼生問廊廟先憂祗故腸¶
　　　木齋致仕¶
疏歸前日已東山今日先生又乞閒三五治臻霄漢上¶
百千心切水雲間闗河老淚懸憑几文武遥心注押班¶
好為先皇慎眠食仰成天子要公還¶