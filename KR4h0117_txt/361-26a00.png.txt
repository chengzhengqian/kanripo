　　　楊行密疑塜¶
荒郊石羊眠不起枯塜纍纍各相似海陵寃骨無人収¶
豈有兒孫來擘紙幾堆空土効曹瞞百戰江南帝徐李¶
龍山突兀表忠祠至今父老思錢氏¶
　　　古箭渡夜談贈金元忠¶
相逢嵗晩詩更誦燔盡枯槎談愈縱短茨低覆結氷花¶
寒壓溪雲不成夢竹帛烟消黔首愚紫芝一曲老商於¶
坑外竟逃真學士浮丘雅頌濟南書¶