　　　覓樹栽¶
覓得循除數畆園衰遲無力正乾坤學為老圃徒幽意¶
富比封君亦浪言計日若將栽樹木成隂當待長兒孫¶
出門悵望春連塢為向雲屯斸一根¶
　　　汪守三以詩来次韻酬之¶
一年春事墜槐宫却愛清和與政通乳燕黄鸝相倡和¶
落花脩竹亂青紅羡君有賦非占鵩愧我無才可送窮¶
細與論文一樽酒他時還憶慕江東¶