少年初帶印汾上又經過芳草歸時徧情人故郡多禁¶
鐘春雨細宫樹野煙和相望東橋别微風起夕波¶
　　　奉送從兄宰晉陵¶
東郊暮草歇千里夏雲生立馬愁將夕㸔山獨送行依¶
微呉苑樹迢逓晉陵城慰此斷行别邑人多頌聲¶
　　　送五經趙隨登科授廣徳尉¶
明經有清秩當在石渠中獨徃宣城郡髙齋謁謝公寒¶
原正蕪漫夕鳥自西東秋日不堪别淒淒多朔風¶