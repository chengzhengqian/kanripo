更多脩竹好銜杯諸生渉水携詩巻童子和雲掃石苔¶
獨奈華峰隔烟霧時勞䇿杖上崔嵬¶
　　　巖下桃花盛開携酒獨酌¶
小小山園㡬樹桃安排春色候停橈開樽旋掃花陰雪¶
展席平臨松頂濤地逺不須防俗駕溪晴還好着魚舠¶
雲間石路稀人迹深處容無避世豪¶
　　　重遊無相寺次舊韻¶
舊識仙源路未差來從谷口問桃花屢攀絶棧經殘雪¶