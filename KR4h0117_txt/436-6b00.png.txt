　　　題畫¶
彤庭沈沈月華滿珠簾暗帶紅霞捲春光常在繡幃中¶
化機不属天工管金壺謾瀉瓊瑶漿壺中一刻如年長¶
舞腰裊裊輕貼地遏雲音樂催高翔别院風光春正好¶
銀燭高燒照晴昊警露非無閬苑禽聽歌自有天山鳥¶
窓前琪樹揺玲瓏玉爐香燼落花風紉衣自習越溪事¶
那知銀箭浮銅龍霄漢低迴天咫尺抱衾擁帚皆恩澤¶
素娥薄相為僭趨女伴相逢不相識¶