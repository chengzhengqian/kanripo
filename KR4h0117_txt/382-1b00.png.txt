笙鶴音縹緲雲中來羽節分上下長煙共徘徊飈車杳¶
難接自愧非仙才¶
　　　送劉文羽赴京¶
臨歧一杯酒為君歌逺遊人生若流萍聚散焉能謀落¶
日照大江長風吹去舟江花與江水離恨同悠悠¶
　　　期友人金河橋上納涼不遇¶
涼月鑑廣津微風集高樹翻翻棲鳥驚杳杳流螢度蕭¶
條旅邸懐悵望橋東路何事致愆期無言獨歸去¶