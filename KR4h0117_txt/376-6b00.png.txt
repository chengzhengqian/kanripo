被罪承恩嶺外遊思鄉何處仲宣樓風霜萬里蠻荒夜¶
煙雨三江澤國秋不信功名成夢覺早將身世等雲浮¶
令人却羡桐江叟長擁羊裘把釣鈎¶
　　　八月五日獄中作¶
只合栖遲隴畝間情同毛義偶為官謀身自信機心拙¶
報國寧辭行路難尚想珮環趨北闕可堪縲絏縶南冠¶
坐來簡㸃平生事談笑今朝死去安¶
　　　遊盤谷有感¶