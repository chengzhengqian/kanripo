紫燕飛翻初弄撥梨園曲調皆品匝斂容却復停時霎¶
日烘花底光似潑嬌鶯得暖歌唇滑圓吭相應啼恰恰¶
須臾急變花十八玉盤蔌蔌珠璣撒坐客漸欲身離榻¶
裂帛一聲催合殺玉容嬌困撥仍插雪梅㡬枝初破臘¶
　　　福唐秀上人相見圓通¶
廬山萬木春已透滿目春光迎馬首北山攫飯借榻眠¶
一任春山穿戸牖道人聞是福唐來石門曽結游山友¶
相逢未說别時情且欣春色濃如酒何當瘦藤上孤絶¶