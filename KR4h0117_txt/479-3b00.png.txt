食非所榮清修表孤特如何眯目子勢利紛相射緹䌌¶
空十重卞璞委荆棘矯矯皇甫規超然分玉石呼卿問¶
鴈門躡履迎縫掖¶
　　　下峽¶
乘桴下三峽山水分峥嶸支危攫虎豹逐駛奔蛟鯨灘¶
聲混晴雨峰影淆晦明不見星月光但聞猿狖聲迢迢¶
甬東路凄凄湘水情庭闈屬遙想魚鴈久沉冥緬懐易¶
播人古道今誰并¶