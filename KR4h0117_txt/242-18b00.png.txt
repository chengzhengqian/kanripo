　　　送客歸揚州¶
揚子江頭水拍天人家種栁住江邊吳娃蕩槳潮生浦¶
楚客吹簫月滿船錦纜憶曾遊此地瓊花開不似當年¶
竹西池館多紅藥日日題詩舞袖前¶
　　　送王參政上京奏選二首¶
滇池細馬踏龍沙宰相朝天路不賖峽裏琴泉春作乳¶
月中珠樹夜成花三千禮樂尊儒術百二山河壮帝家¶
魚上禹門無㸃額直郎宣奏日當衙¶