竹笋穿通嶺外田空谷鳥啼無雪積清流魚躍少冰堅¶
當時孝子稱王孟難顯啼寒臥凍賢¶
　　　寧鄉夜雪¶
雪敲庭竹韻蕭蕭衾鐵生寒轉寂寥蜀道難行山更險¶
鄉關無信地應遥旅懷渾似烏驚月世事還如鹿覆蕉¶
莫把青銅臨曉看朱顔今夜半成凋¶
　　　雪中憶舊嵗¶
匝地彤雲玉屑霏園林無處不芳菲逋仙興在梅花老¶