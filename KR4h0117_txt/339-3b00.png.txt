　　　汴栁揺金圖¶
隋皇御極輕九有金璧犀珠積盈畝開渠亘汴千里餘¶
却向是堤種花栁長堤栁樹揺春風牙檣錦纜舟如龍¶
明眸皓齒侍君側歌聲遏雲歡未終王氣漸消陵谷改¶
昔日繁華竟何在空餘故栁滿堤邊葉葉含顰似相待¶
堤栁含顰映碧流遊人日日駐蘭舟畵圖一見猶増感¶
况是曽經此地遊¶
　　附羅周(字汝濟有礪/軒集紘之子)¶