廣寒世界夜迢迢醉拍欄干酒易消河漢入樓天不雨¶
江風吹月海初潮影搖翠幙金蓮炬夢㫁凉雲碧玉簫¶
休唱後庭舊時曲六朝宫殿草瀟瀟¶
　　　贈學古澹上人¶
瘦影相随九節笻同袍無處覔行蹤逺看天目山中寺¶
来聴石頭城裡鐘洗鉢泉通陳井水開窗雲度蒋陵松¶
忽聞一夜猿啼月却憶飛来最上峯¶
　　　再遊崇禧寺¶