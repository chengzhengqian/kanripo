野水歸塘亂瀑聲吟對落花傷俗態醉看饑雀歎浮生¶
山人自是無塵事深閉柴門懶入城¶
　　　舟中作¶
青山淡淡夕陽時狂客扁舟只載詩細雨一汀菰葉老¶
西風兩㟁栁條衰雁横秋影過荒戍鴉帶寒聲落古祠¶
但說蓴鱸滋味好季鷹心事㡬人知¶
　　　秋日懐東湖¶
枯荷殘蓼滿秋池長日思歸未有期一笛喚愁霜落後¶