孤館凉風發長天白雁過旅魂秋易斷鄉思夜偏多野¶
曠雲連樹江寒月浸波不知揚子宅秋興近如何¶
　　　皇都别意送張主事外父還蜀¶
送客出長安離懷不可攀纔傾燕市酒又向蜀江還鳥¶
道寒雲裏猿聲積雨間家林應有待松菊繞南山¶
　　　寄徐齊紈¶
旅館秋風早官城樹色微長天南雁盡尊酒故人稀落¶
葉鳴幽户寒蟬噪夕暉相思何處是惆悵暮潮歸¶