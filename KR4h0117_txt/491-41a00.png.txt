與君逰學共淹留何事年來憶故丘把酒蹔為呉苑別¶
看花還擬曲江遊孤城日晩吹譙角逺戍烟開見驛樓¶
自古有才須有用莫因分手動離愁¶
　　　送張廷哲還金臺¶
過雨溪頭踏軟沙送君千里上京華江南明月離賔舘¶
薊北紅雲近帝家花落埜塘春水漫人投村店夕陽斜¶
誰知此去相思意兩地青山入望賖¶
　　　送人歸陜西¶