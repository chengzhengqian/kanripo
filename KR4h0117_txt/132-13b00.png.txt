鬱鬱萬行桑柘新俗不好奢田器貴獄無留繫吏家貧¶
齊人忽怨歸朝速自得承明侍從臣¶
　　　送僧聰歸蜀¶
翠柏老精舍紅塵倦帝城千山一錫逺萬里片雲輕江¶
棧紆還直天星縱復横聽猿應更喜還是故鄉聲¶
　　　送史館任祠部顓河東轉運使¶
聞望簪紳舊恩華雨露重圖書周内史汾澮晉全封秀¶
發千尋壁寒生百鍊鋒歸時門有㦸惜别更從容¶