逶迤石逕林中岀草碧沙明浄江日欲覔秦人武陵下¶
不見溪邊種桃者高樓窈窕鎖煙霧只疑行盡瀟湘路¶
瀟湘却憶舊時逰紙上煙波生暮愁¶
　　　吳偉飛泉畫圖歌¶
長安獨過田子舎留我一玩飛泉畫絶壁如聞風雨來¶
晴天安得蛟龍掛吳生跌宕得畫理潦草落筆皆可喜¶
飛泉却岀沓嶂間山即眞山水眞水客堂六月生晝寒¶
耳中髣髴高江灘源潭窈窕不可測波浪洶湧多竒觀¶