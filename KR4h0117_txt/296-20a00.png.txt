束帶仍耕墓下田但對老農談亦好何須漂母識為賢¶
壯年未斷人間世且盡平生嫁娶縁¶
　　　次韻答馮信卿見寄¶
自愧才疎老澗濱此身非是避風塵長貧為讀蔬經熟¶
多病應同藥裹親僧惠竹枝輕作杖客分荷葉小裁巾¶
故人眼底惟君在深喜書來問我頻¶
　　　寄酈尚徳王汝器¶
塵世閒身遂兩違扁舟應是入城稀看花雨裏宜高屐¶