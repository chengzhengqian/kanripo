　　　小溪曉行¶
望中漠漠總煙嵐風土殊方惜未諳詩為愁多添日課¶
酒因情懶廢朝酣鳥争楝子和霜墮僧拾松枝帯葉擔¶
漠漠江雲飛漸杳滿前新景向誰談¶
　　　重陽賜燕¶
鵠立仙班曉露寒燕傳天語下雲端糕聯紅玉炊新棗¶
酒泛黄封出大官九奏鳳韶聲隱隱雙開雉尾影團團¶
小臣何幸沾恩寵黙倚西風愧素餐¶