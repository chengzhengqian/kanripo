鼎食鐘鳴将相家朱簾繡柱王侯第王孫公子盛繁華¶
山珍海錯棄泥沙銀鞍斜度官溝栁丹轂横移上苑花¶
花紅栁緑春明媚嬌鳥亂啼花雨細瓊宫錦殿傍雲開¶
鼉鼓龍簫震天起美人内屋艷神仙鉛華絃轉春争妍¶
燁燁珠屏交綵幄隠隠羅幃分玳筵蘭殽桂酒芬芳發¶
象筯瑶杯光彩徹翠釜金罍不暫停雕盤玉盌分成列¶
迴瞻複道接飛甍都城佳氣正氤氲雙龍絳闕凌青漢¶
九鳳紅樓徹紫雲紫雲翠霧碧煙空文窗藻檻何玲瓏¶