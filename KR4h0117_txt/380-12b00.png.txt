景宛然同¶
　　　春日山中寄懐岳季方兼柬潘源之金本清¶
一榻高懸閱嵗時東風還有故人期小桃原野春風早¶
幽竹門墻夜月遲道在只甘顔子樂時平肯作賈生悲¶
雲山翠合衡茅近日暮猶聞歌紫芝¶
　　　送陳貢士入南京太學將歸杭州¶
蜚英誰道困文場玉陛親題御墨香千里客程趨白下¶
五更鄉夢憶錢塘吳山欲雨雲連屋浙水將潮月滿航¶