青雲如夢慨平生白髮驚春忽數莖漸覺文遊隨日别¶
强知顔色逐人行百年松檟誰能去五畆煙霞故可耕¶
妄念掃除渾欲盡少游何得尚相輕¶
　　　客樓雨中¶
江城飄泊動經年盡日髙樓閲過船睡起小窓初聽雨¶
岸傍垂柳已生煙坐抛歳月今如此每望雲山欲泫然¶
尚喜游從得諸彦時將樂事寄新篇¶
　　　次韻答蒋春卿¶