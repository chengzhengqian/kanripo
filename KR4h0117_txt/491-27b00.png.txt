任是客来難强酒小陪清話一澆茶¶
　　　宿劉邦彦竹東别墅¶
乍認東庄路不真有橋通市却無鄰山窮借看堂中畫¶
花盡来尋竹主人爛漫箋麻發新興留連櫻笋送殘春¶
與君再見當經歲分付清觴緩緩巡¶
　　　暮春登虎丘¶
獨信微吟人不知山花滿地悔来遲乆搘緑樹隂中杖¶
仰辯丹崖缺處詩日有閒縁遊始勝老無健歩出非宜¶