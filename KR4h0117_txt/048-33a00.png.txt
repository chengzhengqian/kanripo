不向新安去那知江路長猿聲近廬霍水色勝瀟湘驛¶
路收殘雨漁家帶夕陽何須愁旅泊使者有輝光¶
　　　九日登李明府北樓¶
九日登髙望蒼蒼逺樹低人煙湖草裏山翠縣樓西霜¶
䧏鴻聲切秋深客思迷無勞白衣酒陶令自相擕¶
　　　同諸公登樓¶
秋草行将暮登樓客思驚千家同霽色一雁報寒聲北¶
望無鄉信東逰滯客行令君佩銅墨還有越鄉情¶