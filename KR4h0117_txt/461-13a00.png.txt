　　　其二¶
重陽細讀黄花句懐抱因君一暫開杜甫當年悲作客¶
陶潛今日醉銜盃殊方久廢登髙興青眼誰憐濟世才¶
北望親闈腸欲斷塞鴻頻到少書來¶
　　　病歸留别諸友次浚川韻¶
幾年塵土汚華簮歸想南莊樹影深廊廟山林元異趣¶
野雲沙鳥是知心不嫌鄰叟挨肩坐却恐明公枉駕尋¶
沈水煙消荻簾捲緑槐髙處一蟬唫¶