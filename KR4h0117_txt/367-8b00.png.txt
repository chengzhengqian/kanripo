　　　其七¶
庭樹微飄落凉氣始披拂却憶少年時泛舟湖湘曲秋¶
風起波瀾寒霜下林麓日出江上楓霧隠楚㟁竹蘭芷¶
亦蕭條芰荷不秋馥靈均舊遊處騷思方滿目忽忽三¶
十年凉意復相觸九歌有遺辭得意在雲谷¶
　　　江行¶
石城上朝旭宿霧漸已收大江何茫茫柔櫓泛中流鍾¶
阜猶在望白雲散巖幽兩載寧無情湖山憶同遊佳勝¶