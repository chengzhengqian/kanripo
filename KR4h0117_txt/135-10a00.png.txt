此景更堪蕭爽㑹欲霜時候鴈來賓¶
　　　同府尹李給事逰上清宫¶
洛城二月春揺蕩桃李盛開如步障高高下下紅相連¶
垂楊更出髙花上閒陪大尹出都門邙阜真宫共尋訪¶
不見翠華西幸時臨風盡日獨惆悵¶
　　　芳草短吟¶
花間水畔緑如茵興廢曾經漢與秦占㫁山川無限地¶
愁傷今古㡬何人嚴霜殺盡還逢雨野火燒殘又遇春¶