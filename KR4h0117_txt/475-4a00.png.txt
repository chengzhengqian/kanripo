衰朽殊恩難荷承朴忠固有素勉旃惟兹行¶
　　　宿趙州¶
曉發内丘縣暮投鄗城館天寒霜滿林路修日云短燈¶
火已深更虚堂月華滿隠几欲無言小酌銀缸淺豈不¶
惜衰頽君命義難緩明朝又欒城應鐘月初澣¶
　　　真定值雪有感¶
孟冬纔初旬飛雪遽如是㣲聞夜窗鳴及晨忽盈砌古¶
樹垂寒枝亞亞瓊瑶綴煙靄如雲屯咫尺迷城市須臾¶