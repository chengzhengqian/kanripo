功成補漏誰堪托煉石従来亦浪傳¶
　　　哭中丞孫公徳成¶
彭蠡腥風六月寒孤臣無地挽狂瀾氣吞僭竊詞應激¶
身繫綱常死亦安必反祿山曽有䟽無庸叔叚孰為端¶
凄凉廣潤門前路老稚呑聲血未乾¶
　　　過桃川次丙子冬韻¶
塵踪何處探仙源晚共漁翁得細論滿地野花桃樹少¶
半山煙雨洞隂繁輪蹄影絡東西路雞犬聲聞逺近村¶