靄靄停雲濛濛時雨八表同昬平路伊阻静寄東軒春¶
醪獨撫良朋悠邈搔首延佇¶
停雲靄靄時雨濛濛八表同昬平陸成江有酒有酒閒¶
飲東窗願言懷人舟車靡從¶
東園之樹枝條再榮競用新好以招余情人亦有言日¶
月于征安得促席説彼平生¶
翩翩飛鳥息我庭柯歛翮閒止好聲相和豈無他人念¶
子實多願言不獲抱恨如何¶