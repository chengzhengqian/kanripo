白雲深處隠招提京國歸來暫息棲猶有餘春催布谷¶
更無塵事感醯雞參差翠竹連深徑依約青山亂隔溪¶
最喜故人能避俗夜窗還擬共然藜¶
　　　遊慈谿清道觀¶
將尋仙跡野江濱解纜江潮捷有神修竹牆頭雲甃石¶
老松門外蘚封鱗路窮危磴渾忘俗山向深秋欲痩人¶
白髮洪厓終日笑為呼𤣥鶴下風塵¶
　　　次王天宇東郊禪寺¶