征車將早適起拂車上霜淡月殘星白遥思路正長驅¶
車出門逺少婦腸空㫁不見車上人但聆鐸聲轉鐸聲¶
去悠悠聞道戍凉州不識凉州路空懐萬里愁愁来不¶
能禦魂逐車輪去願作石尤風吹折車前樹¶
　　　野田黄雀行¶
嘖嘖野田雀羣飛隨處饒時来晚禾裏啄啄争肥磽窮¶
老逼官租終嵗常苦號如何相聚食不間夕與朝山長¶
少彈射地僻多蓬蒿飛飛信得所寧知農事勞¶