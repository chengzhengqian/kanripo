　　　集淵明句題李中甫員外稼亭¶
東方有一士客飬千金軀束帶候鳴鷄出則陪交輿代¶
耕本非望暫與園田疎園田日夢想投冠旋舊墟興言¶
在兹春新疇復應畬田父有好懐過門更相呼披草共¶
來往履歴周故居悠悠待秋稼時還讀我書雖未量歳¶
功栖遲固多娱此事真復樂此語真不虗餞送傾皇朝¶
歸子念前途前塗當㡬許直至東海隅古時功名士事¶
事在中都遙遙沮溺心君情定何如¶