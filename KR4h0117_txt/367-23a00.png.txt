　　　春日遣興¶
靄靄春雲度女牆萋萋春草徧芳塘園林風景非吾土¶
庭館鶯花是異鄉野㟁波紋浮鴨緑官橋栁色弄鵞黄¶
不知多少相思意祗逐遊絲百尺長¶
　　　　秋日寄王嘉靖¶
漁陽秋色動闗河遼右天晴一雁過白社髙人渾懶漫¶
青氊學士久蹉跎西風對酒砧聲切良夜調琴月影多¶
珍重逺書勞問訊相思千里奈情何¶