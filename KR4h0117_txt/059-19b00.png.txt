行路雨翛翛青山盡海頭天涯人去逺嶺北水空流夜¶
市連銅柱巢居屬象州來時舊相識誰向日南遊¶
　　　送閩僧¶
幾夏京城住今朝獨逺歸修行四分律䕶净七條衣谿¶
寺黄橙熟沙田紫芋肥九龍潭上路同去客應稀¶
　　　過賈島野居¶
青門坊外住行坐見南山此地去人逺知君終日閒蛙¶
聲籬落下草色戸庭間好是經過處惟愁暮獨還¶