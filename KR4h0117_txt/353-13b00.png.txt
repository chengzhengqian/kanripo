淮水涵華滋昔年淮右見龍飛天河挽洗甲兵淨恩澤¶
汪洋合九圍長淮水今澄清聖人繼統川岳寧龍驤萬¶
斛日充貢永奠皇圖歌太平¶
　　　題秋林瞰泉圖¶
草堂住在清溪上雨歇秋林鬱森爽幽人無事日憑欄¶
俯瞰流泉惬心賞泉流百折穿翠微涼波粼粼秋日輝¶
飛空琮琤韻琴筑濺石錯落翻珠璣幽人對此情怡懌¶
頓覺煩襟坐来息一聲何處歌滄浪雲水蕭蕭動来碧¶