　　　逺遊篇¶
仙人手把金芙蓉邀我上陟蓮花峰兩眼注入滄溟中¶
浮雲遮斷扶桑宫白日西飛恐成晚駕天五色横長虹¶
鳳凰儀羽備珍彩欲集不集無梧桐㝠㝠杳杳脫羅網¶
亦有數點南飛鴻怒鯨崔嵬鼔鱗鬛浪中瑣屑多沙蟲¶
從今喚起人中龍披虎豹謁九重舞干羽息武功泰和¶
世上皆春風是時勒石留鼎鐘左招黄綺右赤松長歌¶
歸去來山中長歌歸去來山中¶