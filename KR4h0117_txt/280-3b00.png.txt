歌舞當年第一流洗粧今日别青樓便從南嶽夫人去¶
肯為蘇州刺史留琳館月明簫鳳下鎖窗花老鏡鸞收¶
却憐愁絶潯陽婦嫁得商人已白頭¶
　　陳安¶
　　　效唐人歸宫人之道¶
長門一别赴琳宫寧復中官促繡工紅葉人間無舊夢¶
碧桃天上自春風步虚尚覺神光近歸院還疑輦路通¶
猶有内家簫管在夜深吹向月明中¶