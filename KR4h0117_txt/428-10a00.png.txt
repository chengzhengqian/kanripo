　　　甲子元日¶
去年金闕候朝㕘今日瞻卬北斗南新喜歳華逄甲子¶
早傳家事付丁男遮賢幾許六旬九祝聖惟呼萬歳三¶
厚禄素飱無以報伐檀歌誦不勝慙¶
　　　詔晉陞吏部尚書致仕¶
禮年登七合投簮况復衰顔病已侵再䟽陳情歸待報¶
九重恩命愧難任崇階進躡尚書履厚蓄何湏季子金¶
林下清風貧亦樂不㤀憂國老臣心¶