　　　夀史母一百一歳¶
峩峩珠翟翠雲稠堂北高居夀最優大衍再周重掛一¶
平壺百刻又添籌賢孫及第傳金帖令子懸車尚白頭¶
屈指古今能有幾題詩更祝八千秋¶
　　　賦得震澤晴波送人入閩¶
五湖秋水客南還極目空明豁醉顔素練平鋪雲夢澤¶
青螺半出洞庭山幾行鴈影孤㠶外萬里天光一鑑間¶
南望八閩何處是歸心先已到鄉關¶