家因好客不留錢霜寒茆屋雞聲早月落江城雁影偏¶
此去京華遇鄉使好將嘉政萬人傳¶
　　　次韻兄調弟希政并柬鄭叔度¶
鄉閭儒術許誰加弟唱兄酬興未賒經濟有心慚薄德¶
安居無事任貧家日高甕牖蜂穿紙潮落江汀雁聚沙¶
却歎離居趨侍日時來相對卜燈花¶
　　　題山水¶
離家今幾載衣袂染京塵不敢㸔圖畵青山恐笑人¶