　　　吟仙閣初成志喜¶
碧樹遙連海上峰朗吟仙子舊相逢銀潢倒影天街近¶
玉屑浮香露氣濃一笛落梅飛逸響五絃流水寄遐蹤¶
鈎簾獨倚西闌暮雲在青山鶴在松¶
　　　謝近思惠紫霞冠¶
玉人遺我紫霞冠似得明珠掌上看雲匣深藏靈氣滿¶
星壇髙戴步虚寒雅觀近傍三花樹得意初成九轉丹¶
從此不羞華髪短行歌塵外想飛翰¶