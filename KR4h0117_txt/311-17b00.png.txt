碧草連書屋蒼山對畫圖鶴巢秋樹小漁艇夕陽孤野¶
色晴初遠溪雲淡欲無浮楂倚盤石把釣任潛夫¶
　　　經石堂追懷盧使君¶
舊隱仙人館曾陪使者車那知滄海别不返白雲居山¶
雨荒樵徑窗塵汙道書傷心庭外竹清影漫扶踈¶
　　　兵後歸西山¶
亂後歸茆屋晨興歩石田客愁空日日春色自年年風¶
雨啼鶯外江湖去鳥前艱難思故舊回首意茫然¶