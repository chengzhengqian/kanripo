戈氣鬱結久不散坤軸恐欹傾陽烏失光燦傷時轉凄¶
凉渉世正憂患微躬愧鳥雀何由塞天漢¶
　　　暮秋懷鄭居貞¶
季秋霜露降草木日已衰暮登城門丘遥望滄海涯鳥¶
鳴求其羣况在逺别離美人顔如玉夢寐恒見之飄蕭¶
紫鳯毛照耀珊瑚枝海水不可越丹砂詎能期灔灔杯¶
中酒泠泠桐上絲豈無一日歡念子平何時少壯難合¶
并流光倐如馳悠悠逝川歎渺渺停雲思¶