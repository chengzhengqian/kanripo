　　　分得荷蕩香風為周民表評事賦先塋¶
一川雲錦為誰栽香觸繁隂掃不開依約似隨菱唱散¶
飄揚還近葉舟來青房雨歇遊魚上翠葆風回宿鷺猜¶
極目感慈山下路水花空對夕陽臺¶
　　　度東山嶺¶
石橋駐馬問田翁一塢深深隔樹東帝子閣前沙似粟¶
野神祠下路如弓疎松古磵風微動細草隂厓雪半融¶
回望紅塵才數里不知身在亂山中¶