朝朝謀隠地忽見好山川雄麗皆衡霍幽深别澗纒羊¶
眠松下石虹掛屋頭泉便欲抽簮去依崖結数椽¶
　　　寄吴文眀憲副¶
已過風雨節不得故人書目㫁千山外神交五夜初繡¶
衣天下士白鷺使君車風采能廉懦知君獨起予¶
　　　贈王彦和簡校還北平¶
提封開畵省地勢控全燕雪重隂山近星低瀚海連藩¶
屛歸付托畫諾仗材賢捫虱家聲舊應湏有奏篇¶