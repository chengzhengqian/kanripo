他時衣紫佩黄金莫負嵗寒氷雪心¶
　　　山水歌¶
鬼斧夜劈匡廬裂放出銀潢掛嶻&KR1110;深潭百尺吼雷霆¶
白日半空飛雨雪芒鞋兩兩來山翁隔溪注視心目雄¶
胷襟稜稜生逸氣鬢毛颯颯來天風我亦平生愛山水¶
忽見此圖愛入髄他年濯足鄱湖濵觀泉畫我成三侣¶
　　　蒲桃圖為張雲山題¶
上林衆卉飄霜籜獨與秋光壯蕭索翠虬三千蟠緑雲¶