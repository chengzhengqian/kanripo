　　　海東神鳥詩贈張鵠舉¶
十年老鳯生海東一巢三雛各爭雄錦翰繡臆次第舉¶
共入朝家羅網中太液池邊日初旦連翩上下聲相間¶
一翔柏府凝神羊一集芝房伴朱雁就中少者猶知名¶
慷慨三年始一鳴彤庭誤聽伶倫竹碧落如聞子晉笙¶
燕都二月青陽動棠花枝上參差弄姜被寒多夜未開¶
謝池草發春先夢一門兄弟擅芳聲文采翩翩瑞聖明¶
可憐韓子河陰道空感區區二鳥榮¶