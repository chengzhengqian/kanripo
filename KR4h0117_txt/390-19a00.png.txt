仙境泬寥人境逺四時風月許誰分¶
　　　題柳湖書院¶
幽居偏喜逺紛譁一室蕭然任綴蝸疎柳數株陶令宅¶
遺書萬巻鄴侯家芸薫緗帙香祛蠧墨灑華箋字染鴉¶
負笈從師真有志太𤣥從此授侯芭¶
　　　送趙用深還長樂¶
埋堄晴曦散曙鴉獨攜書劍出京華殷勤歧路一杯酒¶
汗漫江湖八月槎逺水烟光連白鴈故園秋色醉黄花¶