蕭瑟寒飇振林木仰天長慟天亦愁山鬼驚啼猿躑躅¶
冬青樹下頻往還淚眼摩挲望天目鳯逝龍亡王氣¶
消日暮驚烏止誰屋褰裳幾度濯江潯尚恐胡塵涴¶
吾足帝曰巫陽汝下招促駕青虬歸玉局鐃歌騎吹¶
世空傳月表未成竟誰續毅魄雖埋神不没仙遊想在¶
文山麓相逢握手共欷歔細論興亡淚如掬浮雲倐忽¶
風中燭忠義千年有餘馥巋然荒塜釣臺東我欲乗風¶
奠&KR1641;醁¶