峰高翻覺宿雲低丹楓翠竹攢幽澗綠蔓黄茅没古蹊¶
謾說閩疆近相接故園千里望中迷¶
　　　題洪憲副文壇風月巻¶
紅燭青樽豈偶逢十年同聽禁垣鐘豪談發處風生席¶
白戰酣時月映松應務羡君才獨裕濟時嘲我術偏庸¶
人生適意應為福底用凌煙閣上封¶
　　　重過圓通寺借宿¶
欲濯塵纓尚未能匡廬又見碧層層半生牢落空憐我¶