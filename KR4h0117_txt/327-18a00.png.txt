積石移松滿戸庭春雲飛繞似林坰日烘瑞彩香盈葢¶
雨濕濃隂翠滿屏三徑飄揚迷鶴夢半岩舒卷帶龍腥¶
呼童浄掃窗前影自起揮鑱斵伏苓¶
　　　荷池夏雨¶
新鑿荷池引水通雨深花滿趣無窮盤傾珠顆齊翻翠¶
衣露霞綃半折紅四座凉生風細細一簾香沁霧濛濛¶
此中清景真堪賞何必移家住瀼東¶
　　　林亭翫月¶