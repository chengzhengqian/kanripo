龍飛鳯舞峰巒奔玉床下壓大江小海水正入東華門¶
木樨花開秋可數紞紞靈鼉振天鼔海門一線截江來¶
雪壁銀城晝飛舞吳商楚佑千萬艘黄龍戰船頭尾高¶
豈無海道走中土長驅逐北乘風濤煙霧蒼蒼繞城郭¶
屋瓦魚鱗互恭錯百萬驕民事醉醺坐使中原棄疆索¶
因循六帝不復讎西風八月凭江樓攒宫人飲白骨恨¶
洪波不洗青衣羞邦基削盡師臣逐軹道人降子嬰哭¶
繡胸文頸踏浪兒反首誰能報君辱廟子沙頭卓大旗¶