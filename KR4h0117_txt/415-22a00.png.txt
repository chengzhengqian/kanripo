　　　寄興次東所¶
信息青丘拄杖來籬門低處趁江開幾畦藥草和烟摘¶
一樹梅花倚石栽秋興久虚黄葉塢酒狂初上碧雲堆¶
荷衣送老枌榆社月白霜清釣艇回¶
　　　紅鸚鵡用劉禹錫韻¶
羽毛耀日色頳紅羣品相看百一中秦苑歲深言頗洩¶
隴山途杳夢還通雙飛幾及公庭燕獨宿終憐子夜風¶
教得誦經成底用一餐終合老雕籠¶