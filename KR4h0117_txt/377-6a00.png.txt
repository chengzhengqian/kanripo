　　　友人髙貴琦嘗作問薝蔔詩予為代答¶
南薰播蕩來舜琴江村處處皆緑隂開花却喜值脩景¶
托根况得依中林孤標挺挺同喬木密葉幽叢藹煙緑¶
嫰蘂新裝淺淡金清肌瑩貼温柔玉當知異品來仙府¶
凡草那能此清楚半開臨砌復臨池亂吐宜晴更宜雨¶
長嗟時菊太鮮妍却笑疎梅頗寒苦蘭蕙雖云抱國香¶
中含哀怨成千古丰姿炯然氷雪如麗非妖艷清非癯¶
莫言此色世間有正恐異香天下無昔年梵宇聊相寄¶