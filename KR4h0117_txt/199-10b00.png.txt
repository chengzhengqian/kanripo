此去煙塵猶未靜何時馬跡破苔磯¶
　　　送李成叔歸峽江兼簡蕭𢡟徳¶
平生未見嵇中散野鶴軒昂識季昆江表今無耆舊在¶
中郎尚有典刑存螺川汗灸書千巻玉澗船歸酒一樽¶
獨羡氷清蕭處士通家能入李膺門¶
　　　春日横山堂有懐謝直夫用前韻奉寄¶
解道澄江元有聲東山出處更闗情髙吟正憶西堂夢¶
妙語仍逢春草生沙尾斷篷垂釣逺峰頭晩日落船明¶