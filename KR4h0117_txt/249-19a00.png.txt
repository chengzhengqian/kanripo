　　　送清涼寺友上人歸永嘉¶
江心舊作野客宿石頭今逢開士歸半夜落潮隨棹發¶
十年殘夢逐雲飛相看接手話鄉里獨老忍涙沾裳衣¶
新春亦有還家願㑹過石室推煙扉¶
　　　次韻具庵送湛淵上人永喜省師¶
早年為客曽遊處今日題詩却送僧珠箔濺巖看雪瀑¶
寶窗縁㙮見天燈金仙爛熳開銀界玉女嬋娟倚翠層¶
禮罷阿師窮勝討諸峰歴歴漸攀登¶