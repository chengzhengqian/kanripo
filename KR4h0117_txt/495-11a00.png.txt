倚石厭花氣潄泉憐水香欲留紅日下先占綠隂凉客¶
醉酒沾席官貧書滿牀老便尋樂境此地本吾鄉¶
　　　送朱永年遊金山¶
君上金山寺還吟張祐詩空門無俗境人世有閒時潮¶
漲江應濶雲來山不知昔年曾宿處多負故交期¶
　　　宿和州港¶
落日舟舤泊晚晴酒帘茅屋小村清客途南去三千里¶
鄉土今來第一程野廟鼔鐘驚夢寐秋江星斗動虚明¶