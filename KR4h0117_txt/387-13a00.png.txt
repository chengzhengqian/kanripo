古來脩竹何處多鄠杜之間淇水阿填河落爛竹官廢¶
但見土岸流渾波北風寂歴南風起千里飛青渡江水¶
瀟湘兩岸遙相連斑斑盡染虞妃淚鵜鴂鳴時草不芳¶
杜衡揭車總荒涼獨有此君不改色挺挺植立如人長¶
頹雲壓頭低復理細雨斜風任梳洗渭川豈但千户侯¶
孤竹誰云止二子君今持節騷人鄉眼中所見皆鸞皇¶
清風明月有真境寫影何必勞𤣥香平生愛竹應成癖¶
此日移植近霜栢滿堂秋色寒瀟瀟一笑出門楚天碧¶