纎塵飛不到霜臺風節亭前長緑苔石榻舊携明月坐¶
竹忩今為故人開客途只合添詩草時序都将付酒杯¶
回首蒼梧雲黯黯與君愁思望蓬萊¶
　　　題張文獻公祠¶
何處思賢一繋舟芙容山下曲江頭忠誠貫日千秋鑑¶
風度凌雲百尺樓野草荒烟迷故宅紅蘅碧杜滿新洲¶
文章事業垂青史直與䨇溪萬古流¶
　　　戲贈李叅贊¶