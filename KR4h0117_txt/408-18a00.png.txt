青雲人借白雲居似欲逃名半老漁但覺蘧蘧成夢過¶
何曽咄咄向空書鴛湖泛月狂歌甚虎阜穿雲小醉餘¶
負我同年歎離索金鼇閣下候肩輿¶
　　　棠溪景五首¶
悠悠下村徑望望皆烟樹何處讀書聲山禽忽飛去¶
潮去閘頭淺潮來閘頭深淺深渾有定不似世人心¶
登登度西岡恰與詩景㑹歸鳥下幽叢斜陽在岡背¶
白鷺宿寒塘寒塘浸明月懊恨少年心分明鏡中雪¶