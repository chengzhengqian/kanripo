　　　拾羽曲¶
新羅砑紅裙襵齊綵縷刺衫花倒提新晴暖日麗烟草¶
金獸齧鎖藏春閨朱橋逼江曉沙白錦帶交風大堤窄¶
蘭洲遺翎得殘碧歸來驚飛上嬌額¶
　　　題東嵓隠者壁¶
青峯叢叢擁危壑緑樹團團扶曲閣幽人睡起潄寒泉¶
坐看一林山雨落嵓前火氣雜芝术澗下苔痕亂猨鶴¶
自憐塵土滿衣衫欲解從君今尚莫¶