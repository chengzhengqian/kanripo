我脱鯨波險君懐㓂盗驚暌離四寒暑㑹遇兩蓬萍訪¶
舊半為鬼問津多阻兵衣冠漂蕩極風雨自雞鳴¶
　　　雜興¶
邑犬驚行客林烏啼曉霜山林雲冉冉澤國水茫茫移¶
櫂輕舟稳鈎簾野興長誰知因謫宦得到水雲鄉¶
　　　其二¶
暮天来逺色行客尚貪行櫂急浪花碎月髙雲縷輕巢¶
禽棲更起漁火暗還明獨寢不成夢夜寒聞雁聲¶