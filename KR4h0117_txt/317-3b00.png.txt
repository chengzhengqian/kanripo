　　　薊門别意送程汝器赴饒州教授¶
秋髙薊門路灝氣肅以清念子將逺别相送出都城祖¶
筵集冠盖緑酒且頻傾臨岐欲分手繾綣難為情嗟我¶
子所契夙誼如弟兄麗澤兩資益硯席恒相并衣冠立¶
孔庭燈火親韓檠羨子先着鞭科目振英聲金馬待明¶
詔萬里皇華行我亦忝後塵翰苑蚤登名與子聫鵷班¶
出入在承明中道子蹔蹶一旦復超升繡衣立霄漢驄¶
馬耀神京俄然返初服振袂謝恩榮閉門卧空山塵俗¶