沾餘露團稍見朝霞上故鄉邈已敻山川修且廣文奏¶
方盈前懷人去心賞敕躬毎跼蹐瞻恩惟震蕩行矣倦¶
路長無由税歸鞅¶
　　　晩登三山還望京邑¶
灞涘望長安河陽視京縣白日麗飛甍參差皆可見餘¶
霞散成綺澄江静如練喧鳥覆春洲雜英滿芳甸去矣¶
方滯滛懷哉罷歡宴佳期悵何許淚下如流霰有情知¶
望鄉誰能鬒不變¶