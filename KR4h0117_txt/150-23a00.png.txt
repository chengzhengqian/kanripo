小市冷落無雞豚黄河西來初不覺但訝清泗流奔渾¶
夜聞沙岸鳴罋盎曉看雪浪浮鵬鯤呂梁自古喉吻地¶
萬頃一抹何由吞坐觀入市巻閭井吏民走盡餘王尊¶
計窮路㫁欲安適吟詩破屋愁鳶蹲嵗寒霜重水歸壑¶
但見屋瓦留沙痕入城相對如夢寐我亦僅免為魚黿¶
旋呼歌舞雜詼笑不惜飲釂空缾盆念君官舍氷雪冷¶
新詩美酒聊相温人生如寄何不樂為君擊皷行金樽¶
　　　虔州絶句¶