一室安禪久三生結願頻傳經來帝子送食下天神水¶
月虚空相山雲自在身慈航如可渡應許姓龎人¶
　　　過太湖¶
震澤留遺號行人指太湖封疆連舊壘形勢壓全吳水¶
落魚龍蟄天寒雁鶩呼扁舟思范蠡吾亦老樵蘇¶
　　　過延陵¶
延陵懷季子遺跡古城東異代丹青在千年祭祀同髙¶
情思挂劍逺識紀觀風欲問吳封處蒼煙落照中¶