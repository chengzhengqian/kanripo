　　　秋夜齋居懐唐泰¶
髙梧月未出暝色疎煙裏雝雝鳴雁來聲在秋塘水孤¶
燈捲簾坐寒影對窗几青空吹微霜瑟瑟動輕葦援琴¶
不成音感别在千里誰值晨風翰淮波盻游鯉¶
　　　初秋夜坐寄王紋¶
輕飈生早凉孤館清興發桐隂落前墀遥空瞰華月方¶
此抱沖素况值清境豁濁酒聊自持瑶琴弄應闋知音¶
念乖阻咫尺不可越相思良未已坐見曙河没¶