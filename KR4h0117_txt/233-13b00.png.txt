行過青林徑欲還誰家茅屋在林間雲初湧出半含雨¶
風漸吹開微露山世味嘗來知懶貴韶華老盡覺秋閒¶
天敎勝境為詩敵未許幽人穩閉關¶
　　　反垂桞短吟¶
偃蹇高松雪縵飛最憐憔悴緑楊枝青絲曾識鶯聲軟¶
黄葉俄驚馬足遲有分只偷春色早無心要結嵗寒知¶
不應再得東風力更與行人管别離¶
　　　明逺堂賞蓮醉賦¶