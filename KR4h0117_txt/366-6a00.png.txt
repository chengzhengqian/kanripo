　　　題張一村畫山隂巖壑圖¶
張侯寫山工寫竒筆力可追王大癡鱸魚江頭一斗酒¶
墨花散作秋淋漓前峰崒嵂如束笋後峰盤拏來不盡¶
突馬方驚灔澦髙啼猿忽覺蓬萊近水風離離開錦屛¶
峽泉厯厯鳴瑶筝幽葩自炫晨露㓗小草不奈繁霜零¶
兵餘僧舍總揺落何意空林見樓閣十年碌碌走湖城¶
重憶山隂舊巖壑秋來日日愁炎蒸觧衣思濯松風清¶
輕包錫杖從此去何處水邊無月明¶