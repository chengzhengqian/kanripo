白鴈横雲逺帶秋城廓己非山故在江淮失險水空流¶
衲僧八十仍多病收泪殷勤説故侯¶
　　　次韻王中齋登拱翠樓¶
曽醉危樓坐石坡彈筝擊缶醉婆娑蓬飛已改流年髩¶
木老猶存舊日柯紅樹參差秋水逺碧山髙下夕陽多¶
此時還縱西風眼共倚闌干起浩歌¶
　　　秋暮有懷¶
十二欄干倚翠微露華寒重逼羅衣碧天連水思空逺¶