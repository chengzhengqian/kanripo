澄江晩悠悠離思杳難極西風鴻雁飛我憶鳴秋客逺¶
樹帯餘暉前川起寒色即此待歸舟沙頭掃苔石¶
　　　挹翠軒¶
幽軒多雅趣境静絶浮埃樹色開簾入山光引幔來人¶
閒啼鳥近風度落花回消盡塵中想彌深物外懷¶
　　　送友人之京¶
况我悲寥落憐君又北遷春歸萬里外人去五雲邊塞¶
栁迎征斾江花照别筵離情雜秋思分袂各悽然¶