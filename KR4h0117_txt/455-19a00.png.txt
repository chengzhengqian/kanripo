五旬三過九華山一度陰寒一度雨比來天色稍晴明¶
忽復昬霾起亭午平生山水最多緣獨此相逢容有數¶
人言此山天所秘山下居人不常睹蓬萊渉海或可求¶
瑤水崑崙俱舊遊洞庭何止吞八九五嶽曽向嚢中收¶
不信開雲掃六合手扶赤日照九州駕風騎氣覽八極¶
視此瑣屑真浮漚¶
　　　遊九華道中¶
微雨山路滑山行入輕舟桃花夾㟁迷逺近迴巒疊嶂¶