　　　靈巖寺¶
閒上香臺望下方漁村樵塢晝蒼蒼傾城人逺苔生逕¶
歸寺僧稀葉滿廊雲散池邊留塔影雨來天外失湖光¶
廢興皆幻何須問獨自吟詩送夕陽¶
　　　喜宋山人見過¶
攜琴逺趂渡江船煩覓幽蹤浦樹邊别久忽看梅早發¶
話長應讓鴈先眠一冬多暖天無雪半夜初寒月有烟¶
回首舊遊君莫念歸來好種葑門田¶