　　　西方濼¶
魯郊秋已深西濼多蒲魚日暮積靄重維舟月生初露¶
凉水禽宿雨晴艶芙蕖擷花結楚佩宛若湘南居¶
　　　苦寒三首¶
肅肅歲已晏冽冽氷霰集寒雲光不流槁木鳴日夕挾¶
纊處南户嚴稜坐相襲端然成離居念念穉陽陟¶
褰裳居重户驚飈踏書帷穴地篝石火持酒得氷澌杲¶
杲日出光萬物待彼施豈無陽和節歲序非爾私¶