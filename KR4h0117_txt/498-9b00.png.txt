三十六軸盤地底崑崙渤澥氣勢來衡嶽匡廬逺相倚¶
長年㝠濛飛煙霞白日雜遝走麋麂玉泉丹砂種靈根¶
芝草琅玕長不死中有高人事隱棲縳屋開門亂雲裏¶
崖木野藤時作花澗水泠泠石齒齒牀頭木瓢白石鐺¶
簷下甕牖烏皮几避世應同尸郷翁著書還擬鶡冠子¶
我亦乾坤放逸人探竒名山興未巳落日長歌招隱詩¶
采藥尋君從此始¶
　　　渡江¶