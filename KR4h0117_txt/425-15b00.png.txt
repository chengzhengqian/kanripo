　　　挽王中舎允達¶
數行遺墨在瀕危臨訣從容語不支萬里此身真夢幻¶
九原何處盡交期謝安欲卧誰相挽王式雖来事可知¶
今日旅魂招不得匆匆翻恨出山時¶
　　　裴師召晚翠堂¶
蕭然茅屋倚山開門外山光翠作堆動樹好風嵐忽散¶
掀簾爽氣雪初來練裙醉墨池邊雨瘦竹青鞋石上苔¶
幾度登髙望城郭先生榻外即塵埃¶