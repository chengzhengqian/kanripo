獨羨謝家芳草句鏘然猶自向人鳴¶
　　　送董壽卿吉士赴南京戸部¶
清高自是玉堂仙拜命驚看去日邊身屬地曹官六十¶
心違天陛路三千半山亭館閒春雨六代臺城鎖暮烟¶
同宦更逢摩詰在思鄉懐古共依然¶
　　　元宵會鳴治宅大雪得催字¶
玉堂風雪坐崔嵬欵段衝寒入夜囘鯨海有塵飛弱絮¶
鼇峰無地着疎梅雲深不礙燒燈去春早何須擊鼓催¶