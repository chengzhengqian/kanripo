　　　送友人陸肱往太原¶
并州非故國君去復尋誰獫狁方為寇嫖姚正用師戍¶
煙来自逺邉雪下無時更想經綿上應逢禁火期¶
　　　深秋過源宗上人房¶
到日值揺落相留山舍空㣲寒生夜半積雨向秋終度¶
講多来雁經禪少候蟲方従聽話後不省在愁中¶
　　　秋日登山閣¶
蒼蒼山閣晚杳杳隙塵秋偶上多時立翻成盡日愁草¶