盗賊息比屋豐禾黍逍遥丘壑間鹿麋以為伍¶
　　　楚妃歎¶
江漢揚波六千里上有巫山矗天起錦衾一夕夢行雲¶
萬戸千門冷如水聞道秦兵下武關君王留連猶未還¶
山深不見章臺殿汨羅寃淚空潺湲尚憶前王好馳逐¶
宫中美人不食肉回狂作哲湏㬰間至今相業歸孫叔¶
楚宫無復如昔人况有神女如花新悲來恨新還憶故¶
誰能㫁却巫山路¶