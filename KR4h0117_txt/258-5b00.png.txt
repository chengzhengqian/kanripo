　　　故宫人¶
粉愁香怨不勝情强整殘粧對老兵别殿金蓮餘故步¶
後庭玉樹變新聲眼穿鴈字雲連塞夢㫁羊車月滿城¶
天上桃花王母去世人誰識許飛瓊¶
　　　雪後泛東湖¶
雪後湖山玉作圍小舟乗興弄清輝貪看月裏鸞回舞¶
不覺風前鷁退飛雲母屏空春閴寂水晶宫冷晚霏㣲¶
仙家一笑乾坤老誰馭瑤池八駿歸¶