望中鄉國亂山青一樽菊醑芙蓉㟁數幅蒲帆杜若汀¶
大阮青霄應惜别龍門竚待駕風霆¶
　　　謫官之湘潭夜泊蕭家林和荘孔暘韻¶
鴉背殘陽度逺洲逺村籬落暮煙稠浮生飄忽多行路¶
此地經過幾繫舟戀闕心隨雲北去思親夢逐水東流¶
臨風却羡沙頭鷺欲結新盟謝逺遊¶
　　　送辦事官吳藻省親歸莆¶
書劒三年客帝畿承恩今喜謁庭闈不須重製斑斕服¶