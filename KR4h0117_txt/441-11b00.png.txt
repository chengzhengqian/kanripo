　　　送王宣差還家¶
兩字功名舉世馳扁舟來往共怡怡春風北去鶯聲早¶
秋日南歸雁影遲驛路山川如舊識闗河魚鳥謾相疑¶
到家未許多濡滯四十為官正及時¶
　　　與竹為二陳進士廼尊題¶
先生高想超塵俗蔣徑新開十畆園期與此君同節操¶
每尋幽處避囂喧風來小院聲敲玉雨過前山翠繞軒¶
昨夜春雷聳頭角龍孫無數岀東垣¶