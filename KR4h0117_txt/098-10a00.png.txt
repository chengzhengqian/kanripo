逐金波滿魂隨夜鶴驚支頥鄉思斷無語到雞鳴¶
　　　長沙開元寺昔與故長林許侍御題松竹聮句¶
牆隂數行字懷舊惨傷情薜荔侵年月莓苔壓姓名逝¶
川前後水浮世短長生獨立秋風暮凝顰隔郢城¶
　　　湖閣曉晴寄呈從翁¶
嶺日開寒霧湖光蕩霽華風鳥搖徑栁水蝶戀幽花蜀¶
國地西極呉門天一涯輕舟欄下去㸃㸃入湘霞¶
　　　遊玉芝觀¶