玉簫聲繞碧桃花雲容窈窕誰能寫月色嬋娟我欲賒¶
不待扁舟乗興去珊瑚長拂釣竿斜¶
　　　賦孫徳芳雪香齋¶
淡粧素服出天真彷彿羅浮世外身自與芝蘭同氣味¶
不須霜月借精神暗熏詩夢春先到光映書帷夜轉新¶
三嗅悵然成獨詠為憐清絶更無倫¶
　　　早春寄周致堯¶
百年身世渾如寄何處他鄉是故鄉栁態正須春弄色¶