荒既開徑拓樊亦理園低簷避松偃踈土行竹根勿剪¶
牆下棘束列因可藩莫擷林間蘿蒙蘢覆雲軒素昧農¶
圃學因兹得深論毋為輕鄙事吾道固斯存¶
　　　西園¶
方園不盈畝蔬卉頗成列分溪免甕灌補籬防豕蹢蕪¶
草稍焚薙清雨夜來歇濯濯新葉敷熒熒夜花發放鋤¶
息重陰舊書漫披閲倦枕竹下石醒望松間月起來歩¶
閒謠晩酌簷間設酣時藉草眠忘與隣翁别¶