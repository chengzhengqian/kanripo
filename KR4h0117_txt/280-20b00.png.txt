秦山幾千仞翠入蓬萊城城中望山色明暗分隂晴老¶
夫散策山前路為愛看雲不歸去仰看驚怪鷺飛來囬¶
頭忽見雲生處崦中孤起如炊烟乗風騰上蒼崖巔崖¶
巔宿雲喜迎接横空一幅兠羅綿天風吹散銀千縷淡¶
處是烟濃是雨雲師拗怒不肯回露出峰頭尺來許一¶
雨三日溪水肥老夫欲歸不成歸雲師知我慘不樂故¶
出小譎相娛嬉老夫作詩一笑領舉袖收雲散空迥倚¶
松呌絶山下人仰看雲峰起山頂¶