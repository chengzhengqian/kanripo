金河秋半虜絃開雲外驚飛四散哀仙掌月明孤影過¶
長門燈闇數聲來須知邊騎紛紛在豈逐春風一一囘¶
莫厭瀟湘少人處水多菰米岸莓苔¶
　　　寄題甘露寺北軒¶
曾向蓬萊宫裏行北軒欄檻最留情孤髙堪弄柦伊笛¶
縹緲宜聞子晉笙天接海門秋水色煙籠隋苑暮鐘聲¶
他年㑹著荷衣去不向山僧道姓名¶
　　　殘春獨來南亭因寄張祐¶