不久定知還賈誼别情雲樹自難裁¶
　　　使節還鄉為丁應韶主事作¶
手持綸綍過庭闈忠孝如君兩不違負弩漫勞誇漢節¶
稱觴先喜著萊衣胎禽引子排雲下老鳯教雛向日飛¶
莫道簡書催又别北山猶勝未能歸¶
　　　用前韻雨中紀事¶
天公應是起潛蚪故遣風雷振六幽匝地雨聲喧水國¶
漲天雲氣失江樓坐妨耘務憂田父徧禱神祠走郡侯¶