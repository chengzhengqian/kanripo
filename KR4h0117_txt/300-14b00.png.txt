　　　次鄭校書左掖聞鶯之作¶
白頭著作文人行左掖聞鶯有短章委佩乍分花外仗¶
停驂歸滯桞邊墻謫仙老去鄉心切賈至才高野趣長¶
自笑雲泥蹤跡異無因傾耳接飛觴¶
　　　送匡行人顯回京師¶
儒冠歲月易蹉跎孤館相看奈别何匡裕棲遲名獨盛¶
王猷落魄興偏多流鶯高樹雙壺送積雨長江一棹過¶
自笑烟波為客久陽關休向醉中歌¶