　　　奉送蘓判府徃湖廣便歸南京公幹¶
王事驅馳賦逺逰太平橋下促行舟百壺美酒成酣宴¶
幾樹垂楊綰别愁風送樓船飛彩鷁月明笳吹起輕鷗¶
此行到處堪乘興楚水吳山豁逺眸¶
　　　大旱建昌府祈雨其觀有象笏金龍乃唐𤣥宗¶
　　　　勅賜道士某者尚在¶
麻姑清絶境空谷有龍湫靈貺傳今古深源映斗牛禱¶
求神莫測吟眺景偏幽坐見風烟起行看樹木稠為霖¶