　　　題朱源永桑洲巻¶
芳洲宛在水中央不種閒花只種桑戴勝降時春雨足¶
呉蠶熟處夜燈忙豳風王業開千載河漢天孫漫七襄¶
願借繰絲三百丈虞廷先織舜衣裳¶
　　　詠夢¶
林扉無客晝常闗數巻殘書已倦看芳草池塘春寂寂¶
華胥風日路漫漫枕邉未必迷蝴蝶耳畔都來鬬觸蠻¶
欲問希夷求秘訣華山髙處不勝寒¶