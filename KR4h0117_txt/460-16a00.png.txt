　　　中秋待月飲城上次韋菴韻¶
髙城隱隱月朧朧此夕秋光正及中雙寺曉鐘還入市¶
三湖新漲欲連空歌傳内侍憐蘓老興發南樓憶庾公¶
愁病強挑壺矢戰敢將全勝論成功¶
　　　九日用舊韻¶
九日園亭獨舉杯夕陽餘興復登臺清池白鳥聯翩下¶
曲逕黄花爛熳開儒術無功慚潦倒帝鄉多病喜歸來¶
澆畦弄釣堪消日不道無情歲月催¶