清宵夢不徹鴉啼深樹間羯胡同漢月陵寢在燕山青¶
草乗時長黄斿何日還因風候邊使咫尺見天顔¶
　　　月下聽王稚卿彈琴¶
昭文鼓緑綺六氣指間流王子梅花思飄飄下隴頭月¶
華終勝雪商意自成秋今夕西方夢佳人不散憂¶
　　　弔劉蕡祠¶
自昔悲歌地劉生有墓祠祗餘經世志况值諱言時去¶
國英雄盡還山事業遲黄金舊臺北騷首動遐思¶