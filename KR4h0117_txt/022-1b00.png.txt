蒼蒼丁零塞今古緬荒途亭堠何摧兀暴骨無全軀黃¶
沙幕南起白日隐西隅漢甲三十萬曽以事匃奴但見¶
沙場死誰憐塞上孤¶
白日毎不歸青陽時暮矣茫茫吾何思林卧觀無始衆¶
芳委時晦鶗鴂鳴悲耳鴻荒固已頹誰識巢居子¶
吾愛鬼谷子青谿無垢氛囊括經世道遺身在白雲七¶
雄方龍鬬天下亂無君浮榮不足貴遵養晦時文舒可¶
彌宇宙卷之不盈分豈徒山水壽空與麋鹿羣¶