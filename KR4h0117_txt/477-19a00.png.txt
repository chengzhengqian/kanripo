　　　馬子莘太常無名亭對酌¶
對酌無名亭微風入夜涼雨醫新病草窗倚舊移篁逸¶
興懸林壑丹衷答廟廊居人無老幼盡說有庚桑¶
　　　到太平觀¶
鞅掌人間世仙都偶此遊竹林晴翠重茶竈紫煙浮倚¶
樹衣尤冷㸔山雲欲流羽人多逸興擕我上山頭¶
炎蒸困驅逐勝地滌煩憂鳥與黄冠狎人因翠竹留松¶
風六月冷鼎氣萬年浮即此是真境何須十二樓¶