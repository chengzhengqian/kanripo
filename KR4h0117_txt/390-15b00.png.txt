宻粘碧樹藏斐亹亂壓黄菊催鮮妍清光晶瑩炫華屋¶
寒氣贔負侵吟氊幽巖饑餓困虎兕澄潭冷蟄愁蛟蜒¶
長江漁人理歸棹平原獵騎櫜空弮豪門邀賞侈供帳¶
佳人怯冷加錦纒邊帥或繼蔡州捷高士誰放山隂船¶
人言盈尺即為瑞我今騐此知豐年隂陽燮理在賢相¶
此事自足徴諸天美酒不效党家飲雄辭竊慕梁園篇¶
同袍况復好鉛槧試把詩句窮鐫研且共登壇申約束¶
接戰不用橫戈鋋安仁賈勇擅觜距伯始顛氣誇手拳¶