　　　清凉寺赴趙敦夫¶
六月豈無暑林間獨灑然鳥啼三面竹雲動一池蓮己¶
蛻塵中骨誰叅石上禪鍾山有餘翠終日墮杯前¶
　　　虎丘退居集友人二首¶
磴從天上轉林忽水邊迴芳草未全歇白蓮將又開鍾¶
鳴雲起鉢客過雨生苔四境盡空寂禪牀安在哉¶
檻外斜吳苑林間促羽觴池花揺暑浄泉韻雜松凉念¶
别經時乆重來笑客忙小吳軒裏月臨發戀清光¶