六虛行盡天機健數片梅花㸃翠苔¶
古今靈異此山川遠海髙丘一望前煦煦陽和隨意領¶
𤣥𤣥太極妙心傳松隂三尺焚香石花底千尋滴露泉¶
何處道人來倚杖海天亭畔和瑤篇¶
　　　龔守誠社長水北山庄作㑹¶
好事常開水北堂柳隂曲曲兩三行時來喚渡投吟社¶
每共看山坐石牀烏角風情歸錦里黄花籬落傲柴桑¶
詠謌半是投簪客韋布相輝錦繡裳¶