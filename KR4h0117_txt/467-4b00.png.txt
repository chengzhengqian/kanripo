　　　　作¶
清可亭中待月遲風光疑是影蛾池一尊興與陶元亮¶
三絶人憐顧凱之華燭揺心分暝色薰風吹爽入吟髭¶
歸來不盡追陪意夢裏猶𢋫席上詩¶
　　　舟至河西務喜而有作¶
蘭舟綵纜百夫牽帶月衝風路幾千自計迂疎成底事¶
敢圖温飽愧前賢千峰似逐孤帆轉一水能隨曲㟁旋¶
誰道禁城猶百里寸心先倚五雲邊¶