妾有蟠龍鏡秦王在時見瀟澀隐菱花蒼蒼蝕蟲篆浮¶
雲薄太清孤月沉秋練從此知妾心何由見君靣¶
　　　書靈山法堂¶
香臺隐鷲峰鐘聲雲蘿深半壁見燈影虚空聞梵音忍¶
草被幽石靈花曜陽林惟應虎溪水可以清塵心¶
　　　九日¶
落葉滿秋山親朋杳靄間江村多雨外世難幾人還白¶
髮偏能長黄花好是閒聊将一杯酒漸爾觧離顔¶