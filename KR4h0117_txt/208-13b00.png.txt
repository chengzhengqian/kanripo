誰將霜竹横雲外似有悲聲與恨俱¶
　　　繼和嚴君壁上韻¶
山舎榱楹朽蠧餘朅來小圃作閒居推移寧免人間世¶
灑落還同心地初鷗鷺齊盟忘物我薜蘿交翠映簪裾¶
㳟惟不負傳心印巳把浮生付六如¶
　　　己巳登玉峰亭二首¶
與君擕手上巒坡多少塵襟盡剖磨一鳥横邊秋靄淡¶
片雲歸處夕陽多潮來萬里翻明練山簇千峰列翠螺¶