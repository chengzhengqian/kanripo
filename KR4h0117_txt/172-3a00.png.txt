　　　重遊寥陽洞有感¶
尋真曾到寥陽殿小立廊腰花影轉飛瓊仙子下瑤臺¶
綽約雲鬟眼波剪水沈烟斷一簾秋醉睡海棠紅玉軟¶
武陵歸去探年華揚州夢覺江波逺重來風物恰依然¶
愛日融融素烟卷洞門寂歴鎖長春異水槎枒揷天半¶
霞衣苒苒媚東風綠鎖窗前重識面酒酣春笋理琵琶¶
曲終依約含幽怨人間名利幾時休馬蹄不駐空留戀¶
桃花流水古猶今囬首碧雲人不見¶