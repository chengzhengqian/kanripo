　　　送客¶
春城客裏送君歸風物偏驚故國違别意難隨樽酒盡¶
夢思先逐片帆飛青山相見仍前似緑鬢重逢比舊非¶
江上張翰好傳示知音莫道近來稀¶
　　　次韻隆禧寺看梅¶
花到今年又一新看花還是舊年人夢飛西洛真成幻¶
笑索東堂却見親横倚一枝禪榻影半酣千㸃故山春¶
深盃明月三更後誰道天涯客裏身¶