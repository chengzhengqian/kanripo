　　　和杜麟臺元志春情¶
嘉樹滿中園氛氲羅秀色不見仙山雲倚琴空太息沈¶
思若在夣緘怨似無憶青春坐南移白日忽西匿蛾眉¶
返青鏡閨中不相識¶
　　　送友人任括州¶
青春浩無際白日乃遲遲胡為賞心客歎邁此芳時甌¶
粤迫兹守京闕從此辭茫茫理雲㠶草草念行期紛吾¶
結逺佩悵餞出河湄太息東流水盈觴難再持¶