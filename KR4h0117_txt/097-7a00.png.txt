氣象四時清無人畫得成衆山寒疊翠兩派瀑分聲坐¶
月何曾夜聽松不似晴混元融結後便有此溪名¶
　　　稱心寺中島¶
水木深不極似將星漢連中州惟此地上界别無天雪¶
折停猿樹花藏浴鶴泉師為終老意日日復年年¶
　　　寄普州司倉賈島¶
亂山重復疊何路訪先生豈料多才者空垂不世名閒¶
曹猶得醉薄俸亦勝畊莫問吟詩苦年年芳草平¶