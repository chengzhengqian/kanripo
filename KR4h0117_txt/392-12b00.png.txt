風清書屋與聲俱鷓鴣啼歇黄陵暮鸞鳳來栖盛世初¶
自是主人堪比德不栽桃李只栽渠¶
　　　贈呉仲和之揭陽¶
秋風共折廣寒香春日同逰選佛場駑鈍慚予先脱頴¶
英豪羡子復飛黄郎官暫試親民職妙手終湏補衮裳¶
忠孝两言期努力臨岐渾不動離觴¶
　　　送黄門許啓衷使安南¶
交南欲上乞封辭正值天王嗣位時使遣近臣諳典禮¶