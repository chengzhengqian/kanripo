鑾坡初罷直西去惜離羣載筆唐供奉褰帷漢使君濁¶
流河驛雨髙樹嶽祠雲公暇應懷古登臨賦夕曛¶
　　　送前國王助教歸臨川¶
去國獨依依羈臣淚濕衣夢中燕月冷望裏楚山微世¶
變人驚老身全詔許歸舟前楓葉落應到故園扉¶
　　　送潘巡簡之閩中¶
京師到閩海秋色幾程餘莎柵山兵守榕林島户居曉¶
衙雞應鼔晩邏騎隨車清世無他警將軍好讀書¶