入地底烟靄青漫漫力盡不能過却坐空長歎青天白¶
雲閒可望不可攀虛名竟何得行路乃爾難¶
　　　曉發石門渡湍水道中¶
疎星澹秋明隂霞絢朝映積雨成坐愁晨光動幽興石¶
門歸馭引湍浦漁刀竝曠蕩萬景新歸藏四山静平湖¶
風漪緑逺岸秋沙浄洋洋遊魚逝汎汎輕鷗泳隱顯乖¶
夙心感寓見真性倦遊徒自悼違已將安竟憂端從中¶
來茫茫發孤詠¶