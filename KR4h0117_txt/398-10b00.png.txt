東風吹破銀河凍會踏仙槎理釣緡¶
　　　翰林和鼎儀見寄¶
鳯閣前頭碧水西翰林高致拂丹梯春深細栁鶯千囀¶
日午長松鶴並棲講散玉堂花影静朝囘青瑣佩聲齊¶
仙郎漫有同官贈雲裏飛來錦字題¶
　　　送沈仲律主事南禮部¶
沈約髙才世共稱臨歧欲贈竟何能一樽醽醁傾沙苑¶
五月㠶檣去秣陵曉佩暫違清禁月春曹遙貯玉壺氷¶