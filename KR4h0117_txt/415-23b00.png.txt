鷺拖寒影貼平溪潤粘野客雲雙屐春動田家雨一犂¶
倦倚夕陽憂歲儉乞燔人滿路東西¶
　　　偕龔元之宿盧龍山月微出敘興¶
江城疎雨滯歸驂玉洞𤣥機得飽談秋盡斷厓芝易老¶
霜前荒圃菊初酣市喧遥隔簾聲外道氣長隨鶴背南¶
散歩回廊山寂寂倒聽殘葉下寒潭¶
　　　龍泉古蹟¶
龍山幾道落巖泉古寺長松鎖夕烟風雨晦冥無丈室¶