時玉童仙女無見期紫霧香煙𦕈難託清風明月遥相¶
思遥相思草徒緑聽雙飛鳯凰曲¶
　　　秋夜長¶
秋夜長殊未央月明露白澄清光層城綺閣遥相望遥¶
相望川無梁北風受節南雁翔崇蘭委質時菊芳鳴環¶
曳珮出長廊為君秋夜𢷬衣裳纎羅對鳯凰丹綺雙鴛¶
鴦調砧亂杵思自傷思自傷征夫萬里戍他郷鶴闗音¶
信斷龍門道路長君在天一方寒衣徒自香¶