松栢亂巖口山西微逕通天開一峰見宫闕生虚空正¶
殿倚霞壁千樓標石叢夜來猿鳥静鐘梵寒雲中峰翠¶
映湖月泉聲亂谿風心超諸境外了與懸觧同明發氣¶
候改起視長崕東湖色濃蕩漾海光漸曈曚葛仙迹尚¶
在許氏道猶崇獨往古來事幽懷期二公¶
　　　南楚懷古¶
南國久蕪漫我來空鬱陶君看章華宫處處生黄蒿但¶
見陵與谷豈知賢與豪精魂托古木寳玉捐江臯倚棹¶