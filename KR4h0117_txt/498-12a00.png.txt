雨餘秋寺裏一徑轉松長上客同乘屐高人獨㨿牀塔¶
隂眠石壁鶴跡遍山房歸去猶餘興看鷗意不忘¶
　　　江城柬殷近夫¶
沙上風煙異經時老客心逺天低故壘落日帶空林目¶
極芳華晚愁縁野水深江城有嚴武猶可慰孤吟¶
　　　西湖¶
十里山如拭西湖背郭流僧歸虹外雨雲抱水邊樓春¶
事多逢醉歌聲半是愁獨憐垂釣者吾欲共滄洲¶