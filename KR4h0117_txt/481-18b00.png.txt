　　　奉同温宫諭移疾寺居之作¶
九衢車馬暗塵氛僊客西堂卧白雲靜愛市朝堪吏隱¶
勝將泉石與僧分澄心夜對蓮花水秘典朝披貝葉文¶
獨有可人期不至素琴蘿逕立斜曛¶
　　　西湖杭守置酒¶
朱幡翠幌在蘭舟緑水澄潭寫我憂雲破樓臺明曉日¶
筵開簫鼔競春流煙中槲逕藏山寺蘋際菱歌起釣舟¶
古木蘇堤頻悵望㸔君為政繼前修¶