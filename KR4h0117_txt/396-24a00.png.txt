黄蘆瑟瑟江風滿¶
　　　題雁送鄧宗周憲副¶
黄蘆簌簌鳴秋雨北雁南征度江渚羣分旅逐各有情¶
側睨囘看似相語啄者自啄飛者飛忽然長呌入斜暉¶
片時殘夢斷還續千里關山歸未歸誰令嵗序多反覆¶
轉使道途成骨肉水有菰蔣原有粟猶勝鷦鷯一枝足¶
我家舊在湘江東十年祗住京塵中送君無限思鄉意¶
昨夜南樓聞朔風¶