里賖處地逺且僻嘉彼樓居子不受世故役愛山如愛¶
客相對樂晨夕應笑平地人塵埃坐充斥¶
　　　寄題杜尊師白雲菴瓊秀亭¶
瓊山發天秀珠泉表地靈柔荑吐丹葩喬林標綘英酌¶
醴吸冲和汲澗潄甘清石門開洞府水龍走巖扄清颷¶
一時至四座浮幽馨閬風何必逺世塵空自㝠從遊當¶
有期淹留詎無成左手擷紫芝右手采黄菁振衣渉崇¶
岡遐觀散神情長嘯烟霧裏滿空鸞鶴聲¶