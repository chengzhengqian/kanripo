匣藏遺劍有諸孫鑑湖一曲秋風興庾嶺千枝夜月魂¶
化鶴縱歸華表上人民城郭更堪言¶
　　　題秋山訪隠圖¶
草堂聞有故人尋野店山橋轉石林眇𦕈白雲行逕逺¶
蕭蕭黄葉閑門深脱巾自漉牀頭酒賣藥新修壁上琴¶
世事匆匆良㑹少一宵論盡十年心¶
　　　寄明之弟¶
秋風長作客南望一沾巾茆屋生春草歸來相對貧¶