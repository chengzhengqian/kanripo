　　　寄酬蔡州王陶正言¶
自顧愚無堪老大何所用得郡江湖來一意雲泉縱驚¶
此西南身連夕東北夢乃知故人念許與明月共荆書¶
一紙賢季諾千金重寄我瓊瑶篇使得長諷誦寒松獨¶
唳鶴髙梧有鳴鳳何日謝知音為鼓商絃弄¶
　　　逰南山宿盤龍寺¶
盤龍得山名寺占山之下老師草庵居後嗣廣精舍禪¶
流日益盛寂照騰詩價我來誨其徒競以相誇詫少林¶