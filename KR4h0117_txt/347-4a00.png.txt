雙旌揺揺指東魯此日登臨重懐古丈夫須作逺大期¶
出處肯與常兒伍臨淮五月新雨凉薫風滿路紅蕖香¶
笑談指㸃王國近浩歌一曲凌蒼蒼¶
　　　捕魚圖歌¶
官河雨後春水渾夾河兩岸皆漁村捕魚但願魚課足¶
風波雖險寧復論大魚無多趂時賣小魚連船賤如芥¶
大魚賣錢須納官小魚得錢還酒債漁郎捕魚莫厭貧¶
官河魚米朝朝新勸郎莫厭漁業賤古來亦有非常人¶