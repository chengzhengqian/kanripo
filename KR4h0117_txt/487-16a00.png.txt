青娥舞雪錦纒頭旛幢影裏髙低寺絃管聲中逺近樓¶
如此風光莫虚度人生只合老杭州¶
　　　秋日與客登寶峰¶
踰湖秋晚上方逰蘭棹遥停白鷺洲雲破觚棱金雀現¶
雨餘澗水玉虹流紫檀爇鼎僧延欵緑醑浮盃客獻酬¶
醉後陶然忘荷鍤踈狂我亦晉時劉¶
　　　泛湖值雨簡費廷用¶
濕雲遮斷好峰巒斗酒呼来且盡歡養鴨人家春水滿¶