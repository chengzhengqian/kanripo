為郎名更重領郡足蹉跎官壁題詩盡衙庭看鶴多城¶
池連草塹籬落帶椒坡未覺旗旛貴閑行觸處過¶
　　　送殷中丞遊邊¶
話别無長夜燈前聞曙鵶巳行難避雪何處合逢花野¶
寺門多閉𦍑樓酒不賒還須見邉将誰擬静塵沙¶
　　　早春題湖上顧氏新居¶
近得水雲看門長侵早開到時㣲有雪行處浄無苔勸¶
酒客初醉留茶僧未来每逢晴暖日唯見乞花栽¶