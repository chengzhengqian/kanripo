森森移得自山莊植向空庭野興長便有好風來枕簟¶
更無閒夢到瀟湘廕來砌蘚經疎雨引下溪禽帶夕陽¶
閒約羽人同賞處安排棊局就清涼¶
　　　贈謙明上人¶
雖寄上都眠竹寺逸情終憶白雲端閒登鍾阜林泉晩¶
夢去沃洲風雨寒新試茶經煎却好舊嬰詩病捨終難¶
常聞秋夕多無寐月在髙臺獨凭欄¶
　　　贈朐山孫明府¶