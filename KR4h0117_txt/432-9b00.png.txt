　　　次侍讀白先生郊齋詩韻¶
南郊和氣破春寒誓聼彤庭曉漏&KR0714;百辟在公三日戒¶
六符呈瑞萬人㸔杓衡徹夜輝黄幄牲璧中宵奠紫壇¶
豫想燔柴嚴對越遙空香霧散椒蘭¶
　　　送克温尊甫先生¶
朝扣天閽暮即還㝠鴻深入亂雲間解纓待濯滄浪水¶
躡履先尋陽羡山世事無闗何足累人生有子始能閒¶
道旁莫羡金章貴萊綵猶堪奉夀顔¶