　　　水齋¶
多病欣依有道邦南塘晏起想秋江捲簾飛燕還拂水¶
開户暗蟲猶打窗更閲前頭已披巻仍斟昨夜未開缸¶
誰人為報故交道莫惜鯉魚時一雙¶
　　　囘中牡丹為雨所摧¶
下苑他年未可追西州今日忽相期水亭暮雨寒猶在¶
羅薦春香煖不知無蝶殷勤收落蘂有人惆悵卧遥帷¶
章臺街裏芳菲伴且問宫腰損幾枝¶