繡衮曾掄寳殿魁廬陵文運喜初回九重天上承恩渥¶
八十人中識俊才蠧簡㡬年窺夜雪龍門一日動春雷¶
行人若向青原望定有虹光燭上台¶
　　　送道士歸桃源¶
霞佩何年别翠岑迢迢歸路武陵深種來白石皆成玉¶
煉就丹砂已化金陰洞靈符應尚在仙房瑞簡得重尋¶
桃花紅徧無人到風滿衣裳露滿簪¶
　　　遊崇真萬壽宫因訪葛太常¶