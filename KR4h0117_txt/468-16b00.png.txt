袖中短疏安所為喜今簪筆朝天去坐見一日新朝儀¶
從此鸞輿罷遊幸九重端拱問瘡痍¶
　　　相思行寄中州和大齡¶
與君一别後兩見滁花開花開花落自春色思君髙卧¶
梁王臺梁王臺深三尺雪哀絃急管縁雲切至今風流¶
空耳聞秖見臺髙上新月明月照君心手彈緑綺琴夜¶
静聲激烈誰為聽君音罷琴對酒還復歌春風萬里吹¶
黄河相思欲見知何地雪臺竹色今如何¶