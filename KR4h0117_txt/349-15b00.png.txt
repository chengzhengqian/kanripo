國事艱危屬秉鈞平生慷慨竟捐身百年社稷歸元土¶
萬古祠堂表宋臣已見高名垂宇宙逺瞻遺像肅冠紳¶
當時碧血生芳草留得清芬歲歲春¶
　　　蓮花燈次胡庶子韻¶
綘蠟爭燒夜景新芙蕖何事獨先春恍疑金炬初歸院¶
不借清漣已絶塵光映若耶溪上女影隨太華井頭人¶
若教真可浮波去太乙乘舟便脱巾¶
　　　車駕渡江¶