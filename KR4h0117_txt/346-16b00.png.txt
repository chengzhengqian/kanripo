　　　送同年史郎中隨李少保征交阯¶
將星北闕暫辭朝逺别龍江折栁條京國昔年同擢第¶
交州萬里獨乘軺談兵幕府秋風動草檄轅門瘴雨消¶
獻㨗天庭應有日功名不數霍嫖姚¶
　　　龍岡深雨為刑部員外莆田黄常祖題¶
南望閩闗道路長一坏黄壤在龍岡三年洒掃誰供事¶
千里驅馳祇自傷荆棘叢深春雨後楸梧樹老臈前霜¶
錦衣得遂歸榮願隴上焚黄倍有光¶