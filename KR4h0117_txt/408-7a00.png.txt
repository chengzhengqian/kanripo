昔年險處今平地晝夜輪蹄自在行¶
　　　題畵¶
逺山如飛近山走茫茫白雲三萬畝小橋盡日無人行¶
孤舟自碇清溪口似聞烏啼猿嘯哀長林宿莽驚風來¶
令人灑然毛骨爽不知身在黄金臺金臺紅塵深百丈¶
騎馬東西事鞅掌見圖喚起山澤心枯腸騷然詩句癢¶
揮毫聊問許郢州何時約伴作清遊我歌爾謡齊拍掌¶
笑看黄河西北流¶