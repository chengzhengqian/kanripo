太華五千仞石色青如苔嶄然表西極肇自鴻濛開河¶
流破石雷霆激父老空談巨靈跡山寒五月疑清秋鳥¶
飛不度仙掌側我欲上從羽客雲臺間銕鎖高懸尚可¶
攀千葉池蓮食之久不死明星玉女相徃還相往還人¶
間萬刼纔一息峰頭大笑驚下方日落咸陽秋草碧¶
　　　贈乗槎客¶
六月淮南不知暑閉門日日風和雨乗槎仙客何處來¶
把酒張燈連夜語酒酣示我榰機石曽到天河見河鼔¶