何事人生不如鳥¶
　　　秋江獨釣圖為許啓衷賦¶
穹林昨夜商颷起面面芙蓉削空紫洞口寒泉一𣲖垂¶
直瀉銀河數千里竹籬茅屋連山坡上方樓閣驚嵯峨¶
輕車細馬謝塵跡梵僧野老時相過漁翁獨泛扁舟小¶
百尺絲綸青嫋嫋松聲聒耳喧寒濤澹澹長空絶飛鳥¶
殘月孤雲幾醉醒蘋花洲渚蘆花汀君不見磻溪釣叟¶
年八十一顧成周有餘力¶