　　　登嶽憩半山亭¶
孤亭翠嶺上層雲煙靄微茫曙欲分仙家鳥道逈莫到¶
石壁猿聲清忽聞幽泉樹杪飛殘滴瑶草巖中吐異芬¶
㸔拂丹霄朱鳥近焚香先禮祝融君¶
　　　南臺寺同常甫兄宿是夕聞欽之兄自攸縣來¶
　　　　㑹¶
香閣珠林倚半天雨人相對嶽峰眠羌村秉燭翻疑夢¶
緱嶺乗鸞似下僊雲伴瘦笻過絶壁風傳清嘯隔蒼煙¶