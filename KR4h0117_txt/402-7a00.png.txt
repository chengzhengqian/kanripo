不羡諸侯貴還尋畎畝春開軒臨緑野鑿沼養紅鱗橘¶
子經霜熟梅花近臘新興來多妙句倡和屬何人¶
　　　寄表弟謝仲平¶
内弟吾鄉彦多才學亦優㡬年客京國那肯謁諸侯齊¶
魯觀風過江湖覽勝遊琴樽今未共回首暮雲浮¶
　　　又¶
為客江南地蹉跎兩見梅舊鄉殊在望家信數傳來晩¶
浪隨風急朝霜似雪堆良朋懐未巳悵望獨徘徊¶