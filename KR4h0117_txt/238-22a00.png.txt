　　　甲戌四月十七日至臨川冲雲寺¶
郭西寺門䨇石頭水鑑相對林塘幽白花過雨落松暝¶
黄鳥隔溪鳴麥秋衰朽虚䝉宣室問淹遲實爱小山留¶
為貪佛日同僧話滿袖香烟念舊遊¶
　　　李伯宗録詩¶
老去逢春秪謾吟煩將彩筆為追尋玉堂天上成塵夢¶
茅舍山中稱野心萬里雲霄歸鳥盡孤村風雨落花深¶
文章傳世知何用空使高情慨古今¶