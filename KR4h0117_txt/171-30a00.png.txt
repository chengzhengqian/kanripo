幕府詩人富家學應留秀句滿巖間¶
　　　自蒲圻臨湘趨岳陽道中作¶
鄂渚何曾一日安澧陽猶喜逺江干帝妃降矣空遺珮¶
公子思兮欲採蘭水帶瀟湘宜有雁疆連嶺蜀苦無寒¶
迂踈自笑謀身拙却荷朝廷德意寛¶
　　　其二¶
翛然多難偶存身又到蒼茫楚澤濱鼓舞魚龍張樂地¶
佩紉蘭茞獨醒人渉江哀郢空回首極目傷心欲向春¶