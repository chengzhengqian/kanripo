　　　送吴至大之安慶¶
牛渚風潮泝九華知君五度泛仙槎三書可上新侯府¶
一榻能忘舊主家山勢楚來還北拱江流蜀下向東斜¶
精忠為弔余公墓好酹村醪薦水花¶
　　　次韻李侍御師文送予遊茅山時李在東莊督田¶
夕陽倦鳥自知還東去飛雲不可攀大塊此身如客寄¶
深山一榻似僧閒徑荒松菊今猶在路塞荆榛久未刪¶
倚杖詩成看天印晚風吹酒上酡顔¶