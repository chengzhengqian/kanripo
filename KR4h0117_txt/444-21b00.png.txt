處世多愁應類子青燈都付短長吟¶
　　　京闈下第適遇重九感懷¶
改轍觀光上國遊半生懷抱未能酬佳名此日為重九¶
潦倒黄花又一秋舊史重温情戀戀白雲遥望思悠悠¶
空齋晝静如年永四壁寒蛩送舊愁¶
斫桂曽将大斧磨雲深何處覔枝柯登樓有賦悲王粲¶
抱璞無人識卞和南國征鴻通信杳異鄉風景入愁多¶
髙堂翹首閩天外從此應添兩鬢皤¶