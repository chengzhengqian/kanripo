守嵗嚴城下維舟積水前春風吹短鬢夜雨送殘年獻¶
納成何事推敲秪自憐倦來成隠几飛夢五雲邊¶
　　　宿桃源與同鄉簡主簿志飲¶
西日銜雲葉南風鼔浪花亭孤留宿鷁帆逺帶歸鴉嵗¶
月驚為客兒童問到家他鄉逢簡簿又作醉生涯¶
　　　題畵¶
漁家在何處松塢枕寒流况與上方近時聞清磬幽柴¶
門掩村霧小艇釣江秋因憶尋槎客無縁訪十洲¶