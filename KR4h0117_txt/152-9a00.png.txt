得錢百萬送酒家一笑不問今餘幾手揮琵琶送飛鴻¶
促絃聒醉驚客起寒蟲催織月籠秋獨鴈呌羣天拍水¶
楚國羈臣放十年漢宫佳人嫁千里深閨洞房語恩怨¶
紫燕黄鸝韻桃李楚狂行歌驚市人漁父拏舟在葭葦¶
問君枯木著朱繩何能道人意中事君言此物傳數姓¶
𤣥璧庚庚有横理閉門三月傳國工身人親見阮仲容¶
我有江南一丘壑安得與君醉其中曲肱聽君冩松風¶
　　　戲書秦少游壁¶