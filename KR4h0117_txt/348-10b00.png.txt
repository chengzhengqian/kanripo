　　　朝囘喜雪即事¶
闕下朝囘散錦韀窗前獨坐擁吟氊一爐松火春生席¶
萬㸃璚花雪滿天臘蟻泛甌傾緑醑香貍載俎割紅鮮¶
微才碌碌嗟無補飽食徒令愧俸錢¶
　　　元日朝囘試筆¶
鐘鼓聲長欲曙天雞人唱漏綵雲邊彤庭簇㐲森儀衛¶
玉殿開簾散御煙春色九重瞻舜日嵩呼萬國頌堯年¶
華夷錫宴覃恩澤醉後宫花壓帽偏¶