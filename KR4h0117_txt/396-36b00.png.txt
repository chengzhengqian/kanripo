春興不隨公事了綘紗籠月坐揮毫¶
　　　候馬北安門外遊慈恩寺後園有感¶
亂溪流水入荒塍九曲灣頭十丈藤尋徧野亭無舊土¶
訪囘蕭寺有遺僧蒼苔斷處看將合老樹栽時記未曾¶
莫怪疲僮淹送馬三年一到竟何能¶
　　　與仲律飲鳴治宅用原博韻¶
偶陪驄馬遊三日復到城南意惘然山色見如逢舊友¶
菊花開不厭殘年幽居地接東陵近愛客心知北海賢¶