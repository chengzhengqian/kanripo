一自春回睡覺甜起來無語獨掀髯園林觸目深紅間¶
池館驚心嫩綠兼裊裊柳枝低舞袖霏霏杏葉襯粧奩¶
别離到處王孫草搖曳東郊酒客帘邠老病因沉醉宿¶
少陵狂為惱花添尋芳翠映金鈿濕鬬草香憐玉指尖¶
沂水已看波映㟁謝池誰賦雪為鹽弄簧愁極鶯啼樹¶
顧壘情多燕入簾薄暖幾回生短褐輕寒猶自戀重幨¶
鶯啼似怨春将暮燕語因知夏聿漸祗恐東皇歸去急¶
惜花詩句短長占¶