惟應去抱雲和管從此長歸阿姥宫¶
　　　九子坡聞鷓鴣¶
落照蒼茫秋草明鷓鴣啼處逺人行正穿屈曲﨑嶇路¶
更聽鈎輈格磔聲曾泊桂江深㟁雨亦于梅嶺阻歸程¶
此時為爾腸千斷乞放今宵白髪生¶
　　　長沙紫極宫雨夜愁生¶
獨坐高齋寒擁衾洞宫樓殿窅沈沈春燈合思静相伴¶
夜雨滴愁更向深窮逹未知他日事是非皆到此時心¶