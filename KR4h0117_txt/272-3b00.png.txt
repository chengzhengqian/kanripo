　　　　一酬燒笋之約¶
昨者春雷震丘壑滿林新笋紛交錯初疑平陸起潛龍¶
穿破苔痕争露角相高已羨出牆隂多罅還能鋪院落¶
風流公子厭羶葷疎狂野客嫌藜藿巳分惠炬辦行厨¶
預儗長鑱兼短钁入門不問主人誰徑造只因思大嚼¶
上人自是禪林英心鑑圓明透空覺玉版能容句裏參¶
渭川肯付胸中著不須煑簀欺使愚何用為橋防盗作¶
文圭勝事良可并干木高情宛如昨暇日同為㸔竹逰¶