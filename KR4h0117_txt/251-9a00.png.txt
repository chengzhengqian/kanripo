自是君懐足清致故須好事留眞迹隂森雨氣發中林¶
颯爽秋聲起前席㣲坡直具百畆意老榦眞憑萬鈞力¶
𤣥豹猶含隐霧章蒼龍已奮干霄翼火雲六月思遠避¶
安得坐我林間石待實誰憐彩鳳飢釣鼇未試長竿直¶
為君歌罷久歎息羣玉蕭蕭動髙壁¶
　　　奉題陳參議溪山四雅圖¶
陳公退食一事無開閤示我溪山圖晴林當晝發煙霧¶
頃刻松隂生座隅恍聞鳴琴動疎竹一亭宛在清溪曲¶