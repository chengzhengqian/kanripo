蕭澀行囊君莫笑獨留長劒倚青空¶
　　　登樓書興¶
公暇登樓立彩旃客懐撫景倍凄然千家緑樹蒼煙外¶
數㸃青山落照邊暮景侵尋欺病骨秋霜容易上華顛¶
自知不是經綸手附郭須營二頃田¶
　　　除夕夜坐感懐¶
秉燭焚香坐不眠夜長難到五更天懐人此際隔千里¶
為客明朝是十年逺道風霜嗟老矣故園梅栁想依然¶