聴鳴蟬此聴悲無極羣嘶玉樹裏廻噪金門側長風送¶
晩聲清露共朝食晩風朝露實多宜秋日高鳴獨見知¶
輕身蔽數葉哀鳴抱一枝流亂罷還續酸傷合更離蹔¶
聴别人心即斷纔聞客子涙先垂故鄉已超忽空庭正¶
蕪沒一夕復一朝坐見凉秋月河流帶地從來嶮峭路¶
干天不可越紅塵早敝陸生衣明鏡空悲潘掾髪長安¶
城裏帝王州鳴鐘列鼎自相求西望漸臺臨太液東瞻¶
甲觀距龍樓說客恒持小冠出越使常懐寶劒遊學仙¶