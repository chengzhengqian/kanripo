百里京城接暮煙依稀景物似秦川楝花落處風飄樹¶
魚子來時水滿田賈客蒲㠶天際落野人茆屋樹隂連¶
袖中閒却經綸手擬向槎頭釣巨鯿¶
　　　雪溪為髙理問賦¶
一道清溪遶屋斜朔風吹雪正交加九天夜凍銀河水¶
大地春回玉樹花寒透竹簾欺酒力氷消石鼎煮茶芽¶
髙人風致清如許未遜山隂處士家¶
　　　贈淮安府知事兼寄經歴¶