端能飽喫新州飯在處江山足䕶持¶
　　　和曹温如都監恵詩¶
兩脚虚随匹馬塵江湖嵗晩始謀身籬邉日醉陶元亮¶
窗外夜呼祁孔賔倒著敝衣迎好客急搜竒句發陽春¶
阿瞞豈但能横槊文彩風流世有人¶
　　　二月二日出郊¶
日頭欲出未出時霧失江城雨脚微天忽作晴山捲幔¶
雲猶含態石披衣煙村南北黄鸝語麥隴髙低紫燕飛¶