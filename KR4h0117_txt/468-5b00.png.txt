西山昨夜一雨飛髙城涼色早侵衣聞鐘長樂朝初散¶
候敕承明立未歸御氣天香通碧落林光池影動清暉¶
龍顔咫尺何由覩縹緲雲中望紫㣲¶
　　　中秋對月次韻¶
滿庭金粟散仙葩天上團團樹不斜寒溢練光如沁水¶
暈生珠彩欲成霞百年秋色平分夜一片歸心萬里家¶
剛待明朝看又缺争教衰鬢不添華¶
　　　至寧徳喜與君聘一㑹¶