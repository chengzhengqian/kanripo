　　　滄州¶
荒亭貰酒壯心違目極東州露雨霏百里齊封滄海接¶
千年禹跡濁河㣲暗塵掉馬呈金轡衰草看羊著錦衣¶
猶記上元鳴鼓夜滿船燈火越歌歸¶
　　　次韻傅適道虎陂閘舟中¶
少年解唱邯鄲曲惟有垂楊夾堤緑夜來誰抱焦尾琴¶
彈作東風雉登木虎陂閘裏水生煙荆門山頭星照船¶
争似揚州春十里一雙鸞信待君傳¶