袖中七寶還收在試問秋蟾缺㡬分¶
　　　春日山村寫事三首¶
柳隂深處是吾廬漁舎田家共一墟阮籍賓朋多嗜酒¶
鄭𤣥奴僕謾知書長生不待燒丹竈安步惟消下澤車¶
昨日東郊春雨足科頭猶自帶經鋤¶
病眼昬昬罷草𤣥水涯行盡又山巔午風花柳韋郎曲¶
春雨桑麻鄠杜田老去楊朱甘避席醉來蘇晉愛逃禪¶
小園半畝都鋤徧種得昌陽欲引年¶