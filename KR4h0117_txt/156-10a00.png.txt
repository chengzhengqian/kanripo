西溪霜後更沉涵溪上愁人雪半簪市散争歸橋納納¶
櫓揺不進水潭潭利傾小海魚鹽集味入陀村酒茗甘¶
百里源流千里勢惠州城下有江南¶
　　　憫雨¶
老楚能令畏壘豐此身翻累越人窮至今無奈曾孫稼¶
幾度虛占少女風兹事㑹須星有好他時曾厭雨其濛¶
山中頼有茱糧足不向諸侯托寓公¶
　　　重陽後一日從無盡泛舟遊處士臺故詩人秦¶