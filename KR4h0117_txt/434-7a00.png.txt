雞别空塒野雉啼庭草有痕曽接燒上牆無覆半頹泥¶
感傷豈獨王承福馬上行人亦慘悽¶
　　　竹枕¶
剖篁編枕荷朋分攜向南窓卧火雲節上帶来風露氣¶
牀頭愛看水波紋廣藤恨軟非能耐布被還清合與羣¶
西華睡臣唯片石可人爭似渭川君¶
　　　邂逅張克修時聞李天瑞鄒汝愚貶官¶
卧病湖頭少送迎春風一笑故交情㡬年逐客無消息¶