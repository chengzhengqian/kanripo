　　　送省郎楊耀卿使雲南¶
飄飄使節出金閨郭隗臺前暫解攜天入五溪無雁到¶
地經三峽有猿啼子雲舊里風烟在太尉家聲日月齊¶
後夜客槎何處望秋河迢逓碧雲低¶
　　　元日賀裴都事朝回¶
海上瓊樓接五城人間歌吹近蓬瀛雲移豹尾旌旗動¶
日射螭頭劔佩明拜舞盡隨仙仗入退歸遥認玉珂鳴¶
欣欣百草含春意得傍東君暖處生¶