久客逢寒食芳年損病心㡬時鳴雨歇終日落花深親¶
夢凝官舎鄉魂繞故林晝長春睡起寂寂寫孤吟¶
　　　柬朱學正先生¶
伊昔起予深相逢久别心老成欣德重薄劣愧年侵夜¶
雨添新思秋風憶舊吟正期談笑密還念欲分襟¶
　　　重訪盛山人¶
舎館曾留宿園林此更過菓嫌秋熟少苗歎雨傷多寄¶
遠書應達移居事若何秋風微冷後有待碧山阿¶