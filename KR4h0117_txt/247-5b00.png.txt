未歸客天涯芳草又春深夢裏還家作寒食¶
　　　槎山歌為胡雲夫作¶
淮水源出桐栢山東流入海何時還胡君引水種秋秫¶
築室正在槎山間槎山清空白日静胡君意與雲俱閒¶
漢東一夕風塵起雲亦髙飛幾千里山間有家不得歸¶
却過揚州飲淮水飲之為洗氷雪腸今我不樂思故鄉¶
驅車明發度逺道廣海又在天一方思親恨不歸來早¶
夢中祗說槎山好他年歸隱奉親歡白頭同向槎山老¶