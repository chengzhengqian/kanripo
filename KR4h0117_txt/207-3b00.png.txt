樹合疑山盡攀縁有路通逺鴉追夕照低鴈壓西風瀑¶
勢雷虚壑松聲浪半空凭欄僧指似漲霧是城中¶
　　　觀穫¶
負郭平田濶秋深穫課勤短鎌行缺月多稼剪黄雲舊¶
臘占三白今年稔十分太平村舍裏墮穗飽雞羣¶
　　　雲泉亭¶
絶頂鬱其前寒崖噴玉泉亭成山補闕境勝我纔先樹¶
杪江天接榕根石磴懸賞心遂連日合爲智仙傳¶