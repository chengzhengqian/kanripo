丹楓葉落薊門秋漁舟蕩漾歸江浦畫角凄凉起戍樓¶
黄帝蚩尤征戰地眼前贏得水東流¶
　　　日暮西山即事¶
晚風徐步水雲村景物無端役客魂霧擁碧岑螺髻濕¶
風生滄海雪花翻湄州漁艇初歸浦禧水人家半掩門¶
獨倚長松吟未就棃花疎雨送黄昬¶
　　　題坦齋所作小畫次周翠渠韻¶
孤艇斜陽外羣峰紫翠横水光浮日色蕩漾一川明¶