廿年不到石亭寺惟有西山只舊青白拂挂墻僧巳去¶
紅闌照水客重經沙村逺樹凝春望江雨孤蓬入夜聽¶
何處故人還笑語東風啼鳥夢初醒¶
　　　夜宿宣風館¶
山石崎嶇古轍痕沙溪馬渡水猶渾夕陽歸鳥深投麓¶
烟火行人望逺村天際浮雲生白髮林間孤月坐黄昬¶
越南冀北俱千里正恐春愁入夜魂¶
　　　萍鄉道中謁濂溪祠¶