沈沈蓮漏滴初乾忽忽天涯嵗又闌貝葉讀殘香篆盡¶
梅花吹㫁角聲寒舊文毎許閒人録新句寧容俗眼㸔¶
共喜太平林下客暮年生計托蒲團¶
　　　送瞬上人還越¶
越城煙樹曉蒼蒼嵗晏征車驛路長禹穴書存懐太史¶
曹娥碑㫁弔中郎歸鴉半帶江雲黒佳菊都隨野草黄¶
正是叢林揺落際天台末葉好流芳¶
　　　欽和御製賜全室季潭泐禪師詩韻¶