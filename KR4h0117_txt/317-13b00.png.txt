十年載筆鳯池頭喜奉天書判一州薊北雨餘尊酒暮¶
江南水落片帆秋山城民朴安耕耨澤國官閒樂宦遊¶
此去想應多善政他年風采動宸旒¶
　　　送廖自亷赴沅江訓導¶
棒檄趨朝鬢已蒼儒官南去入沅湘薊門祖帳逢朝雨¶
漢口征帆度夕陽秋入楚山黄葉落風生魯泮碧芹香¶
宦情莫厭寒氊薄老去清閒興味長¶
　　　白兔¶