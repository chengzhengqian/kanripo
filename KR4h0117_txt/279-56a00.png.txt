　　　送金華史學録回永嘉雁蕩¶
青山洗盡泮宫塵三載琴書又問津海濶正憐鷗去逺¶
山深須遣雁來頻沈郎風月詩俱痩謝老池塘草自春¶
莫笑廣文官獨冷長安一日看花人¶
　　　送僧上天衣寺¶
錫影孤飛下十峰定身分住翠芙蓉巖雲曉伏參襌虎¶
溪雨晴收入鉢龍香洗供花吟對月清浮談麈坐依松¶
我來欲遂林泉約金碧樓臺第幾重¶