　　　送李使君鎮海昌¶
海風千里捲雙旌按轡初聞屬部清人雜島夷爭午市¶
潮隨山雨入秋城鳴狐不近睢陽廟突騎猶屯廣利營¶
肯掃帳中容我醉夜深燃燭卧談兵¶
　　　賦得惠山泉送客遊越¶
雲液流甘漱石牙潤通錫麓樹增華汲來晨冷和山雨¶
飲處春香帶瀑花合契老僧煩每䕶修經幽客記曾誇¶
送行一斛還堪贈往試雲門日注茶¶