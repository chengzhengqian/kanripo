十載枕邉憂國淚不堪幽夢破晨雞¶
　　　和宋永兄詠荔支用東坡刑字韻¶
脩竹繁隂覆緑萍壓墻朱實鬬星星明珠落掌驪龍睡¶
丹殻歸盤白馬刑曽指畫圗誇北客仍看喜色動南溟¶
可憐傖父流涎乆何日烏山始一經¶
　　　次韻陳宜中携詩見訪¶
朝來乾鵲啅簷牙昨夜燈開送喜花好事寧期貴公子¶
携詩肯訪野人家客愁到此逢寒食薄宦羈人屢嵗華¶