青山重囘首風雨暗啼猿楊栁溪頭釣梅花石上尊故¶
人無復見烈士尚誰言長有歸來夢衣冠滿故園¶
　　　建康¶
金陵古㑹府南渡舊陪京山勢猶盤礴江流巳變更健¶
兒徙幽土新鬼哭臺城一片清溪月偏于客有情¶
　　　真州驛¶
山川如識我故舊更無人俯仰干戈跡往來車馬塵英¶
雄遺算晚天地暗愁新北首燕山路凄涼夜向晨¶