　　　登吳王郊臺¶
昔人築此不論程今日牛羊向上行吳兒越女齊聲唱¶
菱葉荷花無數生南山含雨眉俱潤西湖映日掌同平¶
本由萬感銷非易詎言哀樂過羣情¶
　　　虎丘汎舟¶
朱明麗景屬炎州蘭橈桂檝遂娯遊逐䕃追飈暫容與¶
回波轉藻若夷猶日承綺扇釵光發山入仙桮酒氣柔¶
幸奉瑤麾論所願皓首期言伏此丘¶