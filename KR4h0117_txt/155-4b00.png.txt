　　　採藥歸晩因宿野人山舍¶
東巖陰深崖巘古夾澗垂泉結鵞乳我來採藥晩忘歸¶
試宿荆扇問雞黍春風滿林燈火冷一夜不眠山月苦¶
平明擕䇿下青蒼松葉紛紛灑新雨¶
　　　後溪晩歩¶
陰陰芳樹暗回堤路入䝉籠轉野溪澤雉應媒高復下¶
林鵶引子歇還啼青蒲宛宛全淹水紫笋班班半出泥¶
倚杖風前感時節亂烟斜日一蟬嘶¶