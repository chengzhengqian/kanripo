處處笙歌移白日揚雄空讀五車書¶
　　　汴梁懐古¶
花石岡前麋鹿過中原秋色動闗河欲詢故國傷心事¶
忍聽前朝皓齒歌蔓草有風嘶石馬荆榛無月泣銅駞¶
人間富貴皆如夢不獨興亡感慨多¶
　　　京師上元夜¶
華月澄澄宿霧收萬家燈火見皇州天閽虎豹依霄漢¶
人海魚龍混斗牛公子錦韀鳴玉勒内家珠箔控銀鈎¶