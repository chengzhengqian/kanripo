翡翠樓臨鸂鶒水珠簾曉捲香風起靚粧搖蕩湖色澄¶
一様芙蓉鏡花裏蒲深栁暗人跡稀麥歌聲裏雙鳬飛¶
攀紅採綠日易晩夕燈愁對文君機金羈白馬誰家醉¶
桂檝迎秋減芳意荷葉經霜缺舊圓藕腸欲㫁絲還繫¶
　　　初寒曲¶
金錢弄霜寒淺淺小閣雲簾朝不捲飄風赴閨羅袂单¶
翠襖出箱香冉冉薰爐試手龍煤温半牀衾被愁黄昬¶
芙蓉落瓣荷榦秃幽鳬還傍南塘宿¶