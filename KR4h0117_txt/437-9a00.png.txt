紅飛玉碎春茫茫貞心一片明秋霜偷生忍辱徳弗臧¶
何如一死名尤彰¶
　　　　右趙氏女¶
少微黯淡妖氛横長蛇封豕生荒荆羣動纒臊土花赤¶
比隣襁負馳奔征鍾家少婦離房戸黄口呱呱尚含乳¶
姑章夫壻曉星沈嗚咽吞聲泪如雨雲邊鳥道南巖隂¶
劒鋒欲起桑間心妾身可粉骨可碎妾心百鍊真剛金¶
緑鬢紅顔墮空碧血腥著樹浮寒色弗容竇女獨留芳¶