客心既岑寂節物亦倥偬幽籬菊初暗深壑梅已動松¶
喬節磊砢鶴老格清聳當知山澤臞誰羡將相種一官¶
戲人間叢書以自擁微言聞緒餘三歎手輙拱青天本¶
寥廓不受雲霧滃願言及清明茗盌不辭捧¶
　　　微雨¶
端居身百憂况乃貧病俱天公頗相哀雨我蔬藥區曉¶
霽新青勻日薄生意蘇衛生固未必一飽行可圖故園¶
天一涯茆荆誰為鋤崢嶸嵗云晩此念當何如¶