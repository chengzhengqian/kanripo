　　　采石磯¶
斷磯縹緲駕危亭欄檻孤高見杳冥牛渚波濤通海白¶
溧陽煙樹入淮青騎鯨夜憶遊仙月泛鷁春浮奉使星¶
萬古憑高一回首玉壺清酒莫教醒¶
　　　送高書記之邊¶
青袍書記去翩翩紫塞從戎不記年磧裏倚弓看漢月¶
雪中走馬入氷天烏孫部落通煙火勑勒沙塲乏水泉¶
聞道安西無戰鬬時時醉向酒家眠¶