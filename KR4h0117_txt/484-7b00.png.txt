知君非病酒或者是詩魔清歌狂不了梅花可奈何春¶
風吹薜荔晴日睡黿鼉君能復飲否携酒上嵯峨¶
　　　桃花¶
青源栁葉短東昌桃花開暝色春雲淡悠悠鳴雁哀浮¶
名知是幻薄宦愧非才萬里滄溟水蓬壺安在哉¶
　　　九日遊梵宗寺¶
胡山梵宗寺登髙此日来泉聲鳴澗谷林木隠樓臺合¶
沓秋峰峻蒼茫海霧開黄花無意緒落日伴荒苔¶