　　　讀余忠宣公傳¶
羽書無路達深宫力障孤城勢轉窮卞壼一門甘死難¶
張巡千載凛英風空期戎馬收江左又見真龍起泗中¶
試看盡忠池上水當年劔血尚流紅¶
　　　雪巢¶
歲寒聊遂一枝棲回首塵寰久息機鳴鳯謾誇阿閣稳¶
驚烏空繞月林飛梅花香暖春先透松籟聲沈鶴未歸¶
幾夜展書當户讀六花光映薜蘿衣¶