欲將樽酒舒髙興錦帳風流愧党家¶
　　　病猿¶
鎖向虚廊不自由倦舒雙臂懶擡頭巴山夢㫁霜華冷¶
梅嶺情牽樹影秋入定老僧心暫釋感時遷客淚初收¶
髙門廣厦多豪富未必聞聲便有愁¶
　　　晚坐窗下偶題¶
車聲軋軋近墻東雁陣翩翩信晚風籬角黄花疎雨後¶
樹頭紅葉夕陽中湖山舊業書連屋江海狂歌劒倚空¶