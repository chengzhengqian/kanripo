歸奏明君行萬里却銜天詔報蕃臣本是諸生守文墨¶
今將匹馬静煙塵旅宿闗河逢暮雨春耕亭障識遺民¶
此去多應收故地寧辭沙塞徃來頻¶
　　　假中枉盧二十二書亦稱卧疾兼訝李二久不¶
　　　　訪問以詩答書因以戲李二¶
㣲官何事勞趨走服藥閒眠養不才花裏棊盤憎鳥汚¶
枕邉書卷訝風開故人問訊緣同病芳月相思阻一杯¶
應笑王戎成俗物遥持塵尾獨徘徊¶