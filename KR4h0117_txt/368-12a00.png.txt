願將一掬靈祠水散作甘霖遍九州¶
　　　夜宿山館書懐¶
蕭然山館似僧房三尺寒檠一炷香風捲松濤清入夢¶
窗涵月色冷侵牀倦来不覺良宵短明發從敎去路長¶
但願兩藩民物阜官中忘却是他鄉¶
　　　天門山¶
天門山峙近西偏屹立芙蓉翠插天六月岡巒飛雨雪¶
四時林木吐雲煙鳥飛不過巖頭石人渴難尋澗底泉¶