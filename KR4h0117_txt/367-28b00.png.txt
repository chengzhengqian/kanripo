　　　春日遣興¶
閒館春深日正長萋萋春草徧池塘淡雲疎雨棃花白¶
暖日輕風栁線黄讀易自能窮宇宙賦詩聊爾記年光¶
錦城風景雖云樂故里闗心未可忘¶
　　　錦江驛官送櫻桃¶
錦官驛吏送櫻桃紅顆堆盤磊落髙時果已知西蜀美¶
古詩難見少陵豪嘗新暫遣中情悦感物還添逺意勞¶
多少上林鶯啄徧一春歸興正滔滔¶