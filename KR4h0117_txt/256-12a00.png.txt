　　　和王繼學治書¶
駒隙流光一鏡懸虚明直與綺忩連鑿開混沌知身外¶
别有山川在眼前蓬島秋深稽漢使桃源春暖避秦仙敬¶
亭山色看如畫熊枕圍屏穏晝眠¶
　　　送趙季文任湖廣州録判¶
萬里奉親官署近萱堂春早燕呢喃桃花紅似郎君馬¶
楊柳青于從事衫苕水漁舟烟浩渺何山書舍石巉巖¶
莫思杜牧尋芳晚剰有新詩寄一緘¶