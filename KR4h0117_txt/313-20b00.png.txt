人門倐忽三千秋弱水三枯海鼇腐呉争越戰空陳迹¶
山繞錢塘作龍虎柳外樓臺十萬户太平重自南朝數¶
呉娘玉靣勝梨花解向尊前胡旋舞樂極哀來泪相續¶
城郭秋深半禾黍内前樹老啼寒鴉山月無情照今古¶
白首相㸔亦偶然忘形何必論賓主天為酒星地酒仙¶
麒麟將相皆黃土約我他年一櫂歸西湖煙浪從漁父¶
　　　題趙子昻松石修篁圖¶
白髪王孫老薊門逢人只說山中趣酒酣落筆有天機¶