物態傷吾意流離滿道傍雨鳩頻逐婦風雁忽迷行自¶
分惟溝壑何人且廟廊舊時阡陌在癡望返耕桑¶
　　　宿獻花巖作¶
名山隔嵗與心期古寺經過再賦詩僮僕解裝先藉草¶
主僧留客旋烹葵泉鳴澗壑秋生駛樹隱房櫳日上遲¶
豈獨有緣叅法界同行吏部共襟期¶
　　　其二¶
長廊巻幔得閒凭南國秋容望不勝香閣梵音傳逺磬¶