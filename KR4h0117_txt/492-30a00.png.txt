吟斷寒更月滿牀妙梵逺通潮隠隠清隂分與栢蒼蒼¶
何時為取無生話共了趺蒲一夜長¶
　　　長樂贈陳叅軍¶
浙水兩岐非異土天涯萬里又同官呉江蓴菜皆成夢¶
庾嶺梅花且共看立望星河秋耿耿醉聞鐘鼓夜漫漫¶
人生離合真難定明日清樽好再乾¶
　　　春夜懷鄭河源¶
洞裏詩筒兩度過河源君子近如何甘棠晝永迷青野¶