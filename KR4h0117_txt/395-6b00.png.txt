十年回首論交地萬地閒情入望初闕下每聞鄉國事¶
燈前重簡故人書紅塵滿路看羸馬芳草經春想舊廬¶
出處祗今何處是欲從南谷問華胥¶
　　　過歌風臺¶
臺下殘碑手重摩腐儒千載此經過諸生未識叔孫禮¶
遊子還從父老歌日落五陵無舊樹風来泗水有餘波¶
神騅不逝空成泣走狗猶存奈爾何¶
　　　十五叔父在金陵有約還家舟中奉懐¶