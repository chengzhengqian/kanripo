掉背出門那得礙君恩難道不堪誇¶
　　　中秋日秋汀歸田諸老見過¶
金風忽動野堂秋梧竹蕭蕭爽氣浮可待月來光正滿¶
偶逢賔至雨初收盤飱江上鱸堪市尊酒牀頭釀巳篘¶
分付兒童掃松徑露臺高處恰登樓¶
　　　秋夜¶
秋夜飛螢拂樹明水邊深坐葛衣輕金風頓覺塵襟淨¶
玉露還同野思清小院梧桐流月影半忩燈火讀書聲¶