　　　夜坐聞雨有懐子畏次韻奉簡¶
臯橋西畔唐居士一榻秋風擁病眠用世已銷横槊氣¶
謀身未辦買山錢鏡中顧影鸞空舞櫪下長鳴驥自憐¶
正是憶君無奈冷蕭然寒雨落窻前¶
　　　歲暮齋居即事¶
簷樹扶疎帶亂鴉蕭然只似野人家紙窻獵獵風生竹¶
土盎浮浮火宿茶日色射雲時弄彩雨絲吹雪不成花¶
庭中卉物凋零盡獨有蒼松領歲華¶