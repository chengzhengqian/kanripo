鳴花外去鶴夢雨中還寂寂何人叩年年但掩關¶
　　　送人奉使市馬¶
使節向宛西承恩出御堤千金求駿骨萬里得霜蹄漢¶
武思神驥燕昭重駃騠歸朝應早計苜蓿苑中齊¶
　　　夏日遊碁山寺¶
載酒空門下林幽暑氣清半天聞梵語雙壁隱鐘聲野¶
鳥知禪意孤雲薄世榮何應謝塵事從此學無生¶
　　　送中州林逸人歸龍塘¶