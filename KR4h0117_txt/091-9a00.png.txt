湖近草侵庭秋來宦況清寒潮添井味逺漏帶松聲放¶
巻聽泉坐尋僧踏雪行何年各無事髙論宿青城¶
　　　送象上人還山中¶
竹錫與袈裟靈山滿夕霞泉㾗生淨蘚燒力落寒花髙¶
户閒聽雪空牕静擣茶終期宿華頂迢遞説三巴¶
　　　送魏校書赴夏口従事¶
西風吹逺蟬驛路在雲邊獨夢諸山外髙吟二水前夜¶
燈分楚塞秋角滿湘船郡邑多巖竇何妨便學仙¶