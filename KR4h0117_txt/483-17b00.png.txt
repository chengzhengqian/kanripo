暝發新昌縣晨臨赤土隈秋花隨地有渚雁與雲來雜¶
樹吹煙出前涇近照回忽聞歌伐木行路興悠哉¶
　　　風雨過南關¶
元亮東歸日長途菊正斑寧辭彭澤米早得匡廬山雨¶
勢秋崩峽雲陰晝扼關回思鳳凰閣吾巳得生還¶
　　　謁太初墳¶
伊昔丘園隱風流誰似君談詩振大雅抗志入髙雲宅¶
擬王官谷山名太白墳寥寥廣陵散定向夜深聞¶