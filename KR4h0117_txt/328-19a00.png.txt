迢江上山厯厯煙中樹後夜月明時相思渺何處¶
　　　吳姬留客行¶
吳姬年少纔十六能抱琵琶唱新曲愁連山黛鎖青蛾¶
汗透霞綃濕香玉問郎今去宿誰家郎須聴妾彈琵琶¶
吳城有酒不肯住巴姬未必顔如花遲留那得情相與¶
芳心一一絃中語空江霜落叫征鴻孤棹風髙響秋雨¶
須臾彷彿臨三湘切切哀猿堪斷腸巫陽雲暗楚臺曉¶
故山不見關山長彈到胡笳少三拍郎心欲去何匆迫¶