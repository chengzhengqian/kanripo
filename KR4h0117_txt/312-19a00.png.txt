　　　題蘭溪鄭仲循㕓隱巻¶
東郭高人結草廬不嫌紛雜市廛居宅邊種得先生柳¶
戸外時迴長者車半榻琹樽聊爾爾一庭風月自如如¶
日來曉起渾無事課得兒孫讀舊書¶
　　　夢徐道行¶
廿八人中最白眉相逢每恨識君遲虚心猶抱霜臺節¶
直道因懷國士知東角趨朝同獻納西清退食自委蛇¶
年來不道交游少爾獨頻頻入夢思¶