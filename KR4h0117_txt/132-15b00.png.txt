羈旅帝城久逢人青眼稀聞君又當去使我益思歸佳¶
色隣鄉樹髙堂望綵衣春流先自疾心出片帆飛¶
　　　送皇甫寺丞穆知藍田縣¶
南山三輔劇百里古諸侯漫得絃歌趣不分宵旰憂煙¶
横輞川暝雲照武關秋安得無羈束尋君一縱逰¶
　　　送李尉以監丞致仕歸閩¶
行行歌式㣲浩歎返荆扉却著登山屐盡焚趨府衣溪¶
清魚影亂竹闇筍芽肥應悔浮名誤空將白髪歸¶