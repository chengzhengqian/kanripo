　　　送林巡簡赴任河西務¶
河西烟火萬家村爭報新官到里門署入栁隂垂印綬¶
馬嘶江市耀櫜鞬䇿勲名徹髙牙府肄武聲聞細草原¶
想見西山青在眼公餘應未負芳樽¶
　　　送藍志學赴昌化縣¶
巨艦髙帆到海城鯨波如鏡瘴山明春生蜑戸絃歌起¶
塵靜蠻方耒耜行枸醬露香稀吏牘芭蕉烟碧長詩聲¶
莫嗟此别天南北㑹見雙鳬萬里輕¶