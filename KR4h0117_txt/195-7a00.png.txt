歩歩躡飛雲初疑夢裏身村雞數聲逺山舎幾家隣不¶
雨溪長急非春樹亦新自從開此嶺便有客行人¶
　　　題武義趙提幹林亭¶
武陵諸勝狀如列在簷前一郭樓臺日數村桑柘煙鳥¶
啼春滿谷秧緑水平田中有漁樵影吾詩詠不全¶
　　　送吉水包長官¶
不恥身為令惟存濟物心離家春雨足入境夏苗深吉¶
字水初識洞巖仙可尋知君脩淨化白日只彈琴¶