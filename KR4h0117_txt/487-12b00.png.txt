積雨連朝天地陰門前誰遣鶴軒臨寒摧砧杵殘秋盡¶
老約頭顱暗雪侵黄偃一叢籬菊重碧添三尺野塘深¶
腐儒無力鞭紅馭獨抱時憂耿耿心¶
　　　次韻九日登吳山¶
良辰載酒不虚行天㧞胥山入鳳城簪菊莫嫌烏帽重¶
佩萸還喜絳囊輕長風送雁秋逾浄斜日團鴉晚更晴¶
自幸登臨無老態漫扶雙足放眸明¶
　　　寄沈大經¶