十畆餘片石之大有如此戴笠而杖西者誰前疲欲僵¶
後復起褐不掩脛屨無底入山不深猶不止我欲登此¶
石招手從二士山中有谷谷有芝不用官倉五升米¶
　　　贈龎生吹簫¶
寒星㸃㸃秋雲薄白日離離映寥廓哀商怨徵動髙堂¶
想見梧桐滿城落青年白晳吹者誰龎子風流妙音樂¶
自從五月來長安乆别吳湘舊江閣吳湘江上曽一吹¶
江水江烟青漠漠孤舟婺婦不得眠四顧長風起蕭索¶