神馬來日崑崙西有足未始行沙泥朝趨欲出飛鳥上¶
夕逝直與奔星齊緑鬃半散挿䨇耳赤汗交流攢四蹄¶
風神秀猛陿天地豈顧燕蔡并渠黎時時牽浴臨清溪¶
對人誇殺黄須奚玉沙之禾中芻秣不囓堤頭枯草梯¶
與君側耳聴長嘶凡馬不聞生駚騠¶
　　　題秋雨長吟圖¶
雨暗秋天黒如墨窮居茅屋無擔石終日長吟復短吟¶
吟罷令人轉悽惻饑猿抱樹屈䨇肘病鶴拖泥垂兩翼¶