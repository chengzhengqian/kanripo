旅館孤吟思惘然抱書時讀枕書眠萋萋芳草日将暮¶
㸃㸃飛花春可憐家信不來江雁杳鄉心正切海鱸鮮¶
欲沽一斗花前醉自笑青衫不值錢¶
　　　送楊将軍帥邊¶
獨携長劒守窮邊洮水岷山路幾千五月氊裘走氷雪¶
三更笳鼔報烽烟巴茶宛馬師僧寺羗語畨文譯史傳¶
自昔班超身未老玊門關外聖明憐¶
　　　陳粹之鴛湖寓居¶