短屐紆徐隨散歩草香苔緑興無涯松間小院藏深塢¶
石上廻廊曲繞花長嘯有誰臨磵壑細吟容我占烟霞¶
㑹心啼鳥相求處佇聽嚶嚶竹日斜¶
　　　雞鳴寺納凉簡山中同志¶
巖隂崖翠隱玲瓏高閣廻廊塔院通愁見炎埃妨下界¶
快聞鈴語墮虛空江雲盡歛舒山月野鶴羣飛趂晚風¶
為報白蓮堪結夏幽期能許社相同¶
　　　髙座寺小憩¶