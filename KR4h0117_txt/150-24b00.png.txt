　　李仲謀家有周昉畫背面欠伸内人極精戲作¶
　　此詩¶
深宫無人春日長沈香亭北百花香美人睡起薄梳洗¶
燕舞鶯啼空斷腸畫工欲畫無窮意背立東風初破睡¶
若教回首却嫣然陽城下蔡俱風靡杜陵飢客眼長寒¶
蹇驢破帽隨金鞍隔花臨水時一見只許腰肢背後看¶
心醉歸來茅屋底方信人間有西子君不見孟光舉案¶
與睂齊何曽背面傷春啼¶