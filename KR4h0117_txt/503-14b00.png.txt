　　　寄許黄門啓衷¶
一别年華又兩更望中雲樹總愁生激昂未信終無地¶
慰藉常懷最有情給舍長聞新諫草客窻還對舊書檠¶
祝君萬里身長健鄉國衣冠仗主盟¶
　　　自遣(寓開化/寺)¶
但得身閒好讀書不妨貧病似相如春花世事開仍落¶
秋雨人情密又疎窻外好山青入坐門前細水緑穿渠¶
令人翻憶磻溪老笑把長竿學釣魚¶