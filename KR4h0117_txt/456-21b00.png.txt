　　　浪滄江¶
千尋鐵鎖貫長橋積翠浮天萬壑遙人向中流看砥柱¶
路從平地入岧嶤未論文教開荒服已見夷王欵聖朝¶
鳥語花明迎使節浪滄江上瘴全消¶
　　　夜飲俞國昌宅次華大叅文光韻¶
城闕風烟馬首東一樽今夕偶能同衝泥未怯銀鞍險¶
照夜翻憐蠟炬紅遂有親朋連海宇還將意氣薄雲空¶
天涯忽漫匆匆别莫遣音書滯便鴻¶