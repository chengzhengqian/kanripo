詩成蓮幕酒杯斟雨深湍惡遲行色花落鳩啼碎客心¶
我愛干城人赳赳未聞罝兎在中林¶
　　　厓山大忠祠次陳白沙内翰韻¶
自有乾坤適此躬㫁魂斜日怒濤風身危未肯全歸數¶
義盡由來不計功感激江湖存一老綱常今古係三公¶
厓山草木應增重誰向錢塘覓閟宮¶
　　　五羊江别李伯起¶
君覊逆旅我朝天百嵗心情萬里船别淚秪緣今日落¶