四時花菓隱生涯鋤山㨂日春栽藥汲水和雲夜煮茶¶
耕錄有文須㸃看旋揺松露入硃砂¶
　　　寓龍虎山中示張鍊師¶
蓮盂送别萬峰雲龍虎山前過小春草屨慣穿枯嶺葉¶
布衣猶帶舊京塵氊寒不見遊僊夢路逺誰憐倦客貧¶
東望海門歸未得北風吹雪滿唐巾¶
　　　春酌¶
酒䦨歌罷翠簾遮月柳驚啼子夜鴉多少斷雲心上事¶