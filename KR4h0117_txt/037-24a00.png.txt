久燈花落薫籠香氣微錦衾重自煖遮莫曉霜飛¶
　　　登安陽城樓¶
縣城南面漢江流江漲開成南雍州才子乘春來騁望¶
羣公暇日坐銷憂樓臺晩映青山郭羅綺晴驕緑水洲¶
向夕波揺明月動更疑神女弄珠遊¶
　　　登萬嵗樓¶
萬嵗樓頭望故鄉獨令鄉思更茫茫天寒鴈度堪垂淚¶
日落猿啼欲斷腸曲引古堤臨凍浦斜分逺㟁近枯楊¶