　　　登郡樓書懐¶
偶奉綸書蒞旭川郡樓嘉致盡依然松欹鳥道雲藏寺¶
月滿漁舟水浸天望帝古祠花簇簇錦城歸路草芊芊¶
有時倚檻垂雙袂故國風光似眼前¶
　　　郡樓閒望書懐¶
郡城樓閣遶江濱風物清秋入望頻銅鼔祭龍雲塞廟¶
蘆花飄市雪粘人蓮披浄沼羣香散鷺㸃寒煙玉片新¶
歸去杜陵池館在且將朝服拂埃塵¶