八月錢塘望歸棹江潮如雪倚江樓¶
　　　寄李太無¶
不見能詩李謫仙東湖吟望兩經年丹光逈出青雲上¶
紫氣長臨碧海邊擬對㯶衣論磵竹更留茆屋賦江蓮¶
疎鐘細磬匡山裏頭白歸來也自賢¶
　　　輓王非隠¶
王衍風流絶世無璚林玉樹暎珊瑚夢回忽棄沈香枕¶
歌罷空餘玉唾壺杳杳緱山飛獨鶴漪漪白水没雙鳬¶