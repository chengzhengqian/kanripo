　　　舟過荻塘¶
野航春入荻芽塘逺意相傳接𣺌茫落日一竿桃葉浪¶
薫風十里藕花香河回遽失青山曲菱老難容碧草芳¶
村北村南歌自答懸知嵗事到金穰¶
　　　過徐氏郊居¶
林梢𦕈𦕈堕斜暉剥啄還來扣隠扉門巷劣容居士屩¶
塵埃不到野人衣恰當夜甑黄粱熟盛供春山紫蕨肥¶
侍坐無人只山月兩翁相對自忘機¶