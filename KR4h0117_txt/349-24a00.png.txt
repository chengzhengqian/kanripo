　　　葛仙壇¶
片石空餘斷蘚青何年飛佩入蒼㝠巖前花發春長在¶
澗底泉流洞不扄寳鼎紅光藏秘藥玉林龍氣䕶仙經¶
懸知此地修真者時掃寒雲夜禮星¶
　　　美安州知州劉孟雍借掌龍谿¶
拜命曾聞領一州邑民今喜冦恂留楓宸候曉雙鳬去¶
花縣行春五馬遊山郭煙嵐長滿市海天風雨逈疑秋¶
懸知勸課耕桑日處處兒童識故侯¶