　　　五月朔日獨坐¶
風日乍炎燠坐睹麥秋暮青山當戸牖黄塵滿岐路旅¶
舎亦宏敞夕隂舞嘉樹羈鳥恒思歸舉翼未能去極目¶
西南天哀鳴亂幽緒¶
　　　春日雜言¶
長空多浮雲㣲雨霑四郊美人隔蘭渚雜佩不可要去¶
年梁間燕今嵗将尋巢時物各芬芳吾興亦飄颻珠箔¶
障東風星月耿深宵欲理陽春詞朱絃為君調¶