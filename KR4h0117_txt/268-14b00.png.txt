圓象無停運日馭轉西陸原野多歸人翩翩共馳逐念¶
昔居閒曹未老先納禄蒙恩列外監放浪湖一曲薄田¶
皆舊畬敝廬非新卜白首重見招英遊並華轂寒松雖¶
復凋幽蘭豈再馥宣尼譏患失伯陽貴止足時暮復何¶
言終期返初服¶
　　　雨¶
兀坐九十日雨聲殊未收花時翻益睡茅屋不禁愁生¶
事吾何望春寒晩故留江波青滿眼萬里付雙鷗¶