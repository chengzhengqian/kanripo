先生盡日横經坐不覺秋霜㸃鬢華¶
　　　黄鶴樓圖為岑知府題¶
黄鶴高樓迹已蕪誰傳景象入斯圖仙人一去世莫識¶
黄鶴不來誰為呼鄂渚春回湘樹匝洞庭雲盡楚山孤¶
題詩獨羨崔夫子對景思鄉信不無¶
　　　安隆旅次¶
路入安隆幾日程峯巒分合鬱層層湍流喧鼓客愁聽¶
峻石攢鋒人倦登隙地有茅家有鬼好山無寺俗無僧¶