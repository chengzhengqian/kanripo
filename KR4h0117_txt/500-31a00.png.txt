征子戒晨雞津人鼓閘鼙緑流沿翠鷁紅日起青堤汶¶
上山相接師庄水漸低長天芳草㟁猶使客心迷¶
　　　溧水歩至觀堂假宿¶
秋水理歸棹徒行向溧陽林愁紅日盡山苦白雲長客¶
影隨他騎鄉心過野芳喜看村館近聊得舉孤觴¶
　　　盛子攜酒城中為宴¶
中丘無俗鞅多爾問荒塗海嶽人孤蹈蓬蒿宅半蕪詩¶
唯百一就酒乃十千沽月代東城客西飛送夕艫¶