　　　王將軍歌送瑞卿之荔浦廵簡¶
青天白日散五雲酒酣起别王將軍嶺右湘原五千里¶
君恩如天無逺邇百丈牽船上湘水蒼梧九疑雲旖旖¶
荔浦更在雲南頭砦中小官君莫愁生猺亦是天所產¶
賦予五性為人儔渠豈不知官好惡怒則猖狂喜還樂¶
近日大官虎噉之骨肉可羮髓可酪我官我强民爾弱¶
是乃不堪兇性作前年道州殺人去太守萬户走無路¶
賊去官歸歡聚醑彼亦那知有其故將軍舊是廣東使¶