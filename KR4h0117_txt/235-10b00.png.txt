四月夏氣清蠶大已屬眠髙首何昂昂蛾眉復娟娟不¶
憂桑葉少徧野如綠烟相呼携筐去迢遞立逺阡梯空¶
伐條枚葉上露未乾蠶饑當早歸秉心静以專飭躬修¶
婦事黽勉當盛年救忙多女伴笑語方喧然¶
　　　五月¶
五月夏以半谷鶯先㺯晨老蠶成雪繭吐絲亂紛紜伐¶
葦作簿曲束縳齊榛榛黄者黄如金白者白如銀爛然¶
滿筐筥愛此顔色新欣欣舉家喜稍慰經時勤有客過¶