　　林清泉修竹境致幽絶非他山可並昔虢太子于¶
　　寺駐馬曰且停寺有碑在焉¶
老年落魄猶非昔破㡌遮頭誰識得不問水郭與山村¶
杖藜到處尋陳迹西丘地勢一何壯建國當年誇石勒¶
竺師賴有佛圖澄問道從容降詞色至今禪刹遺磵阿¶
松扉晝掩縈煙蘿水流涓涓水樂奏山木黯黯山禽歌¶
樵人牧竪不敢到竹逕雲斷惟僧過有碑千年字漫滅¶
忍使老眼空摩挲神僧去久山無主誰聽塔上風鈴語¶