碧海之波浩漫漫参辰出沒不相待我欲横天無羽翰¶
　　　夷門雪贈主人¶
夷門貧士空吟雪夷門豪士皆飲酒酒聲歡閙入雪銷¶
雪聲激切悲枯朽悲歡不同歸去來萬里春風動江栁¶
　　　傷春¶
兩河春草海水清十年征戰城郭腥亂兵殺兒將女去¶
二月三月花冥冥千里無人旋風起鶯啼燕語荒城裏¶
春色不㨂墓傍枝紅顔皓色逐春去春去春來那得知¶