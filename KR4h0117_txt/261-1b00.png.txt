之逺莫我儔兮盲風凄凄卉木病瘁我行呉㑹曷其底¶
居二三君子眷我寡類勉進厥脩終始令譽¶
　　　漢水贈别也¶
瞻彼漢水其流潺湲之子于邁言采其蘭嚶嚶好鳥集¶
于林間娟娟美人可以晤言我思美人在漢之涘秉心¶
允藏威儀楚楚聿求厥徳將子是與慎爾優游成爾譽¶
處南山有玉琢以為琚北山有梓規以為輿君子好脩¶
始終弗渝¶