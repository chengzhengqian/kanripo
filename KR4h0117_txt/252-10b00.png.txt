雨鳴疎竹塞煙覆古城園人隔畦語歲暮此中行¶
　　　以事蹔如武昌發臨川¶
江轉欲無路山迴忽似圍客程秋共遠物色晚多違稍¶
稍沙鷗集匆匆野樹稀武昌今夜夢定遇故人非¶
　　　過南康夜泊聞廬阜鐘聲¶
廬山三百寺何處叩層雲宿鳥月中起歸人湖上聞入¶
空應更逈近瀑正難分遙想諸僧定香爐上夕熏¶
　　　春日雜言¶