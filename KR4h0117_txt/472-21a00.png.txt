　　　奉和白樓太宰齋居¶
畫省清齋此日同聞歌白雪枉詩筒瑶壇玉殿虛無裏¶
翠盖金輿想像中階下莓苔侵暮雨苑邊楊栁入春風¶
低棲鸛鶴休飛去對爾忘機學海翁¶
　　　酬柴光禄春日喜晴見貽¶
雲逺天空候雁翔林開晴日散羣芳栁條近水烟逾碧¶
梅蘂無風暖自香江上青山憐嵗月鏡中華髮愧行藏¶
忽傳一曲陽春調睡起髙歌引興長¶