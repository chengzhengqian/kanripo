茶竈投僧碧館虚雲石細尋泉湧處松杉常似雪消初¶
仙人餽得金壺汁說法堂髙好漫書¶
　　　清明日張月鹿至¶
雞聲東傍禁城隅官舍青青繫白駒上苑花枝淹舊雨¶
御溝楊柳發前湖風光未判春多少絃管難明恨有無¶
緑草漸髙隄漸沒憑君推牖瞰鷗鳬¶
　　　送顧東橋廵撫荆襄¶
虎頭乆繫臺中望螭尾新謄閫外書帝勅荆州殊有意¶