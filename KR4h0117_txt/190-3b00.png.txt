來米糓更翔貴况又絶市無縱有濕且碎何以充飢膓¶
而復多孥累恨不死荒年免使見憂畏我聞父老言痛¶
切貫心肺行行至平洲景象頓殊異白粲玉不如一升¶
纔十四問誰長者家作此利益事父老合掌言子文姓¶
陳氏起家本儒生疇昔樂賑施憶昨艱食時巨室爭謀¶
利米斗三百餘獨收七十二三都數千口受彼更生惠¶
開庫質弊衣假此賙貧匱取本不取息所活豈勝計我¶
曹非此翁乆作溝中胔吁嗟薄俗中乃有此髙義吾邦¶