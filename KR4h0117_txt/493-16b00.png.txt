結綵分行四照花水激葛陂龍化杖月明緱嶺鳯隨車¶
簫韶沸處開宫扇法仗當墀雁隊斜¶
上元佳節麗仙都内殿歡游愜睿圖壁際金錢銜鸑鷟¶
氷中銕網出珊瑚鼓將百戲分為埒燈把三山挈入壺¶
不是承恩參勝賞歌謠安得繼康衢¶
　　　霜中望月悵然興懷¶
髙天綠色静沈沈銀月飛光綵霧深來鴻去雁無留影¶
鳴機急杵動愁心色連太液珠迷海影照扶桑雪作林¶