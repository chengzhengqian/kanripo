西野芳菲路春風正可尋出城依曲渚古渡入脩林長¶
日多飛絮遊人愛緑隂晩來歌吹起惟覺畫堂深¶
　　　送翁巴陵¶
曽識巴陵道重携印綬過地偏無㑹計俗厚有絃歌官¶
况湘流碧詩情楚岫多梅花送征棹萬里接陽和¶
　　　同友人登翠麓亭¶
緩行循翠麓凝睇俯清灣舟楫蘆花外江山夕照間天¶
寒雖日短嵗晩亦身閒髙樹梅初發與君相共攀¶