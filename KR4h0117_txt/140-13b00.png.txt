　　　送公期得假歸絳¶
風吹積雪銷太行水暖河橋楊栁芳少年初仕即京國¶
故里㡬歸成鬢霜山行馬瘦春泥滑野飯天寒餳粥香¶
留連芳物佳節過束帶還來朝未央¶
　　　歸田四時樂春夏二首¶
春風二月三月時農夫在田居者稀新陽晴暖動膏脉¶
野水泛灎生光輝鳴鳩聒聒屋上啄布糓翩翩桑下飛¶
碧山逺映丹杏發青草暖眠黄犢肥田家此樂知者誰¶