　　　送大庾黎丞¶
客懷秋易惡送客更當秋薄宦相從久孤征肯暫留酒¶
輕離思重目短大江流黄菊聊持贈寒香晚不羞¶
　　　月夜赴郡會歸鞭轉不成寐觸事感懷¶
庾山高入雲章水清見骨山高晚宜梅水清寒浸月美¶
人天一方雲烟妙空濶帶月簪梅花獨起舞殘雪¶
　　　覺溪八景(今存/其三)¶
雷奔石壁間瀑瀉洞門側蜿蜒乘洪濤變化莫可測¶