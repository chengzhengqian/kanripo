如鵰鷹君從壯年藴竒策未宜縮首藏柴荆昔人投筆¶
真豪杰慨然萬里終成名南山白額雖欲老百獸遭之¶
猶裂腦¶
　　　吳子正招飲時權酒局不赴作詩戲之¶
寒爐火冷浮青煙勁風刮面如戈鋋凝陰不動天欲雪¶
竟日兀兀成拘攣廣文才名四十年天寒坐客猶無氊¶
㕘軍官小技能薄寂寞冷坐誠宜然忘形杜老偶相覔¶
傳呼歌舞開華筵嗟余簡書固可畏不得對飲簷花前¶