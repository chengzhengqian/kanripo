　　　荔子¶
異方風物鬢成斑荔子嘗新得破顏蘭蕙香浮襟解後¶
雪氷膚在酒酣間絶知髙韻傾瑤柱未覺豐肌病玉環¶
似是看來終不近寄聲龍目漫追攀¶
　　　郡中禁私釀嚴甚戲作¶
結交歡伯無他腸小槽竊比顧建康此身忽墮禁酒國¶
何路得到無功鄉官酤快甚夏酌水齊釀愜于冬顧湯¶
客來且復置是事北焙薦涴春風香¶