紫薇幕府似仙家每憶過從早退衙覆地緑雲榕接葉¶
拂簷蒼雪荔交花詩成蝌蚪刋脩竹奕罷旗槍鬬細茶¶
京國相逢又相别不禁清興遶天涯¶
　　　棃雲僧舎餞鄭希大¶
半年不到棃雲室送客偶然來賦詩縁息暫依香座息¶
好懷翻為别情移合歡明日非今日晤語新知向舊知¶
最是秋風易生感坐來梧葉落参差¶
　　　曉望¶