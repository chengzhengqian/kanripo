夢想安得久離析終懷在歸舟諒哉宜霜栢¶
　　　詠二踈¶
大象轉四時功成者自去借問衰周來㡬人得其趣游¶
目漢廷中二踈復此舉高嘯返舊居長揖儲君傅餞送¶
傾皇朝華軒盈道路離别情所悲餘榮何足顧事勝感¶
行人賢哉豈常譽厭厭閭里歡所營非近務促席延故¶
老揮觴道平素問金終寄心清言曉未悟放意樂餘年¶
遑恤身後慮誰云其人亡久而道彌著¶