今日良宴㑹歡樂難具陳彈筝奮逸響新聲妙入神令¶
徳唱高言識曲聽其真齊心同所願含意俱未申人生¶
寄一世奄忽若飈塵何不策高足先據要路津無為守¶
窮賤轗軻長苦辛¶
西北有高樓上與浮雲齊交䟽結綺窗阿閣三重階上¶
有絃歌聲音響一何悲誰能為此曲無乃杞梁妻清商¶
隨風發中曲正徘徊一彈再三歎慷慨有餘哀不惜歌¶
者苦但傷知音稀願為雙鴻鵠奮翼起高飛¶