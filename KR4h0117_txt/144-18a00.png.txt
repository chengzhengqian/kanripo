英雋並遊知最幸名園偷暇更追尋¶
　　　送陳世脩¶
沙渚鴻飛入楚雲遠林樵爨宿煙昏娟娟野菊經秋澹¶
漠漠蒼江帶雨渾歸路賞心應駐節客亭離思暫開樽¶
莫嗟問俗淹翔久從此頻繁不次恩¶
　　　峴山亭置酒¶
石磴縈迴入杳㝠筠松髙下簇虚亭春歸野路梅初白¶
雪盡沙田麥正青馬窟飛雲臨畫棟鳳林斜日照疎櫺¶