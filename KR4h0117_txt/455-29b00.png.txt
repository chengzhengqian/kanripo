入聖無梯岀小乘高閣松風飄夜磬石牀花雨落寒燈¶
更深月岀山窗曙漱齒焚香誦法楞¶
　　　江邊阻風散歩至靈山寺¶
歸船不遇打頭風行脚何緣到此中幽谷餘寒春雪在¶
虚簷斜日暮江空林間古塔無僧住花外仙源有路通¶
隨處看山隨處樂莫將踪跡嘆萍逢¶
　　　泊舟大同山溪間諸生聞之有挾冊來尋者¶
扁舟經月住林隈謝得黄鶯日日來兼有清泉堪洗耳¶