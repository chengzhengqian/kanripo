獨畱新婦餉姑前也執呉綃供稅錢吳綃巳盡歸未得¶
復到官家候消息我相聞之憂爾湖命選賢侯此剖符¶
賢侯若為湖作主便湏罷却徴求苦畱得湖民障兹土¶
　　　題顧氏長江圖¶
天下幾人畫山水虎頭子孫世莫比何年冩此長江圖¶
多少江山歸筆底巴陵三峽天所開逺勢似向岷峨來¶
洞庭瀟湘僅毫末楚客湘君安在哉江上一朝風雨急¶
老我曾來踏舟立皷枻既聞潭畔吟抱琴復聽竹間泣¶