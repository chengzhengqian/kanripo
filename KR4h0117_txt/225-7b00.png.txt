勸君莫種木槿花朝榮暮落堪咨嗟勸君種取亭亭竹¶
霜繁風勁依然綠誰不見陳餘張耳輩當面論交旋踵¶
背又不見管鮑光武與嚴光貧賤富貴難相忘英聲獨¶
與天地長令人萬古遥相望不可得見空徬徨¶
　　　觀申公山水¶
申公山水老更狂躭躭巨耳雙瞳方生涯秃筆數千管¶
欲與造化争毫芒長煙三素挂四壁經營指㸃何安詳¶
凝神净慮偶得意一灑混沌開𤣥黄須㬰三才及萬類¶