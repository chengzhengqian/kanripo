西陵樹色入秋窻木奴向熟懸金實桑落新開瀉玉缸¶
四子醉時争講習笑論黄霸舊為邦¶
　　　和王員外晴雪早朝¶
紫微晴雪帶恩光繞仗偏隨鴛鷺行長信月留寧避曉¶
宜春花滿不飛香獨㸔積素凝清禁己覺輕寒讓太陽¶
題柱盛名兼絶唱風流誰繼漢田郎¶
　　　題延州聖僧穴¶
定力無涯不可稱未知何代坐禪僧黙黙山門宵閉月¶