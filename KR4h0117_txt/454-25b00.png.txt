宛洛分携五見冬豈知遷轉得相逢藩垣子不慙京兆¶
禮樂吾深愧秩宗寒宴水西開紫菊暮帆江上對青峰¶
朝正切感當元㑹十載重聞鳯闕鐘¶
　　　見素林公坐上喜雨次韻¶
蕭蕭靈雨夜垂空露浥葵心映燭紅忽報水侵庭礎外¶
不知花盡漏聲中雲雷自識經綸象造化同歸爕理功¶
我欲登堂問昭感如公真見古人風¶
　　　贈都督馬惟淵¶