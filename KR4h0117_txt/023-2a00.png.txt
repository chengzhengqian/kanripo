北斗掛城邊南山倚殿前雲標金闕迥樹杪玉堂懸半¶
嶺通佳氣中峰繞瑞煙小臣持獻夀長此戴堯天¶
　　　宿羽亭侍宴應制¶
歩輦千門出離宫二月開風光新栁報宴賞落花催碧¶
水揺空閣青山繞吹臺聖情留晩興歌管送餘杯¶
　　　賦得妾薄命¶
草緑長門掩苔青永巷幽寵移新愛奪淚落故情留啼¶
鳥驚殘夢飛花攪獨愁自憐春色罷團扇復迎秋¶