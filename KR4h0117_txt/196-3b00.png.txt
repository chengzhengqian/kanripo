玉井晨不冷茅簷午欲焚月揺看畫箑榴吐認紅裙逈¶
野都如火竒峰空自雲衣巾負芒刺曝背有人耘¶
　　　返照¶
返照隠西山煙村一水間路長人自急林暮鳥知還楓¶
巷秋常掃蓬門夜不闗風塵猶劇盗嵗月但催顔¶
　　　倚薄¶
茅簷供倚薄藜杖任扶携天入平蕪濶山含宿靄低樹¶
聲風曲折野色晚凄迷容易營生事秋田稻欲齊¶