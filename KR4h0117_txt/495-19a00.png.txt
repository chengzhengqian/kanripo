因君又觸當時興心遶江南幾處天¶
劒匣書囊帶楚煙湘雲嶽樹幾流連弓裘白馬春遊帳¶
絃管紅燈夜宴船香陌行踪延麗景彩樓心事紀華年¶
無情惟有秋空月同照離人兩地天¶
　　　江村雜興¶
溪後溪前栁拂堤村南村北路髙低葭螯火引粘萍上¶
田雉車驚隔竹啼九月重陽新節叙滿城風雨舊詩題¶
青青莫萎西原草留襯尋秋瘦馬蹄¶