歸帆早晩吴波裏嫋嫋凉風望洞庭¶
　　　題趙松雪墨蘭¶
湘江春日静輝輝蘭雪初消翡翠飛拂石似鳴蒼玉珮¶
御風還着六銖衣夜寒燕姞空多夢嵗晩王孫尚不歸¶
千載畫圖勞㸃綴所思何處寄芳菲¶
　　　錢塘懐古¶
鐡馬悲鳴汴水黄翠華南渡駐錢塘至今父老稱行在¶
往昔君臣認故鄉銀海雁飛虚夜月銅盤仙去只秋霜¶