　　　贈吳太守惟謙復任叙州¶
太守遥乘萬里舟分符仍向古梁州野棠春到涪溪暖¶
笻竹霜餘鳥道秋五馬曉宣新簡命萬人懽擁舊君侯¶
才名自昔如山斗借寇寧能復久留¶
　　　送汪進士奏囘畢姻¶
少年三百獨超羣話别都門風正薰行到長江天接水¶
度踰高嶺棧連雲杏花穉子偕時彦桃葉宜人荷聖君¶
對雨忽成燈下别携家急上再論文¶