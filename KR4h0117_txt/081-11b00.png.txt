春城帶病别秋塞見除書況是神仙吏仍非塵土居河¶
風吹鳥迥嶽雨滴桐疎坐閣馳思夕沙東涼月虚¶
　　　夏日龍翔寺居即事寄崔侍御¶
古刹一幡斜吹門水過沙數聲鐘裏鈸雙影樹間茶落¶
日窮荒雨㣲風古壍沙何當簪豸客復此問生涯¶
　　　龍翔寺居喜胡權見訪因宿¶
林棲無異歡煮茗就花欄雀啅北岡曉僧開西閣寒衝¶
橋二水急扣月一鐘殘明發還分手徒悲行路難¶