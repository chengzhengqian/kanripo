　　　送弟東歸¶
偶持麟筆侍金閨夢想三年在故溪祖竹定期簷雪折¶
稚杉應拂凍雲齊謾勞筋力趍丹鳯可有文詞詠碧鷄¶
此别更無閒事囑北山髙處謝猿啼¶
　　　和張舎人¶
玉女盆邊雪未消正多春事莫無憀杏花向日紅勻臉¶
雲帶環山白繫腰鶯囀樹頭欹枕聽凍開泉眼杖藜挑¶
陵遷谷變如須問控鶴山人字子喬¶