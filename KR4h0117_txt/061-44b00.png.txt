葉下衰桐落寒井塞鴻飛急覺秋盡隣雞鳴遲知夜永¶
凝情不語空所思風吹白露衣裳冷¶
　　　宿西林寺早赴東林滿上人之㑹因寄崔二十¶
　　　　二員外¶
謫辭魏闕鵷鸞隔老入廬山麋鹿隨薄暮蕭條投寺宿¶
凌晨清浄與僧期雙林我起聞鐘後隻日君趨入閣時¶
鵬鷃髙低分皆定休勞心力逺相思¶
　　　香爐峰下新卜山居草堂初成偶題東壁¶