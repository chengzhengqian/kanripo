㑹待晴天暖風日杖藜同赴北山期¶
　　　留别僧訥¶
冗從西班誰比數牛儈馬醫猶爾汝詩解窮人未必工¶
苦調酸聲効梁父榮陽道人方外交謂我有言追屈騷¶
驪珠不惜彈黄雀狗尾何堪聨黒貂秦淮潮上扁舟發¶
後日相思一書札千里同風了了然人間無處無明月¶
　　　題漢陽招真亭(亭在大/别峯頂)¶
大别山巔清沔尾飛亭岧嶤帶雲起清狂使君初燕喜¶