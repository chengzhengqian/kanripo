客夢悠悠信轉蓬竹牀髙卧動晨鐘西風白髪三千丈¶
故國青山一萬重沙水有情留過雁乾坤多事泣秋蟲¶
三間老屋知何處慚愧雲間陸士龍¶
　　　㶏亭同麻知幾賦¶
零落棲遲復此遊一樽聊得散羈愁天圍平野莽無際¶
水遶孤城間不流柳意漸廻淮浦煖雁聲仍帯塞門秋¶
登髙望遠令人起欲買煙波無釣舟¶
　　　五月十一日樗軒老忌辰追懷¶