腰瘦誰憐金帶寛寒燠或云元有鬼興居却幸已無官¶
青皮白术聊相餞好去幽林嘯月寒¶
　　　遊問政山二首¶
老脚行山不用擕登登漸覺白雲低隴頭仙塚眠春犢¶
樹底人家唱午雞入畫逺山青半出鋪茵細草綠初齊¶
歸途誰遣桃花笑醉倒山翁已似泥¶
每逢佳處便開尊終日身當草樹繁遊幕板催歌屢響¶
行厨煙續酒長温松根雲斷忽無路竹外山迴又一村¶