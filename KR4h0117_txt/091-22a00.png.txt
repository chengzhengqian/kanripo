　　　冬日道中¶
去去天涯無定期瘦童羸馬共依依暮烟江口客來絶¶
寒葉嶺頭人住稀帶雪野風吹旅思入雲山火照行衣¶
釣臺吟閣滄洲在應為初心未得歸¶
　　　僻居秋思寄友人¶
門巷秋歸更寂寥雨餘閒砌委蘭苗夢廻月夜蟲吟壁¶
病起茅齋藥滿瓢澤國舊遊關逺思竹林前㑹負佳招¶
身名未立猶辛苦何許流年晩鬂凋¶