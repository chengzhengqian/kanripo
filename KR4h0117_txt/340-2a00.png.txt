非我鄉而復適烏桓前登桑乾嶺西望太行山中有九¶
折坂欲往愁險艱役役焉可求吾将返林泉¶
　　　送强彦栗歸吳¶
嗟我吳越人惸惸客燕都凡見鄉里士依依不忍疎况¶
子重信義尤與它人殊寧無情繾綣執手與踟蹰薊門¶
秋月白城頭夜啼烏城中良家子半是南征夫或從張¶
都䕶或屬李輕車道傍别妻子泣下如迸珠自非英雄¶
具孰使禍亂除戎馬暗中國遊子将何趨君歸慰父母¶