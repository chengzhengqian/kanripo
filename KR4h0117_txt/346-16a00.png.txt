　　　蘭亭懐古¶
蘭亭宴集自豪華内史風流逸興賒曲水流觴雖有路¶
茂林修竹久無家夕陽幾度空啼鳥夜雨千年自落花¶
此日西曹看圖畵雲山彷彿舊烟霞¶
　　　湖州天寧寺¶
菰城官暇扣禪闗蘭宇蕭條屋幾間石上苔深雙塔峙¶
山中晝永一僧閒梅風釀雨春長在野樹巢烏晚自還¶
昨日籃輿曽過此不知人世有塵寰¶