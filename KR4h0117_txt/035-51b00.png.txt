　　　奉和聖製暮春送朝集使歸郡應制¶
萬國仰宗周衣冠拜冕旒玉乗迎大客金節送諸侯祖¶
席傾三省褰帷向九州楊花飛上路槐色䕃通溝來預¶
鈞天樂歸分漢主憂宸章類河漢垂象滿中州¶
　　　三月三日曲江侍宴應制¶
萬乗親齋祭千官喜豫逰奉迎從上苑祓禊向中流草¶
樹連容衛山河對冕旒畫旗揺浦溆春服滿汀洲仙籞¶
龍媒下神臯鳳蹕留從今億萬嵗天寳紀春秋¶