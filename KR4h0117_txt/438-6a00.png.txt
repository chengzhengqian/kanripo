目斷天涯路春深有所思亭臺花落後簾幕燕歸時洛¶
浦煙初暝巫山雲正遲夫君縱忘妾妾意比芳絲¶
　　　重到府第有感¶
府第最高明重來感歎并臨川雙郡守閩海兩書生風¶
雨情何限池塘夢不成坐觀循吏傳安敢墮家聲¶
　　　送陳方伯亹致政歸漳浦¶
角巾斜折舊烏紗南望鄉園趣轉賒白髪無人堪結社¶
青山有地可為家石湖晩釣收殘雨野徑春行礙落花¶