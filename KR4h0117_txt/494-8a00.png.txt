梅花忽已動歲時行亦新傾城出行樂誰念端居人端¶
居豈不好負此芳樹春昨歲花前客今為樹下塵¶
　　　新晴¶
積雨浮宿潤新晴人意適消揺竹牕中啼禽破幽寂初¶
陽動簷瓦殘溜時自滴曲巷行跡稀苔花繡深壁¶
　　　簡履仁¶
端居苦長夏思我平生友獨坐聞車音開軒竟何有空¶
庭飛鳥雀閒門䕃榆栁白雲團午隂悠然落虚牖對此¶