　　　題揚子津亭¶
揚子江津十四經紀行文字徧長亭驚人旅鬢漸新白¶
無事海門依舊青前路莫知霜凜凜故鄉何處雁㝠㝠¶
可憐不識生離者數㸃漁㠶落暮汀¶
　　　還俗尼(本是/歌妓)¶
栁眉梅額倩時新笑脫袈裟得舊身三峡却為行雨客¶
九天曽是散花人空門付與悠悠夢寶帳迎回暗暗春¶
寄語江南徐老說一生長短託清塵¶