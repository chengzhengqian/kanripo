　　　春日逰上方寺因過别業¶
今日雨晴山亦佳散行聊復冩幽懐田翁入郭買春酒¶
野衲下堂留午齋老去任添新白髪平生能著幾青鞋¶
醉中天地為衾枕却笑劉伶死便埋¶
　　　感時傷事寄張仲舉博士¶
邊報紛紛日轉頻彭城猶未息風塵中原白骨多新鬼¶
浮世黄金少故人阮籍一生唯縱酒季鷹今日定思蓴¶
河東鶴叟應相憶落日悲笳淚滿巾¶