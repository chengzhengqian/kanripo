天津橋下陽春水天津橋上繁華子馬聲迴合青雲外¶
人影動揺緑波裏緑波蕩漾玉為沙青雲離披錦作霞¶
可憐揚栁傷心樹可憐桃李斷腸花此日遨遊邀美女¶
此時歌舞入娼家娼家美女鬱金香飛去飛來公子傍¶
的的珠簾白日映娥娥玉顔紅粉妝花際裵&KR0966;雙蛺蝶¶
池邊顧歩兩鴛鴦傾國傾城漢武帝為雲為雨楚襄王¶
古來容光人所羡况復今日遥相見願作輕羅着細腰¶
願為明鏡分嬌面與君相向轉相親與君雙棲共一身¶