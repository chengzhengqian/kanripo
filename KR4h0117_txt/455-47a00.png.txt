　　　即席次王文濟少叅韻¶
此身未擬泣窮途隨處翻飛野鶴孤霜冷㡬枝存晚菊¶
溪春兩度見新蒲荆西㓂盗紆籌策湘北流移入畵圖¶
莫怪當筵倍凄切誅求滿地促官逋¶
　　　夜寒¶
簷際重陰覆夜寒石爐松火坐更殘窮荒正訝鄉書絶¶
險路仍愁歸夢難仙侶春風懷越嶠釣船明月負嚴灘¶
未因謫宦傷憔悴客鬢還羞鏡裏看¶