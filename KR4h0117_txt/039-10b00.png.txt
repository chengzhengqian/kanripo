二月春來半宫中日漸長柳垂金屋煖花發玉樓香拂¶
匣先臨鏡調笙更炙簧還將歌舞態只擬奉君王¶
　　　上巳¶
巳日帝城春傾都祓禊晨停車須傍水奏樂要驚塵弱¶
柳障行騎浮橋擁看人猶言日尚早更向九龍津¶
　　　贈梁州張都督¶
聞君為漢將虜騎罷南侵出塞清沙漠還家拜羽林風¶
霜臣節苦嵗月主恩深為語西河使知余報國心¶