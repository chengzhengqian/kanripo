天馬之崖是耶否坐中有客號多聞劇談前事遺尾首¶
或謂神駿自天来不雲奔兮不電走左潛右見山之幽¶
縱有韓哀莫馴揉一朝石崖露筆峰天馬二字渾如斗¶
停舟邀我試一登灑灑清風生腋肘異哉異哉復異哉¶
何人落筆猶揮箒飛鴻秋晚勢翩翩蹲虎雲深威赳赳¶
娟娟雙璧委泥沙皎皎素衣堕塵垢自古文人薄命多¶
流落江湖信不偶東塗西抹有餘懐千載誰能分巨手¶
天愛文光不可藏變為此跡開聾叟精華徹天劍始輝¶