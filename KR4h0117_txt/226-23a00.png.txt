寒塘白藕晴開花吾儕酷愛真樂妙笑談相對興無涯¶
山童解烹蠏眼湯先生自試鷹爪芽清香玉乳沃詩脾¶
抨紙落筆驚龍蛇源長浩與春漲激力健清將秋炁嘉¶
須臾㳫幅亂書几環觀朗誦交驚誇一聲漁笛意不盡¶
夕陽歸去還西斜¶
　　　次韻余慶長春夢¶
阿環夢回如墜雲研中玉纎如醉文香囊翠被不復見¶
華清草木猶醺醺仙郎春光洗懐抱柔情不斷如芳草¶