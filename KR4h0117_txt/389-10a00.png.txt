　　　送李學士南歸¶
采采黄花帶露餐出塵風韻似君難文章早入韓公室¶
詩律先登杜老壇三館並逰誰老少百年相見幾悲歡¶
馬蹄明日燕南路草軟沙平雪迹乾¶
　　　送沈時暘之任¶
三年宦邸最相親惜此分擕及暮春投盼可能將白璧¶
笑談聊爾破清塵東城䨇斾花香滿南渡扁舟月色新¶
便道還家良足羡持觴稱慶樂天眞¶