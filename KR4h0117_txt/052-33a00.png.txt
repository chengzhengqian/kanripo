古堤迎拜路萬里一㠶前潮作澆田雨雲成煮海煙吏¶
閒唯重法俗富不憂邉西掖今宵詠還應寄阿連¶
　　　慈恩寺石磬歌¶
靈山石磬生海西海濤平處與山齊長眉老僧同佛力¶
呪使鮫人往求得珠宂沈成綠浪痕天衣拂盡蒼苔色¶
星漢徘徊山有風禪翁静扣月明中羣仙下雲龍出水¶
鸞鶴交飛半空裏城精木魅不可聽落葉秋砧一時起¶
花宫杳杳響泠泠無數沙門昏夢醒古廊燈下見行道¶