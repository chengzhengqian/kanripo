西湖漠漠生煙雨浦口團沙鳬雁聚今日髙堂素壁間¶
忽見西湖景西浦翩翻兩雁方欲下數隻飄然掠波去¶
獨餘一隻方穏眠有夢不成亦驚顧蕭梢碧蘆秋葉赤¶
青沙白石紛無數我本江湖不繫舟爾輩况亦江湖侣¶
令人便欲尋漫郎呼船深入龍山塢¶
　　　髙安㑹諒師出諸公所惠詩求余為賦¶
黄塵踏徧江南岸矯首無言對河漢故山有屋埋深雲¶
一夜歸心掣不斷緑錦江頭識諒禪傾坐髙談象帝先¶