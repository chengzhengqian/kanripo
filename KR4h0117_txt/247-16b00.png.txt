　　　送李唐臣調山南憲幕¶
潮落寒汀水欲氷酌君何惜酒如澠人憐狗監知司馬¶
我喜龍門識李膺爽氣九秋横楚澤先聲一日到江陵¶
君行自勵青雲志斥鷃終慙九萬鵬¶
　　　夜泊青蒲村¶
黄葉飄飄秋滿天數家茅屋更翛然村中老人不識字¶
溪上小兒能駕船薺菜登盤甘似蜜蘆花紉被暖如綿¶
此中長得無宵警春雨扶犁學種田¶