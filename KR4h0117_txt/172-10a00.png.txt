　　　歸途遣興借朝宗韻簡敦仁¶
緩着歸鞭水石鄉息鞍箕踞小橋傍烟滋竹葉雙叢玉¶
秋着蘆花一㟁霜潑眼溪山増爽氣襲人蘭蕙破幽香¶
擬提吟筆扛洪鼎反笑蚍蜉不自量¶
　　　自鵞橋復用前韻¶
旗亭觧轡詠江鄉屬玉雙飛綠澗傍水墨園林初過雨¶
青黄橙橘未經霜鼎烹雲液澆腸爽甕撥春酷破鼻香¶
回首謾驚烟水逺向來清味怯思量¶