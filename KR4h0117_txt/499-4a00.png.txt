　　　徽州吳君得妙法製墨賦詩贈之¶
新安松枝燒不絶紅霞碧燄相糾結収煙調搗三萬杵¶
練作𤣥霜烏玉玦設來几案對端侯雲浮烟散光騰徹¶
落紙三年不昏暗一㸃霜紈漆無别廷珪巳矣潘谷死¶
此道只今誰得比水晶宫客汪廷器呉郎繼之眞二美¶
時時贈我兩三丸光黑異常心獨喜日日用之無間斷¶
經歳方能半寸毁黄金可得奈墨無莫輕目前惟重耳¶
嗟余不欲磨世人願得一笑臨池水¶