賸有儒家風味在買油聊費幾青錢¶
　　　秋享致齋呈同館諸公¶
紫禁門深早散朝歩歸齋閣坐寥寥日高宿霧渾如撲¶
秋至凉風不待招河上圉人來浴馬樹邉童子去承蜩¶
詩仙只在爐烟底翻盡晴窗白雪謡¶
　　　次韻侍郎王公還南京留别¶
秋水浮來畵舫新南歸仍喜度天津未從江左誇王導¶
如向朝端見李紳黄菊又逢燕地晩青山偏愛秣陵春¶