　　　嘲人學脩煉¶
神仙飛舉本來空後學紛紛醉夢中老我已安生死分¶
有誰能造大還功丹爐繆說千年藥白髪依然兩鬂蓬¶
漢武秦皇皆好此至今陵寢閉秋風¶
　　　至日有感¶
惱人塵事亂如麻撚指光隂逼歲華共喜一陽來復日¶
應憐萬里未歸家寒威散作千門雪春信吹飛六琯葭¶
空憶㶚橋詩思好未知何處有梅花¶