　　　秋夜坐吴山僧舍¶
夕隂横抹暗江城入夜星河淺澹明度水煙寒千樹暝¶
隔林雲卧一僧清絡蟲故故催機杼木葉蕭蕭送雨聲¶
獨坐山牕情自㑹燈花無那向人青¶
　　　乙亥元日¶
元日狂歌倒竹樽東風昨夜到柴門生逢盛世憂何事¶
家在青山道自尊殘雪疎林開舊色崩沙細浪長新痕¶
春來漫有滄洲興文䳵銀鷀滿釣䑳¶