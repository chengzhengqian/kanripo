　　　成國公家槐樹歌¶
東平王家足喬木中有老槐寒更緑拔地能穿十丈雲¶
盤空却䕃三重屋憶昔前王初種時高門駟馬相追隨¶
五朝恩露簪纓重四世威聲草木知世間植物因人瑞¶
培植深根乃天意向月長留宿鳯巢排霜故作蟠虬勢¶
舞袖飛花遶北堂屯隂列㦸森成行碧窻雨過看秋霽¶
紗㡌風低坐晩凉古來匠石須廊廟堂中絲竹應同調¶
馮氏空傳大樹名王公豈待三槐兆木天老朽舊通家¶