下車塵暗宫中火樹晴美人一水隔竚望淚盈盈¶
　　　送王衍之還陜和廷實韻¶
遶遶郊門道沙寒驛路㣲煙花行客晩京洛故人稀野¶
岫孤雲沒春山獨鳥歸秦川隠闗塞一望一沾衣¶
　　　見白髮有感¶
四十年餘添白髮却因頭白憶青春初縁愁病斑斑出¶
自落風塵種種新已訝入梳紛滿面每於臨鏡一傷神¶
官途役役羞看汝勲業猶慚報主身¶