　　　梁山¶
梁山黑水華陽國雲棧金牛只一門九折坂囘誰氏馭¶
三聲猿斷北來魂可堪作客音書絶賴有逢花酒盞繁¶
忽劇川南豺虎亂夜來歸夢遶中原¶
　　　寄郭价夫學士¶
玉堂清切紫宸朝獻納從容鬢雪銷君相明良新寳歴¶
神仙行隊舊丹霄時平重有金錢㑹海晏何煩銅柱標¶
苞鳳文章今瑞世莫從芸閣羡漁樵¶