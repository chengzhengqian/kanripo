　　　得漢彝簡周伯寧索香灰¶
古彝多欵識蟠螭漢篆存黄金銷土色翠羽飲雷文綺¶
席流寒月銀屏度綵雲蘭灰能裹寄長吟盡夜分¶
　　　聽雨堂為安成周氏賦¶
中年廹宦遊邈若胡與越悠悠烟樹遥杳杳闗河絶況¶
玆風雨夕坐想鴻雁隔箎塤寧共理孤燈耿還滅懷寶¶
重經濟括囊貴明哲何時對牀眠慰此腸内熱¶
　　　敬軒詩為王達善賦¶