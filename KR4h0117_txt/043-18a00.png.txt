平陽舊池館寂寞使人愁座卷流黄簟簾垂白玉鈎庭¶
閒花自落門閉水空流追想吹簫處應随仙鶴遊¶
　　　京中守歲¶
守歲多然燭通宵莫掩扉客愁當暗滿春色向明歸玉¶
斗廵初匝銀河落漸㣲開正獻歲酒千里間庭闈¶
　　　江南曲三首¶
長干斜路北近浦是兒家有意來相訪明朝出浣紗¶
發向横塘口船開值急流知郎舊時意且請攏船頭¶