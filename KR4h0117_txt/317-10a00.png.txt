象緯臨天闕瑶空集萬靈雲霞紛掩映星斗疊晶熒寳¶
地春應滿金門夜不扃千官陪宴樂拜舞在明庭¶
　　　賜遊萬壽山¶
太液春波暖承恩泛綵舟輕盈蘭棹發蕩漾玉虹流簾¶
影移宫樹茶香出御甌此中多勝景况是從宸遊¶
　　　其二¶
奉詔隨鸞馭遨遊遍小山風光連禁籞花影覆清灣路¶
繞金宫轉雲隨綵仗還紫騮如掣電倐已度仙闗¶