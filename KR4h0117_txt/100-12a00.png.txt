歌舞空裁雪夜衣鐡馬半嘶邊草去狼烟高映塞鴻飛¶
揚雄尚白相如吃今日何人從獵歸¶
　　　長安晩秋¶
雲物凄凉拂曙流漢家宫關動高秋殘星幾㸃雁横塞¶
長笛一聲人倚樓紫艷半開籬菊静紅衣落盡渚蓮愁¶
鱸魚正美不歸去空戴南冠學楚囚¶
　　　齊安早秋¶
流年堪惜又堪驚砧杵風來滿郡城高鳥過時秋色動¶