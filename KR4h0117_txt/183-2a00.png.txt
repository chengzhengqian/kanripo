　　　　橋又明日晴書¶
狂風撼平野沙礫迷兩目笋輿我與君道遠疲徵逐驚¶
雷一夜發暴雨溢川谷平明泥沒趾寸歩不容續我生¶
賦窮蹇觸處背天福風雨豈不好行路非所欲中途聊¶
息肩村驛便可宿我勞固其分端恐僵僮僕燎爐然濕¶
薪傍舍酒初熟安能浣愁腸但取充飢腹中宵耿不眠¶
明月忽掛屋攬衣起視夜秣馬亦膏轂人情亦喜愠天¶
道有翻覆陰霽那可知去去無欲速¶