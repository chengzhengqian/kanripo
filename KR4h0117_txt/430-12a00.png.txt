氣侵書帙浮埃滿硯池連朝親藥裹無興復吟詩¶
　　　逰山庄偶書庄後有泉出石竅四時不絶欲名¶
　　　　石泉别墅¶
長夏渾無事山庄漫一逰柴門迎犬吠樵徑突歸牛雲¶
物清溪淺風光碧樹稠石泉尤可愛滴滴繞階流¶
　　　禫祭謁陵和匏菴方石二先生贈行韻¶
錦樹芳塵送晩颸長途酒琖未容辭豪吟自覺貂難續¶
奉引眞慚馬濫騎山翠空濛多雨後川光㶑灔欲氷時¶