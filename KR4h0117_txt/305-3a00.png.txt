溪上放舟廻山中負薪暇一笑偶相逢於焉遂清話寧¶
知有秦晉況復論王霸囘首總忘機青山夕陽下¶
　　　星夕¶
牛渚清且淺鵲橋西復東黄姑仙駕動天女錦機空别¶
淚零清露離魂慘驚風如何一水隔一㑹一匆匆¶
　　　秋夜¶
不寐耿長夜攬衣徒歔欷隂蟲吟近砌凉飊動踈幃素¶
抱殊未釋清懽念多違豈惟南飛鵲兹夕無所依¶