　　　送客¶
故人洞庭去揚桞春風生相送河洲晚蒼茫别思盈白¶
蘋已堪把緑蕋復含榮江南多桂樹歸客贈生平¶
　　　春夜别友人二首¶
銀燭吐青煙金樽對綺筵離堂思琴瑟别路遶山川明¶
月隐高樹長河沒曉天悠悠洛陽道此㑹在何年¶
紫塞白雲斷青春明月初對此芳樽夜離憂悵有餘清¶
冷花露滿滴瀝簷宇虚懐君欲何贈願上大臣書¶