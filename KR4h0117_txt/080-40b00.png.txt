不知何事有生涯皮褐親裁覺道家深夜數甌惟柏葉¶
清晨一器是雲華盆池有鷺窺蘋沫石板無人埽桂花¶
漠漠欲歸應未得夜来頻夢赤城霞¶
　　　寄題玉霄峰葉涵象尊師所居¶
青㝠向上玉霄峰元始先生帶紫蓉曉案瓊文光洞壑¶
夜壇香氣惹杉松閒迎仙客来為鶴静&KR0008;靈符去是龍¶
子細捫心無偃骨欲随師去肯相容¶
　　　寄懐華陽潤卿¶