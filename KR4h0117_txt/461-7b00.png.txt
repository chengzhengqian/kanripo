清新曽讀復齋詩睂宇居然見紫芝翰苑烏臺憐往事¶
青蠅白璧恨當時平原草滿鴒飛急孤塜苔荒鶴弔遲¶
我欲招魂歌楚些乾坤浩渺不勝悲¶
　　　望泰陵¶
𤣥扄一自掩重關惆悵龍髯不再攀綘節定應歸帝所¶
翠華無復到塵寰亂峰殘照𤣥猿哭衰草寒煙石獸閒¶
載筆小臣凝望久玉樓瑶殿倚空山¶
　　　送潘仲魯使安南¶