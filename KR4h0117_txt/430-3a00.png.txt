神施鬼設露端倪隂合陽開分脉絡嵯峨雪嶺隔蓬婆¶
嫋娜䋲橋横滴博溪流芳膩花曽浣江色澄鮮錦初濯¶
娥睂淡掃月輪高灔澦孤撑秋水落白盔赤甲形模異¶
龍脊虎鬚聲勢惡影疑百越㸔山鷓鳴愛九霄聞聚鶴¶
羣仙戲集自逍遥神女夢思猶綽約登龍飛鳯入青霄¶
白馬黄牛出丹壑瞿唐峽口束奔湍脚底雷霆常噴薄¶
青螺忽湧白銀盤湖裏君山誰剗削披圗不覺塵眸醒¶
竒徑可疑還可愕如朝帝闕擁圭璋如赴戎行攢劍槊¶