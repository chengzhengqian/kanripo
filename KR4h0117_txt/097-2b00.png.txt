細聲頻斷續審聽亦難分髣髴應移處從容却不聞蘭¶
栖朝咽露樹隱暝吟雲莫遣鄉愁起吾懐秪似君¶
　　　送姚舒下第遊蜀¶
蜀路何迢遞憐君獨去遊風烟連北敵山水别東甌九¶
折盤荒坂重江遶漢州臨卭一壺酒能浣長卿愁¶
　　　旅次錢塘¶
此地似鄉國堪為朝夕吟雲藏吳相廟樹引越山禽潮¶
落海人散鐘遲秋寺深我來無舊識惟見寂寥心¶