嫋嫋凉風吹雨晴酒䦨歌罷送君行鄉音漸到秦淮別¶
月色偏於楚水明數㸃青山迎去棹誰家茆屋傍孤城¶
相逢莫謂輕遊覽司馬從来少宦情¶
　　　寄友¶
曽尋烟月到吟壇把酒髙歌欲自寛白首共憐知已少¶
黄金誰為結交難殘燈燄逐更籌盡落葉聲兼夜雨寒¶
今日滄洲成獨卧若為南望思漫漫¶
　　　寄姑蘇莊適庵圭¶