我憶洞江烟水村髙山為屏草鋪席豈無竹屋三兩間¶
亦有烟波舟一隻㑹須養疴歸去來悵望秋空暮雲碧¶
　　　題鍾文選雲山圖歌¶
石屏山人過我遊手携羣峰挈滄洲買我如舟小齋裏¶
景象落落乾坤浮江聲撼瑶席山色懸清秋碧樹何𣺌¶
渺白雲空悠悠霏㣲烟嵐濕不收翠光欲上人衣裘洞¶
江先生起梳頭對之不覺宿疴瘳但見翠㣲人家疎復¶
稠石田茅屋莓苔幽小横橋澗風颼颼無人濯足寒磯¶