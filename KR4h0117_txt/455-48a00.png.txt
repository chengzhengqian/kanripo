　　　過江門崖¶
三年謫宦沮蠻氛天放扁舟下楚雲歸信應先春雁到¶
閒心期與白鷗羣晴溪欲轉新年色蒼壁多遺古篆文¶
此地從來山水勝它時回首憶江濆¶
　　　武陵潮音閣懷孔明¶
高閣憑虚臺十尋捲簾踈雨動㣲吟江天雲鳥自來去¶
楚澤風烟無古今山色漸疑衡嶽近花源欲問武陵深¶
新春尚阻東歸楫落日誰堪話此心¶