相思長如許千種消愁愁不消亂絲零落多頭緒但將¶
淚寄東流波為我流入扶桑去¶
　　　寄西山石隱¶
碧鷄山上雪想可埋巖房老僧凍不死燒葉生微陽我¶
欲往從之杳杳川無梁日落尚延佇心隨歸鳥翔¶
　　　送别¶
天書召賈生匹馬出滇城白首相逢處青雲送别情山¶
經巫峽盡水到楚江平好獻治安䇿殷勤答聖明¶