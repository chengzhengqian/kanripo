仲冬天氣肅疋馬向河干林撼風聲厲沙昬日色寒驅¶
馳竟何意漂泊不成歡天地無情者誰憐遊子難¶
　　　哭新昌尹董宗逺¶
萬里春猶至三江雁不歸經年鄉信少昨日故人非單¶
父絃初絶河陽花漸稀寜知滄海上東望自沾衣¶
　　　龍門驛¶
險仄灕江峡龍門驛路通軍麾沙水上春色瘴煙中深¶
樹藏豺虎窮荒絶雁鴻天山勛亦壯吾欲挂彫弓¶