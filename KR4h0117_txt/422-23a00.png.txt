　　　送黄義菴還閩¶
半生宦轍接清遊前是蘇州後越州桃李滿門閒卽樂¶
江湖馳闕逺還憂别愁晩浦聞鳴雁歸趣晴沙對懶鷗¶
試問六平舊同館白頭林下幾人休¶
　　　題督舶尚公閒庭晚翠¶
䨇榦盆松積暝隂綠雲簾幙畵堂深枝横逺訝蒼龍舞¶
風撼渾疑夜鶴吟流響静含天籟發後凋應有歳寒心¶
明公對此堪娛目不譲秦封數百尋¶