滿載詩書歸路穩鳯城依約更相期¶
　　　建德溪行¶
山截溪將斷川廻路忽通鳥飛青嶂裏人語翠微中元¶
圃參差是桃源想像同平生苦行役翻愛石尤風¶
　　　過桐廬漏港灘¶
驚流激長灘百折怒未已篙師與水争退尺進纔咫技¶
窮觧衣下力排過乃止維時春夏交氷雪寒墮趾我時¶
卧舟中起視顙有泚迂疎一何補辛苦愧舟子¶