短簑宿雨晞殘濕一竿深坐磯頭石捲綸歸去踏莎堤¶
笠影斜翻半山日紅杏橋邊有酒家将魚換酒不須賖¶
醉倒竹根呼不醒夢魂隨月入蘆花¶
　　　枯木竹石¶
渴龍飲海海水枯稜撑怪石雲模糊媧皇不用補天漏¶
長留對此珊瑚株珊瑚十丈挿雲表氣勢髙壓扶桑曉¶
晝長清氣寒欲凝一天凉思秋㝠㝠須㬰鳳鳥西飛去¶
九疑對面何青青¶