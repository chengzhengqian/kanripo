山中上芳月故人清樽賞遠山翠百重迴流映千丈花¶
枝聚如雪蕪絲散猶網别後能相思何嗟異封壤¶
　　　鏡臺¶
玲瓏類丹檻苕亭似𤣥闕對鳳懸清冰垂龍挂明月照¶
粉拂紅妝挿花理雲髮玉顔徒自見常畏君情歇¶
　　　燈¶
發翠斜漢裏蓄實宕山峰抽莖類仙掌銜光似燭龍飛¶
蛾再三繞輕花四五重孤對相思夕空照舞衣縫¶