君不見功名欲致硯磨鐵桑公人間駒汗血五季干戈¶
争奪中低摧㡬不保臣節又不見相如賦工合騷雅九¶
重偶有賞音者及見但為上林令㫁國反在淄川下長¶
笑兩事俱外物自憐不是封侯骨獨愛華亭百衲師小艇¶
横蓑一竿竹久住湘江諳水脈揭篷慣看湘西月聞道¶
公眠畫㦸叢相尋長恨城闉隔去年卜居城北地客心¶
每有悲笳碎慚愧詩筒走老兵病眼那容見新制老來¶
情緒那忍說風瘴乘之覺疲薾此生夢幻姑置之半掩¶