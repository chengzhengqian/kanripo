洛陽年少才偏富霄漢誰當薦布衣¶
　　　送葉景齡北上¶
共羡觀光上紫宸幾多冠盖望行塵孤舟流水離情逺¶
小店飛花送酒頻千里雲山淮甸夕萬家煙樹帝城春¶
承恩有待南歸日重向髙堂戲綵新¶
　　　和金粟公子韻¶
迢迢香徑入中林曾記春風此盍簮絶壑踈松雲度影¶
小山叢桂月生隂花邊啼鳥驚詩夢石上寒泉净客心¶