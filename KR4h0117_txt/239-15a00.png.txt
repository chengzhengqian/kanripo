千載長不老¶
　　　次韻虞彦高遊陽明洞¶
憶昔神禹奠九州兹山㑹計功始休諸侯玉帛渺何許¶
但見萬水從東流衣冠永閉陽明洞夜聞鬼哭巖之幽¶
珠宫貝闕號龍瑞天造地設非人謀槎枒怪樹凍不死¶
化作千丈蒼玉虬丹洞呀然仙掌裂翠峰巧矣蛾睂脩¶
梅梁飛去鐵鎖斷往往雷雨生靈湫軒轅緱神極秘怪¶
海上笙鶴時相投平生閉門讀史記子乃探穴先吾遊¶