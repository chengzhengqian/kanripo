　　　遊靈巖道中追賦¶
竒觀共說靈巖寺徤歩今登白石梯詩刻賸收唐以後¶
禪闗初啟晉之西屋連風雨成魚鬛地拓烟霞接虎蹄¶
神秀千年完不改異泉佳竹滿陵溪¶
　　　次韻方石先生秋夜感懐¶
潦倒乾坤此布袍白頭那减舊風騷孤燈寂寞閒聴雨¶
千古英雄笑委蒿病後壯心秋草折夜深歸夢海天髙¶
相看獨幸青樽在無限幽情共一陶¶