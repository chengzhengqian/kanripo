山僧結夏獨安禪對客談空石作筵架上金經傳白業¶
庭前翠栢長青年松廊月冷驚棲鳥石室風清滴暗泉¶
擬就逺公脩凈社共持巾拂斷塵縁¶
　　　行樂過西崦¶
白日都消筆硯間偶因行樂到松闗秋聲不盡蕭蕭葉¶
夕景無多淡淡山蛩響寒齋僧自定苔荒深院客常閒¶
巳知身世俱成幻莫嘆西風鬂易斑¶
　　　僧居寒夜¶