漢河天上往來槎晨揮玉麈風生座夜拂銀燈劒有花¶
聞説江淮多故老風流皆作祖侯誇¶
朝廷漕運仰南東百里闗河屬會通勝國封疆還薊北¶
西山泉派出城中舟車坐惜千金費畚挿虚勞累嵗功¶
猶有腐儒憂國念欲將經國問元戎¶
　　　世賢雙生一子夭死慰之以詩¶
城東𤓰熟子離離長向西園記送時正愛春風聨蒂好¶
坐看寒雨一枝垂人生得意難為樂造物何心亦妬竒¶