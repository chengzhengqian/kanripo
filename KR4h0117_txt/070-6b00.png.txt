寂寞荒原下南山祗隔籬家貧惟我竝詩好復誰知草¶
色無窮處蟲聲少歇時朝昏鼓不到閒臥益相宜¶
　　　寄無可上人¶
十二門中寺詩僧寺獨幽多年松色别後夜磬聲秋見¶
世慮皆盡來生事更修終湏執瓶鉢相逐入牛頭¶
　　　寄友人¶
日暮掩重扉抽簮復解衣漏聲林下靜螢色月中微秋¶
霽露華結夜深人語稀殷勤故山路誰與我同歸¶