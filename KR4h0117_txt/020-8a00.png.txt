舟移疑入鏡棹舉若乗波風光無限極歸檝礙池荷眺¶
聽煙霞正流盻即從王事歸艫轉芝田花月屢徘徊金¶
谷佳期重遊衍登高北望嗤梁叟憑軾西征想潘掾峰¶
開華岳聳疑蓮水激龍門急如箭人事謝光隂俄遭霜¶
露侵偷存七尺影分沒九泉深窮途行泣玉憤路未藏¶
金茹荼空有嘆懐橘獨傷心年來嵗去成銷鑠懐抱心¶
期漸寥落掛冠裂冕已辭榮南畆東臯事耕鑿賔階客¶
院常踈散蓬徑柴扉終寂寞自有林泉堪隐棲何必山¶