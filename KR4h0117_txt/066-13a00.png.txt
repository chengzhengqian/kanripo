閒卧藜牀對落暉翛然便覺世情非漠漠稻花資旅食¶
青青荷葉製儒衣山僧相勸期中飯漁父同遊或夜歸¶
待學向平婚嫁畢渚煙溪月共忘機¶
　　　奉和太常韋卿閣老左藏庫藏假山之什¶
春山仙掌百花開九棘腰金有上才忽向庭中摹峻極¶
如從洞裏見昭囘小松巳負干霄壯片石皆疑縮地來¶
都内今朝似方外仍傳麗句寄雲臺¶
　　　陪崔閣老張祕監苖考功同遊昊天觀¶