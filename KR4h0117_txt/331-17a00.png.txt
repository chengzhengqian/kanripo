　　　湘筠辭¶
湘之山兮西迤湘之水兮東騖何箘簵兮孔多望不極¶
兮湘之浦帝子去兮雲中俾夫人兮延佇曽莫樹兮椒¶
蘭又莫檻兮蘅杜載雨兮載隂滔滔乎誰與度将以遺¶
子兮琅玕抱幽貞兮永固¶
　　　風雷引¶
烈烈兮轟轟為飈兮為霆迅發兮震雷驚薄太虚兮下¶
上聲謂天懠兮孔仁孰司柄兮赫厥靈民無愕兮載寧¶