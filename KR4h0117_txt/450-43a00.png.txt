笑渠髙價住名山城裏幽栖屋幾間豈有市聲聞竹逕¶
不教塵躅闖柴闗石牀書卷蒼苔静草閣爐熏白日閒¶
鼓棹相從吾有意海棠洞口洗塵顔¶
　　　贈黄世承兼寄益之貳尹¶
十載溪山兩地心賞音何處寄瑶琴盤中雞黍輕千里¶
階下松蘿過百尋雲路共觀先武近春江忽與别懐深¶
題詩為語西鏞叟平逺臺髙足眺臨¶
　　　贈上國賔守愚¶