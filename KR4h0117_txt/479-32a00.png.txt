甬水園廬舊食貧風雨晝驚南史筆煙花秋老北扉身¶
應憐琪樹青陽節生傍隂厓不見春¶
　　　晩渡湘潭陸行宿道國寺¶
荒塚纍纍壓板田長江初臘浄嵐煙臨涯雪屋明湘水¶
薄暮風帆映楚天老竹叢中寒意劇亂巖通處月華穿¶
霸橋風景宜相似空坐僧房憶賈仙¶
　　　遊天竺¶
淡煙微雨羃蘇堤佳伴相擕任馬西花竹静㸔人斷續¶