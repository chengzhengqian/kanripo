壯嵗分益切髫年心即同當聞千里去難遣一樽空翳¶
燭蒹葭雨吹帆橘柚風明年見親族喜集在懐中¶
　　　鏡中别業¶
寒山壓鏡心此處是家林梁燕窺春醉巖猿學夜吟雲¶
連平地起月向白波沈猶自聞鐘角栖身可在深¶
　　　又¶
世人如不容吾自縱天慵落葉憑風掃香秔倩水舂花¶
朝連郭霧雪後隔湖鐘身外能無事頭宜白此峰¶