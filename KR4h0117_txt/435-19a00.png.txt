　　　送中丞王陽明撫鎮江右¶
龍江風静潮初落楓葉蘆花秋漠漠船頭擊鼓催發船¶
為君起舞勸君酌憐君獨擅八斗才夙承家學繼掄魁¶
納忠一疏昭日月謫官三載留塵埃清朝選拔採廷論¶
碧海神虬豈終困省寺迴翔㡬十年超陟内臺持帝憲¶
慚予仰徳如斗山敢云契誼同金蘭二子從君辱陶冶¶
耳提面命開䝉頑使旌揺曳西江路天子恩威兩宣布¶
禮樂三年筆底翻甲兵數萬胸中富大敷文教暢武功¶