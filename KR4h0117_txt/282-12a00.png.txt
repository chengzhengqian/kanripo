　　　閩關水吟¶
閩關之水來隴頭排山下與閩溪流閩關送客東南走¶
直到嵩溪始分手客居溪上雲幾重烏啼月出門前松¶
天風吹雲數千里飄飄直度長江水清淮浩蕩連黄河¶
碧草滿地黄雲多夢中長記關山路隴水潺潺似人語¶
覺來有書不得將海潮不上嵩溪陽平原春晩生芳草¶
杜鵑聲裏令人老行人歸來動十年潺湲隴水聲依然¶
安得湘弦冩嗚咽彈作相思怨明月¶