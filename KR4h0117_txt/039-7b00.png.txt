我昔少年君不睹人生貴賤各有時莫見羸老相輕欺¶
感君相問為君說說罷不覺令人悲¶
　　　邯鄲宫人怨¶
邯鄲陌上三月春暮行逢見一婦人自言鄉里本燕趙¶
少小隨家西入秦母兄憐愛無儔侣五嵗名為阿嬌女¶
七嵗丰茸好顔色八嵗黠恵能言語十三兄弟教詩書¶
十五青樓學歌舞我家青樓臨道傍紗窓綺幔暗聞香¶
日暮笙歌君住馬春日妝梳妾斷腸不用城南使君壻¶