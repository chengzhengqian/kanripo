𤣥遊乗落暉仙宇藹霏㣲石梁縈澗轉珠斾掃壇飛芝¶
童薦膏液松鶴舞驂騑還似瑶池上歌成周馭歸¶
　　　折楊柳¶
沙塞三河道金閨二月春碧烟楊柳色紅粉綺羅人露¶
葉憐啼臉風花思舞巾攀持君不見為聴曲中新¶
　　　奉和立春日内出綵花樹應制¶
禁苑韶年此日歸東郊道上轉青旂柳色梅芳何處所¶
風前雪裏覔芳菲開氷池内魚新躍剪綵花間燕始飛¶