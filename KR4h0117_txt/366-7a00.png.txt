九江西來廬山髙飛流噴薄翻銀濤白日松頭雪花落¶
青天雨脚秋聲號眼前傾覆何草草世路不須驚蜀道¶
洗盡滛洼兩耳清拍手雲中招五老我懷謫仙歌浩歌¶
凉風萬里來天河杜陵有客更相憶頭白不歸將奈何¶
　　　題溪山小隠圖¶
自我初陟浮丘峰十年往還如夢中向來朱顔今白髮¶
只有山色當時同青榿叢邊數間屋夜夜白雲檐下宿¶
道人心境雲共閒嘯傲雲林謝塵俗橋頭野客行遲遲¶