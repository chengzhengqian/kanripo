皎皎秋中月團團海上生影開金鏡滿輪抱玉壺清漸¶
出三山上将凌一漢横素娥嘗藥去烏鵲繞枝驚照水¶
光偏白浮雲色最明此時堯砌下蓂英自将榮¶
　　劉闢¶
　　　登樓望月¶
圓月當新霽髙樓見最眀素波流粉壁丹桂拂飛甍下¶
瞰千門静旁觀萬象生梧桐牕下影烏鵲檻前聲嘯逸¶
劉琨興吟資庾亮情逰人莫登眺迢逓故鄉程¶