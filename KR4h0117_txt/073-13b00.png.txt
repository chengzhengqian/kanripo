羊公追勝槩兹地暫逍遥風景同南峴丹青見北朝石¶
渠清夏氣高樹激鮮颷念法珍禽集聞經醉象調偶分¶
甘露味偏覺衆香饒為問毗城内餘薫㡬日銷¶
　　　清泠池懐古¶
區囿三百里常聞駟馬來旌旗朝角道簫鼓燕平臺追¶
昔賦文雅從容遊上才竹園秋水淨風苑雪煙開牛禍¶
釁將發羊孫謀始回袁絲徒仗劎長孺欲成灰興廢由¶
所感湮淪斯可哀空留故池雁刷羽尚徘徊¶