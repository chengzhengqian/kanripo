跨鯨一去不復返後人欲語羞雷同海上三山眇何許¶
羣仙騎鳯隔風雨登臨空咏謫仙詩白鷺斜飛過秋浦¶
　　　洞庭秋月¶
岳陽樓昏水雲黒夜掲冰輪破幽寂浮光萬頃躍寒金¶
倒影一規沈素璧霜毫誰幻清絶姿毛髪增寒心辟易¶
何時鼓柂遂南遊散髪君山弄虚碧¶
　　　平沙落鴈¶
駱駝水枯圓露觜橘洲霜清平似砥衡陽回侣羽翮疲¶