　　　題獅藏精舍和黄文盛先生韻¶
旁搜逺紹究𤣥微馬帳髙談夜卧遲金鐸聲揚多士化¶
瑤琴音奏少人知夢回鳯扆長驚逺吟對獅峰屢獻竒¶
滿眼交遊無限樂相看又過暮春時¶
　　　送雲塘家兄之任臨髙¶
聞説瓊臺好宦遊休言千里宦途修天門領鐸新承職¶
闕里辭家不暫留花底離情添别酒馬頭春色壯吟眸¶
鱣堂擬聽三台兆蚤寄音書置便郵¶