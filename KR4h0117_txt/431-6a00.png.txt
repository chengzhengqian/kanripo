雲破徐㸔霽色囬日出門闌明几杖雪殘籬井濕莓苔¶
煙花早付潘公子更起從君問酒杯¶
　　　九日陪張南川飲芹齋所用小杜登齊山韻¶
盆菊移來自竹扉滿堂凉露晩香微疎枝九日開將遍¶
短髪西風咏不歸濁酒只輸陶靖節清詩還憶謝𤣥暉¶
品題此夕風花手誰與南州問綠衣¶
　　　次貞齋永福寺韻¶
雲深渾不記東西徃徃垂蘿手欲提一面好山煙壠淡¶