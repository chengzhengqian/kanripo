　　　罷還邊將¶
白鬚虜將話邉事自失公權怨語多漢主豈勞思李牧¶
趙王猶是用亷頗新鷹飽肉惟閒獵舊劒生衣懶更磨¶
百戰無功身老去羨他年少渡黄河¶
　　　哭饒州吳諫議史君¶
忽聞身謝滿朝驚俄感鄱陽罷市情遺愛永存今似古¶
髙名不朽死如生神仙難見青螺事諫議空留白馬名¶
授館曽為門下客㡬迴垂淚過宣平¶