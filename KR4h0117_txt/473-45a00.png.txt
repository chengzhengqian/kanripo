　　　過白渠訪王堯卿聞逰江南不遇¶
飛龍闕下黄門士辭却蒼生向草萊浮世幾年憂路廹¶
青山終日對花開三洲黄鵠難相並八月仙槎浪自囘¶
雲谷漫漫閉風雨綠莎侵上子真臺¶
　　　五月¶
五月涪江信水生凄迷風雨下䕫城舟經巴子峡東夜¶
心折清猿樹裏聲逐客漫搴幽岸芷孤臣空濯舊時纓¶
沅湘何處三閭國欲擬招魂弔屈平¶