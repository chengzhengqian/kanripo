子規啼裂山頭竹十年來往龍湫上一兩芒鞵一枝杖¶
飛流千尺落深潭白雪紛紛洒青嶂白髮看山愁日短¶
好景招人及春暖我家小阮帶青錢提壺又向花間轉¶
老夫樂事在天倫人間此樂方為真¶
　　　乗槎圖¶
仙人御風行萬里九土茫茫盡煙霧張騫有術却乗槎¶
飄然直上天河去順流更欲下崑崙霞衣又拂三株樹¶
莫將勝事論有無直對芳樽詠佳句¶