春風好慰同逰興夜月應憐異地心¶
　　　寄周克之侍御謫居南海¶
君從嶺海駕輕舟余亦瀟湘遡碧流悵望雲天俱墮淚¶
相思月夜一登樓魚龍巨浪春應適瘴癘深山雨更愁¶
飽食殊方各努力南中佳麗足遨逰¶
　　　遊湘山寺¶
雲裏孤亭落翠微林間寳刹隠光輝寒鐘寂寂秋花細¶
碧殿隂陰古木稀望極煙霞流逺壑行深薜荔引重扉¶