　　　入攝山棲霞寺(并序/)¶
　　壬寅年十月十八日入攝山棲霞寺登崕極峭頗¶
　　暢懐抱至徳元年癸夘十月二十六日又再遊此¶
　　寺布法師施菩薩戒甲辰年十月二十五日奉送¶
　　金像還山限以時務不得恣情淹留乙巳年十一¶
　　月十六日更獲拜禮仍停山中宿永夜留連棲神¶
　　悚聽但交臂不停薪指俄謝率製此篇以記即目¶
　　俾後來賞者知余山志¶