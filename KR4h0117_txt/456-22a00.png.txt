　　　遊金山¶
江坼峰尖臺殿愁天開梵境鎮中流凌風舟楫坐超忽¶
抱日黿鼉時岀遊塔刼俯空瞻麗象鐘幢接地動高丘¶
卻探靈蹟窮三島坐愛閒雲岀五州¶
　　　龔家渡即事¶
白沙清瀬繞江村槿葉藤花䕶竹門餉婦壺漿依畎畝¶
野翁蓬跣對兒孫雨肥禾稼秋堪飽俗尚陶匏禮不繁¶
安得卜居同栗里未須多事覔桃源¶