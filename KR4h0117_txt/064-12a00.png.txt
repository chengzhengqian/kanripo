　　　秋日題陳宗儒圃亭悽然感舊¶
曾隨何水部待月東亭宿今日重凭欄清風空在竹前¶
山依舊碧閒草經秋緑時物方宛然蛛絲一何速¶
　　　題趙孟莊¶
管鮑化為塵交道存如線升堂俱自媚得路難相見懿¶
君敦三益頽俗期一變心同襲芝蘭氣合迴霜霰石門雲¶
卧久玉洞花尋徧王濬愛旌旗梁竦勞州縣煙鴻秋更¶
逺天馬寒愈健願事郭先生青囊書幾巻¶