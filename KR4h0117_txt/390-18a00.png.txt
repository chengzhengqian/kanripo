移青木杪身在白雲邊蜀道難今見詩成愧謫仙¶
　　　送貳尹林君孟器致政還家¶
官居斗邑宦情微未老投簮早見幾門外新開松菊徑¶
山中閒製芰荷衣甘同倦鳥投林宿笑看浮雲作雨歸¶
心欲掛冠猶未遂輸君先上釣魚磯¶
　　　挽徴士吳康齋與弼¶
小隐都忘大隐名當時士類仰儀刑詞源浩瀚傾三峽¶
學術分明本六經儘有聲華諧物議更無形迹笑山靈¶