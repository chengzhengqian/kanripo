　　　和致政燕侍郎舟中寄晏尚書¶
異時仙閣對三休頓首辭榮動邃旒䟽廣故僚供祖帳¶
䲭夷盡室付歸舟側堦生玉懐歡宴列壁圗山代逺逰¶
新句漸髙塵累少紫芝巖曲要相求¶
　　　送越州陸學士¶
梅天霞破候旗乾鄉樹依然越絶間挟䇿當年逢掖去¶
懐章此日繡衣還亭餘内史浮觴水路入仙人取箭山¶
牛酒盛誇先野宴不妨春詔得親班¶