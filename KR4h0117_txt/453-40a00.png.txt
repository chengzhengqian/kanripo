巖巒嵂兀歩凌兢時有人家住翠屏磴路盤峰雲曲曲¶
山田開石水層層高林落照懸餘靄古澗流泉咽斷氷¶
不信前朝陵谷變獨尋殘碣問山僧¶
　　　宿康谷曉歸¶
山寺鳴雞促曉騶籃輿衝黒過峰頭天低路向雲中落¶
霧重山如海上浮竹葉隨時供野酌桃花何處問漁舟¶
松泉滿眼行將盡已動紅塵簿嶺愁¶
　　　春日遊永慶寺¶