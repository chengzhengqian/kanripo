瀟湘水碧蒼梧逺愁魂一夜不得歸化作㫁雲天際飛¶
　　　東飛伯勞歌¶
南飛鷓鴣北飛鵠黄昏雞鳴白日燭珊瑚石上栽兎絲¶
鴛鴦獨宿孤桑枝永夜涼蝉入羅羃蝉翼不如秋鬢薄¶
寒塘露蓮千葉紅可憐零落空隨風¶
　　　秋宵吟¶
𤣥蝉催秋入湘簟芙蓉露浴臙腊淡銅烏吻水添夜長¶
碧草歛愁歸寒螀羅帳無人五更雨梧桐驚啼白楊語¶