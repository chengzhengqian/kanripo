江頭酹酒伍員來秋風急處烟花落明月中時水寺開¶
千載三吳有髙迹虎丘山翠更崔嵬¶
　　　江上遇王侍御¶
數年分散秦吳隔暫泊官船浦栁中新草軍書名更重¶
久辭山逕業應空渡頭潮落將行客天際風髙未宿鴻¶
此日相逢魂合斷賴君心事説來同¶
　　　送僧¶
纔年七嵗便従師猶説辭家學佛遲新斸松蘿還不住¶