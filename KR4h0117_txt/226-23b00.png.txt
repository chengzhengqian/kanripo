軟風細漲玉横斜一尾追風北山道詞鋒落紙磨秋霜¶
千首今餘萬丈光從來支遁識神駿嵗月不知君意長¶
　　　次韻君武中秋月下¶
秋光一半去無迹萬里陰晴占此夕書生醉語哦月詩¶
想見看朱眩成碧白公初攜佳句歸便覺草露寒霑衣¶
夜晴蘭室思千古領略太白懐𤣥暉君家客皆天下士¶
放意髙談飲文字江左風流掃地空今日追游可無愧¶
　　　余方登列岫愛西山思欲一游時皋上人來覔¶