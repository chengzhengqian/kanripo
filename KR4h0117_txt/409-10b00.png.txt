　　　哭同年荘定山司封¶
泚筆沈吟落葉秋故人無復見南州半氊分後心如醉¶
雙劒看來淚自流翰苑有章青史重定山無主白雲愁¶
試披舊槁寒燈下一道祥光射斗牛¶
　　　人日和東園詠雪韻¶
天花葢地未全銷臘去春來又幾朝家近禁城銀鑄戺¶
舟横野渡玊鋪橋我居齋館心如洗君倚吟牀思欲飄¶
燈下喜聞三白調願将嘉瑞獻中朝¶