大火流坤維白日馳西陸浮陽映翠林迴飈扇綠竹飛¶
雨灑朝蘭輕露棲叢菊龍蟄暄氣凝天高萬物肅弱條¶
不重結芳蕤豈再馥人生瀛海内忽如鳥過目川上之¶
歎逝前修以自朂¶
金風扇素節丹霞啓隂期騰雲似湧煙密雨如散絲寒¶
花發黄采秋草含綠滋閒居翫萬物離羣戀所思案無¶
蕭氏牘庭無貢公綦高尚遺王侯道積自成基至人不¶
嬰物餘風足染時¶