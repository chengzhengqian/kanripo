風流閣老推前輩喜客温顔似醉酡¶
　　　北風¶
雁起平沙晚角哀北風囘首恨難裁淮山已隔邊塵㫁¶
汴水猶穿故苑來紫色蠅聲真倔强翠華龍衮暫徘徊¶
廟堂此日無遺䇿可是憂時獨草菜¶
　　　同原仲茂元致和入開善¶
寒聲蕭蕭霜葉秋石路磽确穿林幽雲橫遠岫若平㫁¶
風約小溪如倒流偶經名藍亦終日喜有勝士同兹遊¶