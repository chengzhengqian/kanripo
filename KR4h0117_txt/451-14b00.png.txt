流連不覺忘歸去滿地殘紅落乳鴉¶
　　　寄乾叔次原韻¶
天涯蹤跡别來疎姜被生寒思有餘至寶誰能憐楚璞¶
非才自合老莊樗月明斷鴈驚孤影水逺雙魚滯素書¶
國䘏方殷歸未得故園南望獨躊躇¶
　　　重九過居庸闗¶
疊巘層巒倚晚晴屹然天設此長城山連雉堞三闗險¶
烽息狼烟萬里清何處笑歌酬令節幾人憂樂繫蒼生¶