美人一相見遺我白玉環上有雙雕龍遊戲在雲間持¶
此感深意佩結無時閒玉以比貞潔環以明不絶雲龍¶
永相從誰能使離别¶
　　　其四¶
黄鳥鳴春陽流芳滿西園攀條日已暮悵惋不能言禦¶
寒必重裘涉道斯雙轅離居非君子何以解憂煩煩憂¶
日已積佳期日已失思君如蓬萊可望不可即區區儻¶
見察憔悴甘自畢¶