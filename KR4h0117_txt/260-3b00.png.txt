烈風號中林極目盡荆棘離離寒月秋莽莽古原夕㝠¶
鴻振髙翮鷦鷯翳深跡奈此貞固姿蒼茫更秋色¶
　　　寫望雲圖寄温陵劉子中¶
開忩見停雲美人别經載以兹一時意聊寄千里佩曖¶
曖春復深悠悠嵗云邁遲爾浩蕩心空山日相待¶
　　　月夜坐悠然軒有懷¶
明月照我懷開忩共幽賞泠泠萬籟秋静夜發清響山¶
川日脩阻之子獨云往長歌耿不寐相思發遐想¶