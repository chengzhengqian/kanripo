　　　皂角灘¶
煙蘿&KR2513;毶樹䝉鬆夏緑更換春花紅千山萬山無所聽¶
鷓鴣杜鵑啼春風穹崖斕斒髙百尺快劍無痕鑱翠碧¶
寶氣朝凝五色霞丹光夜燭三分日我從章江出彭蠡¶
巴陵長沙洞庭尾看遍衡廬兩岸山行盡瀟湘一江水¶
輕舠短楫辭零陵似與亂石爭功能牛刀慣熟中肯綮¶
郢斧神捷回鋒稜男兒性命固可惜底事矜誇向羣石¶
鷗邊短草一枝筇牛背斜陽數聲笛¶