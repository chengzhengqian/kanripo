櫟山老人無復存徃徃人間驚墨㾗夢著銀簫亦斷魂¶
垂蘿飛鳥如可捫石泉泠泠洗心言白雲飛來誰與論¶
　　　書香山九老圖¶
唐家名臣白居易暮年脫略青雲器抗節羞趨當路門¶
拂衣起謝人間事以兹疎散愛香山洛下羣公亦遂閒¶
玉堂金馬俱殘夢流水孤雲同去還石樓烟樹朧朧見¶
八節廻灘瀉秋練雲衣落落古松姿鶴髪皤皤凍棃面¶
人生宦逹應如此豈必浮名絓青史楚國三生少見機¶