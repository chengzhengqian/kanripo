能共春雲争態度紅衣帶月今何處㡬轉春殘掩朱户¶
飛船送客空斷腸梁塵謾落聲中句虚白亭前湖水閒¶
忽為霓裳起思慕出門沙土亂如雨薰風吹夢天南去¶
　　　簡无咎學士¶
北澶車馬来何暮芹茒池邉失歡聚有分共為文字逰¶
却向西郊話今古世俗聪明多澆漓信厚期君中有主¶
職事無塵静相對滿榻詩書香數縷嚴扄如在栁隂中¶
綠幄朱簾細風度紫犀銙破雪花濃石鼎煎聲遶牕户¶