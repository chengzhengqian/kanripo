　　　題陸有孚山水圖¶
逺山白雲裏近山青天上樓觀何巍峩金碧鬱相望石¶
塘照縈紆平林見空曠謾拂渡橋鞭且憇沿崕杖良時¶
趣自隨佳境意足暢奈此行期促丹梯當再訪¶
　　　聖孝瑞應詩¶
扶桑倒影掛靈谷緇衣翩翩下天竺銀潢萬里涵輕春¶
遥見真人調玉燭法王樓閣中天開寳幢斜倚瓊瑶臺¶
回頭笑指祗園樹昨日恒河沙上來九重垂拱羮墻靣¶