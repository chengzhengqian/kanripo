　　　擬古傷歌行¶
葉落花殘君不見春來秋去如飛電富貴千年刧火灰¶
丘陵幾度桑田變五侯髙樓臨大道寳釵金鈿埋秋草¶
張况寧知金穴平楊家一旦氷山倒君看荒塚饒荆棘¶
當年俱有回天力歡君對酒且髙歌莫負庭前芳草色¶
　　　烏夜啼¶
庭前古槐猶未花寳釵晨入兒夫家兒夫重俠輕離别¶
空庭夜半啼烏鴉誰将鴛枕千行淚却寄龍城萬里沙¶