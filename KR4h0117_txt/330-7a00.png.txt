　　　過友人山居¶
逺訪幽人宅翛翛水竹蒼石田沿隴瘦野井傍山凉買¶
酒招鄰曲題詩寄草堂向來一穉子今見過余長¶
　　　曉出太平門¶
曉出太平門東鄰日漸暾天光開晃朗曙色散清温碧¶
漢流無極青山勢獨尊岡頭古松樹雨露每承恩¶
　　　二月五日與張公迪共飲分韻¶
良宵有佳會况在爾東家已覺傷春雨先須問杏花青¶