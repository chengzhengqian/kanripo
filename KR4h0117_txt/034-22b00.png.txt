新豐主人新酒熟舊客還歸舊堂宿滿酌香含北砌花¶
盈樽色泛南軒竹雲散天髙秋月明東家少女觧秦筝¶
醉來忘却巴陵道夢中疑是洛陽城¶
　　　同張侍御宴北樓¶
今之太守古諸侯出入雙旌垂七旒朝覽干戈時聽訟¶
暮延賓客復登樓西山漠漠崦嵫色北渚沈沈江漢流¶
良宵清浄方髙㑹繡服光輝連皁葢魚龍恍惚階除下¶
雲霧杳冥忩戸外水靈慷慨行泣珠遊女飄颻思觧珮¶