　　　秋日留别劉大¶
十年分手隔山川乍見那堪又别筵白髮醉看青鏡裏¶
黄花飄近羽觴前雙湖積水啼孤雁獨樹高原咽亂蟬¶
何事最關離恨切月明重語舊筝絃¶
　　　其二¶
年少與君輕别離肯将清淚灑臨岐那堪短褐飄蓬後¶
不似寒窗剪韮時遥夜客心懸絡緯隔簾霜影動辛夷¶
十年此㑹仍分手何得離樽復共持¶