　　　建溪席上次方石先生見憶韻¶
盤空硬語力移山滿地風雲叱咤間怯戰有心堅漢璧¶
避追無計脱秦闗百年准辦償詩債萬事何如老得閒¶
滄海眼前真浩蕩野鴛終愧海鷗班¶
　　　七月十五日宴集限韻¶
幾度狂来欲破墻風簾雲箔自相将草堂便許邀明月¶
紈扇還来坐夜涼西苑樹遥微見影東隣荷近忽聞香¶
芳辰偶得官中假倚席高歌曲未央¶