荷錢却喜似儂鈿藕絲還愛似儂裠湖頭昨夜西風雨¶
沙觜新添三尺水翠倒紅翻相向愁波心半露青蓮子¶
采蓮復采蓮回船正迎浪不嗔歸去遲只嫌明月上明¶
月團團湖水秋清光滿面照儂羞郎家只隔湖南垞咫¶
尺横波日夜流¶
　　　燕歌行贈徐七遵誨¶
黑雲黯霮陰山北跨馬長征出邊塞腰間寳劒懸呉鈎¶
寒光閃爍青芙色一從仗劒出蕭闗㡬載風塵澒洞間¶