　　　薊門煙樹¶
石門相對一川平嘉樹依依接鳳城密繞溪村雲未斂¶
半遮山寺雨初晴歸鴉向夕穿新緑嬌鳥啼春䕶落英¶
試向髙原凝望處祗疑韋偃畫初成¶
　　　金臺夕照¶
千年𤣥社已消沈尚有荒臺僅數尋壊埒只今生翠蘚¶
頽垣不復貯黄金山銜落日留殘照樹擁孤雲帶夕陰¶
駿馬無聲衰草合冷風凉月暮蟲吟¶