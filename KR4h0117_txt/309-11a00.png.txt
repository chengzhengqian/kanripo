沙田水足牛力壯歸耕試論今何如¶
　　　賦竹坡¶
旁隣異花多遶屋慢紫妖紅眩人目如澠美酒花下傾¶
歌舞朝朝看不足君家美竹緣坡生蕭森却似篔簹谷¶
騷人墨客爭欵門好事日題詩一束山陰高致世詎知¶
旁隣舉手休揶揄顛風惡雨一夕至芳菲狼籍成嗟吁¶
此君節操祗自如雪霜縱遇那能欺幅巾藜丈久可傍¶
筆牀茶竈長相隨我記扁舟昔相過醉向沙頭竹根臥¶