東堂嵗云暮永夜有餘清月暗雁程急霜嚴雞夢驚微¶
明旁舍火斷續戍樓更老眼渾無睡偏聞曉雨聲¶
　　　同晁郎及秬秸歩遊乾明晩逾柯山歸¶
野水菰蒲秀荒陂薺麥長卑田留積雨荒寺掩斜陽遠¶
樹連雲夢羣山近武昌言歸日已夕村徑度牛羊¶
　　　離宿州後寄兄弟¶
落日村橋泣涕漣東風匹馬去翩翩兩行緑樹當隋岸¶
一片春雲限楚天妄意致身常許國強顔得禄廢求田¶