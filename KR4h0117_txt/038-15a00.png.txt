隠東郭髙堂詠南陔籬根長花草井上生莓苔伊昔望¶
霄漢于今倦蒿萊男兒命未達且進手中杯¶
　　　魯郡途中遇徐十八録事¶
誰謂嵩潁客遂經鄒魯鄉前臨少昊墟始覺東䝉長獨¶
行豈吾心懷古激中腸聖人久已矣游夏遥相望徘徊¶
野澤間左右多悲傷日出見闕里川平知汶陽弱冠負¶
髙節十年思自强終然不得意去去任行藏¶
　　　魯西至東平¶