自控歸鞍八尺龍誰磨石壁湘江上揩拭雲煙濺驚浪¶
龍蛇飛動忠義祠顔元二公凛相向與君來游秋滿眼閒¶
行古寺西風晩道人興廢了不知但見游人來讀碑¶
　　　神駒行¶
沙丘牝黄馬已死俗馬千年不能嗣忽生此馬世上行¶
神駿直是沙丘子紫燄争光夾鏡眸轉顧略前批竹耳¶
雪蹄卓立尾蕭梢天骨權竒生已似緑絲絡頭沫流觜¶
繡帕搭鞍初結尾决驟意態欲騰驤奔逸長鳴抹千里¶