　　　滕陽元夕遇雪¶
滕陽館前值元夕同雲四野飛瓊花火城星橋未足數¶
瑶臺玉宇真堪誇子房山頭赤松下項籍城南春草賒¶
風薄重裘類輕葛眼中奈爾無衣家¶
　　　九日臨清舟中¶
何處花開獨不見秋光亦自滿江臯客心惟愛故園好¶
佳節不知人事勞簾外水聲迴曲浦煙中樹色遶荒壕¶
憑誰欲覓登臨地落日青山空興豪¶