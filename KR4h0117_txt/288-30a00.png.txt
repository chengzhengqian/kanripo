龍州春浪緑逶迤腸㫁行人欲發時芳草獨當沙際出¶
閒花偏向雨中宜極知庾信詩能賦謾笑劉伶鍤自隨¶
寂寞珠林舊茅屋可能維楫赴幽期¶
　　　寄謝同遊諸子¶
草滿柴門晝不開喜聞維棹故人來江頭送酒穿林竹¶
寺裏題詩破石苔斜日鳬鷖寒影亂㫁雲鴻鵠暮聲哀¶
蕭閒自極登臨興飛蓋南溪莫謾催¶
　　　奉答王&KR1789;顔秣塘山中寄示之作¶