　　　東園探春次韻¶
二月探春春事微留人無計網春暉山容殢凍花應嬾¶
野色慳和蝶未飛晴縠漾波驚石瀨午光斜日蕩林霏¶
白頭多病防多酒風雨危橋怯夜歸¶
　　　輓錢文翔窻友¶
業卒成均嬾拜官老歸林壑寄幽歡文章南省秋雲薄¶
燈火西窻夜雨寒長劍提攜空自舞孤琴零落向誰彈¶
江山何處桐岡路望盡晨星淚不乾¶