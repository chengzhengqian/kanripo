棧閣秋霖叱馭行杜曲尚逢樽酒樂回溪應望白雲生¶
相期勉力宣新政側耳民謡起少城¶
　　　到寒後有懐青社詩今録呈¶
初到營陵春始回泱泱風物接梧臺魚鹽利重通闤盛¶
箏瑟聲和讌席開天際膚雲連岱色海中靈藥慕仙才¶
早知未許身閒去悔捨堯山石磵來¶
　　　九日賞池㑹上詶王職方¶
雅集髙談思豁然齊山依約對疎煙江城泛菊逢佳節¶