門外孤峰挿天起往往飛花下石壇呦呦馴鹿臨崖涘¶
脩竹長松煙雨間鳴琴對月醉忘還囘首氤氲渺城市¶
悠然身世非人寰江東才子金閨客遥下天門飛漢節¶
覃恩中土煥堯文覽勝南州探禹穴嵩髙伊闕剰遨逰¶
淮汝風煙亦暫留校書懶卧揚雄閣作賦常思王粲樓¶
山中載酒摛毫素盡日謳吟倚雙樹飛泉寒谷生光輝¶
珠宫畫壁流雲霧蹊路欣看天馬過駑駘學步愧蹉跎¶
凌雲逐電燕臺去懸想瑶階響玉珂¶