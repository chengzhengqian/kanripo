客舎門前古槐樹羣烏啞啞啼不去烏啼解知人意苦¶
遷客思親朝復暮五年生死無消息一聞烏啼淚沾臆¶
汴水東流白日飛老親在南兒在北南地靈鵲北地烏¶
烏啼報有平安書¶
　　　送思上人還霅上¶
𤣥冬雨雪方載隂閉門黄葉和雲深重岡複嶺鳥不度¶
豈有逺客來相尋憐君兩屐無新齒足趼荒途五百里¶
捫蘿髙陟麻姑壇斧氷亂渉琴髙水為我巖居十日留¶