晩雨纎纎變玉霙小庵髙卧有餘清夢驚忽覩穿窓片¶
夜靜惟聞瀉竹聲稍壓冬温聊得健未濡秋旱若為耕¶
天公用意真難㑹又作春風爛漫晴¶
　　　送范景仁遊洛中¶
投老身彌健登山意未闌西遊為櫻笋東道盡鵷鸞杖¶
屨攜兒去園亭借客看折花斑竹寺弄水石樓灘鬻馬¶
哀憐白驚雷怯笑韓蘚書標洞府松葢偃天壇試與劉¶
夫子重尋靖長官¶