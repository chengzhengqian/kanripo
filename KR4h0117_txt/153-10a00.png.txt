石渠舊議行當復未信佳時得自閒¶
　　　别程公闢給事¶
人物風流推鎮東夕郎持節作元戎樽前倦客劉師命¶
月下清歌盛小叢裘敝黒貂霜正急書傳黄犬嵗将窮¶
買舟江上辭公去迴首蓬萊夢寐通¶
　　　與鄧慎思沐于啟聖遇李端叔¶
羸兵瘦馬犯黄塵自笑區區夢裡身不是對花能伏老¶
自縁無酒可澆春校書天禄陪羣彦晞髪陽阿遇故人¶