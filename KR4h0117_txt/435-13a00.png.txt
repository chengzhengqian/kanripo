　　　齒動¶
四十纔過齒即危却慚猶未及衰期字音不敢分明道¶
肉味非因咀嚼知塵世於人剛可戒貧官何物軟相宜¶
閒中尚覔神醫術恐負蒸民第五詩¶
　　　夀李閣老先生¶
綺席春深泛紫霞分明相府是仙家調元正捧雲中日¶
結實還看海上花千載文光瞻北斗九重恩渥疊黄麻¶
疎慵幸接龍門早一曲南飛思未涯¶