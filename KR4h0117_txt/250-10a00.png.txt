五陵年少風流客花間開宴春壺碧豹胎熊掌羅玳筵¶
犀筯逡廵萬錢値綺羅吹香圍肉屏棖棖銀甲喧瑶筝¶
髙燒紅蠟作長夜白日過眼如流星可憐氣㟁如山阜¶
雨散雲飄不能久繁華富貴總成夢昨日朱顔今白首¶
爭如芝田野老衣懸鶉飲撰芝术餐芳辛新詩日富不¶
厭貧謂有堯舜為吾君少無佚樂老無戚尺澤自可潜¶
幽鱗誰知清溪有鶴不可馴白雲浩蕩青林春¶
　　　焦山寺¶