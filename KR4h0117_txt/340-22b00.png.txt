還踏山中舊行跡松隂滿地生微凉一局枯棊消永日¶
局終人去今昔非雲山寂寂空猿啼臨風展畵三歎息¶
一曲共誰歌紫芝¶
　　　竹鄰子歌¶
竹鄰子何許人云是落托窮鄉民柴門半掩堪羅雀布¶
衣百結如懸鶉囊間有錢即沽酒甑中無米從生塵讀¶
書不多慮事淺發言往往遭衆嗔獨行獨止無與友拂¶
石醉臥蒼厓垠忽夢數君子玉立而長身口云出自渭¶