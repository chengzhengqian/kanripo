　　　洋河曲¶
西風吹洋河北風吹洋河風水相激如鳴珂少年巳有¶
四方志今日果向窮邊過我有千里驥可以空駱駝我¶
有雙龍劒當為斬黿鼉江山風景自殊異肯把雙淚徒¶
滂沱韓范亦是書生軰豈必一一親揮戈¶
　　　通州秋夜與進士馮子佩言别¶
分館幸比隣情縁道義親可憐今夕酒俱是異鄉人砧¶
急驚秋老忩虗見月新人生不百歳况乃别離頻¶