　　　元宵用前韻¶
上元恩典嵗重申賜假經旬日自寅萬井笙歌宮間羽¶
九街燈火夜為辰都人踏月真成隊國士觀光合用賔¶
明旦上林花一放暖風先報玊京春¶
　　　再乞歸田未遂所願示庭㭿¶
三年兩疏乞歸休詔下金門復諭留華髪自知才力減¶
素餐深負寵恩優心懸北闕中天日夢遶東籬故國秋¶
且倩摶風南去雁傳書先到衆芳樓¶