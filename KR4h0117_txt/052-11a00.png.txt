　　　　以酬答¶
子規夜夜啼櫧葉逺道逢春半是愁芳草伴人還易老¶
落花隨水亦東流山臨睥睨恒多雨地接瀟湘畏及秋¶
惟羡君為周柱史手持黄紙到滄洲¶
　　　送從弟永任饒州錄事叅軍¶
一官萬里向千溪水宿山行漁浦西日晩長煙髙㟁近¶
天寒積雪逺峰低蘆花渚裏鴻相呌苦竹叢邊猿暗啼¶
聞道慈親倚門待到時蘭葉正萋萋¶