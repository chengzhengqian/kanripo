紅葉明孤嶼黄花媚一川山童供午餉野老刈秋田歸¶
鳥高還下閒雲往復旋試看村社日扶醉説豐年¶
　　　又¶
酣餘步逺塍暮景自清澄籬菊未堪摘谿魚猶可罾竹¶
間挑晩稻荷底拾秋菱欲盡登高興攀崖更一層¶
　　　出城¶
太平時節好閒行侵曉聨鑣出冶城涼露拂衣雞唱早¶
香塵擁面馬蹄輕佳山秀水如迎客煙栁鶯花儘弄晴¶