　　　瓊島春雲¶
萬嵗山髙玉作臺卿雲垂綵畫圖開九重天上從龍起¶
太液池頭伴鶴囘松静晚煙同縹緲花深晴影共徘徊¶
何須更説蓬萊境不是飛仙不肯來¶
　　　金臺夕照¶
斜日髙臺散綵紅遥天極目思無窮迢迢關塞微茫外¶
簇簇山河錦繡中鴻雁數聲催暝色牛羊㡬處散秋風¶
黄金銷盡人何在青史傳來事不空¶