鑾輿上碧天翠帟拖晴烟絶崿紆仙逕層巖敞御筵雲¶
披丹鳯闕日下黒龍川更覩南薫奏流聲入管絃¶
　　　奉和幸白鹿觀應制¶
玉府凌三曜金壇駐六龍綵旒懸倒景羽葢偃喬松𤣥¶
圃靈芝秀華池瑞液濃謬因沾舜渥長願奉堯封¶
　　　奉和立春内出綵花樹應制¶
鑾輅青旂下帝臺東郊上苑望春來黄鶯未解林間囀¶
紅蘂先從殿裏開畵閣條風初變柳銀塘曲水半含苔¶