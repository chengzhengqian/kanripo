卷幔山泉入鏡中林下水聲喧語笑巖間樹色隠房櫳¶
仙家未必能勝此何事吹笙向碧空¶
　　　和賈舎人早朝大明宫之作¶
絳幘雞人送曉籌尚衣方進翠雲裘九天閶闔開宫殿¶
萬國衣冠拜冕旒日色纔臨仙掌動香烟欲傍衮龍浮¶
朝罷須裁五色詔珮聲歸向鳯池頭¶
　　　和太常韋主簿五郎温湯寓目之作¶
漢主離宫接露臺秦川一半夕陽開青山盡是朱旗繞¶