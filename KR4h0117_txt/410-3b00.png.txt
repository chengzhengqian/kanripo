裳出庭戸河漢清且深華月掛林杪髙鴻送哀音百嵗¶
豈不多半為風雨侵嗟彼蝸角名煩此孤鶴心流水激¶
方洲髙山出逺岑子期果難逢獨卧枕素琴¶
　　　寄所知¶
昨夜清颸發懷君在逺道雙魚不可託寂莫對荒草寒¶
露日夕凝林麓霜苦早誰念裘褐單泥滓難自保百年¶
㑹有樂中嵗已枯槁如何日孳孳復為毫末惱濁酒幸¶
滿樽藜藿亦堪飽同心盍來歸盤桓以怡老¶