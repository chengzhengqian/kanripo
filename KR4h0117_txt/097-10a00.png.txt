南行無俗侶秋雁與寒雲野性自深愜鄉居人共聞呉¶
山中道斷浙水半江分此地登臨慣含情一送君¶
　　　送饒州王司法之任兼寄朱處士¶
莫愁還作吏且喜速廻車留醉悲殘嵗含情寄逺書共¶
看衰老近轉覺宦名虗遙想清溪畔幽人得自如¶
　　　殘秋送友¶
早為千里别况復是秋殘木葉怨先老江雲愁暮寒交¶
情如水澹離酒泛杯寛料想還家後休吟行路難¶