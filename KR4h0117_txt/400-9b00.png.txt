爾來八萬四千秋流落人間為至寶至寶原來不易逢¶
君侯得自波斯中一朝分賜到茅屋隂崕便覺春融融¶
從此光芒動星斗欃槍亂落旄頭吼欲脩五鳳文明樓¶
不是公輸運斤手况今作者多如雲騰蛟起鳳何紛紛¶
長楊獻賦總班馬去去好策凌煙勲既無五色錦繡段¶
又無一雙青玉案負侯之德良亦深一度開緘一汗顔¶
願侯早晩登三台大展濟世經綸才熈熈玉燭調春臺¶
一瓢甘雨從天來普令四海消炎埃千年泰運重重開¶