五月南風水倒流秦淮橋下問扁舟穿花燕子羽毛濕¶
隔水人家門巷幽心憶庭闈瞻楚樹身陪冠冕侍瀛洲¶
吾兄歸去如相問衣綵終期慰白頭¶
　　　近郭産瑞蓮二枝同鄒孟彰楊徳顯何仕璉賦¶
羅襪香塵太液池凌波化作玉蓮枝始知秦虢承恩日¶
不似皇英望狩時翠袖相携誇窈窕銀屏雙倚鬬腰枝¶
明年獻頌甘泉裏朱草嘉禾未足期¶
　　　賦得孟義科斗送監生楊仲文歸台州親迎¶