　　　賦得柳送人¶
暖風披拂暫葳蕤色映鵞黄淡落暉煬帝宫前春漠漠¶
闔閭城外晚依依青驄每綰長條繫紫燕遙衝落絮飛¶
有客河橋待分袂一枝遙贈惜相違¶
　　　與朱千户夜話¶
客裏相逢感慨深劒歌時復動悲吟清樽坐對三更月¶
紫塞遙馳萬里心瀚海地荒龍駕逺交河風急雁書沈¶
微臣愧乏安邊策比望氷天淚滿襟¶