　　　吴中聞潼闗失守因奉寄淮南蕭判官¶
一雁飛吴天羈人傷暮律松江風嫋嫋波上片帆疾木落¶
姑蘇臺霜收洞庭橘蕭條長洲外惟見寒山出胡馬嘶¶
秦雲漢兵亂相失闗中因竊據天下共憂慄南楚有瓊¶
枝相思怨瑶瑟一身寄滄洲萬里㸔白日赴敵甘負戈¶
論兵勇投筆臨風但攘臂擇木時委質不如歸逺山雲¶
卧飯松栗¶
　　　奉使新安自桐廬縣經嚴陵釣臺宿七里灘下¶