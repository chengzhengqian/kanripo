黄堂伴食嵗棲遲彤管題詩淚欲垂疎懶自宜陪鹿豕¶
奔騰誰復逐龍螭茅齋夜月談𤣥榻野店春風賣酒旗¶
便好掛冠從此去帝鄉回首路逶迤¶
　　　同館㑹都下者十有三人以塵世難逢開口笑¶
　　　　菊花須挿滿頭歸分韻花字同賦歸字¶
朋簮重盍慰暌違仕路年來覺漸非紫極關心明主在¶
青雲回首故人稀半生嵗月閒中過十畝園林夢裡歸¶
古昔英豪俱泯没不須相向欲沾衣¶