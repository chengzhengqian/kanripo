　　　醉時歌春夜宴周元亮客軒作¶
香徑無塵雨初歇海棠半謝臙脂雪千年一刻度春宵¶
愛殺清妍栁梢月苕溪仙客文中英面如玉盤雙眼青¶
金龜換酒不自酌芳筵羅列邀佳朋座中談笑總超俗¶
咳唾随風散珠玉姚郎起舞伍君歌擊鼔催觴令行速¶
四明客子醉欲顛仰看北斗低青天葛巾吹堕落花裏¶
玉山倒向東風前人生得意要須樂底用閒愁時作惡¶
君不見三閭大夫獨醒死留得虚名亦徒爾¶