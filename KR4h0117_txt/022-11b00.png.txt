山水開精舍琴歌列梵筵人疑白樓賞地似竹林禪對¶
户池光亂交軒巖翠連色空今已寂乘月弄澄泉¶
　　　春日登金華觀¶
白玉仙臺古丹丘别望遥山川亂雲日樓榭入煙霄鶴¶
舞千年樹虹飛百尺橋還疑赤松子天路坐相邀¶
　　　晦日宴高氏林亭同用華字(并序/)¶
　　有渤海之宗英是平陽之貴戚發揮鳯臺而嘯侣¶
　　幽贊雞川而留宴冠纓濟濟多延戚里之賔鸞鳯¶