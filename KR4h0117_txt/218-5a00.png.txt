芒鞋竹杖出柴闗簡㸃園林脚不閒翠幄初張花作局¶
錦䙀成列笋為班烟波鷗鷺春風外桑柘牛羊夕照間¶
埜興不須邀客共芳樽濁酒對黃山¶
　　　秋日遊竹㑹寺¶
竹樹隂隂古道場野仙仙去地荒凉晩山俱似佛頭緑¶
秋草不如僧髪長白堕莫辭今日醉黃花仍作去年香¶
禪翁留客殷勤甚相對藤牀語夕陽¶
　　　嚴陵釣䑓¶