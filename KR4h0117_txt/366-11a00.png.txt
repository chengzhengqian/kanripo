　　　賦得講經臺送石田禪師之虎丘¶
講經臺臺何髙關中聖者說法處琪園白日天花飄千¶
年化迹精靈聚碧草不侵臺下土聴法遊仙去復回詩¶
魂夜夜啼秋雨青山削壁勢欲隤劒花照水芙蓉開覇¶
業如煙去無迹象龍還繞香雲堆君登講經臺我折白¶
門栁吴歌江上來不必陽關酒月明鐘鼔響空山白石¶
纍纍齊㸃首¶
　　　送禄天然往東山¶