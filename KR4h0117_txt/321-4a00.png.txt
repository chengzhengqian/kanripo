眼中無限鄉闗意含笑花前看錦衣¶
　　　黄牛廟¶
丹扁𤣥書掲峻扄千章喬木雨餘青雲崖物像偏驚目¶
雪嶺春湍走建瓴常祀永頒昭代典扁舟多賴濟川靈¶
長懐馬耳徴竒夢我有深衷託薦馨¶
　　　宜都一覽樓¶
層樓飛構壯宜都雲影天光入畵圖千里鶯花連隴蜀¶
一江風浪接荆吳煙霏山色時濃淡雨雜灘聲自有無¶