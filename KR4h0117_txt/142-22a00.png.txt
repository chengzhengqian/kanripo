大梁春費寶刀催不似湖陰有早梅今日盤中看翦綵¶
當時花下就傳杯紛紛自向江城落杳杳難隨驛使來¶
知憶舊遊還想見西南枝上月徘徊¶
　　　和曽子翊授舒掾之作¶
皖城終嵗静如山府掾應從到日閒一水碧羅裁繚繞¶
萬峯蒼玉刻孱顔舊遊筆墨苔今老浪走塵沙鬢已斑¶
攬轡羨君橋北路春風枝上鳥關關¶
　　　次韻微之即席¶