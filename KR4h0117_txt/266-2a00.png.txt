識交情日相親問君錬藥方秘之不肯陳金液且莫採¶
何以製水銀豈伊蓬萊中無分追後塵君今别我去九¶
闗朝帝宸功名信可就慎勿煩精神閬風青峩峩海波¶
白粼粼他年重㑹面笑盼桃華春¶
　　　答李齊賢言别¶
古來青雲士論徳不論年及時揚意氣車服耀且鮮譬¶
彼桃李花逄春各爭妍胡能學蘭菊遲暮秋風前羡子¶
富年華文思如湧泉詞塲早騰譽海内推英賢而我竟¶