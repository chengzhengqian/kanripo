閒思兩地忘名者不信人間髮解華¶
　　　寄瓊州楊舍人¶
明時非罪謫何偏鵩鳥巢南更數千酒滿椰盃消毒霧¶
風隨蕉扇下瀧船人多藥户行狂蠱吏有珠官出俸錢¶
祇以直誠天自信不勞詩句詠貪泉¶
　　　白鷗¶
慣向溪頭漾淺沙薄煙㣲雨是生涯時時失伴沈山影¶
往往争飛雜浪花晩樹清涼還屬玉舊巢零落寄蒹葭¶