江海上雲連京國深行當務功業䇿馬何駸駸¶
　　　巴陵别劉處士¶
劉生隠岳陽心逺洞庭水偃帆入山郭一宿楚雲裏竹¶
映秋館深月寒江風起煙波桂陽接日夕數千里嫋嫋¶
清夜猿孤舟坐如此湘中有來鴈雨雪候音㫖¶
　　　宿裴氏山莊¶
蒼蒼竹林暮吾亦知所投静坐山齋月清谿聞逺流西¶
峰下微雨向曉白雲收遂觧塵中組終南春可遊¶