　　　别韋少府¶
西出蒼龍門南登白鹿原欲尋商山皓猶戀漢皇恩水¶
國逺行邁仙經深討論洗心向谿月清耳敬亭猿築室¶
在人境閉闗無世諠多君枉髙駕贈我以微言交乃意¶
氣合道因風雅存别離有相思瑤瑟與金樽¶
　　　遊泰山¶
四月上泰山石平御道開六龍過萬壑澗谷隨縈迴馬¶
跡遶碧峰于今滿青苔飛流灑絶巘水急松聲哀北眺¶