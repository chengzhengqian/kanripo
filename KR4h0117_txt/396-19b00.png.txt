筆法頗似高房山少年豪宕老疎放往往醉墨留人間¶
平生畫癖兼山癖一見此圖三歎息愧我不如樓上人¶
日日開窻看秋碧¶
　　　體齋宅賞蓮席上得十字¶
池亭雨過芳塵浥池上花開衆賔集囘風忽覺翠旂翻¶
倒影真從彩雲濕越浦新粧水底明漢臯遺佩空中拾¶
剪裁似欲煩并刀涴染却愁翻墨汁根非異種難同調¶
身在後時終獨立已當佳麗國三千不羨艷陽春九十¶