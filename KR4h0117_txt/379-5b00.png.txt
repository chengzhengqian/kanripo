　　　山水圖¶
畫師盤礴作筆勢寫出江山數千里崔嵬絶巘如摩空¶
彷彿髙巖起雲氣浮雲開處見山骨紫翠重重浄如洗¶
飛泉落澗聽無聲幽谷含春如有意武陵此去疑不逺¶
似有桃花出流水隔江依栁起凉風髙窗面此雲山青¶
客來相對坐忘倦似說平生遁世情我觀斯圖重太息¶
清時誰肯終泉石桑弧蓬矢作男兒竹帛千春照芳績¶
君不見當年伊尹耕有莘憣然一出安斯民¶