　　　白苧詞¶
西風肅肅天雨霜館娃宮深更漏長銀臺絳蠟何煌煌¶
笙歌勸酒催華觴美人起舞雪滿堂清歌宛轉飛雕梁¶
君王沉醉樂未央臺前月落天蒼蒼¶
　　　春睡詞¶
茸茸芳草含新緑露井夭桃錦雲簇石闌干外早鶯啼¶
又喚春光到華屋綺窻花影搖玲瓏玉人夢破春溶溶¶
雲鬟半軃鳳釵滑枕痕一縷消輕紅香汗輕輕透衾濕¶