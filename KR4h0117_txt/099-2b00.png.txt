鳴鞭静路塵籍籍諫垣臣函疏封還密爐香侍立親篋¶
多臨水作窗宿卧雲人危坐開寒紙燈前起草頻¶
　　　上張水部¶
出入門䦨久兒童亦有情不須將姓字長說向公卿毎¶
許連牀坐時容並馬行恩深轉無語懐抱自分明¶
　　　贈江夏盧使君¶
詩人中最屈無與使君儔白髪雖求退明時合見收登¶
山猶自健縱酒可多愁好是能騎馬相逢見鄂州¶