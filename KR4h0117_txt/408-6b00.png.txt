天狼睒睒時出没弧矢光芒正蓬㶿九重厲精康庶物¶
蒐羅才俊罔遺逸爪牙世臣襲華秩感恩思奮心如惄¶
握劒提戈聲啐&KR0008;我苖斯薅髪斯櫛腥羶汛掃南北一¶
露布奏捷星馳疾喜動天顔重進秩虎符煒煌耀朱芾¶
丈夫才氣斯弗屈汗簡垂名皦于日¶
　　　梅嶺¶
梅山巨石當關口只容疋馬單人走五丁一旦揮金鎚¶
百尺嵯峨復何有碎石填澗澗亦平又令陡岸添圩城¶