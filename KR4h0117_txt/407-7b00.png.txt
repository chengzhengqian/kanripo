　　　遊瑯琊寺¶
窅然天地豈人寰紫翠無窮十里間閒看古松尋片石¶
偶隨流水入深山四時花在巖巖好半日僧來個個閒¶
我有新詩三百首蒼巖題徧不知還¶
　　　馬侍御過訪¶
清江大樹老夫家只許衡門管嵗華雲谷有詩酧紫笋¶
柴桑無酒不黄花百年事業長鑱老萬里風雲醉眼賖¶
何處西臺賢御史也來垂眼釣魚槎¶