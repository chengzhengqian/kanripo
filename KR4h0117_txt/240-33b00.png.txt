野人一過竹林寺無數竹林生白煙江左玉龍埋碧草¶
月明黄鶴下青田樹銜宿雨藏山鷓花落春風老杜鵑¶
何日來分雲半榻故人寧用買山錢¶
　　　次韻二首¶
池塘過雨水生漪倚檻觀魚自恱怡長日似添詩有趣¶
故人因為病相知凉風忽過簾鉤動午箭初長刻漏移¶
何處榴花照人靣隔牆紅過兩三枝¶
江南三月踏殘芳白苧衣輕樹影凉曲巷銀燈先馬去¶