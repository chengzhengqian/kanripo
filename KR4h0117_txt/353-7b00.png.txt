萬户從教擇地封帶礪河山空徃誓春秋祠廟想遺容¶
酇侯下獄淮隂死三傑惟公伴赤松¶
　　　送劉昌㑹試¶
早従侯頖究羣經虎榜新題屬妙齡驥出馬羣空北土¶
鵩因鵾化運南溟功名有待標青史禮樂行看對大廷¶
席上儒珍期自保一樽相送重丁寧¶
　　　送韓僉事赴廣西¶
畫省為郎屬老成新持玉斧下瑶京觀風好遂平生志¶