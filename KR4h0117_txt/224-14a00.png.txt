半天突出一竒峰小小茅庵滋味濃夾道新松招夜月¶
滿林幽竹喚秋風迎人野鳥間關語惱客巖花爛熳紅¶
策杖且隨流水去柴門時有白雲封¶
　　　題上清法堂壁¶
秋雨懸天風作寒冷煙鎖住屋頭山半巖飛鳥一時過¶
峭壁斷雲千古閒世俗不知幽静處神仙隱在有無間¶
夜來小艇篙脱手醉把霜笻入翠灣¶
　　　送江子㳟¶