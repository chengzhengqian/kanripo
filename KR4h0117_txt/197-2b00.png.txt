天外小漁舟雲際微興逺俗情斷心閒人事稀我本江¶
湖人誤落市朝機計拙物多忤身臞道則肥所以此勝¶
概一見不我違吟餘尚多思白馬背人飛¶
　　　十二日出城見隔江茅舍可愛¶
茅屋臨江上四面惟柴荆緑隂繞籬落窗几一以明門¶
前灘水急日與白鷗盟不知何隠士居此復何營朝來¶
四山碧晩際沙鳥鳴碁聲度竹靜江深琴調清終携一¶
樽酒造門相對傾心期羲皇上安用知姓名¶