厭劇辭京縣褒賢待詔書酇侯方繼業潘令且閒居霽¶
後三川冷秋深萬木疎對琴無一事新興復何如¶
　　　趨府候曉呈兩縣僚友¶
趨府不遑安中宵出户㸔遥天星尚皎近壁燭仍殘立¶
馬頻驚曙垂簾却避寒可憐同事客因悟下流難¶
　　　早春對雪寄前殿中元侍御¶
掃雪開幽徑端居望故人猶殘臘月酒更值早梅春㡬¶
日東城陌何時曲水濵聞閒且共賞莫待繡衣新¶