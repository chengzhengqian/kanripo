　　　芳童(石香筒/)¶
何物寧馨辟稻粱雲根稚子有剛腸香分媧氏雲中線¶
煙散圗澄掌上光藜火明銷天禄閣荀龍涎噴德星堂¶
佛書謾説嚴童子非木非空聞妙香¶
　　　髙叟(紙帳/)¶
楮生平素懶談𤣥學董垂帷到暮年午蝶有時同寤寐¶
秋蚊無路得夤緣虗中惟見室生白覆下何愁屋有天¶
自卜吾衰猶未甚周公時夢到君邊¶