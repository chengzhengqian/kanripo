蕭索浄名看病心雲蓋數重横隴首苔花千㸃徧松隂¶
知君超達悟空㫖三徑間行抱素琴¶
　　　方干隠居¶
交交戛戛水禽聲露洗松隂滿院清溪畔印沙多鶴迹¶
檻前題竹有僧名問人逺岫千重意對客閒雲一片情¶
早晚塵埃得休去且將書劎事先生¶
　　　山中覽書記新詩¶
記室新詩相寄我靄然清絶更無過谿風滿袖吹花片¶