外貌苦物役中心貴所知如何千里别値此清秋時驅¶
車弔古臺暢飲黄金巵疾風海上來黄葉四散飛鴻雁呌¶
蘆渚螵蛸絓桑枝感候意方戚送逺神乃馳離隔勿復¶
道乆要長若斯¶
　　　同周孝亷夜宿郡庠有述¶
乞身共棲遲聚首殊契濶子臥清溪雲予弄滄海月人¶
生駒隙耳歲月坐超忽欣兹一樽同信此百憂輟晤言¶
不知疲高歌清夜發乆要諒無違保已終華髪¶