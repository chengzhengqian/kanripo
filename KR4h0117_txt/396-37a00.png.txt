猶識舊堂曽下榻隔樓風雨賦詩眠¶
　　　立春後一日席上次若虚韻¶
地近彤樓御氣邊苑花宫栁意先傳三冬閠月留餘日¶
兩度風光共一年庭淺恨無投轄井酒窮須辦典衣錢¶
瓦杯陶鼎能留客未愧烹肥與擊鮮¶
　　　次韻白宗璞員外使宻雲途中遇雪¶
薊門春雪尚能花却望邊城路更賒應律未回燕谷暖¶
舞風還濕漢旌斜青山骨聳如争痩白雪詞工欲鬬葩¶