　　　　月遂携酒登望湖亭扶醉漫興¶
一望晴煙破暝幽湖天灧灧月初浮旋攜斗酒呼鄰父¶
小有蔬盤上釣舟笛咽水龍中夜冷杯搖河影萬山秋¶
人間回首悲何事欲覽清光最上頭¶
　　　秋晩登鎮海樓¶
樓上輕雲散女陴樓前狂客獨支頥江當夕照半添色¶
詩與秋山相鬬竒木葉無言時序變塵寰多事杖藜知¶
只應久被漁郎笑雨細風斜歸去遲¶