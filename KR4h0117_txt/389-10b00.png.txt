　　　送尹正言父還泰和¶
清朝有子侍彤闈禄養如君古亦稀仙液浮香供夜㝠¶
宮羅剪綵作春衣謾論人世如浮梗還憶家山好采薇¶
萬事不干真吏隐野鷗從此共忘機¶
　　　送王秀才下第南歸¶
春明門外送君行望望東吳两月程觀國重來三載後¶
寜親此去一身輕留心夜案囊螢讀洗耳朝陽聽鳳鳴¶
持贈慚無青玉案短吟聊爾慰離情¶