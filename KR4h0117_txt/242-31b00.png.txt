　　　和太子贊善馬祖常無題¶
良人執㦸侍明光誰與金爐共夕香粧鏡曉寒凝蝶粉¶
舞衣春暖卸鶯簧渡江桃葉應憐我照水荷花似見郎¶
歎息蹇脩無復理愁思操手為縫裳¶
　　　其二¶
乘槎凖擬逐秋潮却訪成都萬里橋滄海有山皆縹渺¶
青雲無路不迢遙閒居潘岳驚斑髩歸去陶潛懶折腰¶
後夜相期明月上露臺高處弄笙簫¶