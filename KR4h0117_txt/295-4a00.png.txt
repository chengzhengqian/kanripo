齋居滯積晦餘寒襲春服谷風從東來微雨亂相觸蘭¶
心茁還卷蟄户啓仍伏樹冷寂鳴禽庭荒絶來躅此時¶
重燃火傾觴泛新醁尋芳期自愆懐人思方數淑景元¶
易徂掩扉愁獨宿¶
　　　三月三日期黄許二山人逰覽不至因寄¶
曜靈無停機四序互相更唯有暮春節在昔重其名姬¶
旦城洛邑多士方來幷羽觴隨流波逸語存遺聲秦王¶
臨河曲高會列簪纓金人貢長劒夷夏俱來盟偉哉伯¶