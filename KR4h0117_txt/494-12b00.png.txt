季冬繁霜雪塞草寒不菲之子遵朔方駕言即長岐揚¶
旍灞水北促轡漁陽西豈不念修阻王程有嚴期丈夫¶
既䇿名委身事馳驅諮諏重將指辛苦焉得辭况君志¶
逺遊夙昔攻文詞上谷古雄鎮幽并勢威夷於焉寄慷¶
慨亦足宣遐思豈若抱槧人終年守金閨鳴珂紫雲闕¶
端簡白玉墀通籍豈不佳旅進曾何裨古賢榮有事去¶
子行無稽念惟羇愁中復此相仳離長風西北來吹我¶
雙鬢絲髙歌激清商願倒風前巵¶