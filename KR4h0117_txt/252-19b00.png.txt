清江古鎮封谿道靈峰寺中玉泉好靈峰上人天上歸¶
親見六龍天上飛湧金門外潮來去曾是錢塘江上住¶
十里松風六月寒夢寐猶思徑山路自㕘天目老禪師¶
始信靈峰路不迷却被無端徵詔起等閒來往不曾知¶
黄河萬里從西下呂梁百步如犇馬歸去山中問玉泉¶
應向海門深處瀉¶
　　　送秦從事巖卿赴遷安令¶
聲名籍籍秦著作不見郞君出宰時路入北平黄葉盡¶