逺沙疊草空萋萋白苧不堪論古意數花猶可醉前溪¶
孤舟有客歸未得鄉夢欲成山鳥啼¶
　　　煌煌京洛行¶
長安近甸巡遊徧洛陽尋有黄龍見千乗萬騎如雷轉¶
差差清蹕祥煙巻百司舊分當王殿太平官屬無遺彦¶
歌鐘沸激香塵散晨旗隠隠羅軒冕周公舊跡生紅蘚¶
瀍澗波光春照晚但聽嵩山萬嵗聲將軍旗鼓何時偃¶
　　　緋桃花歌¶