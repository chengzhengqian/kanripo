嵐靄氤氲重溪行咫尺迷漸登層巘上始覺衆山低逺¶
近天無際參差樹不齊川雲平似海石磴峻如梯日出¶
寒煙外風生碧澗倪異禽和露宿快馬度風嘶逺目回¶
三蜀髙懐徧五溪歸朝誇勝槩沅水有新題¶
　　　戲題紅白二梅花落¶
簷外雙梅樹庭前昨夜風新英兼舊蘂墜粉間飄紅已¶
見苔成錦方疑色是空粧娥初㸃額舞女欲迷蹤雨重¶
臙脂濕泥香瑞雪融不知何處笛併起一聲中¶