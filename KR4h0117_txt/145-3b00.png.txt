　　　依韻和呉相公從駕至開寶寺慶壽崇因閣¶
崇因開寶構金碧晝相輝禁蹕隨曦馭層城轉斗機梵¶
音獅子吼妙相鴿王歸洛水浮神篆天花散御衣塔疑¶
從地湧棟擬入雲飛上行乗今果羣趨懼昨非慧珠常¶
自照法雨徧成霏但起真如念梯梁不可幾¶
　　　和金陵懷古¶
懷鄉訪古事悠悠獨上江城滿目秋一鳥帶煙來别渚¶
數帆和雨下歸舟蕭蕭暮吹驚紅葉慘慘寒雲壓舊樓¶