庭晚泉聲落澗秋時閒聽幽鳥花外相喧啾持此每自¶
適雅懐獨悠悠人生貴激昻寧肻久淹留矧子青雲噐¶
正當學而優佇看早騰騫庶以追前修¶
　　　題林泉清致¶
城頭片雨過玉署無纎塵披圖見林壑忽憶山中春垂¶
蘿翳衡門往來無雜賔時將煙霞侶兼之泉石隣覽勝¶
每獨往或逢漁釣倫晤言契清賞頗覺日相親豈不眷¶
疇昔懐哉古天民寄聲謝猿鶴誰歟箕潁人¶