　　　周伯寧春晴江岫圖¶
尚書襟懐絶瀟灑揮毫往往凌董馬平生一筆頗自珍¶
数尺新圖為君寫齊山遥接吴山青碧波萬頃孤㠶征¶
東風綠徧汀洲草總是岐亭離别情一向江南一向北¶
離情浩蕩嗟何極正如江上之碧波縱有并刀那剪得¶
當時已足令心愁如今况復隔羅浮掩圖却上高臺望¶
但見逺海連天流暮歸朝出誰與侣蜃霧蠻烟結悽楚¶
木綿花落鸚鵡飛苦竹叢深鷓鴣語¶