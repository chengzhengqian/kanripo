　　　書懷寄楊郭李王判官¶
慣作雲林客因成懶漫人吏欺從政拙妻笑理家貧李¶
郭應時望王楊入幕頻從容丞相閣知憶故園春¶
　　　酬李補闕雨中寄贈¶
十年隨馬宿幾度受人恩白髪還鄉井微官有子孫竹¶
窗寒雨滴苔砌夜蟲喧獨媿東垣友新詩慰旅魂¶
　　　送侯山人赴㑹稽¶
仙客辭蘿月東來就一官且歸滄海住猶向白雲看猿¶