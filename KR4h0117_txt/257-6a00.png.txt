官家開邉方未已同生又别寜同死山雲漠漠風颼颼¶
山頭雙塚知幾秋當時不忍一朝喜今日翻飛千載愁¶
猶勝貞女化為石終古孤身雙不得清江寒影日悠悠¶
行人一去無消息¶
　　　送黄文復歸長沙¶
半生湖海夢依稀但誦湘南逺寄詩先友凋殘公獨健¶
故園荒盡我纔歸百年未滿常憂畏千里相逢又别離¶
他日瓈江松下路西州難似此沾衣¶