雨過大湖上風生響屧廊紅綃拂几席白紵製衣裳朱¶
光淪厚地明月在高堂何以保玉體長年樂未央¶
　　　送吳子高¶
懷寶獻京國悼亡還獨歸日落雲中樹風吹江上衣湘¶
靈瑟在席織女石支機遠道多寂寞强飯勿相違¶
　　　歩虚詞¶
歩虚長松下流響白雲間華星列爟火明月懸珮環肅¶
然降靈氣穆若愉妙顔竹宫澹清夜望拜久乃還¶