偶憑髙閣寄閒情白鳥寒江野望平三徑疊雲通後塢¶
一峰飛翠落前楹樵人向晚長過嶺地主經旬不到城¶
與客醉來仍借宿夜談重理舊詩盟¶
　　　十一月廿七日送士敬至浦口别後賦此¶
一樽傾盡下江樓帯郭晴嵐午未收樹杪天長圍石嶺¶
竹根溪淺露沙洲隔林烟火三家市下水風帆一葉舟¶
相送逺遊驚歲晩不禁離思逐東流¶
　　　塔坑舗¶