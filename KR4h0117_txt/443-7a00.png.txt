江南之山倚南斗根據蜿蜒幾千畝懸厓峭壁重復重¶
若坐若立還若走江南之水環南都洶湧周廻為具區¶
包天括地深無極雲㠶雪浪相縈紆水流山峙多清氣¶
鍾出高人自㧞萃平生愛住山水間養髙不為形骸累¶
嵓前空翠飛濛濛小橋不與周逵通房櫳半出長林外¶
人聲多在雲煙中好景静觀皆自得著書老却龍鱗栢¶
昨夜虹光射斗牛山靈放出文章伯獻䇿御前誇第一¶
詞林更轉春坊秩莫將山水匿胸中普施霖雨蒼生筆¶