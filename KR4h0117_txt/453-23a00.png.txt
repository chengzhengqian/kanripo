　　　題唐子畏山水圗¶
赤城霞氣連東海九疑綿綿舜陵在曽逰兩地縱竒觀¶
疊嶂填胸何礧磈洞庭波濤拍雲天呉江長天絶可憐¶
扁舟夜携二三子髙歌月下招靈仙歸來草堂老無力¶
山水迢遥苦難得蘇臺居士好畵手一幅盡冩蒼茫色¶
林壑髙深氣杳㝠空潭颯颯水風生開簾對此坐清晝¶
彷彿邀予萬里行¶
　　　賦煑茶圗¶