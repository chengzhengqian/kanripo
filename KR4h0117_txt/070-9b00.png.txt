　　　早夏郡樓宴集¶
官散有閒情登樓步稍輕牕雲帶雨氣林鳥雜人聲曉¶
日襟前度微風酒上生城中㑹難得掃壁各書名¶
　　　郡中西園¶
西園春欲盡芳草徑難分靜語惟幽鳥閒眠獨使君宻¶
林生雨氣古石帶潮文雖去清秋逺朝朝見白雲¶
　　　酬李廓精舎南臺望月見寄¶
看月空門裏詩家境有餘露寒僧梵出林靜鳥巢踈逺¶