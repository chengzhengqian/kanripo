石頭城昔號金湯岌岌孤墉戰馬塲西日突圍逃溧水¶
南冠荷校説維楊血凝漢節誇男子身寄秦淮藉女郎¶
千載妾身貞更潔仰天哭向水雲鄉¶
　　　沙市監鎮司馬公夢求¶
荆水滔滔百尺渾何來淺縮漫潺湲木城聯岸風輪吼¶
沙磧屯雲火炬燔效死小臣懐綠綬偷生天閫愧朱轓¶
下官名姓君知否涑水先生七世孫¶
　　　叅政高公應松¶