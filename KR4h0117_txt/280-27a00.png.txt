天上曽聞玉輦過金城千里帶黄河鳳凰一去蓬萊苑¶
雁鶩羣飛太液波燈火樓臺空市井風雲冠葢盡丘阿¶
惟餘畵角聲中調猶是流沙磧裏歌¶
　　　汴梁朝元宫留宿¶
宋家天子朝元閣南内宫中太乙壇五夜星辰金榜動¶
九天風露玉階寒朱衣魚鬛迎笙鶴絳節龍光引佩鸞¶
八駿不歸遼海駕步虚空繞紫雲端¶
　　　送危太朴還京¶