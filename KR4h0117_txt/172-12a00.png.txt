　　　其二¶
鳩杖吟行笑撥雲争疑賈島是前身名髙鄭谷耕烟叟¶
樂過嚴灘釣月人俯聽鳴蛩争唧唧潛窺宿鳥各親親¶
田家有秫俱篘酒乗興何妨徧訪隣¶
　　　州學貴中庭上作¶
漠漠隂凝水墨天雨絲成陣拂窗前千層疊巘籠輕靄¶
一帶澄江鎖淡烟歸思似雲空散亂名蹤如葉尚留連¶
當時錯笑悲風賦今日閒愁頓黙然¶