山横煙靄樹蒼蒼中有神人古道場寶塔逺連星斗出¶
畫樓髙拂鳳鸞翔林間煮酒青梅熟雨後烹茶紫笋香¶
忽憶舊遊三十載夢魂飛繞白雲鄉¶
　　　送山隂王内敬之遼東¶
送客東行買畵船故林三月正啼鵑紅螺香泛棃花雨¶
白苧晴分楊栁煙千里征途遼海上五更歸夢越江邊¶
遥知别後相思處夜半詩成月在天¶
　　　長淮舟中¶