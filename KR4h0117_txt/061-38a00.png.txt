聞道如今各星散今年五月至蘇州朝鐘暮角催白頭¶
貪看案牘常侵夜不聽笙歌直到秋秋來無事多閒悶¶
忽憶霓裳無處問聞君部内多樂徒問有霓裳舞者無¶
答云十縣千萬戸無人知有霓裳舞惟寄長歌與我來¶
題作霓裳羽衣譜四幅花牋碧間紅霓裳實録在其中¶
千姿萬狀分明見恰與昭陽舞者同眼前髣髴覩形質¶
昔日今朝想如一疑從魂夢呼召來似著丹青圖冩出¶
我愛霓裳君合知發于歌詠形于詩由來能事皆有主¶