便是落花飛絮去直疑春事併衰殘¶
　　　食笋¶
花事闌珊竹事初一番風味殿春蔬龍蛇戢戢風雷後¶
虎豹斑斑霧雨餘但使此君常有子何憂每食歎無魚¶
丁寧下里須留取障日搖風却要渠¶
　　　長至日述懐兼寄十七兄¶
老來逾覺白駒忙眼看重陽又一陽心似死灰飛不起¶
技如寒日短初長厭看賔客空投謁强對妻孥略舉觴¶