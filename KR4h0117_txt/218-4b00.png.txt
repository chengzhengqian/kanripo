十里風光烟水白嵳峩帝城紫霧隔笛聲吹斷蒲葉風¶
鷺飛界破青山色湖波鱗鱗織成縠翠葢紅幢機上簇¶
長安富児美少年馬蹄踏踏香塵撲畵舫誰家窈窕娘¶
半額鵞黃時様粧玉手折花嬌無力花枝半折銀絲長¶
隔花躊躇意相屬稍稍談笑聞餘香頽陽西落漢水逺¶
無計問覓雙瓊璫巫山髙哉但入夢安得挿翮飛其傍¶
君不見吳姬采蓮自唱曲君王尚在舟中宿¶
　　　春晩郊行¶