纔出塵來尚未知漸攀藤竹漸臨危伏流似是龍藏處¶
古樹應無春到時誰把石厓齊剗削直教雲氣當簾帷¶
良工畫得猶宜秘莫與凡夫肉眼窺¶
　　　和王刑部遊仙都觀¶
尋幽西去路非賒回首紅塵事可嗟不待鸞驂并鶴駕¶
便分人世與仙家幾函道藏金壺墨一片秋容玉井花¶
還似武夷髙㑹日凡胎猶幸醉流霞¶
　　　和遊丹霞有懐歸之意¶