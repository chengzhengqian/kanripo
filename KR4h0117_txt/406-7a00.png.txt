九鼎從知筆可扛名世文章能有㡬急流人物更無雙¶
高懐不似乖崖老閒殺尚書意未䧏¶
　　　環山樓詩巻¶
百尺危樓倚碧空山光面面列屏風凭欄遠睇心何曠¶
對境豪吟興不窮樹色參差青藹外鳥聲朝暮緑隂中¶
客來俯視三千牝却把滁陽作楚宫¶
　　　謁文丞相祠¶
篝燈夜坐讀書臺懐古令人不寐來世逺唐虞文未喪¶