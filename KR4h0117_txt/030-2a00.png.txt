明月薄蝕陽精昏嬌妬傾城惑至尊已見白虹横紫極¶
復聞飛燕啄皇孫皇孫不死燕啄折女弟一朝如火絶¶
明明天子咸戒之赫赫宗周襃姒滅古來賢聖歎狐裘¶
一國荒淫萬國羞安得上方斷馬劒斬取朱門公子頭¶
　　　飲馬長城窟行¶
長安少年無遠圖一生惟羡執金吾麒麟殿前拜天子¶
走馬西擊長城胡胡沙獵獵吹人面漢虜相逢不相見¶
遥聞鼙鼓動地來傳道單于夜猶戰此時顧恩寧顧身¶