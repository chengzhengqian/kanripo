節為俄頃備聞古䕫龍密布金華省彷彿𢎞治風廷論¶
多骨鯁我輩飽藜羮散髪從箕潁¶
　　　奉同東橋顧丈夜宴賞菊之作¶
中歲無所成飄颻慕長生未諳鍊玉法采菊餐其英腰¶
佩茱萸囊冠垂蘿薜纓霜中三秀茁石上九華榮明公¶
挺鸞鶴翻飛辭玉京重此瑤草約遺彼濁世名𤣥夜共¶
逍遙攜手遊太清折花竟誰贈俯仰千古情安得凌風¶
翰一舉遂遐征¶