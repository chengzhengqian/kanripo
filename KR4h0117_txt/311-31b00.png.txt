官船早發渡頭沙廻首東風日又斜千里雲山横桂嶺¶
一江春水漲桃花荒村雞犬臨欹岸細雨鳬鷖傍釣槎¶
南望蒼梧烟樹晩鳯韶何處弔重華¶
　　　宿開建江上懷閩中故人¶
東風嫋嫋泛鷗波倚棹汀洲近薜蘿江上流鶯疎雨歇¶
天涯芳草落花多暮雲尚隔蒼梧野秋興空懷白苧歌¶
離别不堪頻悵望美人南國意如何¶
　　　呂仙亭¶