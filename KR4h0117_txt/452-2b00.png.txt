酒酣携笛傍梅花吹徹楚雲飛碎練不須髙語驚星辰¶
聲名久已登霄漢¶
　　　賞梅三首¶
酷愛幽芳盡日看凍雲烘透粉㾗乾吟邊風勁愁聞角¶
折處枝斜恐礙冠澹拂湘簾横月影薄裁呉苧䕶春寒¶
含情莫怨相知晚欲補離騷似已難¶
翠羽聲沈月向昬紙窗幽夢鎻香魂虬身染霧鱗猶濕¶
獺髓塗霜玉未温忍凍欲償詩客債先春應識化工恩¶