前月浮梁買茶去去來江口守空船遶船明月江水寒¶
夜深忽夢少年事夢啼妝淚紅闌干我聞琵琶已歎息¶
又聞此語重唧唧同是天涯淪落人相逢何必曽相識¶
我從去年辭帝京謫居卧病潯陽城潯陽地僻無音樂¶
終歳不聞絲竹聲住近湓江地低濕黄蘆苦竹遶宅生¶
其間旦暮聞何物杜鵑啼血猿哀鳴春江花朝秋月夜¶
往往取酒還獨傾豈無山歌與村笛嘔啞嘲哳難為聽¶
今夜聞君琵琶語如聽仙樂耳暫明莫辭更坐彈一曲¶