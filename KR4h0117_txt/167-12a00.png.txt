謝康樂詩䂓摹宏逺為一時之冠而𤣥暉詩清新獨出¶
又自有過人者後之善言詩者于二公蓋未敢有所優¶
劣也本中竊以為無逸詩似康樂㓜槃詩似𤣥暉此平¶
等之論也紹興三年秋自嶺外北還過臨川去㓜槃之¶
没十八年矣始盡得㓜槃書于其子長訥所伏讀累日¶
益知前語之不謬雖然㓜槃與其兄無逸修身厲行在¶
崇寧大觀間不為世俗毫髪汙染固後進之師也其文¶
字之好蓋餘事爾後之學者尊其行并學其文可也學¶