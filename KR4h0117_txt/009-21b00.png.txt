出兔苑引領望龍樓勿念經臺側無為戚情遊¶
　　　别席中兵(朱超道/)¶
數年共棲息一旦各聫翩莫論行近逺終是隔山川長¶
波漫不極髙岫鬱相連急風亂還鳥輕寒静暮蟬扁舟¶
已入浪孤㠶漸逼天停車對空渚悵望轉依然¶
　　　賦得蕩子行未歸(藝文作朱越玉/臺作朱超道)¶
坐樓愁出望息意不思春無奈園中栁寒時已報人捉¶
梳羞理鬢挑朱懶向脣何當上路晚風吹還騎塵¶