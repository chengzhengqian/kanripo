　　　登祝融峯觀日出¶
星月凋零萬象昬誰能先我見朝暾東南巳得乾坤正¶
蠻貊方知夜旦分但覺滄溟浮佛屋却忘衡嶽近天閽¶
迢迢下憩山腰寺人世浮雲尚吐呑¶
　　　和劉進之韻兼簡呉阜之¶
憧憧滿眼事何稠落落論心思獨幽去國未能身一葉¶
懐人但覺日三秋池塘春草方同夢江渚歸舟更别愁¶
安得簫韶儀兩鳯不妨燕雀自嘲啁¶