誰將姓氏徹九重文華殿前見天子受釐三日居齋宫¶
東廂落筆風雨集指盼屢得迴重瞳重瞳一一分甲乙¶
御筆親書為第一峰巒慘淡李營丘烟雲滅沒王摩詰¶
詔令内府賜麟蹏又向邊城落戎籍山人拜舞前致詞¶
草茅何幸逢明時金坡玉鎻天上見惜臣老矣無能為¶
鑑湖一曲臣所好細草幽花夢中到勅賜烏紗作外臣¶
白石清泉恣游釣雲浩浩江悠悠山人去矣誰為留人¶
生雖云故鄉樂大隠金門亦不惡君不見東方朔¶