雲氣吞山盡江流帯雨渾喜晴臨野岸觀漲驗沙痕拘¶
束無官府追思有弟昆孤舟横渡口歸憇欲黄昏¶
　　　雨中理菊書示星士徐東井¶
久雨門難出荒庭日易晡竹繁教略洗花嚲欲頻扶迂¶
拙眞何用幽閒且自娯過從有佳客無酒亦湏沽¶
　　　憶至樂樓花竹¶
樓景専林壑春歸客未歸幾多巢鷇長無數楹花飛筍¶
尚侵堦出梅應得雨肥秪湏催醸秫到日賞芳菲¶