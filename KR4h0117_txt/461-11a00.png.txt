　　　贈貳尹李大人致政西歸¶
數載哦松興有餘一朝解組意何如摩空倦鳥投深樹¶
過雨閒雲歛太虚酒熟邀朋談往事心閒教子讀遺書¶
林泉自有無窮樂肯為浮名嘆索居¶
　　　東津招飲贈詩酬此謝愛¶
鳥啼花發報新年對酒論詩興藹然甲第韓歐元共榜¶
風流李郭更同船此時酒盞寧辭醉他日詩筒莫厭傳¶
離合此生知未免笑談回首社壇邊¶