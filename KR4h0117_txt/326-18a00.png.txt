同光明¶
　　　妾薄命¶
大羅天中散花女一㸃塵心墜凡土花顔奪盡天上春¶
舉世蛾眉焉足數生來祗在深閨中珠簾翠幕藏春風¶
清心無瑕皎白玉月娥星女遥相同漢家君王自明哲¶
獨選芳容與貞節龍輿忽上鼎湖雲雀臺空望漳河月¶
蒼梧凌空湘水寒淚痕灑徧金琅玕一身憔悴不能立¶
香消玉減凋雲鬟自憐薄命誰為主仰視雲霄澹無語¶