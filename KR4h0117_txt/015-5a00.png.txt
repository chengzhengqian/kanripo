葱翠梢雲質垂彩映清池波泛含風影流揺防露枝龍¶
鱗漾嶰谷鳳翅拂漣漪欲識凌冬性惟有歲寒知¶
　　　侍宴應詔賦韻得前字¶
芬芳禁林晚容與桂舟前横空一鳥度照水百花然綠¶
野明斜日青山澹晩煙濫陪終宴賞握管類窺天¶
　　　中婦織流黄¶
寒閨織素錦含怨斂雙蛾綜新交縷澀經脆斷絲多衣¶
香逐舉袖釧動應鳴梭還恐裁縫罷無信逹交河¶