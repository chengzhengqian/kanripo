　　　擬唐韓君平送長沙李少府入蜀¶
世路何如蜀路難臨岐誰不悵離顔湘潭騎影寒流外¶
巫峽猿啼夕照間夜火錦城江上驛暮雲劒閣鳥邊山¶
秋來應有相思夢莫惜音書寄往還¶
　　　寄博羅林董教¶
石林祗樹隱層阿却向空門奈别何殘燭夜深泉影盡¶
離筵賔散月明多還山逸興休魚佩避世閒蹤卧女蘿¶
城郭雲林從此别曉鐘聲裏唱離歌¶