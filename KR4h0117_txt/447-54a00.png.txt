少年何官騎白馬秋日經過古臺下回瞻逺慮意摵促¶
下馬行歌淚盈把猗嗟築此誰為臺千年棄土猶崔嵬¶
屧廊娃館瓦礫積美人白骨生青苔枯蒿虫吟莽颯颯¶
飛雲呌雁雙徘徊當時金屋玉起樓豈謂臺成麋鹿逰¶
寳鈿黄金裏瑟瑟雨時濯出樵人収李生豪士扶風儔¶
悲歌久抱流連憂世家各讀一日過獨廢吳越傷春秋¶
復思鴟夷氣益奮怒目每送長濤流抉眼東門事已徃¶
兹臺再過君休上日暝烟波湖水深范歸恐有同行槳¶