　　　題太平别業¶
吾道重巻舒所屬皆真樂建溪有閒翁謝事老林壑結¶
廬靣一丘幽深更磅礴緑水浮前榮青山連近郭齋居¶
竹為床野服冠用籜遺後多積書却老剰栽藥先春理¶
鋤耰課僕事耕作秋來三逕黄風葩間霜蕚看雲還杖¶
藜棗熟或自剥鄰叟時經過忘情共歡謔野興不自持¶
攜琴領孤鶴有時發商歌聞者咸驚愕何人知我心我¶
心無愧怍萬古此江山因君愈恢廓老我鞅掌懐卜鄰¶