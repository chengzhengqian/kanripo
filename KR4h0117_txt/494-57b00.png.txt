辦取一樽酬令節扣舷聊和竹枝歌¶
　　　夜坐¶
幽人被酒夜不眠攬衣起坐垂堂前參差花影忽滿地¶
仰見明月流青天微風吹空星漠漠時有羇鴻度寥廓¶
美人不來更漏沉天南縹緲銀河落¶
　　　賦得廬山送盧師¶
誰見匡廬百疊蒼軺車八月下潯陽天開畫障芙蓉出¶
風約銀河瀑布長秀色從來堪攬結壯遊還待發文章¶