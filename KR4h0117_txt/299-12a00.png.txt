　　　奉寄高廷禮時求賢甚急高且講學編詩不暇¶
壮遊心事巳蹉跎寂寞扄扉似養疴秋盡却看來雁少¶
暮愁空對逺山多頻傷白露摧蘭蕙獨羡清風滿薜蘿¶
見説新編又超絶近來衡鑑復如何¶
　　附鄭定¶
　　　渭上觀獵¶
草折渭門霜蕭蕭獵氣黄飛弓秋萬里縱馬日千場鵰¶
霧藏沙逈鷹風入樹長将軍驕意氣射殺白河狼¶