流光向老惜芳菲搔首悲歌心事違緑野染成延晝永¶
亂紅吹盡放春歸荆榛廢苑人閒牧風雨空城鳥夜飛¶
斷送一飜桃李盡可憐桑柘有光輝¶
　　　春晩有感¶
洛川三月鵯鵊鳴遊絮縈空塵不驚茸茸草色鋪風軟¶
㸃㸃楊花著水輕何處浮雲度天末不妨微雨破春晴¶
江南有客增歸思悵望汀洲蘋芷生¶
　　　寒食贈遊客¶