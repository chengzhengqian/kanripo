鳳鳥從何來來止桐溪傍錦毛濯春雨綵翮晞朝陽蘋¶
藻動浮彩蘭芷吹幽香鳳去今不返空餘鷗鷺行¶
　　　桐溪¶
梧桐䕃清溪溪水波粼粼上有五色鳥下有黄金鱗秋¶
雨洗白石春風生綠蘋願學羊裘子時來垂釣緍¶
　　　横湖¶
横湖如匹練風景此中稀日暖赤鱗躍天晴白鳥飛寒¶
松蟠石岸春水没苔磯幾度斜陽晚漁舟渡口歸¶