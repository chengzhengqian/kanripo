　　　長沙送别王道地官¶
遷鶯鳴楚樹浮萍集湘水相依偶同枝飄浮忽千里潭¶
州城上樓孤絶不成倚岳頂生巉峭江波轉清駛何意¶
把離觴對此秋色裏秋色可奈何湖邊有蘭茝¶
　　　九月六日早發新化¶
出郭問前路度溪望千峰曉雨送薄寒碧嶂迴秋容人¶
言秋思悲我愛山色濃歸興儻如此宦情渾已慵故園¶
黄菊花正及茱萸鍾佳節不負人江海愧浮蹤¶