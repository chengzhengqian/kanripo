作吏難堪簿領迷深居聊復學幽棲病來酒戸何妨小¶
老去詩名不厭低零落野雲寒傍水霏㣲山雨晩成泥¶
自憐甫里家聲在小摘殘蔬遶敗畦¶
　　　題丈人觀道院壁¶
淡烟浮月磬聲殘木影如龍布石壇偶駕青鸞塵世上¶
閒吹玉笛洞天寒竒香滿院晨炊藥異氣穿岩夜就丹¶
却笑飛仙未㤀俗金貂猶着侍中冠¶
　　　晩登横溪橋¶