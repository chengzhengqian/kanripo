寂寂紅塵境外天風動法林從虎過雲生咒鉢解龍眠¶
至今月到層樓上應共祥光午夜圓¶
　右説劒閒吟此三世列祖龍虎上將軍呂公遺稿也¶
　呂氏出宋丞相正惠公裔其曾孫守襲慶府死金人¶
　之難詳具宋史中子大理公因徙新昌家焉公固大¶
　理公第五孫也諱定字仲安以武顯孝宗朝爵至殿¶
　前都指揮使龍虎上將軍最貴倨矣吾呂家聲頼公¶
　籍籍其一時功名富貴邑父老相傳赫赫若前日事¶