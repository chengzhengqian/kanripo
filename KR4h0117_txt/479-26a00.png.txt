　　　送陸東川之官親藩兼省覲¶
相見京華纔幾旬又㸔征騎逐紅塵煙花正拂春風細¶
雲錦重霑雨露新瞻闕夢飛千里月上堂歡動百年親¶
鳳凰山外盱江碧五夜銀潢映玉宸¶
　　　正月十四日登木末亭¶
隂寒江左動兼旬此日晴探木末春歌遏流雲天萬里¶
氣凌飛鳥酒千巡星橋碧殿歡何在舞柘傳柑事已陳¶
風磴絶憐修竹裏夕陽禪刹更留賓¶