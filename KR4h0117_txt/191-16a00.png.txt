　　　方寺丞&KR1468;子初成¶
舟成莫厭野人過久欲從公具釣蓑積雨晴来湖面濶¶
殘花落盡樹隂多新營小店皆依柳舊有危亭尚隔荷¶
所恨前峯含暝色不然和月宿烟波¶
　　　答翁定¶
牢落祠官冷似秋賴詩消遣一襟愁喜延明月常開戸¶
貪對青山懶下樓客詫瀑竒邀往看僧誇寺僻約来遊¶
何當與子分峯隠飢嗅岩花渇飲流¶