風澄餘滓杳然天界高哀蟬無歸響叢雁鳴雲霄萬化¶
相尋繹人生豈不勞從古皆有没念之中心焦何以稱¶
我情濁酒且自陶千載非所須聊以永今朝¶
　　　庚戌嵗九月中於西田穫早稻¶
人生歸有道衣食固其端孰是都不營而以求自安開¶
春理常業嵗功聊可觀晨出肆㣲勤日入負耒還山中¶
饒霜露風氣亦先寒田家豈不苦弗獲辭此難四體誠¶
乃疲庶無異患干盥濯息簷下斗酒散襟顔遥遥沮溺¶