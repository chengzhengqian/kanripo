不然浩蕩凌雲句豈是枯腸泥饘粥余時遠客范陽西¶
土醖作酸那慣服廨舍冷落幸無花若使見花増感觸¶
紛紛胥吏羅我前縱有清吟誰採録興來只據小胡床¶
仰視天際飛鴻逐今日歸來眼始開君有新詩盈卷軸¶
况逢新條急卯酉何得抽書清案牘我觀官府束縳人¶
雖有良驥無逸足君於世事常超然此意要足天下獨¶
垣西徃時花底尊何事猶煩致書促百年之内良可知¶
日月如梭走相續看我面如秋葉黄愧君鬢似春條綠¶