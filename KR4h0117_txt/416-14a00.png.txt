眼底桑田與滄海人間得失浩漫漫¶
　　　舟發龍潭驛¶
王氣東南日夜浮畫船簫鼓向神州山當好處如曽識¶
江到平時只似游兩岸人家從北固六朝王業付東流¶
天風莫送征帆急景物詩家要細收¶
　　　秉之送至京口别去有詩和之¶
隔江相送望蕪城四海悠悠見汝情事觸悲歡心易醉¶
别牽南北夢先驚日邊莫負看花約湖上還尋種橘盟¶