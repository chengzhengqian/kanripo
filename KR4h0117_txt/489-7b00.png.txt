髙郵佳麗東南州主人家住湖上頭烟波浩蕩渺無際¶
緑楊芳草春悠悠波紋浪縠鏡中影春風載酒盟輕鷗¶
人生南北幾来去四海弟兄同勝遊君懷洒落不可狀¶
夕陽簫鼔鳴蘭舟東門黄犬華亭鶴榮辱不驚垂釣鈎¶
我閒為君冩心曲臨風一嘯歌滄洲¶
　　　西梁月夜懷李白¶
東有梁西有梁中流一去何茫茫多少翰林風月夜都¶
歸采石雄文章雪水翻大江雲山杳清絶呼起謫仙人¶