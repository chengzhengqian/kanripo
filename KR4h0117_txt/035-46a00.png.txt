重門朝巳啟起坐聽車聲要欲聞清佩方將出户迎晩¶
鐘鳴上苑踈雨過春城了自不相顧臨堂空復情¶
　　　聴宫鶯¶
春樹遶宫牆宫鶯囀曙光忽驚啼暫斷移處弄還長隠¶
葉棲承露攀花出未央遊人未應返為此始思鄉¶
　　　過始皇墓¶
古墓成蒼嶺幽宫象紫臺星辰七曜隔河漢九泉開有¶
海人寧渡無春雁不廻更聞松韻切疑是大夫哀¶