　　　薦福寺應制¶
梵筵光聖邸遊豫覧宏規不改靈光殿因開功徳池蓮¶
生新歩葉桂長昔攀枝湧塔庭中見飛樓海上移聞韶¶
三月幸觀象七星危欲識龍歸處朝朝雲氣隨¶
　　　奉和幸神臯亭應制¶
清蹕喧黄道乗輿降紫宸霜戈凝曉日雲管發陽春臺¶
古全疑漢林餘半識秦宴酣詩布澤節改令行仁昔恃¶
山河險今依道徳淳多慚獻嘉頌空累屬車塵¶