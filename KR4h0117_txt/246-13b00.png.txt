十年歌舞揚州夢爭似依山閲耦耕¶
　　　中酒春¶
春來中酒朝朝病擁被高眠懶出門草綠漸迷湖上路¶
花開未到郭西村湘娥有瑟催歸雁楚客無書托故園¶
惆悵東風醒亦醉夢中常是賦招魂¶
　　　遊三門山二首¶
黄茅葢屋石為門路轉溪迴更有村果樹連園收芋栗¶
豆花滿地散雞豚雲深易就漁樵隠山逺全忘市井喧¶