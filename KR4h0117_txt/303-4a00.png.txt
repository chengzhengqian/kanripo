　　　烏棲曲¶
九月過姑蘓江頭霜草枯西風吹葉盡愁殺夜棲烏棲¶
烏月明裏霜重驚還起無處托安巢啞啞渡江水江波¶
淺復深東去無還心白苧吳宫曲能成哀怨音只言懽¶
樂長相保青春幾時秋又老可憐西子斷膓花不及虞¶
姬美人草舞罷垂楊金縷衣椒房絳燭明星稀越騎争¶
馳山海動吴歌尚繞梁塵飛梁塵飛飛白苧哀烏啼夜¶
半閶門開鴟夷浮江麋鹿來月明猶照姑蘓臺¶