去國三巴遠登樓萬里春傷心江上客不是故鄉人¶
　　趙彦昭(字奐然/甘州人)¶
　　　奉賀聖製立春日侍宴内殿出剪綵花應制¶
剪綵迎初候攀條寫故真花随紅意發葉就緑情新嫩¶
色驚銜燕輕香誤采人應為薫風拂能令芳樹春¶
　　　奉和人日清暉閣宴羣臣遇雪應制¶
出震乗東陸憑高御圵辰祥雲應早嵗瑞雪候初旬庭¶
樹千花發階蓂十葉新幸承今日宴長奉萬年春¶