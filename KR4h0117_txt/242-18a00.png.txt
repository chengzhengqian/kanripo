　　　送蘇州卜者¶
㡬歲京華賃屋居得官猶苦食無魚成都誰問君平卜¶
江左人知郭璞書春水浮空波緩緩秋機織字錦舒舒¶
虎丘剰飲千鍾酒醉裏高歌唱闔閭¶
　　　奉陪薦食英宗神御殿用繼學韻¶
乘石松隂偃翠虬先王曾此駐龍輈茂林弓劔隨天御¶
原廟衣冠奉月游藉玉已行周制度酎金那罰漢諸侯¶
百馨水陸修葅醢望拜孤臣涕莫收¶