　　　赴嘉州過城固縣尋永安超禪師房¶
滿寺枇杷冬著花老僧相見具袈裟漢王城北雪初霽¶
韓信臺西日欲斜門外不須催五馬林中且聼演三車¶
豈料巴川多勝事為君書此報京華¶
　　　送盧郎中除杭州赴任¶
罷起郎官草初分刺史符海雲迎過楚江月引歸吴城¶
底濤聲震樓端蜃氣孤千家窺驛舫五馬飲春湖栁色¶
供詩用鶯聲送酒須知君望鄉處枉道上姑蘇¶