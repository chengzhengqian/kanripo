　　　　金盆沐髪¶
一片香雲濕不飛翠光浮動影娥池盈盈蟬翅含風冷¶
剪剪鴉翎帶雨垂泉沫亂跳珠錯落指尖微露玉參差¶
妝成倦把䦨干倚滑墮金釵不自知¶
　　　　月奩勻面¶
春盡花枝痩幾分曉妝不覺暗銷魂羞娥謾自横眉黛¶
薄粉何由掩淚痕青嵗不留人易老翠鸞飛去影空存¶
愁來拍塞成長歎嘘得清光慘欲昏¶