　　　送邢先生代作¶
野岸平蕪接暮煙離人初上衛河船沽來酒薄難成醉¶
釣得魚多不用錢雲破月移沙際樹萍開風動水中天¶
吟餘斜日孤㠶外閒聽漁歌自在眠¶
　　　遊紫金山¶
退休贏得老來閒跳出浮生夢覺闗鏡影地涵三處水¶
玉痕天鑿兩重山白雲為我供詩興紅葉欺人上醉顔¶
自笑平生如倦鳥随風飛去又飛還¶