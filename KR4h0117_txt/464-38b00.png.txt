百年弧矢春同醉不厭茅堂隱竹扉¶
　　　寄題纓溪草堂¶
背郭高林開草堂堂前潭水即滄浪鷗鳬泛泛澄波靜¶
雲石泠泠白晝長試濯冠纓歌孺子却疑圖畫對瀟湘¶
仙郎莫負澄清志塵海烟沙正渺茫¶
　　　翠微閣¶
病足登臨老更艱人扶闌曲費躋攀憑虚試眺前年景¶
移席重看舊日山風閣崔嵬雲外逺雨樓岑寂翠微閒¶