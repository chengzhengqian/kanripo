玉粳半露櫻唇淺楊家姊妹恐未如瓊樓金屋誰當居¶
風流有客㸔不足渇懐慰盡傾心初醉翁四度洛陽裏¶
宦轍匆匆忙未已人生樂事能幾畨莫惜花前傾綠蟻¶
　　　題山水障¶
王孫妙思奪化工儘收丘壑藏心胸醉來傾倒玉壺墨¶
灑向鵝溪作秋色濕雲初起山翠新回風不斷波粼粼¶
石梁煙外轉蕭瑟薜蘿掩映幽人宅逍遥二老晩風餘¶
沿溪散歩飄輕裾翩然與鶴立松下彷彿當年避秦者¶