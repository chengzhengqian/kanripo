擁被宿雲館神清夢亦安水聲喧夜雨山氣挾春寒簷¶
箔明星度溪薌白露團神仙隱名姓厓上浪尋看¶
　　　贈方文玉左轄南還¶
榜下人還幾天涯意倍親因君謝塵鞅復此歎參辰戎¶
務時㕘畫軍興屢算緡江湖平劇寇越巂拊罷民禄秩¶
承三錫封章見屢陳客途方雨雪故國尚松筠潮汐門¶
通海清輝月近隣山僧遺紫笋漁父薦纎鱗觸事情俱¶
適無為俗轉淳穀齋諸老在結社繼前人¶