羽坐歎清夜月中歡愴有違行子念明發僅能泯寵辱¶
未免傷離别江湖不可忘風雨勞相思明時當盛才短¶
伎安所設何日謝百里從君漢之澨¶
　　　仰答韋司業埀訪¶
呦呦食萍鹿常飲清泠川但悦豐草美寜知牢饌鮮主¶
人有幽意將以充林泉羅網幸免傷䝉君復覊牽髙堂¶
列衆賔廣座鳴清絃俯仰轉驚惕徘徊獨憂煎緬懐雲¶
巖路欲往無由緣物各有所好違之傷自然¶