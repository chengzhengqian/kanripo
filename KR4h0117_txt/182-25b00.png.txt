人言造化無私力珍重仙翁挽得囘¶
　　　圭父為彦集置酒白蓮沼上彦集有詩因次¶
　　　其韻呈坐上諸友¶
大阮歸來客滿堂更移芳席近囘塘共憐的皪水花淨¶
并倚披離風葢凉銀筆看題青玉案佳人恨望碧雲鄉¶
此時此景真愁絶病著無因為舉觴¶
　　　送四十叔父¶
吾家從昔號青門叔父于今道更尊客路艱難空自惜¶