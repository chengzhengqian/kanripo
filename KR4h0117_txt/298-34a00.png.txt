燒泉門夕寒花隴樹秋臨風一澆酒回首淚雙流¶
　　　梅江送林中洲歸¶
不羡魚羮飯寜甘苜蓿香小齋隣蠏舍曲几近蛟房别¶
路分沙堰行衣受海霜到家看舊竹凉月滿横塘¶
　　　廣陵懐古¶
海門潮落見𤓰洲雲樹蒼茫馬上遊千里河山歸禹貢¶
百重煙水入淮流蕪城積夢璚花月隋苑傷心碧草秋¶
二十四橋人静後為誰還倚木蘭舟¶