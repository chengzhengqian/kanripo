北上莫渡河龍門如天誰敢過西遊莫趨蜀瞿塘如馬¶
誰敢觸大星未落月掛樹行人出門向何處日日西東¶
徃復來青山不斷天涯路天涯路險更無窮破裘羸馬¶
怯秋風日高茅屋猶未起愧爾山中白髪翁¶
　　　團扇詞¶
團扇何皎潔誤放雪與月雪當有時汚月亦有時缺妾¶
恨似天長君恩成雨絶昨夜秋風長信來星河已見西¶
南回妾有新詞詎堪冩夜撲流螢玉堦下¶