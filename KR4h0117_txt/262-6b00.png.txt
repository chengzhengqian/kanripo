轆轤索褪垂金井水殿風來晩花浄美人睡起袒蟬紗¶
照見臂釵紅肉影荔子漿酸搖左車阿母新進朱陵瓜¶
侍奴手浴井花冷水氷金盆擎掌窊鸞刀未破圓玉斗¶
斗破紅氷驚落手玉郎渴甚索相嘲可忍食殘團月凹¶
　　　屏風謠¶
瑠璃怯寒翡翠熱芍藥芙蓉四時絶深堂氣候異冬春¶
門外酸風箭入骨匡牀毾㲪踏香雪紅姬扶醉醉眼纈¶
金缸燄燄照羅襪阿瞞嬌郎慎輕劣隙光射人如白日¶