葛汁啖盡金樽空分香賣履恩愛畢西陵落日生悲風¶
三方鼎峙霸圖熄玉輦金輿已陳迹冷雨寒煙滿鄴中¶
惟見銅駞卧荆棘誰憐地老天亦荒宫瓦散落猶深藏¶
千年劫火煉不化至今出土生輝光草根纒繞苔蘚蝕¶
鄴中野人初未識臨江太守欣得之此物不應同瓦礫¶
殷勤拂拭重磨礲制作豈讓端州工鳳池先生真好古¶
寳此乃與瓊瑰同先生自昔稱才俊忽見珍奇豁方寸¶
龍香麝臍益光妍玉質金輝發清潤翻思淪埋塵土鄉¶