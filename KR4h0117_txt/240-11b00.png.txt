　　　道中漫興二首¶
雲氣千峰暝溪流水拍橋竹蹊泥滑滑榕樹雨瀟瀟曲¶
棧鉤崖角垂虹挂嶺腰山家酒初熟或事借椰瓢¶
綠樹鶯啼盡山紅暎碧蘿一年春事了四月雨聲多閩¶
海夏無暑山田晩種禾逺人千里别歸思欲如何¶
　　　鸚鵡曲題楊妃繡枕¶
水晶簾垂宫晝長六曲屛風圍繡牀美人春睡苦不足¶
夢隨飛燕遊昭陽覺來粉汗濕香臉一線新紅枕㾗淺¶