　　　己巳盗息還山¶
野人卜築近桃源倉卒擕書出故園隣邑風塵隨處起¶
深林煙火㡬家存正愁戌角翻悲調忽喜征衣洗血痕¶
緑樹隂中丹荔熟諸孫擁帚候柴門¶
　　葛川仙跡¶
盤松偃蹇老龍形下覆仙翁煉藥亭火候漸消灰候冷¶
苔痕半沒履痕青誰云弱水環璚島未必藍橋隔錦屏¶
自有朝天雙舄在懶隨鸞鶴上蒼冥¶