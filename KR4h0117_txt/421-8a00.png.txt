萬里慈闈江水南孤兒雲望思何堪官居國學曾無㡬¶
䟽述烏情巳再三紫陌風埃歸裏浄白魚春浪夢中甘¶
不知温趙何為者地下聞風也合慚¶
　　　楊州贈别薛助教先生¶
千里同舟一月寛維揚此别兩情難篷忩明日不相見¶
杯酒今朝休放乾綵服羡君堂下舞白雲嗟我客邊看¶
鍾山山色濃如許盡屬清閒自在官¶
　　　建寜滕侍御招遊南郭草亭¶