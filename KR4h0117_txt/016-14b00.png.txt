殿帳清炎氣輦道含秋隂淒風移漢筑流水入虞琴雲¶
飛送斷雁月上淨疎林滴瀝露枝響空濛煙壑深¶
　　　詠畫障¶
芳晨麗日桃花浦珠簾翠帳鳳凰樓蔡女菱歌移錦纜¶
燕姬春望上瓊鈎新妝漏影浮輕扇冶袖飄香入淺流¶
未減行雨荆臺下自比凌波洛浦遊¶
　　　入朝洛堤步月¶
脈脈廣川流驅馬歴長洲鵲飛山月曙蟬噪野風秋¶