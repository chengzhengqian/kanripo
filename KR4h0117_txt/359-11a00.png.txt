　　　贈僧¶
桑門聞説遠公賢遯迹廬山四十年祗樹清風揮玉麈¶
曇花香雨擁青蓮乾坤夢覺空中相水月心閒定裏禪¶
塵事相闗長擾擾虎溪何日細談𤣥¶
　　　賦得馳道玉聲寒送羅澤御史之南京¶
禁城鐘鼓漏初殘珮玉聲中引百官響度碧雲雙闕曙¶
清揺秋月九霄寒花邉振䖏風霜肅天上朝回雨露寛¶
豸史承恩南去日幾迴清夢聽珊珊¶