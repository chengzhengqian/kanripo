華陽道士南遊歸手中半巻青蘿衣自言逋客持贈我¶
乃是錢塘丁翰之連江大抵多奇岫獨話君家最奇秀¶
盤燒天竺春筍肥琴倚洞庭秋石瘦草堂暗引龍泓泉¶
老樹根株若蹲獸霜濃果熟未容收往往兒童雜猿狖¶
去嵗猖狂有狂寇官軍解散無人鬬滿城奔迸隠君閒¶
只把枯松塞圭竇前度相逢正賣文一錢不直虚云云¶
今来利作採樵客真可抛身麋鹿羣¶
　　　秋熱¶