長松樹下小溪頭斑鹿胎巾白布裘藥圃茶園為産業¶
野麋林鶴是交游雲生澗户衣裳潤嵐隱山厨火燭幽¶
最愛一泉新引得清泠屈曲遶階流¶
　　　又¶
日髙睡足猶慵起小閣重裘不怕寒遺愛寺前欹枕聽¶
香爐峰雪撥簾看匡廬便是逃名地司馬仍為送老官¶
心泰身寜是歸處故鄉何獨在長安¶
　　　正月十五日夜東林寺學禪偶懐藍田楊主簿¶