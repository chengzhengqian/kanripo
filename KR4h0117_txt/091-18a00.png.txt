南北各萬里有雲心更閒因風離海上伴月到人間洛¶
浦少髙樹長安無舊山徘徊不可駐漠漠更東還¶
　　　夜與故人別¶
白日去難駐故人非舊容今宵一别後何處復相逢過¶
楚水千里到秦山幾重語來天又曉月落滿城鐘¶
　　　南遊¶
窮秋幾日雨處處生蒼苔舊國寄書後涼天方雁來露¶
繁山草濕洲暖水花開去盡同行客一帆猶未回¶