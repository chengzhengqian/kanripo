　　　賦得張公山送程本和之京¶
一峰矗矗雲中起樹杪離天不盈咫支曼逶迤何可窮¶
磅礴江南數千里向人好鳥弄絲簧觸目竒花絢羅綺¶
擬登絶頂汗漫遊俯視羣生𣺌如蟻一時髙興浩難憑¶
盡託離歌壯遊子紅霓氣吐逼霜旻紫電腰懸拂秋水¶
瀛洲聲價髙于山珍重斯行須仰止後會應知幾許時¶
杏花御苑東風裏預喜金吾是故知夜半行蹤信騮駬¶
　　　分賦琪園瑶草¶