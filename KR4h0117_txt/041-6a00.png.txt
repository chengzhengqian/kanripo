　　　晩歸東園¶
出郭喜見山東行亦未逺夕陽帶歸路靄靄秋稼晚樵¶
者乗霽歸野夫及星飯請謝朱輪客垂竿不復返¶
　　　無盡上人東林禪居¶
草堂每多暇時謁山僧門所對但羣木終朝無一言我¶
心愛流水此地臨清源含吐山上日蔽虧松外村孤峰¶
隔身世百衲老寒暄禪户積朝雪花龕來暮猿顧余守¶
耕稼十載隱田園蘿蓧慰舂汲巖潭恣討論洩雲豈知¶