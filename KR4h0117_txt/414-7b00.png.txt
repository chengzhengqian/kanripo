王孫夜夜愁多夢疑有芳魂落鏡臺捲簾忽見孤飛燕¶
白日光隂疾如箭墳頭應長素馨花長對春風寄幽怨¶
　　　東風解凍應制¶
去歲都城三尺雪御水潺潺凍全結半夜春從地底回¶
一片菱花暖初裂春風着水水不知縠紋澹澹挼清漪¶
退朝閒歩石橋上流澌半入昆明池黄栁垂絲拂東岸¶
蕩潏波心影凌亂青陽杲杲射圎沙幾簇魚苖聚還散¶
太乙東皇隨斗行韶華拍塞皆春聲臨流攬勝心獨喜¶