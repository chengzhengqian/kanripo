雖名伴送半無家旋賣珠環問親戚一為商婦始自憐¶
十年不見回番船年多不記敎坊曲時時尋撥相思絃¶
　　牟獻之¶
　　　送婁伯髙遊吳¶
桃花水暖清明前長隄栁色青如烟男兒年少重意氣¶
春風買醉吳江船西湖三月春更好笙歌錦繡神仙島¶
紫燕樓深翠黛閒碧羅天浄楊花老興亡往事置勿論¶
千金不惜酬歌樽酒酣莫作後庭曲遊人思斷江南魂¶