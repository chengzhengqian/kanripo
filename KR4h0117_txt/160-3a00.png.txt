松竹窈窕環琳宫自憐病骨挂塵網幔亭髙㑹何由逢¶
解衣歸卧玉瑣碎仰看明月穿疎篷¶
　　　向和卿覽余詩見贈次韻奉酬¶
杜陵頭白長昬昬海圖舊繡冬不温更遭惡卧布衾裂¶
盡室受凍憂黎元詩人窮愁自古爾豈若種藝依青門¶
嗟余老懶世不用窮巷久雨無髙軒蟲鳴鳥噪感時節¶
嫠不恤緯羞前言殘章斷簡棄不録自愧潢潦無根源¶
君胡衮字富褒飾三復妙語將誰論知君獨負青雲器¶