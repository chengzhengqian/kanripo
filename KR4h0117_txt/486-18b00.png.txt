　　　贈宜興友人¶
好山吾郡説荆南天與幽人着草菴坐踞松臺延夜月¶
歩隨鳬舄破朝嵐茶經雅致追桑苧橘頌髙風憶子瞻¶
咫尺未能驅俗駕應從玉版特相㕘¶
　　　䆳菴閣老宅賞燈限韻¶
芳宵娛客漫張燈何幸龍門此共登放夜有恩寛漢禁¶
分盤隨意出盧蒸未論火樹三千架真在瑶臺十二層¶
玉燭喜調今日㤗相公元不自能言¶