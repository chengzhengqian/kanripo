　　　　山有大雲寺寺有雲母泉甘芳潔清大旱不¶
　　　　竭唐李華有詩序之甚詳其末云華貶杭州¶
　　　　司功恩復左補闕次于岳陽江山延望思與¶
　　　　髙賢共飲雲母之泉躬耕墨山之下敢違朝¶
　　　　命無閒私欲秋風露寒洞庭㣲波一聞猿聲¶
　　　　不覺涕下况支離多病年甫始衰願餌藥扶¶
　　　　夀以究無生之學事乖志負火爇余心三復¶
　　　　其言而悲之因次其韻¶