皎皎月又缺鮮鮮菊可收汀雲迷島嶼山雨落扶留市¶
有屠牛杌江連邏吏舟恐無賒酒處垂白對清秋¶
　　　苦熱¶
晩凉慰我渴秋暑着人煩拄杖縁溪足看潮到栁根哦¶
詩衰骨痛開卷病眸昬六月飛雲冷相思只㫁魂¶
　　　枕上偶成¶
折簡無官府蒲團了歲年岩雲交樹白水月印沙圓懶¶
甚陶元亮閒于魏仲先吾曹先分薄於福敢求全¶