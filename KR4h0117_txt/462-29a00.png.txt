　　　病起對雪和東坡韻¶
恠甚寒空噪暮鴉關河千里斷行車諸天有相皆成幻¶
古木無根也著花錦帳酣懐歸甲第剡溪清興在詩家¶
分明雞鶩朝來跡疊疊堦前作篆义¶
　　　其二¶
落處無論巨與纎平鋪格様類粧嚴廟廊調燮慿占嵗¶
兒女商量謾到鹽誰向歌鐘誇白戰我憐短褐有窮簷¶
江南一種天成趣墻角踈梅正鬪尖¶