從耦耕柴門藝松菊去去且入城懐抱向誰傾姚公有¶
古道虗夷多逺情俾爾遂髙隱狂歌樂幽貞¶
　　　聽錢文則彈琴¶
牛鳴野窌中雞登山木上黄鍾雜姑洗舂容以清亮别¶
鵠暮鳴飛流水春演漾愛爾絃手忘令我形神暢憶昔¶
擅能事宋袁余所向錢君生獨後超軼絶塵鞅操琴晩¶
聞道月斧揮天匠杳如清廟瑟朱絃聽歎唱古道乆寂¶
寥古音亦淪喪促軫淚沾纓歌詩重悲悵¶