心逺飄然若仙儔意氣已覺凌丹邱惜今二老不復作¶
空使感歎臨長流頼有衡山補遺墨清溪明月至今留¶
　　　寄沐參将崧¶
故人憶自滇南别忽忽已是十年餘雁飛亦是限南北¶
不道十年無尺書将軍勇鋭富韜畧有才偃屈空居諸¶
吁嗟壮志豈終歇對酒猶自談穰苴公家老驥適棄野¶
臂韝蒼鷹常待呼丈夫功業各有時幸今南夷宴無虞¶
應知静處學不廢好客還似當時無春來秋去花滿户¶