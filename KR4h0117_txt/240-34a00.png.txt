誰家翠袖隔簾香細歌金縷鳴牙板新酒檀槽出玉漿¶
卧病日長思往事買舟乘興過滄浪¶
　　　奉次參政繼譽王先生海南還桂林道中韻¶
空山幽響落林柯蠻犬呶呶吠碧蘿大庾嶺頭三月盡¶
鬱孤臺下幾人過檳榔雨過鳩鳴急荔薜雲深猿嘯多¶
幾度裁詩寄相憶江南如此柰愁何¶
　　　無題¶
為客三年海上洲故郷何處瘴雲稠數千里外蠻人域¶