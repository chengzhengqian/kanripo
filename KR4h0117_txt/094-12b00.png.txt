却思平子賦歸田芙蓉欲綻溪邊蕊楊栁初迷渡口烟¶
自笑無成今老大送君垂淚郭門前¶
　　　重送徐州李従事商隠¶
晩乗征騎帶犀渠醉别都門慘袂初蓮府望髙秦御史¶
栁宫官重漢尚書斬蛇澤畔人烟曉戲馬臺前樹影疎¶
尺組掛身何用説古來名利盡丘墟¶
　　　題白馬驛¶
晩麥芒乾風似秋旅人方作蜀門遊家林漸隔梁山逺¶