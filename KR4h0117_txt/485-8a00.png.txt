蒼弁峰頭屐清苕溪上槎餘生只山水吾性本煙霞適¶
意風前枕驚心夢裏笳閒門無客到緑草任教遮¶
　　　又¶
避客常懸榻躭詩不到家鋤雲時種藥分月夜煎茶踪¶
跡寰中梗勲名鏡裏華棋枰與書巻樂事豈湏賒¶
　　　浄慈寺次金近山内翰韻¶
南屏幽勝處秋日此躋攀路轉橋通寺峰廻塔映山繞¶
堤松栢古懸磴薜蘿閒悵望平湖渺長空一鳥還¶