　　　桃源行¶
雲山重疊溪水春漁舟逺去茫無津但見桃花萬千樹¶
寂寂何曽逢一人登岸縈紆遶山隩壑轉林開見原陸¶
忽聞雞犬隔煙蘿似有人家住深竹竹畔誰歟邂逅逢¶
衣冠不類今人服問知此地名桃源隂隂亦有桑麻園¶
自縁物外風光别不比人間塵俗喧東隣西舍須㬰集¶
争向漁郎問鄉邑如今世上是何朝從來此地無人入¶
復云先世來此間子孫遂爾不知還三春處處桃花雨¶