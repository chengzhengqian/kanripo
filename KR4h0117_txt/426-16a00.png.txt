　　　三岔驛題壁¶
長安已恨庭幃逺又去長安大路西八月石田初秀麥¶
數家茅屋不聞雞山深易晚雲生頂路僻多秋草至臍¶
何日挂冠歸去好太行山下一枝棲¶
　　　洮州題壁再次石豸史韻¶
眼前風物異中華每笑居夷事可嗟鼙鼔聲隨畨唱急¶
旌旗影逐塞兵斜北看斗柄天應逺西到河源路不賖¶
却恨平城猶苦戰烽烟未靖我何家¶