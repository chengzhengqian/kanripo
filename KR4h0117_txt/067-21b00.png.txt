梧桐揺落似貧居青門逺憶中人産白首間看太史書¶
城下秋江寒見底賓筵休訝食無魚¶
　　　遊郭駙馬大安山池¶
馬嘶芳草自淹留别館何人屬細侯仙杏破顔逢醉客¶
綵鴛飛去避行舟洞簫日煖移賓榻垂柳風多掩妓樓¶
坐閱清暉不知暮煙横北渚水悠悠¶
　　　郡中言懷寄西川蕭員外¶
功名無力愧勤王已近終南得草堂身外盡歸天竺偈¶