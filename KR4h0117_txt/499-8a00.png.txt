漏香沈燼青燈夜吐花孤吟成底事句穩足生涯¶
　　　訪顧子諫龍石山居¶
愛爾村居好幽栖興不窮晚煙凝樹白霜葉映山紅飯¶
煮香秔稻茶烹顧渚風明朝向城市不必念泥鴻¶
　　　夜宴子諫書齋啓窻見月喜而再賦¶
徑僻無人到柴門夜不關清樽開緑醑白月掛青山室¶
靜心逾妙香銷意亦閒無論去與住且復破愁顔¶
　　　春寒¶