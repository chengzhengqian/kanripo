南風欲理増江棹已借青山卜墓隣¶
　　　次韻定山先生種樹¶
橋下流泉十丈窪橋頭草屋萬株花闗闗終日鳥鳴樹¶
歲歲春風人在家何處三杯歌浦口祗留殘夢在天涯¶
樽前不見滄溟濶浩浩還君一笑誇¶
　　　清明前二日有懐亡友伍光字無子¶
先生英骨𦵏蓬萊幽思憑高不易裁荒歲無窮春易老¶
清明將近雨還來皇天自合包胥怒泉壤誰興伯道哀¶