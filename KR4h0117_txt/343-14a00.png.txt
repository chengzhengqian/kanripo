獨醒因續屈原吟清風洒落猗蘭浦細雨蕭疎斑竹林¶
數載相逢重㑹面洞庭無底是離心¶
　　　謝劉子髙惠冰¶
御井開冰賜近官故人馳贈出朝端天霜積塊承金盌¶
雨露融英薦玉盤受賜知君恩最重分嘗令我病先安¶
憶曽烏府居長夏近侍擎來滿座寒¶
　　　登鳳臺¶
鐘山秀疊御屏風金闕端居紫翠中千里帝畿王地濶¶