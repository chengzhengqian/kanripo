殘臘泛舟何處好最多吟興是瀟湘就船買得魚偏美¶
踏雪沽来酒倍香猿到夜深啼嶽麓雁知春近到衡陽¶
與君剰採江山景裁取新詩入帝鄉¶
　　　題廬嶽劉處士草堂¶
仙境閒尋採藥翁草堂留話一宵同若看山下雲深處¶
直是人間路不通泉冷藕花来洞口月将松影過溪東¶
求名心在閒難遂明日馬蹄塵土中¶
　　　山中寄詩友¶