　　　九江旅夜寄山中故人¶
弱栁風髙逺漏沉坐來難便息愁吟江城雪盡寒猶在¶
客舍燈孤夜正深塵土積年粘旅服闗山無處寄歸心¶
此時遥羡閒眠侣静掩雲扉卧一林¶
　　　遊西禪¶
逺岫當軒列翠光髙僧一衲萬縁忘碧松影裏地長潤¶
白藕花中水亦香雲自雨前生淨石鶴于鐘後宿長廊¶
遊人戀此吟終日盛暑樓臺早有涼¶