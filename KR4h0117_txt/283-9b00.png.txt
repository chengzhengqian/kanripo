城南遺跡舊復此構新樓山色風餘淨溪聲月下幽華¶
裾時共接紅粉任遟留寄語登臨者無詩莫謾遊¶
　　　送許時用歸越¶
舊擢庚寅第新題甲子篇老來諸事廢歸去此身全煙¶
樹藏溪館霜禾被石田鑑湖求一曲吾計尚茫然¶
　　　臨洮書事¶
此郡臨邉塞時平不戒嚴民居蕃漢雜僧語梵唐兼翠¶
石堪磨硏鹹泉食當鹽秦城何處是日暮動遐瞻¶