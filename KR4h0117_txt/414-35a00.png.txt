叢祠香火對山開相國勲名重古來浴日有人歸薦草¶
嘯風無鬼附荒萊晴雲忽作千峰暝朔氣還傳萬壑哀¶
遺愛已深忘嵗月長松生子竹生胎¶
　　　送南京少宗伯尹正言先生奉表入賀禮成還¶
　　　　任¶
章城西畔設離筵冠盖紛紛下集仙馬首紅塵猶昨日¶
鏡中華髮幾流年行當緑樹飛霜後歸及江梅破臘先¶
珍重一觴情莫盡雙旌揺曵夕陽邊¶