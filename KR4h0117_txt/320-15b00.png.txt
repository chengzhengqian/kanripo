廻首蓬萊天萬里忍教塵髩白毿毿¶
　　　自姚安出普淜¶
層關飛鞚出寒雲萬木歸鴉亂夕曛山自蜻蛉川口合¶
路從鸚鵡嶺西分道傍築室新成市塞上屯田久駐軍¶
逺客誰無鄉土念悲笳吹動不堪聞¶
　　　過小雲南¶
眼明百里眺晴川洗我悲辛一逈然山氣成雲無五色¶
石光如鏡有千年荷戈戍士終懷土賣劒居民盡力田¶