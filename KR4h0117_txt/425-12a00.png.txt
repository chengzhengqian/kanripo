　　　神樂道院分詠枸杞¶
簇簇紅霜映石壇高標留借野人看風光牽挽藤三尺¶
秋色扶持竹半竿本草性涼消内熱仙家味苦帯儒酸¶
向来肺為憂時渴欲臥籬根待一飱¶
　　　送張兼素之師宗¶
一封何敢犯龍鱗欲乞清明恕直臣萬里又成嚴譴日¶
百年同是畏途人休為太傅臨湘弔善保元城過嶺身¶
麟鳳從来天下瑞未容魑魅久相親¶