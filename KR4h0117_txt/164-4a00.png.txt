荒野少人去竹輿伊軋聲晴雲秋更白野水暮還明寂¶
寞信吾道淹留諳物情王喬有餘舄借我一東征¶
　　　宿資聖院閣¶
暮投山崦寺髙處絶人羣逺岫林間見微泉舍後聞閣¶
虚雲亂入江闊野横分欲與僧為記今年懶作文¶
　　　道中寒食二首¶
飛絮春猶泠離家食更寒能供幾嵗月不辦了悲歡刺¶
史葡萄酒先生苜蓿盤一官違壯節百慮集征鞍¶