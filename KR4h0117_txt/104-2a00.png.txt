碧海廣無際三山高不極金臺羅中天羽客恣遊息霞¶
液朝可飲虹芝晩堪食嘯歌自忘念騰舉寧假翼保夀¶
同三光安能紀千億¶
將過太帝宫暫詣扶桑處真童已相迓為我清宿霧海¶
若寧洪濤羲和止奔馭五雲結層閣八景動飛輿青霞¶
正可挹丹椹時一遇留我宴玉堂歸軒不令遽¶
欲超洞陽界試鑒丹極表赤帝躍火龍炎官控朱鳥導¶
我昇綘府長驅出天杪陽靈正赫暉四達何皎皎為爾¶