　　　杭州呈勝之¶
遊觀須知此地佳紛紛人物敵京華林巒臈雪千家水¶
城郭春風二月花彩舫笙歌吹落日畫樓燈燭映殘霞¶
如君援筆宜摹寫付與塵埃北客誇¶
　　　金明池¶
霓旌遠遠拂樓船滿地春風錦繡筵三島路深浮閬苑¶
九霞觴滿奏鈞天仗歸金闕浮雲外人望池臺落日邊¶
最引平生江海趣波瀾一段草如煙¶