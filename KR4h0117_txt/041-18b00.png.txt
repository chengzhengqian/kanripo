　　　題盧五舊居¶
物在人亡無見期閒庭繫馬不勝悲窗前綠竹生空地¶
門外青山如舊時悵望秋天鳴墜葉㠝岏枯栁宿寒鴟¶
憶君淚落東流水歲歲花開知是誰¶
　　　宿香山寺石樓¶
夜宿翠㣲半髙樓聞暗泉漁舟帶逺火山磬發孤煙衣¶
拂雲松外門清河漢邊峰巒低枕席世界接人天靄靄¶
花出霧輝輝星映川東林曙鶯滿惆悵欲言旋¶