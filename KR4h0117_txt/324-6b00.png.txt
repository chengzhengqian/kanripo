樓外園林春已遍樓中美人夢初斷疎簾半捲落花深¶
年華却逐鶯聲換别來煙月幾經秋楚天西望空生愁¶
玉堂此日見圖畵彷彿湖山曾舊遊何時拂衣賦歸去¶
孤棹還尋舊遊路雨過芳洲春水深更擬褰裳采芳杜¶
　　　紫帽雲松圖¶
巍巍紫帽峰聳翠何盤鬱天地鍾秀竒鬼神䕶靈窟原¶
頭突見若堂封精魂出入無尋蹤已覩騰空見佳氣更¶
憐落日生愁容隂雲黯慘結空暝長松蕭颯西風勁荆¶