波光浮月上簾髙儘教魚鳥欣相託何但賓朋識所遭¶
謾把西湖輕較量主人襟度𣺌雲濤¶
　　　題趙千戸嵩西庄用壁間韻¶
嫩栁微波夾路明一亭容與課深耕閒中隐几有餘地¶
醉裏凭欄無限情花氣暖催春日轉山光遙帯暮雲平¶
鍪弧本是承傳物其奈林泉宿共盟¶
　　　龍潭¶
髙皇曽此駐龍旌一掬靈湫遂有名雲遶重巖朝作陣¶