願奉更衣蘭麝氣恐君馬到自驚香¶
　　　宛轉歌¶
七夕天河白露明八月濤水秋風驚樓中恒聞哀響曲¶
塘上復有辛苦行不解何意悲秋氣直置無秋悲自生¶
不怨前階促織鳴偏愁别路擣衣聲别燕差池自有返¶
離蟬寂寞詎含情雲聚懐清四望臺月冷相思九重觀¶
欲題芍藥詩不成來採芙蓉花已散金樽送曲韓娥起¶
玉柱調弦楚妃歎翠眉結恨不復開寳鬢迎秋度還亂¶