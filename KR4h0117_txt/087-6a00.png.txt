渡頭風雨見初来也知榆塞寒須别莫戀蘋汀暖不迴¶
試向富春江畔過故園猶合有池臺¶
　　　途中秋晩送友人歸江南¶
又指煙波算路岐此生多是厭羇離正逢搖落仍須别¶
不待登臨已合悲里巷半空兵過後水雲初冷雁来時¶
扁舟未得如君去空向滄江夢所思¶
　　　夏日書懐寄道友¶
達即匡邦退即耕是非何足撓平生終期道向希夷得¶