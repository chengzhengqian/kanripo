　　　同張侍御鼎和京兆蕭兵曹華嵗晚南園¶
公府傳休沭私庭效陸沈方知從大隐非復在幽林闕¶
下忠貞志人間孝友心既将冠葢雅仍與薜蘿深寒變¶
中園栁春歸上苑禽池涵青草色山帶白雲隂潘岳閒¶
居賦鍾期流水琴一經當自足何用遺黄金¶
　　　長安道二首¶
鳴鞭過酒肆袨服遊倡門百萬一時盡含情無片言¶
西行一千里暝色生寒樹暗聞歌吹聲知是長安路¶