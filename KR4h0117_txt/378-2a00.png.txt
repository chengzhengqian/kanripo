夕陽漸低沙鳥迥劃然一嘯海天碧吳越西山雲盡白¶
圖中風景偶相同嗟我胡為久行役¶
　　　題蓬萊深處¶
聞道蓬萊别有春五雲深處隔凡塵松迷鶴逕渾無路¶
花暗簫聲不見人滄海日華翻貝闕三山霞氣逐飈輪¶
劉郎自是神仙侣何用天台更問津¶
　　　送王格心考滿¶
冠葢紛紛曉出城城頭送别若為情青雲莫謂歸年少¶