淡掃蛾眉出九重徘徊馬上顧飛鴻月賖金屋繁華外¶
雪滿氊廬朔漠中若使稽圖刑畵士何如申法戮元戎¶
黄雲青塚空埋玊終古香魂返故宮¶
　　　呈陳獻章先生¶
洙泗源流一𣲖東若為山斗仰文宗寫懷每見傾三峽¶
飛夢空傳到九重老去無心嗟失馬生來有志慕乘龍¶
聖賢物色浮雲外何事當年禄萬鐘¶
　　　輓李忠先生¶