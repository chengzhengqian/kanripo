百歲誰増半畆田遇壑便囘憂險地看雲高坐愛晴天¶
朝雞官馬俱無用嬴得工夫是晏眠¶
晏眠不覺過殘冬枕上哦詩倣鮑容猶喜形骸從小隱¶
肯將姓氏入斜封日中塵滿争為市樹底隂多獨課農¶
應笑丁公偏差異宵深腹上夢生松¶
　　　觀耕籍田¶
春郊風動綵旗新快覩黄衣是聖人盛禮肇行非自漢¶
古詩猶在宛如豳朝臣共助三推止野樂全勝九奏頻¶