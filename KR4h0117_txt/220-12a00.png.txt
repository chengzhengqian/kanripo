得似淵明便歸去候門童稚出歡迎¶
　　　重陽桐城道中¶
萬古長淮一帶流從來戰地不容休間關千里軍前餉¶
牢落重陽客裏秋悵望白衣來送酒了無黄菊與簪頭¶
何人早斷樓蘭首試解君王宵旰憂¶
　　　九日登資福山呈胡宣教¶
飛屐來登最上峰千山擁翠景無窮遥看雲影參差外¶
静聽泉聲斷續中今日黄花重九約何時青眼一樽同¶