君不見上林苑中客冰羅霧縠象牙席盡是得意忘言¶
者探腸見膽無所惜白酒甜鹽甘如乳緑觴皎鏡華如¶
碧少年持名不肯嘗安知白駒應過隙博山鑪中百和¶
香鬱金蘇合及都梁逶迤好氣佳容貌經過青鎖歴紫¶
房已入中山馮后帳復上皇帝班姬牀班姬失寵顔不¶
開奉帚供養長信臺日暮耿耿不能寐秋風切切四面¶
來玉階行路生細草金爐香炭變成灰得意失意須㬰¶
頃非君方寸逆所裁¶