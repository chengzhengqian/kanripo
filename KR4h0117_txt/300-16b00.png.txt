　　　其二¶
誰作丹青慰壮遊瀟湘風雨謾淹留雨深逺渚黄花夕¶
霜落平蕪白雁秋憔悴屈平應有念才華賈誼自無儔¶
騷人南去應腸斷芳草寒烟不盡愁¶
　　　輓雲窩林處士¶
青山何處白雲窩不見詩人掩薜蘿䇿杖誰尋盤谷隱¶
輟耕偏憶鹿門過芳蹊此日成桃李野服當年製芰荷¶
欲酹吟魂招楚些寜堪灑淚客中歌¶