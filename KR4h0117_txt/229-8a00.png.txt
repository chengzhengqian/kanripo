寒郊纔喜嵗葉新景物陰陰又一旬雲帶天低埀壓野¶
雨藏春晝暗迷人寧愁燈火妨明月却嘆詩家惜令辰¶
陶令而今卧江國倚樓吟望更誰親¶
　附惟晤詩¶
　　　將訪永安東山禪師先寄¶
庵在千株松桂下更無塵事到夫君髙蹤罕過呼猿澗靜¶
思唯看抱石雲日暮燈龕禽影集雪晴崖罅路形分揚¶
雄約我須投宿月裏禪餘怯論文¶