風雨送君行溪山傷我情故園春種麥髙栁暮啼鶯亂¶
世難知已常譚愧老生兹行見張翰懷抱得深傾¶
　　　謔栁¶
裊裊復揚揚春風折又長絮飛疑燕拂枝重覺鶯藏晩¶
掛初更月秋零一夜霜江邊千萬樹惟爾斷人腸¶
　　　閏七夕¶
星橋方泣别銀渚喜重過鵲整初回駕鸞停暫擲梭歡¶
如前㑹少情比去年多可是勤耕織恩容兩度河¶