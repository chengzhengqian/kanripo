湘江風露引征車入岫穿林翫物華山水禁寛無貢賦¶
翠㣲煙密有人家雨舂春稲黄雲熟日照飛泉白練賖¶
何處一聲樵牧笛飛飛落盡野棠花¶
　　　劉堯夫憲副陞廣東大參¶
十年獨守臯陶法今日應分召伯棠五嶺春風鳴翡翠¶
九溪秋色上桄榔馬援銅柱風聲逺陸賈新書計慮長¶
莫把天南論絶塞鼎鐘勲業在遐方¶
　　　送客¶