　　　徐州重修黄樓¶
樓中不見羽衣人黄堊依然四靣新坐使河流循故道¶
俯臨山石倚長津名邦信美皆吾土勝日登高與衆賓¶
從此欲傳州守事只須題壁掃清塵¶
　　　葉翁以叢竹分種因題墨謝之¶
東巷青青早見分歲寒别種共欣欣世間益者成三友¶
林下賢人詠五君雨過不須論醉日風囘時復見晴雲¶
傳神妙手今難得聊入筠窗翠鳳羣¶