　　　同白巖喬司馬遊東園次韻¶
割得鐘山一段青青林杖屨愧頻經水邊斾影魚知避¶
松下碁聲鶴解聴走壑竒泉噴夜玉攅峯怪石化秋星¶
廣庭不用重裀設繞砌苔錢繡錦萍¶
　　　宿姚氏延秀山房兼候王元孚不至¶
何處平泉别有莊新堂西崦築溪堂水風吹酒凉侵枕¶
山月窺人影到牀睡熟黄紬詩夢逺坐銷紅燭世機忘¶
多情摩詰應趍約誰貌騎驢華子岡¶