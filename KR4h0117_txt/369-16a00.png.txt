為憶江東地風光信可憐侯門深似海官道直如弦妓¶
女釵簪燕兒童紙放鳶别来恒在望何日賦歸田¶
　　　其四¶
建業僑居地悠悠入夢賒秦淮橋畔月靈谷寺前花銀¶
燭張燈市青帘賣酒家時清人自樂簫鼓度年華¶
　　　東林小隠為沈處士題¶
小隠東林地身閒嵗月忘曲池山倒影虚閣水生凉雨¶
潤琴絲慢風薰藥臼香羡君清趣好無夢到巖廊¶