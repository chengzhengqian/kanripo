手執遺經向空谷幽懐獨與此君期肯使春花亂吟目¶
風度年來久暌别世情日見多翻覆勁節不渝終比石¶
清標言念温如玉知君有意結嵗寒嗟我無端動心曲¶
何當騎馬造斯軒更為狂歌繼淇澳¶
　　　松軒為曾處士作¶
傍山帶流卜幽居虬松偃蹇環軒除人間六月暑氣無¶
天風盡日鳴笙竽幽人清姿此璠璵朅來松間随所如¶
開軒時還讀我書水光山色滿座隅興來歌詩聊自娛¶