萬里驍俊猶飛星黄蘆老葦日摧折白鷺文鶬㸔磔裂¶
腥沾石磧吹逺風髓擊寒岡散輕雪伊人脫手本凡禽¶
歲晩連絛到上林鉗奴素賤多侯骨騎士虚豪即俠心¶
晉宮邸廢身欲死燕國雲銷草如砥嗟非鸞鳯高杳㝠¶
望盡狐狸衆披靡當時奉使探逺巢兩徼馳兵聞勇鏖¶
南土誰知此鷙猛北州驟見争驚號天鵞薄天垂爾翼¶
海青雖黒打可得太平八極無不通函谷何門闗西東¶
　　　嶺南宜濛子解渴水歌¶