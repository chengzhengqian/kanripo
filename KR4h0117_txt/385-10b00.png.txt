健翮孤鶱晴雪落老拳怒攫寒雲開荒城古社多狐䑕¶
閟翳荆榛嘯煙雨乗秋一掃妖穴空萬里寒霄看高翥¶
　　　題單于出獵圖¶
隂山寒飇捲晴雪白草蕭蕭凍欲折名王校獵曉合圍¶
萬騎蹴氷如蹴鐵狐裘貂㡌紫絨縧上凌大磧下深濠¶
驍騎咆哮聲震地毛羣無計可潛逃鴐鵝戛戛來何許¶
一片晴雲蔽天宇海青直上鷙且雄頃刻平蕪灑紅雨¶
紛飛鵾鸛與鶖鶬雨血風毛墮獵場羣騎獻獲名王笑¶