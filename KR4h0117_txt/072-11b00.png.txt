　　　贈無懐禪師¶
身從劫劫修果以此生周禪定石牀暖月移山樹秋捧¶
盂觀宿飯敲磬過清流不掩𤣥關路教人問白頭¶
　　　早春題友人湖上新居¶
近得雲中路門長侵草開到時猶有雪行處已無苔勸¶
酒客初醉留茶僧未來每逢晴暖日惟見乞花栽¶
　　　送雍陶入蜀¶
江山事若諳那肯滯雲南草色分危磴杉隂近古潭日¶