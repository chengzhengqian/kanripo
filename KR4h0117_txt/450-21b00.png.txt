　　　題魏尚黙新亭¶
新亭方丈地到眼景偏奇魚沫衝花片荷珠瀉硯池坐¶
深忘世慮賞屢與朋期心逺居人境因思靖節詩¶
賞心頻有約勝境在鄰西竹下窺苔石花隂聽午雞微¶
軀空物役適意即岩栖坐對蟾光上瓶封屢折泥¶
　　　次靜夫留行韻¶
嵗暮辭詩社寒空激劒歌日髙蒼島靜天濶碧山多世¶
事浮雲幻光陰健翼過長吟梁甫者天意竟如何¶