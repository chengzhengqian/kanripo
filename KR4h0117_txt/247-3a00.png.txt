賣刀買酒看升平六十年來不用武將軍醉即騎馬歸¶
猶散黄金教歌舞中原上馬賊更多白晝殺人誰作主¶
我今老去死即休白骨填海何人收朝堂昨日下黄榜¶
誰家年少當封侯¶
　　　聞中原河決盗起有感¶
中元九月黄河水平陸魚龍吹浪起飛霜肅肅鴻鴈來¶
禾黍漂流桑棗死大風怒號揚飛塵白晝剽掠如無人¶
官軍不誅海東賊縣吏乃殺西村民夜聞羽書起丁力¶