林亭明月趣偏嘉知是滇南好事家一片寒光清屬影¶
十分秋色瑩無瑕翠盤香露翻金粟荷葢西風老桂花¶
恍似水晶宮殿裏㡬回忘却在天涯¶
　　　雪屋焚香¶
吟窩新結小崆峒靜爇名香趣不窮四壁晴雲生夜白¶
一星温火吐春紅水晶簾静詩魂爽銀葉爐深鼻觀通¶
睡起只疑春色暮滿簾飛絮月朦朧¶
　　　草砌鋪茵¶