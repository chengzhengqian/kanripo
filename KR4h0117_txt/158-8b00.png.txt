此老絶瀟灑久參曹洞禪胷中有丘壑手裏斵山川樹¶
小風聲細巖深日影圓江湖不歸客相對一茫然¶
　　　其二¶
聚沙真足戲知自法王孫一運郢斤手都無禹鑿痕藤¶
梢未挂壁荷葉欲生盆笑問山陰道潛通何處村¶
　　　其三¶
爛石有佳色禪房疊更幽九疑峰不斷十字水長流枕¶
簟日逃暑軒窓時卧遊吾衰更何往只此對湯休¶