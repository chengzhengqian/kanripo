　　　登報恩寺塔¶
長干禪塔逼蒼㝠偶共登臨似玉京竹葉酒盃光禄宴¶
杏花潭水曲江情上方象緯相摩盪下劫樓臺幾廢興¶
為問前朝僧細説迢迢西望倚虚楹¶
　　　送王寺正汸僉憲西蜀¶
峽流新漲渺無涯萬里雲連蜀道賒未盡三春離席酒¶
行乘八月使星槎懷忠城外瞻祠栢遣興溪西對浣花¶
訟牒錦官知絶少君於棘寺況名家¶