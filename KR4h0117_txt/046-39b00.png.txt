　　　春和苑舎人宿直省翫新池寄南省友¶
傳聞閶闔裏寓直有神仙史為三墳博郎因五字遷晨¶
臨翔鳳沼春注躍龍泉去似登天上來如看鏡前影揺¶
宸翰發波淨列星懸既濟仍懐友流謙欲進賢彈冠聲¶
實貴覆被渥恩偏溫室言雖阻文場契獨全玉珂光赫¶
奕朱紱氣蟬聨興逸潘仁賦名髙謝脁篇青雲仰不逮¶
白雪和難牽苒苒胡為此甘心老嵗年¶
　　畢耀(與杜甫/友善)¶