遲遲行道子獨歸桑陰葢地牛羊卧麥秀漫山鳥雀肥¶
向晩未知投宿處敗籬疎屋火煙微¶
　　　承遵道和又用前韻書懐¶
端的荆州得所依羽翰終欲更南飛閩山萬里長牽夢¶
蜀鳥千言只喚歸當日朋儕俱草澤而今兒女自輕肥¶
白雲南望三年客長是尊前誦式微¶
　　　再和李伯紀舍人韻¶
時來將相寧有種衛青故是民家奴懸鶉未用歎嵗惡¶