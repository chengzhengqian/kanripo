律應清商動涼生大火流梧飄金井露鴈度玉門秋爽¶
氣消殘暑砧聲報逺愁佳期七夕近乗月却登樓¶
　　　挹秀軒¶
勝地風煙外遥山紫翠分花飄萬壑雨簾捲半溪雲鶴¶
韻林間續樵歌谷口聞不妨招鄭老對酒夜論文¶
　　　元日朝回奉呈院中諸公¶
鳳厯頒新紀三元肇此辰風雲雙闕曉雨露萬方春珥¶
筆長隨輦思家獨念親年年赤墀下喜見嵗華新¶