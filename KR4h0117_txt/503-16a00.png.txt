　　　舟艤衡湘登石鼓書院¶
蒸湘到此雙流合石鼓朱陵日夜浮終古乾坤留勝槩¶
千年文藻仰前修平蕪落日漁歌晩逺漢西風雁字秋¶
徙倚危欄望南嶽恍然身世在瀛洲¶
　　　宿靈川呈諸同事¶
偶來寄宿靈川城眼前野景宜野情白雲䕶山曉未起¶
蒼苔繡石秋還明獨行忽見碧潭影一曲儗荅滄浪聲¶
宦途流轉無定在翻憐聚散如浮萍¶