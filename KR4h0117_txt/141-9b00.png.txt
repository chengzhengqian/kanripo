醉倒銀缾方肯去去卧紅樓歌吹中不管花開與花老¶
明朝還去杜城東¶
　　　答陳五進士遺山水枕屏¶
妙畫能成趣谿山逈得君漁舟長映浦巖樹半藏雲征¶
鳥無時没横橋缺處分數峰來枕席曾不愧移文¶
　　　訪礦坑老僧¶
山深無外事日夕愛潺湲趺坐樹間石力畊谿上田解¶
言南國事能詠碧雲篇莫貰逺公酒深慚陶令賢¶