盤互長干有絶陘并包佳麗入江亭新霜浦漵綿綿凈¶
薄晩林巒徃徃青南上欲窮牛渚怪北尋難忘草堂靈¶
便輿却走垂楊陌已戴寒雲一兩星¶
　　　次韻元厚之平邉慶捷¶
朝廷今日四方功先以招懷後壹戎邊地馬牛歸隴底¶
漢人煙火起湟中投戈更講諸儒術免胄争趨上將風¶
文武佐時慚吉甫宣王征伐自膚公¶
　　　次韻宗次道憶太平早梅¶