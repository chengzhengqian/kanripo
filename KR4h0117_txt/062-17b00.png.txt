夜乆酒闌燈花長燈花落地復落牀似我别淚三四行¶
滴君滿座之衣裳與君别後淚㾗在年年著衣心莫改¶
　　　何滿子歌¶
何滿能歌能宛轉天寳年中世稱罕嬰刑繫在囹圄間¶
下調哀音歌憤懣棃園弟子奏𤣥宗一唱承恩羈網緩¶
便將何滿為曲名御譜親題樂府纂魚家入内本領絶¶
葉氏有年聲氣短自外徒煩記得詞㸃拍纔成己夸誕¶
我来湖外拜君侯正值灰飛仲春琯廣宴江亭為我開¶