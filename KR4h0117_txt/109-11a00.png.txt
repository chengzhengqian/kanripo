槐栁野橋邊行塵暗馬前秋風來漢地客淚入胡天雁¶
聚河流濁羊羣磧草羶那堪隴頭宿鄉夢逐潺湲¶
　　　新秋雨後¶
夜雨洗河漢詩懐覺有靈籬聲新蟋蟀草影老蜻蜓靜¶
引閒機發涼吹逺思醒逍遥向誰説時泥漆園經¶
　　　贈曹松先輩¶
今歲赴春闈達如夫子稀山中把巻去牓下注官歸楚¶
月吟前落江禽酒外飛閒遊向僧寺仍著白麻衣¶