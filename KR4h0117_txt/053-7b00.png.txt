風息斜陽盡游人曲落間採花因覆酒行藥轉㸔山栁¶
散新霜下天晴早雁還傷秋非騎省𤣥髮漸成斑¶
　　　冬夜耿拾遺王秀才就宿因傷故人¶
舊時聞笛淚此夜重沾衣方恨同人少何堪相見稀竹¶
煙凝澗壑林雪似芳菲多謝勞車馬應憐獨掩扉¶
　　　送郎使君赴郢州¶
使君持節去雲水滿前程楚寺多連竹江檣逺映城登¶
樓向月望賽廟傍山行若動鄉思詠應貽謝步兵¶