留待四海昇平年却愁為農亦良苦近歳征役相煩煎¶
養蠶惟堪了官税賣犢未足輸丁錢虬髯縣吏叩門户¶
鄰犬夜吠頻驚眠雨中投泥東鑿塹冰上渡水西防邊¶
幾家逃亡閉白屋荒村古木空寒煙君獨胡為有此樂¶
無乃地邇秦溪仙門前流水野橋斷不過車馬惟通船¶
秧風初涼近芒種戴勝曉鳴桑樹顛短衣行隴自課作¶
兒子饁後妻耘前白頭雖復勞四體若比我輩寜非賢¶
旅游三十不稱意年登未具粥與饘便投筆硯把耒耜¶