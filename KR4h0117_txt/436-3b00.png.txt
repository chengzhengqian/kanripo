少年負竒氣仗劒行九州日月委青鬢風霜粘紫裘湛¶
湛清冷淵日暮思迴舟㡬宿山水窟夢寐鈞天逰路逢¶
龎眉翁云是古許由相攜眺荒塚迷骨髙於丘箕山迺¶
蓬島穎水即弱流凡胎杳難升路絶三千秋吾名在玉¶
簡塵世那能留寄語元真子迅速馳素虬¶
　　　同丁秋官鳳儀夜坐¶
哦詩北斗下清夜殊未央長天捩孤影一雁東南翔我¶
心如風露夏夜亦清涼况對秋月坐肌骨沁寒光¶