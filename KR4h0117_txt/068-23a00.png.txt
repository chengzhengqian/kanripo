　　　送王侍御佐婺州¶
聞君作尉向江潭吳越風煙到自諳客路尋常經竹徑¶
人家大底傍山嵐縁溪花木偏宜逺避地衣冠盡向南¶
惟有夜猿啼海樹思鄉望北意難堪¶
　　　送皇甫冉往白田¶
江邉盡日雉鳴飛君向田間何日歸楚地蒹葭連海迥¶
隋朝楊栁映堤稀津樓故市無行客山館空庭閉落暉¶
試問疲人與征戰使君雙淚定沾衣¶