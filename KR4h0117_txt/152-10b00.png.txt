夜寒空對短檠燈相看鬢髪時窺鏡曾共詩書更曲肱¶
作箇生涯終未是故山松長到天藤¶
　　　謝君擇舅分賜茶¶
外家新賜蒼龍璧北焙風烟天上來明日蓬山破寒月¶
先甘和夢聽春雷¶
　　　和答元明黔南贈别¶
萬里相看望逆旅三聲清淚落離觴朝雲徃日攀天夢¶
夜雨何時對榻凉急雪鶺鴒相並影驚風鴻鴈不成行¶