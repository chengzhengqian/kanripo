我行過彭澤弔古心悠然寥寥千載上相繼惟二賢陶¶
公昔宰邑八旬賦歸田易姓不復仕甲子以紀年狄公¶
在當時忤㫖来左遷一朝復唐祚忠義白日懸二賢去¶
不逺光價照簡編豈無繼承者胡乃寂不傳吁嗟世之¶
人才行真難全題詩懷徃躅事業當勉旃¶
　　　奉送大學士曾先生侍從東宮赴南京¶
望著鑾坡早官兼鶴禁榮儲皇承祀去天子詔陪行付¶
託同元老尊榮重列卿拜辭瞻衮冕宴餞集簪纓馳道¶