　　　秋日寄懐元傑¶
梁苑行歌誰阮籍河壖垂釣即滄浪荒延薜荔幽人户¶
閒對松筠給事堂明月臨來常縦酒玉琴彈罷漫焚香¶
相思真負秋花約囘首應慚鷗鷺行¶
　　　有懐徳涵¶
康子要為天下士斯文今滯武功原天将衛叔成仙友¶
人恨長庚落帝閽霖雨無媒龍偃蹇梧桐有待鳳飛翻¶
相思欲附東陵信好及秋風雁去繁¶