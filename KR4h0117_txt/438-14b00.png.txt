向晩發臨蒸囊輕酷似僧歸心江北去行色月東升野¶
店初明火溪頭欲放罾悠然成獨酌坐看合江亭¶
　　　送徐尉之分水縣¶
繡嶺西頭路君今是勝遊碧溪分燕尾舊事說羊裘棃¶
棗霜中熟桑麻雨後稠懸知官舎底簾幕下清秋¶
　　　送陳汝齊赴嶺南斷事¶
都城寒雪霽花鳥破春妍人向天南去官分閫外權清¶
霜椰葉瘦紅日荔枝然風物猶鄉國知君吏隐便¶