　　　暮春城西即事用少陵韻¶
春去春來失送迎送春今歲到春明絮辭官栁欲迷路¶
花戀御溝還出城攜榼未論燕釀薄試衣渾愛越羅輕¶
蠶眠麥秀西原暮記得農桑為此行¶
　　　次惟明韻¶
與君合志復同年爾汝忘從揔丱前北郭林丘頻徃返¶
東岡泉石更延緣行藏意氣寧相逺老大頭顱忽自憐¶
早晩投簮還舊隱葛巾藜杖共悠然¶