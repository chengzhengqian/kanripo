　　　送李庶子致仕還洛¶
此地傾城日由來供帳華亭逢李廣騎門接邵平瓜原¶
野煙氛匝闗河遊望賖白雲斷巖岫緑草覆江沙詔賜¶
扶陽宅人榮御史車㶚池一相送流涕向煙霞¶
　　　早行¶
敞朗東方徹䦨干北斗斜地氣俄成霧天雲漸作霞河¶
流纔辨馬巖路不容車阡陌經三嵗閭閻對五家露文¶
沾細草風影轉高花日月從來惜闗山猶自賒¶