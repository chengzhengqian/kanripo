蒲帆半幅月中懸好披彩服同萊子莫訝寒氊老鄭䖍¶
他日彤廷重考績春風臺閣擬超遷¶
　　　贈李真翁¶
八閩髙士老𣆀孫結屋蕭蕭近水濆心逺更無金馬夢¶
身閒常對白鷗羣黄庭夜讀窗留月綠綺朝絃榻駐雲¶
何日移家傍翁舍細聆清論滌餘氛¶
　　　次俞都御史韻與虎石道人¶
紛紛車馬走黄埃此地誰能日日來獨有豸冠因酒病¶