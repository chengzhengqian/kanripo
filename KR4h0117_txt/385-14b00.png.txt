冉家兄弟亦英雄獻策魚山築高壘連雲戰格控黔中¶
鐵馬金戈氣勢雄敵兵睥睨不敢近兩川再造伊誰功¶
青蠅紛飛㸃白璧臺諫承風競彈擊指忠為逆逆為忠¶
志士含寃氣填臆萬里長城忽自摧蜀中士女空悲哀¶
敵騎從此蹂吳甸金闕瓊樓起戰埃招賢亭館今何在¶
尚有殘碑紀遺愛欲持杯酒酹忠魂彷彿雲中見麾葢¶
君不見馬伏波蠻兵未破謗巳多又不見岳武穆黃龍¶
未到家已覆功名自昔保全難鳥盡弓藏世共歎江頭¶