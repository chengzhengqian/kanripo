冠葢聨鑣出晴郊北路分我尋何水部誰似鮑參軍芳¶
樹聞啼鳥飛泉隔亂雲題詩兼勸酒聊樂在殷勤¶
　　　琴溪¶
吾慕琴高子於焉隠遁棲松雲生峭壁山雪漲迴溪古¶
迹行人感新春好鳥啼學仙誠有道安得謝輪蹄¶
　　　即齋秋日次韻¶
幕府簡書靜一官清自閒秋聲在東壁爽氣滿西山叢¶
菊可延壽芳樽聊解顔當軒兩嘉樹好鳥暮知還¶