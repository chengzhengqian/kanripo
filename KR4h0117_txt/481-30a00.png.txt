　　　和宗伯託翁雨宿浣花草堂¶
卧聽西巖風雨生草堂蕭颯一燈明竝枝宿羽深愁濕¶
遶竹飛泉倍覺鳴仲蔚蓬蒿連宅徑少陵花鳥入詩情¶
故園巳是滄洲别華省猶傳白雪聲¶
　　　送許少宰之南都¶
香案攜經直九重留曹聊復借髙蹤渡江風送僊舟鷁¶
望氣雲蟠帝宅龍東郡掃松還駐節北書將橘謾題封¶
舊遊回首難忘地座倚脩篁夕翠濃¶