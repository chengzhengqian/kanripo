　　　送僧遊五臺兼謁李司空¶
逺去見雙節因行上五臺化樓侵曉出雪路向春開邊¶
寺連烽去胡兒聽法來定知廵禮後解夏始應迴¶
　　　送李評事遊越¶
未習風塵事初為吴越遊露沾湖草濕日照海山秋梅¶
市門何在蘭亭水尚流西陵待潮處知汝不勝愁¶
　　　憶盧常侍寄華山鄭隱者¶
獨住三峰下年深學煉丹一間松葉屋數片石花冠酒¶