　　　蕭史曲¶
蕭史愛長年嬴女吝童顔火粒願排棄霞霧好登攀龍¶
飛逸天路鳳起出秦闗身去長不返簫聲時往還¶
　　　荅何劭¶
吏道何其迫窘然坐自拘纓緌為徽纆文獻為可踰恬¶
曠苦不足煩促每有餘良朋貽新詩示我以遊娛穆如¶
灑清風煥若春華敷自昔同寮寀于今北園廬衰疾近¶
辱殆庶㡬並懸輿散髪重隂下抱杖臨清渠屬耳聽鶯¶