　　　題㕘議李子華林泉書屋¶
開軒睇幽䆳散帙當清漪愛以君子屋重此林泉姿空¶
翠散瑶席輕流度華池牙籖挿高閣萬卷光陸離逍遥¶
絃頌暇魚鳥忻相隨俗慮澹若忘談笑無厭時早逢雍¶
熈治文雅久見推歘起掌帝制兩籓頼綱維濟濟䕫龍¶
侣接武赤玉墀東觀多羣籍西清騁雄詞瑩如玉壺氷¶
燦若瓊樹枝苕溪増秀色天目含清輝黎庶待拊字丘¶
園寜暌違寄聲考槃澗白首以為期¶