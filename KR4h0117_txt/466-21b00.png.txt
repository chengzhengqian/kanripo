人生止足真堪樂蝸角輸贏總不知¶
　　　和李貳守題梅隴山莊韻兼以道别¶
旭日郊原散暖煙津津物色入新年溪環﨑曲數家住¶
春到梅梢十日先洛社潞公還地主草堂嚴武有詩傳¶
驪駒無那攀轅别北望心懸萬里天¶
　　　九江分司題岳武穆故宅¶
石甃方池幾百年岳王遺宅世猶傳格天高閣今安在¶
葛嶺荆榛野雉眠¶