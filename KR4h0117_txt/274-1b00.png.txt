　　　秋日古城葉希聖見訪¶
夫君滄江來訪予清溪曲清溪窈而深佳氣散天旭塘¶
蒲澤新雨秋意冷可掬鳥鳴萬山靜猿下雙樹緑朅來¶
晤語清餘響起空谷坐久神宇閒斜陽在高木¶
　　　臨安道中先寄賽京初¶
朝入臨安山暮上由拳嶺周道無行蹤晴空斷飛影嚴¶
闗固高柵疊嶂列危屏荒坰斜日淡虚市野煙冷息肩¶
坐茂樹瞑目發深省何事馬蹄塵兵鋒迭馳騁¶