從子共賦豳風篇¶
　　　嘗蒲桃酒歌¶
西域幾年歸使隔漢宫遺種秋蕭瑟誰將馬乳壓瑤漿¶
逺餉江南渴吟客赤霞流髓濃無聲初疑豹血淋銀甖¶
吳都不數黄柑釀隋殿虛傳玉薤名聞道輪臺千里雪¶
獵騎弓絃凍皆折試唱羌歌勸一觴氊房夜半天迴熱¶
絶味今朝喜得嘗猶含風露萬珠香牀頭如能有五斗¶
不將輕博涼州守¶