古來賢逹患名多千金逸驥空求骨萬里㝠鴻肯受羅¶
心事悠悠那復識白頭辛苦服儒科¶
　　　賦得野亭秋¶
斷雲狼藉近簾櫳天地蕭條四壁空盡日倚闌黄葉雨¶
一番吹鬢白蘋風年光搔首孤鴻外山色供愁落照中¶
欲寄閒情無那逺煙波江上採芙蓉¶
　　　月夜登閶門西虹橋與子重同賦¶
白霧浮空去𣺌然西虹橋上月初圓帶城燈火千家市¶