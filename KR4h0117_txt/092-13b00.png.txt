昔時霸業何蕭索古木惟多鳥雀聲芳草自生宮殿處¶
牧童誰識帝王城殘春楊栁長川迥落日蒹葭逺水平¶
一望青山便惆悵西陵無主月空明¶
　　　秋夕山齋即事¶
衡門無事閉蒼苔籬下蕭疎野菊開半夜秋風江色動¶
滿山寒葉雨聲來雁飛闗塞霜初落書寄鄉閭人未廻¶
獨坐髙牕此時節一彈瑶瑟自成哀¶
　　　江行書事¶