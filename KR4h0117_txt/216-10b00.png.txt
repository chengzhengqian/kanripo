江國歸心一雁牽河橋分手數杯傳千崖萬壑秋聲裏¶
匹馬孤㠶落照邉牛渚寒波翻極浦荆門晚樹合遥天¶
他時莫枉瑶華問南北相思各𣺌然¶
　　　楚江晚思¶
旅思遥遥倦向南誰家烟火起晴嵐孤城歸鳥連寒角¶
極浦斜陽帶逺帆楓葉自能悲楚客竹枝何用怨江潭¶
今朝欲寫風波恨千里書成手自緘¶
　　　古懊儂歌¶