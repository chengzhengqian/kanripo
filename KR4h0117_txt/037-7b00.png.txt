　　　大堤行寄萬七¶
大堤行樂處車馬相馳突嵗嵗春草生踏青二三月王¶
孫挾珠彈遊女矜羅襪攜手今莫同江花為誰發¶
　　　宿楊子津寄潤州長山劉隠士¶
所思在建業欲往大江深日夕望京口煙波愁我心心¶
馳茅山洞目極楓樹林不見少微星風霜徒夜吟¶
　　　秋宵月下有懷¶
秋空明月懸光彩露霑濕驚鵲棲未定飛螢捲簾入庭¶