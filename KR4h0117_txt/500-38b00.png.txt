　　　哭祝京兆希哲¶
嵇康懶性老還疎孫綽才峰秀有餘世上不知司馬賦¶
人間今寳右軍書從來燕雀争嘲鳳可惜蛟龍只混魚¶
尚憶去年春二月碧桃花下駐髙車¶
　　　金山¶
圓嶠長江裏攀逰拂斗槎潮吹香殿草泉閟寳林霞四¶
集㠶檣色中盤日月華龍宫開法藏鰲界出蓮花矚海¶
紅樓複沿濤紫蹬斜不須三島問宛爾入仙家¶