　　　還赴蜀中貽示京邑遊好¶
籞宿花初滿章臺栁向飛如何正此日還望昔多違悵¶
别風期阻将乖雲㑹稀斂袵辭丹闕懸旗陟翠㣲野禽¶
喧戍鼓春草變征衣回顧長安道闗山起夕霏¶
　　　初夏日幽莊¶
聞有高蹤客耿介坐幽莊林壑人事少風煙鳥路長瀑¶
水含秋氣垂藤引夏凉苗深全覆隴荷上半侵塘釣渚¶
青鳥沒村田白鷺翔知君振竒藻還嗣海隅芳¶