槐隂寫入樗庭巻始信隂功果有無¶
　　　燕歌巻為祝秀才題¶
憶昔少年膽氣麤羞為弱女具睂鬚張拳直欲攖猛虎¶
開眼何曽見俗夫年来英氣消磨盡事不能平唯有忍¶
時逢徭僚肆撞突和顔温詞謝不敏男兒胸中富甲兵¶
善蔵其用用斯精動在九天蔵九地機緘誰㑹測沈㝠¶
素冠白衣易水上周身先已失屏障好勇由来笑匹夫¶
北風蕭蕭空悲壮越人来燕作燕歌慷慨激烈恨何多¶