日臨南至陽潜復雲物呈祥總可書海上巳平新戰伐¶
山中堪狎舊樵漁揆才襪線慚終𤨏測景駒簷覺漸舒¶
酩酊即須酬令節芳樽浮醁莫教虛¶
　　　竹堂寺同徴仲太史禄之吏部看梅¶
二月尋春春始分輕隂漠漠殢春雲巳窺栁色偷青眼¶
更傍梅花籍晚芬映日樓臺山郭見穿林鐘梵石堂聞¶
年來自笑多樗散長在空門野衲羣¶
　　　顧氏園賞罌粟花¶