花上黄鶯子間關聲可憐美人顔似玉對此弄鳴絃翫¶
之能不足眷戀在齠年花飛鳥亦散灑淚春風前¶
　　　其十八¶
歲去換愁年春來物色鮮山花笑緑水巖樹舞青煙蜂¶
蝶自云樂禽魚更可憐朋遊情未已徹曉不能眠¶
　　　其十九¶
一向寒山坐淹留三十年昨來訪親友大半入黄泉漸¶
滅如殘燭長流似逝川今朝對孤影不覺鬢雙懸¶