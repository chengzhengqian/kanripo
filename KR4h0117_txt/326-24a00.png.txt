昻霄聳壑日在望號雨呼風時與俱只今廊廟重締構¶
梗楠杞梓當貯儲按圖工師倘所取意營目盻増嗟吁¶
　　　題何養素馬圖¶
房星降精龍作胎渥洼之水深如杯夜飛霹靂電光紫¶
良駒已産真龍媒長鳴超羣空冀北下視衆馬皆駑駘¶
天生氣質難委棄萬里入貢何年來聖恩已許充内廐¶
九重浩浩天門開鐡銜寳勒鏤銀汞玉鞍絲轡籹玫瑰¶
雖調德性閑兩服終逞逸氣凌九垓王良老去復誰御¶