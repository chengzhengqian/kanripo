西風拂拂寒光薄到處朱簾不上鉤¶
　　　無題次劉欽謨韻¶
簾櫳揺曳五更風起看長庚已在東楊柳暮煙隋別館¶
梧桐夜雨漢離宫雲低伏枕愁梳緑塵滿香奩懶傅紅¶
又是一春虚負却幾聲啼鳥夕陽中¶
　　　沙溪道中¶
阿傖日日醉仙螺春興毰毸可奈何水漫溪橋分緑逺¶
鳥来山塢落紅多東風吹柳千村靜麗日行天六幕和¶