　灤陽驛東北四十里有雙塜世傳昔有乆戍不歸者¶
　其父求之適相遇此山下相抱大笑喜極而死遂葬¶
　于是俗應謂之喜逢口亦猶望夫之有石也雖莫究¶
　其世代姓氏而其言有足感人者故作是以紀之¶
兒寒解衣重撫摩兒饑推食就忍訶長成與國逺負戈¶
一去不返當如何去時云戍東北鄙直出榆關度遼水¶
白頭老翁形影俱豈但山川千萬里天教此地適相逢¶
父曰從天堕吾子笑疲樂極俱殞身誰謂情鍾遽如此¶