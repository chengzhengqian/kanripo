落日雙溪暝南風一舸輕水螢飛不定沙鳥宿還驚捲¶
幔灘聲逺披襟露氣清千峯互迴合何處望神京¶
　　　遊方山¶
目覩山中勝神遊物外天一塵飛不到千嶂逈相連磴¶
道盤危壁禪宫近瀑泉馬嘶紅樹裏人度白雲邊洞穴¶
龍吟水香臺鶴舞煙竹深纔辨路松偃不知年閬苑飇¶
難馭滄溟石可鞭經過暫成趣何必問神仙¶
　　　泰山絶頂作¶