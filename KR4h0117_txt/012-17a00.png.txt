飛蓬似征客千里自長驅塞禽惟有雁鬬樹但生榆背¶
山看故壘繫馬識餘蒲還因麾下騎來送月支圗¶
　　　關山月¶
關山夜月明秋色照孤城影虧同漢陣輪滿逐胡兵天¶
寒光轉白風多暈欲生寄言亭上吏遊客解雞鳴¶
　　　長安道¶
槐衢回北第馳道度西宫樹隂連袖色塵影雜衣風採¶
桑逢五馬停車對兩童喧喧許史座鐘鳴賓未窮¶