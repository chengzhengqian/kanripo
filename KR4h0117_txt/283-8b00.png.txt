　　　送管教諭之官遂昌¶
聞說遂昌縣青山繞郭多民居時間樹學舎止依坡春¶
雨香芹藻秋風冷薜蘿遥知講經暇髙興託絃歌¶
　　　贈别汪先軰歸永嘉¶
憐君負才藝命與壯心違回首已華髮半生猶布衣山¶
空芳草歇海濶蟄龍稀嵗晩東陽道含悽賦式微¶
　　　九日同劉敬思黄彦美登蕭然山¶
身世真如寄登臨得及時地髙風起急天&KR1199;日沈遟綠¶