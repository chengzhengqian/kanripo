　　　送洪𢎞齊都憲考最北上¶
鎮重留都奏最時正逢仙仗賜鳩期霜威坐見臺烏凛¶
野興行將海鶴隨語燕風檣春渡穩遊絲晴斾午光遲¶
廟堂此日珍耆舊泉石何勞起夢思¶
　　　己卯還自留都九日同顧孔安李仁山并兒子¶
　　　　鳯鳴登卧雲閣次韻¶
謝却塵途半日忙卧雲同上舊遊堂憑虚樹杪江光見¶
返照峰前塔影長笑整危冠籠晚鬢醉將衰面助春陽¶