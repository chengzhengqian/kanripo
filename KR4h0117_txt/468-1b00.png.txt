古來天塹竟失險此時風景當誰争髙人獨凭此江上¶
圖畫坐中開晃漾眼花虚揺毛髮竦清入詩脾破塵障¶
不如乘興山隂舟不須放鶴西湖頭孤懐曠世真逈絶¶
直與冥冥造化遊¶
　　　入闗¶
閩中山水古所稱纔入大闗良足徵前山将迎後山送¶
左江右嶺來相仍或如青蓮座中起或如危屏半空倚¶
或如突出孤髻尖或如周匝髙城壘龍飛虎伏還鳯鶱¶