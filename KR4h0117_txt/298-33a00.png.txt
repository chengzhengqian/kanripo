上國僧遊去山門日自開紺園依緑草畵壁上蒼苔谷¶
暗猿初斷林空鶴未囘惟餘舊童子笑問客何來¶
　　　秋江送客¶
殘栁緑依依離樽對夕暉斷鴻隨去棹落葉映行衣楚¶
國烟中盡淮山鳥外微宦遊終在客晩歲早言歸¶
　　　送人使邊¶
漢節下青㝠邊人望使星繡衣辭鳯闕驄馬入龍庭雪¶
净氷天緑春囘塞草青湏令月支長函表到王庭¶