　　　逰清都觀¶
聊排靈璅闥徐步入清都青谿㝠寂士思𤣥狥道樞十¶
芒生藥笥七焰發丹爐縹袠桐君籙朱書王母符宫槐¶
散綠穗日槿落青柎矯翰雷門鶴飛來葉縣鳬凌風可¶
自御安事迫中區方追羽化侣從此得𤣥珠¶
　　　巫山髙¶
巫岫鬱岧嶤髙高入紫霄白雲間危石𤣥猿挂迴條懸¶
崖激巨浪脆葉殞驚飈别有陽臺處風雨共飄颻¶