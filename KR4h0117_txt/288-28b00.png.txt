喜從他郡識髙僧雲霞色暎禪房衲星月光涵古殿燈¶
何日却飛真錫返故山蒼木翳寒藤¶
　　　送何天碧歸龍虎山¶
道人九月江東去二十四岩烟霧深落日横峰看鴈度¶
清霜碧樹聽猿吟山中紫术堪為酒竈底丹砂可化金¶
淮海風塵愁復别重尋還許托雲林¶
　　　畣王孟極過訪荷山書館不遇之作¶
王氏才華擅世傳臨澴文物故依然山中夜雪明書帙¶