一碧晴空朔雁初川路秋行寛得水呉人船坐穏于車¶
猶憐倚棹寧親日霜落長洲足稲魚¶
　　　送用常至東門用常未出飲于道館¶
朝囘東路踏初陽下馬靈宫日滿廊雲夜破愁深竹色¶
凉颸吹靣落楓香臨行柱史車何後屢舞山童曲未央¶
坐失佳期得幽賞還勝餞罷立滄茫¶
　　　和文量韻送客¶
别酒難醺差勝茶不勞歌板聒人撾兵曹出使劔横雪¶