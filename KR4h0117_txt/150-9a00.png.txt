無日自不安畎畝念此坐達晨殘燈翳復吐¶
　　　梵天寺見僧守詮小詩清遠可愛次韻¶
但聞煙外鐘不見煙中寺幽人行未已草露濕芒屨惟¶
應山頭月夜夜照來去¶
　　　宿水陸寺寄北山清順僧¶
草沒河堤雨暗村寺藏脩竹不知門拾薪煑藥憐僧病¶
掃地燒香淨客魂農事未休侵小雪佛燈初上報黄昬¶
年來漸識幽居味思與髙人對榻論¶