呉興城南山水勝竹樹參差萬家暎幽深誰似隠君園¶
車馬不來雞犬靜兩溪迴通栁巷曲一峰立對柴門正¶
東西别墅怜更好孤棹往來隨晩興總令種菜不種桃¶
新製長鑱木為柄家童頗解候天時鄰叟還能論地性¶
交交林路翳復開活活野泉流不定清晨聞鳥欣獨往¶
濃緑潑晴畦色淨老葉垂根孤蚓號殘英綴梗羣蜂競¶
乍縈新蔓喜籬長欲迸晩牙嫌土硬此時採擷自足飽¶
肯為食肝煩縣令古來名園悉可數金谷辟疆誇獨盛¶