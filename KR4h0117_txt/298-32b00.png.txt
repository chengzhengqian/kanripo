水舟梯近歸雲覺路賒勝遊湏永日何必問生涯¶
　　　送人奉使日夲¶
扶桑東海際望望水雲深曉月都門淚秋風别使心魚¶
龍驚漢節獠蜃貢南琛且復勤王去歸朝早賜金¶
　　　晚過龍門渡因訪高漫士¶
向夕龍門渡風潮半落霞暫停遊子棹得訪故人家浦¶
口魚罾近津頭酒幔斜踟蹰那忍去乘月渉江沙¶
　　　過皇恩舊寺僧錫京行廊廡蕭然徘徊而還¶