紫垣遣使非常例應有星文動九霄¶
　　　次韻和盛博士雪霽之什¶
六花新霽白皚皚爽氣颼颼拂面来梁苑酒濃寒力減¶
謝池風細凍文開天邉㡬陣聞歸雁江外千家見蚤梅¶
此際何人能訪戴剡溪清景好銜杯¶
　　　宋殿丞廣南東路轉運¶
天子憂南越公卿薦陸生九年須富國萬里便揚旌封¶
部諸蠻接官曹六尚榮交州何日到鼓吹定相迎¶