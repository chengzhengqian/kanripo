白雲逺在藩府隂馳驅疋馬恣幽尋秦臺古樹挂秋色¶
堯澗氷泉清客心娯遊日夕歡不足更傍山腰結茆屋¶
多種琅玕引鳯凰大開門徑邀麋鹿雨龍歸洞白雲閒¶
靉靆綿聮窻户間月映餘輝長不夜雲拖晻靄似巫山¶
山中白雲如白石旦暮與雲同枕席雲來萬樹似開花¶
雲去千巖同一色何年作客帝皇州郤按新圖憶舊遊¶
紅樹不知淮水晩白雲遥認故山秋故山白雲長自好¶
且莫㸔雲被山惱他年謝病解朝衣我亦從君拾瑶草¶