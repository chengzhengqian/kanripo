絶沙漠悠然去玉門輕齎不遑舍驚策騖戎軒懔懍邊¶
風急蕭蕭征馬煩雪暗天山外冰塞交河源霧烽黯無¶
色霜旗凍不翻耿介倚長劒日落風塵昏¶
　　　奉和幸江都應詔¶
廵遊光帝典征吉乃先天澤國翔宸駕水府泛樓船七¶
萃縈長薄三翼亘通川夙興大昕始求衣昧旦前澄瀾¶
浮曉色遥林巻宿煙晨霞稍含景落月漸虧弦廻塘響¶
歌吹極浦望旌旃方陪覲東后登封禪肅然¶