　　　送族弟凝至晏堌單父三十里¶
雪滿原野白戎裝出盤遊揮鞭布獵騎四顧登髙丘兎¶
起馬足間蒼鷹下平疇喧呼相馳逐取樂銷人憂捨此¶
戒禽荒微聲列齊謳鳴雞發宴堌别雁驚淶溝西行有¶
東音寄與長河流¶
　　　魯城北郭曲腰桑下送張子還嵩陽¶
送别枯桑下凋葉落半空我行懵道逺爾獨知天風誰¶
念張仲蔚還依蒿與蓬何時一杯酒更與季鷹同¶