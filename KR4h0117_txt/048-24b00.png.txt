匹馬風塵色千峰旦暮時遥㸔落日盡獨向逺山遲故¶
驛花臨道荒村竹映籬誰憐却迴首步歩戀南枝¶
　　　送李二十四移家之江州¶
煙塵猶滿目岐路易沾衣逋客多南渡征鴻自北飛九¶
江春草緑千里暮潮歸别後難相訪全家隠釣磯¶
　　　送盧判官南湖¶
漾舟仍載酒愧爾意相寛草色南湖緑松聲小署寒水¶
禽前後起花嶼往來㸔巳作滄洲調無心戀一官¶