　　　　芳塵春跡¶
按舞霓裳㸃拍頻紫鸞簫底步香塵故將羅襪雙鉤玉¶
踏破紅雲一片春殘月淡籠烟漠漠並鴛交卧水粼粼¶
莫教燕子銜將去留向東風擬洛神¶
　　　　雲窗秋夢¶
桂花香冷夜沈沈睡熟銀屏小鳳衾杳杳不辭湘水逺¶
悠悠直過楚雲深紅椒樹底鴛鴦比黄葉風前蟋蟀吟¶
預報砧聲莫驚覺暫容攄盡别離心¶