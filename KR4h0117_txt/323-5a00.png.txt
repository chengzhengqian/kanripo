鳥旋松頂待歸雲雲䕶松窩邀宿鳥吁嗟此景世豈多¶
匡廬泰華徒嵯峨少卿游宦日瞻眺他時遷去情如何¶
一幅畵圖懸素壁相對醉翁時醉歌¶
　　　乙酉八月二日吳江館遇京友恵斗酒為小童¶
　　　　所覆¶
故人逺自天上來恵我一斗蒲萄醅愛之不敢容易開¶
呼童捧出當庭堦珊瑚撃碎紅泥堆珍珠迸入黄金杯¶
一行轉我腹中雷再行掃我眉間埃三行四行愁壘摧¶