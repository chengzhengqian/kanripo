冥冥無復辨秋毫天映諸峰湧翠濤萬里明河流眼去¶
三更獨雁倚風高南隣絺綌秋難貸隔舍歌呼夜更豪¶
只有殷勤木上坐共聽枯葉響蕭騷¶
　　　曉晴¶
雨意將闌天自休頻穿詰曲聽鈎輈千山欲曙微霞吐¶
萬木含春濕翠浮孤塔遠知城尚近空江猶似古來流¶
遶汀花落白于雪掠地風來嚴似秋¶
　　　次韻彭希爽吳景傳約遊穆山¶