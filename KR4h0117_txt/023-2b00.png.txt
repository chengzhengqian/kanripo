　　　和韋承慶過義陽公主山池¶
野興城中發朝英物外求情懸朱紱望契動赤泉遊海¶
燕巢書閣山雞舞畫樓雨餘清晚夏共坐北巖幽¶
携琴遶碧沙揺筆弄青霞杜若幽庭草芙蓉曲沼花宴¶
遊成野客形勝得山家徃徃留仙歩登攀日易斜¶
攢石當軒倚懸泉度牖飛鹿麛銜妓席鶴子曵童衣園¶
果嘗難徧池蓮摘未稀巻簾惟待月應在醉中歸¶
　　　和晉陵陸丞早春遊望¶