獨上髙岡頻振袂清時不數晉風流¶
　　　荆南行館夜坐¶
荆南名郡古稱雄經緯功存禹貢中千里㠶檣吴蜀㑹¶
萬家樓閣水雲通兵籌未試時方靖米價初平嵗亦豐¶
獨坐行臺清不寐雁聲拖雨掠層空¶
　　　别九峰司徒孫公¶
白雲長卧九峰深忽報城居此過臨千里登堂還展拜¶
十年為别自驚心情濃鄉曲杯頻勸天假精神病不侵¶