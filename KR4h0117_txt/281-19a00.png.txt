別兄二載久介夀六旬餘清健如强日蕭閒守故居薄¶
田供伏臘稚子業詩書小弟亦垂老還思到里閭¶
　　　九月朔得阿晟所寄藥物¶
人自金陵至兒封藥物來家書千里達旅況一時開病¶
想丹砂鼎緣慳玉露杯喜看葅醢列鄉味出瓶罍¶
　　　九月七日雨¶
兩月晴眀久昨宵風雨聲寒催秋色老病怯袷衣輕故¶
壘低雲黑荒衢濕蔓縈重陽時節近客裏助淒清¶