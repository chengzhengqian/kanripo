竹徑縈紆去相逢情若何江從木杪見秋向菊邉多謾¶
有風濤想如今嵗月過惟於交舊裏聴取碧雲歌¶
　　　陳文煥秀才所宅近市慿樓一望西山宛然墮¶
　　　　几案中縣之豪雋唱不下數十百篇野人來¶
　　　　承聴許不必似韻故為之賦一首¶
西山簷外見何必鹿門行近晚江聲合疎簾野意生終¶
朝如此好初月更多情却媿才華鈍三年句不成¶
　　　陪范明府與諸同官飲新亭是夕以莞爾榜之¶