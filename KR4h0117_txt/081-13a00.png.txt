鐘聲南北寺不道往来遥人事因循過時光荏苒銷懸¶
燈灑風雨上閣遶雲霄即是洲中栁嘶蟬急暮條¶
　　　送武榖之邠寧¶
戍路少人蹤邉煙淡復濃詩寧寫别恨酒不上離容拂¶
拂沙河栁迢迢石窟鐘悠然一暌阻山疊虜雲重¶
　　　即事¶
抱杖立溪口迎秋望塞門連山互蒼翠二水各清渾笛¶
發孤煙戍鴉歸夕照村萋萋芳草色終是憶王孫¶