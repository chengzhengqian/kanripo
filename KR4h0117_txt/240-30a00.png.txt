使君臘月揚州去東閣梅開雪壓枝淮上有官皆避馬¶
竹西無處不題詩春風楊栁平山路夜月瓊花后土祠¶
從此公餘多勝覽好傳佳句逺人知¶
　　　贈吳山紫陽菴女道士(并引/)¶
　　武林吳山紫陽菴淛民有丁姓者棄俗為全真¶
　　一日忽召其妻入山書詩四句云懶散六十三¶
　　妙用無人識順逆兩俱忘虚空鎮常寂坐抱一¶
　　膝而逝俗謂之騎鶴化其妻束髪簪冠為女道¶