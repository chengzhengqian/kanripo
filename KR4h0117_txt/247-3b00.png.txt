老稚嗷嗷向誰泣我當六十將奈何扶杖淮南望淮北¶
　　　辛卯秋旱八月晦日天大雷雨¶
八月晦日雷怒號大雨如注風蕭騷捷如鬼神撼山岳¶
湧若江海翻波濤屋茅重巻一重去河水忽漲三尺髙¶
驚鴻翅濕飛不起散亂中澤呼其曹雲龍有意洗兵甲¶
下與蒼生舒鬰陶浮雲收歛赤日見天宇廓逺無纎毫¶
嵗年不逄亦偶爾吾將種麥畊東皋¶
　　　雪舟歌為王子中賦¶