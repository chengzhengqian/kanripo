宸章忽降容瞻覩疑是神龜負九疇¶
　　　別賦賞花¶
仙山靈沼五城西曉日花光照彩霓露濯氷蠶鋪瑞錦¶
風吹水麝折香臍芳葩散採添蜂蜜紅片狂飄雜燕泥¶
曽識壺中舊春色桃源重到路猶迷¶
　　　郡齋西亭即事十韻招麗水殿丞武功従事¶
郡齋退食復何為縦目西亭景物竒疊嶂雨餘泉眼出¶
澄潭風静釣絲垂城臨古戍寒蕪闊路轉荒村野彴危¶