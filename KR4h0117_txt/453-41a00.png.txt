揺落空山獨送君十年多故歎離羣歸期夢隔淮南月¶
世事愁翻海上雲共有深襟封舊恨不勞寒燭引殘醺¶
神駒自昔非凡種看取行囊寳劒文¶
　　　正旦雪¶
除夜殘寒結海雲新年瑞雪曉氤氲梅花映閣參差見¶
竹葉臨窗淅瀝聞色㸃朝衣隨拜舞春生農扈啓耕耘¶
遙思聖主西征地椒酒傳宣徧六軍¶
　　　贈别舒廣文還湘南兼寄故人¶