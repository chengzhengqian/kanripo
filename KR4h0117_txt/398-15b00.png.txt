渾得醉歌酬雅會未妨簷月照空盤¶
　　　送張克謙郎中治水利山東¶
短髪青袍水部郎逺將能事報垂裳龍湫百眼泉歸漕¶
鯨力千秋石作防一路風霜重奉詔普天齊魯最經荒¶
山東憲府貪才俊國計應勞細與商¶
　　　為鎮江唐惟敬題一泓亭¶
江郭喧喧此室幽當階一水浄涵秋晴看細浪搖花幔¶
夜汲寒星落茗甌未惜草書供渴兎最愁横吹覺潜虬¶