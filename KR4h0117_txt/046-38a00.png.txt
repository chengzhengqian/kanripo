仙郎早朝退直省臥南軒院竹自成賞庭階寂不喧焚¶
香開後閣起草閉前門禮樂風流美光華星位尊榮兼¶
朱紱貴交乃布衣存是日登龍客無忘君子恩¶
　　宋昱(天寳十二年以中/書舎人知選事)¶
　　　曉次荆江¶
孤舟大江水水涉無昏曙雨暗迷津時雲生望鄉處漁¶
翁閒自樂樵客紛多慮秋色湖上山歸心日邊樹徒稱¶
竹箭美未得楓林趣向夕垂釣還吾從落潮去¶