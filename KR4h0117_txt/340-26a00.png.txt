萬壑千巖裏幽深一徑通紫芝生奕奕香霧濕濛濛托¶
隠商顔迹遺芳謝氏風肯容閒客採短策儗相從¶
　　　蒼松塢¶
一簇煙霞島週遭盡植松蓬萊元不逺弱水自應通翠¶
滴林梢露寒生石罅風茯苓如可斸早晚約仙翁¶
　　　臥雲巖¶
翠巖雲借宿與客共閒心石榻春生暖蘿房晝作隂氤¶
氲飄素練窈窕接青林那得長留臥蒼生望雨霖¶