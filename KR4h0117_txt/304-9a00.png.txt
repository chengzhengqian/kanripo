龍門伊闕晩岧嶤相如完璧無遺恨王子吹笙擬見招¶
為報山人休索價可能容我伴漁樵¶
日射天門萬象新繡衣朱履侍楓宸雲移仙仗千官肅¶
日映龍顔四海春金椀玉漿來内侍紫泥丹詔下王人¶
十年趨走金陵道到老低埀漢水濱¶
漢水東流日向西孤村烟樹鷓鴣啼纎纎岸草迎人眼¶
踏踏江花映馬蹄有客問竒仍載酒故人相過輒留題¶
暮年正爾逢知己布襪青鞋信杖藜¶