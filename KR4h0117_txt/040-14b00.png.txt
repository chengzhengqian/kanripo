求仲開徑招王孫片雨下南澗孤峰出東原棲遲慮益¶
淡脱畧道彌敦野靄晴拂枕客帆遙入軒向平今何在¶
此意誰與論佇立雲去盡蒼蒼月開園¶
　　　尋鞏縣南李處士别業¶
先生近南郭茅屋臨東川桑葉隠村户蘆花映釣船有¶
時著書暇盡日窗中眠且喜閭井近灌田同一泉¶
　　　聞崔十二侍御灌口夜宿報恩寺¶
聞君尋野寺便宿支公房谿月冷深殿江雲擁迴廊然¶