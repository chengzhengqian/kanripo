春雲如幄䕃仙家千里尋君拂露華傍舎野籬牽藥蔓¶
過門流水帶桃花詩情借問誰題竹酒渴時聞客喚茶¶
長日未将髙興盡忽驚林杪閙棲鴉¶
癡兒竟日了公家忽憶郊原物有華策馬獨來尋舊約¶
聼鶯何處覔殘花杜陵穉子能賖酒甫里先生解品茶¶
坐久不禁詩思攪向君東壁醉塗鴉¶
狂客惟思醉作家困臨池館挹光華青天蕩漾魚跳水¶
紅雨䦨珊燕蹴花午餉偶留山客飯夕凉還赴野僧茶¶