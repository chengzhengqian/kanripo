别構宜淸賞翛翛竹滿林秋風疑鳯舞春雨訝龍吟翠¶
色全侵席凉聲半在琴懸知君子操共結歲寒心¶
　　　虎溪三笑¶
逺公三笑地陶陸是同流明月淸溪晩凉風碧樹秋髙¶
懷軼今古餘韻出林丘自愧牽纓冕寧同蓮社逰¶
　　　龍溪書室¶
聞說藏書屋翛然趣不窮溪光揺几席樹色隠房櫳洗¶
硯春流墨吹藜夜火紅庭前有芳草生意得無同¶