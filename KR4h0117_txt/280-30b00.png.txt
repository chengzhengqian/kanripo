誰寫江南景風烟萬里寛金銀開佛寺紫翠出林巒逺¶
客馳行役幽人賦考槃蒼茫無限意撫巻為盤桓¶
　　　陶令歸來圖¶
我愛陶彭澤放蕩形骸外食貧自宴如游宦不足貴無¶
絃不撫琴有酒竟成醉賦辭歸去來此中有深意¶
　　　悼鶴¶
胎禽成羽化思念毎興哀習舞欹𤣥翮長鳴步碧苔令¶
威華表逺少保畵圖開何處瘞仙骨碑銘孰可裁¶