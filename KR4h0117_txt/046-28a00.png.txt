數叢芳草在堂隂㡬處閒花映竹林攀樹𤣥猿呼郡吏¶
傍谿白鳥應家禽青山看景知髙下流水聞聲覺淺深¶
官屬不令知禮數時時緩步一相尋¶
　　　送僧¶
童子學修道誦經求出家手持貝多葉心念優曇花得¶
度北州近随緣東路賒一身求清淨百毳納袈裟鍾嶺¶
更飛錫爐峰期結跏深心大海水廣願恒河沙北去不¶
堪别彼行安可涯殷勤結香火來世上牛車¶