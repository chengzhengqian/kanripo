　　　送秦觀郎中㕘政雲南¶
眼底羣僚獨數公除書又出大明宫人辭薊北層霄近¶
路入滇南萬里通荷葉擁舷秋滴露桂花明斾晚生風¶
逢時已自㕘藩省好竭丹心答聖衷¶
　　　題王宗貫西園清隱¶
出郭西行二三里園林佳處足投閒軒開紫陌紅塵外¶
人在清風明月間當面好花開簇簇繞牆流水響潺潺¶
笑他名利塲中客到此能無一愧顔¶