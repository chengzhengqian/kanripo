紆迴盤蹙斷且聨中窪為溪下為谷谽谺兩壁皆倒懸¶
旁窺無底到千尺奔流撼地轟霹靂長松宻竹交亂藤¶
一磴盤雲出深黒此時日髙煙瘴清僕夫步穏肩輿輕¶
徘徊瞻顧不暇給陡使目眩心神驚不知造物何為者¶
百怪千竒漫陶冶古今畫史縱絶妙假盡丹青孰模寫¶
吾狂素欲效子長周游歴覽徧八荒宦途十年困覊梏¶
夢中邱壑心茫茫薄才天遣寓此地山水有縁疑夙契¶
短歌聊爾答山靈他時擬作南行記¶