地曠晩逾静山空月倍明銀河橫灝氣石澗伴吟聲颯¶
颯迎風葉飛飛濕露螢嵗華行晩矣為爾一凝情¶
　　　天台道中¶
花重朝霏散鳥啼春意深風光自流轉行役負登臨澗¶
水流新綠山雲捲夕陰病容兼白髪漂泊此時心¶
　　　馮公嶺¶
地隘山逾峻人勤俗不奢時培石上土更種竹間茶接¶
畛田成篆連筒水濺花征塵如不到老我即東家¶