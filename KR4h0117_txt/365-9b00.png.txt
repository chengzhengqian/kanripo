人情翻似東流水洗出青天一鳥孤¶
　　　姑蘇懐古¶
胥目懸門烏喙過至今哀怨入吴歌山河不為興亡改¶
城社其如感慨何廢苑春深芳草滿荒臺秋盡夕陽多¶
醉來一覺扁舟夢也勝豪華逐逝波¶
　　　挽鐵崖先生¶
玉笙聲㫁泣龍君撼樹蚍蜉謾作羣一代春秋尊正統¶
兩朝冠冕在斯文他年有約尋圓澤後世何人識子雲¶