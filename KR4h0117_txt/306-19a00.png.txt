　　　　高懷雅量令人起敬賦詩承教¶
將軍少年英氣豪學劒論兵談六韜龜紋璅甲紫絲轡¶
虎皮鞍韉紅錦袍三尺雕弓兩斛力八嵗龍駒雙佩刀¶
不憤旄頭如火赤從駕南征破戎狄鴻雁啼霜瘴月昏¶
駱駝載雪狼烟濕羽檄流星烽火連搴旗誓欲靜三邉¶
衘枚榆塞金瘡苦洗箭沙泉戰血羶栁營日落鳴笳鼓¶
玉帳籌邉月當午酒壓葡萄壯士歌花挿真珠美人舞¶
奏凱歸來拜玉墀天恩頒宴畫樓西漢家未數蕭曹業¶