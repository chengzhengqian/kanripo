黄樓西來坤軸折濁浪排空天欲裂彭城老穉哀哀啼¶
自分闔門作魚鼈仁明太守眉山翁誓以隻手障其衝¶
指麾徒旅荷畚輂長溪隠起如晴虹波恬浪静民安堵¶
共喜更生歌且舞九重下詔侈褒嘉拯溺禦災非小補¶
飛樓高壓城之東張筵㑹客何雍容後山作銘潁濵賦¶
筆力直與造化争瓌雄神遊八表知何處贏得穹碑照¶
今古當年舒李今何如羈鬼啾啾泣煙雨¶
　　　文選樓(在襄陽/)¶