高士藏脩處而無車馬喧殘霞明島嶼芳草滿郊原黄¶
葉雲邊徑青帘郭外村此中有佳趣難與俗人論¶
　　　又¶
千峰森玉㦸萬樹綴瓊枝天上同雲後山中霽雪時梅¶
花東閣夢驢背灞橋詩獨有寒氊客談經坐絳帷¶
　　　齋居八詠分得剪燭題¶
燒燭茅廬下長吟思不迷金盤落灰燼清影照羈栖風¶
度搖難定更殘刻漸低西窗千古意何夕重分題¶