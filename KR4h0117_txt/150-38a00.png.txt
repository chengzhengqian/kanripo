　　　定州次韻曽仲錫元日見寄¶
蕭索東風兩鬂華年年幡勝剪宫花愁聞塞曲吹蘆管¶
喜見春盤得蓼芽吾國舊供雲澤米君家新致雪坑茶¶
燕南異事真堪記三寸黄柑擘永嘉¶
　　　慈湖夾阻風¶
此生歸路愈茫然無數青山水拍天猶有小船來賣餅¶
喜聞墟落在山前¶
我行都是畫中詩真有人家水半扉千頃桑麻在船底¶