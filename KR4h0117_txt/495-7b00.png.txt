　　　贈客¶
紫貂壓肩酒薰面走馬章臺瞥如電石城送客雪滿舟¶
江閣張燈夜開宴雪花不飛江月明雲業散盡霜天清¶
酒闌歌罷跨鶴去白雲東指瓊花城¶
　　　題畫贈朱拱之¶
君山兀兀湖水急爛銀盤中螺一粒老龍把弄蒼玉枝¶
飛濤掀空海神泣振林裂石孤月明劃然似覺天西傾¶
持將濁世讋妖魅媿作笙竽新様聲¶