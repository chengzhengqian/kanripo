　　　南梁行¶
江城鬱鬱春草長悠悠漢水浮青光雜英飛盡空晝景¶
緑楊重隂官舎静此時醉客縱横書公言可薦承明廬¶
青天詔下寵光至頒籍金閨徵石渠秭歸山路煙嵐隔¶
山木幽深晩花拆澗底紅光奪火燃揺風扇毒愁行客¶
杜鵑啼咽花亦殷聲悲絶艷連空山斜陽瞥映淺深樹¶
雲雨翻迷崖谷間山雞錦質矜毛羽透竹穿蘿命儔侣¶
喬木幽谿上下同雄雌不惑飛棲處望秦峰迥過商顔¶