　　　從軍行¶
馬上黄沙拂面行漢家何日不勞兵匈奴乆自忘甥舅¶
僕射今誰托父兄雲外旌旗婆勒渡月中刁斗受降城¶
左賢早待長䋲縳莫遣論功白髪生¶
　　　送㢲女歸徐氏¶
紅車緑幰及春明六禮周時汝好行銅鏡試粧花髻拙¶
布衣隨嫁竹箱輕繁絲緩柱房中樂細膾深盃堂上羮¶
婦道從今須孝順思家何必涙盈盈¶