歲功代謝忙如許似與衰翁送老来¶
　　　次匏菴雨中留宿¶
野水浮雲蕩夕光仙舟兩宿石溪傍清篇感舊頻翻韻¶
濁酒謀隣載過墻燭䟦不知春夜乆雨聲如為故人長¶
衛家剪韭今傳美他日寧無有竹庄¶
　　　遊西菴¶
尋僧雖愛茗盃清也要提携濁酒罌野色迎人過橋去¶
春風吹面傍花行般遊未及牛羊晩欣喜還隨鳥雀晴¶