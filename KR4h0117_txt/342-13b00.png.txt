向京邑道路阻且修曠望空歎息失計成淹留時哉茍¶
未㑹白璧寧暗投恥同五鼎食笑視千金裘袁絲尚游¶
俠枚臯事俳優知己竟不遇行藏誰與謀白日如逝水¶
冉冉春復秋人生乆羈旅豈不懐故丘芳時倐徂謝悲¶
緒寒颼颼容華易憔悴安能常黒頭放歌吴門市洗耳¶
長江流雖然不得意常為蒼生憂心隨去雁逺目送孤¶
雲愁夫子東海裔濟代多良籌既無陳仲舉雖賢罕見¶
收何如共脫屣速駕赴滄洲¶