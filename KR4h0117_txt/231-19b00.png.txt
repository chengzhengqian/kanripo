應自杜康祠下得古人我得酒之傳摸索飲器流饞涎¶
茍非其物吾何取他日酬君九府錢¶
　　　贈休糧張練師¶
金砂霧散風雨疾㸃㸃黄金鑄秋橘中林宴坐人不知¶
野鹿啣花蜂課蜜富兒盤饌羅羶葷擾擾飛蠅復聚蚊¶
見説西山好薇蕨一枝青竹願隨君¶
　　　髙門闗¶
髙門闗頭霜樹老細路千山萬山繞亂餘村落不見人¶