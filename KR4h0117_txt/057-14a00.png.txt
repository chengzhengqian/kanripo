共來百越文身地猶自音書滯一鄉¶
　　　栁州寄丈人周韶州¶
越絶孤城千萬峰空齋不語坐髙舂印文生緑經旬合¶
硯匣留塵盡日封梅嶺寒烟藏翡翠桂江秋水露鰅鱅¶
文人本自忘機事為想年來憔悴容¶
　　　得盧衡州書因以詩寄¶
臨蒸且莫歎炎方為報秋來雁幾行林邑東迴山似㦸¶
䍧牱南下水如湯蒹葭淅瀝含秋霧橘柚玲瓏透夕腸¶