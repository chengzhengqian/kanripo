山川悠長日月速躋攀分寸何能强太原髙人知我意¶
請列紈素書滄浪丹青不闗名利眼虎頭癡絶非王郎¶
百年有懐良可哂還拂長松思道場¶
　　　讀隋書¶
廣通渠邊渭水流長安猛將懸兠牟陳郎酣睡未知曉¶
采石夜渡江聲秋韓擒不待賀若報呼得蠻奴作鄉導¶
銅鉦一聲歌管闌望仙閣下旌旗繞兵家兒女髪照人¶
金井梧桐三墜身血痕已汙青溪草遺恨空憐髙使君¶