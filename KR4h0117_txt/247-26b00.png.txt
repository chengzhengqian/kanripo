一春開遍雨中花幾向東園管物華老去始知身是客¶
愁來空擬醉為家江樓簾箔霏香霧野寨旌旗絢采霞¶
曳杖歸來還自笑夕陽原上數殘鴉¶
芍藥花開江雨晴幾時重作看花行松間携妓從教俗¶
竹下留賔也自清一夜春愁無處著三分月色為誰明¶
貧家亦有琴堪典好把平生意氣傾¶
閉戸拙於公是非似與江湖踪跡稀酒中從令客罵坐¶
㸑下却念兒啼飢松江之鱸固可食沙苑有鳥宜髙飛¶