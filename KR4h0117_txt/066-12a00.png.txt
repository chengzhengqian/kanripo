凉夜清秋半空庭皓月圓動揺隨積水皎潔滿晴天多¶
病佳期阻深情麗曲傳偏懐賞心處同望庾樓前¶
　　　奉陪李大夫九日龍沙宴㑹¶
龍沙重九㑹千騎駐旌旗水木秋光浄絲桐雅奏遲煙¶
蕪歛暝色霜菊發寒姿今日從公醉全勝落㡌時¶
　　　送映師歸本寺¶
還歸蕭寺去逺逺出人羣苔甃桐花落山忩桂樹薫引¶
泉通絶澗放鶴入孤雲幸許宗雷到清談不易聞¶