曽憶相逢月臺下清談猶自帶烟霞避喧却愛山中寺¶
訪舊還尋海上槎石鼎烹茶分野水紙窗敲燭看簷花¶
定知歸去松蘿宻猶向雲間採藥芽¶
　　　依韻答歐士中¶
客舍凄凉生緑蕪經年祗傍野人居樽空但買隣家酒¶
巷僻應回長者車白鳥夢殘楓樹冷黄花香老竹籬疎¶
相逢且莫談離别一别如今十載餘¶
　　　病中懐王徳輝¶