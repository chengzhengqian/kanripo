且頌椒盤度歲華老鶴趨庭還認主寒梅遶屋正開花¶
北堂況復逢初度一曲長生宴紫霞¶
　　　適閒為朱升伯乃翁題¶
闢野湖山綠䕃繁年來懶出草堂門卧聴白鶴鳴松露¶
起拂青銅照枕㾗清晝花間棋一局晴沙鷗外酒雙樽¶
髙情直想羲皇上世事從人曉至昬¶
　　　金陵送汪以正歸新安¶
秋水碧梧風露清隔年桑梓動歸情青山路出龍灣樹¶