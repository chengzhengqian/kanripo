節物奚為感秋懐不自任曉寒侵逺夢秋力助高吟薄¶
脱驚風葉疎舂隔水砧商絃調一曲惟子定知音¶
　　　題靈山寺¶
我為靈山好登留到日曛岩幽餘暑雪鐘冷入秋雲篇¶
詠惟僧助塵煩與俗分明朝入東棹因得識吾文¶
　　　送章岵少卿提舉洞霄宫¶
秘舘紅塵外瑶京白日邊樽中不空酒琴面已無絃曉¶
上朝真閣春耕負郭田優㳺獲自在何處更神仙¶