文字飢難煑為農䇿最良興來鋤曉月倦後卧斜陽秋¶
稼連千頃春花醉幾塲任他名利客車馬逐康莊¶
　　　和趙師日韻¶
我生無燕頷四壁笑相如門巷堪羅雀燈忩且讀書老¶
來心事懶貧後故人疎尚有多情月時時到敝廬¶
　　　蘭¶
早受樵人貢春蘭訪舊盟謝庭誇瑞物楚澤擷芳名蒼¶
玉裁圭影紫檀含露英奚奴培䕶巧苔蘚日菁菁¶