况有晴雲時巻舒我昔攀縁出雲表决眦遐天衆山小¶
結廬擬向山中棲日日看雲聽啼鳥一朝雲起隨六龍¶
我亦乗之登九重為霖未慰蒼生望慙愧清朝恩數隆¶
只今還尋故山去浄掃雲軒與雲住¶
長河浩浩寒無潮夜風吹雪聲蕭蕭平明日出耀晴彩¶
萬樹璚花猶未消湖南畫管松篁裏錦帳氍毺人未起¶
湖北朱樓翠幙深獸炭紅爐酌香&KR0008;竹籬茅屋是誰家¶
瓦鼎敲氷自煮茶布衣當年冷似鐵蹇驢隨處吟梅花¶