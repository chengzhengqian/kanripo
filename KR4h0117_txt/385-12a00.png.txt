避地移家阻煙水煙水茫茫别有天塵寰疑是地行仙¶
誅茅剪棘初為室引水開渠漸種田老翁侵晨放雞鶩¶
穉子乗春藝桑竹無刑無賦省追呼淳風自是羲皇俗¶
兒孫更抱日相親酒食時常㑹里隣桃花隔斷人間路¶
不識西風有戰塵漁郎鼔櫂來何許競引歸家具雞黍¶
當時祇記有秦皇此日方知為典午水流花謝路蓁蕪¶
誰把仙源託畫圖雲山有路如可訪便擬為隣徳不孤¶
　　　黄樓¶