樓臺逼霄漢窗戸納雲霓囘顧千巖路如登萬仞梯泉¶
從山頂出雪壓樹頭低高絶無人境非僧不可棲¶
　　　九日¶
今日知何日他鄉憶故鄉黄花一杯酒白髪幾重陽日¶
晩鴉爭宿天寒雁呌霜客中無此醉何以敵凄凉¶
　　　舂陵道中¶
雲際尋行路時逢一兩家山川閒世界耕釣小生涯病¶
竹長新笋寒芒揺落花溪翁解延客連煮數杯茶¶