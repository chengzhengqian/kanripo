季弟仕譙都元兄坐蘭省言訪始欣欣念離當耿耿嵯¶
峨夏雲起迢逓山川永登髙望去塵紛思終難整¶
　　　送元錫楊凌¶
荒林翳山郭積水成秋晦端居意自違况别親與愛歡¶
筵慊未足離燈悄已對還當掩郡閣佇君方此㑹¶
　　　重送丘二十二還臨平山居¶
歲中始再覯方來又解携纔留野艇語已憶故山棲幽¶
澗人夜汲深林鳥長啼還持郡齋酒慰子霜露凄¶