水亭涼氣多閒棹晩來過澗影見松竹潭香聞芰荷野¶
童扶醉舞山鳥助酣歌幽賞未云徧烟光奈夕何¶
　　　遊鳳林寺西嶺¶
共喜年華好來遊水石間烟容開逺樹春色滿幽山壺¶
酒朋情洽琴歌野興閒莫愁歸路暝招月伴人還¶
　　　秋日陪李侍御渡松滋江¶
南紀西江濶皇華御史雄截流寧假檝挂席自生風僚¶
寀争攀鷁魚龍亦避驄坐聴白雪唱翻入棹歌中¶