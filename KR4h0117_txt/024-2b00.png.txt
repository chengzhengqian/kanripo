　　　餞遠¶
任子狥遐禄結友開舊襟撰酌輟行歎指途勤遠心秋¶
晶澄囘壑霽色肅明林曖然清軒暮浩思非所任¶
　　　自昌樂郡泝流至白石嶺下行入郴州¶
兹山界夷夏天險横寥廓太史漏登探文命限開鑿北¶
流自南瀉羣峰迥衆壑馳波如電騰激石似雷落崖留¶
盤古樹澗蓄神農藥乳竇何淋漓苔蘚更彩錯娟娟潭¶
裏虹渺渺灘邊鶴嵗杪應流火天高雲霧薄金風吹緑¶