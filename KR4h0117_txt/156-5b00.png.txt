情荒徑草埜色淡漁梁欲縱高秋目東偏作短墻¶
舊物杯中酒新詩海上翁百非無一是顯過豈微功引¶
水江分碧烹丹井為紅幽居亦多事度日不全空¶
覆載宜然等寒暄乃爾殊雪曾前嵗有地過此邦無煮¶
海鯨鯢動烹山虎豹呼南來何所得詩語帶娵隅¶
　　　九日懷舎弟¶
重陽陶令節單閼賈生年秋色蒼梧外衰顔紫菊前登¶
高知地盡引滿覺天旋去嵗京城雨茱茰對惠連¶