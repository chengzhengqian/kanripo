春雲陰陰雪欲落東風和冷驚羅幕漸看遠水綠生漪¶
未放小桃紅入蕚佳人痩盡雪膚肌睂歛春愁知為誰¶
深院無人剪刀響應將白紵作春衣¶
　　　寒食雨¶
自我來黄州已過三寒食年年欲惜春春去不容惜今¶
年又苦雨兩月秋蕭瑟卧聞海棠花泥汙臙脂雪春江¶
欲入户雨勢來不已小屋如漁舟濛濛水雲裏空庖煮¶
寒菜破竈燒濕葦那知是寒食死灰吹不起¶