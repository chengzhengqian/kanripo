歸來白月滿蓬户夜深夢落磻溪灣¶
　　　騮馬歌¶
熒惑宫中一團火踢倒祝融掣金鎖飛來塵世化頳虬¶
滿背紅雲結花朶絳鬃拂膝朱尾長赤瑛絡胸紅絲繮¶
炎光閃閃照人熱渴死造父愁王良北平公子宛庭簿¶
萬鎰黄金求赤兔黄羅抺首袴摺靴虎氣逼人如吕布¶
江南書生力不多一躍五丈飛官河相看馬上失聲笑¶
但見碧烟如鳥過電光拂眼騰朱梭駿快不數生蛟鼉¶