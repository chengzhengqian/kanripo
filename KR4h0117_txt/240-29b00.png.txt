白頭不出城南寺枮坐蒲團笑客忙過暑葛衣從破碎¶
逢秋竹院愈荒凉空山雲濕龍歸鉢古屋松低鶴到床¶
遙憶題詩舊遊處夜深東壁月蒼蒼¶
　　　次學士盧踈齋題贈句容唐别駕¶
踈齋落落謫仙才句曲名山數往來日讀茶經醫酒病¶
春從鄰舍覔花栽昔年奏對含雞舌今日登臨獨鳳臺¶
賴有閒居唐别駕尋詩猿鶴莫驚猜¶
　　　送僉事王君實之淮東¶