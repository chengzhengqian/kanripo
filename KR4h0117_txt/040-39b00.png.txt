　　　奉和某相公發益昌¶
相國臨戎别帝京擁麾持節逺横行朝登劒閣雲随馬¶
夜渡巴江雨洗兵山花萬朶迎征蓋川栁千條拂去旌¶
暫到蜀城應計日須知明主待持衡¶
　　　秋夕讀書幽興獻兵部李侍郎¶
年紀蹉跎四十强自憐頭白始為郎雨滋苔蘚侵堦綠¶
秋颯梧桐覆井黄驚蟬也觧求髙樹旅雁還應厭後行¶
覽卷試穿鄰舍壁明燈何惜借餘光¶