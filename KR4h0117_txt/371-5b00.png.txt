浯溪山水最竒絶幽居隱隱依林樾片雨晴浮北砌花¶
雙松暝挂西峰月董仙茆屋居其間深林盡日閉松關¶
有時相訪怱不見採藥雲中猶未還¶
　　　靑門歌寄居易子¶
靑門橋南二月時靑門城北梨花飛忽聞啼鳥道鄉信¶
應念行人何日歸東風一夜靑門道客舎蕭條但春草¶
逺樹蒼茫感客情遥山寥落傷懷抱酒幔髙樓日未斜¶
參差橋上幾人家釣鱸潮落見歸雁螺女春深起暮鴉¶