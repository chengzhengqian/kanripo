　　　湘懐¶
欲向江頭買釣簑短篷輕檝泝煙波末賡楚澤騷人賦¶
且聼滄浪孺子歌杜若雨晴秋色老芙蓉霜冷月明多¶
湘靈倘肻憐鄉曲應傍西風鼔瑟過¶
　　　清源舟中漫書¶
寒鴉日日晩投林我獨懷歸未遂心身寄衞河舟上榻¶
夢縈湘水岸邊岑年華荏苒雙蓬髩病體支離一布衾¶
却喜故人知我意夜窗聨話到更深¶