鳳有髙臺鶴有樓懷人千里夢悠悠夜深酒泛梅窗月¶
晝静琴鳴竹院秋海内文章新製作江南人物舊風流¶
題詩寄謝諸夫子望斷碧雲天際頭¶
　　　過錢塘江¶
白鳥雙飛下緑蕪東風吹雨客帆孤江聲暗逐潮來往¶
雲氣半随山有無忽見沙頭來翡翠還聞海底出珊瑚¶
中流穏坐推篷看絶勝髙臺展畵圖¶
　　　送嘉禾徐照磨復任¶