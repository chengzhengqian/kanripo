有羣星象花多外國名與民同雉兎邀客醉蓬瀛積靄¶
藏樓閣馴鷗識斾旌甘棠留美䕃髙倚越王城¶
　　　寄題廣州田諫議頥堂¶
退食公堂暇應無俗慮侵簾開雙燕外吏散百花隂海¶
域逍遥境榮途澹泊心政成先養正恵愛及民深¶
　　　送僧恵勤歸鄉¶
舊國起歸興三江一棹輕夜吟逢月白曉渡趂潮平楚¶
岸雲藏寺呉宫水繞城羡師塵外去何日濯吾纓¶