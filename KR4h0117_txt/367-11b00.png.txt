黔江轉急勢未已兩㟁蒼崖削天起官船雙櫓疾於飛¶
倐忽雲林過百里生平膽氣尤崛竒三年蠻徼甘奔馳¶
惡灘險浪不經意白日自保公無私空囊敝篋一何有¶
滿束古書置前後船窗豁逹涵虚明書中得意寧容口¶
忽憶江山千古長不知何日開鴻龎陰陽争勝鬼神急¶
造化不停真宰忙千竒百怪氣參錯輕飄重墜奠清濁¶
三光宣精四海明五行順序百卉作有物不名復不凋¶
冺滅萬化常超超眼底江山未為壯大地比是猶毫毛¶