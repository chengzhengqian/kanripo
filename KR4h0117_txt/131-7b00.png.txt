石道盤紆入幽邃杉松隱映皆秪園下窺朝市但塵土¶
不與人世同囂喧天章閣老真相嗣詔委北陲嚴國藩¶
前騶驅弩聊盤桓慿髙置酒臨巖軒是月嘉平臘將盡¶
春風料峭煙霾昏圭隂表日影漸正玉沙透水波先温¶
杳杳端闈照宸極壯似殽函周轘轅超然宴覽動咨歎¶
坐預國論慙㝠煩乃知公旦卜洛意根本繫時亡與存¶
法宫在今宜有制上憲太㣲尊至尊乗杓布政朝萬玉¶
莫如洛宅當乾坤三陵氣象貫星野慶雲祚百雲來孫¶