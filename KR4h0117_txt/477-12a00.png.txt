事雖莫稽秦穆愛匪私出入相股肱晨夕侍軒帷諫行¶
而言聴心孚誼不虧百年生有限之死矢同歸厚恩終¶
難報治命焉可違君没臣俱逝事異古所稀臨穴自慷¶
慨惴慄詩人悲至今歌黄鳥琅琅淚沾衣¶
　　　次讀山海經¶
山髙草木茂海深羅網疎魚鳥生其間游息如故廬閒¶
居頗無累愛讀山海書動適耕耘會静憩柴桑車甕頭¶
酒初熟獨酌無肴蔬日月互推遷消息吾與俱一覽盡¶