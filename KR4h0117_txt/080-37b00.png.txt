厨盛岩根數斗泉壇上古松疑度世觀中幽鳥恐成仙¶
不知何事迎新嵗烏衲裘中一覺眠¶
　　　開元寺客省早景即事¶
客省蕭條柿葉紅樓臺如畫倚霜空銅池數滴桂上雨¶
金鐸一聲松杪風鶴静曉来珠像側鴿馴多在寳幡中¶
如何塵外虚為契不得支公此㑹同¶
　　　聞魯望遊顔家林園病中有寄¶
一夜韶姿映水光謝家春草滿池塘細挑泉眼尋新脈¶