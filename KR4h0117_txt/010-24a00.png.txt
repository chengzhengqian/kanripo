湘妃拭涙灑貞筠筴藥浣衣何處人步步香飛金薄履¶
盈盈扇掩珊瑚脣已言采桑期陌上復能解珮就江濵¶
競入華堂要花枕争開羽帳奉華茵不惜獨眠前下鈎¶
欲許便作後來薪後來暝暝同玉牀可憐顔色無比方¶
誰能巧笑特窺井乍取新聲學繞梁宿處留嬌墜黄珥¶
鏡前含笑弄明璫菤施摘心心不盡茱茰折葉葉更芳¶
已聞能歌洞簫賦詎是故愛邯鄲倡¶
　　　長相思二首¶