吳宮烟水碧迢迢如鱗金屋凌琅霄北方佳人顔如花¶
素衣濯濯明朝霞雲母屏風珍珠箔香銷金鴨春寒薄¶
璧月流光羅綺筵白紵舞殘西月落君看月落夜潮平¶
吳江濶兮越江深吳王醉去越王醒¶
　　　贈劉後村¶
騎却青鸞上禁林崖崖聲價重于金花磚日轉瓊箋暖¶
蓮燭星歸玉漏沈翰墨挈来三昧手絲綸畵出九重心¶
春風已築沙堤路天上虚皇屬意深¶