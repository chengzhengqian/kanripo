君有萬里行妾有長相思君行不顧妾妾思君不知闗¶
山盤盤多鳥道君行漸逺車聲小不得随車萬里行願¶
身化作催歸鳥¶
　　　各東西¶
車輪碾土聲軋軋君逰五原我三峡出門不復問東西¶
寳劎差差露塵匣江水東流月西墜不洒長途離别淚¶
兩葉浮萍大海中知他飄泊何時㑹壺中有酒且盡歡¶
莫論乾坤窄與寛人生㑹合亦偶爾此别何須較生死¶