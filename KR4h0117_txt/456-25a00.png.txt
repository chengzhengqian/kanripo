人生身世皆如幻漫詫桃源説幻遊¶
　　　陪喬侍御自白鹿洞再訪開先寺¶
鹿洞意巳愜龍池渇未消還隨持節使重過濯纓橋渉¶
水凉生襪捫蘿翠染綃行行渾不倦去去即非遙路轉¶
山交股峰迴草没腰險中頻却馬狹處僅容軺異迹多¶
存古幽期自逺囂石眠聞晉史臺隱記梁昭泉似中天¶
落雲疑萬壑搖南風清泱曖西日下岑寥選勝欣初霽¶
探竒遂詰朝浮嵐頻近眼五老若為招¶