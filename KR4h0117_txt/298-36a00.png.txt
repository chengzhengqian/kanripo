　　　送友人流西源¶
鳯林關路逺悠悠惆悵行人過陜州渭水寒流秦塞晩¶
㶚陵殘雨漢原秋玉門壁壘看應徧白葦黄榆夢亦愁¶
江海同人今已盡南冠何事到君頭¶
　　　白雲庵¶
白雲深處舊岩扉苔蘚蒼蒼一逕微翠壁紅泉分鳥道¶
石林精舎挂僧衣三峰月出聞猿斷五粒松香見鶴歸¶
今日置身丘壑裏了然心地發清機¶