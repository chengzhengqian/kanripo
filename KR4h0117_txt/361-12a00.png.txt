諫議何如釣叟閒星象已占驚御座故人猶自眇龍顏¶
君臣高大真竒遇千古芳名不可扳¶
　　　袁安卧雪¶
雨雪霖霖行路難先生乆矣困長安劍書不羡朱門貴¶
布被都忘白屋寒何意使君勞獨問由來人事不相干¶
孝亷名重當時舉未許終身賦考槃¶
　　　次胡雲屋南湖韻¶
滕六呈祥散作花梵王宫殿玉為家林間漸見成銀樹¶