　　　獻吉官舍夜餞左國璣聨句送之¶
髙館深杯賦别詩小忩㣲雨夜燈時對牀骨肉應憐老¶
喬木家聲更屬誰緑柳曉分燕趙路碧梧秋待鳯皇枝¶
鄉書有雁還須寄記取樽前兩故知¶
　　　偕獻吉自京囘通馬上聨句¶
靄靄林光雨霽初乾坤着眼一塵無歸雲渡水春涵影¶
醉面便風曉出都乳燕教雛嬌欲墮逺山當馬翠如扶¶
十年來去通州路慚愧山間破衲徒¶