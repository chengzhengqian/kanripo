清風明月時來此夢斷雲飛何處尋¶
　　　和呂守環秀堂二首¶
一州如斗帶溪山空翠家家遶畫欄丘壑自非胸次有¶
雲煙誰暇静中㸔衣冠共識家風在閭里方知漢法寛¶
戴白垂髫相與語今年有飯飽加餐¶
田家但識豐年樂見說花城日更長如獲從公時拄笏¶
尚能援筆侑飛觴雞豚社甕年年酒柿栗園林樹樹霜¶
更倩漁郎問樵徑深山深處是吾鄉¶