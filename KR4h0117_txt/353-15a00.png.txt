去歸隠雲林最深處時同北海倒芳樽日對南山得佳¶
句衡門三逕鎮長開載酒從人問字来興酣髙卧北窗¶
下清風明月共徘徊¶
　　　江山逺趣圖為襄城伯賦¶
長天極浦波溶溶巖巒秀沓青芙蓉生綃半幅圖逺趣¶
彷彿江山千萬里近郭名園不知處樓觀依微出深樹¶
細雨孤帆島外舟殘煙列騎花間路飛流百丈晴虹懸¶
危梁倒影丹崖巔樵逕多逢采芝客石林靜隠看棋仙¶