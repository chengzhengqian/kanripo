前日遊湖詩壓船今日來遊無一篇巧匠傍觀我縮手¶
詩翁方聳雙吟肩須臾筆落如流泉驪龍之珠墮我前¶
燃犀牛渚萬怪走胸中雲夢飛雲烟巖風飄飄度鐵笛¶
江月皎皎聞湘絃湖波無風自擊撞兩髙踴躍為爭姸¶
詩成朗誦驚四賢湖中無此三百年遊人正敗乃公意¶
一破孤寂皆辴然詩翁脉脉似未快淵泉萬斛來涓涓¶
直從湖中了公事盡吐險語人間傳¶
　　　夜宿毘陵驛前¶