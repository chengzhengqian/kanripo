門限重闗屢扣閽者辭濟濟列仙子冠裳競追隨青雲¶
蔽閶闔仰視何逶迤皎日匿西陸馳光難遽囬世無魯¶
陽子坐惜朱顔衰¶
　　　其二¶
東風吹我衣白日何杲杲整駕出郭門修塗浩横潦登¶
山采幽蘭日暮不盈抱采之欲何為遺我平生好豈無¶
艷陽花言子好香草丈夫有本性安得不自保寸心茍¶
弗移可以鑑穹昊¶