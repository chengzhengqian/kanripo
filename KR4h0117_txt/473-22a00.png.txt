金壇紫雲阜塵中懊惱傷素懐欲向茅君結賓友¶
　　　張中丞操江行¶
江上水軍齊靄靄跨櫓懸旛巳夙待陣分天地九團花¶
氣變風雲萬條彩中流伐鼓揚羽旗中丞親督操江師¶
衝前突後奔潮湧千艘萬艦轟雷飛江中駭浪滚滚生¶
甲光閃爍流日星馮夷魄奪海若走六鼇股栗三山傾¶
白戰無休鼓聲怒縦爾真敵亦狼顧恍疑風雨挟鬼神¶
頗似蛟龍盪煙霧須㬰江浄霞幟飄不聞人語聞鳴橈¶