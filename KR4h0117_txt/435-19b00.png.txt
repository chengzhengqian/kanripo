帝曰汝来匡朕躬唐虞治道在古學朝夕巖廊沃聖衷¶
　　　贈都督楊希仁赴召¶
邊星昨夜欃槍伏邊草萋萋自抽緑大将功成士馬閒¶
天子臨軒再推轂龍盤虎據留都重閫外元戎維汝用¶
擁旄仗鉞出長安鷹揚氣勢煙雲動承平最久誇江東¶
百年不見狼煙紅公来鎮静民物豐日長豹幄懸雕弓¶
天顔咫尺降絲綸海不楊波塵不驚宣威久賴股肱力¶
折衝正倚卿威名楊公才藝何超卓兩嵗三遷恩寵渥¶