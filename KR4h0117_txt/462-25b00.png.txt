　　　席上和王公守備九日韻¶
即看今嵗又重陽對景令人憶故鄉潦倒且拚元亮醉¶
風流不學孟嘉狂滿城風雨催詩債三徑清香待菊黄¶
行樂及時聊爾爾人間萬事付茫茫¶
　　　代送陳徳純歸家¶
去去君行不可扳強將樽酒酌江干情知離合人生有¶
自是交朋話别難此際鄞江聊割席他年京國共彈冠¶
雉壇舊有盟心約别後相期保嵗寒¶