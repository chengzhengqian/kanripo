野興朝來劇層隂凍不開煙霞迎使節詞賦憶仙才豈¶
負青山約何妨細雨來臨溪重囘首沙鳥似深猜¶
　　　贈蔡給事成之福建僉憲¶
君行不得送怨恨若為平塵隔長安樹烟迷上苑鶯闗¶
河萬里道風雨十年情重别心如醉長歌涕滿纓朝廷¶
虛衮職海内盡戎兵豈是無山甫誰能惜賈生衣冠輝¶
瑣闥諌疏耀承明即喜朝陽翼翻為瀕海行三山沾恵¶
澤百粤見澄清逺擬丹心逈時瞻北斗城¶