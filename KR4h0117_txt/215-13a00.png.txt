　　　次韻夜雨¶
海山何處是蓬瀛節物催人意自驚客裏厭逢今舊雨¶
夢餘愁聽短長更故園頗覺歸期緩老境難堪末段清¶
想得詩成正蕭瑟竹忩燈火夜微明¶
　　　題歸去來圖¶
筆端竒處發天藏事逺懷人涕泗滂餘子風流追魏晉¶
上人談笑自羲皇折腰五斗幾錢直去國十年三徑荒¶
安得一堂重寫照為公桂酒瀉蕉黄¶