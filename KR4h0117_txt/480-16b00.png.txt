向陽賸有閒庭院滿意東來吹帳紗¶
　　　大風¶
昨夜雨沙今大風美人髙閣怨飛蓬柳條萬結渾欲斷¶
梨花一株容易空豈是宋都過退鷁亦愁鄉信阻歸鴻¶
江南茅屋吾所愛莫教吹捲瀼西東¶
　　　出北城與嚴唯中倪本端同行¶
天門積雨洗炎蒸日射西山紫翠層白髮先朝老供奉¶
青衫騎馬向諸陵幸陪鴛侶時相並欲挽龍髯却未能¶