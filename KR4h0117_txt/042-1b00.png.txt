絶世姿令人氣力㣲含笑黙不語化作朝雲飛¶
　　　歸汝墳山莊留别盧象¶
淹留歲將宴乆廢南山期舊業不見棄還山從此辭漚¶
麻入南澗刈麥向東菑對酒雞黍熟閉門風雪時非君¶
一延首誰慰遥相思¶
　　　夕次圃田宅¶
前路入鄭郊尚經百餘里馬煩時欲歇客歸程未已落¶
日桑柘隂遥村煙火起西還不遑宿中夜渡涇水¶