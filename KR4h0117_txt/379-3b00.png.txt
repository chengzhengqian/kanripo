振鬛驕嘶如有意天閑自此識龍種駑駘一見覺神悚¶
孳生歲歲蕃且息廐櫪充牣如雲湧郊壇有事備威儀¶
錦韀寳絡光陸離和鸞前道恣容與凡馬不許争驅馳¶
　　　山水¶
浮雲積翠山稜層煙波浩𣺌滄江横就中風景如武陵¶
乂疑方壺與蓬瀛髙人妙得丹青趣展素揮毫若神助¶
巖嶢峭絶瀉飛流嵐岫溟濛鎖雲霧楓榆隔㟁羊腸遶¶
漁舟蕩漾忘昬曉人間何處有此景願一登臨散懷抱¶