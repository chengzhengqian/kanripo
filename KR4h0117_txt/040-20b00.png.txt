人方乗使者車吾知郭丹却不如請君時憶關外客行¶
到關西多致書¶
　　　胡笳歌送顔真卿使赴河隴¶
君不聞胡笳聲最悲紫髯綠眼胡人吹吹之一曲猶未¶
了愁殺樓蘭征戍兒凉秋八月蕭關道北風吹斷天山¶
草崑崙山南月欲斜胡人向月吹胡笳胡笳怨兮將送¶
君秦山遙望隴山雲邊城夜夜多愁夢向月胡笳誰喜¶
聞¶