聲揺孤枕海濤壯影伴瘦笻山月白了然道者亦離塵¶
一龕松下分秋雲秪今虎豹滿平陸鍊骨誰與箋青旻¶
琴心劒氣兩寂寞醉墨淋漓風雨落九十九峰歸夢寒¶
玉笙泠泠跨飛鶴¶
　　　春感¶
柳花衮雪春㝠㝠溪風一夜吹為萍萍隨風去𣺌流水¶
人生無根亦如此故山入夢草芊芊半窗疎雨寒食天¶
曉來白髪稀可數多少朱顔化黄土高原冉冉青煙斜¶