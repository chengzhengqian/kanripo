　　　初叨賜鰣魚志感¶
東南嘉味説江鰣當暑分鮮下赤墀貢入爭傳喧漕路¶
篚開猶自帯冰澌古人多骨空留恨今日新恩合賦詩¶
一飯可能忘厚報深慚犬馬力先疲¶
　　　聼琴再疊前韻¶
一聼西川擁鼻吟悠然古意未銷沈空山落木三秋景¶
老鶴孤鴻萬里心莊叟漫誇漁父聖伏波終怯武陵深¶
越裳杳杳徛蘭遠空谷能無感足音¶