檻外長江水接天諸公壺矢正錚然新詩寄到殘年裏¶
髙閣登来廿載前自昔三王皆雋傑如今邵子亦神仙¶
良時盛㑹無由再南浦西山意獨懸¶
　　　王知州朝卿挽詞¶
相見當年好弟兄未㡬黄甲即登名秋風我愛邢居實¶
循吏誰收董少平自古清才多夭死如今直氣有公評¶
海門夜折珊瑚樹月落潮来百感生¶
　　　浮梁道中借前人韻¶