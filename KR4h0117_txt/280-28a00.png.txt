絳闕珠宫天上開丹梯石磴日邊回九芝照夜通雲户¶
八桂傳秋近露臺鶴駕邀將王母至鳳笙迎得上元來¶
仙家别有長生術不用金莖注玉杯¶
　　　又¶
仙人騎鶴五雲邊來往芙蓉訪九仙翠壁丹崖常近日¶
朱樓畵閣半侵天香風吹動千巖樹甘雨流成百道泉¶
但得飛行凌倒景應從辟榖學長年¶
　　　送鏡上人往廬山¶