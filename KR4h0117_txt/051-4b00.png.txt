坐憶山中人窮棲事南畆煙霞相親外墟落今何有潘¶
郎作賦年陶令辭官後逹生貴自適良願固無負田取¶
頴水流樹入陽城口歲暮憂思盈離居不堪久¶
　　　酬裴十四¶
淮海谷聨翩三年方一見素心終不易𤣥髪何須變舊¶
國想平陵春山滿陽羡隣雞莫遽唱共惜良夜晏¶
　　　澧水送鄭豊鄠縣讀書¶
麥秋中夏凉風起送君西郊及澧水孤煙逺樹動離心¶