十人度索上一洪寸寸强弓挽難起屹然趺坐如僧禪¶
日與篙師同愠喜青山一髮認邳州蕭條暮上魚豚市¶
酒邊一笑我何為獨冐驚濤行萬里争如林下混漁樵¶
俛仰嘯歌行復止囘頭寄語北山雲征塵待向風泉洗¶
　　　雞鳴臺¶
横空陣氣長雲黒戈鋋照耀旌旗色龍跳虎躍鬼神愁¶
漢楚存亡一絲隔相持兩地皆雄據楚力疑非漢能拒¶
瑞啟炎圖硭碭雲悲歌覇業烏江路空餘故壘傳遺迹¶