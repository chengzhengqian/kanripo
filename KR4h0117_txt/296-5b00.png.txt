商飈拂絳河圓月溢金波澄隂斜映桐池近爽氣遙連¶
桂渚多穿櫳窺帳虚塵净鑒帷照牖芳香冷翫賞何人¶
倚畫欄瑤華翠羽流空影含情抱琴為調絃絃中新曲¶
重堪憐不見嫦娥空歲歲漫思湘女自年年天上人間¶
秋浩浩此時此景誰家好陳王園内咏初成庾令樓中¶
醉欲倒松醪椒醑滿金盃喜對良朋逐夜來當筵光彩¶
聊供覽不須催駕上瑶臺¶
　　　梅花清夢辭與貝廷琚博士同賦¶