天涯歧路別何處是蒼梧梅嶺蠻煙净藤江月色孤獄¶
清閑狴犴波静息天吳莫歎炎方逺乾坤亦版圖¶
　　　挽巻為古田鄭先生作¶
萬里天涯客歸奔亦可憐摩挲新淚眼指㸃舊山川狐¶
兎眠孤塜音容隔九泉如何江樹上夜夜有啼䳌¶
　　　舟中偶成¶
客途逢四月歸艇破江煙行柳青隨路孤蟾白滿川滄¶
波雙眼裏往事一燈前愛酒酬佳節嚢中少俸錢¶