姑蘇山上髙臺古翠壁金楣映歌舞西施化作綵雲飛¶
空餘碧草生江滸江山不改吳苑開使君搴帷紫馬來¶
錦席遥浮五湖棹仙輿屢上姑蘇臺黃堂撫字歡謡起¶
荀羨買臣差足擬下榻平交有布衣盈門徒走看朱履¶
平生讀書已萬巻少年作賦稱千里銷夏灣頭蓮欲芳¶
金昌柳色婀娜長翩翩綵鷁向何處聞道雙幡趨未央¶
朝天一日展騏驥應報三年集鳯凰¶
　　　鐡瓶篇¶