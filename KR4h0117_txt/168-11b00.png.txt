春光未恣看已復見春深水漲千溪綠松低一路隂簿¶
書淹世態雞黍亂鄉心莫廢清和飲枝頭李可沈¶
　　　和晩北園¶
天氣非相逼東風巳自歸樂逰終少及世事故多違桃¶
杏春如在溪山暑尚㣲早期筌楫泛頻縦角觴飛¶
　　　和祖道國門外文淵子至東父餞席上贈别¶
行李隨長道飄蓬笑賤官望雲瞻白日臨水看驚瀾鳥¶
語如知節花開尚怯寒莫嫌春色淺留到後園看¶