雨後郊原浄村村各好音宿雲浮竹色清溜走榿隂曲¶
沼擎青葢新田藝綠針江天空濶處不受暑光侵¶
　　　長風沙¶
夕陽明逺帆高浪兀孤㠘綿綿淮山來閃閃沙鳥去落¶
木兩三家炊烟南北渡眉伸擊汰行夢愕阻風處¶
　　　上方寺¶
檥棹古銷夏榰笻新上方珠灣鋪圓折氷鏡沈空光楓¶
纈醉晴日橘黄明早霜閒門松竹逕隨處有清凉¶