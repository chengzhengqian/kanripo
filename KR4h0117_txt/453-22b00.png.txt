　　　題王元章梅花和韻¶
墨池五夜飛𤣥霜素靈幻出梅花芳草堂忽爾見春色¶
氣序不得由勾芒空山慘凛層崖裂千枝萬枝綴瓊雪¶
水晶屛風踈影寒舉頭却見黄昬月江笛横飄黄鶴韻¶
遷人莫報長沙信欲取寒芳寄逺書轉愁旅思催蓬鬢¶
簾外清香撲酒缸千金莫惜日飛觴觧道明珠交玊體¶
風流獨羡陳思王狐裘䝉茸不知冷醉卧花前不須醒¶
夢來直上羅浮巔占却梅林千萬頃¶