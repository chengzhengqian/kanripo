中使傳宣出建章君王錫宴在昭陽玉顔宴罷扶歸去¶
又是春嬌一様粧¶
　　周俅(輦公子字元恭號瓊崖廣東樂/昌縣儒學訓導贈監察御史)¶
　　　今是亭為林别駕賦¶
長嘯辭朱紱行歌入舊山浮蹤今日是塵世幾人閒獨¶
鳥高雲外歸泉亂石間若將人意擬無往亦無還¶
尋花穿澗早聽鳥岀林遲幽事誰先領孤懷只自知江¶
山無恙處風月對閒時猶是樊籠客相從笑後期¶