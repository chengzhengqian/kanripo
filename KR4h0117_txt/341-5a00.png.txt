威徳布仁澤行百蠻五竺咸來庭千秋萬嵗歌隆平¶
　　　劒門開¶
　　偽夏明王珍保有巴蜀子昇復恃險不庭将軍¶
　　沐英伐取之¶
劍門開蜀山崇稽古王國自蠶叢有物蜿蜒曠誅戮生¶
子長復為世雄盤巴岷據羌戎吐毒霧煽腥風枯草木¶
啖豸蟲罪盈惡積聞上穹帝哀殘虐怒匪容奉天行誅¶
命元戎獲大憝降羣兇山川効順鬼神奏功景龍髙飛¶