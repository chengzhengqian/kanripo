　　　送同寅郭魯瞻犒戎宣府同廷實伯明¶
嫋嫋垂楊拂御溝青青芳杜徧春洲三闗路接邊城逈¶
獨樹雲移使節幽月映寒塘生逺夢鶯啼深院亂新愁¶
丈夫早試安邊䇿坐制河山百二秋¶
　　　送顧進士使浙纂修¶
漠漠江湖生逺愁青青蘭杜繞芳洲煙林對酒濃花發¶
夕館懐人長漢流吳下清風過舊宅越中啼鳥伴行舟¶
公餘定自多詞賦司馬才髙更勝遊¶