滿溪明月不驚波放懐一路尋佳菊乘興三杯試淺莎¶
豪氣歸來倍疇昔凌秋闊步更髙歌¶
　　　夜雨漏屋移牀¶
茅屋春晴破未修夜來新雨漏斜溝疎聲滴滴鳴藤簟¶
秋思蕭蕭滿竹樓病骨怯寒癯似鶴謀身無術拙于鳩¶
移牀尚可留髙卧多少萍蹤水上浮¶
　　　山驛次典史謝君韻¶
江左風流舊擅名長裾趨幕本儒生偶㸔白雪殊相慰¶