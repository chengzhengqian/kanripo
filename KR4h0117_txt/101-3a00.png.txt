弱冠投邊急驅兵夜渡河追奔鐡馬走殺虜寳刀訛威¶
静黒山路氣含清海波常聞為突騎天子賜長戈¶
　　　長門怨¶
葉落長門静苔生永巷幽相思對明月獨坐向空樓鳯¶
吹終難轉蛾眉祗自愁昭陽歌舞伴此夕未知秋¶
　　　湘妃怨¶
舜欲省蠻陬南廵非逸遊九疑沈白日二女泣滄洲目¶
極楚雲斷恨深湘水流至今聞鼓瑟咽絶不勝愁¶