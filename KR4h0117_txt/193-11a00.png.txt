筆落元戎重詩成坐客新譙門雙壯觀邊將一團春夢¶
破盤行玉名存甕得銀衰遲亡補報着意與民親¶
　　　其二¶
寒消晴後雪光轉凍前風嵗巳宜麻麥人猶厭芥菘樓¶
頭千里望筆勢萬夫雄及此吾何力天低露草豐¶
　　　送丁懐忠教授象州¶
二毛羈旅乆一飰瘴鄉輕把酒時相屬令人意自平校¶
官無簿領帥閫甚聲名所恨㝠㝠雨梅天不肯明¶