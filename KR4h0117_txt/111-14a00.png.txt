山客心悄悄常嗟嵗序遷辛勤采芝术搜斥詎成仙庭¶
廓雲初巻林明月正圓不歸何所為桂樹相留連¶
　　　其二十六¶
有一餐霞子其居諱俗遊論時實蕭爽在夏亦如秋幽¶
澗常瀝瀝高松風颼颼其中半日坐忘却百年愁¶
　　　其二十七¶
我見世間人茫茫走路塵不知此中事將何為去津榮¶
華能幾日眷屬片時親縱有千斤金不如林下貧¶