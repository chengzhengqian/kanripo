　　　除日雜懐¶
孤城曉角清霜度近市柴門旭日開羌笛戍闗情欲斷¶
蘭橈沙際首空回風塵荏苒催蓬鬢雲物凄凉戀古臺¶
却憶帝鄉仙馭逺漫天雨露不勝哀¶
　　　登翠華巖¶
勝地來過雙眼明翠華巖上春日晴水禽飛來浦溆静¶
山郭浮近川湖平濃花古洞幽幽發細雨寒原黯黯生¶
遊宦偶然耽野趣題詩長憶謝宣城¶