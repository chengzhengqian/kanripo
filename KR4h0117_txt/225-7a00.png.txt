琳房珠館何虚寂寶砌無塵苔蘚碧仙翁倚檻静吟哦¶
却憶篔簹拂巖石勁節虚心守歲寒未嘗暫變風霜色¶
移來迢遞不辭勞深根訝向瑶臺植漸承春意葉青青¶
時惹天香煙羃羃月籠翠影尚蕭踈露被繁枝纔滴瀝¶
迎風閒夜擬龍吟結實他年期鳳食非才終約老煙霞¶
此際謬當親採擇寄言紅紫莫相猜彼此無情䝉化力¶
逢時剪拂任他人沈去葛陂都咫尺¶
　　　感時行¶