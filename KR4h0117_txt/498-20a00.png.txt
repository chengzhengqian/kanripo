　　　孟秋十六日孫道甫范文一昆仲邀予同汪進¶
　　　　之亰兆方質夫逹人泛舟西湖二首¶
雲移洲渚樹廻灣來泛湖光十里間逸客風流同白幘¶
道人詩句說青山天留晚景平波上鷗落漁家亂竹間¶
此意與君須領略菰蒲明月棹歌還¶
載酒同尋白鷺灣相看一笑意猶閒殘霞隔水宜詩句¶
歸鳥穿雲見晚山謝氏賔朋牛渚上岑家兄弟渼陂間¶
醉歌小海無人和獨與漁郎泛月還¶