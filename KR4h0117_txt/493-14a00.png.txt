燭留餳市酸風颭酒旗少年行樂地不許衆人知¶
　　　題谿山疊翠巻¶
春林通一徑野色此中分鶴跡松隂見泉聲竹裏聞草¶
青經宿雨山紫帶斜曛采藥知何處柴門掩白雲¶
　　　詠春江花月夜¶
麝月重輪三五夜玉人聯槳出靈娥内家近製河汾曲¶
樂府新諧役鄧歌十里花香通綵殿萬枝燈焰照春波¶
不闗仙客饒芳思晝短歡長奈樂何¶