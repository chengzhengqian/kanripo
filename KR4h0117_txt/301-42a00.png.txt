玉溝澄晩色金屋閉秋塵鴛被辭君寵蛾眉妬妾身掖¶
庭霜葉赤永巷露苔新欲寫心中事含情祗自顰¶
　　　懐宗兄林八左遷興業長史¶
南宫歸卧久興業左遷時誰念連枝㑹翻為夢草思鶺¶
鴒霜霰急鴻雁信音遲佐邑應多暇長吟謝朓詩¶
　　　贈醫者¶
海上烟霞濶山中歳月淹引泉隂澗逈採藥晩風恬迹¶
比韓康隐名將子訓兼長安無二價猶是慕清亷¶