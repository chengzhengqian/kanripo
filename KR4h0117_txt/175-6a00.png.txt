篷篛鳴春雨帆蒲掛暮烟買魚尋近市覓火就隣船愁¶
卧醒還醉灘行却復前長年殊可念力盡逆風牽¶
　　　寓歎¶
小雨初凉夜殘燈欲暗時病多愁近雨心弱怯題詩舊¶
友殊方少歸耕晩嵗宜回頭視孤影此意有君知¶
　　　峽州甘泉寺¶
江上甘泉寺登臨擅一州山亭喜無恙老子得重遊灘¶
急常疑雨林深欲借秋歸途更清絶倚杖喚漁舟¶