　　　張居士相訪¶
清河居士别多年一笑相逢信有縁莫訝老僧無别話¶
平常心是祖師禪¶
　　　答陸蒙老韻¶
枕上浮生過半百短髪毶毶霜様白西溪河上舊家山¶
嵗嵗故鄉歸似客船頭漸進古松門云是吳筠讀書宅¶
烟雲半嶺望層樓鰲頂崢嶸蘂宫窄有人挂衲歸盤陁¶
稜稜瘦骨真維摩㡬年面壁舌不動忽然拍手賡魚歌¶