呉頭楚尾秀山川一分才華占得全和氣暖敷冬有日¶
清風寒壓瘴無烟分麾共領南門鑰簪筆終歸比闕天¶
寄語江陽夷落道安排春織待新篇¶
可曾為客到江陽塞上蕭條斷旅膓歌動竹枝終日楚¶
笛吹梅蘂數聲羌仰天太息偷閒憤被髪驚呼不為狂¶
校尉自能青白眼肯教牛尾一般黄¶
　　　書新堂¶
疊茅重葦一堂新設榻聊安簿領身落枕不知鶯樹曉¶