頭兵甲鑄田器盡鋤髙山作平地髙山平徭賊斃¶
　　　銅爵硯歌¶
鄴中文磚天下竒流傳為硯亦堪悲月砌寒傾古臺暮¶
雨犂耕出斷釵時荒凉火燒狐兎窟金棺别葬奸雄骨¶
石麟暗刻魏春秋銅爵空題漢年月可憐此硯依浮世¶
曽見髙筵美人醉行迹猶霑舊韈塵啼痕巳滅新粧涙¶
向來登踐日紛紛即今磨洗見竒文題詩為弔西陵樹¶
㡬片殘霞入雁羣¶