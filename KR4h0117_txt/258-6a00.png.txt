　　　梧竹軒(為鳳浦/方氏作)¶
鳳鳥曽聞此地過至今梧竹滿丘阿政懷剪葉書周史¶
却恨翻枝入楚歌金井月明秋影薄石壇風細晚涼多¶
中郎去後知音少共負竒材奈老何¶
　　　九靈山房圖(為戴先/生賦)¶
九靈别業何年到聊作新圖寄所思幽谷白雲晴窈窕¶
髙簷翠樹曉參差輞川己入王維畫韋曲仍傳杜甫詩¶
咫尺相望成萬里卧遊心事許誰知¶