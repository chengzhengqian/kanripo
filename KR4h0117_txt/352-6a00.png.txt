同心綰結一雙聯暖風披拂飄蘭荃從傍過者驚復憐¶
盡道羅敷是神仙使君駿馬来翩翩下馬揖贈黄金錢¶
欲同㩦手共周旋羅敷低頭久黙然逡巡㣲聽細聲傳¶
自陳未笄窺簡篇頗知禮訓守貞堅閨房節操雪霜蠲¶
瑩比明蟾照清淵夫君豪侠稱英賢才兼文武實兩全¶
驊騮絲轡象牙鞭麒麟鎖甲劒龍泉揚麾分符領兵權¶
雕戈畵㦸擁旌旃流蘇複帳駝絨氊博山亂噴沈水煙¶
侍兒濃抹森後先霞綃長裠舞褊&KR1862;左迴右轉信輕便¶