漠漠平疇已早霜日隐峰巒天易暝樹連城郭路何長¶
孤雲飛處梁公廟猶似當時望太行¶
　　　作鶴房¶
枯篁宻葦作房櫳故遣仙禽宿此中曾見江南多鴨舍¶
亦知吳下賸牛宫綢繆牖戸朝南日倚傍垣墉避北風¶
莫笑乗軒如衛懿苦寒須念雪園空¶
　　　送劉世熈赴四川僉事管水利¶
行行萬里去分司直到西川欲盡時肯使江流歸灔澦¶