　　　行過康王故第苑¶
入梁逢故苑度薛見餘宫尚識招賢閣猶懐愛士風靈¶
光一超逺衡館亦蒙籠洞門餘舊色甘棠留故藂送禽¶
悲不去過客慕難窮池竹徒如在林堂曖己空逺橋隔¶
樹出迥澗隱㟁通芳流小山桂塵起大王風具物咸如¶
此是地感余衷空想陵前劒徒悲壟上童¶
　　　帆渡吉陽洲¶
揚帆乘浪華撡鼓要風力近樹儵而遐遥山俄已逼欲¶