　　　過髙郵射陽湖雜詠¶
飄蕭樹梢風淅瀝湖上雨不見打魚人菰蒲雁相語¶
秋風吹白波秋雨鳴敗荷平湖三十里過客感秋多¶
雨濕鼓聲重風勻湖靣平官船南北去㠶影掛新晴¶
霜落大湖淺漁家懸破罾此時生計别小艇賣秋菱¶
　　　病中雜咏¶
為客家千里思歸月滿樓木犀開欲盡病裏過中秋¶
風葉髙下落秋砧逺近聞天涯多病客倚杖看孤雲¶