　　　至日¶
獨客無家望轉迷山空木落氣淒淒愁催短髪渾如鶴¶
病覺長身不稱犀書斷薊門天萬里棹經秦樹雪千溪¶
何由去學神仙術一鼎丹砂夜自泥¶
　　　送桑子村歸縻塘¶
書囊未了復晨雞歲暮扁舟出大溪司馬倦從枚乗客¶
伯鸞欣對孟光妻山通石屋風煙合海接天河日月低¶
一路梅花千樹雪春來約我酒重擕¶