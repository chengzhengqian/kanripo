再至歲月莫虚擲有司取人才文章要矜式熟路馳輕¶
車任爾隨所適非我私杜譔乃我所親厯萬里寄汝言¶
為我銘胸臆¶
　　　送金少卿尊甫致南安太守歸政¶
都門七月天氣凉榴花落盡楊葉黄送君載酒都門道¶
疋馬此時思舊鄉君家金陵江上住家世冠裳朝夕聚¶
蠧簡牙籖滿几牀芝蘭玊樹當庭户自昔聰明夐不羣¶
讀書萬巻思匡君三策袖中未及獻一官贊務攄忠勤¶