　　迹絶逕迴曲阜路阻行難故罕經焉釋法師以隆安四¶
　　年仲春之月因詠山水遂振錫而遊于時交徒同趣¶
　　三十餘人咸拂衣晨征悵然増興雖林壑幽邃而開¶
　　塗競進雖乘危履石並以所悦為安既至則援木尋¶
　　葛歴險窮崖猿臂相引僅乃造極于是擁勝倚巖¶
　　詳觀其下始知七嶺之美藴竒于此雙闕對峙其前¶
　　重巖映帶其後巒阜周迴以為障崇巖四營而開宇¶
　　其中則有石臺石池宫館之象觸類之形致可樂也¶