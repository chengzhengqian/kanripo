　　　聞鴻有感時舍弟僉舉卒于燕¶
寒林一夜起霜風雁不成行散曉空洲渚有花搖歲月¶
雪泥無迹辯西東天衢杳杳真非逺雲路冥冥竟莫通¶
獨把遺文傷阿弟鶺鴒原上此情同¶
　　　題鄭可之所藏鄭嘉言遺墨¶
翰藻詩葩墨尚濃匆匆歲月識題封牀頭遺紙無殘蠧¶
砌角哀聲有斷蛩千里燕南來逺道故人江左是同宗¶
錦囊燈下頻披閲不覺秋襟淚㸃重¶