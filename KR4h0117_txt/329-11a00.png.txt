　　　謝氊衫¶
新染滇波色未乾毳茸香絮暖成團行春不濕杏花雨¶
踏雪可衝梅信寒捲霧逺來天萬里壓風髙臥日三竿¶
客過坐席真温厚獨愧才名亞冷官¶
　　　送陳孟顒先生歸鄞¶
小舸乗春指四明落花新水到西亭豹歸霧谷深藏彩¶
鶴倚風巢細刷翎芳餌再投東海釣草堂無愧北山靈¶
老龜搘得藜牀穏臥看芙蓉萬朶青¶