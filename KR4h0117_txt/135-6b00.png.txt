小渠弄水緑隂密迴首又且數日强¶
　　　商山道中作¶
十舍到商顔雖遥不甚艱東西遡洛水表裏看秦山身¶
在煙霞外心存今古間庭闈况非逺自可指期還¶
　　　和商守雪霽登樓¶
百尺危樓小雪晴晩來閒望逼人清山横暮靄高還下¶
水隔疎林深復明天際落霞千萬縷風餘殘角兩三聲¶
此詩此景真堪畫只恐丹青筆未精¶