游子樂逰復長歎臨深坐歌白石爛石泉漠漠常東流¶
我今胡為坐泉頭渚花㝠㝠野隂薄谿日杲杲蒼雲愁¶
君不見古來爭戰地山寒雪暮風颼颼¶
　　　二¶
美人被服貂䄡䄖春日遊行春水曲緑蘿無烟山雪暝¶
扣石長歌歎幽獨撥剌紅鱗錦湍㳺我欲釣之且復休¶
金盤玉箸在何許為爾臨淵淚如雨¶
　　　大梁城西門行¶