鷹至感風候霜餘變林麓孤颿帯日來寒江轉沙曲戍¶
遥旗影動津晚櫓聲促月上彩霞收漁歌逺相續¶
　　　為郎分司寄上都同舍¶
籍通金馬門身在銅駝陌省闥晝無塵宫樹逺凝碧荒¶
街深淺流古渡潺湲石惟有嵩丘雲堪誇蚤朝客¶
　　　請告東歸發霸橋郤寄諸僚友¶
征途出霸涘回首傷如何故人雲雨散滿目山川多行¶
車無停軌流景同迅波前歡漸成昔感歎益悲歌¶