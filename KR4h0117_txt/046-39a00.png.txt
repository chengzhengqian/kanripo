　　　同張少府和庫狄員外夏晚初霽南省寓直時¶
　　　　兼充節度判官之作¶
黄綬歸休日仙郎復奏餘宴居當夏晩寓直㑹晴初露¶
散星文發雲披水鏡虚髙才推獨唱嘉㑹喜連茹月色¶
揺春闥香煙靄暝廬千門傳夜警萬像照階除少孺嘉¶
能賦文强閲賜書兼曹謀未展入幕志方攄為奉靈臺¶
帛恭先待漏車貞標不可仰空此樂樵漁¶
　　沈東美(天寳十二年除/膳部員外郎)¶