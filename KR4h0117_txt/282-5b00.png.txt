髙浪出魚龍舟師急捲篷雷聲過雲雨月暈斷河風野¶
濶人家外濤喧客枕中坐來搔短髪惆悵大江東¶
　　　題青山白雲圖¶
白雲江上頭憶昔似曾逰睡起青山雨坐來紅葉秋深¶
苔依逕濕寒磬出林幽亦有髙棲者無因見鹿裘¶
　　　舒嘯軒¶
幽居蒼林竹永嘯白雲岑自吐虹蜺氣人聞鸞鳯音野¶
煙喬木晩江雨落花深亦有東臯興何當一抱琴¶