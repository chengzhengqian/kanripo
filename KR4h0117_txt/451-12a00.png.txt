風光差勝江南否試為平章一染毫¶
縱步郊原興未休撩人詩景細探求平湖風蹙紋如縠¶
列嶂嵐開翠欲流峭壁留題和蘚刻澹雲將雨為花謀¶
何時欵段從君後抖擻塵襟取次遊¶
　　　閨情次乾叔韻¶
粧閣無人獨掩扉年年病裏送春歸越羅欲換添香嬾¶
螺黛全消對鏡稀薄命自傷同栁葉多情誰遣下漁磯¶
客途善保千金重莫為行雲誤濕衣¶