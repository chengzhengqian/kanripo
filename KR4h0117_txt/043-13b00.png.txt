盡綺紈歌舞夜逹晨四時固相代誰能久要津已㸔覆¶
前車未見易後輪丈夫須兼濟豈能樂一身君今皆得¶
志肯憐憔悴人¶
　　　登秦望山¶
南登秦望山目極大海空朝陽半蕩漾晃朗天水紅谿¶
壑争噴薄江湖逓交通而多漁商客不悟歲月窮振緡¶
迎早潮弭棹候長風予本萍泛者乗流任西東茫茫天¶
際帆栖泊何時同將尋㑹稽迹從此訪任公¶