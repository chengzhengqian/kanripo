　　　送王德輝尚書歸餘姚¶
南來暫輟紫宸班弭棹江干便擬還東觀圗書頭半白¶
北堂魚笋夢常關歸鴻縱目雲霄外老鶴鳴隂莽蒼間¶
多少玊堂嘉話在風流應對謝東山¶
　　　家君生朝次客韻¶
敢希潘令賦閒居正及吾翁八十初歩屧晩園栽杞菊¶
舉杯春社飲枌榆庭留愛日逄冬後客滿佳辰記歳餘¶
不向當筵誇矍鑠自呼蒼鹿駕輕車¶