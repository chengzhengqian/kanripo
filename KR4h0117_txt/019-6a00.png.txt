隴板高無極征人一望鄉闗河别去水沙塞斷歸腸馬¶
繫千年樹旌懸九月霜從來共嗚咽皆是為勤王¶
　　　巫山高¶
巫山望不極望望下朝氛莫辨啼猿樹徒看神女雲驚¶
濤亂水脈驟雨暗峰文霑裳即此地况復逺思君¶
　　　芳樹¶
芳樹本多竒年華復在斯結翠成新幄開紅滿故枝風¶
歸花歴亂日度影參差容色朝朝落思君君不知¶