迴翔波間風的歴葉上露清池結素彩華月映微步雲¶
隂花房歛雨歇芳氣度欲去拾明璫踟蹰惜遲暮¶
　　　徐氏南園對雨¶
櫻桃花欲落風雨暮凄迷忽憶郊園日竹林通澗西弱¶
蔓滋野援蘭葉長芳畦念我當時友蒿萊沒舊蹊¶
　　　與張貞居雲林堂宴集分韻得春字¶
青苔網庭除曠然無俗塵依微樵逕接曲密農圃隣鳴¶
禽忽變夏踈花尚駐春坐對盈樽酒欣從心所親¶