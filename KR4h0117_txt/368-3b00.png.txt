垂楊拂地如青絲輕盈不奈東風吹馬上誰家游俠兒¶
雕鞍玉勒黄金羈張弓放彈如星馳正中流鶯落樹枝¶
衆中大笑稱絶竒揚鞭走馬當路歧忽聞鞦韆笑語嬉¶
隔墻竚立情如痴墻裏佳人顰黛睂留情不語知伊誰¶
分明相望不相知恨無羽翼通佳期夕陽啼鳥催分離¶
可憐兩地空相思¶
　　　採桑婦¶
低樹採桑易髙樹採桑難日出採桑去日暮採桑還歸¶