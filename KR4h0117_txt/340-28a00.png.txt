客久思家有越吟雪壓荒橋行路斷山藏老樹凍雲深¶
百壺安得如澠酒細與梅花説舊心¶
　　　暮春遣興¶
柴門地僻懶衣巾閒看行雲到水濵花片流香通曲澗¶
樹隂分緑䕶山鄰蘇張謾騁縱横術巢許甘為隠逸民¶
獨立斜陽思無限不知何處是通津¶
　　　謝朱士章惠墨¶
錦囊封墨到山居知是蓬萊貢獻餘雲氣曉寒生筆硯¶