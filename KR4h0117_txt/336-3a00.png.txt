去作燕然山下土桐江木落秋日頽有客歌上嚴光臺¶
石根敲斷鐵如意萬里此魂招不來西風又涸灤河水¶
故老寥寥知者幾珍重睢陽季葉孫箋簡能裨兩朝史¶
　　　題趙仲庸所畵滚塵馬¶
匹馬滚塵誰所寫天水王孫最文雅王孫系宋不系唐¶
那識唐人與唐馬左輔白沙白於雪四十萬頭名各别¶
廏中此馬帝長騎一色紫霞名叱撥奚官似𨽻王毛仲¶
左手執刷右持鞚沙平草暖不被鞍蒭荳飽來筋力縱¶