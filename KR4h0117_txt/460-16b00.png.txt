　　　暮春即事¶
書籤藥裹近藜牀睡起虛齋日正長科斗池塘古文字¶
倉庚庭院沸笙簧林陰坐久衣裾潤花逕行多屐齒香¶
病得賜骸耽勝事擬將芹曝報吾皇¶
　　　留别喬白岩王陽明次白樓韻¶
十年聚少别常多緑鬢重看總向皤勝地有招還逺赴¶
高軒無事亦頻過離觴又對鍾山月驛棹遙生漢水波¶
詩社儘收佳句在相思隨處一長歌¶