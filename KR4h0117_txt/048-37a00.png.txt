却見同官喜復悲此生何幸有歸期空庭客至逢揺落¶
舊邑人稀經亂離湘路來過迴雁處江城卧聽搗衣時¶
南方風土勞君問賈誼長沙豈不知¶
　　　赴南中題禇少府湖上亭子¶
種田東郭傍春陂萬事無情把釣絲緑竹故侵行徑裏¶
青山常對捲簾時紛紛花落門空閉寂寂鶯啼日更遲¶
從此别君千萬里白雲流水憶佳期¶
　　　上巳日越中與鮑侍郎泛舟耶溪¶