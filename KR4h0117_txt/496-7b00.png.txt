時雨如膏沐能添竹樹鮮石橋分野望雲日澹川煙僧¶
笠歸花外漁舟繫栁邊村村逐芒種播榖滿菑田¶
　　　文公房晩話¶
逐處留香茗忘歸道室開飛蟬空外咽怖鴿鏡中廻野¶
客躭幽趣禪宗挺辯才凉風忽吹至仙樂九天哀¶
　　　秋山月下作¶
長歌不為勞起舞興蕭騷石壁雲芝秀風庭月樹高金¶
蟇窺塔相玉兎鑒林毛衣露瀼瀼濕秋聲捲夜濤¶