水舟始泛蘭堂榻詎懸一杯既離阻三歳奉周旋鴉噪¶
更漏寂露濡風景鮮斯須不共此且為更留連¶
　　　登紫霄峰贈黄仙師¶
紫霄不可陟靈峰信穹崇下有瓊樹枝上有翠髮翁雞¶
鳴秋漢側日出紅霞中璨璨真仙子執旄為侍童焚香¶
杳忘言黙思含太空世華徒熠耀虗室自朦朧雲氣瓊¶
瑶圃龜息芝蘭叢玉籙掩不開天忩微微風兹焉悟佳¶
㫖塵境亦幽通浩淼臨廣津永用挹無窮¶