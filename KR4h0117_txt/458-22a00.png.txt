疊皷鳴鉦聞逺近龍虎遙分天上軍魚蛇徧閱雲中陣¶
長安驄馬俠少年金鞍玉轡鐵連錢共看拔劍追驕子¶
自許彎弓射左賢驚風晝起邊沙漲踈勒黄雲迷所向¶
飲馬寒臨月窟傍驅兵夜度天山上降旗欵節樹戎城¶
巻斾迴旌入帝京征人半死龍庭戰壯士俱標麟閣名¶
麟閣功名不易得貴臣良相徒顔色威胡盡道李飛將¶
還漢誰言蘇屬國玉門闗外朔雲愁燕頷書生亦白頭¶
君王自憶亷頗軰義士羞稱萬户侯¶