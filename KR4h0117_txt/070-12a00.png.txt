舊隠即雲林思歸日日深如今來此地無復有前心古¶
石生靈草長松栖異禽暮潮簷下過濺浪濕衣襟¶
　　　和裴令公遊南莊憶白二十韋七二賢客¶
四郊初雨歇高樹滳猶殘池滿紅蓮濕雲收綠野寛花¶
開半山曉竹動數村寒闘雀翻衣袂驚魚觸釣竿罇前¶
多野客膝下盡郎官斸石通泉脉移松岀藥欄關東分¶
務重天下似公難半醉思韋白題詩染彩翰¶
　　　送崔𤣥亮赴果州冬夜宴韓卿宅¶