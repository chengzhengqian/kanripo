管兒不作供奉兒抛在東都雙鬢絲逢人便請送杯盞¶
著盡功夫人不知李家兄弟不愛酒我是酒徒為宻友¶
著作曾邀連夜宿中碾春溪華新綠平明船載管兒行¶
盡日聽彈無限曲曲名無限知者鮮霓裳羽衣偏宛轉¶
凉州大徧最豪嘈六么散序多籠撚我聞此曲深賞竒¶
賞著竒處驚管兒管兒為我雙淚垂自彈此曲長自悲¶
淚垂捍撥朱絃濕氷泉嗚咽流鶯澁因兹彈作雨霖鈴¶
風雨蕭條鬼神泣一彈既罷又一彈珠幢夜静風珊珊¶