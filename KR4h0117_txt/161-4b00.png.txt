整翰厲觜初一鳴已落君詩專妙獨退紅著緑愁緒昬¶
後時獨立知何言側聽不盡已飛去懐抱此時誰與論¶
　　　舟中¶
野火燒原雉昬雊黄塵漲天牛亂鬬江間無日不風波¶
老去何時脱奔走詩書滿腹不及口遮日寧須釣竿手¶
愧爾茅簷炙背人仰看青天搔白首¶
　　　次韻無斁雪後¶
閉閣春雲薄開門夜雪深江梅猶故意湖雁起歸心草¶