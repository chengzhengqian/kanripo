　　　　桐山苦請余出拜賀張席㑹族人以詩拒之¶
半生心緒老成灰棲遯桐山片石隈明日生晨先淚墮¶
重陽佳節强懐開䨇親遺訓留紳珮二子英魂翳草萊¶
最是傷心千載恨西風落木總堪哀¶
　　　江上晨梳¶
六十年來世事疎青山草屋野人居風吹短髪梳難整¶
鶴過閒身可得如病久到來㝷舊藥眼昬歸去掩殘書¶
交逰四海誰知已大半凋零歎逝餘¶