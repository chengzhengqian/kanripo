萬戸樓臺臨渭水五陵花柳滿秦川秦川寒食盛繁華¶
遊子春來不見家鬬雞下社塵初合走馬章臺日半斜¶
章臺帝城稱貴里青樓日晩歌鐘起貴里豪家白馬驕¶
五陵年少不相饒雙雙挾彈來金市兩兩鳴鞭上渭橋¶
渭城橋頭酒新熟金鞍白馬誰家宿可憐錦瑟筝琵琶¶
玉壺清酒就倡家小婦春來不解羞嬌歌一曲楊柳花¶
　　　盧姬篇¶
盧姬少小魏王家緑鬢紅唇桃李花魏王綺樓十二重¶