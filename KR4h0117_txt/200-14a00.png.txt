　　　次韻宏父喜雨¶
黄壠初看巻麥禾老農還復厭晴多四郊戽尾開新瀆¶
一雨苗根長舊科已發政聲歸召杜更驚詩律鬬隂何¶
王孫欲識田家樂水亂溝塍渉可過¶
　　　石壁寺¶
山縈細路走脩蛇峭壁連雲只蘚花木末忽看幡影亂¶
馬頭初見殿隂斜廻廊迤迤穿危嶠側澗娟娟露淺沙¶
秀色可餐吾事辦粥魚茶板莫相夸¶