維帝有下都作鎮此南國孤撑紫玉樓横絶大霄碧晶¶
熒砂竇紅天矯泉紳白晴雲無盡藏竟日裊幽石諸峯¶
三十五離立侍傍側㑹稽𦕈小哉請議職方籍¶
　　　次韻唐子光席上賞梅¶
玉枝横斜照清空纎手撚香俱惱公水部無人廣平去¶
後來我軰猶情鍾誰噴昭華送愁絶呌雲三弄怨斜月¶
徑須踏雪問前村莫待馬蹄如踣鐵春風壓盡百華橋¶
尊前仍有董嬌嬈惜無楚客歌成調空着蕭郎眼似刀¶