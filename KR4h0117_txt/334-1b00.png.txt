死敵爭坐使家聲靡堂堂飛将軍夫豈衛律比逺意欲¶
有為偷生以含恥對案不能食殊方忍居此霜寒塞雁¶
鳴雪凍白草死迢遥望妻孥滅沒誰與理¶
　　　老将行¶
少侍武皇親幸時天閑赤驃尋常騎當圍一箭落雙隼¶
萬口嘖嘖稱男兒天山夜搗單于壘茐嶺朝傾頡利師¶
琵琶帳底金鑿落刁斗營前銕蒺藜穰苴豈解知合變¶
孫武何曽識偶奇當時只擬名不朽誓向藁街懸賊首¶