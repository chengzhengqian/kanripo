　　　送周中丞貞菴北行次韻¶
憶君五年不得見一見匆忙何即别金函将賀世室成¶
玉佩趨朝寸心熱闗山蒼茫嵗云暮癯形千里當氷雪¶
願君努力加餐飯馬上重裘慎朝發長安臘盡春色回¶
喜氣風雲動城闕寵沐君恩拜舞餘緬想應回二三月¶
瑯琊山深紫霞爛歐子亭髙白石裂期君此時須少留¶
置酒花間候車轍¶
　　　送馬參将治守備燕河¶