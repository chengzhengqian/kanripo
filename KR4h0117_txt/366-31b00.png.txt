　　　題畫¶
城居不見山披圖得佳趣茆茨隠石根槎橋入溪路欹¶
崖勢若飛半嶺開晴霧將非夢境中或是曾遊處如登¶
華頂峰稍識蔓菁渡振衣寧後期松華滿春樹¶
　　　樵隠為江子瑜作¶
日出上山去日入負薪歸明月照茒屋凉風吹薜衣濁¶
醪在瓦缶大白兀自持嚶嚶春鳥鳴載歌伐木詩不羡¶
買臣貴不學犢牧悲軒車自髙駕野雉從朝飛平生一¶