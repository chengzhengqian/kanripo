孤雲獨鶴自悠悠别後經年尚泊舟漁父致詞相借問¶
仙郎能賦許依投折芳逺計三春草乗興閒看萬里流¶
莫怪杜門頻乞假不堪扶病拜龍樓¶
　　　秋夜聞雁寄南十五兼呈空和尚¶
晩節聞君道趣深結茅栽樹近東林大師幾度曾摩頂¶
髙士何年更發心北渚三更聞過雁西城萬木動寒砧¶
不見支公與𤣥度相思擁膝坐長吟¶
　　暢當(河東/人)¶