　　　渡白溝¶
白溝東下水如襟不盡行人弔古心戍壘風雲留斷岸¶
農家烟火半空林縱横列國通燕趙興廢千年説宋金¶
似有仙郎知此意櫂歌聲入水雲深¶
　　　梁顥墓(顥年四十餘登第官至秘書卒年五十/餘子固亦登第為執政官名載宋史而)¶
　　　　(當時好事者稱其八十二舉狀元/至其子孫亦無知者詩以訂之)¶
四十登科五十亡史書猶載秘書梁誰將白髮欺公道¶
遂使龍頭失故常世俗固應多訊耳子孫何得誤傳芳¶