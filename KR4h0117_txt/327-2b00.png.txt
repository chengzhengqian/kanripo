　　　湘竹簫歌¶
君家洞簫天下竒碎紅亂㸃香淋漓濃如丹砂沁氷肌¶
淡似猩血封瓊枝持來世人莫能識疑是秦女來相貽¶
幾回吹向霜江曉皎月不明風悄悄一聲捲入碧雲中¶
驚散飛鴻落天表君不見重華去兮歸路遥二妃泣向¶
湘江臯江臯之竹竹間淚萬古千年長不消我將挾君¶
携此同上黄鶴樓醉弄一曲離鸞秋曲終飛度洞庭去¶
試聽蒼梧猿夜愁¶