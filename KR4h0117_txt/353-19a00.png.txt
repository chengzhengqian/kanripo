勝景滿前看不足酒酣吟倚夕陽紅¶
　　　試院閱卷之餘偶成録似同事諸君子¶
棘闈近接禁垣東愧典文衡秉至公五色肯教迷日下¶
一心寧許揭天中階前雨激簷花白簾底風揺燭影紅¶
得士願如龍虎榜贊襄鴻化副宸衷¶
　　　南京翰林三年秩滿偶書所懐¶
涼風殘雨乍晴天牒却銅章赴日邊儒宦五朝凡五徳¶
沾恩三十又三年欺人白髪千莖改報國丹衷不日懸¶