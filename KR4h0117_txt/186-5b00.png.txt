泥封欵欵下青㝠却使麾童換使軿䕫子城池開幕府¶
杜陵詩巻作圖經十年去國未歸夢萬里看山慿短亭¶
可信明時好人物亂猿啼處是州㕔¶
　　　滕王閣懷古奉呈撫州别駕兼簡戸曹¶
城邉帝子閣西頭水遶南昌故郡流浦曲天長鷗侣小¶
夜深雲浄月華浮澹臺墓暗竹根古孺子亭荒荷葉秋¶
漠漠滄江無了日哦詩休接古人愁¶
　　　鮑待用(已下/輓詩)¶