陶令昔居此弄琴遺世榮田園三畝緑軒冕一銖輕衰¶
栁日無主白雲猶可耕不隨陵谷變應只有髙名¶
　　　江上旅泊¶
汀洲一夜泊久客半連檣盡說逢秋色多同憶故鄉孤¶
岡生晚燒獨樹隠迴塘欲問東歸路遙知隔渺茫¶
　　　題絶島山寺¶
絶島跨危欄登臨到此難夕陽髙鳥迥疎雨一鐘殘駭¶
浪搖空闊靈山厭渺漫那堪更回首鄉樹隔雲端¶