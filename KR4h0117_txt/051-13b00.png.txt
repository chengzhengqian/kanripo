　　　送錢唐路少府赴制舉¶
公車待詔赴長安客裏新正阻舊懽遲日未能銷野雪¶
晴花偏自犯江寒東溟道路通秦塞北闕威儀識漢官¶
共許郄詵工射䇿恩榮請向一枝㸔¶
　　　秋日東郊作¶
閒看秋水心無事卧對寒松手自栽廬岳高僧留偈別¶
茅山道士寄書來燕知社日辭巢去菊為重陽冒雨開¶
淺薄將何稱獻納臨岐終日自遲迴¶