噫嘻廣平古戰場據敖倉而倚滎陽負山阻塞扼險要¶
楚漢相持壁壘當是時龍虎方交鬬結陣連軍昏白書¶
重瞳取覇實暴興豐沛眞人乃天授平沙落鴈下高城¶
戍草屯雲夕照明蝕泥斷鏃猶封血夷竈餘基尚有塋¶
山川好在殊今昔徃事銷磨但陳迹鴻溝即使遂中分¶
兒戯輿圖輕一擲慷慨何人阮嗣宗醉眸傲睨乾坤中¶
覽古黄河氣塡臆長嘯茫茫徐泗空憑高指畫争衡地¶
悵惜英雄生不世彼豎子者豈數名䑕竊飜能盜神器¶