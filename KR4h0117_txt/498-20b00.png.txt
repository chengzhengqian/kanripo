　　　宿歸雲庵¶
沙清竹碧鷗出飛野老候余開石扉暮雲捲雨日初落¶
木葉滿山風乍稀酒杯入夜意自好篝燈向人寒相依¶
窮幽覽勝乃吾事坐愛名山忘獨歸¶
　　　九日登南屏山漫興¶
南屏九日登臨地望裏風煙秋事幽青蕊娟娟憐物候¶
孤帆裊裊隔江洲秦雲隴樹歸心逺易水燕山落日愁¶
詩罷長吟還自佇汀鳬沙鴈晚相遊¶