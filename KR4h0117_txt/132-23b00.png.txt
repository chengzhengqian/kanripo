　　　晨發故關寄逢吉¶
畫㦸衣中趨絳帳驛亭門外拂征鞍已嗟漂泊三年别¶
更負從容十日歡煖席未窮談笑樂陟岡相望滯留難¶
揚鞭策馬㡬多意原上秋風作曉寒¶
　　　次韻和仲卿中秋朧月¶
豈無錦幄翠簾垂匝樹明燈正赫曦共惜月華方滿夜¶
更當秋色中分時烏皮儿穩風侵鬂白玉樓髙冷透肌¶
千里浮雲何處㫁北來試問鴈應知¶