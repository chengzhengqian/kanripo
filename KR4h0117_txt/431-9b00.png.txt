　　　其二¶
東風陣陣花狼籍老夫鈎簾空嘆惜徃來扶病欲出門¶
門外春泥深一尺徐家園裏葛家樓囬首繁華逐水流¶
安得紅顔生羽翼玊笙吹上崐崙丘¶
　　　辛丑暮春苦雨柬立夫¶
暮春雨多天尚寒苔花滿地泥不乾牡丹淹爛不堪折¶
朱門罷送黄金盤繡簾匝匝低垂地玊笙聲斷爐煙細¶
美人何處倚欄干楚水呉山路迢逓¶