家庭倡和有新詩寄我時封兩三叚¶
　　　夀忍菴章公八十一(公謝方石/先生&KR0666;友)¶
鴈蕩山髙高且廣翠滿台南如湧浪山翁築隱選佳勝¶
暮靄朝霏千萬丈流泉到枕醒塵梦爽氣浮窗愜眞賞¶
居家有政惟孝友化俗無爭盡謙譲山間舊結神仙侣¶
酒琖詩筒日還徃就中意氣誰最親方石先生本姻丈¶
忍菴心事已高賢鉅筆形容更精當先生請老今桃溪¶
白髪黄睂兩高尚望海亭中坐幾囬不妨斫地歌聲放¶