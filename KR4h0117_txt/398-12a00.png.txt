明日水邊晴亦好逺尋芳草寄相思¶
　　　憶昨酬李賔之¶
狂生憶昨開懐抱醉倒西平孫子家紅燭盡筵宵解榻¶
翠盤醒酒曉分瓜同官久愛親知己獨客兼能惜嵗華¶
何日慈恩寺傍路一樽重看藕塘花¶
　　　次夜月復盛明急就¶
皓靈呼月上清都斜漢疎星半有無玉臂夜寒人折桂¶
翠翎秋濕鳯棲梧礙空樓閣開天牓滿鏡山河擁地圖¶