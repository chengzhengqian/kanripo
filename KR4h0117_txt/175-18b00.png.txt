犖确坡頭笻竹枝西臨村路立多時賣蔬市近還家早¶
煮井人忙下麥遲病客情懐常怯酒山城光景盡供詩¶
晩來試問愁多少只託高樓横笛吹¶
　　　登劒南西川門感懐¶
自古高樓傷客情更堪萬里望吴京故人不見暮雲合¶
客子欲歸春水生瘴癘連年須藥石退藏無地着柴荆¶
諸公勉畫平戎策投老深思看太平¶
　　　城上¶