　　　送屠方齋大㕘之任滇陽¶
曉發建溪道雙旌拂曙行長江淨如苔晴影上危城宦¶
逰當盛時豈憚萬里程輪蹄滿脩途舟車戒晨征古驛¶
出髙閣細雨鳴倉庚君當英妙齡昻藏負才名挾䇿對¶
彤墀袍笏承恩榮乗驄峩豸冠栢府揚休聲挺挺氷雪¶
姿皎皎秋蟾明寵命自天來持節向南溟六詔古炎方¶
控引川與荆君有經濟才旬宣看隆平蹇予海南時誤¶
辱君褒旌暌違幾星霜瞻戀恒縈縈兹當逺别離一尊¶