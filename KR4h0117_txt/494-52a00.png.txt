不盡平生淹戀意綠隂深處更停驂¶
　　　治平寺寄聽松¶
七尺藤牀一畝宫青山何處不相容大官底用三升酒¶
長樂愁聞五夜鐘笠澤風煙荒橘柚横塘秋色老芙蓉¶
幾時歸去楞伽寺常伴林僧看古松¶
　　　竹堂寺寄無盡¶
東城古寺萬枝梅一歲看花得幾迴竹徑三年無我跡¶
松門此日為誰開還應壊璧餘詩草只恐荒碑蝕雨苔¶