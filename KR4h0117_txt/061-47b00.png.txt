　　　寄題廬山舊草堂兼呈二林寺道侣¶
三十年前草堂主而今雖在鬢如絲登山臨水應無力¶
不似江州司馬時漸伏酒魔休放醉猶殘口業未抛詩¶
君行若過爐峰下為報東林長老知¶
　　　江樓早秋¶
南國雖多熱秋來亦不遲湖光朝霽後竹氣晩凉時樓¶
閣冝佳客江山入好詩清風水蘋葉白露木蘭枝欲作¶
雲泉計須營伏臘資匡廬一步地官滿更何之¶