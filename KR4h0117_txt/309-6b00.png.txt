子姓咸知立門户儒賢術業每升堂雲路登躋亦聯武¶
石屏先生曽叔祖錦繡輪囷作肝腑平生蹤跡半江湖¶
只把文章傲珪組汝昔嚴君嗣冠裳金臺之上長翺翔¶
雄篇大字照玉署詩名遠播流錢塘邇來書聲雖比屋¶
愧我弟兄俱碌碌行看庭砌長芝蘭秪見蒼藤倚喬木¶
惟君伯氏振海東雲夢八九吞其胸春秋奥義盡剖劂¶
五傳同異工磨礲射䇿丹墀始擢桂拜官烏府俄乘驄¶
去年承恩入西蜀黄麻紫誥相追逐豈惟持斧懾凶邪¶