　　　燭¶
曾于鴻寳識神方長送清輝入洞房心到成灰辭綺席¶
花如吐艶妬紅粧畫屏掩月兼秋冷紫陌朝天襍曙光¶
㡬度似應憐逺别向人深夜淚成行¶
　　　胡祭酒宅飲蒲萄酒席上作¶
蒲萄新釀出凉州對此還思博望侯馬乳香分銀甕暖¶
驪珠光㵼玉壺秋綺筵夜醉頻燒燭錦帳春生罷擁裘¶
翻笑老農耕作苦年年種秫滿西疇¶