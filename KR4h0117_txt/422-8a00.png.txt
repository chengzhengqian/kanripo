贈行愧乏陽關曲越水呉山思𣺌茫¶
　　　迎養¶
慈親六十八春秋三載堂前只夢遊瞻舎孤雲常在目¶
懷兒白雪易盈頭小孫可伴板輿戲薄俸聊充菽水羞¶
閩海呉江天咫尺東風期買芋原舟¶
　　　以公事之京口周李二同寅逺餞¶
京口姑蘇不日程畵船湘席欵離情謾驚異客如萍水¶
且喜同僚卽弟兄竹寺覓茶消醉渴野僧呼酒解餘酲¶