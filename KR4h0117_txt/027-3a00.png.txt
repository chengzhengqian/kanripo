　　　過蜀道山¶
我行春三月山中百花開披林入峭蒨攀蹬陟崔嵬白¶
雲半峰起清江出峽來誰知高深意緬邈心幽哉¶
　　　江路憶郡¶
霧斂江早明星翻漢將沒卧聞峽猿響起視榜人發倚¶
棹攀㟁篠憑船弄波月水宿厭洲渚晨光屢揮忽林澤¶
來不窮烟波去無歇結思笙竽里揺情遊俠窟年貌不¶
暫留歡愉及𤣥髪雲涓戀山海禽馬還燕越自非行役¶