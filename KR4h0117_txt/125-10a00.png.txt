東風似待閒人出一路青莎襯馬蹄¶
　　　春郊獨步¶
襟袖飄飄晩吹輕孤吟無侣亦閒行綠楊繫馬尋芳逕¶
春草隨人上古城不憤黄鸝誇巧舌多慙戴勝勸歸耕¶
憑髙朗咏沈湘賦自許吾生似賈生¶
　　　送融州任巽户曹¶
御前曽擢首科名一掾如何萬里行身落蠻夷人共惜¶
罪因文學自為榮吏供版籍多魚稅民種山田見象耕¶