雁峯飛飲平湖水喬木千章隠珂里阿誰樓上構樓居¶
自是元龍舊孫子百尺平臨萬頃秋雲光霞彩湛悠悠¶
柳條掩映鳬鷖集螺黛參差島嶼浮主人心賞起塵境¶
盡日凭欄學清隠一榻芸香散帙餘半窗月色鈎簾近¶
暫赴天書便乞歸肯將簪紱換荷衣機心自信渾忘却¶
鷗鷺相看總不飛星星秋鬂流年晚物表高居迹尤逺¶
蝶夢俄驚地下醒鶴化何年樓上返庋閣牙籖手澤留¶
後人重此業弓裘登樓每動高山仰洒泪長沾宿草秋¶