山州土踈陶瓦惡䑕竄鴉争勤脫落去來廨吏更幾人¶
况乃郊居逺城郭今春補葺聊預防我出經旬颶風作¶
簷前老樹夜墮枝睡美妻孥免驚愕歸來未雨尚未虞¶
豈意淋浪忽從昨斜風直注無處乾行坐都妨足常閣¶
心同杜甫千厦悲迹異盧仝數間樂布衾盡濕自起薫¶
書卷頻移煩束縳逹人無入不自如内重容顔時妍約¶
吾儕佐秩未云薄散地何曽庇民瘼去去憑誰薦稱鶚¶
早歸亦有先廬託¶