　　　寄酬滑州文秀大師¶
分飛屈指十三年菡萏峰頭别社蓮薄宦偶然來左蜀¶
孤雲何事在南燕一封瑶簡音初達兩處金沙色共圓¶
珍重湯休惠佳句郡齋吟久不成眠¶
　　　送二郎君歸長安¶
我兒辭去淚雙流蜀郡秦川兩處愁紅葉滿山歸故國¶
黄茅徧地往他州荷衣曉挂慙官吏菱鏡秋窺訪鬢髹¶
好向雲泉營舊隠莫敎莊叟畏犧牛¶