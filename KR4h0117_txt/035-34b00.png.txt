舊簡拂塵看鳴琴候月彈桃源迷漢姓松樹有秦官空¶
谷歸人少青山背日寒羡君棲隠處遥望白雲端¶
　　　酬嚴少尹徐舍人見過不遇¶
公門暇日少窮巷故人稀偶值乗藍轝非闗避白衣不¶
知炊黍否誰解掃荆扉君但傾茶椀無妨騎馬歸¶
　　　酬張少府¶
晩年惟好静萬事不闗心自顧無長䇿空知返舊林松¶
風吹解帶山月照弹琴君問窮通理漁歌入浦深¶