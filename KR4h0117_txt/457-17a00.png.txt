獨好中林隱因家清渭川園開溪盡處山合水西邊曲¶
藝明時棄長歌稚子傳已深踈曠志不是欲遊仙¶
　　　滸西夜歸¶
暝色暗川原藍輿返賁園野花迎夕露新月照秋軒醉¶
覺綸巾岸吟憐鳥語喧匆匆百年裏佳節㡬扳援¶
　　　行次灞橋¶
自笑客行久悠悠臨灞川感時徒極目遣興謾成篇氣¶
槩因周勝山河入雍偏五陵佳處望大約漸非前¶