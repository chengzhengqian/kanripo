魏國山河半夕陽事去千年猶恨速愁來一日即為長¶
風煙併是思歸望逺目飛春亦自傷¶
　　　送賈校書東歸寄振上人¶
北風吹雁數聲悲况指前林是别時秋草不堪頻送逺¶
白雲何處更相期山随匹馬行㸔暮路入寒城獨去遲¶
為問東州故人道江淹已擬恵休詩¶
　　　鹽州過胡兒飲馬泉¶
垂楊著水草如煙舊是胡兒飲馬泉幾處吹笳明月夜¶