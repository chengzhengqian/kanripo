美人曾約來相訪底事雲斬竟不過深院雪消芳草緑¶
小園風過落梅多欲餐白石先投藥愛寫黄庭不換鵞¶
我欲共君修大道他年銅狄再摩挲¶
　　　書懐¶
遊宦江湖已有年歸來晦跡愛林泉自知學道疎人事¶
每為搜詩减夜眠開户欲尋芳草地捲簾愁對杏花天¶
肯將俗事縈懷抱須向山中作女仙¶
　　朱静菴(海寜人周教/誨濟之妻)¶