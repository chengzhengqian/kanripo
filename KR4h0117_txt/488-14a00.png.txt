日短江東聊極目欲強筋骨走殊郷¶
　　　送蘓正囘海昌分得園字¶
殘雪初消漲水痕故人南去惜離樽孤舟江上難為别¶
芳草天涯易㫁魂雲冷闗山千里道月明砧杵㡬家村¶
此行正及梅花發看盡春光到故園¶
　　　送劉草忩原博北上¶
筦庫誰憐有俊才買舟今日上燕䑓繞提江鷰對人語¶
千樹野桃當午開使者再來顔闔去箭書初下魯連囬¶