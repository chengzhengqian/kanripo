長江日落澹浮雲極浦春回滿芳草深林窈窕仙路遥¶
谷口雪明雙板橋便攜緑玉上絶頂閒聽松風吹洞簫¶
　　　次周所安寄短歌¶
周郎春興醲如酒繞屋陂塘種楊栁憶曽相過賞東風¶
手引流霞㪺北斗當時不省生逺愁花下起舞回髙秋¶
長松挂月出石嶺清夜醉倒東溪頭别來幾度秋風發¶
却怪音書望中絶行人馬上念鄉闗九月居庸洒飛雪¶
羨君一門如棣花石室舊藏書五車昨來寄我三百字¶