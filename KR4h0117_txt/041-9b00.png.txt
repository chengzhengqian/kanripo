　　　欲之新鄉荅崔顥綦毋潛¶
數年作吏家屢空誰道黒頭成老翁男兒在世無産業¶
行子出門如轉蓬吾屬交歡此何夕南家𢷬衣動歸客¶
銅鑪將炙相歡飲星宿縱横露華白寒風巻葉度滹沱¶
飛雪布地悲峨峨孤城日落見棲鳥馬上時聞漁者歌¶
明朝東路把君手臘日辭君期歲首自知寂寞無去思¶
敢望縣人致牛酒¶
　　　答髙三十五留别便呈于十一¶