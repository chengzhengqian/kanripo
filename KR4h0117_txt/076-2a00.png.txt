舷灘鳥沒移棹草蟲鳴更憶前年别槐隂滿鳳城¶
　　　酬報先上人登樓見寄¶
丹葉下西樓知君萬里愁鐘非黔峽寺帆是敬亭舟山¶
色和雲暮湖光共月秋天台多道侣何惜更南遊¶
　　　泛舟尋鬱林寺道𤣥上人遇雨而返因寄¶
禪扉倚石梯雲濕雨淒淒草色分松逕泉聲咽稻畦棹¶
移灘鳥沒鐘㫁嶺猿啼入夜花如雪迴舟憶剡溪¶
　　　憶長洲¶