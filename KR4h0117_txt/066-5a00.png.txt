草草理夜裝涉江又登陸望路殊未窮指期今巳促傳¶
呼戒馭人振轡轉林麓隂雲擁巖端霈雨當山腹震雷¶
如在耳飛電來照目獸跡不敢窺馬蹄惟務速䖍心苦¶
齋禱濡體如沐浴萬竅相怒號百泉暗奔瀑危梁慮足¶
跌峻坂憂車覆問我何以然前日受微禄轉知人代事¶
纓組乃徽束向若家居時安枕春夢熟遵途稍巳近候¶
吏來相續曉霽心始安林端見初旭¶
　　　晩渡楊子江却寄江南親故¶