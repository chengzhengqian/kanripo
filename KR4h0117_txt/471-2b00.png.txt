　　　湘妃祠¶
虞帝南征不復歸湘君日暮啼青衣秋風娜娜湘水冷¶
愁雲化作清霜飛清霜著草草欲死著竹竹黄印斑紫¶
蒼梧雲色凝不流夫君渺渺雲上頭曼聲浣月正愁絶¶
何處雌凰聲不歇蟠龍起舞潭水波幽吟咽咽生盤渦¶
癡雲作雨老天泣竹中奈此雙愁娥¶
　　　南洲老人歌¶
南洲老人好吹笛鐵管横江僅三尺清風灑灑拂紫髯¶