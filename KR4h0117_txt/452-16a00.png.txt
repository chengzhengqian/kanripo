纔將十日别京華客裏乾坤感慨賒綠水青山天外畵¶
白蘋紅蓼眼前花潮囘落日汀汌逺路入浮煙海國斜¶
共說魚鹽有遺利豈應編户尚貧嗟¶
　　　嘉靖甲申假歸十月十三沿杭城外望入西湖¶
　　　　憶舊遊用韻寫意¶
登臨勝槩自前年今日經過一悵然松下空留燒葉竈¶
柳邊閒繫採菱船慵拈秃筆賡遺句悶對孤琴惜斷絃¶
歸去白雲深處卧湖山從此負良緣¶