寺去幽居近每來因採薇伴僧行不困臨水語忘歸磬¶
動青林晩人驚白鷺飛堪嗟浮俗事皆與道相違¶
　　　送知全禪師南遊¶
師譽振京城談空萬乘聽北行山已雪南去木猶青夜¶
嶽禪銷月秋潭汲動星廻期不可定孤鶴在高㝠¶
　　　送智𤣥首座歸蜀中舊山¶
像敎得重興因師説大乘從來悟明主今去證高僧蜀¶
國烟霞異靈山水月澄鄉閭諸善友似喜見南能¶