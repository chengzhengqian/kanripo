　　　送韋菴歸番禺¶
楚遊千里計江程天屬相違此合并漢室郎占天上宿¶
荀家孫是膝前星試周喜看先持印問政何殊舊過庭¶
歸共親知談樂事玉缸須待倒南溟¶
　　　九日值連雨用古韻¶
佳辰准擬酒腸寛連雨翻教減笑歡桂玉屢遲中婦饋¶
莓苔欲上野人冠塲無露積妨秋穫篋未成衣犯曉寒¶
稍喜黄花解人意含章有意候晴看¶