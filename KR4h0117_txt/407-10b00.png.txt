　　　寄吳憲之侍御¶
玊節留詩老樹灘可能留憶釣魚竿相看雲水無三舎¶
不寄梅花又兩寒醉枕栁根容我睡諫書天下為公看¶
相思欲采芙蓉寄只恐江深到日難¶
　　　驄馬朝天為戴元吉侍御作¶
落葉秋霜送馬寒題詩迂蹇竟誰干聖朝海内長無慮¶
野老山中睡亦安御史祗今為寄重諫垣從古盡言難¶
明朝或有垂裳論願與山中拭目看¶