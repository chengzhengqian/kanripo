白袍黄帽從吾好歸去滄洲問釣槎¶
　　　秋夜偕應黄二子宿靈巖天柱峰大雷雨作¶
日落風迴天柱陰峰前雲木正蕭森古堂衾枕秋鐙淨¶
永夜雷霆山雨深漠北不聞麟鳳信海濵空寄蕨薇心¶
結廬欲擬南陽卧抱膝長歌梁甫吟¶
　　　雨後登天遊觀¶
幽探尚愛天遊觀石磴髙盤松栝林鶴馭虹橋今斷絶¶
黄冠紫屐此登臨千峰雨逈𤣥㝠濕列洞雲迴元氣深¶