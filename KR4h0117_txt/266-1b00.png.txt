賢逹士不肯勞其神結亭林泉間歸來飬清真窓虛野¶
鳥狎樹宻山猿馴草色上階秀花枝倚檻新俛仰有佳¶
趣樽酒時相親終焉逺塵俗不愧無懐民¶
　　　送吉夫北上¶
之子氷雪姿㝠心學仙真官卑且勿念況復憂其貧邇¶
來太白山山勢凌秋旻雲盡月照夜花開鳥鳴晨閒居¶
少公事猿鶴為比隣採芝過林麓釣魚遊水濱七年不¶
得調幽興如逸民通塞任物理聊用安此身憶昔始相¶