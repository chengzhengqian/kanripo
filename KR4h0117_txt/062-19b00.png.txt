　　　景申秋¶
年年秋意緒多向雨中生漸欲煙火近稍憐衣服輕詠¶
詩閒處立憶事夜深行濩落尋常慣凄凉别為情¶
　　　遣行¶
徙倚簷宇下思量去住情暗螢穿竹見斜雨隔窓聲就¶
枕回轉數聞雞撩亂驚一家同草草排比送君行¶
暮欲歌吹樂暗衝泥水情稻花秋雨氣江石夜灘聲犬¶
吠穿籬出鷗眠起水驚愁君明日夜獨自入山行¶