相思明日江天恨又逐霜鴻下逺洲¶
　　　送淩伯逺進士之任徳化¶
冬官正好拜新除西去潯陽山水居拂地氷花驚瀑布¶
挿天蒼玉對匡廬青衫騎馬春觀稼烏㡌篝燈夜看書¶
近日江南民力困征徭君且放寛舒¶
　　　遊甘露寺夜歸即景¶
南指岡巒路幾重杖藜扳到翠芙蓉地從海口横諸水¶
山自江心落半峯孤月出林驚玉兎一星當閣對蒼龍¶