　　　憶爾錫西莊舊游¶
下馬山堂犬亦迎來遊年例近清明杏花深處聞幽鳥¶
溪水東頭上古城㸃筆欲題青竹徧流觴時覺玉壺輕¶
不應全廢今年約芍藥開時尚一行¶
　　　田舍¶
山人田舍水東涯草野盤飱頗自頥醅熟新鰕方製米¶
麥秋鮮鱔亦成絲香攢翠角菱收日光爛銀船藕上時¶
供奉曽叨大官饌衰遲剛與此相宜¶