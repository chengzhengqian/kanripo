歸去好尋溪上侣為投纓紱換漁蓑¶
　　　席上别蔡安禮¶
故里相看眼暫明一尊聊此話平生杜陵蚤被微官縛¶
元亮今為世網攖長路關山吾北去春風梅嶺子南征¶
結隣莫負當時約早晩滄浪共濯纓¶
　　　汴上¶
天上行雲曳白衣半銜晴日在林扉盤花落雁驚還起¶
啄食飢烏趂不飛榆筴青錢飄已盡月堤流水漭相圍¶