　　　次文峰先生秋興二首¶
玊露新凉秋滿林曉風穿户氣蕭森寫懐詩句傳梧葉¶
遣興壺觴傍竹隂夢短為懸經國慮年豐偏愜濟時心¶
授衣節候知將近昨日紗帷透逺砧¶
暮雲風急雁行斜客裏逢秋感歲華落葉響隨窗外雨¶
枯枝飄作水中槎誰家斷續敲砧杵何處喧嘈競鼔笳¶
頼有清香能慰藉石欄巖桂正開花¶
　　　楚雄拜武侯祠¶