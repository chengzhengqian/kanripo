　　　送多爾濟國王之遼東¶
奕世名王䇿駿功建分茅土鎮遼東玉符金印傳孫子¶
鐵劵丹書誓始終滄海斷霞連虎帳黑河飛雪暗琱弓¶
莫忘聖武艱難日四傑從容陟降同¶
　　　和宋學士晚出麗正門¶
暮光霞彩炫金題絳闕髙居雉堞低上相樓臺連御苑¶
中郞車騎過沙堤皂鵰孤捩凌雲翮紫燕雙翻蹀雪蹄¶
囘首上林凉月夜蘂珠多是鳳鸞栖¶