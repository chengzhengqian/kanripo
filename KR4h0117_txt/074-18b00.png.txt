　　　元處士自洛歸宛陵山居見示詹事相公餞行¶
紫霄峯下絶韋編舊隱相如結襪前月落尚留東閣醉¶
風高還憶北窓眠江城夜别瀟瀟雨山檻晴歸漠漠煙¶
一頃豆花二頃竹想應抛却釣魚船¶
　　　長慶寺遇常州阮秀才¶
髙閣晴軒對一峯毗陵書客此相逢晩收紅葉題詩徧¶
秋待黄花釀酒濃山館日斜喧鳥雀石潭波動戲魚龍¶
上方有路應知處疎磬寒蟬樹幾重¶