西湖上絶景玉壺明松際翛然姿振策自經行即欲呼¶
就語忽隔千里程何時徑尋子夜航過臨平¶
　　　同超然無塵飯栢林寺分題得栢字¶
沙村宿雨餘炊煙淡寒色山墟蠶市休野飯漁舟隔忽¶
逢栁際門知有道人宅叩扉山答響童子出迎客空庭¶
竟何有凍死千嵗栢鐘鳴食時至老僧揖就席香秔定¶
宿舂露葵應曉摘差飢一飯美何啻萬錢直風軒納山¶
翠引手捫石壁愛此玉崔嵬嵗久自崩坼下有洄渦泉¶