與幽泉並翻嫌細雨并拂空增鶴唳過牖合琴聲况復¶
當秋暮偏宜在月明不知深澗底蕭瑟有誰驚¶
　　　題從伯舍人道正里南園¶
帝里餘新第朱門面碧岑曙堂增爽氣喬木動清隂直¶
去親瑤陛朝廻在竹林風流才子調好尚古人心薜荔¶
遮窗暗莓苔近井深禮無青草隔詩有白衣吟軒静留¶
孤鶴庭虛到逺砧掩關裁鳯詔開鏡理瓊簪種植今如¶
此塵埃永不侵雲奔投刺者日日待為霖¶