　　　陪黎同寅逰大徳宮¶
初上仙臺巳出塵登樓更仰玉皇尊平臨斗極瞻三殿¶
俯瞰寰區見九門晴雪欲移山入闥祥雲起捧日當軒¶
丹方有訣無人問高士來邀共舉樽¶
　　　登留臺山¶
病起詩魔酷愛山一登山路便開顔殘紅滿地春將老¶
新緑當階意自閒醉後恍疑塵世小年來彌覺宦途艱¶
回頭忽動鄉關思飛鳥長空未得還¶