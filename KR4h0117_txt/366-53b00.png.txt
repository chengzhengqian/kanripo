䇿思竒士觀光得上賔棣花行處好楊栁别時新解纜¶
占風色登程記月輪預期當到日猶可見殘春苜蓿能¶
肥馬蒲萄解醉人衣冠雲縹緲宫殿翠嶙峋地接煙霄¶
近天垂雨露頻如䝉前席問先願及吾民¶
　　　石湖閒居¶
過懶愧前垢晨起亦已勤開門掃積葉苔色一何新不¶
知何夕雨餘濕未生塵初日照脩竹青山可憐人俯仰¶
衡門下誰知此意真¶