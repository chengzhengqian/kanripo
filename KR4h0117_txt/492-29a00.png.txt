月明淮浦夜吹簫華顛相對舊盟在笑口一開塵慮消¶
更喜兒郎皆孝秀入厨甘㫖足漁樵¶
　　　金陵眺古¶
綠樹平蕪野燒乾西風吹雨打長干盤龍去後金釵餉¶
擒虎来時玉樹殘結綺閣中香灺歇景陽樓下水花寒¶
秦人豈識千年後終古神州奠石磐¶
　　　次郡太守望虎丘諸山¶
乾坤雙眼一空舲山色能令五馬停鹿苑尚銜呉子艶¶