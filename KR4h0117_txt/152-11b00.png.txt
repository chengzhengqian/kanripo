　　　次韻黄斌老晩遊池亭¶
路入東園無俗駕忽逢佳士喜同遊緑荷菡萏稍覺晩¶
黄菊拒霜殊未秋來客正須懸榻下主人自愛小堂幽¶
老夫多病蠻江上頗憶平生馬少游¶
　　　次韻奉答少微紀贈¶
文章藻鍳隨時去人物權衡逐勢低揚子墨池春草徧¶
武侯祠廟曉鶯啼書帷寂寞知音少幕府留連要路迷¶
顧我何人敢推&KR1966;看君桃李合成谿¶