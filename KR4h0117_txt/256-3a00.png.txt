松騰翠蛟古磴妥垂虹雲開扶輿氣翕忽如仙蹤我來¶
方醉後逰覽徹九重長嘯出林杪振袂揚天風願同安¶
期生擕手凌昊穹¶
　　　泛太湖訪友¶
扁舟去何所渺渺太湖隂依依桑梓村拍拍枕寒潯飛¶
雲入遐睇鳥道橫青岑篙師戒勿渡柔櫓力不任我身¶
雖骨立未肯折壯心放船當中流浩歌激清音何當被¶
宮錦再作峨嵋吟¶