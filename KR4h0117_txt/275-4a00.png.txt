賸喜桐灘有釣翁欹枕醉眠秋渚月掛帆爭趂野潮風¶
曉寒難結思歸夢一尺清霜壓短篷¶
　　　蘆花褥¶
搖落蒹葭白露霜氷綃覆䕶帶幬張瓊臺積雪和烟凝¶
銀浦流雲入夢香失紖曾憐衣冷落吐茵空染酒淋浪¶
雁聲髣髴瀟湘夜起坐俄驚月一牀¶
　　　寓錢塘寄呈元禮叔父¶
遊子辭家負薜蘿故園春物近如何他山杜宇客懐惡¶