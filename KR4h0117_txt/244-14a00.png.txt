雙溪溪上路重到五年遲桑柘成陰處鶯花向老時泊¶
舟隨㟁曲坐石看雲移政愛沙鷗狎驚飛底見疑¶
　　　寄示師文妷¶
川明山秀草花馥氣連鬱儀迴地軸晴嵐宿靄屯氤氲¶
石根飛泉迸寒玉此中縹緲仙人居樓觀金碧繞翠竹¶
我來曾住纔七日迴首人間白雲速飄搖金衣鶴雙飛¶
白玉童吹紫鸞曲天聲忽逺奈别何青山送人秋思多¶
作詩寄女仍自歌梅花零落雪吹盡願拾瑤草山之阿¶