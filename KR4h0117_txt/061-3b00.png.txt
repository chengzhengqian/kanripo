　　　蜀路石婦¶
石傍一石婦無記亦無銘傳是此鄉女為婦孝且貞十¶
五嫁邑人十六夫征行夫行二十載婦獨守孤㷀翁姑¶
老且病轉側不安寜此婦執婦道一一如禮經晨昬問¶
起居㳟順發心誠藥餌自調節膳羞必甘馨夫行竟不¶
歸婦徳彌光明後人髙其節刻石象婦形儼然整衣巾¶
若立在閨庭似見舅姑禮如聞環珮聲至今為婦者見¶
此孝心生不比山頭石空有望夫名¶