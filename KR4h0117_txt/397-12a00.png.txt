却笑儒官貧到骨也來相對一銜杯¶
　　　新春感事¶
烽火邊城鼔角悲黄沙漠漠北風吹關山逺隔雲中戍¶
車馬新屯㶚上師賈誼有才思報國杜陵多病為憂時¶
侍臣誰有如椽筆擬撰燕然第二碑¶
　　　送周德源南還兼柬沈仲律¶
相看未久還相别把袂臨歧不可留正是驪駒驚客思¶
那禁燕子説鄉愁雲開潞水青𡨕杳雨過鍾山紫翠浮¶