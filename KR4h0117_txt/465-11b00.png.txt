嬌歌聲斷金壺箭金壺箭澀漏聲寒悶倚&KR0793;箏不忍彈¶
鳯凰釵冷雲鬟濕翡翠羅輕玉骨單紅樓紫殿春將暮¶
盧橘楊梅委墀路玉兔西沈不復東可憐春色花朝露¶
朝露纔晞霜霰濛梧桐金井落秋風妾身自念非金石¶
敢望君恩嵗嵗同君恩自古誰能保願請瑶池弄瑶草¶
吸露餐霞學駐顔青蛾皓齒年年好珠簾繡箔錦雲絛¶
側想鈞天奏玉璈暗解同心鴛帳結竟隨𤣥圃鳯羣翺¶
鳯翺飛入碧雲裏可憐嗚咽宫前水宫水東流竟不還¶