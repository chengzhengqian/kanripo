褰裳涉秋水言采芙蓉花采之欲誰遺所思在天涯念¶
與君别時春風茁蘭芽蘭枯秋露冷君行未還家豈與¶
一樽酒亦有筝與琶單居誰與歡俛仰増長嗟此花何¶
足愛逺寄比容華但恐去路遙零落同羣葩¶
　　　涔陽道中¶
秋郊雨初霽駕言適涔陽炎氛淨如洗高樹含新凉蕙¶
草已歛色菊花正揚芳㣲風來逺壑衆緑紛披揚溪濵¶
暫税駕水石鳴琳琅渚沙粲如雪鸂鶒雙飛翔低迴翫¶