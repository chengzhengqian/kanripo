　　　弔黄龍和尚塔¶
示滅師何速空遺塔此中僧閒四海錫誰復九年風鳥¶
外千峰遶人間一徑通寥寥朝與暮唯有白雲同¶
　　　呈筠守徐朝議辭九峰命二首¶
捨家從學道無用樂天真豈謂至愚者仍慚衰病身不¶
堪為度世止合作閒人乞放歸山去翛然老百春¶
六十四年期歸閒已是遲一身終有限萬事畢無時學¶
道當求靜為僧此合宜蜀江賢太守外䕶却應知¶