征路出窮邊孤吟傍戍煙河光深蕩塞磧色迥連天殘¶
日沈鵰外驚蓬到馬前空懐釣魚所未定卜歸年¶
　　　日暮江上¶
孤㠶收廣㟁落照在遙峰南北渡人少髙低歸鳥重潮¶
回沙出樹雨過浦沈鐘漁父雖相問那能話所從¶
　　　重歸江南¶
無成歸故里不似在他鄉嵗月逐流水山川空夕陽潮¶
迴迷古渡竹迸過隣牆耆舊来存省寛詞止淚行¶