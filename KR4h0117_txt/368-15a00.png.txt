最喜田家生事足村村笑語樂秋成¶
　　　壁間畫瀟湘八景¶
煙寺微茫幾杵鐘漁村斜暎夕陽紅平沙落雁迷殘靄¶
逺浦歸帆趂便風山市微嵐孤嶼㫁江天欲雪暮雲同¶
洞庭月色瀟湘雨想像陰晴似夢中¶
　　　秋光¶
秋水無痕徹底清秋山如畫更分明雁鴻影裏雲連塞¶
砧杵聲中月滿城暎日丹楓輝錦樹傲霜黄菊綻金英¶