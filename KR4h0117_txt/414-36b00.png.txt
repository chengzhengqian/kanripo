　　　洗句亭為仇司訓東之賦¶
七十二泉天下竒儘㪺寒緑沁詩脾環亭巧作流觴處¶
隔座濳通洗墨池競病可能煎俗韻推敲長愛俯清漪¶
髙吟不數澄江練地主風流盛一時¶
　　　贈吳逺貢生赴南雍¶
禁栁青青入望餘暖風吹雨濕征裾北來終奏長楊賦¶
南去還擕小戴書驛路帆檣春水足橋門燈火夜忩虚¶
承聞二老身全健幾日髙堂問起居¶