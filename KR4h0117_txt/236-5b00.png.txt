　　　正旦有感¶
干戈短景去匆匆回首南朝已夢中世事盡隨天道北¶
春正依舊斗杓東一時玉燭堪調爕萬國車書想混同¶
寂寞荒山老松樹看渠梅柳競春風¶
　　　清明省墓¶
短棹吳歌花滿川春帆愁斷蓼莪篇小溪蘋藻墦間祭¶
春雨桑麻墓下田黄壤有靈終異土青山無樹半荒阡¶
傷哉巴峽松楸路狐兎蒼寒六十年¶