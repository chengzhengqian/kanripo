江上青蓮宫人間蓬萊島烟霞與波浪隱映樓臺好潮¶
門梵音静海天日光早願與靈鷲人吟經此終老¶
　　　洞庭入澧江寄巴丘故人¶
四月桑半枝呉蠶初弄絲江行好風日燕舞輕波時去¶
事旋成夢來歡難預期惟慿東流水日夜寄相思¶
　　　漢陽春曉¶
漢陽抱青山飛樓映湘渚白雲蔽黄鶴緑樹藏鸚鵡慿¶
高送春日流恨傷千古遐思禰衡才令人怨黄祖¶