天上玉堂非逺别故鄉重慰倚門情¶
　　　地震齋居國賢侍郎以詩來自通州次韻一首¶
獨坐空堂别院深可堪無酒更無琴雙垂短雪衰年鬂¶
寸結寒燈半夜心露禱似聞天上語逺書如聴谷中音¶
朝來整笏趨朝地鐘鼓樓高月未沈¶
　　　聞邃自得紅梅¶
載酒尋梅興未涯移栽仙館路何賒氷霜晩節元同調¶
桃李春風别是家三弄已聞琴入操五更應夢筆生花¶