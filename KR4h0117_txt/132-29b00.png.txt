　　山蚊蠓聚落不足喻其髙也相與拂幽石翳脩林¶
　　澗聲泠泠清入毛骨真可遺世而絶俗豈獨攄憂賞¶
　　而巳耶各為詩以誌之自漢武帝元鼎六年庚午嵗¶
　　始平越為郡縣凡一千七十年至皇朝建隆元年¶
　　庚申嵗始有僧建刹而居之又七十九年始為什方¶
　　院又二祀康定元年庚辰嵗始有衣冠遊者豈天¶
　　作地藏有所待哉王君暨同遊本郡布衣李訪月¶
　　華山羅浮達二禪師咸書名于長老習公方丈壁云¶