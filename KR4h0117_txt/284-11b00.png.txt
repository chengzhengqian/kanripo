扁舟儗欲尋君去千里烟波路渺漫¶
　　　湖口子槃家春别歸¶
兒女還家我謫官逺行容易别離難家分異舫方為别¶
淚滿征衣不忍看江漢烟波秋欲暮湓湖風雨曉初寒¶
小孫最是關情處頓足呼爺語更酸¶
　　　南康阻風¶
兩日風濤阻客舟山城邂逅散離憂松枝趂市逢樵隠¶
蓬鬂携家愧宦遊天際五峯仍耐老雲間雙劍欲横秋¶