風吹城頭秋草黄仰見鳴雁初南翔秋草風吹春復緑¶
南鴻北飛聲肅肅城下臺邉桃李蹊憶初披荒手植之¶
雪消氷解草木動因記鴻雁將歸時爾來十載空遺跡¶
飛雁年年自南北臺傾餘址草荒凉樹老無花春寂歴¶
東州太守詩成美組織文章爛如綺長篇大句琢方石¶
一日都城傳百紙我思古人無不然慷慨功名垂百年¶
沈碑身後念陵谷把酒泣下悲山川一時留賞雖邂逅¶
後世傳之因不朽¶