蕭颯階前雨髙堂坐夜深聲聲羈客耳滴滴故鄉心池¶
草難成夢燈花伴苦吟西風忒無賴更送遠鴻音¶
　　　寫懷¶
門户艱難久田園寂寞多有兒長逺出無酒可高歌晚¶
景依松菊秋風襲芰荷平生耕學志到此兩蹉跎¶
　　　其二¶
辛苦憐愚子他鄉久滯留斑衣頻入夢白髪更多愁汀¶
樹寒聲早籬花晚色幽重陽一杯酒歸趂故園秋¶