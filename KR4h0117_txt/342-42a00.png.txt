鸕鷀鸂鶒滿魚梁香消柏子春雲冷水滴蓮花夜漏長¶
人世干戈嗟擾擾欲從苦海問慈航¶
　　　送道士謝清一歸呉中¶
丹鼎紅光照洞庭天壇月色帶疎星𤣥都道士蒼精劒¶
上界仙人白鳳翎閶闔朝回天蕩蕩蘂珠經盡晝㝠㝠¶
欲從杖屨秋山裏風雨篝燈采茯苓¶
　　　次原素上巳韻¶
落花如雪委蒼苔百嵗逢春復幾迴流水羽觴嗟寂寞¶