杏園迷捷徑惆悵一畨春馬踏落花去愁随芳草新碧¶
溪尋釣侣白鳥識詩人榮達休嗟晚山隂有買臣¶
　　　歸嵩山作¶
嵩岳堪歸隠無能只願閒心随雲共逺身與鶴同還黄¶
菊閒秋徑丹楓映晚山地偏無俗轍終日掩柴闗¶
　　　山居即事¶
山家白板扉緑樹帶斜暉甘作漁樵侣從敎車馬稀閒¶
吟蘿薜徑旋補芰荷衣童子去沽酒月明猶未歸¶