陽山髙哉幾千丈箭缺遥瞻在天上一朝置我箭缺傍¶
坐覺諸山皆退讓太湖汀瀅平於鏡夫椒包山近相並¶
山腰鳥道何盤盤十歩九折行且歎昌黎正逢衡嶽霽¶
太白休歌蜀道難夫差悔悟苦不早公孫白骨纒荒草¶
子胥伯嚭兩丘墟天地茫茫人易老劃然長嘯來悲風¶
一杯敬酧浮丘公何時借我緑玉杖從此拄過扶桑東¶
詩成西日下山去回視山椒但烟霧¶
　　　春波書屋為屠司宼題¶