老我平生無駿骨應從郭隗借吹嘘¶
　　　送盛克明辟掾浙省移家吳興¶
十年三送滄江别此日分携又不同辟掾逺移青𤨏闥¶
移家喜近水晶宫勿論後㑹知何地且念離羣獨老翁¶
幕府郎宫應問訊為言憔悴坐詩窮¶
　　　和用子通助教同張元禎倡和詩巻¶
懶性何堪接貴遊長松之下每科頭不能取友山中社¶
更欲移家海上州老去生涯情似水興來詩思澹於秋¶