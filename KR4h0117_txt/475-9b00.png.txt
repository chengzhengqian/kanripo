古寺一掬水孤臣萬里心國恩終不負帝赫若為臨勝¶
地神應秘髙風世所欽匪人亦饕酌聲迹自消沈¶
　　　喜雨次吴貳守韻¶
好雨朝如注簷聲徹夜同鵓鳩鳴更急蟻子穴猶封物¶
荷回枯力人誇斵鼻工至誠元易感不在話言中¶
　　　丁亥除夕¶
此夕真堪惜相催又一年燒燈聊共坐酌酒向誰先爆¶
竹聲傳急梅花影對偏詰朝拜正旦舉手賛堯天¶