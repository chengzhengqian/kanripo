荼䕷深院蝶来頻門無白紙催租吏座有黄金買賦人¶
何幸生居堯舜世湖山擬待老吾身¶
　　　九月望日登寶峰次韻¶
玉瓶載酒傍湖行共指中峰勸我登老去簮花羞雪鬂¶
倦来扶足喜霜藤六橋客醉笙歌窟三竺僧歸紫翠層¶
晴好雨竒吟不盡古今蘇子擅才能¶
　　　贈下天竺衡上人¶
芳年得度荷恩榮圓頂方袍法苑英天雨寶花修六懴¶