天涯江樹晚雲平扁舟剡水因乘興髙䇿河汾舊有名¶
勿謂微官淹驥足金華涼月對秋清¶
　　　正月初四日南郊禮成¶
午夜祥雲繞太微聖明開運六龍飛簫韶享帝聲容麗¶
玉帛來王厯數歸寳幄天光臨負扆金輿春色映垂衣¶
儒臣幸覩唐虞際三祝堯年仰曙輝¶
　　　謁黄石公廟¶
榆徑深深一草堂松階寂寂半斜陽青山逺近分齊魯¶