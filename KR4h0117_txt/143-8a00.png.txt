　　　贈三靈程道人¶
三靈山下新安水瀟灑人間畫不如收得市朝忙日月¶
歸來田里老樵漁君能知命忘機久我愧干時觸事疎¶
從此卜鄰同笑傲何須强著解嘲書¶
　　　和魏道輔雨中見示¶
移病憛憛久雨中鳴騶時聽六街東忽吟佳客詩消暑¶
遠勝前人檄愈風海運我殊慚斥鷃陸沈君合伴翔鴻¶
更酬珠玉思談笑褁飯何須厭屢空¶