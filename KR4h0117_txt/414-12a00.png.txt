鷓鴣聲殘春水足倒影横斜萬枝緑何人江上曉推篷¶
入眼渾疑舞鸞鵠此君自是出塵表怪底人稱可醫俗¶
雨中亂㸃啼㾗斑月下清敲佩聲玉崢嶸頭角更堪喜¶
莫遣行庖悮相斸臨風欲喚文湖州聽取新翻竹枝曲¶
　　　錢舜舉清暉堂寫戲嬰圗為臨淮顧謙賦¶
海榴花開白日長繡屏十二雲錦張沈沈午漏下初刻¶
搔頭不整慵來粧一姬南面金縷裳兩姫夾侍相頡頏¶
頎然圍坐看兒戲斑管雕弧堆象牀三姬鼎足如雁行¶