日經中街晝景長飛虹橋接曹溪香人間炎熱此差强¶
我攜同輩來翺翔赤脚共踏層氷凉却笑河朔耽壺觴¶
興來啜茗捜詩腸書罷魚繭皆文章顧我蕭散還慨慷¶
何湏子登彈八琅平生景慕朱紫陽歸來展巻心自忙¶
雲霄有路期相望¶
　　　九月望後雨雪與同寅分韻賦詩效禁體¶
蓐收視政操機權群隂用壯陽氣朘四野同雲巽捜兌¶
湏㬰六出何紛然初訝旛旂舞容裔還疑龍鳳來蹁蹮¶