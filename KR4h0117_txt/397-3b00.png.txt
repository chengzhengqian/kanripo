　　　題蘭寄浦城故人潘醫學廷瑞¶
猗蘭在空谷幽人時采之采之結為佩將以遺所思楚¶
水有餘波湘纍有深辭孤貞諒自保白首以為期¶
　　　尼山春曉圖為衍聖公題¶
尼山鬰嵯峨孕靈慨千古深根起西周雄鎮自東魯方¶
春生意敷潤澤囘厚土朝陽麗層顛煙霞互吞吐林姿¶
日萬變竒秀不可數豈獨泰岱宗聳特出寰宇雲孫國¶
上公雅志紹遐武攬勝入圖畫埜色在庭戸羮牆有至¶