晨磬聲從樹杪聞咫尺誰知多役夢尋常心似逺離羣¶
今朝偶過髙棲處坐接微言到夕曛¶
　　　夢裏湖山為孫懐玉作¶
杭城一别已多年夢裏湖山尚宛然三竺樓臺晴似畫¶
六橋楊栁晩如煙青雲鶴下梅邊墓白髮僧談石上縁¶
殘睡驚來倍惆悵可看身世老南滇¶
　　　長安春日作¶
何事長安客春來思易迷樂遊原上草無日不萋萋¶