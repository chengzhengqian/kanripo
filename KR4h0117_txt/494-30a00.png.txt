　　　遊資慶寺¶
老衲深居湖上山松扉斜掩磬聲寒袈裟對客妨秋定¶
蔬筍開厨破晚餐未媿逡巡留偈子自緣疎野戀蒲團¶
歸來煙月篇章富乞與幽人得細看¶
　　　和答石田先生落花¶
零落佳人意暗傷為誰憔悴減容光將飛更舞迎風面¶
巳褪猶嫣洗雨粧芳草一年空路陌綠隂明日自池塘¶
名園酒散春何處惟有歸來屐齒香¶