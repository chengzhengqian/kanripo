長竿或從嚴瀨釣短筆肯效班生投海國紛紛擅豪右¶
五花驄馬千金裘一朝城邑化焦土肉食竟為何人謀¶
榮悴由來易反手諸君尚喜能包羞州司惜無涇渭辨¶
遷逐乃欲窮巖幽謇予貧病亦在遣矯首上訴嗟何由¶
陶令徒知解印早鍾儀奈作南冠囚呼天呼人兩無及¶
反躬祗益思愆尤唐君新作吾州守温詞直欲紓人憂¶
為言今日百政舉詔書每為徴賢優築臺行從郭隗始¶
借箸欲藉張良籌楩楠匠石安肯弃參苓藥籠終俱收¶