徴君書屋臨山椒學成不上干時䇿谷口鹿門甘寂寥¶
我題此景神飛越便欲溪頭弄明月誰能置我高堂中¶
萬斛洪濤噴晴雪¶
　　　山庄偶成¶
羣山霜老楓葉紅幾家籬落山之東黄雲收盡牛方卧¶
廢井没泉苔半封伊人長笑倚笻竹緩歩回循小逕曲¶
石毛亂簇蟹眼醒野篠偏藏鳥聲續晩煙隔嶺梵宇遥¶
老僧入静居山椒我欲從之問真訣㫁橋流水風蕭蕭¶