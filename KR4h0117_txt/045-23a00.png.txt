擊鼔羣龍趨湘妃漢女出歌舞金支翠旗光有無咫尺¶
但愁雷雨至蒼茫不曉神靈意少壯幾時奈老何向來¶
哀樂何其多¶
　　　冬末以事之東都湖城遇孟雲卿復歸劉顥宅¶
　　　　宿燕飲散因為醉歌¶
疾風吹塵暗河縣行子隔手不相見湖城城南一開眼¶
駐馬獨識雲卿面况非劉顥為地主嬾囘鞭轡成高宴¶
劉侯歡我擕客來置酒張燈促華饌且將欵曲終今夕¶