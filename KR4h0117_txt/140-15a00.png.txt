　　　鵯鵊詞¶
龍樓鳳閣鬱崢嶸深宫不聞更漏聲紅紗蠟燭愁夜短¶
緑窓鵯鵊催天明一聲兩聲人漸起金井轆轤聞汲水¶
三聲四聲促嚴粧紅靴玉帶奉君王萬年枝軟風露濕¶
上下枝間聲轉急南衙促仗三衛列九門放鑰千官入¶
重城禁籞鎖池臺此鳥飛從何處來君不見潁河東岸¶
村陂闊山禽野鳥常嘲&KR1116;田家惟聴夏雞聲夜夜壠頭¶
耕曉月¶