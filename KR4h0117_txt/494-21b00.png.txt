閒庭青草積春半思蒼茫小雨作寒食微風汎海棠芳¶
情經病减白日廢書長何物供欹枕縈簾一炷香¶
　　　春日閒詠¶
時節燒燈近羈窮獨卧家餘寒春挾纊殘興晚煎茶土¶
潤先滋草梅晴薄試花新年眠食好隨分足生涯¶
　　　對雨¶
獨吟池上雨拍拍水平堤暝色千峯合凉聲萬葉齊翠¶
承深竹重寒壓晚簷低怪得經過斷街頭一尺泥¶