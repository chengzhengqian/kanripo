　　　姚氏野春堂¶
野外茅堂不掩扉堂前風日散晴霏棃花門巷清明近¶
春水池塘燕子飛每約鄰翁同社飲更從田畯勸農歸¶
明朝我亦尋春去小試東風白苧衣¶
　　　宴徐氏樓¶
髙宴徐家池上樓座中賓客總風流東城美酒休辭醉¶
南國佳人自解愁晴日遊絲當户落暖風香篆近簾浮¶
歸時不用山公馬短棹春波正滿洲¶