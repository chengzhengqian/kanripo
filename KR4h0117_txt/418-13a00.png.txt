登山也復擕歌妓¶
　　　春溪聚禽圖¶
春溪逺發春山中一夜好雨溪流通緑波泛漲渺無際¶
但見桃花千樹紅鴛鴦&KR1484;鶒何容與散亂中流錦為羽¶
倉庚獨似避游人去踏花枝落紅雨草深哺子芳洲晴¶
葉暗似聞求友聲展圖便有㑹心處放棹欲作春溪行¶
𤣥裳縞衣彼何者為戀高松倚平野莫論鴻鵠志安知¶
名字俱標在埤雅¶