有雷皷相砰鍧手招仙人馭竒氣乃是山中龍虎精張¶
公鍊丹金液成洞門石室餘秋聲雲中仙駕如可待願¶
逐盧敖遊太清¶
　　　照鏡曲¶
蟠螭雙銜錦帶紅粧臺刻玉秋玲瓏綵雲忽開紫鸞舞¶
明月夜墮香奩中美人粧罷房櫳杳鸚鵡呼寒帳中曉¶
拍簇花迎笑靨開低飛黛緑秋娥小滿庭桃李各嬌春¶
顧影含羞便惱人愁來獨掩雲屏宿手持寳釵扣寒玉¶