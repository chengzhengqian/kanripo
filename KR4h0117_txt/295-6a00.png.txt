靄殘陽飛沈沈綠隂静蒼茫水容寂照見歸禽影開襟¶
招逺風延目認遐嶺偶逰非素期炎氛聊暫屏守拙寡¶
世用尋幽得澄景清賞猶未愜孤舟當重整¶
　　　夏日北窗獨酌¶
仲夏遘時雨嘉木含餘清北窗偶閒坐壺觴聊自傾數¶
酌忽巳醉酣歌漫成聲緬懷劉阮徒邈焉起深情百年¶
亦何為忽如流電驚奈何世間人役役徇虚名不如任¶
達生相對芳樽盈¶