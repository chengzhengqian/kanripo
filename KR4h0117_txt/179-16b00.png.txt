萬事不如意自然生白鬚極知少餘韻何敢厭窮途土¶
俗尊魚婢生涯欠木奴東行見李白誰為致區區¶
　　　宜章元日¶
東風初解凍桃李已經春避地逢雞日傷時感雁臣城¶
南馳敵騎江外踐飛塵顦顇成無用虛煩淚濕巾¶
　　　雪盡¶
雪盡寒仍在園荒春欲歸晴空落鴈少古木聚鴉稀肺¶
病猶宜酒嚢空合典衣碧雲愁不見千里故山薇¶