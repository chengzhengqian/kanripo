　　　送金華王琴士還山¶
年少金華客囊琴暫出山忽聞春水滿徑逐暮雲還三¶
洞飄𤣥鶴雙溪下白鷳應尋牧羊子時過綠蘿關¶
　　　寄題余泰亨隱居¶
聞說幽栖處遥連郁水天徑開移竹地渠引灌花泉坐¶
客留傾釀隣人訪草𤣥京華逺遊子那得共盤旋¶
　　　答别龍州蕭從事韶¶
北極絲綸下南陲政化通靈槎浮度斗瘴草偃隨風殊¶