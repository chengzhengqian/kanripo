春風人間無此樂杏梁塵暗麝蘭篝黛鎻睂峰掩畫樓¶
燈殘枕冷棃雲㫁秋雨人間無此愁¶
　　　桃葉青¶
桃葉青青杏花吐樓頭吹笙教鸚鵡紅牙象版按梁州¶
金縷衣裳美人舞離情不似月常圓桃葉青青似去年¶
美人不來鸚鵡怨杏花零落畫樓前¶
　　　雙桐生空井¶
井上雙梧桐秋風易揺落緑葉墮鳴璫清陰捲重幄紋¶