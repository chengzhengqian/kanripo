　　　挽致政太常卿陳贄¶
解組歸来未十秋已將塵事付浮漚朝廷此日思遺老¶
洛社何人續舊遊菊逕就荒秋雨冷草堂長掩暮雲愁¶
文名不與身俱沒江漢滔滔萬古流¶
　　　挽竹坡翁為都御史汪浩父¶
竹坡人去幾經年見竹令人益愴然龍蓋已閒登嶺屐¶
荷田猶泊泛湖船鳯毛乍落秋風外馬鬛空餘夕照邊¶
今日朝廷多雨露恩光還擬賁重泉¶