襟染淚迹嬋娟空復情玉座猶寂寞況乃妾身輕¶
　　　遊山¶
託養因支離乘閒遂疲蹇語黙良未尋得喪云誰辯幸¶
莅山水都復值清冬緬凌厓必千仞尋谿將萬轉堅崿¶
既崚嶒迴流復宛澶杳杳雲竇深淵淵石溜淺傍眺鬱¶
篻簩還望森柟楩荒隩被葴莎崩壁帶苔蘚鼯狖呌層¶
嵁鷗鳬戲沙衍觸賞聊自觀即趣咸巳展經目惜所遇¶
前路欣方踐無言萱草歇留垣芳可搴尚子時未歸邴¶