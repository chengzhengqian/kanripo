巖嶂隨髙步琴樽奉勝遊金風吹緑簟湘水入朱樓朗¶
抱雲開月髙情鶴見秋登臨多暇日非為賦消愁¶
　　　登蒲澗寺後二巖¶
五仙騎五羊何代䧏兹鄉澗有堯年韭山餘禹日糧樓¶
臺籠海色草樹發天香浩笑波光裏浮溟興甚長¶
　　　旅泊¶
搖落江天裏飄零倚客舟短篇纔遣悶小釀不供愁沙¶
雨潮㾗細林風月影稠書空閒度日深擁破貂裘¶