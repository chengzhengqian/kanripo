交戰惟餘後凋色竊比東南箭¶
　　　寒食陸渾别業¶
洛陽城裏花如雪陸渾山中今始發旦别河橋楊柳風¶
夕卧伊川桃李月伊川桃李正芳新寒食山中酒復春¶
野老不知堯舜力酣歌一曲太平人¶
　　　寒食江州滿塘驛¶
去年上巳洛橋邊今年寒食廬山曲遥憐鞏樹花應滿¶
復見吳洲草新緑吳洲春草蘭杜芳感物思歸懐故鄉¶