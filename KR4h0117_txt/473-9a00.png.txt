　　　泊大洲¶
寒瀨石嶼出暮舸不敢上且泊大洲浦弭楫臨莽蒼鼓¶
從露野沈柝應空江響林虚猿狖静波澄星月朗長歌¶
耿不寐冷然發深想芳杜幾相思青山滯獨往世路何¶
盡期逰人自鞅掌旭光發陽厓前洲聞撥槳¶
　　　寄趙爾錫祭酒¶
載筆東觀史談經國子師大道廻淳風華要躋良時疇¶
昔同館署今來隔山陂清絃抒情素幽夢攀光儀不惜¶