　　　韶兒從學舅氏未軒省父南歸予攜幼子女居¶
　　　　京邸作詩寄之¶
長子南遊數月餘况君别後更躊躇消容怕覽奩前鏡¶
遣悶閒看架上書侍女斷韲勤和鬻幼兒抛食厭無魚¶
清貧固可平生意忘卻離愁樂自如¶
　　　用簾字韻呈未軒¶
日過書窻便捲簾鴨爐香燼手重拈自知和氣如春暖¶
更覺清心耐夏炎義理精微宜苦究世情僥倖也堪嫌¶