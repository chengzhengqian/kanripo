相對妻孥苦不樂小女手持銀魚至兼有笋芽如犢角¶
云是仙曹逺寄将此意年來重寥落三寸氷僵白雪蛆¶
數莖春苞紫泥籜南山風髙滄海深冬月何由見珍錯¶
呼兒剥笋仍烹魚入口香醪似鮮酪更長燭明一放歌¶
迴首家山事如昨¶
　　　託吳僧乞石田畫¶
緬懐髙人今白頭秋風未放滄江舸嘆息人間常見畫¶
白水丹山無不可有時更出雙梧桐柯如碧玉參青空¶