試繞小欄尋翠甲履痕猶占舊蒼苔¶
　　　雲門道中晚歩¶
層林疊巘暗東西山轉江囘路更迷望與遊雲奔落日¶
歩隨流水赴前溪樵歸野燒孤煙盡牛卧春犂小麥低¶
獨繞輞川圖畫裏醉扶黄髪杖青藜¶
　　　渡横溪¶
百尺滄浪兩岸沙肩輿徒渉歩欹斜溪聲猶帶夜來雨¶
山色漸分雲外霞岸曲斷林開鳥道水邊疎竹近人家¶