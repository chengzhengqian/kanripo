　　　㝠鵬¶
㝠鵬將圖南去以六月息試問何太遲物以久而積㝠¶
鵬起扶揺九萬一朝極試問何太速風積有餘力嗟彼¶
蜩鷃徒搶榆聊自適搶榆不崇朝孰辨垂天翼¶
　　　送林君信節推之台州¶
秋髙天宇空河漢淨如澄月華皓無際亭亭照子行凉¶
風起天末金石為之鳴回薄西山岑揺揺吹客旌風以¶
比君清月以比君明清飇願逺播明照無遺情¶