生涯何所有滿砌植琳琅痩影碎秋月徤梢横曉霜且¶
從喧鳥雀終待集鸞凰吟遶都忘却誰知此興長¶
　　　二月春將半三首¶
二月春將半幽居掩竹齋自慙疎懶甚苔蘚滿空堦¶
二月春將半農畊細雨中花前輕薄子醉倒笑春風¶
二月春將半霖霪雨尚寒松黄収拾晩狼籍滿金壇¶
　　　贈逸人¶
白雲處士入雲中三尺焦琴百尺松長嘯一聲寒澗逺¶