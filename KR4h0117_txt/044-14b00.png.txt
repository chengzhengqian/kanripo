蓐收肅金氣西陸弦海月秋蟬號階軒感物憂不歇良¶
辰竟何許大運有淪忽天寒悲風生夜久衆星没惻惻¶
不忍言哀歌逮明發¶
抱玉入楚國見疑古所聞良寶終見棄徒勞三獻君直¶
木忌先伐芳蘭哀自焚盈滿天所損沈㝠道為羣東海¶
汎碧水西闗乗紫雲魯連及柱史可以躡清芬¶
　　　淮海對雪贈傅靄¶
朔雪落吳天從風渡溟渤海樹成陽春江沙皓明月飄¶