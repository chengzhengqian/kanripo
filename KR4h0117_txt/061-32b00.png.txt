蓉未央桞芙蓉如面桞如眉對此如何不淚垂春風桃李¶
花開日秋雨梧桐葉落時西宫南苑多秋草落葉滿堦紅¶
不掃棃園弟子白髪新椒房阿監青娥老夕殿螢飛思悄然¶
孤燈挑盡未成眠遲遲鐘鼓初長夜耿耿星河欲曙天鴛¶
鴦瓦冷霜華重翡翠衾寒誰與共悠悠生死别經年魂魄不¶
曾來入夢臨卭道士鴻都客能以精神致魂魄為感君王展¶
轉思遂教方士殷勤覔排空馭氣奔如電升天入地求之徧¶
上窮碧落下黄泉兩處茫茫皆不見忽聞海上有仙山山在¶