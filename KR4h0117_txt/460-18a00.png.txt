　　　中秋風雨有懷¶
節序無情鬢有霜中秋風雨向昏黄尊前舊社人千里¶
雲外新聲雁一行病起未能攜楚瀝興闌何處據胡床¶
諸孫僅慰而翁意燈火西窗夜正涼¶
　　　壽顧處士次陳子雨學士韻¶
靜觀今古似圍棋袖手誰論下着遲翠籠早收雲裏藥¶
素盤時薦谷中芝飛花學舞隨瓊斚急雨催詩漲墨池¶
玉樹階庭知㡬許漆園長映大椿枝¶