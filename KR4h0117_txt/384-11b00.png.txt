泉脉來何處山人未識名懸厓飄練影漱石韻琴聲暗¶
滴空潭響遙添澗曲平塵纓宜此濯心迹與誰清¶
　　　與諸子登峴山¶
羊公殁已久殘碣尚留今如此江山在幾陪冠葢臨碧¶
天連水濶白鳥入雲深往事從興感長歌豁素襟¶
　　　秦中寄逺上人¶
歸來尋舊隠尚缺買山資幾度對明月令人懐逺師閉¶
門稀客過覽鏡覺容衰未解袪塵縛浮生益可悲¶