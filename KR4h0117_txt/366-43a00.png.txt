别業終南下屯居異輞川豆生新雨後禾熟早秋天明¶
月池邊酌凉風樹下眠龔黄成底事青史舊空傳¶
　　　南澗¶
攜友過南澗槎橋類斷虹鳥啼青嶂外麋卧緑隂中繒¶
笠迎秋雨樵歌落晩風謝公雙屐健獨往杏林東¶
　　　深居¶
山崦入重重誅茆第幾峰四簷青樹合一徑白雲封夜¶
冷齊腰雪春隂破額松自來深處住樵客不相逢¶