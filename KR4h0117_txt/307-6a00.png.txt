　　　書田家壁¶
四顧溪山景物嘉歡同野老話桑麻數聲雞犬白雲塢¶
半畆池塘青草蛙官税早償農力足茅簷低逐竹籬斜¶
我來應作田園主宛是柴桑處士家¶
　　　過龍門灘同元帥叔至應天府¶
浪拍龍門亂石灘滿篷風雨聽潺湲東迎麻口一村水¶
西望涇陽數㸃山千古詩名留白下半生心事損朱顔¶
短吟寄語巖棲士莫道功名只等閒¶