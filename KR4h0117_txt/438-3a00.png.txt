暑雨晴時草入簾緑槐垂影拂茅簷鳴蟬午夢驚初起¶
睡鴨名香手自添鄉國故人千里别他山為客十年淹¶
江州司馬歸何處幾度青衫涙欲霑¶
　　周瑛(瑩公諸弟字梁石號翠渠成化/己丑進士四川右布政使致仕)¶
　　　送陳公甫歸南海¶
鬱鬱山下松四時不改色盈盈道傍花朝夕供採摘花¶
好聚人看春風亦易寒松高倚霄漢勁節不可攀願學¶
山下松用以葆貞德毋學路傍花一採不復得¶