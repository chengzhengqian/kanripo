昔對延英日諸公歎弗如敢言天下事不負案頭書此¶
去朝雙闕懸知有異除榮途方駟&KR0008;未用曳長裾¶
　　　次施真人韻¶
素韠方多難丹砂倘一逢勿疑蕉覆鹿㑹見竹成龍澗¶
水逺仍潔巖花幽更濃行行望仙宇知在最髙峰¶
　　　厭原山中曉行¶
碧雞夜半聲啁哳喚起幽人歩林樾秋髙風露着林木¶
無數寒花泣明月松篁一徑宛如畵石溜涓涓更清絶¶