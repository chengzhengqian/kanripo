白璧離塵瑞影増青萍出匣寒芒溢酒酣為道行邊程¶
吳山潞水薊陽城虎拜玉階三䇿獻贏取青錢萬選名¶
人生得志無逾此肯學鷦鷯棲棘枳尭舜君民當此時¶
要使勲名昭太史¶
　　　春江魚樂¶
春江水滑流寒玉碧樹籠烟暗江曲小舟撐出柳隂來¶
盪破粼粼鏡光緑漁翁喜得魚盈筐議向前村換醽醁¶
陶然共醉艷陽天杏花風暖推篷宿¶