酣新豐酒尚帶灞陵雨邂逅兩相逢别來問寒暑寧知¶
白日晩蹔向花間語忽聞長樂鐘走馬東西去¶
　　　淮上喜㑹梁州故人¶
江淮曽為客相逢毎醉還浮雲一别後流水十年間歡¶
笑情如舊蕭疎鬢已班何因北歸去淮上對秋山¶
　　　夜偶詩客操公作¶
塵襟一瀟灑清夜得禅公逺自鶴林寺了知人世空驚¶
禽翻暗葉流水注幽叢多謝非𤣥度聊将詩興同¶