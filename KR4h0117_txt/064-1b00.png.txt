似行客兩足無停步日日趣前程前程幾多路兵刃與水¶
火水火盡可違之去惟有老到來人間無避處感時良為¶
已獨倚池南樹今日送春心心如别親故¶
　　　經端溪峽中¶
隂㟁東流水上有微風生素羽漾翠澗碧苔敷丹英重¶
林宿雨晦逺岫孤霞明飛狖相攀牽白雲亂縱横有客¶
泝輕檝閲勝匪羈程逍遙一息間糞土五侯榮搴茗庻¶
蠲熱潄泉聊折酲寄言絲竹者詎識松風聲¶