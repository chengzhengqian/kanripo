水自知味采芝每盈握經世豈無心迂疎愧才薄白雲¶
渺在望幽興入逺壑浩歌歸去來空齋有薇藿¶
　　　送姚臨湘舜絃¶
沙頭一樽酒含悽强言笑欲賦送君詩情深不能道蒼¶
茫波上日杳渺煙中棹望眼與江流悠悠接雲嶠¶
　　　送性泉吳文學東還¶
結歡未云久詎盡平生語執手臨路隅離觴聊一舉殘¶
鐘草堂夕落雁蘆洲雨相憶渺天涯深悰若為處¶