柴桑之人去我乆風味何妨略相似神交冥漠雲海長¶
目送歸鴻𦕈千里¶
　　　題醉歌圖¶
翰林主人天上來布帆不為鱸魚開江湖𣺌渺天一色¶
朝光暮靄相徘徊昔賢心賞餘勝處祗有水竹無亭臺¶
碑材乆己没荆棘屐齒不復留莓苔後來視今猶視昔¶
今我不樂胡為哉太官馬湩逺莫致隣翁緑蟻浮新醅¶
欣然一飲便終夕鼻端氣息如雲雷是間别有一天地¶