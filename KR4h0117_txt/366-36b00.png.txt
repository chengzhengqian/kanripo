翩翩帝子雲中下鳯鸞飛舞蛟龍驤羽葆毶&KR0008;翠堪把¶
我昔曽行賞溪曲兩㟁波光浸寒緑萬玉森森一逕遥¶
溪口晴隂到山麓今朝看圖政自憐畫圖身世俱茫然¶
雲心骨化丹陽土吁嗟墨妙何人傳¶
　　　清源洞圖為潔上人作¶
泉南佛國天下少滿城香氣旃檀繞纒頭赤脚半蕃商¶
大舶髙檣多海寳清源古洞尤絶竒花酒仙人顔色好¶
蛻骨巖連太碧霄晉代青松三四抱髙攀南斗不滿尋¶