　　　贈黄太守澍¶
嵗宴鄉思切客人親舊踈卧疴閉空院忽來故人車入¶
門辯睂宇喜定還驚吁逺行亦安適符竹膺新除荒郡¶
號難理况兹征索餘君才素通敏窘劇宜有紆蠻鄉雖¶
瘴毒逐客猶安居經濟非復事時還理殘書山泉足遊¶
憩鹿麋能友余澹然穹壤内容膝皆吾廬惟縈垂白念¶
旦夕懷歸圖君行勉三事吾計終五湖¶
　　　秋夜¶