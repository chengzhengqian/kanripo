曉色繁華動㣲風燕子忙萬錢無下箸百妓有専房絃¶
管春聲細樓臺秋夜長星沈更漏徹猶逐夢魂香¶
　　　過隠者庄¶
幽軒停白晝心古萬緣輕春壑花争放澄潭浪不生雲¶
山當近户風雨望髙城歸去淵明社欣欣木正榮¶
　　　楊希仁起復總兵官¶
胡馬横霜塞彤庭詔翦頗重頒新斧鉞迅掃舊山河細¶
栁将軍令天山壮士歌龍城降處劍休帶血痕多¶