舉杯浮白不相容屈指算我行色近只恐歸來花已盡¶
我醉突兀如堵墻請君作歌歌襄陽¶
　　　戯窓前小桃¶
小桃甚小能芬芳乃在主人㕔柱傍忽然見此婉清揚¶
使我廢書典衣裳去年柔弱風中狂樊姬癡小未解粧¶
綠羅衫袂紅錦襠一笑伴我窓風凉一春寂寞卧桁楊¶
花氣撲簾聞晝香水瓢竹格小匡床主人乃是江左王¶
小桃小桃弗爾傷坐看明年㕔柱長¶