費侯佐國文且武禮樂從容在軍旅漢家卿相誰得如¶
雲臺功臣祭征虜王師轉戰下山東大將平燕無限功¶
復有竒兵専節制將軍同日度居庸居庸城邉草初白¶
邊兵夜遁龍沙北長風吹沙鐡山黑賢王琱弓控不得¶
組練如霜未倒戈狼烽斥候通灤河將軍洗兵河上波¶
馬前雙吹金哱囉英䧺如公信無敵據鞍歸來親草檄¶
歸來更唱平邊歌燕然山頭堪勒石忽憶去年駐阿城¶
僕忝徵官曽送迎馬頭北去掃燕土今日傳聞朝玉京¶