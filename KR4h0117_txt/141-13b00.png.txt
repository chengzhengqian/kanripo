　　　暮春過洪氏汝曲小園¶
三月花已休閒來羨叢薄河囘地勢偏雨入灘聲惡緑¶
草旋抽心青梅猶帶萼主人歸未歸誰省曾遊樂¶
　　　登許昌城望西湖¶
試望許西偏湖光浸曉煙岸痕添宿雨草色際平田夏¶
木隂猶薄朱荷出未圓人閒緑波静幽鷺挿頭眠¶
　　　夏日晩晴登許昌西湖¶
新晴萬栁齊鶯度水東西城上明殘照雲間挂斷霓煙¶