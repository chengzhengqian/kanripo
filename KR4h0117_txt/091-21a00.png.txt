數歇度烟水漸非塵俗間泉聲入秋寺月色徧寒山石¶
路幾回雪竹房猶閉關不知雙樹客何處與雲閒¶
　　　天南憶故人¶
獨行千里塵軋軋轉征輪一别巳多日總看成老人洞¶
庭雪不下故國草應春二月烟波暖南風生緑蘋¶
　　　南遊有感¶
杜陵無厚業不得駐車輪重到曽遊處多非舊主人東¶
風千嶺樹西日一洲蘋好度湘江水湘江水復春¶