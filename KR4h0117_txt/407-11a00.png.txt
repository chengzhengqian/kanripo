　　　焚黄詩為某太母題¶
風燈何自許堪憐容有人間萬古縁晝夜死生真大夢¶
乾坤竹帛果誰賢百年盡了觀空意兩誥初收斷髪天¶
老坐孤松扳哭盡留詩吾獨愧三遷¶
　　　九日同吳獻臣登定山¶
登高不把病中休笑插黄花各滿頭醉倒酒杯還不放¶
也知明府亦風流斯文幾處能今日山寺他年說此遊¶
但恨老衰詩力減曽無一句似羅浮¶