　　　送王禄之㑹試得姑字¶
我聞蓬萊之山乃在碧海之東隅雲霞五色成虛無玲¶
瓏窻隙翠羽鋪中有玉臺金樹紛縈敷曲房阿室木雞¶
珊瑚青苔紫芝石髓菖蒲仙人來止多歡娯逍遥羽服¶
何蘧蘧又聞金華東觀乃在西北之上京台階清切稱¶
天衢彤樓紺殿黄金扉玉墀丹陛羣公趨王郎眞是天¶
上人手提一顆明光珠秋風别我獻天子自謂駿馬今¶
應圖看君意氣横秋空扶揺九萬誰能拘瞻依日月光¶