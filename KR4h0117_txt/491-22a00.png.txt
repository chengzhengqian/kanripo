　　　和嘉本初夜泊楓橋韻¶
風流張繼憶當年一夜留題百世傳橋帶人家斜傍寺¶
月籠沙水淡生烟火知漁子仍村外舟載詩僧是客邊¶
我愧不能同此宿却拈殘韻偶成篇¶
　　　生朝自遣¶
門前客到鶴先鳴洒掃茅堂作送迎座舉龍鍾先有我¶
鄉尋儕軰漸無兄明年七十誰能健今日三盃見在生¶
一幅布巾藤作杖倩誰林下畫閒行¶