城南天闕山平逺易登躡正如大君子優容後生接維¶
時春未深衆木始抽葉諦觀巖壑姿青蒼入眉睫况無¶
蛇虎患奮往心不怯賴僧導所如得以恣周渉方苦步¶
遲頓忽驚去輕捷若或有神助益復忘疲薾蔬筍聊一¶
飽自幸游意愜哦詩下山去野蘤迎笑靨¶
　　　遊西湖¶
西湖如明鏡諸山若美人美人照明鏡形影兩能真歌¶
聲何處来山鳥解鳴春飛花舞當筵布作錦繡裀可惜¶