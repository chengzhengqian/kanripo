　　　秋日過南湖小館¶
西風落葉冷侵衣坐倦江樓思入㣲鳥逐午雲過竹逕¶
鷗翻秋水上苔磯閒花幽草各自媚社燕賔鴻相背飛¶
自分心情渾吏隠風光傳語莫相疑¶
　　　送陳文鳴¶
瀟湘從古稱佳境冥漠江湖夢見之竹浦娟娟風色浄¶
花垣苒苒晝光遲香輪芳草客未倦短笛孤舟人更吹¶
獨有美人圖畫裏楚天煙水總堪思¶