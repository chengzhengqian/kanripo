江上浮雲幛碧空亂山愁鎖夕陽紅邊城畫角吹殘日¶
野寺疎鐘度晚風梧樹着霜飄敗葉菊花經雨發寒叢¶
愁多倦寫蠅頭字坐倚胡牀看塞鴻¶
　　　秋夜¶
霜染楓林幾樹紅碧天雲散月如弓十年遊覽江湖外¶
一枕逍遙夢寐中到處山河多禹跡滿城冠服有唐風¶
愁懷清思難逍遣四壁啾啾聒夜蟲¶
　　　行閩山見居人以竹引泉¶