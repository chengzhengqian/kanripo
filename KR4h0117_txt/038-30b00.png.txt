髙館張燈酒復清夜鐘殘月鴈歸聲只言啼鳥堪求侣¶
無那春風欲送行黄河曲裏沙為岸白馬津邊柳向城¶
莫怨他鄉暫離别知君到處有逢迎¶
　　　送李少府貶峽中王少府貶長沙¶
嗟君此别意何如駐馬銜杯問謫居巫峽啼猿數行淚¶
衡陽歸鴈幾封書青楓江上秋天逺白帝城邊古木疎¶
聖代即今多雨露暫時分手莫躊躇¶
　　　同陳留崔司戸早春宴蓬池¶