自適閒邊趣誰言分外求看山一瓢酒載月五湖舟秋¶
水清吟思西風冷釣裘惟應陸甫里千古可同流¶
　　　雲軒為月上人賦¶
髙僧忘世相縳屋就雲深静看千峰白幽棲半榻隂巻¶
舒雖有態去住本無心我亦求閒者何時一訪尋¶
　　　春隴耕雲¶
耕業依先隴遺安屬隠君緑疇三寸雨黄犢一犂雲草¶
際春隂合花邊曉色分鹿門有髙士端可與同羣¶