輶軒鳯皇使林藪鶡雞冠江湖一相許雲霧坐交歡興¶
盡崔亭伯言忘釋道安林光稍欲暮嵗物已将䦨古樹¶
蒼煙斷虚庭白露寒瑶琴山水曲今日為君彈¶
　　　于長史山池三日曲水宴¶
摘蘭藉芳月祓宴坐迴汀汎灔清流滿葳蕤白芷生金¶
絃揮趙瑟玉柱弄秦筝巖榭風光媚郊園春樹平煙花¶
飛御道羅綺照昆明日落紅塵合車馬亂縱橫¶
　　　合州津口别舍弟至東陽峡歩趂不及眷然有¶