　　　逺逰篇贈楊以任¶
少年惜然諾結交世上英金羈絡駿馬萬里重横行衣¶
袍艶艶錦帶赤吴鈎烱烱雙龍鳴自擬掉鞭逰洛下還¶
思談笑過吴城揚帆歴海外倐忽如旅蓬南來幾度時¶
名滿江湖中風吹白浪如銀屋大舶中流八千斛青蛾¶
皓齒共徘徊急管繁絃互追逐偶然貰酒都城逰客來¶
解却千金裘移山轉海不作色傾情瀉意無所求魯連¶
子李謫仙澹蕩與汝皆同然浮名富貴兩安在千古惟¶