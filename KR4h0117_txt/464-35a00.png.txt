縮地無縁南北去兒孫聊復慰殷勤¶
　　　雨後入關望都門¶
丹陽百里入關來雨後衝泥險道迴隴麥畦畦霑土濕¶
山花種種向人開簷邊乳鵲將雛至樹裏鳴鳩喚婦回¶
七里高岡更西望春雲縹緲鳯凰臺¶
　　　三疏乞休伏奉俞㫖用韻有述¶
九天昨日降黄麻老得辭官興轉賒何處紅塵迷客路¶
一江清漲到儂家有棋儘可消長晝無柝能催赴早衙¶