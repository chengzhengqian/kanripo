　　　北京官舍中秋夜與俞廷輔萬克修二進士對¶
　　　　月¶
玉宇無塵夜色涼畫堂明月耿秋光開樽喜對二三子¶
酌飲何辭千百觴仙掌露零風肅肅廣寒天近樹蒼蒼¶
人生到處堪乗興誰謂南樓興獨長¶
　　　送應子澤重赴臨江太守¶
清江碧嶂照空明太守重來竹馬迎道上兒童歌五袴¶
樓前鼓角列雙旌錦囊又見㩦琴去畵舫還聞載月行¶