微晴見月月仰瓦城中水淹雨猶下郊園浹旬不一出¶
不畏衝泥畏没馬苔蘚自上匡氏壁蓬蒿日深仲蔚舎¶
人言甲子船入市幸君豫問龍舟者¶
　　　上元訪杜錬師¶
宣皇昔時乗八風御龍逰戲行烟空馬前兩兩侍玉女¶
别館多在蓬萊宫朝天宫中舊時殿樓臺晝鎖無人見¶
瑠璃井塌青苔滿松柏森森月如練嗚呼往事難具陳¶
燈火如山又一春北斗壇西訪隱淪我師黄衫白㲲巾¶