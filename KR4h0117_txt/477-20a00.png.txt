蓬萊左股走南州雉堞牽雲鎖翠虬峭壁千尋連虎踞¶
嵌根終古壓江流苔封古井人猶恨僧掩禪闗雲自浮¶
它日鍾南欣賞處一川花栁憶同遊¶
　　　又分得何字韻¶
深盃莫惜醉顔酡江樹冥冥暮靄多花發九重新雨露¶
雲連百二舊山河一闗涼月還驅馬八水殘民總負疴¶
江草無情留錦纜分擕曾奈故人何¶
　　　題傅太守幽居(年八/十八)¶