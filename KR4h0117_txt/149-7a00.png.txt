　　十日賦¶
齊室生武賢蘭陵類頗牧析𤓰饗虎士饜慰比粱肉金¶
墉免胄戰破陣何神速樂府有遺聲當歌凱旋曲磐宗¶
既不壽覇祚宜爾促十代六百年人間變陵谷荒塗接¶
幽壠誰復禁樵牧窆石半欹摧鉤鋤斷鼇足蒼苔蝕瑑¶
刻仰睇眩塵目操翰無愧辭千言不為辱人生妄區别¶
共盡同草木何待雍門彈令君淚盈匊¶
　　　冬夜寓直時庚申十月滏陽賦¶