閉門饑腸千樹梅千樹梅花萬年雪侍中之血賈生才¶
南海猶聞越裳貢市舶萬里風濤開明珠翠羽不知數¶
神仙窟宅真蓬萊紛紛世事皆局戲淚灑江雨江邊哀¶
　　　方棠陵託胡黄門惠寄龍竹杖¶
棠陵仙人南嶽遊寄我武當龍竹杖付託黄門情甚遙¶
千里相持豈能忘直下荆楚過洞庭鬼神欲奪蛟龍爭¶
陽侯水底為呵䕶扁舟風浪不敢生老夫拄上石門去¶
猿猱跳嘯魍魎驚賴爾扶持老骨瘦目斷三湘歌月明¶