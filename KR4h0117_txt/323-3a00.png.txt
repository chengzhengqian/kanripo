虞官圉宰雜遝進珍禽瑞獸紛紜呈狻猊側踞真雄猛¶
鉤爪金毛睛烱烱彩毬戲罷拂霜髯百獸濳窺敢馳騁¶
須臾𤣥鹿來軒墀豐肌黭黮猶鳥犀若非食野霑煤雨¶
應是尋泉墮墨池雙羊繼出仍珍美腹若垂囊背如砥¶
煌煌玉轡輕籠頭軋軋朱輪低載尾花隂小大霜姿猿¶
金環約項聲隆然盤旋倐忽作人立寧殊雪洞飛來仙¶
又看千嵗之神鹿毛質鮮龎實靈物羚羊緩歩蒼苔邊¶
修角撑空亦竒獨柙中玉䑕潔且馴朱櫻貫目脂塗唇¶