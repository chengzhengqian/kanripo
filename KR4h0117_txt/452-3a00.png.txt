深山自笑無人問寂寂踈籬半掩門¶
臨風脈脈度寒朝誰與花神破寂寥碧蘚封香春尚淺¶
滄池浸影雪初消枝藏病鶴如憐瘦瓣落深宫欲鬬嬌¶
遥想西湖明月夜幾人携酒踏溪橋¶
　　　書韶州察院壁¶
嶺南暮冬如暮春鳥聲百變殊可人上階芳草碧煙細¶
入檻芭蕉羅扇新芙蓉灣頭花更好暖日晴波魚艇小¶
忽憶江南開畵船錦雲十里湖山曉¶