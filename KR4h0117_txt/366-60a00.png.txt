乾坤離合寧非數詩罷長吟意渺茫¶
　　　題仙山樓觀圖¶
琅玕珠樹隔煙霄仙子樓居積翠遥羽化夢憑𤣥鶴返¶
丹成身與白雲飄杖隨麋鹿山深淺釣掣鯨魚海動揺¶
想像虚無圖畫裏秦王漢武若為招¶
　　　子熙兩和詩寄再用韻以答¶
梁甫吟餘自荷鉏南陽非復舊門閭春愁亂逐楊花起¶
秋興頻將柿葉書水落楚江尋瘞鶴草荒吴苑問蒸魚¶