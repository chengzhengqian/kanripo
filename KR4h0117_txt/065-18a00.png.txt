步入招提路因之訪道林石龕苔蘚積香徑白雲深雙¶
樹含秋色孤峰起夕隂屧廊行欲遍皓首一長吟¶
　　　春日訪山人¶
逺訪山中客分泉漫煮茶相擕林下坐共惜鬂邊華歸¶
路逢殘雨沿溪見落花候門童子問遊樂到誰家¶
　　　留宿羅源西峰寺示輝上人¶
一宿西峰寺塵煩暫覺清逺林生夕籟髙閣起鐘聲山¶
寂僧初定廊深火自明雖云殊出處聊與説無生¶