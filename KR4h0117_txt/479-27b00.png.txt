　　　次韻寫懐¶
春雨蕭疎老紫荆磽田下潠自留耕林中菓熟呼兒摘¶
谷口人來聴鶴迎江郭好風催月上海樓晴日㸔雲行¶
闗門令尹今誰是隨處青牛得避名¶
　　　丹徒旅泊懐萬氏西溪¶
聞說西溪景趣賒美人相引入煙霞白雲山腹半蔵竹¶
青靄石橋深䕶花龕影夜堂含舍利磬聲髙閣飯胡麻¶
大江回首今千里飛夢時時到九沙¶