古寺謝車馬清臨綠玉灣雙禽啼竹逕獨犬䕶松闗落¶
葉秋滿地夕陽僧自閒偶來還自去回首碧雲間¶
　　　石湖作¶
落日淡煙消平湖碧玉搖秋生茶磨㠘人在越城橋樹¶
色晴洲斷鐘聲古寺遙西風吹短鬢還上木蘭橈¶
　　　寒夜¶
茒屋寒初重無眠對燭光疎砧何處月殘葉滿庭霜攬¶
物驚時改供愁有夜長空餘强學志撫卷視茫茫¶