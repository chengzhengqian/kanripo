調角斷清秋征人倚戍樓春風對青塚白日下梁州大¶
漢無兵阻窮邊有客遊蕃情似此水長願向南流¶
　　　送友人許棠¶
離鄉積嵗年客路逺依然夜火山頭市春江樹杪船干¶
戈愁鬢改瘴癘喜家全何處營甘㫖潮波浸薄田¶
　　　題鄭侍御藍田别業¶
秋山清若水吟客静于僧小徑通商嶺髙窗是杜陵雲¶
霞朝入逕猿鳥夜窺燈欲作前峰侣終来寄上層¶