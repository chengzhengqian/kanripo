　　　送陳傳道攝官雙溝¶
弭檝想登臨閒雲䕶日陰青蒲泗水濶古木漢祠深應¶
醉盃中物誰聞澤畔吟禪坊養痾客輕别若為心¶
　　　遊滕縣時氏園池¶
珍重西園主開門待子猷城隅樹交蔭樓下水通流鴝¶
鵒鳴深竹蜻蜓駐小舟可能忘夢想塵土滿徐州¶
　　　自鄆還徐道中¶
八月過新雨行雲弄晩凉山川乍明晦禾黍半青黄西¶