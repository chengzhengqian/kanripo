凍雲不飛朔風直野獸畏寒出還沒角弓鳴鶻趂蝱飛¶
霜鍔吐芒驚鬼哭將軍自控五花驄翩翩雲騎争追從¶
射殺南山白額虎碧油幢底夜論功¶
　　　雲山清趣圖為歐道人作¶
山矗矗雲漫漫雲容山色微茫間一天淡月秋空静滿¶
地落花春雨寒道人愛此有清趣穿雲結屋依山住一¶
縷茶煙午夢餘兩腋清風欲飛去欲飛不飛無限情拂¶
絃時作太古聲驚猿呌月淚潛墮老鶴知更相和鳴夜¶