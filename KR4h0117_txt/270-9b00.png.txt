河罔知返日夕唯東流鳲鳩爾何為戸牖思綢繆人生¶
底用愁如織朝㸔朱顔暮無色何如生死兩忘懷日月¶
梭飛任交擲君不見秦皇入海求方瞳包括區宇推羣¶
雄沙丘輼輬鮑魚臭一世萬世今何功又不見班生投¶
筆踰流沙封侯萬里威逺加玉闗東望不可入上書祈¶
請心咨嗟我生於人何所為死當身外亦誰悲烏鳶螻¶
蟻苦分别珠襦玉柙徒光輝不如生前賦詩飲酒放浪¶
山水間死與造物黙黙還同歸¶