淮水西來千里長波濤洶湧日昬黄當門緑栁是何處¶
隔岸青山非故鄉漁歌乍歇棹歌起藕花半落蘋花香¶
明日濠梁與君别相思兩地雲茫茫¶
　　　清真軒為王駙馬題¶
禁城西畔列侯家别有軒居静不譁遶檻竹聲鳴翠雨¶
隔簾雲氣逐飛花錦筝按曲春行酒寶鼎燒香夜煮茶¶
最愛屋頭山色好雨餘蒼翠濕窗紗¶
　　　遊金山¶