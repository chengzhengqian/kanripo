沈沙俄出認前朝毫翻夜雨天垂藻墨汎春冰地應潮¶
恐召相如令草檄為懐諸葛渡軍遥¶
　　　題暖翠亭¶
老去惟思卧白雲一亭萬竹喜初聞波迴曉日鴛鴦並¶
沙散晴烟翡翠分把釣左泉歸衛女乗舟北渚望湘君¶
誰能獨采薇盈袖却道髙寒思不羣¶
　　　觀著色山圖¶
江樹重重江水深楚王宫殿在山隂白雲窈窕生春浦¶