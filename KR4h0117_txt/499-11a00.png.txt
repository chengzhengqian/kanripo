貧賤出門難那知花事闌已愁連日雨更怯暮春寒野¶
寺雖牢落夭桃尚未殘偶然乘興過隨喜一回看¶
　　　泊舟八里灣¶
久旱苦無水維舟八里灣風生沙撲靣霞起日沈山深¶
夜聞愁語侵晨候啓關從來知世路羡殺白鷗閒¶
　　　送朱子价¶
辭家是三月楊栁正依依忽爾歳云暮燕山朔雪飛已¶
驚物候改况復故人歸獨坐不成寐時時歌式微¶