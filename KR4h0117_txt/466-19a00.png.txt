為憶東湖諸舊侣一區雲水足幽棲¶
　　　經武夷阻雨不及遊悵然有懷追和舊作¶
武夷九曲慣曾遊暮雨危灘阻去舟雙眼迢遥雲外望¶
羣峰宛轉意中留棲遲講道人應古汗漫尋真事却幽¶
不用登臨恣清賞胸中元自有林丘¶
　　　憩常思嶺用壁間韻¶
常思嶺上駐征軺三日歸程覺尚遥衰疾久懸鄉土夢¶
迂疎無補聖明朝石巖雨過雲猶濕海國秋深草未凋¶