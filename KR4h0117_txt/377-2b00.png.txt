　　　元夕同諸生遊城隍廟¶
樓閣卧龍顛良宵境更偏瓊崖明霽雪綵樹散春煙瑞¶
氣連蓬島歡聲動市廛靈區真勝絶遊客競喧闐側逕¶
攢珠履平坡散錦韀鼓鐘喧下界燈火燦中天風引仙¶
韶逺花隨舞妓旋香雲同馥郁人月共嬋娟亂沸笙歌¶
海髙張錦繡筵千門同勝集四野樂豐年生意同羣卉¶
妖氛浄八埏昇平端可頌㑹合况詞仙¶
　　　觀燈¶