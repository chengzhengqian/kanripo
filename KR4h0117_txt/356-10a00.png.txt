　　　甲子秋山莊寫懐¶
龍溪别墅隔塵氛清曉開窗掃白雲得酒暫同隣叟飲¶
採芝時與野人分風来桂子空中落雨過泉聲樹杪聞¶
自笑支離知己少祗應猿鶴日為羣¶
　　　題岳陽樓圖¶
昔泛扁舟過洞庭髙樓獨上敞雲屏連天楚水鷗邊白¶
隔岸湘山鳥外青徃事蹉跎仙枕夢流年踈冷少微星¶
紫泥早晚徵遺逸霖雨功成若建瓴¶