　　　送田三端公還鄂州¶
孤雲迢逓戀滄洲勸酒梨花對白頭南陌送歸車騎合¶
東城怨别管絃愁青油幕裏人如玉黄鶴樓中月並鈎¶
君去庾公應借問馳心千里大江流¶
　　　同幕中諸公送李侍御歸朝¶
昔年專席奉清朝今日持書即舊僚珠履㑹中仙管思¶
白雲歸處帝鄉遥巴江暮雨連三峽劒壁危梁上九霄¶
歲月不堪相送盡頽顔更被别離凋¶