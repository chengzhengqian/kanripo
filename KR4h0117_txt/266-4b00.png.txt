　　　春日二首¶
處處春風滿東皇信不偏蘼蕪窮逺㟁梅柳共新年白¶
水暖浮日碧山晴吐煙清時多樂事敢擬卜居篇¶
細雨花隂重輕煙草色匀驚禽長避客嬌燕却依人絃¶
管紅樓酒輪蹄紫陌塵東風競遊賞因想杏園春¶
　　　送張仲舉歸晉陽舉進士¶
掛帆謝公浦把酒闔廬城江柳不忍折春風當别行闗¶
雲連楚暗隴月向吳生葉落長安道思君北問程¶