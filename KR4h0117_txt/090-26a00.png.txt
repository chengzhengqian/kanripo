　　　落花¶
落花無計奈花殘獨遶芳叢不忍看暖艷動隨鶯翅落¶
冷香愁雜燕泥乾緑珠倚檻魂初散巫峽歸雲夢又闌¶
忍把一樽重命樂送春招客亦何歡¶
　　　寺居陸處士相訪感懐却寄二三友人¶
湘寺閒居亦半年昨宵無語好潸然人歸逺岫疎鐘後¶
雪打髙山古屋前投足正逢他國亂𡨕心未解祖師禪¶
爐烟回冷孤燈下惟有寒吟到曙天¶