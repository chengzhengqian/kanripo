落木園林空方池水深碧物色垂澹蕩寂然屏人跡杖¶
藜撫孤松箕踞松下石西山入懐青寒鳥歛歸翮浩浩¶
宇宙間流光目相迫大化豈有終初陽濳地脉¶
　　　永嘉縣齋寫懐¶
墨綬垂青絲銅符寵郎秩駕言謝班行出領滄海邑脉¶
脉辭親知依依去鄉國淛行共千里已在東南僻地逺¶
形勢殊年貧正艱食自顧書生愚疇堪付休戚流移已¶
懐慚征歛况余職平生跌宕懐雅志山水適及此東嘉¶