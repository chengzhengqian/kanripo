　　　次張漢公言懷¶
人間擾擾竟何營只為蠅頭利與名千里瘴鄉吾逐客¶
一簞窮巷子書生文章相誤終須别寵辱無關自不驚¶
贏得白頭閒處坐一竿風月有誰争¶
　　　幽居¶
蕭條深巷寄門牆城郭村居事異常石展地衣三藥徑¶
錦圍天柱十花檣幽禽隔樹鈎膠語異草搖風合和香¶
不覺冬歸與春到但知無事日偏長¶