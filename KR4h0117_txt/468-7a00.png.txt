衰病誰堪百慮并偶來一榻坐殘更文章合是西㕔事¶
簿領何煩别署名髙閣風傳疎漏下虚庭露洗暗凉生¶
多情惟有霜臺月還向薇垣照獨清¶
　　　九日餘干途中¶
楚澤南來愁正長清詩坐裏廢重陽茱茰滿地誰家酒¶
風雨孤舟客子鄉汗漫功名憐泡影蕭條容鬢感秋光¶
陶翁歸興東籬下千古令人思渺茫¶
　　　萍鄉道中遇雨用王伯安韻¶