吁嗟仙種自開闢分付嫦娥好培植莫遣吳剛得浪侵¶
留取清芬播無極¶
　　　松逕秋聲¶
紫苔繞逕塵無迹鬱鬱髙松挺秋碧金氣正驕風滿林¶
渾如萬壑波濤激又如曉日蛟龍吟翠雲蕩漾江中心¶
倐忽風微更堪聽氷絃操出重華音蓬萊宫闕五雲𣺌¶
鳴鶴寥寥動瓊島鸞輿時作靈臺遊應喜秋光在林杪¶
風停聲歇天宇清政成刑措當昇平玉署小臣拜恩詔¶