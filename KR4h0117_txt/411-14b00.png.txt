狂風疎雨暗消魂車馬紛闐客路喧流水亭臺環翠竹¶
出林雞犬間孤村旅懷對此偏増感鄉信憑誰可寄言¶
注目長安遙萬里一鞭行色又黄昬¶
　　　客中示兒¶
悵望閩關萬里遊迢迢親舍隔滄洲還家有夢三更月¶
閱世無能四十秋黄巻功勤頻致望青氊官冷復何求¶
乘時好賴賢孫子莫待區區半白頭¶
　　　玲瓏仙室¶