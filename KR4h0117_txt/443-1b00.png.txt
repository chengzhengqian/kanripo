漁艇縱横逺復近飛鳥滅没江天空方恨無緣結鷗鷺¶
畵中忽閱滄洲趣頗覺良工獨苦心天機盤礴精毫素¶
憶自混沌初開時乾清坤濁分兩儀其中消息杳難見¶
至今渣滓稱神竒畵工那知此吾儒應自識滚滚浮雲¶
變古今濛濛碧霧生朝夕嘗聞人世有天台又聞仙境¶
有蓬萊赤城霞嶺空崔嵬賣藥老生安在哉百年蹤跡¶
嬰塵埃軒車却畏清猿猜青山綠水應無媒日暮悵望¶
雲裵囘安得長風九萬里明月五湖歸去來¶