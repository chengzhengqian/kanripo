　　　募兵¶
召募古來有今者何其艱文書急如雨取辦都保間百¶
夫不當十一夫費千鐶恐被嗜利徒無能禁國患老母¶
與少婦蓬頭走江干挽之不得留悲泣聲徹天母曰我¶
壯子婦曰我健夫衣裳破無補田園荒未鋤一朝棄我¶
去饑寒我何如我欲同汝行生死同一隅抑恐惰軍氣¶
累汝重汝辜今業巳分離把袂略須臾拭淚爲汝言汝¶
亦無我虞戮力濟王功功成返故廬¶