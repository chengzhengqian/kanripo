沁園東郭外鸞駕一遊盤水榭宜時陟山樓向晩看席¶
臨天女貴杯接近臣歡聖藻懸宸象㣲臣竊仰觀¶
　　　幸白鹿觀應制¶
御旗探紫籙仙仗闢丹丘捧藥芝童下焚香桂女畱鸞¶
歌無嵗月鶴語記春秋臣朔真何幸常陪漢武遊¶
　　　幸梨園亭觀打毬應制¶
年光陌上發香輦禁中遊草緑鴛鴦殿花明翡翠樓寳¶
杯承露酌仙管雜風流今日陪歡豫皇恩不可酬¶