　　　同友人舟行遊台越作¶
楚臣傷江楓謝客拾海月懐沙去瀟湘挂席汎溟渤蹇¶
余訪前跡獨徃造窮髮古人不可攀去若浮雲没願言¶
弄倒影從此鍊真骨華頂窺絶溟蓬壺望超忽不知青¶
春度但怪緑芳歇空持釣鼇心從此謝魏闕¶
　　　下終南山過斛斯山人宿置酒¶
暮從碧山下山月隨人歸却顧所來徑蒼蒼横翠微相¶
攜及田家童穉開荆扉緑竹入幽軒青蘿拂行衣歡言¶