厓石千重險籃輿一逕穿黄雲迷曉日綠樹鎻寒烟水¶
陡斜還屈山深斷復連是中有真意何必話綿綿¶
　　　新春雪中試筆¶
漠漠隨風轉飄飄着地輕喜從殘臘至愁向早春生梅¶
冷添新白山寒失舊青農家占歲事日日試隂晴¶
　　　酬王懋元見寄¶
相别未旬日相思如一年憐君舊知巳寄我新詩篇旅¶
館孤燈夜炎窻六月天遥知讀書罷風雨對愁眠¶