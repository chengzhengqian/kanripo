單鍔竒謀知滿腹安得東坡無薦牘何時推轂早重來¶
與君還對燕山杯¶
　　　擊梧桐樹¶
梧桐春暖新枝長君王擊樹歡相賞海棠睡起帶餘酲¶
舉杯共醉沈香亭誰知禍起衾裯側錦䙀小兒是強敵¶
漁陽羯皷響如雷一朝樂地成蒿萊曲江已去寧復得¶
始信胡雛能覆國可憐羅襪埋香塵烏啼花落増酸辛¶
乃知世事不長好歡笑能令作煩惱翠華萬里重歸來¶