　　　憶山寄僧¶
塵路誰知踏雪蹤到来空認出雲峰天晴逺見月中樹¶
風便細聴煙際鐘閲世數思僧並院憶山長羨鶴歸松¶
新愁舊恨都難説為叩南宗與北宗¶
　　　贈玉芝觀王尊師¶
處處煙霞尋總徧却来城市喜逢師時流見説無人在¶
年㡬惟應有鶴知大藥已成寧畏晩小松初種不嫌遲¶
長憂一日歸天去未授靈方遣問誰¶