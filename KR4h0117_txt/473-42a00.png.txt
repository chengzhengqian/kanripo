　　　答孟中丞雨中卧病見懐韻¶
使君真屬草𤣥才帝側仙官被命來曾向危途随羽翼¶
漫誇髙誼有陳雷文章幸藉江山麗懐抱多従風雨開¶
竊祿舊京公事簡不妨臨眺共銜杯¶
　　　金陵懐古¶
石城鍾阜擬仙洲虎踞龍蟠控上㳺昔在梁陳稱富麗¶
問誰臺榭枕山丘草青南浦有遺恨潮打西陵空暮愁¶
倦客中原頻送目斷鴻滄水逈悠悠¶