熒熒石壁晝然燈四時樹長書經葉萬嵗嵓懸拄杖藤¶
昔日捨身縁救鴿今時出見有飛鷹¶
　　　寄永嘉王十二¶
永嘉風景别新年才子詩成定可憐夢裏還鄉不相見¶
天涯憶戴復誰傳花傾曉露垂如淚鶯拂逰絲斷若絃¶
願得回風吹海雁飛書一宿到君邊¶
　　　山中酬楊補闕見過¶
日暖風恬種藥時紅泉翠壁薜蘿垂幽溪鹿過苔還静¶