歸來還是㤀機客傳語沙鷗莫浪疑¶
曾見多人說舊知幾人能保歳寒時感君千里來相訪¶
慰我終年病裏思元伯歡呼具雞黍鍾期静聽鼓鸞絲¶
連牀幾夜無他語析盡羣經有宿疑¶
　　　寄邵文明大尹¶
鄉書曾得共推賢金牓題名子更先大尹有才還解組¶
瑣闈無補早歸田利名風浪都無與泉石膏肓獨致偏¶
同在故園不相見閭山遼水思悽然¶