　　　江州雪¶
新雪滿前山初晴好天氣日西騎馬出忽有京都意城¶
桞方綴花簷氷纔結穗須臾風日暖處處皆飄墜行吟¶
賞未足坐歎銷何易猶勝嶺南看紛紛不到地¶
　　　題潯陽樓¶
嘗愛陶彭澤文思何髙𤣥又怪韋江州詩情太幽閒今¶
朝登此樓有以知其然大江寒見底匡山青倚天清夜¶
湓浦月平旦鑪峰煙清輝與靈氣日夕供文篇我無二¶