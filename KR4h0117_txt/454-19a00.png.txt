亭午登山寺淹留夕未歸凉風起高樹落葉滿僧衣城¶
郭寒煙聚樓臺暮景微京華十年客愁絶賞心違¶
　　　上王氏妹墓¶
王郎呼不起吾妹亦泉臺白日山頭下悲風樹裏來有¶
親差可慰無子更堪哀歲歲荒墳土何人奠一杯¶
　　　仲冬望日先隴述哀¶
矻矻銜石鳥愔愔棲月烏雲霄雙翼倦天地此身孤雪¶
野兼愁逺風楊着淚枯一杯殘臘酒知到九原無¶