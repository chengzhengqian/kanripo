迷東西甲第空毁坦秋風落古木方池榮夏蓮倐忽驚¶
世換豈獨遇神仙蕭蕭井西宅白晝惟高眠所欣無維¶
執貧賤何足歎¶
　　　晨興在殳山作¶
夜雨四簷絶坐待扶桑暾天高無餘滓初景方晏温黃¶
鸝萃霜木白雁來寒門所欣居處幽已忘趨走煩時枉¶
道人過或逢田父言傷哉亂離後衣冠今幾存賦歛日¶
已亟何地為桃源結茅向絶境牧豕學公孫¶