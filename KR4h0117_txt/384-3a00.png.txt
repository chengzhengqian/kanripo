金翹揷髩貼翠鈿翩翩舞向畫燭前嬌歌一曲歡無邊¶
明日欲行懶着鞭如此樂事直萬錢太守愛我情獨偏¶
　　　古大梁行¶
大梁城外遶蓁莽繁華不見當年人信陵賔客散已久¶
魏王宫闕成埃塵何處往來車馬市斜陽枯柳鳴烏起¶
歌舞散為煙霧空衣冠變作蓬蒿里舊事凄涼何足論¶
古城壊堞至今存紛紛野䑕走穴外唧唧寒螿鳴草根¶
經過不覺傷懐抱疊謝層楹成蔓草屠中壯士安在哉¶