天末江城晩登臨客望微春潮平島嶼殘雨隔虹霓鳥¶
與孤舟逺烟和獨樹低鄉山何處是目斷廣陵西¶
　　　旅懐¶
迢迢江漢路秋色又堪驚半夜聞鴻雁多年别弟兄髙¶
風雲影斷微雨菊花明欲寄東歸信徘徊無限情¶
　　　江行¶
越信隔年稀孤舟幾夢歸月寒花露重江晩水烟微岸¶
直帆相望沙空鳥並飛何時洞庭上春雨滿蓑衣¶