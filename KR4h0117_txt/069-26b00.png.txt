洗足北林去逺途今已分麻衣行嶽色竹杖帶湘雲飢¶
䑕緣危壁寒狸出壞墳前峰一聲磬此夕不同聞¶
　　　春日重到王依村居¶
野煙居舍在曽約此重過久雨初招客新田未種禾夜¶
蟲鳴井浪春鳥宿庭柯莫為兒孫役餘生能幾何¶
　　　入静隠寺途中作¶
亂雲迷逺寺入路認青松鳥道緣巢影僧鞋印路雲草¶
煙連野燒溪霧隔霜鐘更遇樵人問猶言過數峯¶