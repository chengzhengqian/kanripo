桃盡故蹊荒龍火出勁秋玉衡變春陽朝榮計己殞夕¶
香豈不芳感彼推輪始惻惻我心傷¶
　　　蘭亭¶
奉節過東鄙總轡臨越墟覽此崇山阿亭榭猶晉餘陽¶
林積珍木褉館流鏤渠微風旋輕瀨宛委寫成書秋杪¶
霜露滋清商滿縣隅紅蓮凋綺蘂微瀾見躍魚藉芳泛¶
羽觴眡聽良有娯逍遙大化内豈必三月初¶
　　　自集賢嶺入大龍山¶