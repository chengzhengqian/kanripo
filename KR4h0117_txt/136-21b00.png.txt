　　　又白雲庵偶題¶
紅塵無跡到山家留待詩人大筆誇坐石與僧談翠竹¶
開樽邀客醉榴花鷗隨釣叟孤舟逺牛載村童一笛斜¶
占盡人間瀟灑地清風明月有誰遮¶
　　　送穆舜賓承議致政還鄉¶
清脩平日得無慚學道勤行肯妄談軒冕諠譁公始悟¶
林泉瀟灑我先諳曾憐避弋雲中鴈每念纒絲蠒裏蠶¶
畫舫西歸時節好春山如黛水如藍¶