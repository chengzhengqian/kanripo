光福楊梅今正熟氷盤歸薦鶴頭丹¶
　　　陳員外于章分司蕪湖¶
東風吹浪碧粼粼君去分司正值春聞説為闗非舊日¶
追思省試是比隣官曹正對蕪湖好飲興初嘗采石醇¶
若遇經過頻借問行船多有洞庭人¶
　　　送張時學知遂安任叔順知定海¶
五色依然過眼迷常時文彩映玻瓈誰能滅没空驪壯¶
又是連蜷賦彩霓七里灘揺江月冷四明山壓海天低¶