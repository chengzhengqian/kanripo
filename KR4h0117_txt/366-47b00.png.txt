　　　錢塘懐古¶
欲識錢塘王氣徂紫宸宫殿入青蕪朔方鐵騎飛天塹¶
師相樓船宿裏湖白鴈不知南國破青山還傍海門孤¶
百年又見城池改多少英雄屈壯圖¶
　　　送憲上人歸臨海龍華寺¶
菊花開日問歸舟三載錢塘已倦遊舊業池臺因夢去¶
異鄉風土為誰留白雲山寺楓林晩黄橘人家海㟁秋¶
珍重而翁好懐抱幾時同倚夕佳樓¶