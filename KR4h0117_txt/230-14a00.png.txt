却來人外慰棲遲谷逺山長萬事遺好鳥未嘗吟俗韻¶
白雲還解弄奇姿藤花冉冉青當戸竹色娟娟碧過籬¶
不羡故人探禹穴短橈孤榜逐漣漪¶
　　僧如璧¶
　　　次韻答呂居仁¶
向來相許濟時功大似頻伽響逺空我已定交木上座¶
君猶求舊管城公文章不療百年老世事能排雙頰紅¶
好貸夜窗三十刻胡牀趺坐究幡風¶