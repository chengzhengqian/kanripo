　　　宫詞¶
紫禁迢迢宫漏鳴夜深無語獨含情春風鸞鏡愁中影¶
明月羊車夢裏聲塵暗玉堦綦跡斷香飄金屋篆煙清¶
貞心一任蛾眉妬買賦何須問馬卿¶
　　　暮春感懐舊二首¶
杜宇聲聲喚客愁故園何處此登樓落花飛絮成春夢¶
剰水殘山異昔游歌扇多情明月在舞衣無主綵雲收¶
東皇去後韶華盡老圃寒香别自秋¶