思鄉懐古渾閒亊釃酒椎牛興自長¶
　　　送張别駕致仕還漢陽¶
長江東走七千里獨駕&KR0008;船破浪行春滿漢陽花半吐¶
雲收衡岳雨初晴三年作宦青霄立一夜思鄉白髪生¶
今日臨岐無那别渭城那敢唱新聲¶
　　　荒郊秋望¶
塞垣孤鴈又南翔老去驚看嵗月忙雲捲韝鷹擒狡兎¶
風追獵犬搏貪狼霜前楊栁無多葉雨後蒹葭幾許長¶