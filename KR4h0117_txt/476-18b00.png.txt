雙吹清夢到江南碧天連水帆孤去綠樹驚秋葉半酣¶
明月故人千里共芳樽兩地影相涵¶
　　　壬戌秋南還阻風¶
逆浪回帆憶去秋葦蘆汀港我曾留一帆風雨仍前處¶
滿眼江花感舊愁赤壁良辰無客賦青山落日有仙樓¶
煙雲變態多殊狀却付漁罾次第收¶
江雲于我本無期去客相看有所思天外飛鴻歸欲暮¶
蘆根維棹坐移時幽分白鷺雙洲景閒補黄花九日詩¶