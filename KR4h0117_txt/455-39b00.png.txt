見説水南多異迹巖頭時有鼓鐘聲空遺石壁千年在¶
未信金砂九轉成逺地星辰瞻北極春山明月坐更深¶
年來夷險還忘却始信羊腸路亦平¶
　　　清平衛即事¶
積雨山途喜乍晴暖雲浮動水花明故園日與青春逺¶
敝緼凉思白苧輕烟際草衣窺絶棧峰頭戌角隱孤城¶
華夷節制嚴冠履漫說殊方列省卿¶
　　　興隆衛書壁¶