癸未四月雨併遺東作忙盛夏雨不嗣連月恣恒暘鄰¶
湖㪺數級安問陂與塘髙秋報淫雨宵晝聲浪浪山村¶
早焦槁自無卒歳望原田所灌溉糜爛無登塲澤農陷¶
巨浸什一罹死亡貧者為耕治鬻兒營種糧廼今益窮¶
迫骨肉矧異方富者憂盜賊撲刼羣虎狼向聞司租使¶
適經川澤鄉芃芃賞禾黍詎信愬灾荒三農苦復苦天¶
髙難自明未論死溝壑官租何由償仰首向天泣旻天¶
但蒼蒼¶