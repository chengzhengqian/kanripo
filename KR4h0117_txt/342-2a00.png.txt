　　　三月望日偕曹廣文遊南園得多字¶
暮春適休暇步逰散煩疴復兹名園賞為樂詎云多依¶
叢愛繁綠緣沿弄輕波景幽興彌臻慮澹神始和誰思¶
遽旋歸夕曛在城阿永諧塵外蹤明晨復來過¶
　　　夏夜宿流虹寺有感¶
馳騖竟朝暮似緣飢凍迫如何百年間區區為形役世¶
途寡相知靦顔徒自飾所獲既非寶所喪良可惜生理¶
固草草進退量我力豈乏希世榮前車已當阨流光急¶