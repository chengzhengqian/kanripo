非村非郭路縈廻繞屋薔薇户半開春暖鶯聲相應答¶
晚晴鴉陣自歸来白煙土銼炊新稲紅雨糟牀滴舊醅¶
山色滿窗書滿架此生無夢落黄埃¶
　　　九日偕沈濬之飲天長寺昌上人所¶
佳節青山懶去登共縁西郭訪名僧壺虚暗滴蓮花漏¶
衣薄寒生柿葉綾擬薙白頭歸浄社欲留紅日繫長繩¶
與君且盡杯中物有約重来恐未能¶
　　　次韻夏大卿寄瑪瑙寺獻上人¶