客忩對此真堪愛笑摘嬌枝入酒筵¶
　　　舟次羅灘¶
扁舟漂泊野橋東水底漁燈隔岸紅九曲灘頭風解纜¶
殘更夢裏雨敲篷雞聲村店元無異人語鄉園漸不同¶
羇思滿懷眠不得曉鐘何處梵王宮¶
　　　立春書懷¶
帝里風光分外佳看春應動少年懷風和栁眼初窺岸¶
雨冷苔痕未上階子史羣疑和凍解客忩孤悶順時排¶