美人千里初相見羡君之才不作官知君有酒常開顔¶
朝陽鳴鳯在中野白雲黃鶴懷青山王門曵裾今幾載¶
賓主風流擅文采竹書燈火卧西窗玉帳旌旗鎮南海¶
南海魚肥荔子香君獨胡為念舊鄉秋風落葉茒茨晩¶
春草啼鴉丘壟荒新安山水柬南美洙泗淵源有朱子¶
莫將三絶動君王但用六經訓閭里伯也㸔山入武夷¶
清泉白石共題詩約君明日扁舟發爛醉幔亭溪上月¶
　　　相逢行贈徐剛中之建寧兼柬黃彦美總帥¶