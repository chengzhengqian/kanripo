萬山趨海欲東浮曽記髙謌醉易州絶塞風雲生遠興¶
嚴城皷角動清秋樓居豈有仙人在市飲誰從俠客游¶
六載悠悠華髪換黄金臺上㸔呉鈎¶
　　　登繹山¶
絶頂扶搖百丈梯凛秋風日劇攀躋祖龍此地遺碑在¶
威鳯何年老樹栖巖竇泉流㣲作瀑洞天雲構不生泥¶
南窺禹穴扁舟晩且試霜鐘石上題¶
　　　逰盤山宿四門塔寺期叔鳴元弼不至¶