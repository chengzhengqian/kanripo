向來簪弁都抛却巳覺禪心萬劫空¶
　　　鄧尉山房¶
行看一水來天目坐見千峰湧太湖啼鳥不知遊客至¶
閉關惟有定僧孤鏡中水月俱清寂象外烟雲乍有無¶
勝地久懷來較晚買山真欲辨青蚨¶
　　　挽張直芳¶
張君拜官如謫官栁州之南行復南荒服聖朝深雨露¶
瘴江終日自煙嵐長途旅櫬情何極落日啼猿聽不堪¶