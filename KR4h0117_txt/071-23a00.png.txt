　　　贈徐希仁石硯别¶
靈山一片不靈石手斵成器心所惜鳳鳥不至池不成¶
蛟龍乾蟠水空滴青松火鍊翠煙凝寒竹風揺逺天碧¶
今日贈君離别心此中至淺造化深用之可以過珪璧¶
棄直還為一片石¶
　　　有所思¶
當時我醉美人家美人顔色嬌如花今日美人棄我去¶
青樓珠箔天之涯娟娟姮娥月三五盈又缺翠眉蟬鬂¶