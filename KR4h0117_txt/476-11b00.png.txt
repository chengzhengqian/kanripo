此地飛瓊曾駐車當時偶落九還砂素香顆顆無人拾¶
一夜東風吹作花靈根元自神仙手人間那有花為偶¶
我來空見無雙亭花根花葉俱無有仙亦難憑千載後¶
不如隨寓傾樽酒¶
　　　過西沙訪田希宿¶
風雷一夜相驅逐天瓢翻雨輕珠玉曉行西野塵不飛¶
千頃水苗相映綠田家處處起炊煙麥飯飄香出茅屋¶
停驂試問隠君家為指前村栁溪曲¶