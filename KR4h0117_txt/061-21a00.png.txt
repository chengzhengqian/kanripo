君不得意鬱鬱來西遊惆悵新豐店何人識馬周¶
　　　青龍寺早夏¶
塵埃經小雨地迥倚長坡日西寺門外風景含清和閒¶
有老僧立静無凡客過殘鶯意思盡新葉隂凉多春去¶
來幾日夏雲忽嵯峨朝朝感時節年鬢空蹉跎胡為戀¶
朝市不去歸煙蘿¶
　　　秋題牡丹叢¶
晩叢白露夕衰葉凉風朝紅艶乆已歇碧芳今亦銷幽¶