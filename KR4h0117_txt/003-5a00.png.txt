北方有佳人端坐鼓鳴琴終晨撫管絃日夕不成音憂¶
來結不解我思存所欽君子尋行役幽妾懷苦心初為¶
三載别于今久滯淫昔邪生戸牖庭内自成隂翔鳥鳴¶
翠偶草蟲相和吟心悲易感激俛仰淚流襟願託晨風¶
翼束帶侍衣衾¶
明月曜清景曨光照𤣥墀幽人守静夜迴身入空帷束¶
帶俟將朝廓落晨星稀假寐交精奭覿我佳人姿巧笑¶
媚歡靨聯娟眸與睂寤言増長歎悽然心獨悲¶