黄雲合誰當訴苦辛¶
　　　秋日侍蔡師宴湯二子重¶
我師發林屋五夜翔天帆衣裳動雲氣猶自桃花嵒爭迎白鹿¶
車冠葢道相銜李邕傾後輩魁岸識虬髯湯也寔同社登堂袂¶
交把驚座得文翁琴瑟調大雅昔别春復秋心事一披寫麒麟¶
已翔空吾道猶在野聖人奏雲門江湖自蕭灑商颷薄炎赫亭¶
午雷破壁崩奔三峽流危聳四座客賔跪請間觴玉饌轉狼¶
籍平生狂奴態醉舞拓金㦸回頭指葛强何似銅鞮陌¶