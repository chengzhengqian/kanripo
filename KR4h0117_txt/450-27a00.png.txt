　　　次韻答吴夢麒子玉才志超邁領鄉薦而不夀¶
　　　　予時在太學麒乃尊亞卿名原漳浦縣人¶
一腹便便六籍含古今名理恣沈酣九苞文彩鳴陽鳳¶
五色胸腸食錦蠶策擬河汾還自祕門深光範豈輕叅¶
弱流未鼓凌風楫蓬闕巍巍接蔚藍¶
　　　林宗諒先生徹講¶
先生歸興定何如欲向晴牕理蠧魚白社有人尋舊約¶
青山無恙候回車兒孫把酒供遲暮弟子修函問起居¶