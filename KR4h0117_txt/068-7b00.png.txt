露滴珠光似還浦虞人掠水輕浮弋翡翠驚飛飛不息¶
直上層空翠影髙還向雲間雙比翼彈射莫及弋不得¶
日暮虞人空歎息¶
　　　姑蘇臺雜句¶
越王巧破夫差國來獻黄金重雕刻西施醉舞花艷傾¶
妬月嬌娥恣妖惑姑蘇百尺曉鋪開樓楣盡化黄金臺¶
歌清管咽歡未極越師戈甲浮江來伍胥抉目看吳滅¶
范蠡全身覇西越寂寞千年盡古墟蕭條兩地皆明月¶