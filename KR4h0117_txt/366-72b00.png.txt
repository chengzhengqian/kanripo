長年静隱白雲深珂馬勞君逺見尋髙誼肯留蘇子帶¶
閒情且聴頴師琴清泉白石供遊覽野鶴孤猿伴嘯吟¶
一自虎溪相送後文光贏得照禪林¶
　　釋惠榮¶
　　　攬秀樓為陳思賦¶
危樓百尺倚青㝠靣靣軒牕列畫屏海擁東南天倒白¶
山横西北地惟青半鈎簾幕宜聴雨獨倚䦨干可摘星¶
幾度登臨瞻八表恍疑仙籟起泠泠¶