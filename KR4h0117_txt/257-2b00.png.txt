野老能留客柴門便反關落梅㸃衣上飛雪墜杯間地¶
僻偏宜竹窗幽更對山自憐眞野逸瓶罄不知還¶
　　　登後山觀湖漲時隂雨忽霽¶
桴鼓逺銅籠前驅列炬紅星茫寒拂地江影靜浮空聽¶
語漁村近連航水驛通不才慚傳食鮭菜足為供¶
　　　横浦登舟¶
水國宜秋晚羈愁感嵗華清霜醉楓葉淡月隱蘆花漲¶
落髙低路川平逺近沙炊煙青不斷山崦有人家¶