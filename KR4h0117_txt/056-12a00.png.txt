　　　酬朗州崔員外與任十四兄侍御同過鄙人舊¶
　　　　居見懷之什時守吴郡¶
昔日居隣招屈亭楓林橘樹鷓鴣聲一辭御苑青門去¶
十見蠻江白芷生自此曽沾宣室召如今還守闔閭城¶
何人萬里能相憶同舍仙郎與外兄¶
　　　赴蘄州李郎中赴任¶
楚關蘄水路非賖東望雲山日夕嘉薤葉照人呈夏簟¶
松花滿盌試新茶樓中飲興因明月江上詩情為晚霞¶