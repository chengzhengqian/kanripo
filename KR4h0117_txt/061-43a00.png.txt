亂雪千花落新絲兩鬢生老除吴郡守春别洛陽城江¶
上今重去城東更一行别花何用伴勸酒有殘鶯¶
　　　船夜援琴¶
鳥栖魚不動月照夜江深身外都無事舟中只有琴七¶
絃為益友兩耳是知音心静即聲淡其間無古今¶
　　　閒詠¶
步月憐清景眠松愛緑隂早年詩思苦晩歳道情深夜¶
學禪多坐秋牽興暫吟悠然兩事外無處更留心¶