憶昨交游日罄懽清時曽擬共弹冠春風草檄將軍幙¶
夜月聨詩羽客壇江海只今來遠信雲霄無復望飛翰¶
惟應賸釀陶尊酒遲爾歸來共歲寒¶
　　　發龍灣别王惟吉張廷彦¶
日日摛毫紀玉音敢期清夢到山林賈生對策曽前席¶
疏傳歸來更賜金日月行瞻丹闕迥煙霞歸去草堂深¶
相㸔巳是康衢叟擊壤無忘報國心¶
　　　舟次匡廬寄同朝諸公¶