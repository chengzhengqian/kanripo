君不見東家郎千金買得姚家黄又不見西家子萬金¶
買得魏家紫姚黄魏紫雖繁華金多方纔買得花一朝¶
金盡花亦盡東家胡蝶飛西家爭似東陽隱君好不種¶
閒花與閒草屋頭梅樹八九株舎下泉流剛一沼疏泉¶
種梅梅已成梅皎潔兮泉清泠萬頃寒光浸明月一枝¶
疎影涵清氷翠禽亭亭花外宿白鳥洋洋波面浴天然¶
畫出西子湖彷彿移來博羅谷隱君真能耐歲寒逈無¶
半㸃紅塵干或時對花鼔焦尾或時汲月煎龍團左招¶