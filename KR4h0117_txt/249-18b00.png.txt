　　　送張可道御史調西臺¶
西南兩府重威名江陜諸山慣送迎行部渭涇寜有愧¶
去奸鄉里若無情最憐舊雪松能好故作春寒筍未生¶
為報同官楊伯起檜旁門巷尚餘清¶
　　　題森碧軒巻¶
鳳語雙調碧玉笙羽裳羣擁翠霓旌四時景物足蕭爽¶
六月晝寒如太清丁令囘歸應發興項斯標格况知名¶
過門下馬豈無謂行酒賦詩殊有情¶