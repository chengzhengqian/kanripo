征車曉出高唐城行行數里天未明晨星燦爛漸東上¶
銀河淡蕩將西傾山寺疎鐘雲外度馬蹄踏徧溪橋路¶
輕裘冷烈怯霜風曠野㝠濛滃煙霧東方嚮曙海氣寒¶
滄波擁出黄金盤陽烏空中曜靈彩六合瞥素餘霞丹¶
窮壑隂霾盡消沒萬象森森畢呈出淑氣冲融滿太虚¶
一覽頓令豁胸臆驅馳漸逺村落稀棲鳥飛鳴繞樹枝¶
兒童處處候樵牧煙火家家勤早炊車從倫鎮暫停轂¶
三五村翁獻醽醁咨詢風俗近何如咸道身閒衣食足¶