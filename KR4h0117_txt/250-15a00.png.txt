江州司馬眞愁絶潯陽夜醉黄蘆月琵琶撥動兒女情¶
涙濕青衫冩淒切漢東傑客老監州雲夢胸中吐奇崛¶
春風斗酒忽邂逅暮雨扁舟談激烈酒酣古調手自傳¶
鵾絃撼動龍香撥抑揚按節氣雄放清度回颷激林樾¶
迢迢訴盡出關情漢宮往事孤鴻滅黄雲萬里絶音塵¶
馬上誰能記嗚咽新聲洗盡鬰輪袍清和扣舷歌間發¶
曲終一笑兩茫然江水泠泠滿襟雪¶
　　　次韻湖亭秋望¶