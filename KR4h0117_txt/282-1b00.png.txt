在揚州五年在京城不見故鄉人見君難為情見君情¶
尚爾别君奈何許送君遽不堪憶君良獨苦君歸過溪¶
上為問水中魚别時魚尾赤别後今何如¶
　　　題海陵石仲銘所藏淵明歸隠圖¶
昔無劉豫州隆中老諸葛所以陶彭澤歸興不可遏凌¶
歊讌功臣旌旗蔽轇輵一壺從杖藜獨視天壤濶風吹¶
黄金花南山在我闥蕭條蓬門秋稚子候明發豈知英¶
雄人有志不得豁髙詠荆軻篇颯然動毛髪¶