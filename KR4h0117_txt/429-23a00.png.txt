舊京文藻賸才賢轉眼春風巳十年載酒動陪雲谷燕¶
移牀憶就水亭眠别來城郭應無恙老去頭顱底是仙¶
曽把平生商畧盡不將名托故人傳¶
　　　其二¶
誰賦緇衣好此賢枉教他日論當年萬金帚敝眞難鬻¶
百尺樓高不借眠落落薊門聊作客飄飄呉市擬成仙¶
著書莫念頭空白留在名山也自傳¶
　　　送馬汝勵歸任¶