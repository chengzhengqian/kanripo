禮書厄煨燼掇拾無全篇皇明啟文運禮樂俱昭宣顧¶
兹禮射文紹述千載傳方其未射時烹狗獻賓筵抗侯¶
戒將射弓矢鈞且堅主人徳自將賓耦序其賢賢則射¶
多中不侮猶宜先堂陛别高卑威儀見周旋内志既云¶
正外體寜或偏挾持湏審固破的皆應弦筭以紀其勝¶
朴以繩其愆論藝罰斯寓卒射樂亦懸繁文與末節一¶
一由自然豈惟定民志伊欲全吾天禍亂何由作家國¶
綿萬年大哉禮之射吾子宜勉旃¶