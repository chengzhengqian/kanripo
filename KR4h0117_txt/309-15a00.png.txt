方壺蓬島誰解識霧散雲開翠如織山勢疑將度海來¶
嵐光屢見排簷入問誰于此賦詩頻哦松大筆尤清新¶
石門老翁扳桂手湖山處士吟梅人嗟予臥疴筆研廢¶
欲作歌詩動經嵗神遊意想一語無㡬囘虛作憑欄勢¶
吾聞仙人好樓居時能御風遊六虛爾今凡骨倘未換¶
大藥好乞刀圭餘不然買魚仍釀术樓頭日與賔朋集¶
坐令青眼客長來不獨來青見山色¶
　　　陳楚賓邀登南閣出示諸公所賦詩索予繼和¶