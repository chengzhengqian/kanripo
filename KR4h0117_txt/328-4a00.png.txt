如秉燭宴終宵落景從渠墜西巘¶
　　　揩痒馬歌¶
魏公畵法擅天下時向玉堂閒畵馬龍媒貌得五花驄¶
放牧長秋沙苑中青絲暫解黄金鞅老樹槎牙恣揩痒¶
霜蹄蹴踏尾蕭騷奮鬛嬌嘶肉屈强畵中神妙無人語¶
直上曹韓不過許曹韓已矣魏公亡後來作者誰堪數¶
君不見不惜千金市駿骨此圖世間為第一¶
　　　早發漕湖¶