白帝城邊足風波瞿塘五月誰敢過荆門麥熟繭成蛾¶
繰絲憶君頭緒多撥榖飛鳴奈妾何¶
　　　梁園吟¶
我浮黄河去京闕挂席欲進波連山天長水濶厭逺涉¶
訪古始及平臺間平臺為客憂思多對酒遂作梁園歌¶
却憶蓬池阮公詠因吟渌水揚洪波洪波浩蕩迷舊國¶
路逺西歸安可得人生達命豈暇愁且飲美酒登髙樓¶
平頭奴子搖大扇五月不熱如清秋玉盤楊梅為君設¶