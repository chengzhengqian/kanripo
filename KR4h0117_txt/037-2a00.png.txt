　　　秋登蘭山寄張五¶
北山白雲裏隠者自怡恱相望試登髙心飛逐鳥滅愁¶
因薄暮起興是清境發時見歸村人沙行渡頭歇天邊¶
樹若薺江畔舟如月何當載酒來共醉重陽節¶
　　　入峽寄弟¶
吾昔與爾輩讀書常閉門未嘗冒湍險豈顧垂堂言自¶
此歴江湖辛勤難具論往來行旅弊開鑿禹功存壁立¶
千巖峻潨流萬壑奔我來凡幾宿無夕不聞猿浦上揺¶