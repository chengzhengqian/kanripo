十年海國厭風波地老天荒此地過白髮幾人江上老¶
青山無恙越中多社尋廬阜沙門逺詩愛揚州水部何¶
要㸔仙家棊局散不妨松下爛樵柯¶
　　　答倪元鎮¶
禪榻清談屢有期茶煙想見鬂絲垂春風水榭停蘭槳¶
夜雨山房寫竹枝甲煎沈香都入夢新蒲細栁總堪悲¶
鸊鵜飛處重相憶擬和樊川五字詩¶
　　　題張伯雨初陽臺倡和巻¶