入宫雲斷低隨閣漏沈無言為誰苦永夜助蛩音¶
　　　宿惠公禪堂¶
曲徑幽齋不可尋禪扉行處竹陰陰客來深院無人語¶
香裊空簾有磬音竟日懸燈元不滅中宵清梵忽微吟¶
蒼苔白石青菁飯月滿東林興不禁¶
　　　登古城弔令狐戰場¶
西風落日古城西禾黍揺揺故壘低寂寂飢烏歸野戍¶
蕭蕭落木下寒溪斷雲陰雨還旌斾荒藪空林憶鼓鼙¶