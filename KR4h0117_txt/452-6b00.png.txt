肩輿衝曉作山遊黄葉迎風面面秋過眼飛雲應我笑¶
隔林啼鳥向人留石堦竹迸苔㾗破玉井龍歸雨氣收¶
謾簡禹書尋徃迹茫茫何處是江流¶
　　　度梅嶺¶
誰云度嶺即炎方十月山橋滿屐霜蕉軃故衣羞戀綠¶
菊留殘朶欲飛黄鷓鴣有意憐行客茅屋無煙鎖夕陽¶
此日觀風増感慨馬蹄隨處有荒凉¶
　　　書南康山中公館¶