閻公立朝時凜然古遺直孤忠捍世波砥柱屹挺特一¶
旦成千古埋玉秀山側至今山中泉實以配公德欲知¶
其源深下漲千頃澤沙渠走清快丹井湛紺碧譬如澠¶
與淄相去無尋尺日光每下徹山影必倒植倚欄應欣¶
然遊鱗見尾脊知誰念純孝滿掬種白石粲然生玉英¶
㝠感吁莫測泉旁有精舍聞多登覽適何時同二老追¶
逐扶瘦策詩成坐假寐夢厯秋山赤想見環佩清繞除¶
餘響滴¶