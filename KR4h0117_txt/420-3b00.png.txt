　　　邀李西涯遊城西寺¶
曉日聨鑣出帝州西園名勝共君遊看花已覺今非昨¶
觀稼還知歳有秋果雜氷盤髙樹下酒分磁甕小橋頭¶
投壺對奕心俱適㤀却人間别有愁¶
　　　次王守俻韻¶
草亭新構絶塵侵雅稱將軍逸樂心能以文謨資武畧¶
頓令城市有山林秋清撫景詩頻詠公暇娛情酒謾斟¶
晚節更憐叢菊在西風吹綻滿籬金¶