　　　雨奕范菁山官舍¶
衝泥到官舍聽雨理楸枰疎懶機關少縱横白黑生花¶
溝流水急草屋敗垣驚鸂鶒雙雙下知渠眼獨明¶
　　　新晴與象庠諸生論學¶
採芹盤澗曲瀟灑客衣單雨浄潮翻白梅疎山更丹詩¶
歌鏗玉磬禮樂話金鑾幸與官滄海同君一食簞¶
　　　泰陵陪祀¶
鼎湖雲繞竟難攀陵寢巍巍霄漢間玉匣光收龍虎氣¶