西塞無塵多玉筵貔貅鴛鷺儼相連紅茵照水開樽爼¶
翠幕當雲發管絃歌態曉臨團扇静舞容春映薄衫妍¶
魯儒縱使他時有不似歡娛及少年¶
　　　送定師歸蜀¶
鳯城初日照紅樓禁寺公卿識惠休詩引棣花霑一雨¶
經分貝葉向雙流孤猿學定前山夕逺雁傷離幾地秋¶
空性碧雲無處所約公曽許剡溪遊¶
　　　送澹公歸嵩山龍潭寺葬¶