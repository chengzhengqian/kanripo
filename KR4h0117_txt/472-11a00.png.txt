碑銅柱俱淪滅秦皇威力震羌胡仍迴車駕徧寰區馳¶
道至今瀟水上秋風惟見白雲孤白雲孤以飛湘水自¶
南下安得從之亦北旋東園種竹耕西野¶
　　　題宋徽宗杏花錦鷄圗¶
北風十月登華堂堂上春光照花樹雪壁熒熒絢綺霞¶
晴煙拂拂流香霧彩筆誰將奪化工珍禽艷蕚披霜素¶
洛陽殿前仙杏開錦雞石上矜毛羽出羣畫手近代無¶
趙宋徽宗為此圗規規模寫不足數生意真與乾坤符¶