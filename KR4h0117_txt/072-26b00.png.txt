　　　上邠寧邢司徒¶
箭頭破帖渾無敵杖底敲毬逺有聲馬走千蹄朝萬乗¶
地分三郡擁雙旌春風欲盡山花發曉角初吹客夢驚¶
不是刑公來鎭此長安西北未能行¶
　　　田將軍書院¶
滿庭花木半新栽石上平湖逺㟁來笋迸鄰家還長竹¶
地經山雨幾層苔井當深夜泉微上閣入高秋戸盡開¶
行背曲江誰到此琴書鎖着未朝迴¶