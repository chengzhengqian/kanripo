響髙堂舞裙拂履喧珠珮歌響出扇繞塵梁雲邊雪飛¶
弦柱促留賔但須羅袖長日暮歌鍾恒不倦處處行樂¶
為時康¶
　　　羽觴飛上苑¶
上路薄晚風塵合禁苑初春氣色華石徑斷絲闌蔓草¶
山流細沬擁浮花魚文熠爚含餘日鶴葢低昻照落霞¶
隔樹銀鞍喧寳馬分衢玉軸動香車車馬處處盡成隂¶
班荆促席對芳林藤杯屢動情仍暢翠樽引滿趣彌深¶