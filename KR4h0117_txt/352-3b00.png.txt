　　　題徐太守所畵推篷梅花圗¶
紛紛卉木凋零早獨有江梅冬更好天寒嵗晏風泠泠¶
野渡無人流斷冰南枝爛漫北枝少恍如玉貌千娉婷¶
自憐隨月印沙影更愛臨崖近水形當塗太守今黄霸¶
名重華光補之亞酒酣自寫復自題餘子持縑終不畵¶
半開盛吐俱含態將飄乍落皆有情玲瓏輕霰簇鏤玉¶
蕩漾明珠疊碎瓊昨来盧君新卷裏寫得長梢最妍美¶
踈蕊凌寒似得春暗香撲鼻疑生紙世間畵手多凡流¶