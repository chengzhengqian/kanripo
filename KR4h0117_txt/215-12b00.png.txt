　　　和曹次仲韻因以自感¶
自笑區區學道難未容香火訪名山因循憂患餘生裏¶
收斂光芒窘步間白社祝公今日始丹丘容我幾時還¶
相從願結翻經會共過壺中日月閒¶
　　　陪諸友登三山亭¶
半濠清淺芰荷彫落日登臨未寂寥山色逼秋渾作市¶
海聲迎暮欲吞潮沙頭白鳥疑相熟木末青旗苦見招¶
不似常時對官府可無閒話及漁樵¶