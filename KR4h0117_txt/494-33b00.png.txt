　　　九逵期人日㑹城中既而不至作詩見懷奉答¶
人日故人偏入望洞庭煙水隔蒼蒼不教縷菜傳纎手¶
空復題詩寄草堂老鬢金花誰鬬勝古梅殘雪自吹香¶
尋常佳節多惆悵何况差池負酒觴¶
　　　上巳日獨行溪上有懐九逵¶
郭外青煙栁帶柔洞庭西去水悠悠故人不見沙棠楫¶
燕子齊飛杜若洲日落晚風吹宿酒天寒江草喚新愁¶
佳期寂寞春如許辜負山花挿滿頭¶