沙路盤旋溪水清薜蘿如幄曉煙平簷前花落一兩㸃¶
竹外鳥啼三四聲香雨霏微蒼樹濕春風淡蕩白雲生¶
我来俯仰成今古獨有青山不世情¶
　　　送陶主事崇岳出使西蜀¶
相送河橋酒一觴獨将琴劍對行装東過閶闔家山逺¶
西去陽關驛路長馬拂春風經峽口雁衝寒雨過瞿塘¶
驅馳莫道丹心苦白帝城高似故鄉¶
　　　送李鈍齋先生之江西¶