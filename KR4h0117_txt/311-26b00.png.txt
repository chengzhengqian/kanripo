羊裘暮釣滄江雨大賢隱徳辭萬鐘諸孫嘯傲江湖中¶
干戈滿地歲將晏展卷山水來清風¶
　　　同程芳遠遊東林寺¶
東岡石上松林青偶與白雲來此行老僧下榻雨花散¶
古寺閉門秋草生八月風高萬籟急䨇谿日落千山明¶
歸去橋西一廻首重林杳𣺌隔鐘聲¶
　　　寄張茂叔¶
黃岡處士舊知名似爾文章老更成芸閣蠧魚當夜永¶