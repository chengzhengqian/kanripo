芳隣擬卜千金價老朽從今莫浪誇¶
　　　聞河南捷¶
山東羣盗復河南血戰中原萬蟻酣守似墨城誰却九¶
捷如曾杼尚疑三潛行不覺關山隘屢餌深防將士貪¶
剛道羣兇真授首又聞舟檝下江潭¶
　　　團墩秋月¶
庾亮樓前月正明謝公墩上雨初晴清光照我雙吟鬂¶
此夜懐人萬里情隔竹流螢看不見繞枝羈鳥宿還驚¶