　　　蘇伯玉妻盤中詩¶
山樹高鳥鳴悲泉水深鯉魚肥空倉鵲常苦飢吏人婦¶
㑹夫希出門望見白衣謂當是而更非還入門中心悲¶
北上堂西入階急機絞杼聲催長歎息當告誰君有行¶
妾念之出有日還無期結巾帶長相思君忘妾未知之¶
妾忘君罪當治黄者金白者玉高者山深者谷姓者蘇¶
字伯玉人才多智謀足家居長安身在蜀何惜馬蹄歸¶
不數羊肉千斤酒百斛令君馬肥麥與粟¶