醉懐磊磈傾欲盡世慮皎潔醒終存覩君佳兒宛在側¶
雜佩婉孌紉芳蓀老親稚子隔天末安得不使心憂煩¶
感君相寛佩君語期君去我髙飛騫飢鴻嗷嗷紛在野¶
我曹一飲皆君恩此身倘未溘朝露誓將毫末酧乾坤¶
　　　次韻同年李孟函編脩見詒¶
玊京仙家十二樓真珠埀箔珊瑚鈎錦袍仙人醉吟處¶
蟠桃開徧金鼇頭笑予卜居問詹尹江楓揺落霜鴻影¶
淮水東邊昔遇君瓊花瀉露金盤冷美人雲髻歌堂堂¶