　　　題暖翠亭¶
老去惟思卧白雲一亭新竹喜初聞波囘曉日鴛鴦並¶
沙散晴烟翡翠分把釣左泉歸趙女乘舟北渚望湘君¶
誰能獨采薇盈袖却道高寒思不羣¶
　　　寄來鶴亭主人¶
徳清舊館何時到雨後春泉定滿池綠字久無𢎞景信¶
紫苔長應少霞碑數峰烟樹天垂野千頃鷗波雨散絲¶
海内交遊多老去為誰溪上放船遲¶