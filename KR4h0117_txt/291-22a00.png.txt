寧教醉裏逢佳節且免醒來望故鄉¶
　　　淮上憶京¶
去歳兹晨客帝畿蒋陵西曲鴈飛飛秋風叢菊開荒逕¶
落日浮雲滿翠㣲老去吟邉芳物改别來天上故人稀¶
登臨復對青樽酒醒倚淮山憶禁闈¶
　　　過范増墓¶
舊識荆州老将名秋風此日過佳城羣雄逐鹿留遺跡¶
稚子驅羊入廢塋玉斗有聲松雪落蒼精無影石麟横¶