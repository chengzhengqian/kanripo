年年留滯漢江頭華髪蕭蕭不奈秋夢㫁鄉闗猶是客¶
望竆烟水更登樓西風鴻雁來芳信南紀親朋憶舊遊¶
聞道菊松無恙在可能歸去覔菟裘¶
　　　王彦舉南雄省親¶
神工剪水寒凝指南浦頽雲吹不起王郎氣酣走馬去¶
三尺龍泉拂流水玉壺愁破酒如兵鵞管嗚嗚咽不鳴¶
幽紅啼露香凝幕蜀錦縫衣寄君着象牀醉臥紫氍毹¶
鳳簡封題草字書北樹南雲一千里願攜徑尺託雙魚¶