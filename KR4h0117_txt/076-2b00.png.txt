香徑小船通菱歌遶故宫魚沈秋水静鳥宿暮山空荷¶
葉橋邉雨蘆花海上風歸心無處託髙枕畫屏中¶
　　　春醉¶
酒醲花一樹何假卓文君客坐長先飲公閑半巳醺水¶
鄉春雨足山郭夜多雲何以參禪理榮枯盡不聞¶
　　　與裴秀才自越西歸阻凍登丘山寺¶
春草越吳闗心期旦夕還酒鄉逢客病詩境遇僧閒倚¶
棹冰生浦登樓雪滿山東風不可待歸鬢坐斑斑¶