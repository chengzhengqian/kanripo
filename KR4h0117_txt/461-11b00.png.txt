　　　送唐府丞送母還鄉¶
牙檣錦纜奉慈顏兩岸人誇舞袖斑京兆平刑聞一笑¶
帝城迎養記三山長江渺𣺌征㠶急落日停停去鳥閒¶
畿甸焦枯望霖雨石榴花發候君還¶
　　　清風亭賞牡丹次華泉韻¶
上苑芳菲第一叢何年移入禮臺中堪嗟富貴非前日¶
誰信清髙有舊風夜月皎如銀燭照曉煙輕似碧紗籠¶
不湏對此頻惆悵萬品榮枯屬化工¶