花發不知名水落石潭響山川争秀麗吟餘足清賞¶
溪轉板橋斜峰回鳥道曲山泉最可人清音潄寒玉¶
斷霞横蒼山淡煙迷逺樹草際幽泉生氷凝如玉筯¶
花開不為春路濕非關雨空谷一聲傳山川學人語¶
　　　題四景山水為林君叔孟賦¶
門掩青山盡日閒紛紛朝市懶相干交游滿眼知音少¶
笑拂瑤琴獨自彈¶
水邊亭榭絶炎熇坐對遺經日易消載酒有人來問字¶