　　　月夜江行寄崔員外宗之¶
飄飄江風起蕭颯海樹秋登艫美清夜挂席移輕舟月¶
隨碧山轉水合青天流杳如星河上但覺雲林幽歸路¶
方浩浩徂川去悠悠徒悲蕙草歇復聴菱歌愁㟁曲迷¶
後浦沙明瞰前洲懷君不可見望逺增離憂¶
　　　宿白鷺洲寄楊江寧¶
朝别朱雀門暮棲白鷺洲波光搖海月星影入城樓望¶
美金陵宰如思瓊樹憂徒令魂入夢翻覺夜成秋綠水¶