　　　古巖為臧徳中賦¶
蒼然壁立聳髙寒元氣淋漓濕未乾開闢自天留澗壑¶
巉巖如玉倚林巒壺中樓觀金銀氣洞裏神仙日月丹¶
擬欲捫蘿遊絶頂佇聞環珮響珊珊¶
　　　禁煙日簡長如仲如二昆弟¶
朱闌六曲舊池臺甲帳珠簾已刼灰舊鬼煩寃新鬼哭¶
前人遺怨後人哀誰將天地為棺槨忍見英雄化草萊¶
惆悵故園猶未返野花無主為誰開¶