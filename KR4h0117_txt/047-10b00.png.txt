歸客愛鳴榔南征憶舊鄉江山追宋玉雲雨憶荆王醉¶
裏宜城近歌中郢路長憶君從此去日夕望三湘¶
　　　送唐司馬赴郢州¶
少年從事好此去别愁輕滿坐詩人興隨君郢路行蒹¶
葭侵驛樹雲水抱山城遥愛下車日江臯春草生¶
　　　嵗暇題茅茨¶
谷口逃名客歸來遂野心薄田供嵗酒喬木卧幽禽溪¶
路春雲重山厨夜火深桃源應漸好仙客許相尋¶