　　　送張指揮¶
龍虎旌旗度朔河羽林諸帥擁天戈銀潢浄洗刀兵氣¶
玉壘窮搜虎豹窠萬里山川傳駐蹕九重日月共鳴珂¶
邊庭不用防秋計沙漠如今縂漢歌¶
　　　送曾太守之官¶
誰言五馬共翩翩百丈維牽水上船故吏青山開候館¶
遺民緑野趂春田頌聲遥播啼猿外歸夢長隨落雁邊¶
聞説頴川曽入相知君未必讓先賢¶