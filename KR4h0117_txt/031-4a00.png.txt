晚從靈境出林壑曙雲飛稍覺清谿盡廻瞻畵刹微獨¶
園餘興在孤棹宿心違更憶登攀處天香滿袖歸¶
　　　送越州裴㕘軍充使入京¶
日落川徑寒離心苦未安客愁西向盡鄉夢北歸難霜¶
果林中變秋花水上殘明朝渡江後雲物向南看¶
　　　宴越府陳法曹西亭¶
公府西巖下紅亭間白雲雪梅初度臘煙竹稍迎曛水¶
木涵澄景簾櫳引霽氛江南歸思逼春雁不堪聞¶