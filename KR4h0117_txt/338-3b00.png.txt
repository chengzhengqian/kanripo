少年随從多如雨氣勢憑陵猛於虎自憐妻妾能管絃¶
身把黄金賤如土君不見石崇金谷逞豪奢珍珠不惜¶
買名娃一朝身死家仍滅空使時人留咏嗟¶
　　　寄陳博士¶
少小趨庭學詩禮弱冠求知走湖海西遊吳楚北燕齊¶
名著金蘭幾人在還歸東越臥蓬廬雪案螢窗志似初¶
堂中每下髙人榻門外時邀長者車當年意氣凌牛斗¶
夜夜龍泉室中吼青雲有路待馳驅世上功名期拾取¶