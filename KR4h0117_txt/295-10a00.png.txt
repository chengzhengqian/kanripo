藹藹山景夕閒齋淡幽素高人寂未寢坐聞清漏度良¶
宵殊未央華月出深樹虚窗響暗接微風吹白露感物¶
悟清景臨風暢神慮幽獨堪自怡何用乘軒顧¶
　　　奉答吹臺先生送蜀山人見簡之作¶
若人辭天階消搖寒江汜言送將歸人復念林中士殷¶
勤吐芳藻綢繆寓深㫖文虹被林薄明珠照泥滓子畏¶
伐檀刺予懷白駒美道同無殊轍神交有妙理索居序¶
巳積孤逰情難委寫心酬姸唱怛然慙下里¶