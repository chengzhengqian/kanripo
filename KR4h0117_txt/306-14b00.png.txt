去年寒食長途客桃花落盡棃花白今年寒食客秦淮¶
杏花李花無數開東風凋殘白羽箭落日獨倚黄金臺¶
緇塵蕭騷吹病目破㡌烏靴泥漉漉藜杖東山弔謝安¶
悵望飛雲仰天哭淒凉心事更誰憐絲綺可以調絲絃¶
子期巳矣伯牙死高山流水空荒烟王孫不歸芳草暮¶
解衣沽酒驅愁去誰言一醉可消愁酒入五腸肝膽露¶
便擬揚帆析木津仍期掛劒扶桑樹志士長懷溝壑憂¶
功名百嵗等浮漚雨晴浪煖河豚上載酒滄江㺯釣舟¶