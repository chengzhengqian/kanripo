危亭突兀斗城陰風物蒼茫入望沈萬古東南多壯觀¶
百年豪傑幾登臨夜中日出扶桑近天外江流灧澦深¶
好趂歸帆拂天姥共憑寥廓寄微吟¶
　　　蔣氏小瀛洲¶
茫茫人海小瀛洲靈草丰茸碧樹幽底用風輪通弱水¶
時逢雲袂下浮丘天陰圖畵龍鱗濕月夜簫聲鶴背秋¶
我亦平生有仙骨歸來同作采真遊¶
　　　次韻顧玉山見寄¶