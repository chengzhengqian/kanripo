樽酒長亭别西風雨乍晴蓼花明晩色蘆葉帶秋聲里¶
巷門虚設山村犬不驚懸知公事簡吟笑有餘情¶
　　　贈張世禎别¶
故人成久别邂逅客都城夜雨方論舊春風又送行鄉¶
關頻入夢雲樹逺含情迢遞清溪上相思對月明¶
　　　贈建德朱崧任南昌司訓¶
馳驅催别思飛斾出都城潞渚孤㠶逺洪厓古樹平菁¶
莪歌小雅木鐸振希聲門下摳衣者彬彬總有成¶