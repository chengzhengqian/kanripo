　　　越蛾曲¶
薄霧壓花春悄悄嬌蛾隔簾香步少緑雲裊娜結雙鬟¶
金蟲綴頟鸞箆闗長眉掃黛濃如山花房惟恨一生閒¶
蜀紙封緘寄心事淚痕落處紅鉛膩南風吹愁撲天地¶
桂葉迷濛蕙花死東家燕子飛不歸羅帳曉寒生舞衣¶
　　　春燕詞¶
堂前喃喃舊時燕春社一年來一徧雙雙並立語畵梁¶
主家庭榭足風光側身來往營舊壘拂栁衝花還渡水¶