七十三年事事新涵濡幸作六朝民髪無可白方為老¶
酒不能賒始覺貧末路巳悲身自客此心猶與物為春¶
柴門勿謂常岑寂時有鄉隣請藥人¶
　　　泛舟澤中雨夜¶
無窮烟浪接空濛秦望稽山醉眼中虹斷巳收千嶂雨¶
鶴歸還駕九天風漁舟容與横沙際水鳥號呼傍葦叢¶
興盡還家忽三鼓半輪殘月斗杓東¶
　　　燈下看梅¶