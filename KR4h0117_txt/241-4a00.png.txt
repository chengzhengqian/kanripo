茉莉堂前月華吐飛蚊擾擾晴雷怒深閨小玊焚椒蘭¶
繡幙穿簾栁花度芙蓉夜卧銀燭滅綠紗如烟罩香雪¶
潛身飛入羅扇風耳畔營營宵不絶瓊肌一咂雨夢回¶
玉腕斜批守宫血屋外寒蟬自清素夜夜長吟飲花露¶
　　　練湖曲¶
練湖七月凉雨過白水蕩蕩紅芙蓉芙蓉紅盡早霜下¶
鴛鴦飛去何匆匆茜裙女兒弄虚碧鳴榔聲斷無消息¶
清波小藻出銀魚落日銀山秋欲滴望湖接山雲茫茫¶