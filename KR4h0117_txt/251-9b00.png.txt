樹下風聲出舸船石間水影揺棋局隔溪髙堂鬰森爽¶
丈人避世嗟長往嗜書無論終日讀讀畫時更臨風賞¶
可憐九老幽致同欲往從之不可通我貧何時見此屋¶
悵望林壑生清風¶
　　　邯鄲行¶
邯鄲城頭下白日邯鄲市上風蕭瑟故壘空餘鳥雀悲¶
荒垣只見狐狸出何主墳墓對山阿尚憶諸侯爭戰多¶
趙客歸來重毛遂秦軍老去畏廉頗黄塵白草宮前道¶