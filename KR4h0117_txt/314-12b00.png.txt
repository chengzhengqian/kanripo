窗開覺山近院凉知雨足淡月透疎櫺流螢度深竹心¶
空慮仍淡神清夢難熟起坐佛燈前閒抽易書讀¶
　　　懿文皇太子輓詩¶
盛徳聞中夏黎民望彼蒼少留臨宇宙未必愧成康宗¶
社千年恨山林後世光神遊思下土經國意難忘¶
　　　其二¶
監國儲皇政憂勞二十年龍樓方愛日鶴馭遽賓天已¶
失羣生望空餘萬世傳長江一掬淚流恨繞虞淵¶