夕陽流影照髙臺此日登臨眼界開估客半從呉下去¶
風帆多向越中来青山歴歴渾如舊荒塜纍纍謾作堆¶
回首欲尋東海去弱流三萬隔蓬莱¶
　　　次吳菊西韻寄邑掾¶
關山渺渺路悠悠回首青雲憶舊遊明月幾回江上夜¶
清砧無柰客邊秋百年流水心期在半壁殘燈夢寐愁¶
若遇蕭何能薦士未應終耄漢溪頭¶
　　　次沈希豫竹林倡和韻¶