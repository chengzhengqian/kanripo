　　　次韻村居秋日¶
𤓰芋芃芃緑滿疇村居客意樂深幽白雲僧屋開孤嶂¶
踈竹人家帶淺流半榻清燈初耿夜一聲長笛欲横秋¶
何時歸把滄洲釣已㰱閒盟向白鷗¶
　　　春初宿湖山僧舎次雲崖道士韻¶
竹窗紙閤淨無塵僧芋閒邊偶共分爐火夜紅松節耐¶
渚波春緑荻芽新林深瀑潤全疑雨日落山寒半是雲¶
相對不知身是客了然房琯悞前因¶