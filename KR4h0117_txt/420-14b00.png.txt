　　　和韻喜陳本仁相訪¶
昔時與子共談經情分相投北斗城别我十年身巳逹¶
聽君一律句尤清幽居忽訝高軒過多病深慚倒屣迎¶
况遇故人丁大尹連牀同與話平生¶
　　　再和番易守愚先生韻¶
白雲堆裏得安身名利無干逺世塵静把簡編窺徃哲¶
恒將菽水奉慈親江山秀麗詩懐壯窗戸清幽瑟調新¶
幸有此般閒樂事任他人醉五陵春¶