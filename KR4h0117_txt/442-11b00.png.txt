又駕狂奴館下車逐鹿臺前無鼎爼富春山裏有犁鋤¶
祗今風寢孤松樹猶似當年鼾睡餘¶
　　　寄謝姑蘇顧朝列¶
舟泊吳門百尺樓樓頭雲物為君留香風繞座芰荷滿¶
凉雨入簾林麓幽庾亮雅懷非憚老陶潛有子更何求¶
離杯莫動陽關唱久客江湖不任愁¶
　　　寄葉懷麓先生¶
夢入衡陽第幾峰巒煙又隔海天東桄榔雨後枝枝綠¶