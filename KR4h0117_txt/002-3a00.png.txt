　　　善哉行¶
上山采薇薄暮苦飢谿谷多風霜露沾衣野雉羣雊猿¶
猴相追還望故鄉鬱何壘壘高山有崖林木有枝憂來¶
無方人莫之知人生如寄多憂何為今我不樂嵗月如¶
馳湯湯川流中有行舟隨波轉薄有似客遊策我良馬¶
被我輕裘載馳載驅聊以忘憂¶
有美一人婉如清揚妍姿巧笑和媚心腸知音識曲善¶
為樂方哀絃微妙清氣含芳流鄭激楚度宫中商感心¶