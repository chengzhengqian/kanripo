　　　喜雪¶
日觀卜先征時廵順物情風行未備禮雲宻遽飄霙委¶
樹寒花發縈空落絮輕朝如玉巳㑹庭似月猶明既覩¶
膚先合還欣尺有盈登封何以報因此謝成功¶
　　　南出雀䑕谷答張説¶
雷出應乾象風行順國人川途猶在晉車馬漸歸秦背¶
陜闗山險横汾鼓吹頻草依陽谷變花待北巖春聞有¶
鵷鸞客清詞雅調新求音思欲報心跡竟難陳¶