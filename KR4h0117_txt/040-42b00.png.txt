渭水東流去何時到雍州慿添兩行淚寄向故園流¶
　　　行軍九日思長安故園(時未収/長安)¶
强欲登髙去無人送酒來遙憐故園菊應傍戰場開¶
　　　戲題關門¶
來亦一布衣去亦一布衣羞見關城吏還從舊路歸¶
　　　題平陽郡汾橋邊栁樹(參曽居此/郡八九年)¶
此地曽居住今來宛似歸可憐汾上栁相見也依依¶
　　　獻封大夫破播仙凱歌四首¶