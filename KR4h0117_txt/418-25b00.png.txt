集雲山下吾廬在得向今朝置此身¶
此身眞喜置吾廬尚有牀頭一束書海口潮生知進退¶
天心月到識盈虛已辭朝士誰通訊欲就漁翁更卜居¶
百里好山俱在眼只教童子導籃輿¶
籃輿朝出看山初懶學陶潛去荷鋤新法不行誰執抝¶
舊書無用是潛虛俗人自詫才名盛老態終嫌禮法踈¶
三月柴門無客到日高閒把白頭梳¶
濯足梳頭舊有縁更交午睡學坡仙一身自足三間屋¶