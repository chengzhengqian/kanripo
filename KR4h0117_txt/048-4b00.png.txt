阻佳期相望空脉脉那堪嵗方盡更使春夢積故國胡¶
塵飛逺山楚雲隔家人想何在庭草為誰碧惆悵秪傷¶
情滄浪有餘跡嚴陵七里灘擕手同所適¶
　　　雨中登沛縣樓贈表兄郭少府¶
楚澤秋更逺雲雷有時作晚陂帶殘雨白水昬漠漠佇¶
立收烟氛洗然静東郭巻簾髙樓上萬里㸔日落為客¶
頻改火辭家尚如昨小邑務常閒吾兄宦何薄髙標青¶
雲器獨立滄江鶴惠愛原上情殷勤丘中諾何當遂良¶