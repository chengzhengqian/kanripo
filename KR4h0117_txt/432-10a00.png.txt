　　　逰虎丘¶
豪華自古説蘇州近郭嵓巒此最幽何事玊鳬仍故物¶
當時金虎但荒丘千人石在聼經杳雙劍池空草色秋¶
倚遍危欄更回首晩鴉無數夕枝頭¶
　　　送張祐司訓較藝還當塗¶
經談孔壁士如林翹首龍門冀賞音簷内命題秋院静¶
燈前批巻夜堂深賦驚五色寧迷眼筆想三長獨苦心¶
淡墨榜開輿論愜高名從此重南金¶