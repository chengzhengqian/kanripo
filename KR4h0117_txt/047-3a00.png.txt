獨逰屢忘歸況此隐淪處濯髪清冷泉月明不能去更¶
憐垂綸叟静若沙上鷺一論白雲心千里滄洲趣蘆中¶
夜火盡浦口秋山曙歎息分枝禽何時更相遇¶
　　　太子李舍人城東别業¶
南山轉羣木昬曉擁山翠小澤近龍居青蒼常雨氣君¶
家北原上千金買勝事丹闕退朝迴白雲迎賞至新晴¶
村落外處處煙景異片水明斷㟁餘霞入古寺東臯指¶
歸翼目盡有餘意¶