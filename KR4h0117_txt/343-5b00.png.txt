涼風吹古道落月照空山雁過人開户雞鳴客度闗愁¶
多心緒亂身老鬢毛斑欲就君平卜兹行幾日還¶
　　　聞雁¶
汝向江南度江南我故鄉雖無書達意却有淚成行淺¶
水浮蘋藻良田足稻粱秋來鷹眼疾去去亦須防¶
　　　丁酉至蓬萊縣¶
兩年居禁苑一日至蓬萊海上煙波隔人間嵗月催野¶
鷗從此泛仙鶴幾時回惟有王喬舄雙鳬數往來¶