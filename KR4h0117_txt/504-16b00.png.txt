赤水罔象搜𤣥珠人文浩蕩踵今古日月環行江海紆¶
我今濩落抱鉛槧羡爾快斫生蛟螭酒酣瞠目兀相向¶
乾端坤倪恍摩盪荆蠻落照孤懷壯揚眉擊劍歌聲上¶
泰階奕奕魁三象石渠虎觀排銀牓萬里風雲歘俯仰¶
如君豈得終疎放¶
　　　病起對鏡作¶
閉户十日病骨僵手龜髪燥面色蒼朱顔緑鬢不相待¶
俯仰天地為凄凉男兒勲業竟何在鏡中摸索求亡羊¶