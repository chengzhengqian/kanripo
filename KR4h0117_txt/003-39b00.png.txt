青溪千餘仞中有一道士雲生梁棟間風出窗戸裏借¶
問此阿誰云是鬼谷子翹迹企頴陽臨河思洗耳閶闔¶
西南來濳波渙鱗起靈妃顧我笑粲然啓玉齒蹇修時¶
不存要之將誰使¶
翡翠戲蘭苕容色更相鮮綠蘿結高林䝉籠葢一山中¶
有㝠寂士静歗撫清絃放情凌霄外嚼蘂挹飛泉赤松¶
臨上遊駕鴻乘紫煙左挹浮丘袖右拍洪崖肩借問蜉¶
蝣輩寧知龜鶴年¶