今騎驄馬勸農時雨餘梁苑花如錦風暖隋隄柳拂絲¶
比到神京春正好蓬萊宫殿碧參差¶
　　　送河南王府判考績¶
三年佐治住東周又及南轅報政秋千里暮雲迷汴水¶
一氊踈雨别嵩丘鳯臺曉上留新句虎監春行訪舊游¶
料得歸期在初夏杖藜携酒待仙舟¶
　　　雪夜聨詩句圖(徐旭楊景/華黄體方)¶
三子清標骨巳仙要将大雅繼唐賢詩吟柳絮春風外¶