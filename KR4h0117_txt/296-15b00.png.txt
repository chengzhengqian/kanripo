邀客泛流槎開樽對渚沙苧袍沾杏雨蘭棹撥蘋花積¶
水添湖滿遙山抱郭斜閒情遂幽賞聊用荅年華¶
　　　晚過西崦費氏别業贈明天目長老¶
煙光暗墟落澗道入層層不訪中林士那逢西崦僧山¶
厨將具黍隣屋為分燈自覺行來倦清談遽弗勝¶
　　　蜀山書舍圖¶
山水幽深處閒居此地曽傍花春宴客看竹午逢僧雲¶
樹尋新咏巖巒憶舊登兵塵今間阻對畵思難勝¶