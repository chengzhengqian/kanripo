　　　嘉祐寺¶
曳屣出南郭招提在髙岡誰言林樾中乃有此寳坊甘¶
泉溢中庭脩桂廕層廊三秋此花開清香駐髙堂試問¶
紅塵中那得六月凉門外江聲濶堂中松韻長古殿儼¶
像設佛燈龕夜光不見堂中人斗覺心悲傷人生本無¶
定樂處是吾鄉吟餘復何事月落山蒼蒼¶
　　　秋興¶
秋意入茅屋杖䇿登平原落日銜西山一川頓明鮮瀟¶