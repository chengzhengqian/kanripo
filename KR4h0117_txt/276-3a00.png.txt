　　　箴仲䂓扁所居為清白居¶
道人晏坐清白居身心不動長如如月窟深藏雪獅子¶
氷壺靜貯銀蟾蜍絶色純真妙難測中下焉能造其域¶
不修梵行事空王豈守邪禪作家賊縱横廓落含十虚¶
三尺丈六擕手歸徹骨風流秪者是六門日夜揚光輝¶
靈利師僧近來少往往多從外邊討本無階級坦然平¶
到此定應先躂倒¶
　　　次南堂韻送壽首座歸扶桑¶