繁霜毒春木花開苦不早愚夫擇利婚美女貧中老曷¶
不冶顏色門前車馬道閨房有禮文自衒誰言好俗態¶
競朱粉古心慕蘋藻所期君子恩卒以慰枯槁¶
　　　竹齋題事¶
低齋結空野小竹移孤林齋閒竹淨好日媚幽人心南¶
方夏厭暑獨此留殘陰戛雨挫殘夢穿風捜涼襟長茵¶
展麗蘚亂歌奏歡禽待奴裹村服語客抛塵簪志髙成¶
利讐思爽生詩淫值聖喜盈卷感古悲入琴山迎穏履¶