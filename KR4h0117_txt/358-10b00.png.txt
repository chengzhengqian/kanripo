嫋嫋垂楊拂緑隂河流不似别情深故人欲發西江棹¶
雲樹應懸北客心荒草滿庭芹泮雨南薫一曲杏壇琴¶
他時若採明堂具自有長材出鄧林¶
　　　賦得繡里春耕¶
當年晝繡訪遺蹤此地躬耕有卧龍半畝鋤犂春雨足¶
幾家籬落白雲封遺安識得龎公趣棲遯真成谷口農¶
念我非才承世澤移文慎勿笑周顒¶
　　　内翰黄仲昭以言被謫湘潭賦贈¶