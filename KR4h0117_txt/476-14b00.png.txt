一夜芙蓉雨溪肥正受舠巾袍明水石鼓吹候蘅臯破¶
霧開閶闔乘風度剪刀好山隨處㸔杖屨不須勞¶
山吹曉收晴雙溪夾鏡明燕頭剛十里牛背是初程灘¶
雜歌聲碎舟摇舞影輕神仙開水宴魚鳥莫相驚¶
　　　寓内姪汪肅夫書屋¶
展巻風簷下悠然興味長蟹花浮茗乳蠧粉落芸香得¶
水知魚樂銜泥笑燕忙角弓聊賦罷夜雨耿秋堂¶
　　　航隠¶