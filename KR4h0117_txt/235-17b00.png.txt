里平安報三年菽水清相逢一杯酒似為别離傾¶
　　　謝日林贈湖石次韻¶
怪石曽聽法來從不二門玲瓏浮磬韻斑駁古苔㾗池¶
月巖邊上春雲水面屯微君能輙贈此意向誰論¶
　　　和姚子敬秋懐¶
搔首風塵雙短髩側身天地一儒冠中原人物思王猛¶
江左功名愧謝安苜蓿秋髙戎馬健江湖日短白鷗寒¶
金尊綠酒無錢共安得愁中却暫歡¶