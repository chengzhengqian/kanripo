年復重陽弟兮竟何適光隂瞬息間世事幽明隔有酒¶
不見君使我肝腸裂對酒歌且哀歌竟泪亦竭¶
　　　鹿溪逸興為郯城尹洪啓明題¶
鹿溪溪頭結茅屋溪水過門清可掬黛濃玉削溪上山¶
掩映溪花與溪竹住溪主人元不凡醒心却愛溪潺湲¶
草坐每分溪畔石書聲時出溪雲間一從鵬翮同風舉¶
天北天南幾寒暑清風明月故湏吾墨綬銅章烏用汝¶
何如臨溪濯纓塵沙鷗盟事堪重陳尊酒斜陽閒放棹¶