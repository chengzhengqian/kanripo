望天永一笑失愁疾應知扶桑東明朝浴晴日¶
　　　喜客泉¶
物我未忘情無情惟止水底事山中泉客來如有喜悠¶
然鏡面平倐爾魚眼生依焉開笑面似與客逢迎客喜¶
泉豈知泉笑客何有邂逅深山中聊結無情友¶
　　　偶成二首¶
月下浮舟去雲邊曳杖行物華隨節換人意與秋清小¶
圃蔬逾潤荒叢菊向榮幽尋元自好底用絆浮名¶