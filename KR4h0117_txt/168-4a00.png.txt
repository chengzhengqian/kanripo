見説西人復嘯聚目視隂山欲飛去蔣侯文如江海注¶
一决萬里無盡處筆落在紙成雲霧氣吞雲夢八九數¶
力轉邱山縳螭虎終日笑言公不怒三軍號令成樽爼¶
羗戎膽落汗流泝邉人乃至歌五袴昔誇禁中得頗牧¶
今見南陽稱召杜前席宣室疑巳暮勒功燕然無可慕¶
歸来徧作人間雨杕杜吾當為君賦¶
　　　彦衡約飲湖亭行不及赴¶
主人欲留客其意良已厚行子念于役奔命惟恐後張¶