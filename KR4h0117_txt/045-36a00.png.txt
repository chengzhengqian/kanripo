蘭若山髙處煙霞嶂幾重凍泉依細石晴雪落長松問¶
法看詩妄觀身向酒慵未能割妻子卜宅近前峰¶
　　　題𤣥武禪師屋壁¶
何年顧虎頭滿壁畵滄洲赤日石林氣青天江海流錫¶
飛常近鶴杯度不驚鷗似得廬山路真隨惠逺遊¶
　　　過南鄰朱山人水亭¶
相近竹參差相過人不知幽花欹滿樹細水曲通池歸¶
客村非逺殘樽席更移看君多道氣從此數追隨¶