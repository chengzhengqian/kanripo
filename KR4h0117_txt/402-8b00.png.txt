　江田陳氏家傳云公諱維裕字饒初自幼力學通經¶
　史善古文詞精于篆隸天順庚辰成進士廷試對䇿¶
　稱㫖擢河南道監察御史特㫖凡天下大小官員不¶
　法者得以便宜糾核公既承知遇慷慨直言章疏無¶
　虚日居官廉介端勁執而不回遇事立㫁人服其當¶
　雖戚畹大臣一無所回互海内望其丰裁奉詔典試¶
　兩京時曹石用事請託不阿仍抗章劾之曹石環泣¶
　上前泥首訴寃不為之動云¶