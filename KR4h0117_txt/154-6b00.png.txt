夢寐清潁如家山汝陰昔謬稱刺史自愧何術甦痌瘝¶
平生為吏甘淺拙敢作蟊賊傷民田未憂懷甎擊之去¶
乃欲築室買一椽簟瓢三畆易辦耳寄聲父老不汝干¶
長淮清冬龍蜃蟄放舟出郭天宇寛浮梁横前嫋可纜¶
金塔却立儼難攀修髯幼好此竒服白璧刻珮鳴玦環¶
抱持微學不忍棄清明竹木遭削删三年江湖友魑魅¶
一日寳府觀瑜璠漸消鄙吝心自喜追計存没涕亦澘¶
尋山把酒豈易得客路霰雪衣裘單塵埃可洗憂可豁¶