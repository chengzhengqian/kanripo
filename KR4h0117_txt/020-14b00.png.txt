淮沂泗水地梁甫汶陽東别路青驪逺離樽緑蟻空桞¶
寒凋密翠棠晚落踈紅别後相思曲悽斷入琴風¶
　　　送劉少府遊越州¶
一丘余枕石三越爾懐鉛離亭分鶴葢别岸指龍川背¶
夏蟬聲斷來寒雁影連如何溝水上悽斷聽離絃¶
　　　至分水戍¶
行役總離憂復此愴分流濺石迴湍咽縈叢曲澗幽隂¶
崖常結晦宿莽競含秋况乃霜晨早寒風入戍樓¶