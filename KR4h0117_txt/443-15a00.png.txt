　　　送劉世英南京太僕¶
鴻臚傳罷第三聲從此朝臣識俊英東觀紬書前太史¶
南雍造士少司成已聞舊學名方著正愛環滁景最清¶
當宁賜麻應不久暫將冏命命先生¶
　　　送浙江僉事劉餘慶¶
黒首承恩白玉階外臺元自内臺來都人尚識風霜面¶
朝士同推梁棟才獨鶚飛時秋氣肅雙旌行處瘴煙開¶
豸衣猶是朝中賜不着東南半㸃埃¶