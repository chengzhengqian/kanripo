比來俗軰皆疎我惟有故人心不疎¶
　　　于秀才小池¶
一泓瀲灔復澄清半日工夫斸小庭占地未過三五尺¶
浸天惟入兩三星鷁舟草際浮霜葉漁父沙邊駐小螢¶
纔見規模試方寸知君立意在滄溟¶
　　　登新城縣贈蔡明府¶
楊震東來是宦遊政成登此自消憂草中白道穿村去¶
樹裏清溪照郭流縱目西山宜永日開襟五月似高秋¶