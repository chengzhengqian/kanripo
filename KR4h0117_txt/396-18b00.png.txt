江頭古樹花滿株蟠虬屈鐡相縈紆微雲㸃綴不盈掬¶
風格自與羣葩殊翰林老史神仙骨揮毫兩袖清香發¶
空梁夜半酒醒時夢斷江南滿樓月仙郎瀟灑如宗之¶
平生愛畫復愛詩山高水濶望不見瓊林玉樹空參差¶
　　　題黄宗器秋官所藏何太守山水圖¶
濕雲浮空山欲動亂壑囘峰互吞湧當溪獨樹雨𡨕𡨕¶
青苔覆地春隂重深山白石幽人居鈎簾寂寂坐看書¶
竹橋入林野有簌草閣傍水門無車行人細路隔山脚¶