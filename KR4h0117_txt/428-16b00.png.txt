　　　送大司冦戴公祭掃榮歸¶
去歳乞歸歸未成今年報政又陳情尚書展墓原無例¶
聖主加恩許暫行日月祥光輝晝錦江湖秋色渺雲程¶
饒陽山上焚黄處草木欣欣也向榮¶
　　　得請喜復原韻¶
去歳蜩鳴入覲來今年鶯囀出金臺四時有序成功退¶
六十猶癡了事囬鐘阜曉山青抹黛秦淮春水緑於苔¶
濯纓還向江東去免得風吹撲面埃¶