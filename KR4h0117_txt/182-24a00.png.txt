頼有袁生清興在忍寒應未泣牛衣¶
　　　題翠壁¶
孤亭一日盡天涯俯瞰煙村八九家翠壁何年懸布水¶
綠陰經雨堕危花杖藜徙倚凝春望覓句淹留到晚衙¶
珍重詩翁莫相惱枯腸攪㫁鬂絲華¶
　　　次秀野泛滄浪館至赤石觀刈早稻韻¶
綠雲黄半武夷鄉碧水縈紆一帶長聞道放船飛皂葢¶
定知行酒載紅裳櫂謳如賀豐年信樂飲閒酬此日凉¶