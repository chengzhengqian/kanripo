依依行色滿帆檣又借仁風恵逺方暫去長沙非賈誼¶
猶虚計相待張蒼檻前波浪瀟湘闊雨後汀洲橘柚香¶
翰苑逐臣知最幸願聴民訟繼甘棠¶
　　　后土廟瓊花詩¶
春氷薄薄壓枝柯分與清香是月娥忽似暑天深澗底¶
老松擎雪白娑婆¶
　　　櫻桃漸熟牡丹巳凋恨不同時輒題二韻¶
紅芳落盡正無憀吟遶空枝首重搔最恨東君才少思¶