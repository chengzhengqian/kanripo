幔通花氣移牀避燕泥時時得佳句自向竹間題¶
　　　寓慈湖僧舍次龍子髙提舉韻¶
迢逓過蘭若淹留為竹林疎鐘雲嶠迥孤燭雨忩深長¶
嘯非懷昔狂歌豈避今秪緣諸漏盡不受一塵侵¶
　　　涵清軒(為慈谿懋/上人作)¶
止水纔盈掬涵空有底寛玉壺秋影淨金鏡曉光寒落¶
月斜沈白流霞淺浴丹上人方宴坐應向静中看¶
　　　贈李仙姑¶