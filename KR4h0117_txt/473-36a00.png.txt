花暗棠棃浦禽鳴桑樹林濃霞淹曙色微雨作春隂田¶
父班荆坐漁翁濯足吟偶來人境外銷却宦逰心¶
　　　海市¶
四月潛陽逹雲煙拍島生無風能裊裊匝水故盈盈恍¶
惚靈仙駕飄揺罨畫城人心多想像虚擬蜃為情¶
　　　下邳¶
敝館荒城曲孤舟野水邊月明新霽夜風冷欲霜天長¶
路勤民隠勞歌敢自賢雖然塵濁日時有白雲篇¶