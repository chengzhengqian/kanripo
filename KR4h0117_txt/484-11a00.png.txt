故園何日可言歸雲連溟漲三山逺風掠巒嵓萬木稀¶
多病不堪頻北望干戈空使淚沾衣¶
　　　候王蕭山不至¶
十日狂風吹敝裘堅氷塞道阻征舟雪殘野㟁憐春草¶
波静芳洲喜狎鷗千里鄉闗歸漸近百年奔走欲何求¶
繫㠶把酒空懐子斜日孤雲起暮愁¶
　　　卧病縣齋¶
驅役猶堪松竹林病来偏動故園心鳥啼短榻客初起¶