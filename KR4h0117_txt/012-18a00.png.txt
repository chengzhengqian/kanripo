充國行軍屢築營陽史討虜陷平城城下風多能却陣¶
沙中雪淺詎停兵屬國小婦猶年少羽林輕騎數征行¶
遥聞陌頭采桑曲猶勝邊地胡笳聲胡笳向暮使人泣¶
長望閨中空佇立桃花落地杏花舒桐生井底寒葉疎¶
試為來看上林雁應有遥寄隴頭書¶
　　　九日從駕¶
黄山獵地廣青門官路長律改三秋節氣應九鍾霜曙¶
影初分地暗色始成光高斾長楸坂緹幕杏間堂射馬¶