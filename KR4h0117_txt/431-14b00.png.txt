八十流年鳥翼過放懐誰敢怨曦娥葢棺正是尋常事¶
鼓缶猶能慷慨歌老眼又㸔新厯日青袍還領舊陽和¶
呼兒早辦尋春屐擬折梅花挿皂羅¶
　　　不寐¶
卧不能安坐到明起來童子強扶行薫風紫笋都催老¶
細雨黃梅未放晴語燕似傳今日事吠蛙還作去年聲¶
餘齡斷送知何物不問書生問麯生¶
　　　冬夜與惟清小酌用籠字韻¶