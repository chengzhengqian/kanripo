　　　送敏上人¶
殘林病葉強翻紅已覺清秋夜氣濃懶復小窗邀獨秀¶
却應歸夢挂雙峰水分淮甸當懸席路遶匡山可振笻¶
若見虎溪谿上月為言相憶作衰容¶
　　　贈王司法¶
輕帆已有渡江期髙㑹清游惜此時水閣颺煙晴試茗¶
雪窗敲燭夜論詩衝寒逺雁來横浦弄色新梅半糝枝¶
林下自知無一事亦應風月動闗思¶