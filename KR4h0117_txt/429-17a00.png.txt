桃符題罷一傳觴却笑衰顔借酒光人日草堂還得句¶
春風燕寢自凝香隨陽候㕍多成字獻歳寒梅已作行¶
滿眼陽和開物象海隅無地着氷霜¶
　　　上元夕飲客¶
愛客曽留臘底觴晩筵絲竹瀉寒光淡籠明月饒春麗¶
小浥輕塵覺雨香何處風來花作陣誰家燈好妓成行¶
開年共説逄佳境碧盌嘗新有蔗霜¶
　　　次喬宗伯白巖一律¶