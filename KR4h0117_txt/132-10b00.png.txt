年老逢春春莫咍朱顔不肯似春回酒因多病無心醉¶
花不解愁隨意開荒徑倦逰從碧草空庭慵掃自蒼苔¶
相如談笑猶能在坐待巾車陌上來¶
　　　再和邵堯夫年老逢春¶
年老逢春猶解狂行歌南陌上東岡晴雲髙鳥各自得¶
白日逰絲相與長草色無情盡眼緑花林多思襲人香¶
吾儕幸免簪裾累痛飲閒吟樂未央¶
　　　和邵堯夫安樂窩中職事吟¶