識君雖早送君遲却愧相看在亂離十口一家無别業¶
此身何日是閒時青山滿路春船酒白月空江客枕詩¶
我有好懐誰得共鷗波千頃雨絲絲¶
　　　寄吴興張别駕¶
鴛鴦飛去潦波平曽聴驪歌憶送行南浦移舟官樹綠¶
西亭酌酒晩風晴異鄉春近多新夢逺使書回足舊情¶
欲識懐君無限意滿城芳樹亂啼鶯¶
　　　送曹廣文賦得富覽亭¶