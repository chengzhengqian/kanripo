積雨空林煙火遲蒸藜炊黍餉東菑漠漠水田飛白鷺¶
隂隂夏木囀黄鸝山中習静觀朝槿松下清齋折露葵¶
野老與人争席罷海鷗何事更相疑¶
　　　聽百舌鳥¶
上蘭門外草萋萋未央宫中花裏栖亦有相隨過御苑¶
不知若箇向金堤入春解作千般語拂曙能先百鳥啼¶
萬户千門應覺曉建章何必聽鳴雞¶
　　　奉和聖製與太子諸王三月三日龍池春禊應¶