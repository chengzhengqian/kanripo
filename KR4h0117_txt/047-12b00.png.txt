逕入溪色數家連竹隂藏虹辭晚雨驚隼落殘禽涉趣¶
皆流目将歸羡在林却思黄綬事辜負紫芝心¶
　　　藥堂秋暮¶
隱來未得道嵗去愧雲松茅屋空山暮荷衣白露濃惟¶
憐石苔色不染世人蹤潭静宜孤鶴山深絶逺鐘有時¶
丹竈上數㸃綵霞重勉事壺公術仙期待赤龍¶
　　　禁闈翫雪寄薛左丞¶
𤣥雲低禁苑飛雪滿神州虚白生臺榭寒光入冕旒粉¶