　　　遊湓水¶
四月全未熱麥凉江風秋湖山處處好最愛湓水頭湓¶
水從東來一𣲖入江流可憐似縈帶中有隨風舟命酒¶
此臨汎捨鞍揚棹謳煙浪始𣺌渺風襟亦悠悠初疑上¶
河漢中若尋瀛洲汀樹緑拂池沙草芳未休青蘿與紫¶
葛枝蔓垂相樛繫纜步平㟁回頭望江州城雉映水見¶
隱隱如蜃樓日入意未盡將歸復少留到官行半歳今¶
日方一遊此地來何暮可以冩吾憂¶