　　　送王昌齡¶
漕水東去逺送君多暮情淹留野寺出向背孤山明前¶
望數千里中無蒲稗生夕陽滿舟檝但愛㣲波清舉酒¶
林月上觧衣沙鳥鳴夜來蓮花界夢裏金陵城歎息此¶
離别悠悠江海行¶
　　　留别王盧二拾遺¶
此别不可道此心當報誰春風灞水上飲馬桃花時誤¶
作好文士只令遊宦遲留書下朝客我有故山期¶