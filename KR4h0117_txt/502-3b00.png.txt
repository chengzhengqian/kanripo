江風山月世鮮好不是飛仙不能到妙髙臺上一招手¶
挽却行雲廻鳥道兩儀始判濁與清留此突兀知何情¶
頽波一障亘萬古媧皇愚公休結盟謫仙少陵欠題句¶
却有坡翁能表著明將濯足上蓬萊不許龍宮吐煙霧¶
　　　王中舍孟端山水¶
春山遶屋春日長野水拍岸桃花香髙人歸來自遠戍¶
樂土可樂矧故鄉棲遲未穏徴書下攬衣簪筆登玉堂¶
登玉堂山水之趣中弗忘却染吳繒近盈咫千里江南¶