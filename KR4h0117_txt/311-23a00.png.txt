月且云暮鄉闗何處歸隣家響機杼遠客歎無衣¶
　　　宿賀州黃家洞瑞巖寺清溪茆屋悠然有故山¶
　　　　之景¶
怪石分羣壑清溪共幾家衡門散雞犬古寺入桑麻薄¶
宦知無補浮生信有涯白鷗藍澗曲春水遶桃花¶
　　　旅寓¶
旅寓真如此空堂思悄然秋聲一葉下暝色數峰連渉¶
世方知命清心已悟禪鏡中窺短髪蕭颯感流年¶