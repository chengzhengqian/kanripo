新春收積雨明月澹微雲照水疎燈出因風逺樂聞天¶
涯仍有節人事竟何分薄宦真拘束何時一醉醺¶
　　　次韻王適上元夜¶
宿雨初乾試火城端居無計伴遊行厭看門外繁星動¶
想見僧窻一㸃明老罷逢春無樂事夢回孤枕有鄉情¶
重因佳句思樊口一紙家書百鎰輕¶
　　　王子立與遲等遊陳家園橋敗幾不成行晩自¶
　　　　酒務徃見之明日雨作偶爾成詠¶