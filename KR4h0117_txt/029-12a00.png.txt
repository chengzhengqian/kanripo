乘夕棹歸舟縁源路轉幽月明看嶺樹風静聽谿流嵐¶
氣船間入霜華衣上浮猿聲雖此夜不是别家愁¶
　　　赴使瀧峽¶
谿路日幽深寒空入兩嶔霜清百丈水風落萬重林夕¶
鳥聯歸翼秋猿斷去心别離多遠思况乃嵗方隂¶
　　　湖口望廬山瀑布泉¶
萬丈洪泉落迢迢半紫氛奔飛下雜樹灑落出重雲日¶
照虹蜺似天清風雨聞靈山多秀色空水共氤氲¶