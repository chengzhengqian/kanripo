　　　司馬温公¶
瑤臺何巍巍洓水亦瀰瀰我公獨何之空堂遺劒履念¶
昔煕寜初事事稽周禮新法紛如毛舊基寖以圮公時¶
居洛師容與花竹裏朝被嵩阜雲夕釣伊川水宣仁始¶
臨朝翻然為時起惓惓撫瘡痍汲汲除莠秕坐令憔悴¶
民復見雍熙理胡為厭氛濁溘然騎箕尾清忠與粹徳¶
令聞傳不已嗟余生已晚高山夙仰止稽首遺像前酌¶
泉薦芳芷¶