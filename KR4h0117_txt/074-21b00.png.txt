　　　冩意¶
燕雁迢迢隔上林髙秋望斷正長吟人間路有潼江險¶
天外山惟玉壘深日向花間留返照雲從城上結層隂¶
三年已制思鄉淚更入新年恐不禁¶
　　　和人題真娘墓¶
虎丘山下劒池邊長遣遊人歎逝川罥樹斷絲悲舞席¶
出雲清梵想歌筵栁睂空吐含顰葉榆莢還飛買笑錢¶
一自香魂招不得秖應江上獨嬋娟¶