櫛從朝懶衾裯覺夜便南鄰競春色車馬日喧闐¶
　　　家僮歸得王慶長宓消息知留浙中秋舉¶
倦僕去復返憐君歸未能吟餘幽砌月夢破短檠燈地¶
僻人稀到書成雁莫憑秋風霜翮徤天末看飛騰¶
　　　乆不得浙耗¶
獨酌澆愁酒慵翻信手書折腰行俗吏投足且吾廬嵗¶
月鶯聲老江湖雁影疎依棲五侯第旅食近何如¶
　　　苦熱¶