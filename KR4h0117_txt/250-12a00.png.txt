離合山河幾勍敵戰塵吹盡水東流落日沙塲春草碧¶
　　　謫仙樓¶
大羅仙子李太白秋水踈蓮浮玉色一來金馬玉堂中¶
詩酒猖狂天子客飄飄豪氣秋風起登樓曽醉山東市¶
放浪形骸宮錦袍榮華富貴東流水酒酣揮洒翻河筆¶
險語能令鬼神泣至今光熖照塵寰一字堪償雙白璧¶
我來懐古空悽愴風月千年尚無恙何時相見崑崙丘¶
汗澷從遊九天上¶