葉風荷顫層層雪瀑懸青燈夜寥閴獨照一僧禪¶
　　　陽山昱上人訪子吳門寓舍求為湘竹詩予辭¶
　　　　以未見竹上人不逺六十里自山中舁其竹¶
　　　　而來好事有如此者欣然為賦長句¶
道人來自陽山麓手携舊種千竿竹小裁方斛不盈尺¶
中有瀟湘江一曲未信天工能爾竒不知地脉從誰縮¶
晴窓翛翛散煙霧眼底森然立羣玉豈期我乃累此君¶
蒙犯風埃走塵俗故山荒逺重愁絶新句未成慙廹促¶