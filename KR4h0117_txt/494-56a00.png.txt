　　　徒歩至寳光寺¶
布襪青鞋短褐衣酒樽詩巻一僮隨白頭自笑曽供奉¶
徒步誰憐老拾遺五畝喜聞秔稻熟重陽還恨菊花遲¶
松寮竹谷逍遙地時有山僧乞小詩¶
　　　千葉梅與方山人同賦¶
緗梅奕葉照瓊枝不是横斜舊日姿繁雪吹香春剪剪¶
冷雲團樹玉差差羅浮夢斷情稠叠瑤圃風生珮陸離¶
一任堦前明月碎清真不負歲寒期¶