豈知尤物禍之堦不獨傾城竟傾國一時喪亂已足憐¶
後世方誇好顔色晴牕展巻漫多情百年青史自分明¶
莫言畫史都無意尺素還堪鑒興廢¶
　　　蘭房曲戲贈王履吉效李賀¶
彤雲旖旎霏祥光蘭椒沃壁合瓊芳流蘓嫋嫋開洞房¶
晚波繡燭搖鴛鴦鴛鴦雙飛情宛轉紫帶垂螭覺螭緩¶
綠膏照粉玉缸斜瑤鴨融春翠雲暖海綃落枕夜何如¶
美人笑擲雙明珠巫雲月斂金釵溜不恨巫雲恨花漏¶