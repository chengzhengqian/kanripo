我尋青蓮宇獨徃謝城闕霜清東林鐘水白虎谿月天¶
香生虚空天樂鳴不歇宴坐寂不動大千入毫髮湛然¶
㝠真心曠劫斷出没¶
　　　望月有懐¶
清泉映疎松不知幾千古寒月搖輕波流光入窗戸對¶
此空長吟思君意何深無因見安道興盡愁人心¶
　　　春滯沅湘有懐山中¶
沅湘春色還風暖煙草緑古之傷心人于此腸斷續予¶