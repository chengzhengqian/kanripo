　　　鬼首法刀歌¶
犴狴雲黒風怒號古柏下䕃青天髙白頭獄卒氣如虎¶
示我鬼首之法刀刀光閃閃展秋練朱髪蒼髯颯青面¶
𤣥㝠使者為護持一夕蟠空起雷電雷公霹靂電光微¶
恨血漠漠青燐飛妖狐跳梁天狗吠北斗白日無晶輝¶
君不見東南羣盜方馳突黄牛峽西更倉卒酒酣激烈¶
風火生我欲持刀待明發青燈熒熒古獄中起來搔首¶
亂飛蓬還君此刀淚沾臆嗚呼壯士今沈鬱¶