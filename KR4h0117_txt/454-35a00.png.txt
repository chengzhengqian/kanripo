十年青鎖委蛇地此日逄君感昔遊簪筆曉隨龍虎仗¶
鳴琚春入鳯皇樓倉皇出牧臨江郡貧病歸來守故丘¶
溪水野煙俱寂莫夜深相送不勝愁¶
客子别愁何處醒尹家園裏竹青青水深不辨堰西路¶
月出更登湖上亭鄉土幸看收戰伐野夫何以報朝廷¶
華山亦與燕然並欲洗巉巖勒舊銘¶
　　　冀司空宅夜宴留别¶
楚江叢蒨百花明巫峽岧嶤萬里情用武空懷蜀丞相¶