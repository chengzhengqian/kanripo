昔代謝焉可窮今兹歡樂趣徃者誰復同呉越且黄土¶
安問陶朱公不如林壑間偃仰息微躬神超形無閡道¶
合契有終彷彿絶塵境髙舉凌煙虹¶
　　　别攝泉¶
今晨對君飲庭樹慘已黄燕齊十月交北風凛難當黄¶
金不須惜盛辦貂狐裝郵亭選健馬去路生輝光令子¶
鳯皇羽天衢定髙翔蘭臺清華地氣骨自可量江南故¶
人少願君早還鄉共指紅藥叢花開日相望¶