魚或躍金水簾長布雨怪柏鎖蛟虬醜石鬬貙虎羣花¶
相倚笑垂楊自由舞静境合通仙清隂不知暑每與風¶
月期可無詩酒助登臨問民俗依舊陶唐古¶
　　　晉祠泉¶
神哉叔虞廟地勝出嘉泉一源甚澄静數步忽潺湲此¶
異孰可窮觀者増恭䖍錦鱗無敢釣長生同水仙千家¶
溉禾稻滿目江鄉田我来動所思致王愧前賢大道果¶
能行時雨宜不愆皆如晉祠下生民無旱年¶