　　　送余廷心翰林應奉¶
楓葉蕭蕭江已秋吳船三日住揚州靛花深染青綾被¶
雲葉新裁紫綺裘征驛馬嘶風滿樹别筵人散月當樓¶
明年春鴈將書去人在蓬瀛第幾洲¶
　　　畫魚¶
生平蹤跡侶魚蝦浦月山風滿客槎曽向春盤登北鮪¶
更從丙穴薦南嘉賞花釣得留詩友折柳穿來覔酒家¶
萬里江湖清夢遠于今空對畫中誇¶