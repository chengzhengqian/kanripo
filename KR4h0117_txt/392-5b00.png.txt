御風旋繞頻睇盼欲下不下仍徜徉回頭仰顧雲邊影¶
一聲呌㫁波紋冷驚回葉底錦鱗潜喚破舟中漁夢醒¶
或來並宿垂楊磯困倚斜暉兩翼低水靣風烟共明没¶
湖邊景物初凄迷或來潛倚芙蕖立側身欲啄逰魚食¶
粉翅斜翻白練飛荷盤露走明珠滴止兹栖啄得其時¶
滿目紅芳良自怡不隨鷗鳥沙汀宿不逐鴛鴦蘆岸飛¶
有時直上青雲内鸞鳳為班鵷作對有時移入紫羅衣¶
能與皇家著榮貴嗟哉君子有九思貌此雪禽期自規¶