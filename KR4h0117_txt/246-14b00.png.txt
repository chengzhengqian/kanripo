　　　夢歸¶
昨夜三更歸夢惡滿湖風浪棹孤舟山妻化石不知處¶
慈母倚門猶帶愁伯仲凋零傷骨肉田園蕪沒在松楸¶
城頭有樹烏啼醒斜月照人清淚流¶
　　　重憶西巖訪舊¶
鶗鴂聲中宿雨晴白雲閒傍馬頭生東隣茅屋新煙起¶
南澗橋頭春水平野鳥見多還問姓山花開盡不知名¶
故人宅近青松下未到柴門已出迎¶