何須人恨五更風撲檐直破簾衣碧上砌如欺地錦紅¶
拾向砑羅方帕裏鴛鴦一對正當中¶
　　　江南送春¶
細雨簾櫳復送春倦遊肌骨對愁人一畨櫻筍江南節¶
九十光隂鏡裏塵夜與琴心争宻燭酒和香篆送花神¶
東君類我皆行客萍水相逢又一巡¶
　　　與朱彦明諸子同遊寳叔寺¶
箯輿銜尾試臨汀蘭若從頭遍扣扄晨唄香凝通殿霧¶