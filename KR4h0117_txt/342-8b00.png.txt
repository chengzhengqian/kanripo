生計依人轉寂寥别來心事向誰消鏡中華髮隨年改¶
溪上青山入夢遙對酒便思歸白社將書不敢寄洪喬¶
越情吴思渾無賴獨倚江樓送暮潮¶
　　　臨平道中寄京師諸友¶
雲外羣山綰翠螺馬蹄長是客中過闗河樹色秋光近¶
驛路蟬聲晩更多千古心期空皓首百年人事等滄波¶
自慚薄劣頻趨走幾度因風想玉珂¶
　　　春日雨中漫成次顧玉山韻兼柬石監征¶