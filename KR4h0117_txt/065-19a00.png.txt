　　　寄劉禹錫¶
謝相園西石徑斜知君習隐暫為家有時出郭行芳草¶
長日臨池看落花春去能忘詩共賦客來應是酒頻賖¶
五年不見西山色悵望浮雲隐落霞¶
　　　漢宫人入道¶
蕭蕭白髮出宫門羽服星冠道意存霄漢九重辭鳯闕¶
雲山何處訪桃源瑶池醉月勞仙夢玉輦乗春却帝恩¶
囘首吹簫天上伴上陽花落共誰言¶