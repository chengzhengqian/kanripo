但見琪花散空碧我時目覩心欣然萬物得一天何言¶
乃知至道本無物豈有文字人間傳人間所見皆幻影¶
欲吸晨霞駐清景湏臾月落仙馭旋蘂闕瑶臺風露冷¶
回看閶闔不可攀白雲與我留山間倚劍長歌一壺酒¶
龍吟萬壑松聲寒¶
　　　南樓對月¶
夜上南樓看月色水晶簾捲銀河碧氷輪倒射滄波寒¶
對此清光是何夕舉酒邀月真吾儔夜長不用秉燭遊¶