　　　渉沅瀟¶
屈原死處瀟湘隂滄浪淼淼雲沈沈蛟龍長怒虎長嘯¶
山水翛翛波浪深煙横日落驚鴻起山映餘霞淼千里¶
鴻叫離離入暮天霞消漠漠深雲水水靈江暗揚波濤¶
黿鼉動盪風騷騷行人愁望待明月星漢沈浮&KR3219;鬼號¶
屈原爾為懷忠没水府通天化靈物何不驅雷擊電除¶
奸邪可憐空作沈泉骨舉杯瀝酒招爾魂月彩滉漾開¶
乾坤波明水黒山隐見汨羅之上遥昬昬風帆候曉看¶