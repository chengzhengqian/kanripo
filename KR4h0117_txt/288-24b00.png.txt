　　　送李敬之赴廣西帥府¶
帥府西開控百蠻故人捧檄上遥闗春回桂海雲垂地¶
夜入榆溪月滿山客路獨行青嶂外人家多在白雲間¶
南征定有詩千首憑寄秋來驛使還¶
　　　題畫松¶
巫峽荆門不可尋坐憐孤嶂動雲林夜寒或與蛟龍鬬¶
秋暝應聞虎豹吟千嵗茯苓山下老一時絲蔓雨中深¶
野橋寂寞雲根冷最憶停驂弄晩陰¶