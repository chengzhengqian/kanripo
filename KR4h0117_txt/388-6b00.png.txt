金山古名寺旦暮煙雲薄突出洪流中羣峯如壁削松¶
杉䕃逕峴金碧輝樓閣潮滿沙漲平巖傾石參錯久欣¶
靈境寂休軺甕城郭登眺出世界物色窮㝠漠蒼茫海¶
門濶蕭爽秋景焯船渡歸寺僧庭立巢松鶴樹攀脰已¶
悁石躡脛猶躩老僧飯彫胡飲我金鑿落旋汲中泠泉¶
茶鐺松下瀹暝還南窓卧凭几縱吟噱江空水月清塵¶
慮渾忘却中夜蛟龍驚砰訇雷雨作狂風撼窓櫺巨浪¶
激山脚恍若舟中居盪搖無定著披衣坐中庭心魂頗¶