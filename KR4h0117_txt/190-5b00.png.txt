開闔峰巒時有無偉哉此絶觀雄壓東南隅蒼崖萬仞¶
立四面環瓊琚翠木巧蔽虧午亭清隂敷令人澹忘歸¶
似到真華胥憶昨泛蓮日選勝邀朋徒摩挲巖上刻慨¶
仰趙與朱舉觴酹且盟一節期終初重來三十年恍如¶
隔朝晡並遊四五人存者獨老癯有懐子陳子感歎為¶
欷歔子抱明月終我方長塗趨顚踣懼不免儆省當何¶
如願言祝同社著力相㩦扶禪伯亦可人新結峰頂廬¶
老我故倦遊軒冕非所娯會須脱塵鞿來依嬾瓉居¶