　　　騶虞¶
曠代空聞義獸名盛時方覩貢神京千年瑞應從天降¶
五色文章炫日明香霧晝眠靈囿暖落華春踏玉堦晴¶
西周仁厚今猶昔願把周詩日載賡¶
　　　題敏求齋¶
人生天地間嵗月能幾何厥躬匪自勵奄忽成蹉跎三¶
墳自古雅力學尊丘軻齋居務時敏夙昔心靡他泉流¶
雝涓涓萬折輸江河山基一簣初終見髙嵯峨昭然明¶