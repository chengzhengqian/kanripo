鐵甲戰酣青海月羽書飛捷白狼山論功自合分茅土¶
猶向軍前朝沐雨可憐白首困窮荒虎帳何人日歌舞¶
滿地腥風血色腓輪臺萬里居人稀邊城吹笛朝出牧¶
壯士横戈夜突圍從戎却念辭家久數竒尚落他人後¶
一聲寒角秋風鳴望鄉㡬度頻搔首男兒離别何足歎¶
才器如君世稀有閫外㑹有推轂時肘後黄金印如斗¶
玉門鐵騎去紛紛更上燕然勒大勲君不見漢世匈奴¶
多繫頸至今猶説衛將軍¶