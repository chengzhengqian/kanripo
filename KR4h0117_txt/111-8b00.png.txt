　　永嘉真覺大師證道歌¶
君不見絶學無為閒道人不除妄想不求真無明實性¶
即佛性幻化空身即法身法身覺了無一物本源自性¶
天真佛五藴浮雲空去來三毒水泡虚出没要證實相¶
無人法刹那滅却阿鼻業若將妄語誑衆生自招㧞舌¶
塵沙劫頓覺了如來禪六度萬行體中圓夢裏明明有¶
六趣覺後空空無大千無罪福無損益寂滅性中莫問¶
覔比來塵鏡未曾磨今日分明須剖析誰無念誰無生¶