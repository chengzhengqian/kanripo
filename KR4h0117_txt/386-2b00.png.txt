洗清寰宇息風煙大使蒼生䝉雨露¶
　　　題蠲上人畫¶
好山萬仞高挿空羣峯並列青芙蓉大峯突兀如盤龍¶
小峯箕踞如蹲熊峯頭雜樹亂如草凌霄獨立蒼蒼松¶
松南小逕通幽谷谷口翛翛數椽屋踈籬影射夕陽紅¶
虚牖光搖流水緑山中屋貯山中雲山中雲卧山中人¶
山中之人愛明月夢想清光眠不得起來行過曲欄干¶
石上呼童掃殘葉清風兩袖吹欲飛瓦鼎時燒紫檀屑¶