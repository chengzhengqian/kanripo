世界江山盡瑶色山翁倚檻立蒼茫一鳥不鳴山外村¶
冷光十里斷人跡玉樹皓皓横山門溪寒沙淺水煙殢¶
仙姝犯曉停風馭雪中忽憶清泠橋詩逋老去憑誰寄¶
　　　戯題出獵圖¶
朔風蕭蕭雁門道邊色寒蒼動枯草白草無邊殺氣髙¶
雲中射獵雞鳴早琱弓一聲壠水聞箭帶清哀雁落雲¶
狂盧閃襲黄龍磧狐兒横奔血路分解裘下馬平原立¶
掠地蒼鷹羽毛濕燕姬一曲隂山歌叵羅滿注羊酥汁¶