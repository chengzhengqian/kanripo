　　　池上懐王卿¶
山居捐世事佳雨散園芳入門靄已綠水禽鳴春塘重¶
雲始成夕忽霽尚殘陽輕舟因風泛郡閣望蒼蒼私燕¶
阻外好臨歡一停觴兹遊無時盡旭日願相將¶
　　　乗月過西郊渡¶
逺山含紫氛春野靄云暮值此歸時月流連西澗渡謬¶
當文墨㑹得與羣英遇賞逐亂流翻心将清景悟行車¶
儼未轉芳草空盈歩已舉候亭火猶愛村原樹還當守¶