　　　送蕭雅容郎中歸南京吏部¶
都門新酒鬱金香窈窕箏彈陌上桑烟栁千絲牽别恨¶
春花萬㸃映行裝碧山近帶金陵郭白雪清含粉署郎¶
官府日長無一事寄詩頻到五雲坊¶
　　　李縣丞之官臨皋¶
少年閭巷共嬉遊邂逅京華總白頭奉使曽持巴郡檄¶
之官仍買潞河舟嶺南翠霧含津樹海上紅霞映縣樓¶
懐抱公餘清似水題詩還憶寄中州¶