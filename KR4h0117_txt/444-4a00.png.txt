逺遊欣撫一張琴曲盡寧無百感侵白髪倚閭慈母淚¶
華箋擇句故人心幽尋不必題凡鳥卧病猶能賦上林¶
明日柴闗誰復掃莫教天外歎秋深¶
　　　過九鯉湖即景¶
草色行亭徑路賖數聲啼鳥舊烟霞千山雜出雲邊樹¶
一水長生澗底花石鼎丹成猶伏火瑶臺人去不思家¶
尋眞幸借天風便何異當年漢使槎¶
　　　明妃出塞¶