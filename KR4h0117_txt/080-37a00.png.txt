冷卧空齋内餘酲夕未消秋花如有恨寒蝶似無聊簷¶
上落鬬雀籬根生晚潮若論羇旅事猶自勝臯橋¶
　　　宿報恩寺水閣¶
寺鏁雙峰寂不開幽人中夜獨徘徊池紋帶月鋪金簟¶
蓮朶含風動玉杯往往竹梢揺翡翠時時松子擲莓苔¶
可憐此際誰曽覺惟有支公盡看来¶
　　　江南道中懐茅山廣文南陽博士¶
住在華陽第八天望君惟欲結良緣堂扃洞裏千秋燕¶