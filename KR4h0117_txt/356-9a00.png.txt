　　　雨後晚步¶
柴門雨過稻花香獨步松隂趁晚涼上疏謫来憐賈誼¶
辭封歸去憶張良山中有豹藏深霧渭曲何人釣夕陽¶
昏黑莫行林外路參差草露濕衣裳¶
　　　山莊即事¶
落職南歸逸興多倚雲閒唱伐檀歌新開池館移松菊¶
舊隠巖扉剪薜蘿細雨半坡黄犢草清風一棹白鷗波¶
林泉隔斷紅塵夢不識春城有綺羅¶