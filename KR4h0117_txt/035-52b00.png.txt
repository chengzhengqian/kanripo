三事司儀列萬方願將天地夀同以獻君王¶
　　　奉和聖製幸玉真公主山莊因題石壁十韻之¶
　　　　作應制¶
碧落風煙外瑶臺道路賖如何連帝苑别自有仙家比¶
地廻鸞駕緣谿轉翠華洞中開日月窗裏發雲霞庭養¶
冲天鶴谿流上漢查種田生白玉泥竈化丹砂谷静泉¶
逾響山深日易斜御羮和石髓香飯進胡麻大道今無¶
外長生詎有涯還瞻九霄上來往五雲車¶