姬未彘惠統危鶴書急走商山道山中潛龍始一來楚¶
歌楚舞雙徘徊撫圖令人長歎息歎息留侯真有才¶
　　　題冬日聚禽圖¶
隂風吹天天欲裂混沌怕死方愁絶潛將元氣閉重淵¶
化工倔强時偷泄附炎物態本尋常何怪衆禽争向陽¶
紅毛翠鬛莫指數醉眼僅識雙鴛鴦聲噤不聞鸜鵒語¶
羽揺空見鶺鴒忙白頭毣毣營栖息黄口飛飛恣頡頏¶
髙岡梧桐結實未待爾招吾丹鳯凰¶