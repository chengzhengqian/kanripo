斗瓢方丈雪一枕華山雲道外元無道人間别有人閒¶
中談物故静處着衣巾名利紛紛客徒奔陌上塵¶
　　　送普安徐太守赴任¶
補郡持新節醫民貯舊丹不孤明主託應使逺人安萬¶
塢花迎暖千山鳥送寒五雲重囘首髙處倚欄干¶
　　　其二¶
公才文武備得郡稱臨邊化日囘寒谷清風拂瘴煙民¶
淳稀訟牒政暇到詩篇坐對南榮木春鶯㸔早遷¶