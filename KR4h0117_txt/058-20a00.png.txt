隨縁聊振鍚髙步出東城水止無根地雲行不計程到¶
時為彼岸過處即前生今日臨岐别吾徒自有情¶
　　　衡州送李十一兵曹赴浙東¶
慷慨視别劒淒涼泛離琴前程楚塞斷此恨洞庭深文¶
字乆巳廢循良非所任期君碧雲上千里一揚音¶
　　　春日逰郭駙馬大安亭子¶
戚里容閒客山泉若化城寄逰芳徑好借賞彩舟輕春¶
至花常滿年多水更清此中如傳舍但自立功名¶