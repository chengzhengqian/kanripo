世上空嗟行路難¶
　　　歲後三日與羅叔共二邵似表弟席上分梅花¶
　　　　年後多韻得多字刻燭成¶
春風一夜如鳴鼉殘香暗粉驚辭柯新春三日駒隙過¶
花前百罸寧辭多男兒莫遣兩鬢皤舉觴不飲理則那¶
酒酣不用吳姬歌短鬚尚足供吟哦坐中鮑謝偕隂何¶
語如韶濩參鳴珂鏗鏘入耳痊沈疴豈獨使我衰顔&KR0755;¶
我今官閒得婆娑遲明更上梅花坡¶