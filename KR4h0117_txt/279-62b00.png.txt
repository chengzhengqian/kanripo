萬騎屯雲動曉沙白鷂韝翻山霧薄黄龍旗拂栁風斜¶
太平氣象同民樂南北梯航共一家¶
　　　送元復初¶
江流脉脉草離離黄鶴磯頭酒一巵報國寸心憐我老¶
論交半面識君遲正當重鼎調梅日又是長亭折栁時¶
滿載詩書歸路逺鳳城依約更相期¶
　　　萬嵗山侍宴¶
碧落鳴鑾隔世塵玉京開宴㑹星辰舞回鼇背三山雪¶