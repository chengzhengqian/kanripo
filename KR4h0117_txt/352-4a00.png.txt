惟數徐君筆最優不必掀篷掉飛雪觀圖何異在扁舟¶
　　　題三友巻¶
世人結交結貨利知君結友與人異半生締交只三物¶
對之不言心巳契偃蹇虬龍當檻蟠冰魂翠袖靜相看¶
因悲薄俗隨冷煖聊托幽芳共嵗寒願君終身勿相棄¶
豈必彈冠復聯袂苦口雖無藥石言同心實有金蘭義¶
君不見紛紛輕薄流朝作刎頸暮作仇人情真似飜覆¶
手三友貞姿寧易求¶