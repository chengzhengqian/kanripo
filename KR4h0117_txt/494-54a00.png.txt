玉蘭堂下秋風蚤幽竹黄花不負余¶
　　　阻氷潞河簡同行黄太史才伯¶
長河十月朔風悲零落貂裘不受吹氷雪峥嶸驚歲晚¶
江湖寂寞滯歸期誰憐阮籍窮途泣自笑穰侯見事遲¶
忽憶同行黄太史篝燈何處擁書帷¶
　　　次韻答徐子容學士見懷¶
霜華慘淡襲征衣闗朔蕭條雁影稀遊子天涯苦行役¶
故人歲晚惜分違還家短夢秋無賴伴客殘缸夜有輝¶