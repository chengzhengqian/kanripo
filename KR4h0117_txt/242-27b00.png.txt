上京七月燕雛飛紫菊花開露入衣雨霽關河秋意滿¶
南都應望翠華歸¶
　　附王士熙¶
　　　和馬伯庸寄袁學士¶
白雪賡歌少朱絃詠歎長天池鵾獨運霧谷豹深蔵舊¶
地收華㦸新田買石房閒情齊綺皓時論佇班揚瑚璉¶
登周廟宗彛畫舜裳西崐分顥氣南斗避寒芒六月灣¶
陽扇三秋鏡水航彈琴無俗曲辟穀有仙方玉海羞麟¶