湖水入籬山遶舍隠居應與世相違閒門自掩蒼苔色¶
過客時驚白鳥飛賣藥比常嫌有價灌園終亦愛無機¶
如何天竺林間路猶到秋深夢翠㣲¶
　　　湖上晚歸¶
卧枕船舷歸思清望中渾恐是蓬瀛橋横水木已秋色¶
寺倚雲峰正晚晴翠羽濕飛如見避紅蕖香嫋似相迎¶
依稀漸近誅茅地雞犬林蘿隠隠聲¶
　　　湖上初春偶作¶