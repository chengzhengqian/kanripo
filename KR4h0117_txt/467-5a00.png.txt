　　　小傳見托冗未果作詩以謝之¶
文逋朱謝苦君煩祗為疎慵獨負言管仲舊勞知鮑叔¶
朱清自合傳宗元藥爐夜靜窺丹母竹院春暄數鶴孫¶
還憶江頭為别處淡烟斜日水雲村¶
　　　壽楊碧川先生叔母¶
萊妻陶母任稱賢曾似夫人樂事全地隔蓬瀛才一水¶
眼看簪笏巳三傳兒童也解歌麟趾天地從教醉鶴年¶
好釀碧川供壽酒南薰嵗嵗醉華筵¶