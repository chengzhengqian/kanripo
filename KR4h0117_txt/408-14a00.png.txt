送别江頭意不堪僧房留宿快清談髩毛零落風前鷺¶
心緒悠揚水上蠶司馬竒文空自賞元龍豪氣卧能諳¶
一梳曉月催行李水自北流人自南¶
　　　次錢世恒繡衣¶
六年作郡幸清安筆興詩懷不屬官酒遇故人隨量飲¶
花當好處及時看鱸肥松水家千里馬倦梅關路九盤¶
京國舊遊如夢寐未知何日罄交歡¶
　　　送石廷堅進士出宰上杭¶