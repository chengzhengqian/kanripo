　　　獨釣寒江雪¶
一葉孤舟小生涯在釣筒羣飛看鴈陣獨立是漁翁浪¶
與頭俱白顔因酒暫紅片帆煙渚外痩影夕陽中蓬鬂¶
千莖雪蘆花兩岸風烹鱸吹荻火隔岸喚兒童¶
　　　玉斧修成月¶
我問青天月如何缺乂生氷輪看展去玉斧想修成睨¶
視柯誰執傳聞璞孰名元功無此巧素魄豈能盈兔向¶
圓時搗蟾因琢夜驚廣寒八萬户技與女媧争¶