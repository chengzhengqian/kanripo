　　　寄周平叔先生就求蒼耳子¶
周侯久不通書問夜夜滄江入夢頻五月採來蒼耳子¶
幾時分送白頭人沙頭酒熟田毛足港口船過海錯新¶
南北相望千百里老來幽獨倍傷神¶
　　　送智隠住水月禪寺¶
放船直到栖禪處萬頃湖心一鏡開緑樹鳥驚風落果¶
碧潭龍去水生苔西巖尊宿傳燈在東海髙僧杖錫來¶
今夜月明清似水大空無地着纎埃¶