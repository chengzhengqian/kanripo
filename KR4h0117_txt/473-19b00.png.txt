𤣥晏先生鶴氅衣閉門三月學蓍龜有書不敢犯天子¶
擊劍徒爾心神飛帝徳雄圖流水去五嶽勛名在何處¶
若使豪華鎮相守季倫不㓕平原夀悵望青牛紫氣紛¶
河上公兮同出秦遨遊𤣥圃三千闕藉手雲霞謝世人¶
　　　金内翰五泉歌¶
海客凌扶桑簸弄紅錦湍蓬萊坐見水清淺廻波不盡¶
流人間左綿山髙天闕峙中有飛泉噴清泚煙霧春霏¶
滄海瀾珠璣夜濺星河水灑空玉瀑翠微連瑞靄靈氛¶