泗上髙臺舊漢封昔人曽上此歌風咸陽鹿去雄圖盡¶
芒碭龍歸帝業空斷碣古苔寒雨積危基低樹夕陽紅¶
客逰到此堪乗興醉把金尊送落鴻¶
　　　蕪城¶
蕪城自古盛繁華玉輦廵逰煬帝家舊業消沈餘郡郭¶
靑山迢逓長桑麻古隄尚有亡隋栁後苑終無廢汴花¶
行客登臨多縱醉百年興廢謾空嗟¶
　　　寄池景大校官¶