早聞盤谷序昌黎今日追遊信馬蹄河出孟門知地險¶
山連王屋覺天低時當春暮花争發路入林深鳥亂啼¶
髙處不堪頻眺望邊城猶未息征鼙¶
　　　遊崆峒山¶
古殿金容鎖閴寥斷碑多是記前朝桃源已覺茫無路¶
蓬鬂誰能老不凋𤣥鶴幾年巢石竇翠華何日度仙橋¶
鼎湖龍去仙蹤逺留與山僧避俗囂¶
　　　重遊王母宫¶