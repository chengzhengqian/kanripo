看取便民橋下水滿江濃緑漲恩波¶
　　　湛泉酌餞黎丈有詩壁間遂次其韻¶
幾人林下賦歸休公獨翩然汗漫遊味道不妨寒似水¶
入時須用曲如鈎從來鄰父邀皆去底事官曹挽不留¶
後夜相從那復得月明千里故山秋¶
　　　陳府判邀遊梅關¶
庾嶺蒼蒼古復今公餘杖履愜幽尋兩崖峭壁風霜骨¶
一片清泉佛祖心靜浣世緣揮酒椀更添春色上梅林¶