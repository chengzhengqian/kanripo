　　　仙人春宴曲¶
髙樓玉珮揺春風銀槽壓雨珍珠紅天留曉月十分魄¶
飛光下照仙人宫瑶姬半醉撾鼉鼓綵鳳吹笙黄鶴舞¶
雙成翠袖織藕絲麻姑行厨擗麟脯金盤燒蠟夜未央¶
從妃進果蟠桃香坐上花開人未老他日重來花更好¶
三千年後忽相逢再約羣仙醉蓬島¶
　　　觀駱元直經進江南形勢圖¶
異時漢網疎天討胡兒馬囓江南草石頭重戍豈無兵¶