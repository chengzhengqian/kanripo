迢迢朱雀航飛葢共凌越東風石子岡芳草微徑絶生¶
公法堂在清夜貯明月囘認城郭遊春華爛晴雪長煙¶
動江隩微雲起山脅連檣去遲囘白鳥屢明滅¶
　　　題香社寺平疴湯泉¶
驪山御湯殿嵗久玉蓮傾誰謂大江北有泉温且清相¶
傳白雲竇中閟丹砂英澡濯浹肌骨沈疴亟能平豈特¶
滌吾足徑當潔吾纓築廬俯源上涵泳鳬鷗輕非復罣¶
塵網御風朝玉京賦詩投楚澤用弔懷沙生¶