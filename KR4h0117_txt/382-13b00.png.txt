雄兵一旦下吳臺楚國山河半草萊舊主已随烽火遁¶
將軍猶入故宫來秦庭泣血昭王返白苧歌長越兵逺¶
夫差夜飲欲烹龍勾踐宵衣正嘗膽零落鴟夷百戰身¶
姑蘇麋鹿謾傷神君看楚郢鞭屍客應是吳門抉目人¶
　　　送仲指揮南還¶
去年送君春已過花落鶯啼薊門路今年仍作逺遊人¶
風雪還家嵗行暮灤河半夜渡層氷千里淮陽十日程¶
揚子江頭沽酒宿薊門樹裏聽雞行到家應近元宵節¶