名勝東南數㑹稽宦途應不憚驅馳地當山水俱佳處¶
人到功名始遂時公事簡宜頻對酒客懷閒更好哦詩¶
親交誼重君恩渥北望懸知有所思¶
　　　雨中戲柬沈禹玉¶
故人名重沈休文為問秋來瘦幾分山色捲簾猶可見¶
雨聲欹枕不堪聞枯棊三百坐成隠美酒十千愁易醺¶
客裏相逢須盡興莫教他日謾停雲¶
　　　童太卿同年歸田¶