風生古栢夜傳聲為霖已副當時望報祀長懸後代情¶
聖德不刋神力䕶萬方何幸際昇平¶
　　　琅琊寺¶
此山幽勝武陵源仄徑深藏别有村篆石畫巖猶墨跡¶
廻廊寝殿但苔㾗謾勞往事懐千載且與浮生共一樽¶
混世也知隨地得伐檀能不愧殊恩¶
　　　送童用中之荆州¶
大江南泛𣺌雲平樽酒難消此日情一笑天涯殊去住¶