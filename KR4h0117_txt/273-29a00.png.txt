　　　月泉春誦¶
古木叢中息世諠老生勤學掩溪門危弦未絶人須聽¶
蠧簡多忘我欲温白兎流光分石色蒼龍擁沫騐沙㾗¶
從今更浚源頭水莫待投膠與救渾¶
　　　潮溪夜漁¶
昨夜寒潮與此通荒溪尚趂百川東行依桕樹林頭月¶
釣拂蘆花嶼畔風揷竹侵沙魚扈短篝燈映草蟹碕空¶
太公逺矣吾將隱赤鯉何書在腹中¶