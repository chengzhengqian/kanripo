　　牛頭智威禪師與慧忠問答¶
人生莫繫念念成生死河輪迴六趣海無見出長波(師/)¶
念想由來幻性自無終始若得此中意長波當自止(忠/)¶
余本性虚無縁妄生人我如何息妄情還歸空處坐(師/)¶
虚無是實體人我何所存忘情不須息即汎般若船(忠/)¶
　　洪州法達禪師述¶
經誦三千部曹谿一句亾未明出世指寧歇累生狂羊¶
鹿牛權設初中後善揚誰知火宅内元是法中王¶