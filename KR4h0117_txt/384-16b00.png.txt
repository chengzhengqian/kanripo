滄江渺渺客㠶輕楚猿嘯月過衡嶺越鳥啼煙傍柳城¶
賈傅投椷弔湘水至今流恨未能平¶
　　　同温丹徒登高萬嵗樓¶
望中雲樹逺依依傍水人家煙火㣲斜日海門潮欲上¶
西風江郭雁初飛鄉園迢遞音書隔旅泊蕭條故舊稀¶
惟有金焦山色好高依樓閣翠成圍¶
　　　寄司勲盧員外¶
書劒年來寄洛陽幾迴吟賦不成章花前誰共金樽酒¶