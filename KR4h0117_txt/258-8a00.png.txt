　　　題昌國普陀寺¶
神鼇屹立戴崔嵬俯瞰滄溟水一杯積翠自天開罨畫¶
布金隨地起樓臺祈靈漢使乗槎到傳法胡僧折葦來¶
若使祖龍知勝槩豈應驅石訪蓬萊¶
　　　知歸庵(為四明/董氏作)¶
衮衮紅塵未息機斯人何事獨知歸青山不辨將來計¶
白髪徒嗟既往非谷口雲霞隨葛屨沙頭魚鳥識荷衣¶
自慚潦到江湖表猶對旄丘賦式微¶