元龍雅望知何在康樂襟期逈不忘青草更聞詩思逸¶
碧山猶想屐痕香未承鳩杖尊桓季忽聼商山没綺黄¶
日永苔枝懸寳劍夜深寒笛起山陽毎懐載酒尋花徑¶
空憶携琴過草堂¶
　　　北邙行¶
北邙山下悲風急魂車轔轔男女泣浮生富貴能幾何¶
請君聼此薤露歌居貧艱難葬獨苦在富光輝人送多¶
山前翁仲咲相語貴賤應湏土中去新墳峩峩土猶濕¶