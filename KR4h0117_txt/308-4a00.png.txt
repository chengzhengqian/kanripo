此圖此景着意深冀北凡羣愁欲老¶
　　　胡琴行¶
館陶廵簡鄩州客煑酒烹羊留悦懌席前白髪老伶人¶
手操胡琴聲裂帛初如巖溜響秋風又若林鶯調曉舌¶
嚶嚶咿咿離鸞鳴切切嘈嘈丹鳳别座中萬壑松濤生¶
鶴夢驚迴山月白憶昔戎王馬上彈紫塞風寒霜草折¶
旃廬再鼓明姬愁黒河水淺波聲咽流落中原今㡬年¶
北鄙宫商猶未絶高山流水更無聞别恨離情轉悲切¶