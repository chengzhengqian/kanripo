傅説旁求從版築阿衡聘起自躬耕古來出處有如此¶
豈但于今應時起報効垂休竹帛間還歸重卧雲蘿裏¶
　　　題蕭彦翀雲構¶
青霄萬餘仞白雲千百重不在太行九折坂不在匡廬¶
五老峰海東髙人蕭彦翀紫髯如㦸顔如童卜居不肯¶
向巖谷乃欲結構雲之中雲下来兮栖素櫩秀色可攬¶
光纎纎曉晴潤氣拂蕙帳暮冷清隂飛竹簾鳯臺之素¶
娥為吹紫簫曲曲罷青天髙澄澄如碧玉露洗三更寒¶