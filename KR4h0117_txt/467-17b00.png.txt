　　　金陵廣上諸僚友押韻促筆催粧¶
睡起楊妃太液東海棠初試晚粧紅遏雲愛聽歌喉響¶
待月休教花影重金屋阿嬌猶對鏡玉樓翡翠未開籠¶
琵琶半掩勞呼喚司馬青衫濕處同¶
　　　陪萬五溪學憲至鴈山¶
鴈山山下惠風和野老追隨使節過海氣盡消波色定¶
楝花纔落鳥聲多林烟漠漠春將别世路紛紛髮易皤¶
借取僧房同一宿夜涼明月下庭柯¶