香茗一甌従此别轉蓬流水㡬時還¶
　　　過舊遊見雙鶴愴然有懐¶
謝公何處掩松楸雙鶴依然傍玉樓朱頂㠝岏荒草上¶
雪毛零落小池頭蓬瀛路㫁君何在雲水情深我尚留¶
他日若来華表上更添多少令威愁¶
　　　贈友人¶
鳳城煙靄思偏多曽向劉郎住處過銀燭焰前貪勸酒¶
玉簫聲裏已聞歌佳人惜别看嘶馬公子含情向翠蛾¶