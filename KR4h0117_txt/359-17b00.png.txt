仙子承恩下赤霄香風送上木蘭橈五雲光動黄金榜¶
雙鳯聲和碧玉簫石洞蟠桃開作錦銀河靈鵲駕成橋¶
歸來莫戀春容好整珮應期共早朝¶
　　　挽杭州蔣處士¶
徜徉杖屨嘯林丘白髪蕭蕭七十秋令子初承聞喜宴¶
仙翁應夢采真遊西湖誰咏寒梅月剡曲空遺夜雪舟¶
惆悵湧金門外路斜陽原上重回頭¶
　石倉歴代詩選巻三百六十上¶