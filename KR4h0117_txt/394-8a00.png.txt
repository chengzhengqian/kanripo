獨向明時早拂衣急流勇退古来稀朝雲作雨還山去¶
暮烏投林背客飛南畝秋深香稻熟西塘春暖錦鱗肥¶
黄金臺畔頻回首迢遞雲峰送落暉¶
　　　贈䝉城令方先生淵還淳安¶
引年便欲拂塵衣促駕都門賦式㣲故里遙知三徑在¶
清時今見一人歸頻過石硤尋書院閒到嚴灘上釣磯¶
龜鶴山前春正好滿川花栁映柴扉¶
　　　贈馬時宜下第還鄉¶