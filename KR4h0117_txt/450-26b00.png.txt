　　　王才舖枕上作¶
肩輿下碧岑晚市隠青林雨過溪頭枕凉生夜半衾容¶
衰驚節換夢穏愛山深自笑匆匆客將求靜者心¶
　　　𢎞治癸丑元日同實兄王仲廣何季周林廷吉¶
　　　　遊金山寺¶
客中元日試扁舟豈作尋常覽勝遊鼇極半空躋絶頂¶
龍門千丈泝驚流青山脉到波心出滄海潮來地勢浮¶
日暮梵音聽未了聊將醉墨壁間留¶