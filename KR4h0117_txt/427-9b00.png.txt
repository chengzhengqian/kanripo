有臞一夫立荒圃人云三閭問漁父楚江風景是邪非¶
而况原心越千古原心上有先王知天地可質中無疑¶
夫豈不解漁父意揚波歠醨焉用之物無滯礙能推移¶
是聖者事吾何知蒼蒼故吾山湛湛故吾水宗國如何¶
吾病矣九死侵尋無一是蒼梧帝逺天閽幽上下四方¶
徒逺遊雲驂風駕倐萬里歸來江上令人愁長揖向漁¶
父漁父難與謀誓將魚腹為狐丘君不見滄浪歌兮漁¶
父去烟霞茫茫不知處¶