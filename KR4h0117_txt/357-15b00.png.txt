千里臨分酒滿杯驛樹蟬聲将暑去闗河雁影帶秋來¶
客途有景多留咏毋惜銀箋倚醉裁¶
　　　送陳太守之任延安¶
白雲粉署久為郎千里分符荷寵光雙珮日邊辭魏闕¶
千山馬上入秦疆專城近塞塵沙静露冕行春野樹蒼¶
問俗想應勤勸課閭閻處處樂農桑¶
　　　送游通判之任荆州¶
璚林疇昔共簪花京國重逢鬢欲華巴郡幾年稱别駕¶