我來遊覽逢秋暮煙景蕭條落照中¶
　　　謁華嶽廟¶
華嶽巍巍勢獨雄層霄削出翠芙蓉紅光映日仙人掌¶
黛色連天玉女峯絶頂泉飛千尺練懸崖根固萬年松¶
四時頼爾興雲雨歴代尊崇祀典隆¶
　　　過長安故城¶
長安千載故城荒曲潦寒蕪滿未央廢宅總成芳草地¶
寢園一任野花香連村何處藏温室啼鳥渾如覓建章¶