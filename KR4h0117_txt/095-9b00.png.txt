僧話磻溪叟平生重赤松夜堂悲蟋蟀秋水老芙蓉吟¶
坐倦垂釣閒行多倚笻聞名來已久未得一相逢¶
　　　送人遊南越¶
孑然南越去替爾畏前程見説路岐嶮不通車馬行瘴¶
烟迷海色嶺樹帶猿聲獨向山家宿多應鄉里生¶
　　　懐友人¶
浮世況多事飄流毎歎君路岐何處去消息幾時聞吟¶
裏落秋葉望中生暮雲孤懐誰慰我夕鳥自成羣¶