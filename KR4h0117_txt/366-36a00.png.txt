前畦後圃花相映滿眼兒孫美如玉老人心中樂閒曠¶
時時倚杖東臯上烏紗側裹酒半酣目送飛雲度青嶂¶
吾知老人與世違東臯幽處無是非吁嗟怵迫何所為¶
世間富貴多危機¶
　　　墨竹行¶
平生不識雲心子墨妙通神有如此眼中何處脩竹林¶
湘水邊頭煙雨裏長林蔽虧天為隂鷓鴣啼斷江沈沈¶
六月南風晝不熱人家住在叢篁深九疑山帶蒼梧野¶