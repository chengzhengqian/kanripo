　　　十里牌歸後作¶
吾衰倦行邁動履如老翁仲冬風日佳偶出墟曲中田¶
家具雞黍盃酒話從容穩歩度危石緩行經怪松菜田¶
欝青翠麥隴亦葱茸興盡賦歸去亂山殘照紅¶
　　　攜夢兒同王澤寓重興院書文醉中賦此¶
亢陽日為虐携子招提遊頗解文字飲主賔相勸酬四¶
紀駒過隙廢興嘅前脩頹然北窻卧竹樹涵新秋濡毫¶
一揮洒凉颷雨颼颼薄暮酣且歌緩步歸林丘¶