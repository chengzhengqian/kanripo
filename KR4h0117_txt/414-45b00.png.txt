老髯踞石幽且貞喜君卜居若平生三更繞地星月碎¶
九夏半空風雨驚知心晏歲竹連塢過眼一春花滿城¶
斸苓有約幸無拒杖藜來尋猿鶴盟¶
　　　題歸隱巻¶
載將明月滿船歸多少田園誓豈違夾路漁樵驚識面¶
入門兒女笑牽衣家山勝似黄泥坂村酒香于采石磯¶
老向太平吾與子却因佳句憶𤣥暉¶
　　　十月十三日雨中飲長汀寺¶