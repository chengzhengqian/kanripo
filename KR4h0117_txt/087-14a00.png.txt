藍水警塵夢夜吟開草堂月臨山靄薄松滴露花香詩¶
外真風逺人間静興長明朝訪禪侣更上翠微房¶
　　　江行夜雨¶
江風木落天遊子感流年萬里波連蜀三更雨到船夢¶
殘燈影外愁積葦叢邊不及樵漁客全家住島田¶
　　　將離江上作¶
白衣歸樹下青草戀江邊三楚足深隠五陵多少年寂¶
寥聞蜀魄清絶怨湘絃岐路在何處西行心渺然¶