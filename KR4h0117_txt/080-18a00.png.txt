金墟福地能容否願作岡前蔣負芻¶
　　　和吳中書事寄漢南裴尚書¶
風清地古帶前朝遺事紛紛未寂寥三泖涼波魚蕝動¶
五茸春草雉媒嬌雲蔵野寺分金刹月在江樓倚玉簫¶
不用懐歸忘此景吳門看即奉弓招¶
　　　和夏景偶作¶
蟬雀參差在扇紗竹襟輕利籜冠斜壚中有酒文園㑹¶
琴上無絃靖節家芝畹煙霞全覆穂橘洲風浪半浮花¶