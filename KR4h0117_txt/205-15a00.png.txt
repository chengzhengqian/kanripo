烟起江南認别村恨不與君同上道歸來無伴自開樽¶
西樓獨倚黄昬月欲倩飛鴻寄斷魂¶
　　　中秋李漕冰壺燕集¶
諸亭環立一湖灣區界無多眼界寛蒼石傳爲僞劉物¶
緑波曽浴葛仙丹兩邊堤樹四時碧一片冰壺六月寒¶
咫尺雲煙接滄海須知此地有龍蟠¶
　　　南安王使君領客湛泉流觴曲水¶
横浦堂前舉一巵古榕隂下坐多時連朝好雨千山潤¶