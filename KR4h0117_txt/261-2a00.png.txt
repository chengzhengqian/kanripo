　　　青田山房為劉養愚賦¶
幽幽青田山積翠髙千尋大溪經其南白雲在山隂下¶
有隠者居卜築邃以深開門面石壁結構依松林牆古¶
薜茘長砌閒苔蘚侵簷間戲馴鹿戸外鳴幽禽花草春¶
佳冶竹木夏蕭森秋宵月照牖冬晨雪明岑塵坌詎能¶
到車馬絶過臨其中何所有乃有書與琴逍遙足忘世¶
俛仰可娯心酒熱聊自醉興來時獨吟永謝城市喧何¶
用懷簪纓¶