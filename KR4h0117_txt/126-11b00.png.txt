　　　擬杜子美峽中意¶
天入虚樓倚百層四方遙謝此登臨驚風借壑為寒籟¶
落日容雲作暝隂峴井北抛王粲宅楚衣南逐女嬃砧¶
十年不識長安道九籥宸開紫氣深¶
　　　春宴行樂家園¶
園芿初乾小雨泥飲壺逰屐况親攜身輕早蝶千回舞¶
技癢新禽百種啼乗飲草茵侵坐軟畏風桃綬向林低¶
陽暉自有留人意銜照髙樓未遽西¶