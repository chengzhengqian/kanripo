錢塘十月交清霜落江水芙蓉蘸澄波顔色勝桃李可¶
憐桃李三月花紅雲碧霧競繁華亦知霜霰饒寒苦素¶
心所好何咨嗟君今五十已有餘南嶲猶乗郡守車強¶
賦幽花贈君别臨觴三歎意踟蹰¶
　　　京師三月謝張愈光惠料絲燈¶
客從滇南來京師遺我采燈光陸離伊誰鬼物歘作此¶
玉縷細滑明玻瓈媧皇煉石結靈液織女摛錦盤文絲¶
蒼龍㧞髯老蛟泣畢獻技巧争神竒空齋秉燭試張設¶