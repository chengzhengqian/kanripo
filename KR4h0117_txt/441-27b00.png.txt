宫佳晨崇朝叅樗材叨郎曹行藏期無慚殷勤摩穹碑¶
神功應周諳清遊憐吾曹新詩題山菴¶
　　　聞蟬賦别送李古冲吏部¶
珠宫擅虚敞灌木饒蕭森蘿縈古洞匝不受煩暑侵有¶
客逺行邁於焉洗塵襟暌違寧足道宛如辰與參壺觴¶
甫交錯清風遺好音悠揚重凄惻對此誰能任緬懐物¶
理微髙潔諧夙心曉吸沆瀣零暮止松桂隂飛鳴亦自¶
適伺者徒相尋因之深有感聊以調吾琴願君崇令德¶