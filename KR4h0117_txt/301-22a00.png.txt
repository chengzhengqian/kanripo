自陳九原何由作履此霜露晨寜不心如灼¶
　　　擬崔顥長安道¶
長安道上春如綺朝來冠盖奔流水誰人不畏霍家奴¶
甲第豪雄連戚里望中車馬多如雲衞青新拜大将軍¶
腰間金印懸紫綬門前翠盖擁朱輪将軍自是椒房寵¶
由來天幸承恩重侍獵長楊赤羽旗陪遊上苑黄金鞚¶
道傍青青楊栁垂五陵年少多光輝蘭堦珠彈鳴珂去¶
桞市銀燈夜醉歸香塵百里花如霧乳燕雙雙春欲暮¶