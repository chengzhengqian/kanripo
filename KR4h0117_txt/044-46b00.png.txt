　　　秋登巴陵望洞庭¶
清晨登巴陵周覽無不極明湖映天光徹底見秋色秋¶
色何蒼然際海俱澄鮮山青滅逺樹水緑無寒煙來帆¶
出江中去鳥向日邊風清長沙浦霜空雲夢田瞻光惜¶
頽髮閱水悲徂年北渚既蕩漾東流自潺湲郢人唱白¶
雪越女歌采蓮聴此更腸斷憑崖淚如泉¶
　　　入彭蠡經松門觀石鏡緬懐謝康樂題詩書遊¶
　　　　覽之志¶