合神明無古今登城見遺廟日夕空悲吟¶
　　　懐陽給事¶
宋氏逺家左豺狼滿中州陽君守滑臺終古垂英猷數¶
仞城既毁萬夫心莫留跳身入飛鏃免胄臨霜矛軍命¶
在旗下僵尸横道周義風激河汴壯氣淪山丘嗟爾抱¶
忠烈古來誰與儔就烹感漢使握節悲陽秋顔子綴清¶
藻鏗然如素璆徘徊望故壘尚想精魂遊¶
　　　秋日登郡樓望贊皇山感而成詠¶