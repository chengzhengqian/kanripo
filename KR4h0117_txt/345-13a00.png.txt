　　　合州寫懐¶
水合交層浪峰回出翠鬟雲隨村艇去鷗趂洑流還斗¶
酒相忘甚寸心如此閑不應篷底醉過却釣魚山¶
　　　送人作合瀛縣¶
邳城東去路何處是瀛洲落木山容痩晴天海氣浮車¶
輪應暫住樽酒迭相酧知爾才名盛微邦不乆留¶
　　　七月十七日駕還自塞北¶
六軍歌舞上金臺聖主親巡玉塞回簫管逺隨雙鳯下¶