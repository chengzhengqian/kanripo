清晨泛中流羽族滿汀渚黄鵠何處來昂藏寡儔侣飛¶
鳴無人見飲啄豈得所雲漢爾固知胡為不輕舉¶
野人頭盡白與我忽相訪手持青竹竿日暮淇水上雖¶
老美容色雖貧亦閒放釣魚三十年中心無所向¶
南登滑臺上却望河淇間竹樹夾流水孤城對逺山念¶
兹川路濶羨爾沙鷗閑長想别離處猶無音信還¶
東入黄河水茫茫汎紆直北望太行山峨峨半天色山¶
河相映帶深淺未可測自昔有賢才相逢不相識¶