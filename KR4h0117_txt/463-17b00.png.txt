眼底豈無鷗鷺儔不是知心肯相恤因之忽動連枝思¶
臨題無語傷心曲¶
　　　送方質甫歸蘭谿¶
無限留連意長亭盡一巵潮添梅雨歇暑薄栁風微行¶
色縁詩壯離舟趂醉移并州故鄉景能不介心思¶
　　　東溪為葉司訓玉題¶
夙愛朝宗水東溪結數椽閒垂嚴子釣晴放米家船花¶
謝隨春漲鷗眠趂曉天宦途憶佳景幾度夢中還¶