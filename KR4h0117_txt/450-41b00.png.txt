五月湘隂歴萬峰偶因佳節憶閩風剥殘角黍羔肪白¶
摘下楊梅火齊紅蒲草嫩香浮竹葉海山脆玉出筠籠¶
臺江最是繁華地鼔吹喧闐夕照中¶
　　　重九日寓安化分司懐蘭谷兄用潘邠老句¶
滿城風雨近重陽舉目江山是異鄉對景最傷尋菊伴¶
登髙難醉泛萸觴霜侵鬂髪心空壯露下蒹葭道且長¶
海上南山秋正好向來三逕未應荒¶
　　　樓上次西泉¶