　　　居庸疊翠¶
重闗深鎖白雲收天際諸峰黛色流北枕龍沙通絶漠¶
南臨鳳闕壯神州煙生睥睨千巖曉露濕芙蓉萬壑秋¶
王氣自應成五色龍雲長傍日邊浮¶
　　　章江曉渡¶
月落西山欲曙天渡頭人語古城邊鐘聲杳靄臨江戍¶
帆影參差隔浦船㡬處蘼蕪深夕露萬家楊柳嚲晴煙¶
年年過客頻來往誰向東流歎逝川¶