攜壺更醉湖山上白髮重逢又一年¶
　　　是歲閏九月再泛¶
剛喜重陽臨閏月不辭老病復登臺多情秋色依前在¶
有待籬花故晚開佳節從知難再值青山端不厭重來¶
畫船記取横塘路十里笙歌載月回¶
　　　已酉除夕¶
八十衰翁仍送歲罏薰燈影共婆娑青雲志業消都盡¶
白髮光隂得最多天地勞生空蠧簡江湖得意有漁簑¶