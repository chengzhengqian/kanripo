野老還知謁縣官隔葉比聞啼鳥好朝陽行見起栖鸞¶
吾儕共沐恩波濶謾倒金罍恣合歡¶
　　　和總戎高徳輝韻¶
皇圖鞏固如磐石何事邊情日報來小醜安施觀鼎釁¶
長城終是挿天開征西人望輪臺詔直北誰當鎖鑰才¶
一别春明驚嵗改幾迴封事夢中裁¶
　　　和尹太宰公歸田韻¶
藻鑑當年黄閣舊杖藜今日白頭新蓴鱸適興非嫌貴¶