半在雲霄半林壑浮世難逢匠石過空餘滿地清隂多¶
明堂不作歳云暮松兮松兮柰爾何¶
　　　送庶吉士鍾美宣乃叔還番禺¶
逺謁鑾坡署殷勤訪阿咸羊城勞客夢潞水問歸㠶荔¶
子紅垂屋榕隂翠遶巖品題應有句珍重示來緘¶
　　　送楊汝介奉其父考功公之命歸省祖母¶
逺奉嚴君命重闈問起居異鄉頻有夢故國久無書潞¶
渚氷消後都門酒盡初愁心關去住臨别重躊躇¶