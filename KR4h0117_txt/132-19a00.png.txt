玉帳前茅舉銅魚左契分平生公望著期月政聲聞陌¶
上壺漿溢潭邊花氣曛遥知待新將民物兩欣欣¶
　　　送燕諫議知潭州¶
長沙地饒美賈誼獨傷悲自古臨榮辱㡬人無怨咨使¶
君擁符節大艦出江湄意氣陶然樂應無弔屈辭¶
　　　送李益之侍郎致政歸廬山(益之好談禪/故效其語)¶
儒業金章貴歸心白鶴孤江山依舊在軒冕曏來無嘯¶
詠誰當共登臨未索扶浩然知此樂迥與世人殊¶