嫣薰蘭破輕輕語直教銀漢墮懐中未遣星妃鎮來去¶
濁水清波何異源濟河水清黄河渾安得薄霧起緗裠¶
手接雲軿呼太君(右夏/)¶
月浪衡天天宇濕凉蟾落盡疎星入雲屏不動掩孤嚬¶
西樓一夜風筝急欲織相思花寄逺終日相思却相怨¶
但聞北斗聲廻環不見長河水清淺金魚鏁斷紅桂春¶
古時塵滿鴛鴦茵堪悲小苑作長道玉樹未憐亡國人¶
瑶瑟愔愔藏楚弄越羅冷薄金泥重簾鈎鸚鵡夜驚霜¶