凉月始臨仲園亭啟宴來客逢皆舊好花對即新開江¶
鯉為林饌朱霞趂客杯秋風彫柳色何得管中催¶
　　　陳園三月之宴¶
翠苑韶華麗綃衣物候和春花催夏放夕鳥換朝歌杯¶
緑承芳草筵紅接綘河平生掩窮巷情為辟疆多¶
　　　朱陽館步至陶隠居墓傍¶
福地長謡罷陽春窈窕逰花深朱陽館栢古玉晨樓石¶
頌今猶在龍芝何處求白雲持不可嶺上自悠悠¶