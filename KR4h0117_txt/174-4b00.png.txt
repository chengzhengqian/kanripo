　　　寄題向撫州采菊亭¶
一葉起秋色衆綠凋嵗華耿耿霜露餘卜此黄金葩西¶
風滿天地孤芳照塵沙慇懃開小築花氣日夕嘉落英¶
楚纍手東籬陶令家兩窮偶寓意豈必真愛花不如亭¶
中人一笑了天涯采采勿虚度門前欲髙牙¶
　　　古風上湯丞相¶
抱琴遊孔門豈識宫與商古曲一再行乃雜巴人倡知¶
音顧之笑觧絃為更張歸來掩闗卧氷炭交愁腸平生¶