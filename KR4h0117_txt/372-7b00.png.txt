解鞍日暮宿山城無那西風送雨聲漏逺不聞宵柝警¶
館荒惟對夜燈明衾依古簀吟邊冷葉響虚窗夢不成¶
遥想江南知己别相思多少故人情¶
　　　元夕觀燈應制¶
元夕春回不夜天鰲峰髙聳御筵前瓊花滿綴蓬壺樹¶
玉蕋平開太華蓮萬井笙歌來錦綉五雲樓閣儼神仙¶
小臣何幸䝉恩賜恭祝皇圖億萬年¶
　　　送人還鄉¶