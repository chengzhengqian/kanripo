行思上國功謾言千里别還擬一樽同¶
　　　江右囘寄德新弟¶
武陽携手淚沾巾遙望閩南即海濱月色却隨歸去雁¶
雪花偏逐逺行人夢迷池草増惆悵吟對溪梅轉逼真¶
謾倚東樓發長嘯芸忩燈火好相親¶
　　　宿鯉湖靈宫有懐栢崖兄長¶
春光㡬度卧煙霞獨歩仙巖景更嘉棋局驚殘蝴蝶夢¶
天風吹破杜鵑花珍珠流落百千尺環珮聲聞三兩家¶