自剪青荷製作裳㡬曲枯桐秋月白一竿脩竹暮煙蒼¶
鏡湖原是吾家水還擬扁舟泛渺茫¶
　　　述懐¶
壯歳辭青瑣還山坐白雲天時看代謝世事斷知聞菽¶
水奉慈母詩書教後昆未能㤀鄙陋嘗獻野人芹¶
　　　讀書¶
清晨起坐小茅堂萬事無關一炷香展巻細觀前聖奥¶
馳名敢學世人狂也知老病年光促争柰詩書意味長¶