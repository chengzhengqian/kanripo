　　　留别翰林諸公¶
黄金闕下脱朝簪便理歸舟載緑琴竹葉縱教臨别意¶
葵花難展向陽心煙霞谷口耕春雨松桂巖前憩夕隂¶
自愧不才終逺去故人毋訝玉為音¶
　　　奉寄巫總戎¶
将軍坐嘯靖三邊鵲印纍纍肘後懸玉帳分弓宵射虜¶
黄沙列卒嵗屯田元戎昔著條侯令儒将今誇卻穀賢¶
江左野人從白首要看勲業上凌煙¶