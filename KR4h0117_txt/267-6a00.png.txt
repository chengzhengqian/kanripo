　　　山亭宴坐懐西峰諸友¶
荒溪無來軌山亭逈且深清風左右至夏木靄繁隂飛¶
飛雙珍禽喈喈流好音懐君青霞珮歴亂朱絃琴惟應¶
西峰月可以喻同心¶
　　　經采石望太白墓¶
采石多名酒苔磯水自香昔年李太白於此屢銜觴失¶
意長安道狂歌入楚邦雲煙揮翰墨宫錦製衣裳醉骨¶
埋青嶂荒祠帶夕陽余亦忘機者翩然辭帝鄉田園蕭¶