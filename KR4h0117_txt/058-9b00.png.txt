未迴遐矚空寂寥¶
　　　答韓愈李觀别因獻張徐州¶
富别愁在顔貧别怨銷骨懶磨舊銅鏡畏見新白髮古¶
樹春無花子規啼有血離絃不堪聴一聴四五絶世途¶
非一險俗慮有千結何客步大方驅車獨迷轍故人韓¶
與李逸翰雙皎潔哀我摧折歸贈詞縱横設徐方國東¶
樞元戎天下傑禰生投刺逰王粲吟詩謁髙情無遺照¶
朗抱開曉月欲識丈夫心曽將孤劒說¶