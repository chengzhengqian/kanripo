萬箇琅玕逺俗氛上人趺坐畢朝曛秋隂覆地長疑雨¶
寒色浮空半是雲開徑已看通窈窕題詩頻得挹清芬¶
東林浄社如堪結容我蒲團半席分¶
　　　奉和石門梁先生原寄韻¶
掛冠歸隱謝朝班天闕龍鱗不復攀林下一篷冬聼雪¶
樓中半榻日看山宦情流水蒼茫外詩思飛雲縹緲間¶
幾度相思清夢裏皤然鶴髮映童顔¶
　　朱夢炎(字仲雅進賢人/仕至禮部尚書)¶