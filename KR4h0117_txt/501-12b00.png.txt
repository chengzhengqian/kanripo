　　　贈前山蔡行人¶
左手握靈蛇右手遏狂瀾少年不經意坐轉爐中丹入¶
巷聞清風出門見顔色白馬紫障泥擁道來相識¶
　　　懐𤣥秀樓十二景¶
三星皆筆壘少湖真墨池正月蘭藹息東風吹鬢絲¶
梅香夢中化夭桃帳前起燕子掠緑莎銜絮落烏几¶
青巖結紫霧渌水隔梨花沙鳥一行起連天白雪斜¶
四月不見湖但見萍草緑細雨林膏香鶯聲亂百谷¶