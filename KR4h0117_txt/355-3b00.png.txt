整斾龍臺曉分擕岊水濵扁舟應棄越百里又之秦畫¶
鷁愁中逺垂楊别後新杜門閒夕照孤榻藹香塵鴻鵠¶
寧無侣窮居固絶隣多君終我顧在世有誰倫青草同¶
心逸梅花入夢頻七峯天外壁雙劍水南津望極徒增¶
悵愁多不為貧横經苦長夜坐井度芳辰餘澤留蓬蓽¶
移光耀縉紳爛雲開富域積雨藹東閩物候隨飛鳥歸¶
期老此身蘇門記橙橘張翰誤鱸蓴迎旭樓前月金鰲¶
頂上春范張鷄黍在徃事擬堪陳¶