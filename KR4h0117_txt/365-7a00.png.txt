阮籍性嗜酒嵇康不言錢二公生頗異誰云賢不賢我¶
無嗣宗才亦無夷甫權懶向陌中走秪愛山中眠釀泉¶
成美酒作詩成長篇求道心是道脩仙身是仙不蘄皇¶
命召須待玉音宣何時出世間騎鶴上青天¶
　　　春晝¶
刺桐花開春晝長粉蝶雙飛過短墻萬彚喧囂誰張主¶
布谷催耕春正忙黄鸝啼散暮天碧白鳥㸃破春山蒼¶
三春可景好人意安得長䋲繫太陽大哉化工陶萬物¶