　　　送蔡齊賢叅政行省福建兼簡王都尉¶
近臣持節鎮閩中藩府東南控制雄率土已歸新版籍¶
濟時還屬舊勲庸天開百粤蠻烟曉地接三山海日紅¶
聖主宵衣勤政理太平思與遠人同¶
　　　送楊希武叅政行省山西¶
嘉謨碩畫合居中出入宣勞屬望隆纔駕六軺居薊北¶
還飛雙斾去河東晉侯舊賜提封遠漢相新瞻秩望崇¶
廊廟待公歸補衮邊陲暫遣播皇風¶