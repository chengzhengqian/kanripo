雅含歌調譜難傳令人倚樹立不倦欹枕抛書起又眠¶
况復流泉當户外匣琴終日懶揮絃　　右鳥聲¶
　　　次韻寄題俞司諫國昌待曙樓¶
櫺軒髙架絶塵霏銀燭燒殘萬籟稀清禁似聞聲動鑰¶
明河漸見影承暉捫心黙感時難際觸事寧禁思欲飛¶
更倚雲梯增悚惕君王勤政正宵衣¶
　　　次泉翁二月廿五日聴松菴韻¶
軟輿輕葢度幽林一路紅芳襯緑隂飛盡茶煙知日午¶