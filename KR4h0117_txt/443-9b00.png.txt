　　　夏日即事¶
紫禁沈沈清晝永天上蓬瀛隔塵境春風披拂萬年枝¶
玉砌葵花傾日影九重勤政念羣臣親見恩波出内頻¶
綵縷五文頒煥爛朱櫻萬顆賜圓勻荷開太液香迎輅¶
幾㸃閒鷗紆聖顧詞林擬獻清暑歌尚方又進金莖露¶
小臣飽食荷恩光正憶鋤禾農父忙田間翹首望霖雨¶
願借天瓢灑萬方¶
　　　松亭避暑¶