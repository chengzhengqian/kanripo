近卜孟家鄰簞瓢不厭貧闗河今夜月兄弟異鄉人對¶
酒傷春晩思家入夢頻明朝又分手客路孰相親¶
　　　登四明郡城東樓¶
越州開霽色城上獨登攀萬室烟中樹千峯雨後山江¶
橋潮汐急海嶼水雲閒東望三仙島滄溟杳靄間¶
　　　晚次曹娥江¶
山静孤雲歛沙虗夕照明隔江漁火淡入夜海潮驚廟¶
重曹娥孝碑雄魏武名開窗對新月獨酌見幽情¶