蒼梧之南湘水頭烟波逐客増離憂重瞳葬去閟白日¶
雙娥貞佩揺清秋江空夜聞鬼對泣泣罷仍為鼔瑶瑟¶
瑟聲漸杳江聲長丹楓墜影霜華白臨江被髪招帝魂¶
拔劔欲斫東流奔東流無窮帝不返嗚呼薄俗奚由敦¶
　　　感古引¶
建安天下如潰𤓰一榻之外非吾家黄屋飄颻定何許¶
龍為魚兮鼠為虎老瞞詐力敢欺天朶頥羊鼎方垂涎¶
紫髯將軍一攘臂控荆引越三千里慷慨山東大耳兒¶