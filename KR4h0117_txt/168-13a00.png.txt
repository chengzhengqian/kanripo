　　　和君時余未至君時言有羣鵲集¶
舊重千金諾元為五日期水清氷破玉巖潤石凝脂命¶
駕不嫌遽舎車空悔遲多慙無道力有徃鵲先知¶
　　　和君時弟韻¶
流火退縮金盛强郊原日夜生寒凉棃垂栗皴橙柚香¶
田家笑語炊黄粱山水秀澈摇秋光重巖細菊斑斑黄¶
萬象呈露無遯蔵時和嵗豐辰亦良脂車與子逰上方¶
吐論縦横氣軒昻書帙羅列圗畫張睥睨孔孟窺虞唐¶