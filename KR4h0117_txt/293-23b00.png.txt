　　　清明呈館中諸公¶
新煙著栁禁垣斜杏酪分香俗共誇白下有山皆繞郭¶
清明無客不思家卞侯墓上迷芳草盧女門前映落花¶
喜得故人同待詔擬沽春酒醉京華¶
　　　送易左司分省廣西¶
朝廷特念逺民深畵省分官出桂林油幕乍開依漢節¶
卉衣時到貢蠻金四時花發山多暖半日嵐開市尚隂¶
虞帝祠前黄竹裏相思莫聽鷓鴣吟¶