却嫌雲月多僧氣黄金布地非所榮幸有白蓮同臭味¶
朅來移植向書寮灌溉栽培暮復朝芳心一㸃亦傾日¶
祗縁顔色不似茙葵嬌從今永結林泉趣尚賴騷人屢¶
相顧豈無周子愛蓮心正乏逋仙詠梅句名園嘉草多¶
艷紅繁華嗜好人皆同歌扇纔抛海棠月舞衫又捲薔¶
薇風兹晨清賞元非偶作詩遺問情何厚吟邊酒畔得¶
從容一種幽情為君剖不願移栽向月宫瑶室徧開丹¶
桂叢不願揚州比竒植瓊花亦是傾城色安得相携水¶