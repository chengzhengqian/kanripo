金釵送酒看分行荆娥妬月俄行雨趙女停絃慢遶梁¶
莫道西巖容易墮朱簾徐捲爛銀床¶
　　　過鄭六升不遇¶
欲作春風上國游尋君東海話離憂烟波自剪西牕燭¶
絲管醉眠何處樓五夜不逢黄憲面百壺那解長卿愁¶
平生國士青君眼老矣猶能一笑酬¶
　　　答日本使(姓橘名省佐/相國寺僧)¶
日邊来處幾何時聞說占申復到寅遥仰北辰趨帝座¶