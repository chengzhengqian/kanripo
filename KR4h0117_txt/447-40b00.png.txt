波濤臨川想維楫履坦合自咎長吟詠匏葉¶
　　　山夜¶
孤月上東岫白鶴激秋唳凉風振溪壑林影䬃揺曵山¶
居木深靜夜氣復澄霽㝠心向千古𦕈焉託眞契¶
　　　田園雜詩五首¶
朝陽曖秋木凝露未即晞翩翩啄榴鷽自驚集復飛衆¶
穡既登載我事亦漸稀晨興坐東牖兀然對紅薇噭噭¶
一白鶴北逝將疇依忍兹稻粱辰而汝甘長飢¶