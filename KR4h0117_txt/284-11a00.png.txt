明日洞庭開霽色買魚沽酒且追歡¶
　　　遣子槃往華容族間種田寄安卿章士明¶
樽酒西郊慰逺還梅花春意正相關幽栖只好山林下¶
至樂無如畎畆間為說柴桑三徑在肯容莘野一犂閒¶
斯文更有殷勤祝烱烱明珠照二鬟¶
　　　寄都昌胡君茂處士¶
東匯清川接翠巒故人茅屋此中安元龍湖海藏胸次¶
司馬江山繞筆端幾樹落花春送雨一簾飛瀑暮生寒¶