　　　李憑箜篌引¶
呉絲蜀桐張高秋空山凝雲頹不流江娥啼竹素女愁¶
李憑中國彈箜篌崐山玉碎鳳凰呌芙蓉泣露香蘭笑¶
十二門前融冷光二十三絃動紫皇女媧煉石補天處¶
石破天驚逗秋雨夢入神仙教神嫗老魚跳波瘦蛟舞¶
呉質不眠倚桂樹露脚斜飛濕寒兎¶
　　　殘絲曲¶
垂楊葉老哺鶯兒殘絲欲斷黄蜂歸緑鬢年少金釵客¶