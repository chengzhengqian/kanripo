南昌城郭枕江烟章水悠悠浪拍天芳草緑遮僊尉宅¶
落霞紅襯賈人船霏霏閣上千山雨嘒嘒雲中萬樹蟬¶
怪得地多章句客庾家樓在斗牛邊¶
　　　桐廬縣作¶
錢塘江盡到桐廬水碧山青畫不如白羽鳥飛嚴子瀬¶
緑簑人釣季鷹魚潭心倒影時開合谷口閒雲自巻舒¶
此境只應詞客愛投文空弔木𤣥虗¶
　　　夏口行寄婺州諸弟¶