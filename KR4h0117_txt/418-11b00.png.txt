團團餅餌家家如矮屋仰觀殊不稱望裏撑空木最高¶
上施平板還加釘已好樓居仍好客主人引我凌飛磴¶
解衣裭帯重留延案上珍腴已先飣須臾衆客報齊來¶
一笑頻忘腰折磬庾公故事擬重修亦復平生無淺興¶
少焉月轉簷楹間起傍朱闌時一凭俯觀南苑白茫茫¶
素練平鋪日難暝中山地近兎毫分巨海波浮蚌胎孕¶
舉瓢便可酌河水着屐那能絶泥濘椽筆誰將華榜題¶
兹樓只合名超勝置身如在太湖心萬斛龍驤初下矴¶