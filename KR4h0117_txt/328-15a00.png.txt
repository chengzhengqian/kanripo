主人勝賞敧紗帽酒力微時正倚欄¶
　　　剪韮亭¶
種得嘉蔬近草堂園丁相報已堪嘗叢叢漫度黄金剪¶
葉葉齊盛紫竹筐一握風絲随手嫩千條露帶入㕑香¶
杜陵風味曽同賞雨夜悠悠入醉鄉¶
　　　暮春有懷鄒洪逺¶
好客當年孰與倫吟樽滿滿貯芳春生憎繡幄花無語¶
故倩雕籠鳥喚人歌扇雙揮金蛺蝶舞茵齊壓玉麒麟¶