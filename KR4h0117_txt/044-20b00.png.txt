　　　夕霽杜陵登樓寄韋繇¶
浮雲滅霽景萬物各秋容登樓送逺目伏櫪覩羣峰原¶
野曠超緬闗河紛錯重清輝映竹日翠色明雲松蹈海¶
寄遐想還山迷舊蹤徒然迫晩暮未果諧心胸結桂空¶
佇立折麻恨莫從思君達永夜長樂聞疎鐘¶
　　　秋山寄衛尉張卿及王徴君¶
何以折相贈白花青桂枝月華若夜雪見此令人思雖¶
然剡溪興不異山隂時明發懷二子空吟招隱詩¶