　　　和鄭奉常先生讌集詩韻¶
我生空負月臨奎文學何曽遂昔期栁子未成非國語¶
匡衡徒患作人師探珠赤水欣同調結屋青蘿得所依¶
泉石要為中世托姓名那料九重知東西御饌嘗分賜¶
出入天門更不疑虎籞霜嚴威閃閃龍樓日轉影祁祁¶
年華自覺隨流水造化誰言類小兒别夢屢形分講席¶
歸田一似舊遊時常隨采蕋衣霑霧幾度尋花屨帶泥¶
投老幸知同臭味此生端不慕輕肥芳筵夜秩桮行數¶