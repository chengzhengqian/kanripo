遮莫淮南供給重逢人猶説好維揚¶
　　　邳州¶
青山一髮見邳州落日雲迷故國愁父老空傳黄石在¶
仙人已伴赤松遊乾坤不信無清氣河水胡為尚濁流¶
野樹昬鴉棲未定數聲哀角起髙樓¶
　　　漷州望古北居庸諸山¶
古北居庸一望中風沙滿眼亂芙蓉曦車夜轉崑崙脊¶
華葢隂移太乙峰金口水流終到海玉泉雲起又随龍¶