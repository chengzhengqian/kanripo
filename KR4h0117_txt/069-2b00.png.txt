一逕逗霜林朱欄繞碧岑地盤雲夢角山鎮洞庭心樹¶
白看煙起沙紅見日沉還因此悲屈惆悵又行吟¶
　　　題贈仲儀上人院¶
星霜幾朝寺香火靜居人黄葉不經意青山無事身度¶
生臺上律結座履中塵自說一時課别來詩更新¶
　　　題山水障子¶
一見秋山色方憐畫手稀波濤連壁動雲物下簷飛嶺¶
樹冬猶發江帆暮不歸端然是漁叟相向日依依¶