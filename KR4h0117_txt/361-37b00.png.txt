翠鬟二八秦宫女學得吹簫作鸞語芙蓉帳暖䕶春香¶
十二樓頭弄雲雨簫聲飄飄度彩霞好風送上仙人家¶
仙人特遣雙鳯下載入秦宫看桂華桂華零落秦宫冷¶
十二樓頭空月影寒螿夜夜斷人腸雙鳯不來雲路長¶
　　　清樂軒¶
無心渉是非水屋掩柴扉俯檻池魚躍開門野鷺飛松¶
花釀臘酒荷葉補秋衣向晚看山去孤笻歩落暉¶
　　　田家¶