世傳南畝丹青好筆底天機不草草疊嶂層巒㸃染間¶
咫尺芙蓉挿晴昊白雲漲雪落溪中溪流宛與仙源通¶
波光水色互掩映煙霏霧靄紛濛濛雞不鳴兮犬不吠¶
山人不識王侯貴茅簷旭日上三竿借問此時曽起未¶
一聲啼鳥春晝長門前綠樹森成行竹籬苔徑輪蹄絶¶
臨風坐落松花香蒲東任君有髙致此景分明在胸次¶
人間山水已熟看只今又欲浮淮泗淮南山水天下竒¶
我生時時夢見之少年失脚紅塵裏縱有髙懷何所施¶