研朱為寫紅叱撥喚起杜陵為我歌¶
　　贈張鍊師歸鳴臯¶
寶匣龍章御勑開仙師辭闕返蓬萊鳳池劍影随雲化¶
鶴背松聲帶月回火候不須調藥竈仙名今已著丹臺¶
柏枝燒罷應多暇報我藍田長玉栽¶
　　　題推篷圖¶
記得當年訪老逋扁舟載雪過西湖香浮水面涵清淺¶
影落篷窗半有無玉樹忽驚春漏泄氷花相照月糢糊¶