容消白玉秋賦費黄金千古長門月那能照妾心¶
　　　擬和太常韋主簿五郎寓目¶
謾說秦關百二重夕陽回首露臺空參差碧樹迷行殿¶
重疊青山繞故宫小苑啼鶯留醉客邊城遊騎獵元戎¶
當時獻納甘泉裏更有何人賦最工¶
　　　擬積雨輞川庄¶
經旬煙雨暗東菑荷蓧空林路欲迷田畯乗春催布糓¶
山妻當午餉蒸棃桃花水滿鸕鷀下桑柘隂深戴勝啼¶