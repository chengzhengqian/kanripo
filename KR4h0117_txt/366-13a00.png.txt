西崦幽居好新圖見巨然庭花妍露夕山果熟霜天路¶
隔王官谷人疑阿對泉何因營此地一榻寄安禪¶
　　　寄揚州僧綱彛長老¶
秋來淮上夢幾度到江都綺閣真虚幻瓊花定有無海¶
田豐黍稷野水足菰蒲悵望天東月清光永夜孤¶
　　　送管時敏¶
相見驚新嵗論交感舊遊春風揚子宅明月庾公樓白¶
雪詞難並青雲志已酬别情何所似不盡楚江流¶