　　　入少宻谿¶
雲峰苔壁遶谿斜江路香風夾㟁花樹宻不言通鳥道¶
鷄鳴始覺有人家人家更在深巖口澗水周流宅前後¶
遊魚瞥瞥雙釣童伐木丁丁一樵叟自言避喧非避秦¶
薜衣耕鑿帝堯人相留且待雞黍熟夕卧深山蘿月春¶
　　　立春日内出剪綵花應制¶
合殿春應早開箱綵預知花迎宸翰發葉待御筵披梅¶
訝香全少桃驚色頓移輕生承剪拂長伴萬年枝¶