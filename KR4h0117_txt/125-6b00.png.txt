吏隠金門秖似閒退朝窮巷懶開闗經年不到公卿宅¶
五日空隨侍従班禁漏出花寒歴歴御泉通市細潺潺¶
功名未立年猶少争忍攜琴去舊山¶
　　　送郝校書従事相州¶
提筆従戎別帝鄉官清兼領校書郎将軍幕下紅蓮媚¶
詩客袖中丹桂香吟倚旌旗春過雨醉聴刁斗夜含霜¶
金臺莫作多時計非久應歸振鷺行¶
　　　送夏侯正言奉使江南¶