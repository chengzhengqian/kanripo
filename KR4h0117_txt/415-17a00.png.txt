掃軌柴籬靜披荆拄杖來大都無徑入小第為山開海¶
月臨書幌松雲下釣臺滄江起龍臥噴薄夜風雷¶
　　　病歎¶
舊恙秋頻作年深頗厚虞藥爐妻子厭茶話里隣疎水¶
棘荒平嶼風茅巻敝廬乗除有前命薄累送閒居¶
　　　又¶
鍼石功何奏寒邪症轉竒回腸夢中斷老淚枕前知掃¶
戸曽今雨防身已後時一燈情外事明滅䕶餘悲¶