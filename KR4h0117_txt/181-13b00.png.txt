似聞幕府資竒畫好借雄風㺯羽翰¶
　　　同詹明誠傅茂元遊晞真館有詩因次韻¶
橘柚垂紅古觀秋歸途邂逅得尋幽晴沙散策隨山遠¶
夜月囘船信水流勝處無詩端可恨他時有酒更來遊¶
相陪二妙平生友老矣襟期共一丘¶
　　　㑹蔡子思張叔獻二教授¶
膠庠夙昔記追隨物變時移萬事非曉闕風煙征騎滿¶
夜窗燈火故人稀中郎秉德無瑕纇平子談經有肻歸¶