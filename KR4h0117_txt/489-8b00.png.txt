衰疾朝慵起荆扉晝始開雲閒不飛去鳥倦却知回果¶
熟從人摘松踈擬復栽狂歌白日暮誰與詠歸来¶
　　　春日偶成¶
二月春光好村村景物賖緑垂烟外栁紅綻雨中花倚¶
杖登危嶠提壺坐淺沙萬縁知有分隨處即為家¶
　　　車田阻雨¶
松栢車田路無人問索居青氊懷舊物黄巻接新書暝¶
色春愁外栱聲午夢餘相看諸阮在風雨共茅廬¶