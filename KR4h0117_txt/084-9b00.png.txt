　　　送進士下第歸南海¶
數片紅霞映夕陽攬君衣袂更移觴行人莫嘆碧雲晚¶
上國毎年春草芳雪過藍闗寒氣薄鴈回湘浦怨聲長¶
應無惆悵滄波逺十二玉樓非我鄉¶
　　　碧潯宴上有懐知己¶
荻花蘆葉滿溪流一簇笙歌在水樓金管曲長人盡醉¶
玉簮恩重獨生愁女蘿力弱難逢地桐樹心孤易感秋¶
莫怪當欣却惆悵全家欲上五湖舟¶