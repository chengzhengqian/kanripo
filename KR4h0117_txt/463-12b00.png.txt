　　　　貳守叔文之子¶
環玉樓前倚醉歌落紅春水柰愁何狀元玉署文名重¶
别駕瓊州政蹟多野寺鶯聲迎客旆江亭栁色漾晴波¶
嶺南故舊如相問老我煙霞兩鬂皤¶
　　　次大司冦同年周貞菴韻¶
周廬警柝夜森森精白歆承上帝心百辟衣冠金殿曉¶
九霄風露玉壇深星屯劍㦸環三匝雲擁宫墻覆十尋¶
幾度慶成叨錫燕醉歌天保續遺音¶