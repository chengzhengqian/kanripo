樓居有仙客恥交時俗流仰尋霄漢上逺與明月儔月¶
色自圓素氷懐㝠相投於焉悟消息永結忘情遊¶
　　　寒食冩懐¶
岑居對寒食遣懐出郊墅纍纍陌上墳宿草添新土却¶
望故山松寥寥邈何許念彼松下人心悲淚如雨¶
　　　登小孤山¶
羣峰若龍馳一峰出雲表壯觀天地間孤髙海門小停¶
舟恣登臨騰身過飛鳥却望大孤山濛濛在㝠杳¶