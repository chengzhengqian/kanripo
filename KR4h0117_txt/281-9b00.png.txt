生長富貴厭膏粱雋嚼經書如膾炙采鳯鳴陽出丹穴¶
蒼隼凌秋飛太華柏垣繡斧風烈存椿府屏車光寵亞¶
名賢奕世妙有傳赤箭南金貴無價閉門功比螢雪勤¶
入室氣與芝蘭化自喜髙懐孤月朗頗厭辨口懸河㵼¶
詞林驚見爛春葩聖田侍穫豐秋稼寸心莫逐汗漫場¶
萬里當會神眀舍客中昆弟共綢繆嵗杪杯盤聊慰藉¶
胥濤海口撼風霆吴阜城心起臺榭蓮衣紅映歌艇筵¶
栁絲青拂鈿車帕遽令此志生蠱惑何異無知歸罟擭¶