及四十目覩四改元有鬢早潘皓無聞蹈丘言今上挺¶
神聖百靈聿駿奔華夷仰㳟儉文景不足論鄙夫分荒¶
野喜氣獨飛翻昨宵飽甘雨牟麰潤其根太平固多象¶
風謡亦騰諠北望華葢逼不知在山村頃已約僚屬具¶
榼待晴暾古寺動春色梅花瑩而温一杯皆帝力詎望¶
猶髙騫河䑕志充腹犧牛羡孤豚由來過止足必罥羝¶
羊藩但願賢路闢宗社等乾坤三復古人訓常安逮子¶
孫¶