春風雙鬂換年華兀坐一官仍舊衙書几浮灰披汗竹¶
墨池香沫散氷花十年裘馬塵中路一枕江山夢裏家¶
欲傍疎梅問春信出門殘雪思無涯¶
　　　山行次韻吕仲仁¶
萬落千村寒食時滿天晴日散游絲輕蹄踏草憐初碎¶
髙㡌衝風怯半欹嵗祀屢隨公例出韶光暗與賞心期¶
穠桃艷李相将發誰説隂山春到遲¶
　　　新晴凉甚在闕左池上作次韻¶