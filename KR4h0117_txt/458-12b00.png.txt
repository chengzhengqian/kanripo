北杓建寅月東谷發首旦氣轉青陽曖日暎丹霞爛羣¶
物欣向榮萬象倐改觀自予脫朝簮及茲謝塵幹世事¶
鑑倚伏節候感迴換岩耕慕長沮淵綸恣永玩俯羡潛¶
波鱗仰慙薄霄翰欽此無悶言忘彼高飛嘆勉懷日新¶
志庶以慰朝旰¶
　　　仲春雨霽出逰郊麓覽物叙懷興言自歌四首¶
旬陰豁初霽臨眺城西洲決決松上溜潺潺石間流積¶
霖晦平陸春雲彌崇丘眷彼農人談寫我終歳憂¶