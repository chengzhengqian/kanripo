楚王宴客章華臺章華美人善歌舞玉顔豔豔空相向¶
滿堂目成不得語紅燭滅芳酒䦨羅衣半醉春夜寒絶¶
纓觧帶一為歡君王赦過不知罪暗中珠翠鳴珊珊寜¶
愛賢不愛色青娥買死誰能識果却一軍全社稷¶
　　　送劉昱¶
八月寒葦花秋江浪頭白北風吹五兩誰是潯陽客鸕¶
鷀山頭㣲雨晴揚州郭裏暮潮生行人夜宿金陵渚試¶
聽沙邊有雁聲¶