一幅鵞溪絹縱横數尺寛良工先潑墨妙手旋施丹物¶
象羅胸次天機到筆端宏開千頃澤夐出萬層巒遠近¶
濃還淡髙低險復安遥岑睂黛蹙列岫劍峯攢濯秀森¶
琪樹飛空下玉湍煙霞俱帯潤林壑似生寒幾處重重¶
屋誰家曲曲欄空青排闥入澄碧捲簾㸔紅葉危將墮¶
蒼苔濕未乾雲中無犬吠潭底有龍蟠潦盡沙磯路峰¶
囬石磴盤小橋通别墅輕棹度前灘觸目皆佳景游心¶
恣大觀擬尋靈運屐猶戴貢生冠玩物情休蕩匡時志¶