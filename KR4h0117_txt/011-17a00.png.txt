江南地逺接閩甌山東英妙屢經遊前瞻疊嶂千重阻¶
却帶驚湍萬里流楓葉朝飛向京洛文魚夜過歴呉洲¶
君行逺度茱萸嶺妾住長依明月樓樓中愁思不開嚬¶
始復臨窗望早春鴛鴦水上萍初合鳴鶴園中花併新¶
空憶常時角枕處無復前日畫眉人照骨金環誰用許¶
見膽明鏡自生塵蕩子從來好留滯况復關山逺迢逓¶
當學織女嫁牽牛莫作姮娥叛夫婿偏訝思君無限極¶
欲罷欲忘還復憶願作王母三青鳥飛去飛來傳消息¶