朝走東吳暮走楚半生落魄一故袍感慨長歌弔千古¶
六朝遺跡生暮煙故家荒塜迷花鈿鳯凰臺上醉李白¶
何人知子囊無錢¶
　　　題江鄉秋晩圖¶
沙頭潮下秋水枯雲山落日雲模糊草堂逺近路長驅¶
蕭蕭行李行人孤蹇驢渡橋歸思急村南村北天秋色¶
何者相呼雞犬聲山前山後煙樹立江風水靣吹殘莎¶
打魚小艇如飛梭何人盪槳立船尾釣叟船頭腰半駝¶