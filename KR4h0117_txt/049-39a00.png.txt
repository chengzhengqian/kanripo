心同野鶴與塵逺詩似冰壺見底清府縣同趨他日事¶
升沈不改故人情上陽秋晩蕭蕭雨洛水寒來夜夜聲¶
自歎猶為折腰吏可憐驄馬路傍行¶
　　　自鞏洛舟行入黄河即事寄府縣僚友¶
落日蒼山路向東東南山豁大河通寒樹依微逺天外¶
夕陽明滅亂流中孤村㡬嵗臨伊水一雁初晴下朔風¶
為報洛橋逰宦旅扁舟不繫與心同¶
　　　寓居灃上精舎寄于張二舎人¶