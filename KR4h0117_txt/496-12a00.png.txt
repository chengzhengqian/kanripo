春風解組發苕溪呉越山川望不迷六載舊氊空苜蓿¶
五湖歸棹動鳬鷖尋盟桑梓花迎笑得主園林鳥換啼¶
過眼榮枯成底事紅塵休問路東西¶
　　　簡袁五永之¶
高才流落意何如謫宦苕溪好卜居雪後屢移安道楫¶
秋來眞釣季鷹魚飛騰江表曾無匹著述周南獨有餘¶
凖擬書成囊篋滿荆山原不掩璠璵¶
　　　山中散歩¶