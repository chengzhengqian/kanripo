皓首明時秪布衣孤墳宿草又斜暉塵埃几杖遺書盡¶
風雨園林舊業非九曲月明猿自弔三山秋晩鶴空歸¶
多情惟有門前水春色年年上釣磯¶
　　　荅海月大師貽詩問訊¶
柴門屢枉故人車草澤元非隱者廬方士許傳鴻寶訣¶
名山自讀馬遷書十年兵甲皇威遠二頃山田歲計疎¶
賴有忠良扶社稷不勞音問到樵漁¶
　　　送霍拱辰歸建安¶