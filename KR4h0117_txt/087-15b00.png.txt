春去計秋期長安在夢思多逢山好處少值客行時雲¶
起争峰勢花交隠間枝停驂一惆悵應只嶺猿知¶
　　　寄績溪陳明府¶
古邑猿聲裏空城只半存㟁移無舊路沙漲别成村鼓¶
角喧京口江山盡汝墳六朝興廢地行子一銷魂¶
　　　蟬¶
先秋蟬一悲長是客行時曽感去年者又鳴何處枝細¶
聽殘韻在迴望舊聲遲斷續誰家樹涼風送别離¶