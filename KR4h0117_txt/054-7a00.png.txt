何處鶴石上幾年松為報煙霞道人間共不容¶
　　　樂府¶
暖谷春光至宸遊近甸榮雲隨天仗轉風入御簾輕翠¶
蓋浮佳氣朱樓倚太清朝臣冠劍退宫女管絃迎細草¶
承雕輦繁花入幔城文房開聖藻武衛宿天營玉醴隨¶
觴至銅壺逐漏行五星含土徳萬姓徹中聲親祀先崇¶
典躬推示勸耕國風新正樂農器近銷兵道徳闗河固¶
刑章日月明野人同鳥獸率舞感昇平¶