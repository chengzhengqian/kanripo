月明空照北歸魂海門有路雙龍去沙磧無潮萬馬屯¶
莫向秋風重悵望梵玉宫殿易黄昏¶
　　　答故人楊憲副孟載¶
憶在桑乾契合情别來頻見歲華更自知詩裏閒情少¶
頓覺尊前老態生桑棗誰家非樂土雲沙何處是邊城¶
懐君幾度頻登覽日午山雲雪正晴¶
　　　題畵¶
㠘鳥鳴孤影汀蘋淡素香曉來江上樹葉葉是新霜¶