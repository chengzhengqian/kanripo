詩歌伐木堪相求江波濯纓清可掬湖上乘舟頻徃復¶
何年許我社中來處處鷗盟慰幽獨¶
　　　題宣廷吉畵¶
山童莫訝停車早紅樹白雲秋色好滿前風景入詩囊¶
何必探奇訪蓬島十年不扣松下扉披圖轉覺情依依¶
因之翹首南天外落日平蕪孤鳥飛¶
　　　含清樓¶
陽山何逶迤銅山何巉巖洑溪隨山知幾灣我樓正在¶