　　　又用曰仁韻¶
每逢佳處問名山風景依稀過眼生歸霧忽連千嶂暝¶
夕陽偏放一溪晴晚投岩寺依雲宿靜愛楓林送雨聲¶
夜久披衣還起坐不禁風月照人清¶
　　　贈熊彰歸¶
門逕荒凉蔓草生相求深愧逺來情千年絶學䝉塵土¶
何處澄江無月明坐看逺山凝暮色忽驚塵葉起秋聲¶
歸途望嶽多幽興為問山田待耦耕¶