　　　與方沙河謁張文愍墓前韻¶
文愍墳頭野草荒穹碑十數倚殘陽拜臺樵牧時相戲¶
祭案牲醪久未香表卧寒烟無語鶴路横頑石是眠羊¶
憑君擺落興衰意醉就邯鄲道士床¶
　　　張魁山判官攝縣¶
君侯判沔共稱賢臺檄還兼縣宰權地接郡郊連雨澤¶
天從郎位借星躔路人盡道遷階近野老爭誇得惠專¶
守令之間見龔卓新收故事更堪傳¶