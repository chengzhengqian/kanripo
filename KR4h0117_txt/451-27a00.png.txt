游塵隨馬上征鞍絶憐塞外從軍苦始信人間行路難¶
况值仲冬天氣好歸鞭指日望長安¶
　　　過函谷闗¶
函闗遺址依稀在澗水東流日夜聲世代有興還有廢¶
英雄埋骨不埋名終童何事將繻棄令尹猶能望氣迎¶
四海車書今一統漫勞行客候雞鳴¶
　　　戸曹視事¶
闗河迢遞又金陵八座崇髙愧濫登各省曹分官屬盛¶