煙濕金戈過雨斑戍兵勞校閱樵徑厭躋攀烽火通荒¶
徼塵埃變壯顔何當歸報命玉陛簉鵷班¶
　　　賓筵留詠¶
鑾坡退直共論文華館從容日已曛碧甕酒分仙掌露¶
紫檀香裊博山雲黄柑錦荔皆珍味玉麈緗編總異聞¶
鄙劣每慚知遇厚惟歌旣醉頌夫君¶
　　　無題¶
綺窓香透桂花風夢遶披香别殿東仙島不容嬴使到¶