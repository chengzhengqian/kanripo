　　　賦得富春山送人歸閩¶
君不見富春山富春山色行人看層巒疊嶂帯江渚垂¶
蘿鳥道靑漫漫釣臺百尺凌空險石磴縈紆紫苔掩芳¶
草洲前翠欲流夕陽渡口晴如染羊裘釣叟今何在千¶
古行人増感慨不見髙風動客星空餘瀨水流東海今¶
日山前歌送君明朝山下便離羣片㠶直指桐江過薄¶
暮猿聲那忍聞¶
　　　賦得𤓰步寒潮送董教授之揚州¶