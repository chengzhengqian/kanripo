　　　蘆溝曉月¶
蘆溝月色藹蒼蒼萬戸千門曙景凉雲氣半侵茅店火¶
馬蹄全踏板橋霜金雞唱罷鳴天籟玉漏聲沈徹上方¶
待得九重煙霧淨鳳城春色散朝陽¶
　　　金臺夕照¶
黄金銷盡獨空臺雲木蒼蒼紫翠堆鴉噪夕陽歸畵堞¶
碑連暮靄翳蒼苔平河水落蘆溝逺古峽人從鳥道回¶
聖代祗今多稷契紛紛誰數樂生才¶