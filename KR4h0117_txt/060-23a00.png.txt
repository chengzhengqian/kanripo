難得閒人語白雲霜下野花渾著地寒來溪鳥不成羣¶
病多骨痛無心力更被頭邊藥氣薫¶
　　　故梁國公主池亭¶
平陽池館枕秦川門鎻南山一朶煙素柰花開西子面¶
緑榆枝散沈郎錢裝簷玳瑁隨風落傍岸鵁鶄逐暖眠¶
寂寞空餘歌舞地玉簫聲絶鳯歸天¶
　　　聞説¶
桃花百葉不成春鶴夀千年也未神秦隴州縁鸚鵡貴¶