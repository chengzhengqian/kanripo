人多不返今我獨生還回首瓊山縣昬昬瘴霧間¶
　　　寄伯禮兄長¶
春來見緑樹日夜憶連枝夢斷一千里愁連十二時鶺¶
鴒飛雨急鴻雁入雲遲無奈音書絶其如鼓角悲¶
　　　夜坐有感¶
夜分燈燼漏聲遲掩卷茫然太不支三月鶯花春去後¶
半窗風雨客愁時相如未遂題橋志季子空持刺股錐¶
辛苦人生成底事姓名留得世間知¶