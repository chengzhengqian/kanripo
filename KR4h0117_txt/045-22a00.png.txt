　　　樂遊園歌¶
樂遊古園崒森爽煙緜碧草萋萋長公子華筵勢最高¶
秦川對酒平如掌長生木瓢示真率更調鞍馬狂歡賞¶
青春波浪芙蓉園白日雷霆夾城仗閶闔晴開映蕩蕩¶
曲江翠幕排銀牓拂水低迴舞袖翻緣雲清切歌聲上¶
却憶年年人醉時只今未醉巳先悲數莖白髮那抛得¶
百罰深杯亦不辭聖朝已知賤士醜一物自荷皇天慈¶
此身飲罷無歸處獨立蒼茫自詠詩¶