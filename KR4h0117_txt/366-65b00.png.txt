此樓登眺好終日俯平湖葉盡村村樹花殘㟁㟁蘆漁¶
翁晴獨釣沙鳥晩相呼何處微鐘動雲蔵島寺孤¶
　　　次韻惟心見寄¶
世間無住着林下且棲遲暎户幽花發侵階亂竹垂老¶
年銷記性餘習未亡詩此意難為說西峰道者知¶
　　　贈李生¶
異域無親友孤懐苦别離雨中春盡日湖外客歸時花¶
落青山路鶯啼緑樹枝從今分手後兩地可相思¶