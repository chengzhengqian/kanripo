閉户誰聞車馬音霪雨不堪愁桂玉青氊緣未積籯金¶
百年門祚孫曾繼四代傳來有舊簪¶
　　　丙午歲冬和子充舉人韻¶
簪纓曾是舊家門射中金屏喜可言幸托菲葑諧伉儷¶
敢期𤓰瓞䕃兒孫鴈鳴旭日成嘉㑹臚唱春風沐寵恩¶
偏勝韋郎須我識少年聲價溢乾坤¶
　　　鷺鷥小景¶
聯拳屬玉兒飛向磯頭立秋寒雪不消㸃破江天碧¶