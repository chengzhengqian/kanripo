此地絶炎蒸深疑到不能夜凉知有雨院静若無僧枕¶
潤連雲榻窓明照佛燈浮生賤骨役時日恐難勝¶
　　　嵗暮自桐廬歸錢塘晩泊漁浦¶
久客見華髪孤棹桐廬歸新月無朗照落日有餘輝漁¶
浦風浪急龍山煙火㣲時驚沙上雁一一背南飛¶
　　　秋日題瑯琊山寺¶
巖下多幽景且無塵事喧鐘聲晴徹郭山色曉當門深¶
洞藏泉脉懸崖露樹根更期來此宿絶頂聴寒猿¶