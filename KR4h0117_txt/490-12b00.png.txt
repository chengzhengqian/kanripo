寺内尋幽勝躋攀興轉豪空廊塵壁暗古殿戒壇髙禪¶
味誰真悟形骸自作勞無文来發願雙鬢愧刁騷¶
　　　過臨清㣲雨¶
迢逓還家路纔過第一津無詩便覺俗有酒未為貧願¶
足疑塵席年驚下坂輪吾方苦炎熱雨脚助精神¶
　　　夜汎陽湖¶
中宵息羣動一艇汎湖東天上清秋月人間白髮翁魚¶
龍休鼓浪荇藻任牽風不是乗槎者銀河豈得通¶