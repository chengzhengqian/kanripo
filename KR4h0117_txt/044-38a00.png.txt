一笑把臂君為誰酒客愛秋蔬山盤薦霜棃他筵不下¶
筯此席忘朝飢酸棗垂北郭寒瓜蔓東籬還傾四五酌¶
自詠猛虎辭近作十日歡逺為千載期風流自簸蕩謔¶
浪偏相宜酣來上馬去却笑髙陽池¶
　　　與從姪杭州刺史良遊天竺寺¶
挂席凌蓬丘觀濤憩樟樓三山動逸興五馬同遨遊天¶
竺森在眼松風颯驚秋覽雲測變化弄水窮清幽疊嶂¶
隔遙海當軒寫歸流詩成傲雲月佳趣滿吳洲¶