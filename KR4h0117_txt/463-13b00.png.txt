　　　又和貞菴司冦韻為邊華泉悼妾¶
魚水深情樂未央百年遺恨合歡床錦衾賸有鮫綃淚¶
寳鴨空餘燕寢香疑是芳魂歸碧落欲慿金闕扣西廂¶
蓬瀛弱水三千里幽恨慿誰較短長¶
　　　辛夘正月上辛日郊祀明堂齋居和柴京兆韻¶
引領鑾輿下九天明王典禮信無前齋居兵署今三度¶
旅食金陵又二年寳鴨香銷詩未就銅龍聲咽夜忘眠¶
孤臣白髪還遭遇載誦明良喜起篇¶