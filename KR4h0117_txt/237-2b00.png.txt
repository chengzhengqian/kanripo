終日韓山對簾幙祗愁簡牘破詩忙¶
　　　留别凱烈彦卿學士¶
十年帝里共鳴珂别後悲歡事幾多汗竹有編歸太史¶
雨花無迹染維摩湘江夜雨生青草淮海秋風起白波¶
明日扁舟又南去天涯相望意如何¶
　　　唐宫題葉¶
彩毫將恨付霜紅恨自綿綿水自東金屋有關嚴虎豹¶
玉書無路托鱗鴻秋期暗度驚催織春信濳通誤守宫¶