積水涵太虗一望何瀰瀰風瀾漾輕縠霞光映文綺遥¶
山鳥外横孤棹沙邊&KR0712;漁家夜語聲深在蘆花裏¶
　　　　右丹陽湖¶
𤣥暉何處去青山宛如昔廢宅蔓草深荒井莓苔積旁¶
有謫仙墳藤蘿亦蒙密詩名兩暉映清風振崖石¶
　　　　右謝公宅¶
臺廢已無蹤臺名在人耳大江天際來疊嶂雲邊起空¶
見梵王宫占㫁黄山趾舊碑何處尋塔影秋空裏¶