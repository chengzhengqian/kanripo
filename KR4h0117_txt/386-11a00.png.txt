詩成幾度無人和閒就芙蓉葉上題¶
風静踈簾落絮低雨晴香逕緑隂迷虎鬚半露蒲穿石¶
龍角全舒笋透泥東面樹連西面樹南頭溪灌北頭溪¶
更憐野鳥春聲巧似把山童小字題¶
　　　和顯章宋公馬嵬坡韻¶
妖血流紅古道傍翠華西幸悔淫荒凄凉舊事空塵夢¶
冷落殘魂送夕陽自昔玉顔多賈禍至今黄土尚餘香¶
錦綳繡襪休深咎廊廟非才更可傷¶