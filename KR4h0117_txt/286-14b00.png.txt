純陽道士重來日為問蓬萊是那邉¶
　　　立冬日作¶
忽見桃花出小紅因驚十月起溫風歲功不得歸顓頊¶
冬令何堪付祝融未有星辰能好雨轉添雲氣漫成虹¶
蝦蟆蛺蝶偏如意旦夕悲鳴白露叢¶
　　　丙申歲十月還鄉作¶
手種庭前安石榴開花結子到深秋可憐枝葉從人折¶
尚有根株為客留枳枸悲風吹白日若華髙影隔青丘¶