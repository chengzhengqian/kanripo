丹丘琳館倚崔嵬靈境淸都世外開三島霞光凌日月¶
九霄雲影接樓臺道人玉骨壺中蛻仙客瑶笙鶴上來¶
君去登臨多勝槩秋風偏醉葛洪盃¶
　　　雨中懷陳馬二翰林¶
二月山城暖正融桃花開盡杏花紅朋㳺零落春風後¶
客况凄凉暮雨中閩海幾年誰寄雁淮山千里獨乗驄¶
玉堂蓬閣如天上此日懷人思不窮¶
　　　歌風臺¶