路難俯仰損名節鳴雁欲東飛寄語謝明月¶
　　　早秋吟¶
山家昨夜房櫳冷梧桐一葉飄金井長天如水浄藏雲¶
明月含暉變秋景桂枝花折風飄飄誰在髙樓吹玉簫¶
人間不見槎升漢天上將看鵲作橋年少征人在何處¶
白露霑衣未歸去海畔今無漂母家江南誰與王孫遇¶
　　　浙江晩望¶
暮色看無際秋空水混天片帆飛鳥外新月落潮邊隔¶