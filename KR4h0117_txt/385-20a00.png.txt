　　　　以謝¶
𤣥露香浮白玊巵相拚一醉對芳時銀河夜轉斗横柄¶
火樹春回花滿枝繡户月明歌韻杳麗譙風細漏聲遲¶
慚余未得陪清賞吟對寒窓緑幕垂¶
　　　金山曉鐘送陳巨源父南歸¶
浮玉山前曉駐舟鯨音隠隠吼林丘驚回幽壑潛蛟夢¶
喚醒孤舟倦客愁逺逐角聲聞鐵甕清兼漁唱落滄洲¶
分明夜半楓橋泊月色江聲滿目秋¶