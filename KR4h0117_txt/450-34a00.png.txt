　　　寄蔡鶴峰文繼¶
鶴峰奇峭壓東瀛人住峰前似鶴清石磴竹光隨杖屨¶
洞門松翠落棋枰眠同華頂真成癖隠似終南不為名¶
一别三秋幾飛夢無由共眺快平生¶
　　　寄文介表弟¶
只緣林下跡相同長望天池憶海翁石疊千巖雲出没¶
沙明十里玉玲瓏晨興放鶴横霞外日落歸牛過瀼東¶
更說新居多勝事牕前對酒撫絲桐¶