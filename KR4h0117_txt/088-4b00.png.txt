　　　送厲校書從事鳯翔¶
赴辟依丞相超榮事豈同城池當隴右山水是闗中日¶
有来巴使秋髙出塞鴻旬休隨大斾應到九成宫¶
　　　春夜同厲文學先輩㑹宿¶
江漢久分路京闗重聚吟更為他夜約方盡昔年心月¶
隔明河逺花藏宿鳥深無眠将及曙多是說山隂¶
　　　泗上早發¶
獨起無人見長河夜泛時平蕪疑自動落月似相隨楚¶