逺遊憶母還歸省安得雲萍有定居¶
　　　次韻瑛石室謝事雪竇歸吴江¶
草堂舊在吴江上江水江花照眼明乆客歸來渾似夢¶
比鄰相見不知名蓴香笠澤思張翰𤓰熟青門憶邵平¶
一夜西風吹白髮挑燈因自賦秋聲¶
　　　次韻春日西湖懐古¶
當時翠輦此經過天馬玲瓏撼玉珂宴罷湖山芳草合¶
歸來風雨落花多子規夜半啼宫樹翁仲春深帶女蘿¶