𤣥雲晝㝠㝠雪滿空山裏百卉凄以腓無復舊紅紫獨¶
有山中梅凌寒花韡韡分明烈士心不隨頽俗靡¶
　　　題山水圖為仙溪林廷寛賦春景¶
積雨曉初晴林巒翠如沐鴶鵴知陽春桑巔催布榖騎¶
驢者誰子尋芳縱吟目何日脫名韁青山並幽躅¶
　　　秋景¶
幽人隱者流翛然不外慕空山罷釣歸寂莫秋山暮開¶
樽風滿樓吟詩月當户回首聲利塲勞勞正行路¶