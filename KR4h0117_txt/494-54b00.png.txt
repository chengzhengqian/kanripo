猶勝前時羸馬上滿頭風雪趂朝歸¶
　　　次韻答唐雲卿禮部¶
闗河歲晏客衣單滿鬢秋風裏鶡冠塵土自憐疲馬倦¶
江湖誰念白鷗寒去來信有天機在閲厯方知道路難¶
憔悴不忘飄泊處方舟氷雪潞河間¶
　　　臘日與才伯小酌追懷去臘午門賜燕¶
去歲嘉平燕紫宫長筵錯落午門東一時隨例沾恩澤¶
此日追思嘆轉蓬節序不驚雙鬢改江湖猶幸一樽同¶