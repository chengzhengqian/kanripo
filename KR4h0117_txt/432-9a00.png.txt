　　　送無極縣教諭甘秉節赴任(秉節蒼/梧人)¶
家住蒼梧宦入燕迢迢親舍嶺雲邊道行絳帳青氊外¶
夢繞斑衣白髪前遠道雙魚春水隔寒窗㣲蠧夜燈懸¶
不知壇杏花閒月幾許清吟付彩箋¶
　　　衡府范伴讀赴任¶
莫道江都老仲舒清時聊爾曵長裾漢庭獨羡東平樂¶
魯國仍傳伏勝書千里夢應歸白下幾篇詩欲過黄初¶
新城桃李知多少門外時時問起居¶