　　　和尹懋秋夜遊㴩湖¶
㴩湖佳可遊既近復能幽林裏栖精舎山間轉去舟雁¶
飛江月冷猿嘯野風秋不是迷香客尋竒處處留¶
　　　奉和聖製春日幸望春宫應制¶
别館芳菲上苑東飛花澹淡御筵紅城臨渭水天河静¶
闕對南山雨露通繞殿流鶯凡幾樹當蹊亂蝶許多叢¶
春園既醉心和樂共識皇恩造化同¶
　　　奉和聖製春日出苑應制¶