悲落桐落桐早霜露燕至葉未抽鴻來枝已素本出龍¶
門山長枝仰刺天上峰百丈絶下趾萬尋懸幽根未蟠¶
結孤株復危絶初日照光景終年負霜雪自顧無羽儀¶
不願生曲池芬芳本自乏華實無所施公子獨留盻王¶
孫少見知分取孤生枿徙置北堂陲宿莖抽晚幹新葉¶
生故枝故枝雖遼逺新葉頗離離春風一朝至榮華坐¶
如斯自惟良菲薄君恩徒照灼顧已非嘉樹空用慿阿¶
閣願作清廟琴為君舞𤣥鶴薜荔可為裳文杏堪作梁¶