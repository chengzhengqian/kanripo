常須報國可隠即逃秦身世何時定挑燈看劍頻¶
　　　泰和¶
書生曾擁碧油幢恥與羣兒共豎降漢節幾囘登快閣¶
楚囚今度過澄江丹心不改君臣誼清淚難忘父母邦¶
莫訝鄉人知我痩經旬絶粒坐篷忩¶
　　　和中齋韻¶
功業飄零五丈原如今局促傍誰轅俛眉北去明妃淚¶
啼血南飛望帝魂骨肉凋殘惟我在形容變盡只聲存¶