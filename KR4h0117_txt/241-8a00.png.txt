飛鳯山南樹色蒼疎籬野屋對蒲塘巖雲掩日收殘暑¶
溪雨廻風生午涼手種晩菘盈囿嫩飯炊新稻滿厨香¶
叩門休認催租吏願借竹林飛羽觴¶
　　　夢中得二句云萬里春潮隨月上數聲漁笛隔¶
　　　　溪聞覺而足云¶
竹篷窗外雨紛紛清夜詩人思不羣萬里春潮隨月上¶
數聲漁笛隔溪聞夢回身世猶蓬島望斷山家只白雲¶
最喜遭逢聖明世擬將事業對明君¶