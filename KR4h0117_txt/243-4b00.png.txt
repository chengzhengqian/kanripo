豫章楊季子語我草堂幽野徑穿雲入山泉繞舎流竹¶
光書帙曉溪影釣絲秋水北真佳隱誰從節度遊¶
　　　方壺道士作荒山白雲圖寄豫章楊顯民¶
之子讀書處亂山生白雲林花晴冉冉巖瀑暝紛紛畵¶
此何為者持之以贈君謂宜作春雨舒巻只成文¶
　　　清漳黄氏北墅¶
聞說黄家墅開門入翠嵐細岑依舍北流水出城南雨¶
暖蘭抽笋霜晴樹落柑千年讀書地更莫乞羊曇¶