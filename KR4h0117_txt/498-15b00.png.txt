扣舷歌小海判袂送君行秋入風雲壯鵰盤原野晴山¶
迎楊子渡潮語廣陵城還憶西湖上漁歌載酒觥¶
　　　次韻祝維貞員外¶
歸來光範門書策不須論白日自幽事清泉在小園鳩¶
鳴開竹閣月曉過梅村鄰父時時㑹壺觴笑語温¶
　　　發漕湖¶
初日浮高樹清鷗散淺沙挂帆湖水上聞笛野漁家㟁¶
拆孤蒲合雲迷山郭斜芳洲動幽興自起采蘋花¶