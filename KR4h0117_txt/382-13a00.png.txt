奮言先落佞臣頭河清海晏頌聲作乞身復向西山陬¶
我歌寳劒聲如吼颯颯英風生兩肘丈夫作事貴軒昻¶
肯向蓬門甘老醜¶
　　　伍子胥渡江圖¶
壯氣横空欲吞楚半夜函闗出虓虎城中追騎若行雲¶
泉下孤臣淚如雨江頭立馬寒颼颼江神吐泣皇天愁¶
捐軀甘作異鄉鬼誓死肯忘同天讐何來父老傷羈阻¶
艤棹招搖夜相渡百金寳劒辭不收萬石功名草頭露¶