闒茸復埃塵難親復易親皆疑有仙術問著却愁人祇¶
恐躭浮蟻曾云見泣麟相逢先合掌渾似有前因¶
　　　苦熱¶
松桂晝不動陽烏飛半天稻麻雖結實砂石欲生煙毒¶
氣仍于扇高枝不立蟬舊山多貯雪歸去是何年¶
　　　贈隠者¶
千峰映碧湘真隠此中藏飯不煮石爛睂應似雪長楓¶
根支酒甕鶴虱落琴牀雖效忘機者斯人尚未忘¶