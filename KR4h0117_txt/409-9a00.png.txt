　　　送楊應寧中書還鎮江展墓遂歸雲南訪故業¶
陳情有疏叩天關兩地鄉心一日還京口新阡多碧樹¶
滇南舊業半青山潮聲暮雨龍江上雲影秋鴻馬鬛間¶
行處莫躭詩景好羣仙相候紫宸班¶
　　　和馬日一首¶
國馬曽聞大僕申年來蕃庶倍于寅成羣食野朝連霧¶
奮鬛追星夜達辰紫塞休兵忘汗血雕題控轡正咸賔¶
也知今日祥光動散作天閑化育春¶