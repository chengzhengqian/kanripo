　　　雜曲三首¶
行行春逕蘼蕪緑織素那復觧琴心乍愜南階悲緑草¶
誰堪東陌怨黄金紅顔素月俱三五夫壻何在今追虜¶
闗山隴月春雪冰誰見人啼花照戸¶
殿内一處起金房併勝餘人白玉堂珊瑚挂鏡臨網戸¶
芙蓉作帳照雕梁房櫳宛轉垂翠幕佳麗逶迤隱珠箔¶
風前花管颺難留舞處花鈿低不落陽臺通夢太非真¶
洛浦凌波復不新曲中惟聞張女調定有同姓可憐人¶