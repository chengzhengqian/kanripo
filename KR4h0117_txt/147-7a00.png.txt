館垂簷月平臯敗葉風裁詩託幽思幽思更無窮¶
　　　遊龍門香山寺¶
彩閣縈林轉蒼崖隔水開龕明千像日波起一灘雷綠¶
淺春前草香餘臘後梅背人驚鷺去將雨好風來雲氣¶
隨衣袂嵐光入酒杯清遊知不屢欲下更徘徊¶
　　　嵩陽道中¶
千里動秋意縈迴登古原山樵斵晩日野火著松門鐘¶
磬出隣寺牛羊下遠村振衣歸去好塵事厭知繁¶