牗風驚夢空牀月厭人歸期倘可促勿度栁園春¶
　　魏元忠(本傳云/宋州人)¶
　　　修書院學士奉勑宴梁王宅¶
大君敦宴賞萬乗下梁園酒助閒平樂人霑雨露恩榮¶
光開帳殿佳氣滿旌門願陪南岳夀長奉北宸樽¶
　　　銀漢宫侍宴應制¶
别殿秋雲上離宫夏㬌移寒風生玉樹凉氣下瑶池壍¶
花仍吐葉巖木尚抽枝願奉南山夀千秋長若斯¶