陰極陽回知不逺蘭芽行見發春尖¶
　　　曉霽用前韻書懷¶
雙闕鐘聲起萬鴉禁城月色滿朝車竟誰詩詠東曹檜¶
正憶梅開西寺花此日天涯傷逐客何年江上却還家¶
曽無一字堪驅使漫有虚名擬八义¶
澗草巖花欲鬬纎溪風林雪故争嚴連岐盡說還宜麥¶
煑海何曾見作塩路斷蹔憐無過客病餘兼喜曝晴簷¶
謫居亦自多清絶門外羣峰玉笋尖¶