雲霄還自有雙雛曉來車馬誰能却春盡風花我亦酤¶
天下瘡痍待公手不須蹤跡徧江湖¶
　　　喜雪和吴遜之韻¶
木杪風聲乍報嚴已從雲罅落疎簷真成月色夜當戸¶
誤喜楊花春撲簾客餒要逢賢令起民貧亟向有秋占¶
吟喉不慣烹羔味一嚼清寒去手拈¶
　　　趨朝¶
仙侶羣趨佩有聲樓西鐘鼔曙光鳴赤墀初識班中地¶