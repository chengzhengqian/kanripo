天寶之亂唐已亡中興幸有汾陽王孤軍疋馬跨河北¶
手扶紅日照萬方凌煙功臣世争羡李侯先識英雄靣¶
沈香亭北對蛾眉眼中已見漁陽亂故令邊將儲虎臣¶
為君談笑清邊塵朝廷策勲當第一珪組不敢縻天人¶
西遊夜郎探月窟南浮萬里窮楚越雲山勝地有匡廬¶
銀河掛空灑飛雪醉中信馬踏清秋白眼望天天為愁¶
金閨老奴汚吾足更欲坐濯清溪流¶
　　　海米行¶