　　　送羅少府歸牛渚¶
作尉長安始三日忽思牛渚夢天台楚山逺色獨歸去¶
㶚水空流相送回霜覆鶴身松子落月分螢影石房開¶
白雲多處應頻到寒澗泠泠潄古苔¶
　　　賀龎少尹除太常少卿¶
太白山前終日見十旬假滿擬秋尋中峰絶頂非無路¶
北闕除書阻入林朝謁此時閒野屐宿齋何處止鳴砧¶
省中石磴陪隨步惟賞煙霞不厭深¶