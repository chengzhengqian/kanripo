　　　和胡學士冬至後六日扈從獵龍山同蹇尚書¶
　　　　諸公遊牛首山佛窟寺詩韻¶
山寺迢迢一徑微山中景趣世應稀花飛澗水驚魚躍¶
風引松雲伴鶴歸朝士來遊無俗駕老僧留語總禪機¶
回鞭還從鸞輿後滿路天香暗襲衣¶
　　　送禮部員外郎楊旭歸蜀省墓¶
京國長年振轡遊承恩今去省松楸上林鶯送春風酒¶
巫峽猿迎夜月舟題柱長卿堪並駕登樓王粲更何憂¶