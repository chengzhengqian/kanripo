笙歌猶記昔年曾爛熳風光不自勝珠海月輪翻夜水¶
碧空星燄漾春氷香芬巷陌金輿度花壓樓臺翠袖凭¶
此夕瞢騰杯酒熱短檠還對讀書燈¶
　　　和静齋憲長登上方塔¶
泬寥髙處萬緣空躡盡丹梯更幾重鈴語乍聞清晝寂¶
香煙偏近紫霄濃上方未徹鈞天樂下界仍傳薄暮鐘¶
咳唾随風無着處杳然飛墜五陵松¶
　　　送顧華玉謫全州¶