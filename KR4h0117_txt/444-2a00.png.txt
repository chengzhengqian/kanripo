　　　東嵐秋思為江田謝家題¶
東嵐别是一人寰烟水蒼茫島嶼間猿嘯空林朝霧薄¶
鴻歸斷渚夕陽殘漁人尚識桃源路樵子還尋石室山¶
桑梓别來今已拱不知遼鶴㡬時還¶
　　　題愛閒巻¶
羡子中年即愛閒了然榮辱不相干休官彭澤思陶令¶
載妓東山憶謝安坐久白雲生半榻睡醒紅日上三竿¶
蹇余賸有烟霞想自愧功名脫屣難¶