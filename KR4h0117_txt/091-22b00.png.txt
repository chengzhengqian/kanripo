　　　寄落星史虚白處士¶
白雲峰下古溪頭曾與提壺爛熳遊登閣共看彭蠡水¶
圍爐相憶杜陵秋棊𤣥不厭通髙品句妙多容隔嵗酬¶
别後相思時一望暮山空碧水空流¶
　　　僻居酬友人¶
僻居雖愛近林泉幽逕閒居碧蘚連向竹掩扉隨鶴息¶
就溪安石學僧禪古琴帶月音聲亮山果經霜氣味全¶
多謝故交憐朴野隔雲時復寄佳篇¶