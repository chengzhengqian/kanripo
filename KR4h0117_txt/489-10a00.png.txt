一自分襟後星霜四載餘望迷春樹暗夢落曉鐘疎松¶
栢凌寒秀芙蓉向晩舒禮編承舊諾何日賁吾廬¶
　　　蓬菴¶
一室蕭疎甚幽人此卜居緒風穿隙慣漏月射窻虚農¶
事春耕雨齋心夜讀書明時多玉帛門外駐安車¶
　　　幽居¶
幽居塵事少到處幸年豐夜雨時聽竹寒烟曉看松牛¶
眠青草坂樵唱白雲中田父遥相迓開樽一笑同¶