　　　題錢舜舉張麗華侍女汲井圖¶
景陽宫中臙脂井手出銀盤牽素綆鉛華不御靣生光¶
寶帳垂綃花妬影臨春結綺屹層空璧月瓊枝狎客同¶
鴛鴦戲水池塘雨蛺蝶尋香殿閣風日高歡宴嬌若訴¶
牀脚表章昬不寤吳兒白袍戰鼓死洛士青葢降船渡¶
井泥無波井欄缺半㸃臙脂汙緋雪蕙心蘭質吹作塵¶
目斷寒江鎖江鐡¶
　　　白髪辭寄答陳時父¶