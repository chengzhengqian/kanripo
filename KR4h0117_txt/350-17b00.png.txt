相憶可奈何酌君酒為君歌東梁倦客日已老南州故¶
吏今無多新圖逺寄堪怡悦終當更棹山陰雪擬約諶¶
陽再訪君揮毫書徧琅玕節¶
　　　夜宿嶰空寺¶
朝從龍濟遊暮投嶰空宿山深風雨來庭戸秋容肅解¶
巾挂垂蓉裁詩俯修竹寓此適幽情超然脱塵俗¶
　　　送郭正已南還¶
年華相見即相違一舸龍江指日歸快意㑹看鴻鵠舉¶