　　　送李黄門孟暘使占城¶
金函頒詔出彤墀特命儒臣使島夷龍節逺稽周典禮¶
雞林重覩漢官儀海雲歛色迎丹仗水怪潛形避絳旗¶
路過越裳煩告諭皇家威徳邁周時¶
　　　和安道憲副潁陽元日述懐¶
行臺吏散晝無譁此處停驂即是家古柏每憐含晚翠¶
枯荄漸覺換春華夀杯香泛金莖露瑞雪寒凝玉樹花¶
却笑病軀偏冗迫晨興不待玉衡斜¶