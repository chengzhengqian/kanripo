春草自應知春風送客時可堪南浦恨愁詠北征詩水¶
逺花飛急天長鴈去遲迢迢江漢意芳杜不勝思¶
　　　樂野¶
吾慕樂野子蕭然與世違青林玩流水白板掩柴扉雨¶
過知花落風晴看鳥飛閒來鋤菜甲為採北山薇¶
　　　送湖廣族人還¶
吾宗有賢秀迢遞自衡來逺道兼程發孤舟隔歳回江¶
潭䨇目送春渚亂雲開我亦思先徳無由掃緑苔¶