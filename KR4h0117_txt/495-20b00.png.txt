　　　寄弔岳武穆¶
兩過錢塘兩謁公栖霞嶺下是幽宫人空有誓完西夏¶
樹亦無枝受北風社稷命危孤立處君臣身死一和中¶
我皇迅掃奸權日似為忠良補舊功¶
　　　寄施以徳次合雲樓韻¶
五百吳程路易通月明兩地恨相同雙魚歲落空江水¶
孤雁秋驚半夜風故里交遊情最洽老年文字氣猶雄¶
不知多病東山客可在先生記憶中¶