　　　送盧都憲鎮守寧夏¶
明時出鎮得才難莫厭巡行萬里間雨露初辭青鎖闥¶
風霜先到賀蘭山闗河控帶黄塵靜蕃落耕耘緑野閒¶
入覲天顔應咫尺不須頻看寳刀環¶
　　　温泉¶
唐家天子愛温泉故起離宫繡嶺前山上朝元金作閣¶
苑中湯井玉為蓮錦鳬曾泛當時水香木空聞舊日船¶
賜浴未終鼙鼔動苔痕留恨自年年¶