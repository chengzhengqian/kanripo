銅臭殃¶
　　　唐人牧馬圖¶
兔髯香染松烟濕腕底龍媒驚霹靂雲箋半幅秋水横¶
霜蹄曉踏榮波立圉人持箠唐衣冠恍疑毛仲臨雕鞍¶
當時駿骨豈易得遺形獨頼曹與韓我今按圖嘆竒絶¶
真如目覩雙騠駃憶昔吳門疋練過光芒閃爍明於雪¶
夫何路險鹽車隨伯樂不遇知者誰又思燕臺有高價¶
郭隗一去無良媒華陽春雨生芳草水暖沙平渾不擾¶