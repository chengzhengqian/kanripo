暗雨垂垂梅欲黄春山吐源春漲狂雪鱗頳尾泝流上¶
吹濤噴浪能奔忙魚師布網名白大萬目井井連重綱¶
聨艘絶流勢甚武遮羅初若無留蔵大魚已得小魚棄¶
要使遺育充陂塘鰥鮞安用誤回避蝦蟹亦復虚跳梁¶
寧知不比綸索手欲以巧餌空滄浪¶
　　　何子楚為范明倫賦九疑石石吾不及見也讀¶
　　　　詩可以知其巑岏秀峙之狀吾累卞峰石為¶
　　　　小寒林興寄不淺用其韻并及之¶