巖廊罷機務崇文聊駐輦玉匣啓龍圖金繩披鳳篆韋¶
編斷仍續縹帙舒還巻對此乃淹留欹案觀墳典¶
移歩出詞林停輿欣武宴琱弓寫明月駿馬疑流電驚¶
雁落虛弦啼猿悲急箭閱賞誠多美於茲乃忘倦¶
鳴笳臨樂館眺聽歡芳節急管韻朱絃清歌凝白雪彩¶
鳯肅來儀𤣥鶴紛成列去茲鄭衞聲雅音方可悦¶
芳辰追逸趣禁苑信多竒橋形通漢上峰勢接雲危烟¶
霞交隱映花鳥自參差何如肆轍跡萬里賞瑶池¶