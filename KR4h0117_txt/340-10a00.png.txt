我欲停杯問廣寒中間宫闕幾時安丹橋有影非難上¶
玉斧無痕許借看不信藥成煩老兔誰憐桂冷濕青鸞¶
相逢今夕知何夕莫笑清狂興未闌¶
　　　寄劉仲原經歴¶
鴛鴦湖水漾晴暉鏡裏遥峰入望微槐䕃午衙書帙静¶
蓮香秋幕吏人稀青雲步穏名逾重白石歌長願已違¶
他日相逢話疇昔應憐憔悴不勝衣¶
　　　自城東復向感化舊居留别徐徳厚¶