當時巳有歸田願帝臨此心如白水煌煌南正館于東¶
手握八觚温玉璽駿奔灊霍左右輔好生不殺扶炎紀¶
崇禋竣事曉壇空躋攀小試青鞵底不知雲磴幾千丈¶
但見漫山白虎尾石頭招我上南臺瑞應䦨干天半倚¶
福嚴鐘聲過橋來髣髴三生如夢裏堂中尊者巳先去¶
苔鎖巖扉何日啟竹嫌磽确老愈痩松畏髙寒蟠不起¶
癯儒尚病怕深登幽討未窮行且止我評七十二高峯¶
鬰律穹隆少觀美儼然可瞻不可玩往往雄尊如負扆¶