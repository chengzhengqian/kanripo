夕陽野岸隨西東脉脉紅顔傷命薄露冷羅單倚髙閣¶
隔水微辭不可通滿把瑶芳竟誰託顧影低頭思悄然¶
静留明月伴嬋娟嬋娟有時亦消歇難保佳人長少年¶
　　　虎丘東院送笋¶
我来虎丘笋未茁一住三日濕且熱夜来大雨忽浪浪¶
滿地棚兒思可掘東院老僧知我饞十軰横筐露泥跋¶
玉瘢流乳詫新鮮性命生從鎌下絶佛徒心腸本慈愛¶
曲徇人情充老餮刷鍋爛煮和酒嚼一笑不知誰作孽¶