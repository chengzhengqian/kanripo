龍扄失鑰十二重驪珠迸落鮫人宫鑌刀剪㫁紫瓔珞¶
纍纍馬乳垂金風樹根吹火照殘墨冷雨松棚秋鬼哭¶
蔗丸嚼碎流沙氷鴨酒呼來漢江緑鐡削蚪藤劒三尺¶
雷梭怒宂陶家璧曇胡醉起靣秋巖一索摩尼挂空壁¶
　　　與衍斯道賦天平白雲泉¶
山君夜移東海水分得靈泉白雲底老禪卓錫住泉頭¶
坐㸔泉流與雲起湛湛寒光玉鏡圓波心照見蒼龍眠¶
半峰秋色漾晴雪五丈石影浮青蓮南岳枯湫何足數¶