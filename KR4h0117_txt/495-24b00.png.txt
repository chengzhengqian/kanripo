　　　十五夜¶
海上晴雲擁一規盈當三五筭無虧初窺枕簟凉先覺¶
漸轉梧桐影不知皓魄滿天呈彩夕秋陽入地藉光時¶
狂歌欲向清虚問兀坐孤停李白巵¶
　　　雨中過徐氏園¶
宿酲連日未回醒來坐清風孺子亭薦酒細浮寒菊艷¶
和羮新剪夜菘青重過不厭凌秋雨良㑹休猜聚徳星¶
有客倚燈低度曲知音誰解隔林聽¶