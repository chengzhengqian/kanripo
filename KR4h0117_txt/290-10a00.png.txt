皓彩射空生素秋老子據牀多逸興孀娥依檻不生愁¶
此宵常被隂霾悞來歳高堂得賞不¶
　　　自渉至黎城山行即事¶
渉城城下渡衡漳一道青林百里長雲表連峯馳徤馬¶
途中亂石卧羣羊溪頭雨過莓苔滑谷口風來藥草香¶
鞍馬倦人聊少憇山蟬無數噪斜陽¶
　　　久雨述懐¶
秋來連日雨涔涔入夜閒愁苦不禁冉冉緑苔沿砌長¶