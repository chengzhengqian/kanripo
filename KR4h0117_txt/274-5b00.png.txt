粼粼曉碧卓倒景白者白玉黄金黄咀鞠之英飲潭緑¶
不數南陽舊甘谷童子開門濯㡌紗報道新醅夜來熟¶
　　　題雲山樓¶
逺山近山濃淡青朝雲暮雲先後生我樓雖小實空濶¶
雲自往來山自横山耶雲耶兩無礙地久天長果誰在¶
𣺌茫蜃氣等虚空縱有軒窻寧足怪為愛雲山搆小樓¶
看山看雲今白頭山形起伏只如舊雲濕雲晴知㡬秋¶
門窻向山作長揖長揖雲山兩俱入推窻送山出樓去¶