桓桓竇車騎兵畧孔明才喜覩軍聲振應知虜氣摧曉¶
經月支水宵上白登臺會掃邊氛盡燕然勒石回¶
　　　渭河早行¶
官途乗曉霽香露濕行旌涼月疎林影晨雞逺店聲雁¶
來秦塞曲馬度渭川平聞道邊烽熄封章達漢京¶
　　　寓秦送處士還南昌¶
終嵗客西秦家山入夢頻如何萬里道又送故鄉人細¶
雨楚山曉輕雲隴樹春東湖宜結屋孺子可為隣¶