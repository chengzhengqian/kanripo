君住桃花塢何如鄭子眞應同潘岳縣非是武陵民香¶
𣪚餘書帙花飛襯舞茵十分春色好劉阮問迷津¶
　　　江¶
不見長江險寧知天地浮金焦當萬壑日月盪中流波¶
浪潛鮫室雲霞結蜃樓乘槎吾有興直欲犯牽牛¶
　　　金陵¶
此日帝城遊風烟入望愁青山映黄屋綠水浸紅樓高¶
樹宫墻繞新波太液流雨花臺上望無處不宜秋¶