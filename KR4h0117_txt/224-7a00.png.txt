把手論文開心胷更漏相催話未終香篆飛蛇穿簾櫳¶
隣雞喚曉何處鐘摩挲醉眼欄干東茶鐺無火召玉童¶
三尺芒鞋七尺笻踏破青山綠幾重¶
　　　夜宴清勝軒醉吟呈倪梅窗吳道士隱南¶
山前浩歌覺聲乾長嘯直入碧雲關梅窗主人携百壺¶
一夕談話秋雨寒燈紅吐出玉蟲巧道人大嘯拍牀吼¶
連榻隱南吳庚契要看紙上生蛇走停盃撑腸發詩顚¶
横捉二筆半欲眠笑把崑崙醮滄海寫出新詞數萬編¶