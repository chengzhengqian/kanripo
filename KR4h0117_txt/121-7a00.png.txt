泰陵遺樂何最珍綵繩冉冉天仙人廣場寒食風日好¶
百夫伐鼓錦臂新銀畫青綃抹雲髮高處綺羅香更切¶
重肩接立三四層著屐背行仍應節兩邊圓劒漸相迎¶
側身交歩何輕盈閃然欲落却收得萬人肉上寒毛生¶
危機險勢無不有倒挂纎腰學垂栁下來一一芙蓉姿¶
粉薄鈿稀態轉竒坐中還有沾巾者曾見先皇初教時¶
　　顧封人¶
　　　月中桂樹¶