　　　戚里行¶
長安戚里盛樓臺羅衢夾巷絶浮埃雕軒綺户排雲岀¶
却使飛鷹翻下來就中上貴椒房籍十八封侯門列㦸¶
有時清夜侍皇游監宫不敢詢踪跡連宗結黨氣象新¶
等閑岀入雙朱輪朝回戲獵宜春苑手挾琱弧閒射人¶
昌國里中花滿烟乾寧驛前雲蔽天商船到㟁不敢攏¶
恐有家奴横索錢英雄有時坐銷歇喬柯易瘁甘泉竭¶
太陽初升光燭人不見明星與華月君看昔日景福宫¶