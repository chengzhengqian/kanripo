雲交雨合知何年古來萬事皆如此何用臨岐苦涕漣¶
　　　登夏州城觀送行人賦得六州胡兒歌¶
六州胡兒六蕃語十嵗騎羊逐沙鼠沙頭牧馬孤雁飛¶
漢君遊騎貂錦衣雲中征戍三千里今日征行何嵗歸¶
無定河邉數株栁共送行人一杯酒胡兒起作和蕃歌¶
齊唱嗚嗚盡垂手心知舊國西州逺西向胡天望鄉乆¶
回頭忽作異方聲一聲回盡征人首蕃音虜曲一難分¶
似説邊情向塞雲故國闗山無限路風沙滿眼堪斷魂¶