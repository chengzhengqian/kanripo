　　　送龍湖太守¶
龍湖太守擁旄旌西過牂牁是舊城從古衣冠非僻逺¶
如今風氣亦文明梯航久已修唐貢帶礪還應講漢盟¶
身率百蠻同稽首千年委質在周京¶
　　　封御史强公挽詞¶
八十年来酒與詩倐然林下謝清時江山滿目蔵舟改¶
嵗月無情弔鶴知人世空餘新涕淚賓筵無復舊威儀¶
束芻空谷懷賢意千里應慚絮酒遲¶