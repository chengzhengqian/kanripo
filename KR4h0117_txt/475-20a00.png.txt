幾囘虎帳論心處坐我春風玉樹前¶
　　　出宣威闗用黄方伯韻¶
貴嶺猿聲已熟聞兩藩南界此中分驪駒尚憶滇南路¶
旌斾遥瞻薊北雲豈有才華清徼服更将衰朽負明君¶
風簷次述非能事淺薄真慚論蜀文¶
　　　新添道中用壁間韻¶
萬木山深聽鳥啼兩行旌斾路東西鶯花影亂青春老¶
象緯光垂碧漢低萬里驚風塵滿目連朝急雨水平堤¶