回首習家池上路重來清興未應違¶
　　　酬弟秉中見寄¶
茆屋蕭蕭野水濵惟應魚鳥日相親閒庭暮雨驚黄葉¶
短棹西風釣白蘋曼倩飢來還自笑陶潛醉裏竟忌貧¶
恵連羣從詩偏好幾度西堂入夢頻¶
　　　秋日書懐¶
十年京國敝貂裘百事無成已倦遊客裏青衫司馬淚¶
天涯明月杜陵愁秦淮煙暝砧聲夕楚澤雲深雁影秋¶