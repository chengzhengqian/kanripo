平原極目但衰草西風忽起迷沙塵坦途纔過十里餘¶
行行曲磴多﨑嶇松林杳藹不見日凍霧作雪沾衣裾¶
黄土山岡髙復陡車夫努力成牛吼須臾下坂一何易¶
勢若駿馬爭先走嘗憶當年未為客縱覽方輿徧圖籍¶
太行蜀道雖漫聞七里八岡今始識男兒初生挂弧矢¶
豈分拘拘老松梓他年㑹作子長遊賸賦新詩滿人耳¶
　　　幽居¶
雨後看新水天空望逺山入雲蒼隼健坐浪白鷗閒酒¶