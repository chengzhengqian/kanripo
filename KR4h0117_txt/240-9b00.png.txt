樹偏宜月人家盡向溪秋蟾莫相惱惟聽度關雞¶
　　　遊梅仙山和唐人韻¶
城郭千峰合仙凡一水分顛崖懸鳥道亂石聚羊羣苔¶
井分丹水茶爐煮白雲肩輿萬松嶺有客訪梅君¶
絶頂尋仙跡寒泉照病容栖鸞多種竹愛鶴緩移松丹¶
藥人來乞山粳手自舂秋深霜葉滿麋鹿日相逢¶
仙人不可見借鶴過仙家夜臥千峰月朝飱五色霞祠¶
空風掃葉人去鹿銜花歸隠知何日分爐學煉砂¶