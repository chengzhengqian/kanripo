大耳主呼阿盧阿盧努力託我千金軀檀溪水深不見¶
底阿盧一躍三丈餘君不見當陽橋沔水渡一雙羽翼¶
真都䕶豈知阿盧論功不在闗張下¶
　　　亂宫奴¶
亂宫奴錦䄡䄖淫如秦嫪毐驕如馮子都春風永巷花¶
龍駒内家官爵賤如土昨夜宫奴官上柱葦衣篾帶血¶
魂啼石子岡頭天嘯雨桓桓虎將吞熊貔燕席豈受宫¶
奴欺虎將死作椎鬼夢中擊奴奴不起¶