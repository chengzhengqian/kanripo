　　　鳯凰臺晚眺¶
經月疎行臺上路秣陵城郭忽秋風馬嘶衛霍空營裏¶
螢起齊梁廢苑中野寺舊曽開玉帳翠華乆不幸離宫¶
小儒記得隆興事閒對山僧説魏公¶
　　　烏石山¶
兒時逃學頻来此一一重尋盡有蹤因漉戯魚羣下水¶
縁敲響石鬬登峯熟知舊事惟鄰叟催去韶華是暮鐘¶
畢竟世間何物夀寺前雷仆百年松¶