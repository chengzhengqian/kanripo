湖髙起見京樓¶
　　　明妃引¶
陰風烈烈吹黄沙稽落山下愁雲賒明妃馬上面如玉¶
萬里去適單于家玉闗漸逺人煙絶回首漢宫惟見月¶
琵琶掩恨去路長胡雁呌寒天欲雪天欲雪狐兔愁殷¶
檉蕭蕭古塞秋願將一掬思鄉淚寄與黄河東去流君¶
不見古来戰士長城死白骨纍纍多似蟻妾身雖辱亦¶
不辭忍使健兒作胡鬼¶