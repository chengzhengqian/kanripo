隠室傍山築衡門臨水開舟因問字至人有抱琴來鹿¶
友渾相狎鷗羣亦不猜久無軒冕夢嵗月任悠哉¶
　　　次韻答思泉妹夫并謝失迓¶
野居聊自適魚鳥欲相忘枕轉來山翠簾開得水光汀¶
花依鷺出堤草入秋長擬約豪吟客湖頭坐晚凉¶
　　　舟泊徳州枕上作(知州因黎鎮守取/金五百不從徑去)¶
夜寒人少睡嵗暮客思鄉犬吠三更月雞啼萬井霜老¶
知彭澤是憂作少陵狂聞說新州主飄然棄印章¶