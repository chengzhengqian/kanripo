　　　新春有感寄常夷甫¶
余生本羇孤自少已非壯今而老且病何用苦惆悵誤¶
蒙三聖知貪得過其量恩私未知報心志已凋䘮軒裳¶
徳不稱徒自取譏謗豈若常夫子一瓢安陋巷身雖草¶
莽間名在朝廷上惟余欽徳義久已慕恬曠矧亦有吾¶
廬東西正相望不須駕柴車自可策蔾杖坐驚顔鬢日¶
摧頹及取新春歸去來共載一舟浮野水焦陂四面百¶
花開¶