欲寄梅花可自由萬里江湖雙涕淚百年天地幾交遊¶
誰憐舊日中朝客謫向王門半白頭¶
　　　雨中留蔡黄二親¶
門巷泥深過客難百年聊共此盤餐浮雲落日山河暮¶
細雨青春樓閣寒近夜蛟龍還入浦久隂鴻鴈更移灘¶
年華滚滚相逄少莫厭拌留到夜闌¶
　　　葉四公子西園¶
邀客西園公子家東風二月己飛花巷遮碧柳行春馬¶