　　　酬公濟早過天竺呈明智及同遊二老¶
曉過翻經臺下寺與君同謁祖師堂庭前紫桂葉頻脫¶
石上紅梅花正香出洞陰雲開逺影挂松寒日漏清光¶
謝公勸飯須無讓不許非時薦茗湯¶
　　　酬東山禪師南澗傍遊戲呈公濟冲晦¶
撥雲過得南隴去流水激濺一澗長磐石誰堆補缺岸¶
老松自倒成危梁沙禽呼雌頻叫噪山藥吐色常芬芳¶
臘去春歸山愈好喜君共無塵事忙¶