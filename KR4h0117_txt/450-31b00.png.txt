勝遊動是十年違送子還家思欲飛映郭姑山迎客舫¶
到門盱水浸漁磯霜籬尚及黄花瘦冬饌無過紫蠏肥¶
遥想拜親樽綠滿萍蹤應笑向來非¶
　　　金山次玉世賞大叅韻¶
幾登絶頂縱雙眸亭外江雲去復留星斗翻從波面出¶
魚龍長在檻前遊青山愛客應投轄白髪憂時更倚樓¶
便擬此身辭世網未誇騎鶴上揚州¶
　　　登雨花臺¶