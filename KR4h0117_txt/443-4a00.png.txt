一著全贏歸羽翼喚醒當天老赤虬坐令四海嘘炎徳¶
　　　山水圗¶
東臯東望山嶙峋山頭霞綵明朝曛鷺鷥數箇白如雪¶
㸃破空青萬頃雲重重緑樹波光裏波光浩𣺌過彭蠡¶
中流一棹者何人蒼茫似畏西風起㸃簡舟中舊所藏¶
莫教墮落風濤鄉風濤初不在平地斯人回首何遑遑¶
我皇聖徳齊天壤太平治化原無象來徃登山航水人¶
萬里安行如席上¶