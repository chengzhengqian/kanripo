灼灼綘桃花裊裊黄柳絲風流少年塲妖冶不自持春¶
風日夜變㸃拂飛故枝飄紅惹飛絮流水同天涯美人¶
麗南國蘭蕙熏柔姿青春妬娉婷笑盼生光輝素絲感¶
清鏡朱粉難為施奈何桃柳質歲晏徒傷悲¶
　　　東林行¶
意行追逺趣所詣欲登仙絶峽下蒼黒半壁懸銀泉峰¶
囘路不定曵杖聊夤緣延流忽舒曠櫧楠影翩聨恬目¶
霽孤墅洗心玩芳荃永晝無樵斤芳洲愜鷗眠幽逈人¶