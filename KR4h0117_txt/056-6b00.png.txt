　　　謝樂天聞新蟬見贈¶
碧樹鳴蟬後煙雲改容光瑟然引秋氣芳草日夜黄夾¶
道喧古槐臨池思垂楊離人下憶淚忠士激剛腸昔聞¶
阻山川今聴同匡牀人情便所遇音韻豈殊常因之比¶
笙竽送我逰醉鄉¶
　　　和樂天秋涼閒卧¶
暑退人體輕雨餘天色改荷珠貫索斷竹粉殘妝在髙¶
僧埽室請逸客登樓待槐栁漸蕭踈閒門少光彩¶