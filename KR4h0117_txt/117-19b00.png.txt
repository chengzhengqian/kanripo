　　　寒夜吟¶
九衢金吾夜行行上宫玉漏遥分明霜飈乗陽掃地起¶
旅鴻迷雪繞枕聲逺人歸夣既不成留家惜夜歡聲發¶
羅幕華堂深皎潔蘭烟對酒客幾人獸火陽光二三月¶
細腰楚姬絲竹間白紵長袖歌閒閒豈識苦寒損朱顔¶
　　　李夫人歌¶
璿閨羽帳華燭陳方士夜降夫人神葳蕤半露芙蓉色¶
窈窕将期環珮身塵如三五月可望難親近顰黛含悽¶