父詩律有典刑其編次是正可無恨矣刀筆方興士大¶
夫翕然稱贊工未訖功而四方願致其集者日至以是¶
知二公之名重當時欲見其書者惟恐後也聞之鄉老¶
無逸之交㳺無非天下名士其後㓜槃聲聞寖廣與之¶
並驅而争先既沒之後為之傳序為之哀詞祭文者甚¶
衆今未暇廣詢而徧錄也特取舍人吕公之所書摹其¶
真蹟于後庶㡬因吕公之文而不失二公文行之實云¶
壬申冬十一月辛卯朔建康苗昌言謹題¶