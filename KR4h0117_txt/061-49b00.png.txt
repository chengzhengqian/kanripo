嫩易傷近南光景熱向北道途長不得充王賦無由寄¶
帝鄉惟君堪擲贈面白似潘郎¶
　　　發白狗峽次黄牛峽登髙寺却望忠州¶
白狗次黄牛灘如竹節稠路穿天地險人續古今愁忍¶
見千花塔因停一葉舟畏途常廹促静境暫淹留巴曲¶
春全盡巫陽雨半収北歸雖引領南望亦迴頭昔去悲¶
殊俗今來念舊遊别僧山際寺抛竹水西樓郡署花如¶
雪軍厨酒似油時時一開口自笑在忠州¶