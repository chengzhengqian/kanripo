千年釣叟披裘地客子張帆兩度過朱紱頻經風雨後¶
青山其奈古今何松杉落落連祠屋蘋藻馨馨滿澗阿¶
歎息雲臺諸將相幾人圖像獨嵳峩¶
　　　雪後泛湖和周子賢¶
西郭羣峰積雪寒畵船湖上倚篷看樓臺隠見青松色¶
蘆荻蕭條白雁灘沈醉放歌新歲始陽春和曲古來難¶
期君盡訪山中寺細草微風石路乾¶
　　　寄許州七弟&KR1671;¶