囬首吳宫亦如此何須弔古恨重重¶
　　　詩崖潄玉¶
詩客留題不記名糢糊古刻讀難成隂隂崖石封苔色¶
滴滴溪泉作雨聲山月照來珠散亂林風吹度玉琮琤¶
望中便覺清人思何必臨流一濯纓¶
　　　天柱晴雪¶
天柱巍峩霄漢間四時飛雪不曽乾淩空禪塔銀為頂¶
承露仙莖玉作盤影混晴雲同潔白色凝華月倚高寒¶