　　　送友赴闕¶
故人歸去指翔鸞樂帶離聲可有歡驛路兩行秋吹急¶
渭波千疊夕陽寒空郊已歎周禾熟舊苑應尋漢火殘¶
遙羨從公無一事探花先醉曲江干¶
　　　秋日經别墅¶
别墅蕭條海上村偶期蘭菊與琴樽簷横碧嶂秋光近¶
樹帶閒潮晚色昏幸有白雲眠楚客不勞芳草思王孫¶
北山移去前文在無復教人歎曉猿¶