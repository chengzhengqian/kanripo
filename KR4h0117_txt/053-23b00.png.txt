欲問長安今逺近初年塞雁有歸行¶
　　　送友人遊江南¶
逺别悠悠白髮新江潭何處是通津潮聲偏懼初來客¶
海味惟甘乆住人漠漠煙光前浦晩青青草色定山春¶
汀洲更有南迴雁亂起聨翩北向秦¶
　　　贈别劉員外長卿¶
清如寒玉直如絲世故多虞事莫期建徳津亭人别夜¶
新安江水月明時為文易老皆知苦謫宦無名倍足悲¶