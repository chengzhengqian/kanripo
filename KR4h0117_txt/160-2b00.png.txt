　　　遊武夷¶
函關﨑嶔走秦鹿天下並逐爭羣雄抉雲翻空鼇足折¶
黔黎竄伏如寒蛩武夷山深水清泚避世猶有髙人蹤¶
龍泓東注海波涌玉女翠擁秋雲鬆赤霄真骨寫虚壁¶
通泉凡筆慙非工藏舟浮梁跨絶壑隠見似與天潢通¶
當時雞犬不復見窠巖依舊煙霞籠我來秋杪月既望¶
尚有幽菊埋榛叢天容洗淨雨新霽雲幕四卷清無風¶
掀篷進棹窮異境注目想見流殘紅回船杖屨躡幽徑¶