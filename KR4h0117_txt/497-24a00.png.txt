　　　賦得閩海亨龍送鄧介夫應貢北上¶
金晶飛飛射龍屋驪龍屋下眼珠熟五雷驚散雲作花¶
捧出明珠獻天族雲歸君别君猶龍下天上天雲相從¶
暗室投珠十載忌寒潭化劍今朝逢何人却笑淵潜者¶
相送殘春江上峰¶
　　　武夷傲吏行贈潘勉甫¶
君本羅浮列仙侣武夷此日懸魚組傲世長回俗吏風¶
高談莫作時人語日得俸錢思買山煙花九曲流春還¶