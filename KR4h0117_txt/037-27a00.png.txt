　　　塞下曲¶
蟬鳴空桑林八月蕭闗道出塞入塞寒處處黄蘆草從¶
來幽并客皆共塵沙老莫學游俠兒矜誇紫騮好¶
飲馬渡秋水水寒風似刀平沙日未没黯黯見臨洮昔¶
日長城戰咸言意氣髙黄塵是今古白骨亂蓬蒿¶
　　　從軍行二首¶
向夕臨大荒朔風軫歸慮平沙萬里餘飛鳥宿何處虜¶
騎獵長原翩翩傍河去邊聲揺白草海氣生黄霧百戰¶