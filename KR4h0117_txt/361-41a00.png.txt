　　　挽宋龍州先生¶
慄慄北風勁百草腓且僵白日失中舍慘澹寒無光漫¶
漫愁思多激烈歌聲長浮雲結重隂俛仰内自傷揮劍¶
出長坂我馬𤣥以黄川流移東溟葵藿傾太陽端居顧¶
安適誰能履周行崔崔玉山岡孤墳鬱蒼蒼猗猗蕙蘭¶
花千古含芬芳¶
　　　秋日宴海昌硤石東山¶
東山此日㑹儒英霜落天高秋氣清風度鐘聲諸刹近¶