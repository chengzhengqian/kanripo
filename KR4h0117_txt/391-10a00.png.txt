　　　牧羊圖¶
萬死間關抗虜塵卄年北海未亡身牧羊不羡彌山富¶
仗節惟拚齧雪貧巳分此生甘苜蓿豈知他日畵麒麟¶
河梁相向䧏奴泣白髮憐看漢老臣¶
　　　東原為王廷直賦¶
越山迢逓接蓬萊山下平原一徑開樹繞江流天外盡¶
鳥分雲影日邊來東風道路迷芳草殘雪溪橋見野梅¶
安石未應高卧乆天涯回首獨憐才¶