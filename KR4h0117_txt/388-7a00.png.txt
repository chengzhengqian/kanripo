驚愕燈下兩僧童怡然相笑謔詎知天道㣲變態難測¶
度須㬰風浪恬澄澄逈寥廓¶
　　　過巢縣黄山峽懐友人孔道甫¶
峽口夏景清平明下原隰川迴路迂逺征騎苦維縶山¶
勢幾斷連嵐光時吐吸憩石臨清泉迸流濺衣濕穿林¶
鳥聲亂摘菂花香襲麥秀喜兩岐黎元頗安輯故人山¶
中居肯顧侯門揖囊無一文錢惟有書盈笈于今雖坎¶
軻鳥中孤鳯立文采自殊凡終向梧桐集¶