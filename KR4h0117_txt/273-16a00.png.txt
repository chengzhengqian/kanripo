白虎司劍天無星山中菖蒲十二節未肯落盡青頭髪¶
姑蘇臺上愁殺人身在勾吳望勾越¶
　　　烈婦行¶
落日沈海雲壓城官軍多載婦女行大弓勁箭自山下¶
顔色如灰愁上馬我生不慣生馬駒存者吾子亡吾夫¶
毋寧完身吐玉雪忍使餒肉當熊貙青楓嶺頭望回浦¶
血指畫巖心獨苦老螭扣地救未及芳草迷天淚零雨¶
卓哉一死可百年此事已過永泰前黄沙野塞多降骨¶