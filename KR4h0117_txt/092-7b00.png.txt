縣庭無事似山齋滿砌青青旋長苔閒撫素琴曹吏散¶
自烹新茗海僧來買將病鶴勞心養移得閒花用意栽¶
幾度訪君留我醉甕香偏值酒新開¶
　　　海城秋夕寄懐舎弟¶
烏棲庭樹夜悠悠枕上誰知淚暗流千里夢魂勞舊業¶
一城砧杵搗殘秋牕寒寂寂燈猶在簾外瀟瀟雨未休¶
早晩萊衣同著去免悲流落在邊州¶
　　　和夏侯秀才春日見寄¶