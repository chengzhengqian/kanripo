暝色牛羊半歸牧征徒多嶮巇村館早尋宿¶
　　　題鎦生柳莊¶
碧山緑水轉逶迤君家住處宛相宜春風繞屋楊柳樹¶
為君爭發艶陽時艶陽時節風光早萬葉千絲向人好¶
何如遺恨武昌門難同送别長安道拂煙照水更多情¶
枝間百轉有啼鶯嬌傾趙女筵前舞思入燕姬笛裏聲¶
白花撩亂波搖蕩宻影芳隂自來徃坐邀釣侣把長竿¶
行倩菱童棹孤榜記取前時親手栽絲絲葉葉費春裁¶