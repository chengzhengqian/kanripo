溪翁小隱城隅地窈窕松窗對竹林習静不知紅日晩¶
避名真似碧山深臨池野鶴陪孤立破雪江花破苦吟¶
從此鳯凰臺畔路杖藜應許數相尋¶
鑑湖欲並賀知章洛社何如司馬光耆舊即今新續傳¶
逹人隨處可為鄉沙溪絲蕙牽風細水榭青蘿映月長¶
更喜鬱林洲畔石歳寒相對倚氷霜¶
　　　九月廿四日遣興奉寄太常諸僚¶
徃歲氷銜竊奉常兹辰光寵異班行斜廊縹緲朱衣月¶