　　　暖甚去綿衣¶
誰道江南春有寒未經社日衣能單桑麻過雨日夜長¶
桃李因風高下殘舊説中州政如此了知瘴氣不能干¶
天公似憫斯民病故體淳熈詔令寛¶
　　　十一月五日晨起書呈葉徳璋司法¶
卧聞落葉疑飄雨起對空庭葢巻風政自摧頹同病鶴¶
况堪吟諷類寒蟲忽思有客渾如我却念題詩不似公¶
已分虀鹽終白首可因霜雪愧青銅¶