洛遙天外江河戰鼓間孤懐欲誰寄應付塞鴻還¶
　　　題豪家故園¶
嵗久無泉引春来仰雨流萍乾粘朽檻沙淺露沈舟照¶
影人何在持竿客寄遊翛然興廢外回首謝眠鷗¶
　　　酬僧¶
吾師既續恵休才況值髙秋萬象開吟處逺峰横落照¶
定中黄葉下青苔雙林不見金蘭久丹楚空翻組繡来¶
聞說近郊寒尚緑登臨應待一追陪¶