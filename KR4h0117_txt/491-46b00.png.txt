夕陽樓閣倚層空日日懷君向此中醉去不知身在客¶
別来殊覺鬢成翁烟蕪際水浮新綠風藥翻堦墜晩紅¶
有約明朝溪上路買舟時與一尊同¶
　　　和周草庭留别姚廷逺韻¶
溪頭斜日映流雲見說相逢不忍分賔從豈堪催客去¶
棹歌猶自隔烟聞愁中夜雨懸吟榻夢裡春風對舞裙¶
那得此身閒半日酒船何處亦尋君¶
　石倉歴代詩選巻四百九十一¶