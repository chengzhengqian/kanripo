宸衷眷仍推講座登離宫頻召對前席譽材能尚倉供¶
蒲饌禪宗問葛藤龍河朝洗鉢鹿苑夜傳燈般若翻神¶
貝袈裟出御繒抽毫聨百詠揮塵竟三乘浄洒銀河水¶
清涵玉井氷虚空常湛湛行住獨兢兢陟屺懐芝壠瞻¶
雲别蔣陵綸音旌孝徳珍翰誄先堋寸草慈輝映雙林¶
瑞露凝逍遥無俗慮攀餞有佳朋祖帳瓊花墮皇京寳¶
樹層江流桮浩渺巖戸錫飛騰綺㪚烟霞動珠含水月¶
澄虎溪從恵逺牛渚待袁宏莫厭塵縁混終知雅頌興¶