酬君秀句無新語徒攪詩腸徹曙吟¶
　　　聞泉¶
澗泉吾所好山舍寂無喧春脈生雲底夜聲來枕前風¶
休不動竹月上未啼猿石上鳴逾急泠然清夢魂¶
　　　和仲靈送公濟冲晦出山兼簡駐泊李思文¶
招攜緑野村邊去累日青山曠世機惜向永安蘭若别¶
還經靈隠渡頭歸雲峰積雪迷樵徑石罅新泉濺客衣¶
詩㑹却扳簪紱貴心隨雲鳥入城飛¶