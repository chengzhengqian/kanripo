公署居閒毎見君賞心竟日敢辭勤謾隨凢卉争春色¶
髙出層霄逺世羣鳯尾月斜金鎖碎龍孫雨過玉繽紛¶
勝遊莫作尋常計細刻從教書八分¶
　　　太平堤襍咏次王半谿韻¶
塵海微茫盡轉蓬人生何事苦匆匆獨憐無限參商地¶
都在㡬番煙雨中樹隠樓臺吟望逺山圍村郭徃來通¶
清時且作偷閒計萬事悠悠付化工¶
年來祿食愧曹司疋馬朝朝暮暮時未老乾坤還有待¶