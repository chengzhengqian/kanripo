千載至今誰續廬山謡熊侯家住劍江側慣掃秋山之¶
黛色聞余此興為寫之彷彿梅仙舊時宅梅仙兮何在¶
邈清風兮滄海蹇夷猶兮孤舟弔遺跡於千載舟中所¶
載非凡流羌故人兮李與周按玉笙兮明月下黄鵠兮¶
清秋洞天兮石扇蒼崖兮路轉横余劍兮視八荒訪蓬¶
萊兮㡬清淺張侯兮昻藏驂白鶴兮青霓裳窺玉梁之¶
寳笈醉石髓之瓊漿千岩萬轉路莫測酒酣一笑三山¶
窄待得君王賜鑑湖錦袍重訪山中客¶