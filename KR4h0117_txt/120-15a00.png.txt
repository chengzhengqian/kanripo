三山載羣仙峨峨鹹浪中雲衣剪不得此路安可從我¶
生亦何事出門如飛蓬白日又黄昬所悲瑶草空蟲聲¶
故鄉夢枕上禾黍風吾道如未喪天運何時通¶
　　李逢吉¶
　　　酬致政楊祭酒見寄¶
初還相印罷戎旃䕶守皇居在紫煙妄比酇侯功蔑爾¶
每懐疎傳意悠然應将半俸霑閭里料入中條訪洞天¶
十載别離那可道倍令驚喜見來篇¶