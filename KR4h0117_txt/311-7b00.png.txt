　　　雨中柬王㓜度¶
客子清晨卧江閣老樹閉門風雨惡漁舟滿眼亂波濤¶
殺氣冥冥塞寥廓地爐火冷席無氊短衣百結䨇履穿¶
寒食清明不歸去故山松栢空雲烟先生適自江東至¶
行李蒹旬共留滯登樓王粲謾多才獻策劉蕡甘下第¶
三鱣聊爾擁臯比一鶚未負風雲期青春白日麟鳯逺¶
長林豐草豺狼饑十年烽火暗南極戎馬紛紛未休息¶
朝廷耆舊困草萊鄉里兒童誇膂力我今旅食向孤城¶