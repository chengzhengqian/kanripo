　　　早春即事¶
眼重朝眠足頭輕宿醉醒陽光滿前戸雪水半中庭物¶
候隨天氣春光逐地形北簷梅晩白東㟁柳先青葱隴¶
抽羊角松巢墜鶴翎老來詩更拙吟罷少人聽¶
　　　九日陪樊尚書龍山宴集¶
孟嘉從宴地千乗復登臨縁危陟高步憑曠寫幽襟黄¶
花翫初馥羽酌喜盈斟雲雜組繡色樂和山水音斾搖¶
秋吹急筵巻夕光沈都人瞻騎火猶知隔寺深¶