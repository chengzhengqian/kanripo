何如罨畫溪邊路共坐蘭舟蕩月明¶
　　　與謝憲副德温遊陽山箭缺至半山寺而止¶
箭缺攙天知幾重半山聊復憩吾慵孤臣何處埋幽憤¶
髙閣閒來坐晏舂深院潺湲鳴剖竹懸崖矹硉偃長松¶
迴船又過楓橋去臥聽寒山寺裏鐘¶
　　　將遊毛公壇宿包山寺明日雨不克徃¶
毛公已去有仙壇眼見亭臺欲到難翠壑蒼厓增惝恍¶
玉芝瑶草長闌干洞無金鑰誰能闖井有靈砂尚可餐¶