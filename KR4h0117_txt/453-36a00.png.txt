皇州春色媚良宵燈火光連十二橋佳麗山河元自美¶
昇平歌吹晩偏饒千門皓月迎人轉九陌穠花映客嬌¶
遥想宸遊清禁裏陽和先得應雲謠¶
　　　述謝陳亮之邦伯時自廣平被召¶
匹馬今為赴闕行腐儒初荷一官成圖書向客翻多累¶
城郭經年自有情隅地桑麻歸昨夢訟庭槐柳識平生¶
堪憐少小逢明主未有前朝卓茂名¶
　　　卧病寄錢元抑¶