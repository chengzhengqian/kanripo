　　　東臯為馬仲蔚賦¶
初夏藹衆綠霏霏繞園霧横書散輕策愜我林臯趣衣¶
涼水氣襲屐潤苔痕汙雨菌結芝肪烟莎緣鶴步意銷¶
念慮寧景適真樂遇衆妙入靜觀前非覺神悟江花自¶
孤婉芳草忽已暮為鼔朱絃琴南風在庭樹¶
　　　觀魚¶
池隂樹影涼白小紛成隊吹絮圓漚續觸荷清露碎俄¶
沈靜却浮忽遇驚還退幸免釣絲憂江鱸且充鱠¶