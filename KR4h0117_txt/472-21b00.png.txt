　　　臘月朔雨有懐邊司徒華泉¶
白首相知海内稀司徒髙韻苦相違寒烏獨樹雲隂合¶
暝竹空簷雨色微終日簿書知有政十年朋侣賦無衣¶
北風倘㑹山隂雪乘興何妨夜叩扉¶
　　　朱氏園亭宴集¶
上國名園笑語同朱簾翠户曲欄通管絃夜合蘆洲月¶
花竹煙開水閣風葉撼秋聲翻露下雁飄寒思入雲中¶
淹留總愛青霄客潦倒真慚白髮翁¶