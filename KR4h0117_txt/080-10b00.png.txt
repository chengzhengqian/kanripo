屋小茅乾雨聲大自疑身著蓑衣卧兼似孤舟小泊時¶
風吹折葦来相佐我有愁襟不自聊纔成好夢剛驚破¶
背壁殘燈不及螢重挑却向燈前坐(右雨/夜)¶
江南春旱雨無澤嵗晏未曽腥鼎鬲今朝有客賣鱸魴¶
手提見我長于尺呼兒舂取紅蓮米輕重相當加十倍¶
且作吳羮助早飡飽卧晴簷曝寒背横戈負羽正紛紛¶
祇用驍雄不用文争如曉夕謳吟者好伴滄洲白鳥羣¶
(右食/魚)¶