高閣闌干俯江面寥寥百里内山水盡竒觀誰謂羇旅¶
中所見皆所願汀洲白鳥聚井邑青烟散樂此暮忘歸¶
踈鐘起巖畔徙倚下松門尚怪舟人喚¶
　　　夏日閒書墨君堂壁¶
先人有弊廬涪水之東邊我罷漢中守歸此聊息焉高¶
林抱深麓清蔭宻右綿曾巖敞户外淺瀬流窻前邀客¶
上素琹留僧酌寒泉忽時乗高風逺望立雲烟野興極¶
浩蕩俗慮無一縁氣爽神自樂世故便可捐却憶為吏¶