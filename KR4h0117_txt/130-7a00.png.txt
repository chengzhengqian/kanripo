求新換舊争栽培猶恐君王厭顔色羣芳只似尋常開¶
幸有神仙接花術更向都城求絶匹梁王苑裏索妍姿¶
石氏園中捜淑質金刀玉尺裁量妙香膏膩壤彌縫密¶
迴得東皇造化工五色敷華異平日一朝寵愛歸牡丹¶
千花相笑妖嬈難竊藥嫦娥新換骨嬋娟不似人間看¶
太平天子春逰好金明栁色籠黄道道南樓殿五雲髙¶
鈞天捧上蓬莱島四邉桃李不勝春何况花王對玉宸¶
國色精明動韶景天香旖旎飄芳塵特奏霓裳羽衣曲¶