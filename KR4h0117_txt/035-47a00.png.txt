詎有銅池出五雲陌上堯樽傾圵斗樓前舜樂動南薫¶
共歡天意同人意萬歲千秋奉聖君¶
　　　敕賜百官櫻桃¶
芙蓉闕下㑹千官紫禁朱櫻出上闌纔是寢園春薦後¶
非關御苑鳥啣殘歸鞍競帶青絲籠中使頻傾赤玉盤¶
飽食不須愁内熱大官還有蔗漿寒¶
　　　敕借岐王九成宫避暑應教¶
帝子逺辭丹鳯闕天書遙借翠微宫隔窗雲霧生衣上¶