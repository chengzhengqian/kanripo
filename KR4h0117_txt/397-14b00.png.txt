心驚逺道青驄騎夢入中垣白鷺班¶
　　　雨中獨坐有感寄内叔盧廷弼¶
感舊懐鄉共寂寥天涯歸思欲飄飄猶憐建業橋頭路¶
曾赴長干寺裏招樽酒有時仍夜雨扁舟何日正春潮¶
相逢肯惜通宵話明月遲遲玉漏遙¶
　　　送沈時易少叅赴閩藩專理礦事¶
旬宣一道惜分携天路霜風送馬蹄過浙有山皆置冶¶
入閩無水不通谿梅花香冷吟情健榕葉隂濃望眼迷¶