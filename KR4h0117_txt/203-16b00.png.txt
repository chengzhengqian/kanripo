登臨物色催詩興未信天于我輩慳¶
　　　初到連江和林公曄先輩¶
投老身名信陸沈空將白髪寄遥岑賦詩未敢師彭澤¶
抱甕真堪友漢隂江囘飛橋誇壯麗山腰卧石閟幽深¶
公才清絶參竒觀慰我長年去國心¶
　　　和陳穎仲題劉鞠祠¶
山繞平湖緑四邊兩翁遺澤到今傳蘋風引釣魚隨艇¶
穀雨催耕水拍田敗壁丹青悲落日荒庭紳笏想流年¶