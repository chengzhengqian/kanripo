　　　周昉畫美人圖¶
島上雲生日轉櫩海風吹面暮寒尖春明玉色遺香澤¶
夜定珠光入鏡奩織得鴛鴦成綠皴教成鸚鵡喙紅甜¶
試令鼓瑟應無語目斷歸帆思未掀¶
　　　賦雪洲¶
江上經年憶雪多長洲化作玉坡陁舊時射虎迷蹲石¶
薄暮歸漁認擁簑河伯作宫龍獻璧湘靈遺珮鳳停梭¶
鳬鷖容與江花發更待春來生水波¶