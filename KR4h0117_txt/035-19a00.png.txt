赤日滿天地火雲成山嶽草木盡焦巻川澤皆竭涸輕¶
紈覺衣重宻樹苦隂薄莞簟不可近絺綌再三濯思出¶
宇宙外曠然在寥廓長風萬里來江海蕩煩濁却顧身¶
為患始知心未覺忽入甘露門宛然清凉樂¶
　　　納凉¶
喬木萬餘株清流貫其中前臨大川口豁逹來長風漣¶
漪涵白沙素鮪如逰空偃卧磐石上翻濤沃微躬潄流¶
復濯足前對釣魚翁貪餌凡幾許徒思蓮葉東¶