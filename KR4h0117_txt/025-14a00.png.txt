季月重陽啓金輿陟寳坊御旂横日道仙塔儼雲莊帝¶
蹕千官從乾詞七曜光顧慚文墨職無以頌時康¶
　　　奉和送金城公主適西蕃應制¶
帝子今何去重姻適異方離情愴宸掖别路遶闗梁望¶
絶園中柳悲纒陌上桑空餘願黄鶴東顧憶迴翔¶
　　　餞唐州高使君赴任¶
外牧資賢守斯人奉帝俞淮南膺建隼渭圵暫分符坐¶
歎烟波隔行嗟物候殊何年昇美課迴看圵城隅¶