雲林入清深禪房坐蕭爽澄泉潔餘習髙鳥唤長往我¶
無元豹姿漫有紫霞想回首山中雲靈芝日應長¶
　　　陽翟道中¶
長路伶俜裏羈懐莽蒼中千山分落照萬籟入秋風頻¶
見參旗縮虛傳朔幕空故園歸未得細問北來鴻¶
　　　月觀追和鄧州相公席上韻¶
月觀知名舊池亭發興偏露凉驚夜鶴風細咽秋蟬綠¶
泛兵厨酒紅依幕府蓮無緣逐清景空羡飲中仙¶