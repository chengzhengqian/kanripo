持向簷前再三看青山突兀雲糢糊百尺飛泉落松頂¶
顛厓倒軃晴煙影神仙樓閣牽翠霞薇帳圍香晝長靜¶
人家三兩溪南村桃李成行門對門石逕斑斑過新雨¶
花落㸃破莓苔痕鷗鷺飛迴映沙島夕陽網曬漁舟小¶
不是苕川與&KR1793;川仙都山下川原杳先生指我山之西¶
茅屋數間依竹低茶竈藤牀舊栖隠騷人墨客多留題¶
看圗纔了眼初醒人間有此真佳景由来泉石絶纎塵¶
當與先生分管領先生大笑清風生㟁幘佯狂雙髩星¶