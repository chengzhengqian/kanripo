山月當人松影直仙翁白扇霜鳥翎拂壇夜讀黄庭經¶
疎香皓齒有餘味更覺道心通杳冥¶
　　　送洛陽李主簿¶
想君秦塞外因見楚山青槲葉曉迷路枳花春滿庭禄¶
優仍侍膳官散得専經子敬懐愚谷歸心在翠屏¶
　　　巫山神女廟¶
黯黯閉宫殿霏霏䕃薜蘿曉峰眉上色春水臉前波古¶
樹芳菲盡扁舟離恨多一叢斑竹夜環珮響如何¶