君居北海陽妾在江南隂懸邈極修途山川阻且深承¶
歡注隆愛結分投所欽銜恩䔍守義萬里託㣲心¶
　　　雜詩¶
晷度隨天運四時互相承東壁正昬中涸隂寒節升繁¶
霜降當夕悲風中夜興朱火青無光蘭膏坐自凝重衾¶
無煖氣挾纊如懷冰伏枕終遥昔寤言莫予應永思慮¶
崇替慨然獨拊膺¶
逍遥遊春空容與綠池阿白蘋開素葉朱草茂丹華㣲¶