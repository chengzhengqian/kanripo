　　　後園即事¶
太平身老復何憂景愛家園自在逰㡬樹緑楊隂乍合¶
數聲幽鳥語方休竹侵舊徑高低迸水滿春渠左右流¶
借問主人何似樂荅云殊不異封侯¶
　　　十四日留題福昌縣宇之東軒¶
洛川秋入景猶嘉㣲雨初過徑路斜水竹洞中藏縣宇¶
烟嵐塢𠂻住人家霜餘紅間千重葉天外晴排數縷霞¶
溪淺溪深清㶑灧峯高峯下碧查牙鳥因擇水飛還逺¶