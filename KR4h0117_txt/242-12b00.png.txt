長城懐古處身在日華東水出盧龍塞山連碣石宫沙¶
鷗終自白霜樹忽然紅雲海鴻濛氣歸颿杳靄中¶
　　　贈楊洞天道人¶
我自不入俗君今又欲仙鳥啼百花裏屋住萬山邊宻¶
樹雲難過空潭月易圓題詩秋巻了為說小行年¶
　　　次韻咏石¶
老石何年有依稀滿路旁無人愁飲羽有客坐亡羊戒¶
世能言晉傳書豈姓黄補天成五色何獨柱明堂¶