笑渠富貴總塵俗一味清寒貧亦足¶
　　　金臺别夢¶
仙舟今去吳江東吳江之水何溶溶美人逺隔芙蓉浦¶
伐木歌殘春思慵秋臺夜静月如水紙帳梅花情萬里¶
夢魂幻作蝴蝶飛飛過瀛洲疾如駛瀛洲深處風景饒¶
美人相見還相招開樽共話十年事客窗風雨聲瀟瀟¶
好懷未罄忽驚覺景陽鐘動隣雞呌攬衣推枕起徬徨¶
滿地花隂殘月照¶