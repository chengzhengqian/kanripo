露零平地草光寒氣清更覺山川近意逺從知宇宙寛¶
長嘯一聲雲外落幾家兒女夢初殘¶
　　　青田大鶴洞(有華法善試劒石舊有𤣥/鶴巢于上復有青牛在下)¶
榕影扶疎路九回仙家那復著塵埃山間田在牛終隠¶
石上巢空鶴下來丹竈無灰惟白草劒鋒遺跡自蒼苔¶
洞中道士今何處三扣雲闗杳莫開¶
　　　放棹行¶
安溪湖平行棹多黄頭䜿兒倚棹歌梅花照眼送寒色¶