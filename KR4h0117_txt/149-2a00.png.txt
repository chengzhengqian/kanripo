　　文舉采徐方陳迹余分得戲馬臺斬蛇澤歌風臺三題¶
秦蛇已中斷劉項方龍戰叱咤沮風雲睢盱走霆電鴻¶
溝一畫天地開楚王洗劒東歸來新都形勝控淮泗籠¶
山絡谷營髙臺重瞳登覽何為者不知招賢知戲馬上¶
如激矢下投丸蘭筋霜腕便回盤半夜悲歌騅不逝明¶
日陰陵行路難騋牝三千歸漢苑粟豆尤聞蠧縣官君¶
不見華山之陽古坰牧春風吹草年年綠¶
　　　右戲馬臺歌臺在郡城南¶