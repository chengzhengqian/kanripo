樓門依山外高居白日長樹隂浮石潤雲影入江凉宴¶
坐涵千古遐觀納八荒此時天籟寂虚白自生光¶
　　　其二¶
舎外環麻圃千畦翠玉林補紉紅女意種樹逸民心夜¶
績分隣火寒機雜曉砧年年榮雨露衣被及人深¶
　　　登南山蘭若¶
開基臨絶頂居與鹿為羣一逕落紅葉萬山生白雲石¶
梁秋蘚合茶竈午泉分此地多苓术長應侣隱君¶