　　　寄侍御從舅¶
靡靡南軒蕙迎風轉芬滋落落幽澗松百尺無附枝世¶
物自多故達人心不羈偶陳幕中畫永負林間期感恩¶
從慰薦循性難縶維野鶴無俗質孤雲多異姿清泠松¶
露泫照灼巖花遲終賞税塵駕來就東山嬉¶
　　　月夜江行¶
扣舷不能寐浩露清衣襟彌傷孤舟夜逺結萬里心幽¶
興惜瑶草素懐寄鳴琴三奏月初上寂寥寒江深¶