海湧山髙一池小磨劒空傳仙跡杳清泉香浸夹溪芹¶
曲徑陰連穿石篠幽人結屋傍池隈野服芒鞵日旋繞¶
干將飛去不可留山月獨留常皎皎汲泉髙處景尤竒¶
脩綆下垂深樹杪知君託興殊不淺此生甘與山泉了¶
胸中無限洞庭秋肯向俗塵徒擾擾¶
　　　為張西疇題馬¶
三花駿分妙無匹展圖知是韓郎筆胡塵不驚邉塞清¶
飽食天閑安且逸彷彿委尾風蕭騷絶羣如見玉逍遙¶