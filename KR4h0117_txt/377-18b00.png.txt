　　　深宫春日行¶
漢家飛樓凌紫煙盤空複道雲相連簫韶一聲落九天¶
綵鳳驚起雙聨翩離宫三十六臺館百花叢裏迂遊輦¶
栁色初迷太液池鶯聲正繞宜春苑美人如花舞娉婷¶
手調朱絃彈玉筝内庭曲宴仙樂鳴歌曲共和昇平行¶
六龍時巡出龍城還過崆峒尋廣成王母酌以瑶池九¶
醖之霞觥三千綵女踏歌笑他日隨龍歸紫清¶
　　　龍姑廟作神絃曲¶