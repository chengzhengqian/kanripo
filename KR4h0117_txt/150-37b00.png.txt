那識郗鑒天不留封倫誤落世網中俗物愁我身先生¶
忽扣户夜呼祁孔賓便欲隨子去著書未絶麟願掛神¶
虎冠往卜飲馬鄰南遊苦不蚤儻及蓴鱸新¶
　　　立春日小集呈李端叔¶
白髮已十載青春無一堪不驚新嵗換聊與故人談牛¶
健民聲喜鴉嬌雪意酣霏微不到地和暖要宜蠶嵗月¶
斜川似風流曲水慙辛盤得青韭臘酒是黄柑歸卧燈¶
殘帳醒聞葉打庵須煩李居士重説後三三¶