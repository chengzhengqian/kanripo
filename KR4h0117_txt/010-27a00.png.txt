窗穿石竇月牖拂霜松暗谷留征鳥空林徹夜鐘隂崖¶
未辨色疊樹豈知重溘此哀時命吁嗟世不容無由訪¶
詹尹何去復何從¶
　　　明慶寺¶
十五詩書日六十軒冕年名山極歴覽勝地殊留連幽¶
崖聳絶壁洞穴瀉飛泉金河知證果石室乃安禪夜梵¶
聞三界朝香徹九天山階步皎月澗户聽凉蟬市朝霑¶
草露淮海作桑田何言望鐘嶺更復切秦川¶