大壑蛟龍豈終蟄四十餘年樂遯心憣然一為蒼生出¶
鹽梅登鼎手自和運屯其奈蒼生何鎮安風俗任才畧¶
呻吟稍變為謳歌固知隠徳寓聲色世俗尋常安可識¶
相待出處古皆然莘渭依稀見遺迹¶
　　　友竹軒為東吳吕氏作¶
幽人結交異凡俗平生愛此瀟湘緑醉日移栽閒地徧¶
炎天坐倚清風足豈同踏雪覔寒梅不似休官為黄菊¶
天際期看彩鳯下溪清或見蒼龍浴我昔閒居大庾南¶