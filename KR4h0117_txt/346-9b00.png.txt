水驛論交舊著名春城分袂若為情空羣竒驥長千里¶
惜别流鶯更一聲白下雨收梅子熟清江風過栁花輕¶
歸船暫泊應囘首五色雲中是玉京¶
　　　次仲弟子啓簽憲過洞庭湖¶
黄鶴樓前曙色開吕公磯上首重迴平湖盡處青天近¶
積雨晴時白雁來千古戰争餘舊壘百年歌舞廢崇臺¶
昔人總逐流波逝猶想清風被八垓¶
　　　題劉彦昭杏林春曉圖¶