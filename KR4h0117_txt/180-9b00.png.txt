秋風未幾日我髮白已多千林了未覺奈此一葉何安¶
坐惜流光斜盼寄庭柯寒蟲獨何者唧唧夜自歌¶
月林疎愈明露草浄可拭飛飛螢逓照軋軋蟲自織移¶
燈檢書讀千載如經夕微言契夙心妙解失陳迹文章¶
事雕琢囘視真兒劇世無揚子雲此理誰見直¶
林臯片葉脱静土最先知自我抱茲獨悠然星氣馳乾¶
坤一逆旅鼎鼎竟何為枯榮俯仰中兒輩浪自悲青雲¶
渺難必白髮不可辭得飽良己泰雨畦瓜芋肥¶