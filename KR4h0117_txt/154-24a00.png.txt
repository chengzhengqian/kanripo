開露餘孤葉零風前感此芳節晩長嘯心悠然傾觴散¶
滯念飱菊留華年牢落嵗暮心非君誰與宣¶
　　　對雪呈仲車¶
學堂嵗暮無來客殘雪漫漫風獵獵當庭古柳三四株¶
老翁擕箒收殘葉二年閒散百事慵饑寒不自勤鉏鍤¶
囊空甑倒誰復救典衣買酒将空篋人間萬事苦難齊¶
以醉驅愁最竒㨗丈夫未死誰能測幽憂何用同兒妾¶
飲酣耳熱詩興遒直上虛空恣陵躡饑喉凍噤誰與解¶