　　　竹居¶
構得茅堂一逕深種成蒼玉翠隂森雲霄萬里鳳飛去¶
風雨滿空龍亂吟葉積階前無過客笋穿墻外自成林¶
饕霜虐雪知多少要識平生君子心¶
　　　夀商少師先生¶
台鼎三朝第一功暮年高躅付㝠鴻虞廷喜起賡歌裏¶
魏闕瞻依夢寐中萬里滄洲多散地五雲阿閣有清風¶
何人為和南飛曲回首蓬萊曉日紅¶