南村烟樹接蒹葭白鷺翩翩滿白沙此地遂成茅屋計¶
何人更識老夫家即從㫁隴行分竹便接平臯樹雜花¶
戎馬紛紛終未已託身無計獨長嗟¶
　　　池上書懐¶
野水寒氷上曲池薄雲斜日下踈籬黄蒿處處迷歸路¶
滄海年年少故知北望朝廷非昔日東來兒女更依誰¶
老年拄杖渾無力兀坐長吟不救飢¶
　　　京師歸至丹陽逢侯生大醉¶