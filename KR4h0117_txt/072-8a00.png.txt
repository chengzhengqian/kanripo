林下中餐後天涯欲去時衡陽過有伴夢澤出應遲石¶
磬踈寒韻銅瓶結夜澌殷勤訝此别且未定歸期¶
　　　弔孟協律¶
才行古人齊生前品位低葬時貧賣馬逺日哭惟妻孤¶
塜北邙外空齋中嶽西集詩應百首物象徧曽題¶
　　　送人適越¶
高城滿夕陽何事欲霑裳遷客蓬蒿暮遊人道路長晴¶
湖勝鏡碧寒栁似金黄若有相思夢殷勤載八行¶