中興諸將收山東㨗書夜報清晝同河廣傳聞一葦過¶
胡兒命在破竹中祗殘鄴城不日得獨任朔方無限功¶
京師皆騎汗血馬囘紇餧肉蒲萄宮已喜皇威清海岱¶
常思仙仗過崆峒三年笛裏闗山月萬國兵前草木風¶
成王功大心轉小郭相謀深古來少司徒清鑒懸明鏡¶
尚書氣與秋天杳二三豪俊爲時出整頓乾坤濟時了¶
東走無復憶鱸魚南飛覺有安枝鳥青春復隨冠冕入¶
紫禁正耐煙花繞鶴駕通宵鳳輦備雞鳴問寢龍樓曉¶