三春物色半隂晴尚書家世元無忝太僕才華蚤有名¶
莫訝髙懐抛不得琅琊山水亦蓬瀛¶
　　　得告寫懐¶
再䟽殷勤瀝悃誠九重恩許促歸程豈縁蒲栁先秋慮¶
欲盡庭闈愛日情天濶謾疑飛鳥倦月明偏照去舟輕¶
難忘最是滁西澗猶記黄鸝三兩聲¶
　　　元夜與魯翁對話¶
京國勞勞汗漫身又從歧路度王春最憐孤館青燈夜¶