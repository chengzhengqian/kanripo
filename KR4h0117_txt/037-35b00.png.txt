眼眶淚滴深兩眸思還本鄉食氂牛欲語不得指咽喉¶
或有强壯能咿嚘意說被他邊將讎五世屬藩漢主留¶
碧毛氊帳河曲遊槖駞五萬部落稠敕賜飛鳳金兠鍪¶
為君百戰如過籌静掃隂山無鳥投家藏鐵劵特承優¶
黄金千斤不稱求九族分離作楚囚深谿寂寞絃苦幽¶
草木悲感聲颼飀僕本東山為國憂明光殿前論九疇¶
簏讀兵書盡㝠搜為君掌上施權謀洞曉山川無與儔¶
紫宸詔發逺懷柔揺筆飛霜如奪鉤鬼神不得知其由¶