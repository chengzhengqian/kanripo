　　　茅山謠¶
道人兩鬂青如蓮大醉上山捫青天青天蕩蕩玉盤出¶
引手舉盤天上懸銀海傾倒桂樹影長風吹香落丹井¶
地上小兒沾玉馥白兎急搗𤣥霜熟愔愔仙家十二樓¶
夜半起拂踆烏浴手招茅君呌列仙帶劒上立紅雲前¶
茅君騎虎上天去道人乞我明霞篇¶
　　　送方叔髙賦得長安道¶
灞陵橋上秋風早行人曉出長安道長安城頭烏正啼¶