江南不寄一行書别來每恨知心少老去翻令㑹面疎¶
得句荆南煩去客芳春問信到茆廬¶
　　　白帝故城為偽夏屯營之所我朝侯總兵駐大¶
　　　　旗山遣諜出瞿嵐渡據其上流射殺偽平章¶
　　　　鄒遂下瞿闗今其營壘分兵守之即事¶
上將西征百萬艘大旗山下駐旌旄巴渝未下聲先振¶
瞿峽相持勢兩髙間道便如持幟入緣崕不用裹氊勞¶
天兵四海俱臣妾恃險無知笑爾曹¶