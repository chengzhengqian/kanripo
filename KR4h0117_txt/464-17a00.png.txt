　　　同王㕘議曹少卿登甘露寺¶
十年甘露約今日赴招邀寺古蒼崖峻雲開紫殿遥江¶
流接吳楚山色㸃金焦日暮鄉關思揚舲候海潮¶
　　　雨中清涼寺候客¶
候客翠微隈林深未得來臘樽携緑蟻時雨冒黄梅過¶
鳥和雲宿遊僧帶笠囘鐘聲高欲霽還遣吏頻催¶
　　　宿聖像寺¶
到寺江村暮溪橋出定禪香臺雙樹直油幕一燈圓竹¶