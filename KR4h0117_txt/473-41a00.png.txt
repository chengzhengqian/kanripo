　　　部齋閒居簡周伯明寅長¶
省垣梧竹抱幽虚吏散蕭然似隠居風冷池亭猶㟁幘¶
日斜窗几有攤書身依明主忻難遇官佐戎機愧自疎¶
有美東曹稱獨歩腐儒何幸接簮裾¶
　　　淮漲¶
淮浦水深八尺強新城舊城如巨洋行舟欲泊苦迷㟁¶
居市半空惟堵墻浮橋鎖斷津吏悶逺湖口決漁人狂¶
顧我情非羡魚者臨淵終日詠滄浪¶