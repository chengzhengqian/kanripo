　　　五月三十夜宿宣風館次王伯安壁間韻¶
雨過苔紋繡緑痕水清沙白鳥聲渾雲封石洞僧歸舍¶
月落柴門犬吠村兩鬂風霜驚白髪一襟愁緒怯黄昏¶
香銷燭盡方成寐又恐家山役夢魂¶
　　　閏五月五日過湘江觀競渡有作¶
江雲倚棹渡三湘水陸兼程盡日忙茅屋亂煙經雨濕¶
竹林清露帶風香屈原舟上江花白賈誼祠前樹色蒼¶
弔古懐鄉倍惆悵一年孤負兩端陽¶