丹闕侵霄壯復危排空霞影動簷扉城連伊水禹門近¶
烟隔上陽宫樹微天斂暮雲殘雨歇路穿春草一僧歸¶
此來閒望更何有無限清風生客衣¶
　　　懐江南友人¶
久絶音書隔塞塵路岐誰與子相親愁中獨坐秦城夜¶
别後幾經吳苑春湘岸風來吹緑綺海門潮上没青蘋¶
空勞兩地望明月多感斷蓬千里身¶
　　　題敬亭山廟¶