明日相逢乗霽景登臨不用怨斜暉¶
　　　送秀上人逺遊¶
一燈初别祖師禪孤月寒雲思渺然飛錫却從紅日外¶
浮杯還渡白鷗前尋鐘野寺經殘雪乞食春城向暮天¶
我有采真秋興逸相期何處聼寒泉¶
　　　寄林七膳部兼呈林懐之廣文¶
無諸臺下葉初黄客裏相逢值早霜秋館醉看仙菊滿¶
禪房坐識雨花香别來塞雁江雲隔夢去青山海路長¶