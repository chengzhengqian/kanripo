　　　立碑¶
勲徳既下衰文章亦陵夷但見山中石立作路旁碑銘¶
勲悉太公叙徳皆仲尼復以多為貴千言直萬貲為文¶
彼何人想見下筆時但欲愚者悦不思賢者嗤我聞望¶
江縣麴令撫惸嫠在官有仁政名不聞京師身殁欲歸¶
葬百姓遮路岐攀轅不得去留瘞此江湄至今道其名¶
男女涕皆垂無人立碑碣惟有邑人知¶
　　　寓意詩¶