幽人脱塵網習静坐壺天萬籟流雲壑千山響玉泉林¶
霞明夕浦松露濕朝烟永矢誰能悟高懷迥自憐¶
　　　席上贈推官還太平¶
萬國朝天罷孤臣返斾行清秋看過鴈落葉下高城海¶
岫臨淮出江雲入楚平定知先攬轡早晚望澄清¶
　　　題蔡子彭塘别業¶
勝迹幽人賞名區雅志便竹嵓深窈窕石竇瀉潺湲水¶
色銜階緑苔痕入徑鮮為躭丘壑靜松桂伴長年¶