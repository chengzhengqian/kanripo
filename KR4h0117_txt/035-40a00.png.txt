微官易得罪謫去濟川隂執政方持法明君無此心閭¶
閻河潤上井邑海雲深縱有歸來日各愁年鬢侵¶
　　　與盧象集朱家¶
主人能愛客終日有逢迎貰得新豐酒復聞秦女筝柳¶
條疎客舎槐葉下秋城語笑且為樂吾將逹此生¶
　　　登裴秀才廸小臺¶
端居不出户滿目望雲山落日鳥邊下秋原人外閒遙¶
知逺林際不見此簷間好客多乘月應門莫上關¶