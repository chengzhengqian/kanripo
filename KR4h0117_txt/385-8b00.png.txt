桃林一戰血沒踝薄暮不見平安火蒼茫西出馬嵬坡¶
驛舍無燈相枕卧斜谷鈴聲暮雨寒歸來無復舊時歡¶
霜凝煙瓦不成寐怨對孤燈夜未闌¶
　　　題幼安濯足圖¶
當塗睥睨漢家鼎江左孫郎恣馳騁茫茫九域戰塵飛¶
潔身東適𤣥莵境黄雲黯黯炎精昬避地且復依公孫¶
公孫非有興漢志爼豆詩書聊共論誰云此地在東鄙¶
箕子舊邦風化美同遊不獨邴與王尚友欲追孤竹子¶