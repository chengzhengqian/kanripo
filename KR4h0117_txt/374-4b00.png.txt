　　　題曽廷玉畫竹¶
曽郎未老清如竹髙節翛然出塵俗風流堪繼王子猷¶
城居宛若山陰曲道人清白掀脩睂巾舄近托山中逰¶
錦胸吞吐嶰谷月彩毫移得瀟湘秋長枝瀟洒美如玉¶
宻葉&KR2513;毶一庭緑拂月翻疑翡翠巢倚雲應借鴛鴦宿¶
虚心勁直凌雪霜異態向背仍低昂清風拂地𤣥鶴舞¶
太陰作雨蒼龍翔初聞九疑湘水立夜深瑶瑟英皇泣¶
何似髙堂五月寒數竿猶帯春煙濕又聞老逋守湖州¶