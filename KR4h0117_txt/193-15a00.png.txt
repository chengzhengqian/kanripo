　　　湖樓送客即事一首奉懐益之兼簡同餞諸友¶
誰家喧騎盍朋簪屋壓城頭水照簷橘柚兩山香盡處¶
荷蒲十里浄相兼愁將久雨春無賴别在明朝酒未厭¶
甚欲去同三四友鱸風更捲一江簾¶
　　　和丁端叔嵗晚書懐韻¶
来涂藍縷雪埋人三百于今又六旬奏課定應書下下¶
班春聊復喜津津餘蔬被壤農亡恙茂草連扉盗自新¶
曵杖鹿頭時極目炊烟齊起兩州民¶