妾住越城南離居不自堪採花驚曙鳥摘葉餧春蠶懶¶
結茱萸帶愁安玳瑁簪待君消瘦盡日暮碧江潭¶
　　　牛女¶
粉席秋期緩針樓别怨多奔龍争渡月飛鵲亂填河失¶
喜先臨鏡含羞未解羅誰能留夜色來夕倍還梭¶
　　　冬夜寓直麟閣¶
直事披三省重闗秘七門廣庭憐雪淨深屋喜爐温月¶
幌花虚馥風窗竹暗喧東山白雲意兹夕寄琴樽¶