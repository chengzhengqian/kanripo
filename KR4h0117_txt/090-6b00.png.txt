　　　獻制誥楊舎人¶
爲郡東吳祗飲氷瑣闈須降鳳書徴隨行已有朱衣吏¶
伴直多招紫閣僧窗下調琴鳴逺水簾前睡鶴背秋燈¶
葦陂竹塢情無限閒話毗陵問杜陵¶
　　　漂泊¶
槿墜蓬疎池館清日光風緒澹無情鱸魚斫膾輸張翰¶
橘樹呼奴羡李衡十口漂零猶寄食兩川消息未休兵¶
黄花催促重陽酒何處登髙望二京¶