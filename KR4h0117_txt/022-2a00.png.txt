呦呦南山鹿罹罟以媒和招揺青桂樹幽蠧亦成科世¶
情甘近習榮耀紛如何怨憎未相復親愛生祸羅瑶臺¶
傾巧笑玉杯殞雙蛾誰見枯城蘖青青成斧柯¶
林居病時乆水木澹孤清閒卧觀物化悠悠念無生青¶
春始萌逹朱火已滿盈徂落方自此感歎何時平¶
臨岐泣世道天命良悠悠昔日殷王子玉馬遂朝周寳¶
鼎淪伊榖瑶臺成古丘西山傷遺老東陵有故侯¶
翡翠巢南海雄雌珠樹林何知美人意驕愛比黃金殺¶