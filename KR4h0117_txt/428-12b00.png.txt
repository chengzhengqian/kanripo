　　　竹茶鑪次呉原博諭德韻¶
渭濱蒼翠隔雲泉誰取編排事茗煎鳳閣舍人工創物¶
秋靈公子巧模前火紅松葉湯初沸月白桃花客未眠¶
飲罷雪香三弄笛閒中清趣自天全¶
　　　林木飬髙¶
平生林下擁臯比笑㸔鵷雛集鳯池錦誥已承明主賜¶
雲山還繫故園思鴻飛碧漢凌塵坌鶴向青田啄玊芝¶
老眼静㸔人世事夕陽亭外幾枰棊¶