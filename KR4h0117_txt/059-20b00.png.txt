待山中飲琴將洞裏彈開門移逺竹剪草出幽蘭荒壁¶
通泉架晴崖曬藥壇寄知騎省客長向白雲看¶
　　　送鄭尚書出鎮南海¶
逺鎮承新命王程不假催班行争路送恩賜併時來牙¶
斾從城展兵符到府開蠻聲喧夜市海色浸潮臺畫角¶
天邊月寒闗嶺上梅共知公望重多是隔年迴¶
　　　贈梅處士¶
早聞聲價滿京城頭白江湖放曠情講易自傳新註義¶