　　　震澤¶
具區維南澤洪潴奠呉會并包潢汙聚涵育魚龍大崩¶
浪撼坤樞水氣積隂晦蒼茫神靈遇極目光炯碎中有¶
兩洞庭秀色迥相對峭立根虚無接影浸淡瀨飛鳥去¶
何窮長垣亘天外風波多險阻舟檣易傾壊緬思懷襄¶
初洪濤渺無界賴兹神禹功底定永無害呉越何區區¶
向此角成敗賢哉鴟夷翁臨風發長慨¶
　　　碧瀾堂¶