　　　逰栖雲寺¶
清曉戒徒御出郊為勝逰霜林半摇落肅穆天地秋散¶
筞陟峻嶺憑髙瞰清流禪居得蘭若逈覺林泉幽露草¶
凄更碧風松鬱相繆山空鐘磬響地勝池臺幽竹色森¶
不改桂香泱漭浮經行豈蓮社景物如虎邱流水人寂¶
寂歸雲晩悠悠惜哉光景促妙賞難淹留却歩出山徑¶
猶廽戀山眸登臨興未盡更理溪中舟¶
　　　華容西二十里許有墨山即離騷所謂元石也¶