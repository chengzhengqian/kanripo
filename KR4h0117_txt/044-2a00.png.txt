妾髮初覆額折花門前劇郎騎竹馬來遶牀弄青梅同¶
居長干里兩小無嫌猜十四為君婦羞顔未嘗開低頭¶
向暗壁千喚不一迴十五始展眉顔同塵與灰常存抱¶
柱信豈上望夫臺十六君逺行瞿塘灧澦堆五月不可¶
觸猿聲天上哀門前遲行跡一一生緑苔苔深不能掃¶
落葉秋風早八月蝴蝶黄雙飛西園草感此傷妾心坐¶
愁紅顔老早晩下三巴預將書報家相迎不道逺直至¶
長風沙¶