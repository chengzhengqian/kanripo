携書獨向巖間讀巖間日月閒且長逺從虞夏窺黄唐¶
幽探造化鬼神變明察典禮人道常古書徧讀飽經濟¶
一朝適與風雲際社稷傾將赤手扶砥柱不逐洪波逝¶
燕雲鉦鼓震乾坤㝠㝠九宇皆兵氛要將魑魍除君側¶
誓驅貔虎恢中原其如讒口增萋斐一斥南荒垂二紀¶
容光雖荷天開明孤忠竟與時已矣俯仰于今幾萬秋¶
名將江漢無停流思公招公公不起遥想寒巖添我愁¶
　　　郊遊¶