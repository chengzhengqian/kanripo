别意起中夕出門風吹衣側月光艶薄餘花香氣微清¶
尊嵗相向欲去心有違殘葩勿盡放主人行亦歸¶
　　　上元進詩¶
疊聳青峯寶炬森端門方佇翠華臨宸遊不為三元夜¶
樂事全歸萬衆心天上清光開夜色人間和氣閣春陰¶
要知盡作華封祝四十年來惠化深¶
　　　夢中作¶
白玉樓臺第一天琪花風靜彩鸞眠誰人得似秦臺女¶