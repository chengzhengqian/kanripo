　　　建業旅思¶
清江碧石旅愁銷白下春生七十橋燕客楊園花學舞¶
采芳沙苑雨如潮西山拄笏忘言乆東海乗槎寄興遥¶
惆悵無緣遂幽志蓬萊歸去覔仙樵¶
　　　招歐翁飲酒¶
蠶叢萬里獨逰身碧水青山滿意春閒日旅懐聊自放¶
殊方節俗任相親少城燕子已無數錦里桃花半未勻¶
珍重賓曹老賓友銜杯莫厭過西隣¶