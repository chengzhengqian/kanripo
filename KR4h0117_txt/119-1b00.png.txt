兩㟁羅衣破暈香銀釵照日如霜刄鼓聲三下紅旗開¶
兩龍躍出浮水来棹影斡波飛萬劍鼓聲劈浪鳴千雷¶
鼓聲漸急標将近兩龍望標目如瞬坡上人呼霹靂驚¶
竿頭綵挂虹蜺暈前船搶水已得標後船失勢空揮橈¶
瘡眉血首争不定輸㟁一朋心似燒只将輸贏分罰賞¶
兩㟁十舟五来往須㬰戲罷各東西競脱文身請書上¶
今吾細觀競渡兒何殊當路權相持不思得㟁各休去¶
㑹到摧車折檝時¶