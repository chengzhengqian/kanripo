　　　送長史司吏吳永中役滿還廣東¶
早春公館栁條黄清暇題詩送掾郎白髪簿書官事了¶
青山風雨客程忙船從杜若芳洲發酒向桄榔小店嘗¶
歸及墓田寒食後碧雲東望思茫茫¶
　　　送寶曇應禪師遊峩嵋囘金陵¶
峩嵋峰頂絶崚嶒不離塵凡不易登太古雪消丹壑裏¶
普光天在白雲層神鐘日報齋頭飯聖火宵明佛殿燈¶
六載下山非苦行怕人云是再來僧¶