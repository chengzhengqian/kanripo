何當化作卷阿儔噦噦德音鳴治世¶
　　　閿鄉秋夜¶
枕簟凉生秋夜清風吹庭樹動秋聲碧空萬里湛如水¶
月色滿天牕外明孤館蕭蕭静如許何處殘砧聞數杵¶
風情月思共撩人一種幽懷對誰語¶
　　　臨潼懐古¶
驪山之水温且清朝元閣上空月明玉環化作馬嵬草¶
碧樹蕭蕭猿夜聲朝代興亡容易變今人不見古人面¶