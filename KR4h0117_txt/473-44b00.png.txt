　　　蘇州别葛李遂¶
鸞彩飄翩吾國彦秋風邂逅闔閭城阿誰勾漏丹砂就¶
忽漫滄江白髮生吴女采菱潮月上蓬仙吹笛水龍驚¶
蘭尊畫舫聊今夕獨鶴逰雲萬里情¶
　　　客歎¶
長歎梅生投百粤何如鄒子困夷梁迷途重以風波惡¶
蓬鬢兼之嵗月長海内豪賢驚後輩人間節俗厭他鄉¶
青衫繡紱飛塵滿鳳徳能辭笑楚狂¶