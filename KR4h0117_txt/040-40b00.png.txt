　　　西掖省即事¶
西掖重雲開曙暉北山踈雨㸃朝衣千門栁色連青𤨏¶
三殿花香入紫㣲平明端笏陪鵷列薄暮垂鞭信馬歸¶
官拙自悲頭白盡不如巖下掩荆扉¶
　　　首春渭西郊行呈藍田張二主簿¶
迴風度雨渭城西細草新花踏作泥秦女峰頭雲未盡¶
胡公陂上日初低愁窺白髪羞㣲祿悔别青山憶舊谿¶
聞道輞川多勝事玉壺春酒正堪擕¶