　　　芳洲烟樹¶
沙頭二水分東西樹影横斜髙復低輕烟籠絡半隠見¶
逕路無媒春草萋老人一望眼無力倚杖花間聞鳥啼¶
何如呼酒對鷗鷺寵辱都從醉後迷¶
　　　西莊清隠¶
西莊先生愛幽獨買斷青山結茅屋一犁春雨耕白雲¶
幾曲斜陽飯黄犢吁嗟世事徒紛紛先生有耳若不聞¶
門前松菊自成趣傍人笑指陶徵君¶