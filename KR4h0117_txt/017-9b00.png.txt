閒情兼黙語攜杖赴巖泉草緑縈新帶榆青綴古錢魚¶
牀侵㟁水鳥路入山煙還題平子賦花樹滿春田¶
　　　對酒春園作¶
投簪下山閣擕酒對河梁狭水牽長鏡高花送斷香繁¶
鶯歌似曲疎蝶舞成行自然催一醉非但閲年光¶
　　　觀内懐仙¶
玉架殘書隐金壇舊跡迷牽花尋紫洞歩葉下清谿瓊¶
漿猶類乳石髓尚如泥自能成羽翼何必仰雲梯¶