延陵高誼劒光白天塹長江王氣浮石頭城俯投書渚¶
日暮寒潮自來去采石江邊訪謫仙浩歌誰惜澄江句¶
淮揚風物殊可人崇僖觀裡瓊花春垂楊依舊漲晴緑¶
不見龍舟來水濱秦淮夜泊天將暮淺水煙籠月明處¶
欲弔當年胯下人猶愧江頭浣紗婦歌風亭廢蔓草多¶
戯馬臺空牧䜿過興劉蹶項两陳迹地老天荒奈若何¶
我生幸有斯文在鄒魯相傳幾千載曽尋洙泗泝源流¶
沼視江河望滄海勸君莫上黄金臺昌國祠荒生草萊¶