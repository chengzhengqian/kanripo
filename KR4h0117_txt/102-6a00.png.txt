　　　寄贈詩僧秀公¶
靈一心傳清塞心可公吟後礎公吟近來雅道相親少¶
惟仰吾師所得深好句未停無暇日舊山歸老有東林¶
冷曹孤宦甘寥落多謝携笻數訪尋¶
　　　重陽日訪元秀上人¶
紅葉黄花秋景寛醉吟朝夕在樊川却嫌今日登山俗¶
且共高僧對榻眠别晝長懐吳寺壁宜茶偏賞霅溪泉¶
歸來童穉争相笑何事無人與酒船¶