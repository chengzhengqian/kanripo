　　　望湖亭與李布政張憲副同登¶
欲向番陽泛去舲停舟來上望湖亭當堦秋色生簾幙¶
隔竹濤聲落户扃水接九江通楚碧雲連五老入湖𡨕¶
與君明日京華路早嘆浮生跡類萍¶
　　　環清軒¶
新築幽軒俯碧漪一泓澄澈洞無涯寒流曉浸蓬萊島¶
秀色秋涵太液池入座水光生几席隔窗雲氣上簾帷¶
閒居盡日渾無事惟對青山獨賦詩¶