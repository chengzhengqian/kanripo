處坐惜華芳徂恥作商人婦願奉君子儒妾心擬有托¶
請賂雙明珠¶
　　　逰羅漢寺¶
步出城東門褰裳涉西澨幽尋窮四郊日入未遑已逍¶
遙逺塵蹤夕憩空門裏隂堦轉長廊金碧炫晴綺園池¶
清且深水竹澹如洗追念疇昔歡豈謂重來此春日忽¶
載陽百物含芳卉好鳥向我鳴高僧見人起閒雲石上¶
生天花覆瑤几信宿方告還行行詎能止¶