蕭條梧竹下秋物映園廬宿雨方燃桂朝饑更摘蔬隂¶
苔生白石時菊覆清渠陳跡當何事忘言愧道書¶
　　　登樂遊原寄司封孟郎中盧補闕¶
爽節特清眺秋懷悵獨過神臯値宿雨曲水已増波白¶
鳥臨風過紅蕖濯露多伊川有歸思君子復如何¶
　　　暇日適値澄霄江亭遊宴¶
碧落風如洗清光鏡不分絃歌方對酒山谷盡無雲卧¶
向淮陽病悲同宋玉文今來强擕妓醉舞石榴裙¶