聞説中營頻倚注文園肺病幾時瘳¶
　　　次韻游上方¶
故人邀我破愁顔風磴雲巖尚可攀五色蓬萊常近郭¶
一湖波浪欲浮山江臯極目雙楓赭澗道傷心細菊斑¶
作客異鄉俱老大乗時吟賞不知還¶
　　　登大牢山¶
海上名山誰作隣數峰高起自為羣林明夜見水底日¶
浪動朝疑巖下雲渺渺乾坤何處辨迢迢齊楚此中分¶