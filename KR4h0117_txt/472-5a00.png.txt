䨇頰凝紅鬂垂白韋君年可四十強方眉廣額身昻藏¶
欲言向余淚盈臆昔年奉侍君王側日月麒麟殿上行¶
雲霄虎豹班中直常承宻旨按公卿時有微功佐家國¶
詎料恩榮不可常朝逰禁闕暮江湘遥瞻北斗空翹首¶
却想西垣祗斷腸北地南州異風土天暄水濕多憂苦¶
鴻雁髙髙向日邊闗河迢遞何時還嗟余亦是投荒者¶
低首聞之淚䨇下先朝末載游帝京此時牟公已有聲¶
自從逆醜弄權術鞭撻朝士無虛日扶忠抗義公所優¶