賔主相忘禮數寛古論今談坐忘起湘簾半掩日初斜¶
銀燭髙燒䕶絳紗不惜花前為君醉明朝案牘又公家¶
　　　中秋無月有感¶
微雨如絲散凉風生客衣虛堂坐夜静秉燭無光輝停¶
杯待月月不來蔽天隂翳何時開老懐襞積向誰語階¶
前獨步空徘徊¶
　　　雨後馬上¶
疾雷破頑隂驟雨洗煩燠好風從南來吹我庭下竹欵¶