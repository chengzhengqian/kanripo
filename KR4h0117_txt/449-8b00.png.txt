君不見申生不辯遭讒肉伯俞泣杖何曾辱膝下寧為¶
效死兒人間不作無情物¶
　　　夏日髙封部過余讀書處¶
野人避徵書不受朝簪擾忽棄紫金魚來尋白鷗鳥夷¶
門城東甘隠居蓬草不見談𤣥廬皆云管樂能龍卧誰¶
識虞卿亦著書炎天爾跨青騾走何意敲門訪巢叟入¶
林一笑草堂開習習凉飇吹戸牖勸君且解白綸巾我¶
有一壺江南春醉來笑向東村去碧樹青霄月似銀¶