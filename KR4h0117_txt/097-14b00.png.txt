　　　湖北有茅齋湖西有松島輕棹往返頗諧素心¶
　　　　因成四韻¶
湖北湖西往復還朝昬只處自由間暑天移榻就深竹¶
月夜乘舟歸淺山遶砌紫鱗欹枕釣垂簷野果隔窗攀¶
古賢暮齒方如此多笑愚儒鬢未斑¶
　　　山中言事¶
欹枕亦吟行亦醉卧吟行醉更何營貧來尚有故琴在¶
老去不過新髪生山鳥踏枝紅果落家童引釣白魚驚¶