琴高赤鯉有時逢温嶠燃犀那可辯偶然風静波不喧¶
青銅一鏡磨蒼雲舟人漁子䨇䨇過斷雁殘鴉箇箇聞¶
汨羅欲弔懐沙客芳洲誰鼓湘靈瑟清淚空餘野竹斑¶
忠魂何許楓林黒古今萬事共悠悠人生有酒且澆愁¶
喜探禹蹟得竒觀濯足滄浪歌逺遊¶
　　　秋曉南薰亭望隔江羣峰初日宛然如畵¶
扶桑西南丹桂林初日照耀羣峰青琅玕墜露天杳杳¶
芙蓉隔水秋㝠㝠我騎瘦馬踏殘雨乘凉燕坐南薰亭¶