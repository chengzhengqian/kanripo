不見臨卭曾有當壚人未知聞此傷情否¶
　　　村居漫興三首¶
草堂時睡醒一卷太𤣥經道任衣冠舊文祈筆硯靈雨¶
階添嫩碧山牖納遙青衰老容吾飲還應問酒星¶
老去常昬飲支離仗酒全存亡驚故友寒暑感流年書¶
映松窗月茶烹土銼煙一琴高挂壁陶令任無絃¶
莫怪林泉僻衡門尚考槃愛紉蘭葉佩學製笋皮冠黠¶
䑕凌人走殘蝸綴壁乾柳塘春水淺辜負一漁竿¶