痛飲狂歌非慢世江山佳節自年年¶
　　　丹陽道中同嘉弟¶
昨夜乗潮發建康今朝潮落又丹陽天南星斗隨沙鳥¶
江上風煙憶故郷去住此身原不定飄零吾道孰行藏¶
同舟爾亦同淪落對酒無言淚兩行¶
　　　道中望上宫¶
策蹇行行路轉深上宫臺殿鬱森森朱旙縹緲雲中影¶
玉磬玲瓏雨外音丹竈有時窺白鶴砂牀何日試黄金¶