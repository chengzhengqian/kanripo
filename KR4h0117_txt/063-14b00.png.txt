過雲尋釋子話别更依依靜室開來久遊人到自稀觸¶
風香氣盡隔水磬聲微獨傍孤松立塵中多是非¶
　　　送逺上人歸京¶
夏臘歲方深思歸徹曙吟未離銷雪院已有過雲心寒¶
磬清函谷孤鐘宿華隂别京舊遊寺月色似雙林¶
　　　冬日逢馮法曹話懷¶
分襟二年内多少事相干禮樂風全變塵埃路漸難秋¶
林新葉落霜月滿庭寒雖喜逢知已他鄉歲又闌¶