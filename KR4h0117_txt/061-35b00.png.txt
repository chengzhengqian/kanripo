鐡騎突出刀鎗嗚曲終収撥當心畫四絃一聲如裂帛¶
東船西舫悄無言惟見江心秋月白沈吟放撥揷絃中¶
整頓衣裳起斂容自言本是京城女家在蝦蟇陵下住¶
十三學得琵琶成名屬教坊第一部曲罷長教善才服¶
装成每被秋娘妬五陵年少争纒頭一曲紅綃不知數¶
鈿頭銀箆擊節碎血色羅裠翻酒汚今年歡笑復明年¶
秋月春風等閒度弟走從軍阿姨死暮去朝來顔色故¶
門前冷落鞍馬稀老大嫁作商人婦商人重利輕别離¶