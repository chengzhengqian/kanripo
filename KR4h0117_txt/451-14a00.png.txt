休傍他家門戸好可能依舊結芳隣¶
　　　送吳叔和二尹¶
鹿鳴歌罷識君回猶憶同隨計吏來獻賦十年曽待詔¶
哦松此日獨憐才徵科須為生民念繁劇祇應敏手裁¶
三月鶯花春事好離亭且盡故人杯¶
　　　和許天錫司諫過李處士山居¶
蘿逕松闗自一家羨君雅志厭紛華久聞緒論驚霏雪¶
小築幽居擬浣花約伴荷鉏方斸笋呼僮支鼎旋烹茶¶