劃然長嘯天地濶清晨礪斧千嶂雲薄暮收綸半潭月¶
莫采谷口之青松明堂賴爾扶持功莫捕江心之赤鯉¶
禹門變化來天風負薪入市歸來晩蓴菜羮香菰米飯¶
五老峰前松月凉新婦磯頭栁風暖忽觀此畫三嘆息¶
何處林泉可清適四時伐木歸去來一派滄江楚天碧¶
　　　百駿圖題楊大叅軸¶
昔聞天寳沙苑陽牧飬千馬皆乗黄霜蹄汗血欲超忽¶
龍鬐鳯臆思騰驤青驪紫燕髙突兀蘭筋虎紋皆滅没¶