處世若醉夢憂樂付等閒百事皆前定對酒且自寛仰¶
天歌嗚嗚清風吹我冠濁醪滿瓦缶苜蓿堆春盤無人¶
勸我飲自酌還自歡醉眠白日晚起看明月團拔劒舞¶
中庭浩歌振林巒丈夫意如此不學腐儒酸¶
　　　清明感興¶
宦遊無定踪飄飄任南北今年在并州邂逅過寒食花¶
枝紅欲燃草色翠如織羣鳥鳴閒庭喧啾竟朝夕飛絮¶
隨東風輕盈粘几席而我與春光相看俱是客春歸已¶