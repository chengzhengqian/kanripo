　　　　士韻¶
數聲清磬逺微微始覺塵踪到此稀僧向定時聞葉落¶
客從遊處見雲歸佛居華藏那營窟心㑹真乘即悟機¶
賜得宫袍新製錦未應還羡五銖衣¶
　　　奉和胡祭酒雪竹之作¶
雪深庭竹曙光寒覆葉凝梢凍不乾清響入林揺玉珮¶
素花飄徑㸃琅玕未須鶴氅扶笻去已勝龍沙仗節看¶
莫向樽前栽玉笛梅花吹落滿長安¶