　　　送曹叔温赴淮安幙¶
初我識君自三山面如白玉紅頰顴平眀振佩入烏府¶
行人指㸃人中仙此身萍梗隨流轉淮水東西數相見¶
時清事簡百不憂巵酒篇詩恣歡宴自從烟霧霾江湖¶
將軍無復能齊驅春鶯秋月兩寂寞尺素㫁絶心煩紓¶
今古江南佳麗地龍虎載瞻天子氣戔戔束帛賁丘園¶
濟濟衣冠若鱗萃東華邂逅式相逢蕭騷短髪驚成翁¶
青衫依舊陪驄馬風雨徒歩追羣公過從更說舊逰好¶