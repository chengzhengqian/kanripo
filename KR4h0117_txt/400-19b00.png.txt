　　　秋日武陵客舍寫懐¶
功業難成自可嗟那堪旅食向天涯滄江㫁雁驚秋思¶
青鏡流年感物華落日丹楓愁裏樹故園黄菊夢中花¶
悠悠歸計何時定獨對西湖苦憶家¶
風波世路信多艱千里羈危未得還慈母倚門垂白髮¶
故園回首隔青山交游半達雲霄上弟妹相親夢寐間¶
寂莫空齋誰顧問只將詩句慰愁顔¶
放逐江潭歲欲深形容顦顇獨行吟看雲每動思親念¶