無為嵗月空踟蹰去作諸侯老賓客可為綠水兼紅蕖¶
我家東下纔百里釣螺一曲清無滓草堂為築荔枝斜¶
濯錦江頭有如是子思子方道為尊南國佳人如秋雲¶
不知公侯有朱箔要問常州李著作¶
　　　資中奉寄臨卭守宇文郎¶
銅駝陌上生秋草前者刻石今如掃儋邊半紙半模糊¶
下牀三日成悲惱蒼史萌芽何可見要從筆意生秦漢¶
欲將竒字問何人所守一家如小篆是中變幻隨形模¶