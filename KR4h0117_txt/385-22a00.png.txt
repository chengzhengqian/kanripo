　　　過長城¶
斷垣迤邐亘&KR1265;坪云是秦人舊築城折㦸每因耕後出¶
斜蒿時向雨餘生甕門草滿鼪鼯嘯雉堞雲消鸛鶴鳴¶
東望狼村三舍近凄凄煙樹倍傷情¶
　　　挽徳安張都憲瓉¶
黄鶴磯頭醉别筵别來雲樹兩茫茫纔聞奏對趨三殿¶
忽訝音容隔九泉衰草晚煙平冦壘長堤春水餉兵船¶
欲尋斧屋溳川曲鼓子花殘落照邊¶