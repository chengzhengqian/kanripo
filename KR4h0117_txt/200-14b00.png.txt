　　　秋日閒居¶
茆屋秋風斗破除蕭騷渾似浣溪居青山侍坐從吾好¶
黄㡌籠頭與俗踈頼有園官能送菜可無溪友解留魚¶
從今輙莫慚枵腹一飽須煩挿架書¶
　　　喜次律兄見過¶
大艑軻&KR0008;許暫留一樽相屬話牢愁封胡羯末名終在¶
許史金張迹浪投遵陸漸看鴻雁集在原當紀鶺鴒求¶
他年會有相從樂泛宅浮家萬事休¶