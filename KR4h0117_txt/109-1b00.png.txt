已骨立今朝還貌舒披衣試歩履倚策聊躊躇江月青¶
眸冷秋風白髪踈新題憶剡硾舊約懐匡廬張野人絶¶
跡樂天曾卜居空龕掩薜荔瀑布歕蟾蜍古檜鳴𤣥鶴¶
涼泉躍錦魚狂吟樹隂映縱踏花蔫菸脣舌既已閒心¶
脾亦散攄松窻有偃息石逕無趦趄夢冷通仙闕神融¶
合太虚千峰杳靄際萬壑明清初長往期非晩半生閒¶
有餘依劉未是詠訪戴寧忘諸稽古堪求已觀時好笑¶
渠埋頭逐小利没脚拖長裾道種將閒養情田把藥鉏¶