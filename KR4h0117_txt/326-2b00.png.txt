郎謂妾莫愁妾愁在姑嫜郎今有逺行歸期不可量姑¶
嫜日不待白髪在髙堂郎若為國亡妾甘守孤孀但恐¶
郎囘姑嫜不及見妾愁亦如白髪長¶
　　　題所翁墨龍¶
笑玉女兮箭壺轟豐隆兮鼔車後蜚廉兮啓途駕屏翳¶
兮游太虚麾馮夷兮與之俱鞭海若兮叱天吳掩歸墟¶
兮洩尾閭㪺九江兮瓢五湖霖八荒兮澤槁枯嵗大稔¶
兮民以蘇后土奏兮功力殊上帝俞兮錫𤣥珠歘蜿蜒¶