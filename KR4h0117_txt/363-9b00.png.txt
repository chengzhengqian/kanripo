獨立滄洲誰是伴白鷗煙水思依依¶
　　　寄故園諸弟¶
京國從親嵗月深遥憐諸弟隔家林思蓴乆負秋風興¶
夢草空驚夜雨心郷信楚江逄斷雁客愁梁苑度踈砧¶
何應得似彭城會尊酒相㸔共醉吟¶
　　　寄金粟公子¶
逍遥林下淡忘機芳草寒塘獨掩扉明月心期天外逈¶
流年華髮鏡中稀白鷗滄海閒情逺黄葉青山舊業微¶