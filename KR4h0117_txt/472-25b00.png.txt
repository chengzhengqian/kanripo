開尊不盡川原色發興還如江漢涯¶
　　　興隆寺齋居¶
齋日齋居僧舍深晝簾花竹細隂隂諸天樹色浮佳氣¶
下界鶯啼入梵音京國風煙虛在眼邊城戎馬實驚心¶
他鄉自喜逢春色不道愁多更苦吟¶
　　　冬至述懐¶
冬至陽春節氣新孤舟萬里淚盈巾千官鳴佩嵩呼日¶
九殿垂紳近侍臣嶺外聞猿為逐客山中驅馬避徭人¶