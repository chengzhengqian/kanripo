　　　賦得黄鶴樓送林嘉亨之岳州通判¶
黄鶴高飛度瀛海青山閒掩危樓在樓上年年鸛雀飛¶
黄鶴不歸今幾載畫棟峩峩入碧空四時雲霧鎻簾櫳¶
銀濤洶湧江聲逺夢澤蒼茫楚望窮隔波樹色漢陽渡¶
芳草洲空禰衡墓百年詞賦未淒涼両岸江山尚如故¶
千里之官賦勝遊樓前訪古暫維舟登高不用多留詠¶
崔顥詩成在上頭¶
　　　帶湘樓¶