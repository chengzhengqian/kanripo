阿儂手挽竹枝弓射鴨緑楊湖水東三三五五似學武¶
一箭誤中雙飛鴻前船唱歌後船哭月黒湖中夜潛伏¶
東海健兒不敢過人命幾如几上肉老翁入縣前致辭¶
夜夜全家猶野宿丁寧門户且勿開明朝又怕官軍來¶
　　　湘江秋園圖¶
蒼梧愁雲拂煙水日暮無風波自起何人吹簫作鳯凰¶
被髪臨江迎帝子黄陵女兒情更多却掩氷絲涙如洗¶
千年遺恨人不知坐對空山疑夢裏¶