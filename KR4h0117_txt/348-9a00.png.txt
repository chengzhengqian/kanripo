　　　二月一日早朝¶
曈曨初日曙光遥鐘鼔聲傳下九霄萬國衣冠趨象魏¶
兩階干戚奏簫韶天清華葢雲中見風細爐煙仗外飄¶
朝出金門還北望鍾山蒼翠正岧嶤¶
　　　秘閣書事簡諸同志¶
秘閣清嚴接觀臺九重佳氣䕶蓬萊宫墻樹近鶯聲度¶
金水芹香燕子來行傍朱欄吟細雨坐分瑶席絶浮埃¶
太平無事多休暇忝列詞林愧不才¶