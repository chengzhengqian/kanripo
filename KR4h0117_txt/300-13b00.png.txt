　　　送裴孝感歸省¶
都門霜落雁南飛官舍蕭條獨憶歸淡月疎星辭帝闕¶
亂雲高樹近親闈淵明對酒心猶好杜甫能詩趣不違¶
聞説邑人相候久高堂莫戀老萊衣¶
　　　采石江上元夕簡武昌周博士臨湘李驛宰¶
朝回無處不淹留元夕江干繋去舟九奏簫韶天上聼¶
千家燈火月中遊然犀壮志空流水倚馬長才見故丘¶
佳節謾勞傷徃事百壺堪醉鷫鸘裘¶