舊壘斜陽裏孤舟野水濱髙風懐季子俠氣想春申樹¶
古鴉啼暝橋危客問津漁歌何處起旅泊易傷神¶
　　　題畵¶
淡墨寫生綃微茫景色遙白雲迷谷口緑樹遶山腰此¶
地真堪隠何人肯見招浮生但適意不必問漁樵¶
　　　擬賦新宫¶
海宇澄清泰運開城懸北斗住蓬萊金銀宫殿千門啟¶
玉帛衣冠萬國來瑞氣氤氲籠寳座仙韶縹緲奏瑤臺¶