轉蓬勞逺役披薜下田家山形類九折水勢急三巴懸¶
梁接斷岸澁路擁崩查霧巖淪曉魄風溆漲寒沙心迹¶
一朝舛闗山萬里賖龍章徒表越閩俗本殊華旅行悲¶
泛梗離贈折踈麻惟有寒潭菊獨似故園花¶
　　　晚度天山有懐亰邑¶
忽上天山路依然想物華雲疑上苑葉雪似御溝花行¶
歎戎麾逺坐憐衣帶賖交河浮絶塞弱水浸流沙旅思¶
徒漂梗歸期未及𤓰寧知心斷絶夜夜泣胡笳¶