　　　寄清退君章大夫¶
故人閒適地行仙林下邀誰共暮年把酒應思天際客¶
登樓俄上水南船懶看小吏呈朝報静聽髙僧説世緣¶
華髪未輸頭上白更期携手歛溪邉¶
　　　寄袁思與¶
京華為别各蹉跎猶幸相逢笑與歌風雅長言先進少¶
㳺従髙義故人多雖知塵境先忘累猶念𤣥宫未處和¶
行欲超然無一事便當求我向煙蘿¶