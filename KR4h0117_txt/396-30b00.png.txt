玉堂風月每平分北客南来又送君千里山川非遠别¶
兩都詞賦舊能文亭邊野興隨脩竹江上歸心駐白雲¶
二十年前曾此夢不勝吟望立斜曛¶
　　　一舫齋詩¶
十畝青山八九椽卧遊聊以屋為船星槎有路疑秋泛¶
波浪無聲攪夜眠東海添籌非浪語南華飄瓦亦同篇¶
也知白髪詩人興不在蘆花淺水邊¶
　　　送衍聖公聞韶襲封還闕里¶