　　　中秋後二夜獨坐¶
不須把酒問青天秋色平分恨稍偏已覺初昏星漸宻¶
難教既望月長圓詩中蟋蟀依牀下江上芙蓉到檻前¶
更有桂花香可挹虛堂獨坐未成眠¶
　　　夜宿啟南宅風雨大作¶
賓筵燈燭對清光更許扁舟繫㟁傍衆竅盡號風在野¶
舊痕猶記水侵墻草堂突兀春星暗柳市囘環海浪長¶
天意莫言能殢客老年難自别西莊¶