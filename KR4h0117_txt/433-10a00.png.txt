子真恵陽見鄭谷¶
　　　樗庭為同年丁敬夫先翁賦¶
江水西来深復深老翁江上看浮沈也知渴飲止滿腹¶
時取津津澆杏林人将杏花比仙島花實長春雨露好¶
翁言吾庭更有樗百年欲與吾俱老萬丈絲綸收釣竿¶
倚樗長嘯揺金山庭中步影蒼苔滑感慨人間行路難¶
路難祇應樗下息忽見新槐長百尺車盖亭亭䕃道旁¶
樹木真為人愛惜世人疑天感應迂鑽核能留杏一株¶