天地有常運隂陽無定端夏蟲時不永安覩歲月遷嗟¶
我在世中倐忽巳華顛何能得仙訣拾取朝霞飡蓬萊¶
去此近欲徃無由縁從今棄諸事盡付悟眞篇¶
　　　又¶
秦灰未遽冷於古何所稽前行有衢路徃徃變巖崖我¶
來一問津感嘆傷人懷是道在天地大可六合彌諸儒¶
拾煨燼破裂日愈離遂令高世才放蕩莫控羈時無洛¶
中叟此事諒終虧¶