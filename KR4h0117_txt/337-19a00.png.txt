　　　寄王内悦先生時方待詔公車¶
鼇背神山接絳霞每瞻辰極想京華祥烟色借宫城栁¶
湛露香浮御苑花天樂逈傳雙鳳闕雲綏遥駐六龍車¶
明光奏技多如雨應數王褒頌最佳¶
　　　夢梅¶
冰魂雪態自娉婷夢入東風感使星春掩殘香烟漠漠¶
曙分疎影月冥冥金蟲焰短揺絲幔珤鴨薰微裊鈿屏¶
一枕幽情詩思窅翠禽啁唽喚初醒¶