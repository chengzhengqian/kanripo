　　　錢塘潮¶
石橋西畔竹棚斜閒日浮舟閱歲華金鑿懸崖開佛國¶
玉分飛瀑過人家風杉鸛下春鳴垤雨樹猿啼暝蹋花¶
欲賃茭田來此住東南更望赤城霞¶
　　　盖善長御史泗濵堂¶
泗水千年碧似藍泗濵華屋締楩柟人從魯北耕春雨¶
山自徂徠供夕嵐方印只今垂組紐長檠猶獨近書龕¶
天邊倦客滄洲逺巻裏題詩興未堪¶