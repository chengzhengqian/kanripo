樂府只傳横吹好琵琶寫出闗山道羈鴻出塞繞黄雲¶
邊馬仰天嘶白草明妃怨中漢使迴蔡琰悲處胡笳哀¶
神鬼知妙欲收響隂風切切四面來李陵寄書别蘇武¶
自有生人無此苦當時若值霍嫖姚滅盡烏孫奪公主¶
　　　洛陽早春¶
何地避春愁終朝憶舊遊一家千里外百舌五更頭客¶
路偏逢雨鄉山不入樓故園桃李月伊水向東流¶
　　　閒居自述¶