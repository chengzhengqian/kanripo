小李將軍不可作粉壁流傳愁剝落石門守者猶好竒¶
拄杖㪣門索新䟦京口緑髪參軍郎見君此畫心即降¶
攜家便欲上船去買魚煮酒揚子江¶
　　　南臺月¶
江南江上逢中秋城南石梁初截流長虹一道貫秋色¶
中分百里江南州殘露消盡魚尾黑金蛇翻動三江白¶
金輪漾出碧玻璃照見釣龍臺上客臺中之客懐古心¶
黄河太華三登臨今年携月醉臺畔越山越水為月吟¶