　　　謁范文正公祠二首¶
廣庭端拜一塵無門外清溪照緑蕪三代偉人生慶厯¶
千年遺廟託姑蘇淺夫敢竊先憂號盛德還徴後系圗¶
徽國真儒空仰止海峰髙絶倚天孤¶
范家園脚歩春風皎日英標在眼中銀杏十圍家廟古¶
玉稉千頃義庄豐身當文正無雙士手授中庸第一功¶
却走畫廊看翠碣朱絃三歎憶歐公¶
　　　十二月七日監放官吏俸糧其册云學士程某¶