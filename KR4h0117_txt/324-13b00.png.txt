行逢古寺一僧歸松聲聽處都忘倦塵慮消來頓息機¶
巖畔不知禪衲定雨花空着薜蘿衣¶
　　　送族叔致雍¶
鄉園落日思悠悠嵗晏憐君賦壯遊梨嶺已看唐事業¶
竹林還想晉風流樓高五鳳雲中見江濶孤帆雨外収¶
壯志青雲當磊落征車萬里莫淹留¶
　　　題道士行樂圖¶
洞裏煙霞㡬許年胸中梨棗得真傳還家喜見青牛在¶