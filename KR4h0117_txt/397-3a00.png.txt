搏沙聚而散忠告日已疏叢責詎能遣及時期努力敢¶
以汚清貫臨歧意無窮引領令人惋¶
　　　題竹石¶
湘江不可渡披圖開我心萬玉倚晴碧彷彿湘山隂清¶
商竦毛髪蒼雪何蕭森霜寒白石痩林逈青煙深危稍¶
拂層巘逺黛迷孤岑泠泠發天籟悠悠引鸞音幽貞良¶
足娯密隂還相臨懐哉氷雪沍挺挺紛難侵佳境渺在¶
望何當遂招尋臨風意無限因之感微吟¶