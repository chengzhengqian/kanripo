　　　題西溪圖贈鮮于伯幾¶
山林忽然在我眼攬袂欲遊嗟已逺長松謖謖含蒼烟¶
平川茫茫際曽巘大梁緐華天下稀走馬鬬雞夜忘歸¶
君獨胡為甘寂莫坐對山水娱清暉西溪先生竒崛士¶
正可着之巖石裏數間茅屋破不修中有神光發竒字¶
綠蘋齊葉白芒生送君江南空復情相思萬里不可見¶
時對此圖雙眼明¶
　　　送髙仁卿還湖州¶