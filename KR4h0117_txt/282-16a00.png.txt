迤邐中州二水囘參差傑閣五雲開銀鈎透壁詩人去¶
鐡笛裂巖仙客來竹度蟬風凉白帢松翻鶴露瀉清杯¶
何時夜半梅花月溪上吟篷帶雪推¶
　　　嚴子陵釣臺¶
故人巳乘赤龍去君獨羊裘釣月明魯國髙名懸宇宙¶
漢家小吏待公卿天囘御榻星辰動人去空臺山水清¶
我欲長竿數千尺坐來東海看潮生¶
　　　夜泊獨柳次韻王尹子懋¶