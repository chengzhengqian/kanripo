愁多消却鬢邊青眼前世事畨棋局夢裏家山憶畵屏¶
何日歸同林下友笑談書史復忘形¶
　　　遊孫氏别墅¶
聞道孫家别業新招呼諸子共尋春紅韜瘦藟花初動¶
黄染輕梢柳未勻興况便為生意好風光殊比畵圖真¶
何當對此常無事慰我年來老病身¶
　　　病中有感¶
十載天涯别故園今年憔悴不堪論病來與死傳消息¶