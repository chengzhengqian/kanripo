天色㣲茫入暝鐘嚴陵湍上繫孤篷水禽與我共明月¶
蘆葉同誰吟晩風隔浦人家漁火外滿江愁思笛聲中¶
雲開休望飛鴻影身即天涯一斷鴻¶
　　　連城春夜留别張溪¶
飛絮遊絲客子心連城那忍遽分襟青燈應見詩情苦¶
濁酒不如交味深一榻煖風栖竹屋半䦨㣲月立花隂¶
離懐今夜先收拾盡付明朝馬上吟¶
　　　夜坐¶