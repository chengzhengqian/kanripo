　　　次希聞上人韻寄許節之¶
記得臨岐折柳枝人生難㑹易分離夜長賸有思君夢¶
路逺都無寄我詩滿院落花春去早一簾斜日燕歸遲¶
區區功業成何用贏得閒愁上兩眉¶
　　　次許先生見寄韻¶
休官深幸太平年家在東山汶水邊十里春隂饒草樹¶
一庭秋色半雲煙閒㩦白鶴随詩社儘把黄金鬻義田¶
遙憶歸榮堂上酒牆東二老釀誰先¶