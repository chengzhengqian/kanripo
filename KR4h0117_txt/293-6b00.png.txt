内使頻呼燒燭換知更宫女報銅籤歌舞休催夜方半¶
共言醉飲終此宵明日且免羣臣朝只憂風露漸欲冷¶
妃子衣薄愁成嬌琵琶羯鼓相追續白日君心歡不足¶
此時何暇化光明去照逃亡小家屋姑蘇臺上長夜歌¶
江都宫裏飛螢多一般行樂未知極烽火忽至將如何¶
可憐蜀道歸來客南内凄涼頭盡白孤燈不照返魂人¶
梧桐夜雨秋蕭瑟¶
　　　黑河秋風引賦趙王孫家琵琶葢其名也¶