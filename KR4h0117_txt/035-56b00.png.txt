聞道黄金地仍開白玉田擲山移巨石呪嶺出飛泉猛¶
虎同三逕愁猿學四禪買香然綠桂乞火踏紅蓮草色¶
揺霞上松聲汎月邉山河窮百二世界接三千梵宇聊¶
憑視王城遂𣺌然㶚陵纔出樹渭水欲連天逺縣分諸¶
郭孤村起白煙望雲思聖主披霧隠羣賢薄宦慚尸素¶
終身擬尚𤣥誰知草菴客曽和栢梁篇¶
　　　曉行巴峽¶
際曉投巴峽餘春憶帝京晴江一女浣朝日衆雞鳴水¶