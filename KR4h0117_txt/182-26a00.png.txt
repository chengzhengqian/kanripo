遺經終始向誰論獨尋雲嶠逢孤雁共愛春江接故園¶
細説刈葵休放手此來真不為盤餐¶
　　　和張彦輔雪後棲賢之作¶
夜來春雪徧林丘却喜風威曉便收好上藍輿閒縱目¶
休將衲被苦䝉頭微官正愧逍遙社勝日猶堪汗漫遊¶
欲出林開戀瑤草不妨樽酒更淹留¶
　　　送建陽陳丞伯厚還鄉¶
括蒼雲壑入秋夢閩嶺風霜侵鬂絲嵗晚未收稽古力¶