　　　五王擊毬圖¶
毬門高結春如海紫袖垂垂剪䨇綵薛王力倦宋王來¶
興廢宫前花正開侍兒弄笛申王醉更有岐王擁花睡¶
春風不動草如鋪兄弟怡怡入畫圗黄門擁入五花帳¶
官奴謾鼔花奴唱博山火爇水沉香富貴從來自天降¶
遲遲春日下龍樓花蕚聮輝雨氣浮大被漸寒歌管歇¶
三郎别領阿環遊¶
　　　春曉曲¶