惠政由來要全美須君努力佐琴堂¶
　　　其二¶
離郷喜見似郷人君去家山祗北隣令長埀髫同里社¶
交承握手記城闉絃歌堂上寧忘舊樽俎筵中必告新¶
若也從容問無恙為言魚鳥巳情親¶
　　　送王去非服除造朝¶
疾風吹雨洗塵寰北渚津頭水没灘千里送君黄鵠舉¶
半生歸我白鷗閒清名已至雲霄上逸氣還充宇宙間¶