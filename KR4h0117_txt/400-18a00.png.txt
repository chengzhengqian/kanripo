　　　春曉曲¶
銀箭銅壺漏聲歇睍睆金鶯送殘月柳裊煙絲歴亂垂¶
飛花撲帳春雲熱夢回玊頰啼紅雨戚戚中情向誰語¶
白馬郎君向何處一隻青鸞鏡中舞¶
　　　公無渡河¶
公無渡河公竟渡河渡河公死公乎柰何席其床兮黍¶
其疇公乎胡為而溺流大呼呼公公不留心摧腸㫁彈¶
箜篌嘈嘈招不起賢兄小姑哭無已妾身願作精衞禽¶