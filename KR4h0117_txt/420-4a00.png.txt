　　　將至清泉懐諸相知¶
朱函寳冊下堯廷千里兼程水陸經避節塵氛天外静¶
對船山色雨中青源泉去我餘三日瀚海何人識二星¶
尚憶昔年遊賞處一杯曾共醉林坰¶
　　　題竹¶
此地重逢挺節筠清風瀟灑最怡神十年濶别渾如舊¶
竟日相看不厭頻采采鳯鸞鳴盛世珊珊環珮下嚴宸¶
歳寒有約期無負遲暮林間定可親¶