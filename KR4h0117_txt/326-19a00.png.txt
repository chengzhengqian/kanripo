　　　赴召試登鳳凰臺望大江¶
未登麒麟之秘閣且上鳳凰之髙臺鳳凰臺上極逺目¶
海風飛灑清浮埃白日出青天開但看萬里長江從西¶
來雪中蒼茫自無際直湧大地髙崔嵬朝宗勢去不回¶
萬水盡入東南隈天塹設皇圖恢龍盤虎踞雄九垓金¶
宮寳闕天上開一人有慶萬國來萬國來咸梯航天子¶
萬夀鎮萬方神基永固同天長夀與江水俱無疆高臺¶
覽徳来鳳凰¶