　　　　玉頰啼痕¶
愁思無心整玉容幾番花下立東風漬殘嬌靨娟娟翠¶
界破蜂黄縷縷紅羅袂揾時香欲溢春纎抹處暈微融¶
小環欲解人憔悴笑指梨花暮雨中¶
　　　　黛眉顰翠¶
悶拽羅裙下玉除小桃花下立踟蹰幾分春色傷心處¶
一㸃梅酸濺齒初山蹙空青渾欲暝栁緘寒緑未全舒¶
龍沙北睇三千里倚徧䦨干思有餘¶