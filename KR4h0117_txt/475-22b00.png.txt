銜杯莫厭青山暮燈火相看興轉幽¶
　　　初度發夏口¶
今朝五十四生辰久滯浮名此遂真黄鶴樓頭猶是夢¶
桃花溪上未全貧㣲㳙那補滄溟濶大造能容老病身¶
鼓楫中流還自適菊香飛入酒觥新¶
　　　登岳陽樓¶
此樓飛構自何年作鎮南州勢不偏日暮巴陵雲滿地¶
春深夢澤水連天登臨自古懐興替憂樂憑誰問後先¶