　　　京口紀行¶
大江風西來波濤一何浩我舟不得發徘徊越昬曉衡¶
運已朔易曜靈忽東杲早出南徐州草乾霜露少慘慘¶
沙塵飛軋軋車輪繞寒氣來薄人重裘僅如縞日髙衆¶
鳥翔天末孤帆杳川流與岡勢合沓自回抱人生大塊¶
間孰能出其表勉為辛苦行益見顔色槁人言野多虎¶
前驅善相保顧非千金軀祇欲仗穹昊共子陳此情歸¶
來臥蓬島¶