　　　對菊有感¶
百草競春色惟菊以秋芳豈不渉寒暑本性自有常疾¶
風吹髙林木落天雨霜誰知籬落間弱質懐剛腸不怨¶
嵗月暝所悲迫新陽永歌歸去來此意不能忘¶
　　　題韓畫馬圖¶
唐朝畫馬誰第一韓幹妙出曹將軍此圖無乃幹所作¶
世上有若真空羣雙瞳精熒兩耳立蘭筋束骨皮肉急¶
何年霹靂起龍池五花一團雲氣濕當年天子少馬騎¶