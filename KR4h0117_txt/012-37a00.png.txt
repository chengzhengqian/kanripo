出沒看樓殿間關望綺羅翔禽逐節舞流水赴絃歌細¶
管吹藂竹新杯捲半荷南宫冠蓋下日暮風塵多¶
玉柙珠簾捲金鈎翠幔懸荷香薫水殿閣影入池蓮平¶
沙臨浦口高柳對樓前上橋還倚望遥看採菱船¶
高閣千尋跨重簷百丈齊雲度三分近花飛一倍低吹¶
簫迎白鶴照鏡舞山鷄何勞愁日暮未有夜鳥啼¶
度橋猶徙倚坐石未傾壺淺草開長埒行營繞細厨沙¶
洲兩鶴迥石路一松孤自可尋丹竈何勞憶酒壚¶