荒城遺跡在眺望欲沾巾舊塜連新塜今人雜古人斷¶
碑多作礎枯木盡為薪回首東風路年年草自春¶
　　　西亭雜咏¶
曉窗初睡起扶杖竹籬東鳥跡真如篆蟲形曲似弓草¶
痕輸嫩緑花辦墮殘紅一幅天然畫吟翁指㸃中¶
　　　宋玉石¶
楚山一片石可愛欲何如醉卧宜醒酒閒凭好看書晚¶
慚陪五客早喜識三閭零落今安在長吟恨有餘¶