日下苑西宮花飄香徑紅玉釵斜白燕羅帶弄青蟲皓¶
齒初含雪柔枝欲斷風可憐傾國艶誰信女為戎¶
　　　賦昭君塜¶
萬里關山塜明妃舊死心恨為秋色晚愁結暮雲隂夜¶
切胡風起天高漢月臨已知無玉貌何事送黄金¶
　　　晩夏歸别業¶
古㟁扁舟晩荒園一徑微鳥啼新菓熟花落故人稀宿¶
潤侵苔甃斜陽照竹扉相逢盡鄉老無復話時機¶