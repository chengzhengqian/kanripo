　　　使經漷縣公亭偶興¶
新秋攬轡問皇華眼底秋光萬里賒纂纂枝頭垂棗實¶
毶毶階下㸃楊花四窗雲影回天霽一曲蟬聲送日斜¶
喜向凉飇洗懷抱郵亭過客不須嗟¶
　　　和韻答鄭别駕¶
頻年抱病只偷安徑路蕭蕭草色殘頑僕白雲長不掃¶
逹官青眼忽相看釀泉酒甕新蒭薄燒葉茶爐宿火寒¶
故態未除還野老東窗一枕日三竿¶