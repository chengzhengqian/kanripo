自古名髙閒不得肯容王粲賦登樓¶
　　　古行宫¶
瓦煙疎冷古行宫寂寞朱門反鏁空殘粉水銀流砌下¶
墮環秋月落泥中鶯傳舊語嬌春日花學嚴妝妬曉風¶
天子時清不廵幸祗應鸞鳯集梧桐¶
　　　送張使君赴饒州¶
饒陽因富得州名不獨農桑别有營日暖提筐依茗樹¶
天陰把酒入銀坑江寒魚動槍旗影山晩雲和鼓角聲¶