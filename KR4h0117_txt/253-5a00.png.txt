青山林下啼斑鳩綠楊門前嘶紫騮落花成陣作春雨¶
東風淡淡雲悠悠美人捲簾日在手胡蝶飛上珊瑚鈎¶
南山不見笋成竹擬約滄波同倚樓¶
　　　貢闈偶成呈同院諸公¶
射宮圍棘斷經過閒却秋聲太液波風定碧簾聞禁漏¶
夜殘銀燭見星河仙人共對青藜杖詞客孤眠白玉坡¶
弱水蓬萊三萬里不知何處月明多¶
　　　雪夜直宿玉堂¶