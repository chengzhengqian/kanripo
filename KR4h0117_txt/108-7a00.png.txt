西陵樹色入秋窻木奴向熟懸金實桑落新開瀉玉缸¶
四子醉時爭講徳笑論黄霸屈為邦¶
　　　謝諸公宿鏡水宅¶
幸免低頭向府中貴將藜藿與君同陽雁呌霜來枕上¶
寒山映月在湖中詩書何徳名夫子草木推年長數公¶
聞道漢家偏好少此身那比訪芝翁¶
　　　題茅山李尊師所居¶
天師百嵗少如童不到山中更不逢洗藥毎臨新瀑水¶