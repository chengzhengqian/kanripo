　　　送鄭御史幹致事還浦江¶
七十懸車荷聖情繡衣重耀日華明亦知報國丹心在¶
無那催人白髪生家世百年存孝義天書五色動光榮¶
歸來子姓森成列一一堦前道舊名¶
　　　送鄭知縣堅復任樂安¶
製錦長懷撫字心久傳佳政似山隂千家機杼人煙静¶
百里桑麻雨露深門外賸栽陶令柳堂中時鼔宓生琴¶
茲時更好崇清望㑹見雙鳬入上林¶