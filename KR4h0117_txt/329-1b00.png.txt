仙遊何處驚堕影秋空冥冥如見之黄鶴飛鳴杳無跡¶
西風滿地蘆花白玉龍吹斷不可招空掩畵圖三歎息¶
　　　題畵梅¶
疎煙小暈生瑶島仙鑑星明試粧早雲母屏風曉日寒¶
玉龍嘶天春不老憶昔相逢萼緑君别來珠珮留蒼雲¶
素鸞驚舞月破碎瓊臺歌斷音紛紛靈㕙解㸃𤣥霜汁¶
粉靨氷花照人濕返魂竟失篋中香翠羽悲啼聲轉急¶
紛吾欲下巫陽招楚騷遺恨湘川遥書憑鳳女雙飛翼¶