山南碧坡春草香山下合流春水長楊栁風前氣蕭爽¶
原是田家出牧場牧兒放牛依水草坐石眠雲情自好¶
偷閒學得弄山禽夕陽在山牛亦飽隔崦茅簷舊世居¶
朝出烟村暮返閭牛尾何須縳田火牛角何曽挂漢書¶
簑衣箬笠紅塵表萬事忘機心不擾明日公田布榖催¶
一犂耕趂南村曉¶
　　　題龍¶
春雷一夜天池震七澤濛濛烟雨暝數聲驚起卧潭龍¶