　　　在南接北使¶
㑹玉二崤至瑞節三秦歸林蟬疎欲盡江雁斷還飛墻¶
垣崇客館旌蓋入王畿共此敦封植方欣薦紵衣¶
　　　零落桐¶
零落三秋幹摧殘百尺柯空餘半心在生意漸無多¶
　　　晩飛烏¶
向日晩飛低飛飛未得棲當為歸林逺恒長侵夜啼¶
　　虞茂(按隋史無虞茂虞世基字茂世此或/世基詩也觀諸集多以二名互載)¶