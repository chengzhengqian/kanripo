氣天上合鼔聲隴底聞横行負勇氣一戰淨妖氛¶
　　　塞上曲¶
大漢無中策匈奴犯渭橋五原秋草綠胡馬一何驕命¶
將征西極横行隂山側燕支落漢家婦女無花色轉戰¶
渡黄河休兵樂事多蕭條清萬里瀚海寂無波¶
　　　湖邊采蓮婦¶
小姑織白紵未解將人語大嫂采芙蓉谿湖千萬重長¶
兄行不在莫使外人逢願學秋胡婦貞心比古松¶