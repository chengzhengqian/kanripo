舊識春卿館新成水上亭高天秋漢迥斜日暮雲停池¶
藻揺忩碧江峰入戸青坐來塵慮淨朝市有巖扃¶
　　　衛河¶
清源欣復過幾泊衛河湄倐爾西風作頻將北客吹水¶
流多逆浪驛樹少寜枝明日浮雲盡行行近玉墀¶
　　　十一月六日夜半渡江¶
渡江潮正發江月看沈西星入金波動煙浮碧漢低霜¶
鐘遥水殿漁火近沙谿京口維舟處初聞五夜雞¶