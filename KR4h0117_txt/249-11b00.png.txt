屈巵顧影光陸離留賓已投轄不醉將何為¶
　　　題稚川山水¶
江光如空山在天好風佳日散晴煙綠隂成盖崖樹連¶
野橋楊柳亦娟娟擔簦之子何促速况有荷杖當我前¶
茅堂獨坐豈待客或者傲兀忘流年又疑浣花溪上叟¶
索句未得掩兩肘對樹不語胡為然將非得詩不得酒¶
耐可有酒無詩篇荷鍤歸向南山田陶公種秫五十畆¶
往往為酒愁無錢¶