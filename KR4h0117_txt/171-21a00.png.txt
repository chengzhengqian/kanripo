　　　煨芋¶
今夕何夕夜未央天寒擁爐更漏長縮肩環坐有飢色¶
呼童取芋灰為塘蹲鴟得火良易熟脱落皮毛如紫玉¶
迭煨迭進争相先笑語頗喧知寔腹錦里先生亦不貧¶
家園收拾動千斤凶年自可活妻子羙好不减岷江濆¶
鄴侯昔逰衡嶽左懶瓚食餘貽半個我今歸去隐家山¶
豈復従人覓殘顆臞儒奉養亦已㣲一飽便吟煨芋詩¶
君不見齊公夜半意不嗛易牙和調五味而進之¶