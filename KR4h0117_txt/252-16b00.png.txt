　　　　相見予往赴主一書院時盧寔送予至長沙¶
　　　　今經其里不一造門能無憾乎至樊口作¶
順流無風江更急歳暮歸人浩難縶所思只隔江上村¶
亂樹參差不容入憶昨扁舟泝雲夢觸熱千里能相送¶
我來悵望竟空還一樽知是何年共樊山蒼蒼赤壁暮¶
武昌對㟁黄州路連聲大笑櫓如飛囘頭獨送孤雲去¶
　　　楊柳青謠¶
楊柳青青河水黄河流兩㟁葦籬長河東女嫁河西郞¶