　　　題九龍菴新樓¶
樓觀憑虚倚玉臺逺涵空翠絶浮埃璿璣宵轉星辰近¶
沆瀣朝盈窗牖開雷劈蒼厓龍起立風翻碧海鶴飛迴¶
仙家自信春長好應笑胡僧辯劫灰¶
　　　送汪朝宗叅政行省陜西¶
清忠自合侍宸旒方嶽巡行寄遠猷西邁新聞分陜重¶
東歸共識相齊優藩垣勢合雄圖遂竹帛功成壯志酧¶
回首蓬萊雲海上金陵千古帝王州¶