　　　癸亥立春泊舟吴㑹亭¶
去年春盤游江驛湛湛清波動浮石今年春盤吴㑹亭¶
㝠㝠細雨濕髙城天邊作客風沙裏去年今年成老矣¶
客心古井冷如水憶昔三生住翠㣲偶來平地著征衣¶
山中故人應大笑扁舟坐穩何當歸¶
　　　後催租行¶
老父田荒秋雨裏舊時高岸今江水傭耕猶自抱長飢¶
的知無力輸租米自從鄉官新上來黄紙放盡白紙催¶