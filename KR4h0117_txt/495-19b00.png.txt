　　　喜晴¶
苔錢逐雨繞階生粧㸃貧家破屋清浦樹帶煙朝有色¶
溪泉添水夜無聲錦峯髙出浮雲静翠壁斜臨返照明¶
萬頃嘉禾場圃足腰鐮日日趂秋晴¶
　　　送沈生遊京口¶
君到金焦檝可停艤篷先上二髙亭百川交㑹江來逺¶
萬古不磨山色青未擬雄心探狠石且將詩句洗中泠¶
海門十月霜潮落水窟堪尋瘞鶴銘¶