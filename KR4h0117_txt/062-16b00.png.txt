低佪慢弄闗山思坐對燕然秋月寒月寒一聲深殿磬¶
驟彈曲破音繁併百萬金鈴旋玉盤醉客滿船皆暫醒¶
自兹聽後六七年管兒在洛我朝天遊想慈恩杏園裏¶
夢寐仁風花樹前去年御史留東臺公私蹙促顔不開¶
今春制獄正撩亂晝夜推囚心似灰暫輟歸時尋著作¶
著作南園花折蕚臙脂耀眼桃正紅雪片滿溪梅己落¶
是夕青春值三五花枝向月雲含吐著作施樽命管兒¶
管兒乆别今方覩管兒還為彈六么六么依舊聲迢迢¶