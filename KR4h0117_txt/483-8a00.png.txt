侏儒下修身思何長我有薜茘裳因子逺寄將一以存¶
苦節一以昭不忘¶
　　　宿石竹嵓¶
寢疴坐情累削迹離故家届兹仲如月氣候清且嘉迢¶
迢紫雲洞渺渺天一涯尋壑滯瀑流攀岑悟靈芽千峰¶
遞生態百草互吐葩周覽蕩節物况乃凌紫霞神仙髣¶
髴遇導我營丹砂丹砂未易營緇髪早巳華神理寓隱¶
賾時變増感嗟至人有逸念存形非所多¶