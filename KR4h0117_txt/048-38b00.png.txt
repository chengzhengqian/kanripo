春風倚棹闔閭城水國春寒隂復晴細雨濕衣㸔不見¶
閒花落地聼無聲日斜江上孤帆影草緑湖南萬里情¶
東道若逢相識問青袍今已誤儒生¶
　　　避地江東留别淮南使院諸公¶
長安路絶鳥飛通萬里孤雲西復東舊業巳應成茂草¶
餘生只是任飄蓬何辭舊物開秦鏡却使他人得楚弓¶
此去行持一竿竹等閒將狎釣魚翁¶
　　　送台州李使君兼寄題國清寺¶