汴城杭郡總丘墟三百年来此卜居海内山河非漢有¶
嶺南民物是周餘行宫草草慈元殿講幄勤勤大學書¶
辛苦相臣經國念有才無命欲何如¶
北風吹浪覆龍舟溺盡江南二百州東海未填精衛死¶
西川無路杜鵑愁君臣寵奪三朝共夷夏興亡萬古讎¶
若遣素王生此後也須重紀漢春秋¶
　　　送平江伯陳公漕運還淮安二首¶
賢勞三世服王家千里山川道路賒周甸土中南北貢¶