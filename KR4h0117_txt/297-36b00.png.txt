　　　林膳部鴻浮亭夜飲¶
都亭分袂惜蹉跎此夕相逢奈若何細雨疎燈聞落葉¶
斷雲高樹見明河客踪迢逓天邊雁歸夢微茫海上波¶
鞍馬朝來又成别且傾尊酒一狂歌¶
　　　贈别謝秀才¶
蘭陵陌上喜逢君華館清談酒未曛蟲喚旅愁秋已半¶
燭欹吟影夜初分虚窗葉響風驚雨逺浦鐘來水接雲¶
良㑹不知能幾度明朝何事又離羣¶