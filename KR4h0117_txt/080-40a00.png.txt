　　　初冬偶寄陽潤公¶
寓居無事入清冬雖設樽罍酒半空白菊為霜翻待紫¶
蒼苔因雨却成紅迎潮預遣收魚笱防雪先教葢鶴籠¶
惟帶支硎最寒夜共君披氅訪林公¶
　　　寒日書齋即事¶
參佐三間似草堂恬然無事可成忙移時寂歴燒松子¶
盡日殷勤拂乳牀将近道齋先衣褐欲清詩思更焚香¶
中庭好待通宵月獨禮星辰學步罡¶