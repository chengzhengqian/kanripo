徳陽宫北苑東頭雲作高臺月作樓金鎚玉瑩千金地¶
寶杖琱文七寶毬竇融一家三尚主梁冀頻封萬户侯¶
容色由來荷恩顧意氣平生事俠逰共道用兵如斷蔗¶
俱能走馬入長楸紅鬛錦鬟風騄驥黄絡青絲電紫騮¶
奔星亂下花場裏初月飛來畫杖頭自有長鳴須决勝¶
能馳迅足滿先籌薄暮漢宫愉樂罷還歸堯室曉垂旒¶
　　劉言史¶
　　　觀繩伎¶