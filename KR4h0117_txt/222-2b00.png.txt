飲乾分别酒話久未移舟潮水催行客海山生逺愁蟬¶
聲秋浦樹雁影夕陽樓今夜相思夢蘆花第幾洲¶
　　　秋深¶
風露損衣裾秋深懐故廬僕方談夜夢客至得家書子¶
黒石蓮老柿紅霜葉疎今年籬下菊遥憶少人鋤¶
　　　訪翟梅山¶
諸老彫零盡江湖今有誰半生行客慣多難識君遲花¶
屋春風酒梅山雪夜詩莫爲名釣出世事正如棋¶