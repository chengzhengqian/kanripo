江漢國之紀南嶽涵舂容金晶走月窟大澤蟠人龍劉¶
公豈易得磅礴秀所鍾本家江東將銅虎冊帝封竒才¶
握鋭頴弱冠摧文鋒射䇿上玉堂天子維孝宗龍姿古¶
堯舜千春㑹其逢一麾出郎署再歴粤與雍豈惟甘棠¶
茂坐見爼豆龔名髙貝錦織褫帶還山農張敞起亡命¶
馬援鎮蠻卭東山夢猿鶴西徼來奔衝窺圖伯禹穴奠¶
玉茅君峰𤣥牝抱虛一瑤華掇丰茸重離炳大角衮職¶
思彌縫公望允嵂屼台階佇升庸權竒甲在腹碨礧星¶