五侯貴門脚不到數畝山田身自耕興來浪迹無逺近¶
及至辭家憶鄉信無事垂鞭信馬蹄西南幾欲窮天盡¶
奉使三年獨未歸邊頭詞客舊來稀借問君來得幾日¶
到家不覺換春衣髙齋清晝捲羅幕紗帽接䍦慵不着¶
中酒朝眠日色髙彈碁夜半燈花落冰片髙堆金錯盤¶
滿堂凛凛五月寒桂林蒲萄新吐蔓武城㓨蜜未可餐¶
軍中置酒夜撾鼓錦筵紅燭月未午花門將軍善胡歌¶
葉河蕃王能漢語知爾園林壓渭濱夫人堂上泣羅裙¶