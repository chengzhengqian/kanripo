旬宣此日長城下橫槊何人為賦詩¶
　　　山厰漫興寄楊同寅¶
夜來飛夢墮滄江曉起詩魔未易降天濶忽看歸鶴杳¶
渚清遥見浴鳬䨇雲移山色侵羅幌風逓花香拂玉缸¶
為問騷壇諸作者許誰來往附名邦¶
公餘閒坐緑莎㕔對案峯巒晩更青往事十年心尚醉¶
故鄉千里夢初醒人家巧趂山㘭勢詩句工排月露形¶
繫着浮名未歸去幾回慚愧草堂靈¶