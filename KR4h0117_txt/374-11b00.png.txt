簾捲鳴琴洞口泉窗涵金漆壺中月漁樵相見雙眼青¶
鄉鄰共結泉石盟巖前白玉呼龍種堦下青苔借鹿行¶
浮丘筆陣蛟龍走漫士雄詞滿人口百年心迹老巖扃¶
半夜精光射牛斗俄頃雙鳬去莫追猿悲鶴怨遶書帷¶
石上㸔雲成徃事梁間落月引遐思一窗山水悠然在¶
三鳯羽毛成五彩鴒原荆樹共風煙季也芳名滿江海¶
詞源三峽如湧濤霄漢祥雲日色髙殿前射䇿一枝桂¶
堂上稱觴五色桃翰林侍講承恩早華表聨芳倚晴昊¶