　　　用樂天韻因效其題咏閒意¶
繰絲車響雨來稀罨畫圖中住翠微村北村南桑扈呌¶
家前家後竹鷄飛青憐藤蔓春牽屋綠愛荷盤夏剪衣¶
更憶江天家萬里行逢僧子借船歸¶
　　　壽郝大參¶
退傅歸來髪尚青角巾閒對老人星鳯凰池上辭松閣¶
鸚鵡洲邊買竹亭留客只談三里霧見人寧問五侯鯖¶
慚無剛卯為公壽他日淮南種茯苓¶