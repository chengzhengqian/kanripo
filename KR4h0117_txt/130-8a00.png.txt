悠悠天地胡能執賈誼文才動漢家當時不免来長沙¶
幽求功業開元盛亦作流人過梅嶺我無一事逮古人¶
謫官却得神仙境自可優優樂名教曽不恓恓弔形影¶
接花之技爾則竒江鄉卑濕何能施吾皇又詔還淳朴¶
組織文章皆棄遺上林将議賜民畋似昔繁華徒爾為¶
西都尚有名園處我欲抽身希白傅一日天恩放爾歸¶
相逐栽花洛陽去¶
　　　天平山白雲泉¶