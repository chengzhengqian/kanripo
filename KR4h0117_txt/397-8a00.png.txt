聽我離歌寫中曲與君結交二十春重是同年兄弟親¶
玉堂退直共書史金闕趨朝聫佩紳我慚迂朽百無用¶
君向戎曺轉増重白面書生久議兵赭衣將士皆知頌¶
指揮籌策功名多一官濡滯如君何閩粤分藩信小試¶
金緋煜煜皆恩波海道澄清藉賢守亦是同袍舊時友¶
(時同年姜用貞為/汀守善捕盜有聲)烽煙不試瘴煙銷君往臨之復何有¶
喜君雅識毫髪精喜君雅操氷霜清獨憐君今别我去¶
千里萬里難為情短歌易盡斜陽暮執手踟蹰立中路¶