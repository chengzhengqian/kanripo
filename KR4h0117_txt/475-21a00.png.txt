欲抱氷絃傍流水恐煩餘思入詩脾¶
　　　宿白鹿洞¶
五老峰髙世所聞洞名白鹿枕江濆山靈永䕶諸賢迹¶
石室珍藏百代文風静旌旗閒虎豹春囘草木藹煙雲¶
幾年仰止懐應切偶遂登臨又夕曛¶
　　　進賢道中¶
樓船十月下湖東此日西還嵗已窮山館地寒霜在望¶
草橋氷滑雪初融無端世路經行徧有約山靈夢寐通¶