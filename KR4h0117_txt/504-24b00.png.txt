香雨濕金沙輕隂蔽日華山蒸飛殿藹海潤簇樓霞地¶
僻喧啼鳥林深尚落花載窺清淨理畢志梵王家¶
　　　上大學士守谿王公¶
威鳳冥翔萬里毛青山閒曵白雲袍五湖下上天池迥¶
一柱東南日觀髙玉洞朝霞飡石乳璜溪秋水弄漁舠¶
謝公不倦林泉賞無那蒼生屬望勞¶
　　　彭蠡¶
彭蠡當年勤我師髙皇親秉白旄麾荆人久已供王祭¶