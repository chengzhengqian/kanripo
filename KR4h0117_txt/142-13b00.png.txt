正欲老大相因依空房蕭瑟施繐帷青燈半夜哭聲稀¶
音容想像今何處地下相逢果是非¶
　　　憶北山送勝上人¶
蒼藤翠木江南山激激流水兩山間山髙水深魚鳥樂¶
車馬跡絶人長閒雲埋樵聲隔葱蒨月弄釣影臨潺湲¶
黄塵滿眼衣可濯夢寐惆悵何時還¶
　　　飛鴈¶
鴈飛㝠㝠時下泊稻粱雖少江湖樂人生何必慕輕肥¶