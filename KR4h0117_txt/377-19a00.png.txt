香熏畵壁光如漆旋風吹旛海腥入龍姑佩馬夜鈴釘¶
飛裠織翠蘭葉濕海童騎魚歸杳㝠魚鬛鼓浪瑠璃聲¶
鱗堂曲讌鼉鼓鳴燕酣喝潮潮倒行玉皇無勅催行雨¶
淵都羣蛟眠貼尾廟下誰歌白石郎共賀雌龍産龍子¶
　　　洞房曲¶
鴉雛夜宿迷濛栁斗帳燒燈蠟光透銀罌注酒芙蓉香¶
金絲檀槽為君奏歌喉窱窱鶯兒語象口吹香凝碧縷¶
盤龍繡帯結同心牽惹巫雲隨峽雨歌聲未䦨香未滅¶