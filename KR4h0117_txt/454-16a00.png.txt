放馬野田草路廻登古原雞鳴桑下屋牛卧雨中村薄¶
日浮山影長橋下水㾗煌煌中使出束帛向陵園¶
　　　泛湖¶
此日秋風起移舟向浦煙客心隨地逺人語隔花傳古¶
寺踈林外孤亭落照前十年塵土夢囘首一茫然¶
　　　山行¶
兩山開一逕杳杳入雲煙仄磴樵人下危峰野衲禪斷¶
鴻愁返照歸馬識斜川井邑干戈後凋零異昔年¶