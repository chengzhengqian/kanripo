敗荷池屋雨聲凉人情好惡花甘苦世事榮枯草短長¶
别有駿鵰雙翮徤剛風摩透入蒼茫¶
　　　宿香嚴院¶
地爐煨火栢枝香借宿寒寮到上方山近白雲歸古殿¶
風高黄葉響空廊敲門僧踏梅花月入夜猿啼楓樹霜¶
夢醒不知窗日上時聞清磬出松堂¶
　　　古杭感事¶
國事彫零王氣衰東南豪傑竟何之雲寒廢殿排斑石¶