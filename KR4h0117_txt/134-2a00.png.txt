僕自㓜時已聞秦山多竒若有扈者尤復秀出常恨逰¶
賞無便嘉祐二年始應舉得官遂請於天官氏願主簿¶
書於是邑謂厭飫雲山以償素志今到官㡬二年矣中¶
間被符移奔走外幹者三居其二其一則簿書期㑹倉¶
廩出入固無暇息惟白雲特在山面最為近邑常乗間¶
兩至其餘佳處都未得往變化初心辜負泉石五年二¶
月初吉聞貳車晁公來逰諸山先是晁公見約同往㑹¶
探吏失期二日早晁公以書見命始知車騎已留草堂¶