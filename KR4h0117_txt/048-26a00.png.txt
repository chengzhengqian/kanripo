寂寞應千歲桃花想一枝路人㸔古木江月向空祠雲¶
雨飛何處山川是舊時獨憐春草色猶似憶佳期¶
　　　過湖南羊處士别業¶
杜門成白首湖上寄生涯秋草蕪三徑寒塘獨一家鳥¶
歸村落盡水向縣城斜自有東籬菊年年解作花¶
　　　送齊郎中典括州¶
星象移何處旌麾獨向東勸耕滄海畔聽訟白雲中樹¶
色雙溪合猿聲萬嶺同石門康樂在幾里枉帆通¶