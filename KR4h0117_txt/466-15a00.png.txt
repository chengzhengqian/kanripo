　　　贈同年徐必東調官貴州經憲¶
黄鶴樓前繫短橈離魂湘水不須招雲連魏闕瞻猶近¶
路比厓州去未遥一鴈叫霜天欲暝亂山隨馬凍初消¶
河橋欲贈無楊栁獨有松枝最後凋¶
　　　寄贈彭元岳僉憲致仕¶
覆鹿悠悠夢已醒移文深謝草堂靈蓮峰徑遶來求仲¶
木榻年深坐管寧竹杖謾扶頭未白家山慣見眼猶青¶
茅齋靜閉横塘上還把餘閒注鶴經¶