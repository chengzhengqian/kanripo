樵響歇猿鳥來相叅寄語泥中物長蟠恐未堪¶
　　　登東城樓晚下樓作贈同逰數子¶
登高散凉目隤然日云暮逃暑良巳厭戀景復延顧曠¶
野起暝色層閸合昬霧眷言樓中客共此城上歩蚊虫¶
撲面㳺蝙蝠時自度二儀但莽莽一氣黯廻互晝夜本¶
定理明晦非難悟日入各言息鐘鳴復馳騖&KR0886;崒宋帝¶
閤突兀信陵墓徃似宿沙禽來如綴花露徙倚千仞梯¶
長謡發悲愫¶