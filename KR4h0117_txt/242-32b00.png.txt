神鴉翻舞祠門開珠裳玉袖霑莓苔𤣥猿晝啼薜蘿影¶
赤鱗夜去芙蓉冷北渚淚痕斑竹紋南風哀思蒼梧雲¶
山頭古桂秋露碧山下江流豈終極荒凉揭車雜杜衡¶
靈風自吹烟霧旌輕㠶晚向芳洲泊聊薦蘋羞奠蘭酌¶
沅有汜兮湘有沱洞庭水落生層波徘徊獨詠騷人歌¶
　　　和春詩¶
鶯啼燕語花漸稀天明海碧涵晴暉洛陽臺榭春色在¶
山隂衣冠昔人非夢雲何處燕瑤席舞雪誰家裁苧衣¶