存幸兒女丘壠暗楸梧回首雲中鴈飛飛影不孤¶
　　　冲天臺對月次呈高宗吕三十一¶
登臺孤笑懷良友江月於人色轉清坐懶詩篇虚歳月¶
交深山水識吾生光垂露葉疎疎見寒近星河曲曲明¶
為愛一樽長對此風塵物色總浮名¶
　　　招隠¶
極目秋山煙霧連社鐘村鼓自堪憐行藏未夢商巖卜¶
既隱空存綿上田日短風雲終一變家隨麋鹿故三遷¶