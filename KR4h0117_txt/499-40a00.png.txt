　　　次張伯起韻¶
偶向溪邊共繫舟風烟隨地得同遊雲開圖畵千山秀¶
雨歇銅棺五月秋踪跡飄揺疑梗漫罨坤浩蕩與身浮¶
莫言樽酒論文事煮茗焚香事更幽¶
　　　寄吳半溪¶
荆溪溪上碧烟虛最愛呉髯水竹居半畝清池堪引釣¶
一窻疎影礙臨書毎因月出常穿徑幾為花開少住車¶
回首風烟秋欲暮題詩問訊近何如¶