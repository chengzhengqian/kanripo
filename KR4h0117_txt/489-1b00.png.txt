　　　水碓夜鳴¶
荆玉𣺌夷曠家家事生業中有濟世人臨流安野碓截¶
竹駕廻輪六月洒飛雪春出萬斛珠搗碎一溪月達旦¶
凡幾周循環聲哽咽洗甑具晨炊鼓腹頌洋溢¶
　　　南山别墅¶
主人昔未貴愛此南山幽結廬傍山曲遶屋皆良疇時¶
復事東作呼童飯其牛扣角一長歌起慰蒼生憂藍田¶
美丘壑且為髙情留晩歲心境㑹雲水同悠悠¶