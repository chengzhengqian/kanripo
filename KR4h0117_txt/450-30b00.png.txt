楊花榆莢滿城東鄉思離情此日同萬里兼程趨八桂¶
幾時閒咏對雙松天涯雲白瞻親舎郭外春晴問土風¶
宦况好憑書一報明年翹首望飛鴻¶
　　　送陳克用¶
筵開華月照迴廊共對秋光别意長晚市旋沽樽正綠¶
霜階薄采菊初黄雙飛鳬舄辭丹闕一㸃郎星照紫陽¶
别後佳音應洗耳明時有詔策循良¶
　　　和答羅剛懦夫江西省掾善行楷書以孝行聞¶