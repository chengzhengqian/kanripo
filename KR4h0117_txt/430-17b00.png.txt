　　　徐殿讀舜和宿慶夀寺中用前韻戲簡¶
容膝齋廬翠壓低筆床茶竈也堪擕為隣恨不仍居左¶
樂國何緣却怨西僧供毎分敲韻鉢佛燈堪伴校書藜¶
懷人咫尺成千里迎蹕還期馬首齊¶
　　　初謁泰陵¶
春夜西陵拜謁初恍如前日候宫車堯仁未拭蒼生淚¶
舜孝何慚太史書寂寂雲峰扶饗殿娟娟月澗遶齋廬¶
如聞鐡馬常沾汗慿藉威靈尚有餘¶