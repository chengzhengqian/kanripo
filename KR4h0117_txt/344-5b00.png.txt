浩氣磊落横青雲憶從仗劍事明主帳下賢勞忘辛苦¶
據鞍草檄人共知破敵搴旗心自許只今海宇歌太平¶
侍從彤墀承穆清朝罷臨池恣揮灑筆陣飄逸令人驚¶
勢如激電起倐忽又似秋空摶健鶻恍疑危石墜顚崕¶
歘若濳蛟躍溟渤神情沖澹更蕭散何用公孫舞經眼¶
昔時浪誇金錯刀此際須為鐵門限坐令索者走如市¶
積軸盈箱更盈几毫端變化不可測頃刻雲煙生滿紙¶
蹇予亦有好書癖學乆無成徒歎息請公為我寫數張¶