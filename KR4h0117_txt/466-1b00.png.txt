洗春痕南山巳堆翠幽勝愜素期糾紛傷往事所貴一¶
身存儻來物皆寄破屋城南隈百需無一備雲莊結比¶
隣時枉佳章遺諷詠激㣲衷懐哉邈高致¶
　　　秋齋為周彦通侍御韻¶
午夢忽夢覺呼童開竹扉借問客為誰青驄束金羈手¶
持巻一握錯落瓊琚詞展玩重太息遐心將在兹二氣¶
互翕張真宰執𤣥機物盛不可過斂舒各以時露凝天¶
宇淨樹變郊原稀芝蘭抱孤芳鷹隼奮高飛齋居感深¶