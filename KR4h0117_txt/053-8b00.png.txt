　　　過終南柳處士¶
雲起山蒼蒼林居蘿薜荒幽人老深境素髮與青裳雨¶
滌莓苔緑風揺松桂香洞泉分溜淺嵓筍出樷長敗屨¶
空松砌餘棋在石牀書名一為别還路巳堪傷¶
　　　題玉真觀公主山池館¶
香殿留遺影春朝玉户開羽衣重素几珠網儼輕埃石¶
自蓬山得泉經太液來栁絲遮緑浪花粉落青苔鏡掩¶
鸞空在霞消鳳不迴惟餘古桃樹傳是上仙栽¶