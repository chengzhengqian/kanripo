　　　　因呈智禪師¶
新年三五東林夕星漢迢遙鐘梵遲花縣當春行樂處¶
松房此夜坐禪時忽看月滿還相憶始歎春來自不知¶
微覺定中初念起明朝更問雁門師¶
　　　尋郭道士不遇¶
郡中乞假來相訪洞裏朝元去不逢看院祇留雙白鶴¶
入門惟見一青松藥爐有火丹應伏雲碓無人水自舂¶
欲問参同契中事更期何日得從容¶