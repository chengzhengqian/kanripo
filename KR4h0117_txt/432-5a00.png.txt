　　　題畵¶
浩浩通津水茫茫遠接天煙光牛渚外秋色鴈行邊孤¶
棹横江渡羣山與岸連有人沙觜立應是待來船¶
　　　送潘以正憲副赴陜西固原兵備二首¶
攬轡詢遺迹山河百二雄金湯連徼外兵甲滿胸中九¶
譯氊裘至諸蕃職貢通不須勤魏絳虎豹納無終¶
河隴諸都䕶壺漿候馬前氊車齊欵塞玉節正臨邊豸¶
對氍毹月驄嘶苜蓿煙匃奴斷右臂還憶漢張騫¶