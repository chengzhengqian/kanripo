富鯖羞鹿盃渾酒餉蚺邦人盡麻枲終老不知蠶¶
　　　早秋送趙景普東歸¶
歌斷復依依情多忍遽違未緣春色晩自感故交稀舟¶
傍荷花宿人先燕子歸乍涼才却扇多病欲添衣驛樹¶
風蟬咽江祠雨鶴飛幾時搖艇子來扣竹間扉¶
　　　元夕次韻鐵崖先生¶
千輪萬騎影參差盡道風光勝舊時珠果亂抛金並蔕¶
銀花交射玉連枝星緣燈映看偏密月為人留下轉遲¶