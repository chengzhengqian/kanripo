朔風吹沙氊帳髙漢軍四面皆楚歌拔山力盡騅不逝¶
虞兮顧此將如何君恩自此良難保血濺秋霜眉黛鎖¶
香魂不向隂陵歸滯魄寧依原上草妾身托根生路傍¶
妾身有恨天地長妾容甘與同朽腐妾名終與同芬芳¶
輕寒未歇方春雨暗緑離披啼不語髙秋欲度風怒號¶
却憶當年宵起舞行人過盡巳斜暉馬蹄猶似將軍歸¶
深藏泣露暮蟲響羞覩雙雙黄蝶飛¶
　　　送李同府弟省兄歸洛安¶