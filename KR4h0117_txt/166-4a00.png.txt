紺宇今方盛名知國已清(李邕寺記云智者嘗夢定光/曰寺若成國必清因以為名)¶
萬松九里影䨇澗四時聲杖策將窮覽巾車不計程登¶
堂山更好人去曉猿鳴(光老作更好堂方成而有㫖移/住靈隐時丈室未有繼之者)¶
　　　寒巖寺¶
峭壁挿青㝠層巖覆化城空中清磬發幽處慧燈明萬¶
瓦足雲氣四簷無雨聲豐干不饒舌此地孰知名¶
　　　曉發秦安驛¶
秋夢不能曉起行山徑迷小車驚宿鷺列炬誤鳴雞冷¶