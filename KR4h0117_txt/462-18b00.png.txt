㑹面艱連朝未能一昨來命駕往追隨竹溪逸我懐拍¶
塞憂見君喜欲溢君聞剥啄聲倒履如有失攜我歴三¶
徑坐我忘憂室飛觴但白戰擊壺共為率森森約束嚴¶
勢比軍令疾我才謝鋒頴君心特蠒宻揮毫霎滿紙雲¶
陣排甲乙砉若春氷泮㵼溜鳴潏潏詩壇合推君燕許¶
信大笔巧匠不血指此語真故實自慙拙工勞敢與君¶
鬪律酸甘齊味分我枳君猶桔詩成各引滿林梢月將¶
出君勇堪賈餘我孏欲尋佚歸來擁被眠日晏忘盥櫛¶