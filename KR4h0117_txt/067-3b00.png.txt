　　　安邑里中秋懷寄髙員外¶
原憲素非貧嵇康自寡欲守道識通窮達命齊榮辱庭¶
柯變葱蒨籬菊揚芳馥墜葉翻夕霜髙堂瞬華燭况兹¶
寒夜永復嘆流年促感物思殷勤懷賢心躑躅雄詞封¶
禪草麗句陽春曲髙德十年兄異才千里足咫尺邈雪¶
霜相望如瓊玉欲識歲寒心松筠更秋緑¶
　　　望夫石¶
佳人望夫處苔蘚封孤石萬里水連天巴江暮雲碧湘¶