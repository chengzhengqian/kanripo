月明蘿逕少人行茗甌飲罷心塵浄石榻眠來夢寐清¶
他日逺公容入社還從此處學無生¶
　　　宿淮浦寄司空曙¶
客邊還仗酒消憂千里闗河歎逺遊秋盡楚鄉逢落木¶
雨來淮浦駐扁舟流光冉冉人將老往事滔滔水共流¶
欹枕夜深偏不寐誰家吹笛岸西樓¶
　　　送韓侍御歸山¶
乞身纔出五雲間笑脱朝簪一騎還在昔清風滿臺閣¶