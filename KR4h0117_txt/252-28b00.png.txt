　　　轆轤怨¶
門前水揚聲似雨幽人當窗碧絃語東里征夫去不歸¶
一雙蛾睂鏡中舞年年井上攀轆轤勞心只恐秋葵枯¶
他年種得長生草梅花落盡青青好¶
　　　十月九日詣天光門上進三朝¶
儀鸞簇仗滿雲端玉鑰初聞衆樂攢三后龍光周典冊¶
羣臣鵠立漢衣冠爐香著日浮晴靄宮樹班香試曉寒¶
千騎前頭都不避祗傳學士拜金鑾¶