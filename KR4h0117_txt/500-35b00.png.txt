　　　池上室左小兒栽有新竹社中諸君數數過之¶
池上栽成竹一區凉雲不斷䕃相俱人逢子敬停花屐¶
客勝公榮弄酒壺自喜平生嘉跡似共誇終日鄙言無¶
揮毫拂素休辭酩近有南鄰足典沽¶
　　　山亭下鷗鷺¶
玉鷺霜鷗湛羽儀雲波日映泛參差清湍啄蔓尋常見¶
碧渚羣逰何所思霧擊風摶那可得江妃素女自相隨¶
乾坤秋色孤亭暮對汝悠悠動逺悲¶