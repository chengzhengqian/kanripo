先生不出二十年幅巾種樹老盧泉盧泉水木清且妍¶
築堂流水茂樹間晁侯作記筆如椽畫欄素壁青瑤鐫¶
明珠白璧光射天先生矜詫喜欲顛春歸野岸緑漪漣¶
青山東缺如斷環雪消風軟山蒼然杏梢紅破臙脂寒¶
先生醉狂夢思山自駕草車束塵編上堂讀書門晝關¶
金徽朱絲弄猗蘭相思古人太古前若非豪士魯仲連¶
即是幽人梁伯鸞先生好學老益堅少時不信功名艱¶
青衫屢補靴决穿晩知有命絶可憐歸來自買汶上田¶