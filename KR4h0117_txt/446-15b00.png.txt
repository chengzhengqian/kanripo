每到芳春便憶歸夢中江國舊斜暉渚邊舴艋有時放¶
沙上鸕鷀無數飛野興頓從官後减封書更覺病來稀¶
年将半百堪惆悵鐘鼎山林意願違¶
　　　次杭考功闕左池上¶
禁籞輕雲宿漸飛九重樓閣曙光㣲螭頭濡筆書言出¶
鷄舌含香啓事歸䨇闕曉風嘘爽氣一池秋水浸寒暉¶
令人却憶西征士已有新霜上鐵衣¶
　　　題思親樓¶