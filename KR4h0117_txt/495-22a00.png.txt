三百江城一日風又從橋口繋孤篷忽驚深巷來佳客¶
不厭寒門問病翁舊事多傷春鬢白好詩留剪夜燈紅¶
堦前即便呼兒拜眼底誰人識馬融¶
　　　二月十五日予卧病杜門憶前月是夕開宴湖¶
　　　　上感而有作¶
元宵雪月讌湖亭十里燈光燦列星蝴蝶有情迷楚夢¶
杜䳌無語托湘靈雲深僊府花成陣香擁侯家肉作屏¶
一病自傷春過半可禁堤上栁青青¶