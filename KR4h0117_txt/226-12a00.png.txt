浮雲山盡際花木迎春暉佳人殊方來見之消渴飢藉¶
草坐松影粉香時落衣氣貌秀可掬出語超幽微巖壁¶
鐘聲寂山陰花發稀去袂挽莫留又作甌峰歸¶
　　　送通上人游廬山¶
少年四方志一杖餘㲲巾朝來過㣲雨扁舟買南津廬¶
山冠天下况復當青春遙知泊星渚雲開蒼翠新相看¶
發一笑瀑布埀天紳虚漢清月上山空無四隣應懐千¶
載姿坐榻空埋塵興來得好句録寄北山人¶