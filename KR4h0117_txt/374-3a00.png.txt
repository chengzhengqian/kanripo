　　　題李氏江湖雅趣巻¶
閩南李君清且竒雅趣未許傍人知九洲四海坐超忽¶
三江五湖開渺瀰孤琴獨鶴閩南路萬里雙魚傳尺素¶
鳥外殘霜七澤秋唫邊疎雨三湘暮天低劍閣雲滿身¶
水接瞿塘月近津玉壘倚空山入楚錦江翻雪樹浮秦¶
十年斗酒新豐市不作五陵逰子意八千驛路歸夢中¶
百二關山醉鄉裏天津客舍臨洛城中州原野如掌平¶
華嵩互應硯屏緑河洛争涵書幌清漢江鴨緑變春酒¶