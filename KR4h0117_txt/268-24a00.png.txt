宦情鄉思兩依依獨裹寒氊去若飛歳晏忍為千里别¶
林間驚見一人歸官河逺樹迎仙棹夕日暄風颺彩衣¶
漫使臨岐生悵望可容泉石借餘輝¶
　　　陳山晩泊¶
一柱孤撐杳靄間人言此是客星山流風百世今誰嗣¶
應詔諸生故未還荒冢草深迂石路髙齋月滿閟松闗¶
窮年漫迹滄江上及此維舟獨厚顔¶
　　　上巖寺訪一公¶