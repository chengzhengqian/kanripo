去年陌上歌離曲今日君書逺遊蜀簾外花開二月風¶
臺前涙滴千行竹琴心與妾腸此夜斷還續想君白馬¶
懸雕弓世間何處無春風君心未肯鎭如石妾顔不久¶
如花紅夜殘高碧横長河河上無梁空白波西風未起¶
悲龍梭年年織素攢雙蛾江山迢遞無休絶淚眼看燈¶
乍明滅自從孤館深鎖牕桂花幾度圓還缺鴉鴉向曉¶
鳴森木風過池塘響叢玉白日蕭條夢不成橋南更問¶
仙人卜¶