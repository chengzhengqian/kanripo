一室四無隣荒郊接古津幽閒消俗態搖落露家貧絶¶
迹思浮海修書懶寄秦東西不復問翻笑泣岐人¶
　　　和嚴諫議蕭山廟¶
澤國瞻遺廟雲韶仰舊名一隅連嶂影千仞落泉聲老¶
狖尋危棟秋蛇束畫楹自為遷客慣那復怨徂征¶
　　　湖州溪樓書獻鄭員外¶
危檻等飛檣閒追晚際涼青林上雨色白鳥破溪光目¶
以髙須極心因静更傷惟公舊相許早晚待長楊¶