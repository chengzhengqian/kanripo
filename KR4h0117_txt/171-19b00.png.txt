悲歌起飲聊踟蹰數行泣下竟長别倉皇不得同馳驅¶
明眸皓齒為黄土草木含愁照今古依然聽曲自低昻¶
豈憶平生離咽苦¶
　　　奉酬陳之元教授見贈次韻¶
謫官因得窮林泉陶寫聊復資詩篇青岑疊疊山滿眼¶
碧波湛湛溪涵天南連海嶠饒霧雨北望吳越凄風煙¶
感懐觸目還得句但可娛戲那敢傳譬猶候蟲與時鳥¶
自鳴自巳真偶然豈知飄落廣文耳飾以妙語煩雕鐫¶