前輩曾開後樂園秋郊時復見仙尊短笻疎樹葉迷徑¶
流水夕陽花遶村復有笙簫供綺席不勞猿鶴報華軒¶
太平元老紆籌畫佳節還同醉渥恩¶
　　　寫懐¶
茆廬新搆倚滄溟地域仍分織女星東去波光兼月白¶
北來山色度江青碧溪道士春無夢黄鶴仙人舊有翎¶
舟泛木蘭天不礙煙中鳬鴨水中萍¶
四月江臯雨乍晴方塘一畝鑑空明興來時復麾談塵¶