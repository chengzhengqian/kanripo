　　　　留宴¶
東南佳麗此非常況復新晴酒滿觴煙栁萬家春動色¶
雨花千刹午吹香天空海嶼孤雲没風静江沙匹練長¶
愛煞鷺洲賢地主數愁無計駐斜陽¶
　　　張水南學士置酒徐氏西園招予及諸公宴集¶
江郭名園幾度遊仍從仙侣賞髙秋煙巒數㸃夕陽外¶
鴻鴈一聲天盡頭斑竹林塘思帝子黄花籬落對浮丘¶
主人賸蓄如泉酒試聴金絲入夜稠¶