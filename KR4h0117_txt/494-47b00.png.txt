　　　翰林齊宿¶
春星爛熳燭薇垣獨擁青綾向夜闌宫漏隔花銀箭永¶
蓮燈垂燼玉堂寒坐聆宵柝霜圍屋想見郊禋月滿壇¶
鈴索無風塵土逺始知仙署逼金鑾¶
　　　興隆寺致齋¶
漠漠香燈佛座前寢衣相對不成眠明禋夙奉廷中戒¶
清浄來修物外緣竹樹湘簾新月色鬢絲禪榻舊風煙¶
無端忽憶朝元事笑隔春風又一年¶