身留滯未應歸回首江天雲漠漠¶
　　　讀陳忠肅公傳有感¶
戰塵捲空天地黒鐵騎長驅滿南北厓山孤主知存亡¶
一夜愁心頭徧白丈夫恥作負恩生舉手擎天天已傾¶
孤城如斗猶百戰蒼蒼不遣功勲成龍虎可騎不可擾¶
怒氣吹人山亦倒君臣大義心自明白日清天懸皎皎¶
嶺外間闗草樹寒四顧無人空淚彈國破家亡惟一死¶
首陽有薇那忍飱節義文章埋不爛萬丈虹光燭霄漢¶