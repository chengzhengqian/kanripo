　　　王彥舉聽雨軒¶
輞川給事才且竒自我相親童冠時髙談甚愛風雨夕¶
世上閒愁都不知㡬回共酌東軒裏正值蕭蕭滿人耳¶
當窗滌筆寫黄庭涼聲㪚落鵞池水竹外淋漓芳砌寒¶
簷端飛洒落花殘先生擲筆向予笑如此宫商真可懽¶
况復交㳺盡文雅傾倒對之情不舍銀觥夜酌凉蒲萄¶
琵琶嘈嘈急如瀉先生醉坐銀燭低行雲入簾花氣迷¶
喈喈屋角聞朝雞出門只見花成泥當時䧺筆誰更好¶