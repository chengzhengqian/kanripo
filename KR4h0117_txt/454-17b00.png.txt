天府通新籍毘陵返故居三春辭北闕幾日過南徐㟁¶
柳隂隂接汀花冉冉踈江流日東下何處覔雙魚¶
　　　次韻留别張西盤大叅¶
苦戀三秋别還為十日留江湖宋玉感風雨杜陵愁墜¶
葉鳴沙㟁寒雲抱驛樓河梁阻携手誰與賦同舟¶
　　　送王景暘長史還周府¶
駟馬薫風裏中州路不賒雨深梁苑竹春老汴宫花親¶
榻分羮美王筵設醴嘉五雲迴首地不似賈長沙¶