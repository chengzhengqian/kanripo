單于已在金山西戍樓西望煙塵黒漢兵屯在輪臺北¶
上將擁旄西出征平明吹笛大軍行四邊伐鼓雪海湧¶
三軍大呼隂山動虜塞兵起連雲屯戰塲白骨纒草根劒¶
河風急雲片濶沙飛石凍馬蹄脱亞相勤王甘苦辛誓¶
將報主静邊塵古來青史誰不見今見功名勝古人¶
　　　天山雪歌送蕭治歸京¶
天山雪雲常不開千峰萬嶺雪崔嵬北風夜捲赤亭口¶
一夜天山雪更厚能兼漢月照銀山復逐胡風過鐵關¶