舊業東城勞葺理相期歳晩在園田¶
　　　出昌平¶
晴旭熏人屬仲冬茆簷誰識煖如烘冰花細結重溪石¶
天籟遥傳萬壑松此日清酣除酒禁諸公太瘦帶詩容¶
來春裹茗應非晩最愛池泉歕九龍¶
　　　次韻施煥伯自製菜燈見送¶
蘢篵翠玉巧相連疑送春盤入夜筵園子看來偏錯若¶
市人擕過已喧然肯將根柢埋泥土未許光華照木天¶