　　　贈延平王指揮¶
将軍英年負才武坐鎮閩藩樂風土斾拂九華峰際雲¶
帆開雙劒津頭雨太平不復事刀弓對酒投壺如祭公¶
勝遊隨處題名在何必燕然紀戰功¶
　　　寄陳叔起時在永嘉不歸¶
閩南一别幾經秋林館鶯花憶舊遊過雁不堪頻北望¶
滄江無奈自東流風塵冉冉逢人少江草萋萋向客愁¶
白髮丹青應更好何時飛翰寄滄洲¶