三湖返入兩山間畜作㴩湖灣復灣暑雨奔流潭正滿¶
微霜及潦水初還水還波巻谿潭涸緑草芊芊㟁嶄岝¶
適來飛棹共迴旋已復揚鞭恣行樂道傍耆老歩躚躚¶
楚言兹事不知年試就湖邉披草徑莫疑東海變桑田¶
君訝今時盡陵陸我看明歳更淪漣來今自昔無終始¶
人事迴環常若是應思闕下聲華日誰謂江潭旅遊子¶
初貞正喜固當然往蹇來譽宜可俟盈虚用捨輪輿旋¶
勿學靈均遠問天¶