白露下庭樹忽然天地秋蕭條海上望愴惻令人愁世¶
路日梗紛干戈滿中州王業豈不廣居然如綴旒嗟彼¶
狥名人尚愛關内侯南琛效職貢盡逐滄溟舟印綬何¶
纍纍報國無良籌獨有雲臺子深懐蹙額憂¶
　　　遊瑞巖¶
古磴入幽洞危亭俯層巔昔聞魑魅居幻作兠率天生¶
平愛竒觀雙屐勞攀縁安知窮海陬有此佳山川凉秋¶
天宇晶四壁無浮煙憑高送逺目海色清無邊開筵薦¶