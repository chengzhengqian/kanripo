赤城自古號名山萬丈華峰更可攀龍送雨來歸洞口¶
水流花落到人間天風聲度瓊臺鶴夜月光生玉井丹¶
欲訪桃源無覔處一琴空向石梁還¶
　　　步月歌¶
大風吹雲碧空净仙娥捧出瑶臺鏡玉氣寒凝海宇清¶
金波冷徹天街瑩興來酒斟白玉童浩歌一曲聲摩空¶
身披紫霞氅手把青芙蓉飄然直上蓬萊宫¶
　　　清溪書舍為丹陽洪仲章賦¶