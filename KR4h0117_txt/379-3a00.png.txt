五紀朝廷士巋然鶴髪疎望尊周太保職重漢尚書捧¶
日心常在包荒量有餘門墻儀範逺空自望懸車¶
　　　應制西洋駒¶
天生駿骨真竒哉貢之逺自西洋來西洋神駒何所致¶
雲霧晦暝初降胎身簇丹砂蹄削玉月鏡夾瞳耳批竹¶
追風掣電氣如虹裔夷得此那敢畜當時皇祖御宸極¶
徳化覆冒西南國海不揚波條不鳴重譯來朝靡虚日¶
豈無犀象與珠貝不貴異物貴良驥玉階控獻聖情怡¶