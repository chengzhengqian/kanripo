官教去伐南山木驅牛駕車入山去霜重草枯牛凍死¶
艱辛歴盡誰得知望斷天南涙如雨¶
　　　相思曲¶
髙樓重重閉明月腸斷他年隔山别紫簫横笛寂無聲¶
獨向瑶忩坐愁絶魚沈雁杳天涯路始信人間别離苦¶
恨滿牙牀翡翠衾怨折金釵鳯凰股井深轆轤嗟綆短¶
衣帶相思日應緩將刀斫水水復連揮刀割情情不斷¶
落花亂逐東流水一㸃芳心為君死妾身願作巫山雲¶