　　　雲泉歌¶
蒼厓積鐵蒼雲鮮中有百丈之飛泉銀河西傾鵲橋斷¶
玉龍下挂天台連仙人愛向山中住日玩雲泉不知去¶
清凉一濯毛骨寒紅塵飛來無著處¶
　　　夜飲西麓道院得秋字¶
天壇露下叢梧秋故人置酒消我憂清歡不知白日晩¶
明月忽照城西樓道人横笛試一呌寒龍水底聲啾啾¶
何不髙張二十五瑶柱邀取湘妃弄月逰¶