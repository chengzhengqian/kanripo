　　　送王人傑都事開詔福建¶
曩客東泉老相逢葢屢傾劇談消鄙吝髙誼動幽明我¶
素金門隠君歸錦里耕五年才一見萬里又重行故老¶
扶藜拜元戎負劒迎江環螺女浦山盡粤王城麥飯先¶
塋感蓴羮故國情自憐何日去曝背憇柴荆¶
　　　夜飲醉歸贈王伯純是日王得容程子初同飲¶
歲云暮矣客不樂青雨亭前翫孤鶴城頭愔愔雲下垂¶
竹外騷騷雪微作亭中王郎風格竒愛竹愛雪仍愛詩¶