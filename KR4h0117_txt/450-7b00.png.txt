　　　次淝河¶
馬足泥深驛路遥聊從此地宿今宵溪流環抱三家市¶
春色平分獨板橋過雨波間雲影淡弄晴花底鳥聲嬌¶
休論草木為兵事落日髙原散逺樵¶
　　　送蘭泉叔還莆¶
逺山髙處夕陽銜無那離情兩不堪一槖盂城過白下¶
扁舟天塹指閩南謝池春在應飛夢阮竹風髙憶共談¶
到日故園多樂景芭蕉綠暗荔紅酣¶