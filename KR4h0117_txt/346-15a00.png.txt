　　　嘉興天寧寺哭仁宗皇帝¶
昔捧天書出九重春風金殿語從容當時有志陳三策¶
此日無由竭寸忠四海哭傳遺命詔千官悲慟大明宫¶
小臣一掬傷心涙洒向呉江恨不窮¶
　　　元夕¶
翠擁金鰲㧞地開銀燈火樹絢蓬萊層層寶塔雲霄出¶
疊疊神山海上來歌管徹霄催禁漏香車瑱路動春雷¶
昌期同得昇天樂齊獻吾皇萬夀杯¶