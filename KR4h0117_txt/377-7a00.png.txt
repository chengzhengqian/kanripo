仙共踏明月波浮世塵氛奈爾何¶
　　　吟舫為陳太常賦¶
先生不作蘇門嘯曾向皇家頌清廟一葉仙舟天上歸¶
白首滄浪伴漁釣家住林逋舊宅東閒身逸跡寄孤篷¶
臨流自得淵明賦憂國還存杜老風長歌一曲聲激烈¶
行雲為遲山石裂敲舷擊榜送悠揚水底魚龍識音節¶
月思風情奈爾何鶴汀鳬渚徧經過錦囊不用奚奴抱¶
載得珠璣百斛多江南野客才蕭索自愧躭詩久成癖¶