　　　永嘉周孝子歌¶
颶風吹沙滄海翻魚龍鼎沸煙塵昏羣雄竊據宇内裂¶
縱横殺戮相并吞吳山之東越江曲賊勢猖狂肆殘毒¶
平涼千里煙火稀豺虎縦横繞空谷周家父子躭文儒¶
流離奔竄無安居一朝邂逅入俘虜倉皇寧顧千金軀¶
若翁視子心猶苦况是髙堂有大母子欲捐生贖父身¶
願得承顔慰延佇强賊憑陵恣忍心縛之竟墜中流深¶
嗟哉孝子義不辱牽衣隨父行俱沈彛倫泯墜王綱壊¶