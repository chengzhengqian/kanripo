　　　車田放歌(車田乃九世祖禧年公墓所祔/塟先大父顗一公及先伯于此)¶
車田四面欝松栢髙塜纍纍復誰在歲時伏臘子與孫¶
持酒還過墓前拜殷勤拜罷行且遊平沙浩浩白滿洲¶
下有寒潭幾千尺一天明月澄髙秋清溪幾處抱村曲¶
上有幽蘭間修竹谷口南望横翠屏綠玉參差香馥郁¶
岡頭古栢不記年至今黛色猶參天鬼神守䕶非常物¶
白雪前山相對眠¶
　　　髙湖行樂¶