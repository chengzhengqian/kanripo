　　　贈唐宗魯¶
驚飈振原野草樹日已疎客子懐故林哀鴻雲外呼九¶
土人相食烟塵暗長途骨肉一分散東甌定勾吳側身¶
無津梁飛夢輕重湖荆璞時未珍所貴璉與瑚棠溪古¶
云利百鍊不受誣憂患啓明哲艱貞奮良圖熠熠草上¶
螢青青澗中蒲已感秋日短復悲冬夜徂陽光燭幽昧¶
隂壑羣生蘇歸舟泛春濤一觴酹伍胥¶
　　　送陳子山博士遊黄山¶