我亦緬懐終鮮恨西堂獨夜正愁生¶
　　　送同年范以貞還任寧國¶
不見范侯來已久忽聞髙論尚孱顔榜中漸覺同年少¶
席上難逢半日閒到任祗嘗寧國水題詩時對敬亭山¶
謝公遺刻煩收拾多在荒烟野草間¶
　　　姚少師像¶
下馬摩挲讀古碑咨詢徃事幾人知獨留滿月龕中像¶
便是凌烟閣上姿頰隱三毛還可識功髙六出本無竒¶