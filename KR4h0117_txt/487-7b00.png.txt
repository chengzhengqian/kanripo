逺度閩闗為省兄相逢尤勝㑹彭城夜牀風雨愁何在¶
春草池塘夢又生鴻雁無書勞北望驪駒有曲壯南行¶
從来手足天倫重落日分携各愴情¶
　　　重和凌交明逰天長寺韻¶
步入香雲一徑深宛然城市小山林地生清净金無垢¶
竹奏鏗鏘玉有音太守顔配應既醉老僧頭白尚能吟¶
暮歸不用留衣别儒墨交逰只此心¶
　　　寄餘杭陶士通小友¶