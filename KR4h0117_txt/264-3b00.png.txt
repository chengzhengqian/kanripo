綵雲飛處香風起藕絲掣斷春雲鬆瑞蓮雙結並頭紅¶
夭夭曲曲玉灣巻翠鳬飛去天欲軟玉階秀茁蘭笋長¶
瓊砂迸出蘆芽淺徘徊困倚東風力濕砌香雲墜無跡¶
無限嬌羞不自持君王喚起扶花立¶
　　　題紫微老人大字歌¶
紫微老人射生手挽强竟取黄金斗驃騎營中拜驍勇¶
鳯凰池上稱耆舊時平腕力無所施筋力猶能學顔柳¶
縱横戎畧結構體殺活兵機屈伸肘山荘劉氏得最多¶