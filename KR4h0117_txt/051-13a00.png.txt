　　　和袁郎中破賊後經剡中山水¶
武庫分幃幄儒衣事皷&KR0911;兵連越徼外㓂盡海門西節¶
比全疎勒功當雪㑹稽旌旗廻剡嶺士馬濯靈溪受律¶
梅初發班師草未齊行㸔佩金印豈得訪丹梯¶
　　　送李錄事赴饒州¶
北人南去雪紛紛雁呌汀沙不可聞積水長天隨逺近¶
荒城極浦度寒雲山從建業千峰起江至潯陽九𣲖分¶
借問督郵纔弱冠府中年少不如君¶