悠悠龍津水逺自廬峰來蜿蜒走溪壑勢與山俱廻麓¶
斷衆山盡忽看天鏡空澄波湛寒月萬景涵鴻濛此時¶
得真賞如游元化初振策起沙鳥數里見潭魚㣲風林¶
下來吹動浮雲影靈氣襲蘭襟洒然異人境朅來京國¶
遊嵗月隨奔川㡬廻故鄉夢飛落閩南天舉首不可見¶
思之空留情寄聲謝鷗鷺愧負滄洲盟¶
　　　題萬竿煙雨圖¶
濕雲凝煙吹不起寒影半沉湘江水湘妃瑶瑟悲夜長¶