　　　春日宴滄洲詩(并引/)¶
　　歲在著雍涒灘春三月一日筠谷高士合賓客叙¶
　　兄弟飲於滄洲一曲平地湧翠高閣延青圓景中¶
　　天繁隂四合微飈遠激幽芳襲人清醥在壺嘉殽¶
　　既旅徵蟋蟀之刺儉美伐木之求友終宴忘疲遷¶
　　坐復酌鳴葭間發協朱鳯之相和舞袖䨇回翩驚¶
　　鴻之欲舉嗚呼蘭亭金谷㑹豈能常滄海流沙兵¶
　　猶未息懟神仙之無驗宜曠逹以為高用綴新篇¶