夜倚臨谿店懐鄉獨苦吟月當山頂出星倚水湄沈霧¶
氣漁燈冷鐘聲谷寺深一城人悄悄琪樹宿仙禽¶
　　　齊安郡¶
弭棹齊安郡孤城百戰殘傍村林有虎帶郭縣無官暮¶
角梅花怨清江桂影寒黍離緣底事撩我起長歎¶
　　　延興門外作¶
芳草五陵道美人金犢車緑奔穿内水紅落過墻華馬¶
足倦遊客鳥聲歡酒家王孫歸去晩宫樹欲栖鴉¶