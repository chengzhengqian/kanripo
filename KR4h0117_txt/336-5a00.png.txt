流鶯獨遶昭陽殿芳草深迷長樂宫漢代中興富名将¶
百戰功成心益壯閒來賭酒聚歡娛意氣相排不相讓¶
半酣竟上寶釵樓赤欄四面俯皇州一羣粉黛成歌舞¶
十種風流坐勸酬樓前兩兩鴛鴦度樓下雙雙鳳皇舉¶
鳴璫背解玉纎輕弄色凝情羞不語就中心事可誰同¶
平明扶上玉花驄自言百世無衰老自謂千載長英雄¶
可憐光景留難住秋風一夕生庭樹歌亭寂寞荒草寒¶
舞榭蕭條殘葉暮昨日紅顔美少年今朝潦倒那能數¶