昔年江上别初入亂離中我住匡山北君之少室東信¶
來經險道詩半憶皇風何事猶髙卧巖邊夢未通¶
　　　和脩睦上人聽猿¶
禪客聞猶苦是聲應是啼自然無穏夢何必到巴溪疎¶
雨灑不歇廻風吹暫低此宵秋欲半山在二林西¶
　　　秋興¶
木葉亂飛盡故人猶未還心雖遊紫闕時合在青山近¶
寺僧隣静臨池鶴對閒兵戈如未息名位莫相闗¶