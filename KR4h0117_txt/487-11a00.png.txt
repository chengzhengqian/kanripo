窗外年来都種菊葛巾藜杖足優游青蟲蠧葉疎疎雨¶
黄蝶迷花淡淡秋把酒從教陶令醉飡英不識楚臣愁¶
何時約我踈籬下坐對南山共倡酬¶
　　　雪莊為鄔益之賦¶
龍蛇深蟄鳥深藏凍合乾坤雪滿荘晝暝可無風助勢¶
宵明應有月争光功誇李愬平淮䇿興切王猷訪戴航¶
此際胸襟如洗瀹行探春信野梅香¶
　　　春日偕友逰梵天寺¶