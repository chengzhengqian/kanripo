貧交還似糟糠妻晴明遲子過我飲只有斗酒兼黄雞¶
　　　次喬選郎宇詠新竹韻¶
秋山暮雨收銀竹白巖軒前月可掬開軒見月弄清影¶
輙有新詩續淇澳翠筠縹節想停雲金薤銀枝知奪目¶
此君擇地托寸根雪擁霜培漸蕃育去年崛起纔二三¶
今嵗旋添餘五六不隨凡卉竟滋蔓似識衰榮相倚伏¶
憶我江頭坐嘯時風雨瀟瀟拂茅屋别來㡬度長兒孫¶
回首光隂一何速春城滿眼桃李顔如對宋朝親衛祝¶