　　　陳司直清風高節詩¶
萬慮消磨獨此真散為寒翠壓遊塵鸞凰有道天誰管¶
鴻鵠無心奕自春帝聖敢言圖象夢臣愚端稱采薇人¶
中腸更待從頭説怕愴清風白露神¶
　　　登靈興山¶
興發曽論象帝先歌來重上碧山巔鯨鵬海若何非夢¶
鷄犬淮南未必仙特地風雷空過籟際天花木殆初筵¶
商量萬計都無頼只有斯文一脉傳¶