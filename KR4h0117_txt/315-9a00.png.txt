藥爐丹火映晴霞見説桐林是習家衣拂松雲窺石髓¶
瓢分崖瀑飯胡麻豈無董奉林中杏亦有安期海上瓜¶
待我蟾宫通桂籍從君金液鍊金花¶
　　　送人之京¶
天子龍飛辟俊才金灘江上錦帆開龍泉劍自豐城出¶
明月珠從合浦來王氣曉浮鳷鵲觀文章宵應鳯皇臺¶
錦袍公子仙丹侣金榜東風取火催¶
　　　㶚陵樵牧為謝伯大賦¶