　　　晴峰瞰海¶
天台山水最清幽文筆峯髙逼斗牛日出漸通仙洞曉¶
雲開遥見海門秋陶潛幸遂歸田願賈誼長懐報主憂¶
㡬欲搴衣登絶頂飄然直與赤松遊¶
　　　山莊夏日¶
乞骸那許暫歸田何事投閒十二年孤蹇不諧多士意¶
退休宜在衆人先傭書空擲班超筆敵愾誰揚祖逖鞭¶
荔子香清雲氣冷聊開枕簟北窗眠¶