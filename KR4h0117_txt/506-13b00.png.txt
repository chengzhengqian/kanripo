　　　秋懷¶
浪游𤣥圃自年年未信霜華到鬢邊天造流行何足計¶
世途髙下漫隨縁風牽庭葉蛛絲亂露洗盆花鶴頂妍¶
感興有詩還感物一廻開落一凄然¶
樹底鳩聲呼晚晴樹頭斜月照窻明雲霞暖䕶希夷枕¶
風月間隨子晉笙豈有事來驚寵辱絶無塵到謝將迎¶
鬬雞走馬非吾意白石清泉過此生¶
心游𤣥古若昏愚鷇食鶉衣分自如天下生民堯舜世¶