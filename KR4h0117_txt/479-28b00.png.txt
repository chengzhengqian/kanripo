　　　大雷山懐舊二首¶
十年重到大雷山依舊鶯花白晝閒細草逺連春澗綠¶
落梅時㸃客衣斑流塵嵗月人空憶遶徑煙霏鶴未還¶
采遍蘭臯猶駐馬夕陽何處水潺潺¶
維舟村市踏平灘纔到山中便改觀一夜雨過鳴澗壑¶
半空雲墮失峰巒人家有徑蒼苔滑蕭寺無僧翠竹寒¶
此日故人千里隔欲攀髙頂望長安¶
　　　建墺禪寺逢聞美中讀書¶