有此一樓足悠然萬慮忘拓開風月地壓斷水雲鄉四¶
野留春色千峰明夕陽眼前無限景何處認瀟湘¶
　　　山家小憇即景效藥名體¶
柴門通草徑茅屋桂枝間脩竹連翹木高松續斷山仰¶
空青䕃宻掃石緑花斑傍澗牽牛飲白頭翁自閒¶
　　　從板橋買舟上青陽¶
卸馬板橋西扁舟逆上溪水鎪巖骨斷煙截樹頭齊野¶
鴨驚人起村雞上樹啼老農頭雪白猶自把鉏犂¶