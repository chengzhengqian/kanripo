　　　分得湖水挼藍為戚里孫雪亭錦衣賦¶
鷲嶺東來百畝藍磵毛溪髮共䰐鬖鏡光冷浸幽堂外¶
黛色濃拖隧道南逺脉已培先業厚涓流寧似聖恩覃¶
尋源記取山中路蔽野猶存古石楠¶
　　　夀鄉人方軫¶
山堂開宴洞仙謳六十年來未白頭隱處逺追盤谷徑¶
夀醅新潑練江流丘園束帛期三老甲第歌鐘笑五侯¶
附鶴有詩應自此蓬萊他日幾添籌¶