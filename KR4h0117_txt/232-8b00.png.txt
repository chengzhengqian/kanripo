欲奠荔蕉不知處滿池榕葉擁朱門¶
　　　史館暮春有感呈承㫖野莊公¶
滿篋詩章未必傳微官束縳正堪憐蘼蕪滿院巳三月¶
苜蓿堆盤無一錢洛邑家書黄犬上巴山舊業子規前¶
夜聽兒女青燈話似覺朱顔老去年¶
　　　與李子構讀開元天寳遺事¶
四十乾坤拱紫宸東風只屬倚闌人玉鳬波煗驪山曉¶
金犢烟横繡嶺春七夕有釵留羽客千秋無鏡泣孤臣¶