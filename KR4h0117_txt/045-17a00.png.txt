煩寃舊鬼哭天隂雨濕聲啾啾¶
　　　古柏行¶
孔明廟前有老柏柯如青銅根如石霜皮溜雨四十圍¶
黛色參天二千尺君臣已與時際㑹樹木猶為人愛惜¶
雲來氣接巫峽長月出寒通雪山白憶昨路繞錦亭東¶
先主武侯同閟宮崔嵬枝幹郊原古窈窕丹青户牖空¶
落落盤踞雖得地㝠㝠孤高多烈風扶持自是神明力¶
正直元因造化功大厦如傾要梁棟萬牛囘首丘山重¶