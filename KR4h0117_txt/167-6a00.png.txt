　　　陶淵明寫真圗¶
淵明歸去潯陽曲竹杖蒲鞵巾一幅隂隂老樹囀黄鶯¶
艶艶東籬粲霜菊世紛無盡過眼空生事不豐隨意足¶
田家酒熟未嘗新頭上自有漉酒巾老農時問桑麻長¶
提壺挈榼来相親一樽徑醉北牕卧蕭然自謂羲皇人¶
此公聞道窮亦樂容貌不枯似丹渥世途絶響求山林¶
此日髙標同寂寞假令九原今可作舉公籃輿也不惡¶
　　　秋暑¶