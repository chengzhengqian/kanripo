晩色微茫尚帶星修蹊犖确斷人行獨支痩竹身猶健¶
髙入重雲地忽平落月正當山缺處細泉頻作雨來聲¶
上方燈火青林曲隱隱疎鐘一再鳴¶
　　　題東柯谷圖¶
長松翠竹宻交加洞府新開碧海涯石上仙人留足跡¶
春深磵水出桃花流傳圖畫來千里生長兒孫只一家¶
目斷飛鴻那可到舊遊空指赤城霞¶
　　　題雪竇妙髙䑓¶