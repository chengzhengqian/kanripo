一病廢百嗜好文心未忘南窻納虛明羅列陳縑緗茫¶
昧考巢燧典章斷虞唐清妍進屈景雋永旌蘇張少徃¶
不自料遇事形文章誤逢作者歎因復力披攘蹉跎生¶
白髪始紬石室藏粗見漢家事濡毫時否臧文詞比工¶
祝不殊公卿行何用疲心精舎本棄耕桑讀賦意凌雲¶
律令尊張湯榮華繫遇合才技無短長頗師老氏術抱¶
朴和其光無營以卒嵗刻意翰墨塲¶
　　　秋日獨酌懷榮子邕¶