千里感貽書殷勤馳一介而翁幸康强愧缺牀下拜¶
　　　春夜詞¶
春閣凝温翠雲繞五色流蘇垂嫋嫋美人自脱玉花鈿¶
子帳香棲緑衣鳥銅鳬漏聲夜初墜紅暈揺晴燃蠟火¶
欲寄相思無鯉魚月色棃花然朶朶謾将軟帶結同心¶
開簾微步鞦韆隂芳眠未穏鴛鴦枕早樹重重啼翠禽¶
　　　采桑曲¶
桑芽露春微似粟小姑把蠶試新浴素翎頻掃細于蟻¶