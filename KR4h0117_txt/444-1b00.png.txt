却笑蕭郎技癢時手戰眼昬頭雪白興來雷從地中出¶
萬籜須㬰起蒼壁翩遷彩鳳羽欲墮偃蹇青虬勢安敵¶
仙郎何以得此幅邀我題詩記眞跡醉後操觚一揮灑¶
不讓王維有聲畵公餘坐對夜深時明月清風不論價¶
　　　草庭卷為嘉興周生題¶
一室窮年究六經春來芳草滿閒庭暖隨霽月侵空翠¶
晴轉光風拂幔青酒趣每同生意好詩懷曽逐夢魂醒¶
濓溪鼻祖相傳後千載雲仍紹徳馨¶