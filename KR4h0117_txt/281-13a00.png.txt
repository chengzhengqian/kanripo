處儉愛虀淡嗜經如樜甜香煤浮硯沼短燭照書簾鮚¶
岸漲春水鰌潮沃夜蟾十年交誼厚兩地别懐添¶
　　　幽居雜興次監郡韻¶
幽居無限好托興在雲林蘭氣山軒静槐隂石逕深霜¶
螯肥斫玉臘酒滿浮金對境皆成樂逍遙物外心¶
　　　又¶
幽居無限好松竹翠成林放鶴髙天濶尋仙古洞深棲¶
身三畝宅絶念四知金舒巻隨時異非無愛國心¶