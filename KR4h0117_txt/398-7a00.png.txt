睡起東堂曉浮雲竹外晴鳥隨朝色動蛙續雨聲鳴盥¶
櫛縁詩懶軒窻展巻清祗應貧與病相稱此閒情¶
　　　夏夕¶
林居多晩興袗綌對清觴野竹漫藏塢溪雲低亞墻一¶
星螢照夜數㸃雨生凉逺近藕花發逼人秋夢香¶
　　　雨中聞鼎儀翰友歸近¶
五年濵海卧思見故人難忽報青綈近都忘白紵寒翻¶
書符昨夢覓酒待新歡猶恨西江雨深秋阻木蘭¶