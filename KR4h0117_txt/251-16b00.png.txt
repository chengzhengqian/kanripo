書來肯憶京華客日日長衢聽馬嘶¶
賜書南粤初歸日駐楫秦淮欲暮天嘯詠偶經梁舊寺¶
登臨猶憶晉諸賢謝安别墅蟲鳴裏王導新亭鳥去前¶
多謝府中賢侍御别時能作送行篇¶
　　　答何好禮¶
鳳凰城中花若煙客遊多是感流年春生江漢思南國¶
雪盡幽并見北邊遠使豈貪歸有槖㣲官仍苦坐無氊¶
相逢未恨今晨别滿把驪珠慰目前¶