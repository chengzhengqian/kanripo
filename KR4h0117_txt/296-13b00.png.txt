兩株郤傍山家開柴門蓊菀連叢棘老樵出迎頗解事¶
掃石坐我吟其側疎花冷蕋自逞妍不放寒香洗胷臆¶
何郎乆没杜陵老好句獨有林逋得花雖無情弗與較¶
嗟我懐抱花寧識明當擕酒此問春東風應念重來客¶
　　　送主簿王儀中之華亭¶
山風吹霜溪葉老鼔笳欲斷天未曉行人出門鷄亂啼¶
北斗倒懸月在西我停露車客駐馬荒煙瀟瀟暗平野¶
一杯濁酒且須傾九月垂楊不堪把歌聲感激絃聲繁¶