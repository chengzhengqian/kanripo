一聲已動物皆静四座無言星欲稀清淮奉使千餘里¶
敢告雲山從此始¶
　　　放歌行荅從弟墨卿¶
小來好文耻學武世上功名不觧取雖沾寸祿已後時¶
徒欲出身事明主柏梁賦詩不及宴長楸走馬誰相數¶
斂迹俛眉心自甘髙歌擊節聲半苦由是蹉跎一老夫¶
養雞牧豕城東隅空歌漢代蕭相國肯事霍家馮子都¶
徒爾當年聲籍籍濫作詞林兩京客故人斗酒安陵橋¶