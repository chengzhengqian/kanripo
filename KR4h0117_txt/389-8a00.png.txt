一自司天宦蜀中至今家世盛蠶叢遺芳久佩君侯印¶
食力同為田舍翁部落買牛邊徼静閭閻祈糓歲年豐¶
只今侈靡多滛俗誰似高堂有古風¶
　　　内閣二瓷缸乃是憲廟所賜種蓮者乆已無花¶
　　　　今復盛開因賦一首紀事¶
太液池頭一種分香風乍起隔簾聞清留葉上團團露¶
紅動波間冉冉雲道眼濓溪曽入詠仙姿姑射易成醺¶
年來定有如船藕莫問當時太乙君¶