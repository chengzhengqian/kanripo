謝病西去子加餐宗伯非徒爾明時正可干躬耕守貧¶
賤失計在林端宿昔奉顔色慙無雙玉盤¶
　　　臨别送張諲入蜀¶
出門便為客惘然悲徒御四海維一身茫茫欲何去經¶
山復歴水百恨將千慮劒閣望梁州是君斷腸處孤雲¶
傷客心落日感君深夢裏蒹葭渚天邊橘柚林蜀江流¶
不測蜀路險難尋木有相思號猿多愁苦音莫向禺山¶
隱禺山地非近故鄉可歸來眼見芳菲盡¶