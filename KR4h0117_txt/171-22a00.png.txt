夜凉同咏古人詩新月娟娟照酒巵一醉且忻軍冦退¶
扁舟似與菊花期銜杯樂聖真吾事泛宅浮家漫爾為¶
歸去雲山最深處隔江千里幸相思¶
　　　九月八日渡淮¶
長淮𣺌𣺌煙蒼蒼扁舟初脱隋渠黄平生見此為開眼¶
况復乞身還故鄉嗟余渉世誠巳拙徑歩不虞機穽設¶
空餘方寸炳如丹北望此時心欲折楚天清曉作輕寒¶
黄蘆着霜聲正乾川廽金碧隐窣堵風逺鐘磬聞龜山¶