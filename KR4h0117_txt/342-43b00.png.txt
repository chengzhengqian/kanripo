便從海島尋蓬島先向鵞湖下鵡湖¶
憶昔扁舟過洞庭長懐七十二峰青三年跅弛呉中客¶
十載漂流水上萍作賦便思招海賈移文無復愧山靈¶
碧天寥閴秋如洗願借仙家白鳳翎¶
　　　題馮克敬清風軒¶
層軒修竹翠重重萬葉秋聲吼籜龍氷盌蔗漿凝瑪瑙¶
金盤玉露瀉芙蓉脫巾挂壁雲根凈拄笏看山爽氣濃¶
滄海月明歌舞地儘堪留客共從容¶