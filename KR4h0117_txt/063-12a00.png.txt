　　　宿報恩寺精舎¶
鐘梵送沈景星多露漸光風中蘭靡靡月下樹蒼蒼夜¶
殿若山横深松似澗凉羸然虎溪子遲我一虛牀杳杳¶
空寂舎濛濛蓮桂香擁褐依西壁紗燈靄中央¶
　　　天柱隐所重答江州應物¶
寂寞一悵望秋風山景清此中惟草色翻意見人行荒¶
徑饒松子深蘿絶鳥聲陽崖全帶日寛嶂偶通耕拙昧¶
難容世貧寒别有情煩君瓊玖贈幽懶百無成¶