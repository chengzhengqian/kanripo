　　　九月九日登龍山¶
郡庭常窘束凉野求昭曠楚客凛秋時桓公舊臺上清¶
明風日好歴落江山望極遠何蕭條中畱坐惆悵東彌¶
夏首濶西拒荆門壯夷險雖異時古今豈殊狀先賢𦕈¶
不接故老猶可訪投弔傷昔人揮斤感前匠自為本踈¶
散未始忘幽尚際㑹非有欲往來是無妄為邦復多幸¶
去國殊遷放且汎籬下菊還聆郢中唱灌園亦何為於¶
陵乃逃相¶