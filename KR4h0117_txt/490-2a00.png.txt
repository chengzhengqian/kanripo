教豈樂浮屠名時非有深識季世多兵争愚人信因果¶
庶幾保其形同時富豪家厚𦵏侔山陵毁盜殆無餘遺¶
骸縱復横珠柙去已乆蔓草来相縈何如一抔下晏然¶
無震驚取重亮在人信非山水靈采芳薦清醑日落風¶
悲鳴遙遙望遐躅感嘆有餘情¶
　　　殺虎詞¶
城西之山舊無虎草淺林疎少依阻白日咆嘷忽見之¶
横行食人難指數官兵捕虎争負戈上下林谷交張羅¶