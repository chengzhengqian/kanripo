昔年相與最多情尚憶聮鑣度錦城御水滿溝看洗馬¶
宫牆隔樹聽流鶯别來故舊今誰在老去艱虞只自驚¶
山色湖光總無賴不堪幽獨轉愁生¶
　　　登崇徳城有感¶
溪上孤城百雉餘城門猶自䕶儲胥霸陵空宿將軍騎¶
范叔應隨使者車雞犬蕭條兵過後漁樵散漫市休初¶
老年觸事多成感閒向芭蕉葉上書¶
　　　寄舍弟鼎¶