　　　感寓¶
殘雨倦欹枕病中時序分寒蟲與秋葉一夜隔忩聞虗¶
室對揺落晤言無與羣㝠心試觀化世故自棼棼但看¶
鳶戾天豈見山出雲一歌徒擊節朱絃猶南薫椅梧秀¶
朝陽上有威鳯文終待九成奏來儀瑞吾君¶
　　　浩歌¶
杖策出蓬蓽浩歌愁思長北風吹荷衣蕭颯景氣凉通¶
達抵山郭里巷連湖光孤雲浄逺峰緑水溢方塘魚鳥¶