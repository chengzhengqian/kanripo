清歌一曲行雲斷四座賔客不肯散時時顧影流清盼¶
主人更催著舞衣氍毺花亂銀燭輝腰肢拂地鸞孤飛¶
鐘殘漏盡未忍歸問言乃知竇氏女昔日掌中今是非¶
　　　樂遊行¶
白馬玉連環盤遊梁苑間漢皇子孫幾千數擊毬射獵¶
無時閒錦衣花帽羣成戲馬前行者皆辟易就中文雅¶
豈無人却抱琴書尋散地古城北隅春水平塔影倒映¶
春波晴僧房窈窕入幽逕桃花參差啼亂鶯松林晝閒¶