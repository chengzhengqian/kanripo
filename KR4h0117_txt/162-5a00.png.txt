物藏三穴須公拔一毛不堪髯主簿取用價能髙¶
　　　巖桂¶
粟玉粘枝細青雲剪葉齊團團巖下桂表表水中犀江¶
樹風蕭瑟園花氣慘淒濃薰不如此何以慰幽棲¶
　　　曽宏父分餉洞庭柑¶
黄柑送似得嘗新坐我松江震澤濵想見霜林三百顆¶
夢成羅帕一雙珍流雲噀霧真成酒帶葉連枝絶可人¶
莫向君家樊素口瓠犀微齼逺山顰¶