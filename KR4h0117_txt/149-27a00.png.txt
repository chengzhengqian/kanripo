　　　雨晴西郊寓目¶
城中厭雨過清和偶出西郊野意多蠶蔟趂晴初摘繭¶
麥場經潤欲生蛾營巢黄鳥啼深樹引犢青牛飲暮河¶
老圃念人留佇久挽衣沽酒願相過¶
　　　寄周文清　周時流寓海陵丁巳八月趙郡賦¶
節物驚心不我留故人相望海邊州芰荷老盡池臺晩¶
鴻雁來多雲漢秋誰共清樽尋樂事獨將長幅寫離憂¶
明年芳草青門道好試青衫伴俠遊¶