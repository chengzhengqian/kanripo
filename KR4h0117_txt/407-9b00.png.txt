　　　清溪¶
清溪緑樹繞東西處處逢詩不敢題無賴雨能連甲子¶
最佳山直到苕溪江湖有債閒遊老世事無能白首低¶
肯為思家長再拜孤舟夜半子規啼¶
　　　除夜和黄子明員外¶
老醉屠蘇今夜酒一杯千古獨何思送窮文字真誰是¶
應節梅花畧少詩病痛百般羞此夕乾坤萬事了何時¶
明年又說明朝是青鏡剛添雪幾絲¶