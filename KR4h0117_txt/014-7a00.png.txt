菊散金風起荷疎玉露圓將秋數行雁離夏幾林蟬雲¶
凝愁半嶺霞碎纈高天還似成都望直見峨眉前¶
　　　望雪¶
凍雲宵徧嶺素雪曉凝華入牖千重碎迎風一半斜不¶
妝空散粉無樹獨飄花縈空慚夕照破彩謝晨霞¶
　　　守歲¶
暮景斜芳殿年華麗綺宮寒辭去冬雪暖帶入春風階¶
馥舒梅素盤花卷燭紅共歡新故歲迎送一宵中¶