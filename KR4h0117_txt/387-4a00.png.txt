　　　送吳旦赴南康文學¶
匡廬古名邦山水多幽勝香爐生紫煙彭蠡涵明鏡民¶
淳風俗古地僻囂塵静昔賢過化處草木皆可敬横經¶
講道餘無事一游泳¶
游泳何所適白鹿有遺基近聞鄉先達起廢重構之突¶
兀有新宇剥落多古碑千載紫陽翁垂訓留明規古稱¶
斆學半曰此以為師朂哉毋自畫賢聖皆人為¶
　　　題古康三洲巖寄京中同志¶