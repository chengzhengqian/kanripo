　　　次韓明善題推篷圖¶
青松隂隂間脩竹六月倐然破炎溽梅花一味只宜冬¶
江上孤舟水邉屋筆端春信回孤根鮫綃淺抹𤣥霜痕¶
江南煙雨正愁絶一枝喚醒羅浮魂無聲詩生有聲畫¶
吟咏工夫見揮洒坡翁仙去二百春夢繞松風古亭下¶
兹花清致誰堪當孤山題品淵源長推篷細認心凄凉¶
鼻端彷彿聞天香¶
　　　題晴川圖¶