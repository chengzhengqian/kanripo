何時足林間招提金碧開門外過客誰能來桂華落盡¶
無人問古牆秋逕生青苔舊山泉石故應好莵裘不營¶
亦可老此身已與三徑期未分淵明迹如掃¶
　　　鳥影度寒塘¶
秋色滿瀟湘天寒𤣥鳥翔數聲離疊嶂片影度横塘風¶
翮搏寥廓煙蹤入𣺌茫乍随萍荇没還共水雲長冷浸¶
千尋碧斜侵兩岸霜凝眸西塞逺幾㸃帶殘陽¶
　　　仙霞道中阻雨¶