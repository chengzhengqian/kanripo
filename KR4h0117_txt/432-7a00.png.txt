百尺鰲峰傍綵棚芙蓉烟暖栁風輕霰迎淑氣全消凍¶
月避燈花半减明車馬滿街無夜禁笙歌隨處起春聲¶
太平有象眞堪畵只恐丹青畫不成¶
四海春風共一家韶光先到上林花星橋曲曲通銀漢¶
火樹叢叢結彩霞佳氣煖浮雙鳳闕瑞煙晴䕶六龍車¶
繁華不作楊州夢一曲昇平月未斜¶
聖主南郊大祀還宫中今夕夀慈顔金蓮熖吐雙龍闕¶
火樹光騰萬歳山馥馥異香飄仗外遲遲清漏出花間¶