東門楊栁陌車騎散林坰草緑古今道馬嘶長短亭人¶
歸天北闕使動斗南星送客何年了春蘋又滿汀¶
　　　春日遊鴿湖山¶
風起羣木末花開兩壁香山深雲影變人靜鳥聲長紺¶
殿横崖起飛泉噴玉光扣門僧出定彈指下禪牀¶
　　　送劉禹鍚之官五羊¶
南海千山外東風幾驛催嶺頭梅雨歇旗尾瘴煙開蠻¶
徼無塵起中原有使來時應問消息會向日邉回¶