秦山破碎天上來女媧仙去空嵬崔中懸鳴玉三千尺¶
下有百仞青銅開居龍變化出嘘吸雨暗雲昏鬼神入¶
我來坐石秋水閒雲影扶疎落空濕浮丘容成不可俟¶
摩挲青壁着名字兩翁下遊㑹有時訪我鍾陵五松寺¶
　　　次韻碩夫池亭賞蓮¶
胡牀塵尾揮長柄風和入座花容靚乍開還合晚照中¶
脩竹佳人倚春暝此間此景樂最深世路好惡君酌斟¶
下車何必笑馮婦投杼未免疑曽參江山信羙來者稀¶