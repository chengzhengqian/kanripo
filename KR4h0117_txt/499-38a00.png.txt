帝京雨過氛埃净下馬來㕘第一禪松徑入門猶十里¶
袈裟布地巳千年誌公寶塔金身在道子長廊粉墨全¶
雲氣常凝陵寝近閒看白鹿下蒼烟¶
　　　彭思菴絶粒百餘日矣兹將登岳陽樓過吳言¶
　　　　别題此為贈¶
羡君絶粒事清脩袖拂紅塵隘九州東泛巳輕楊子渡¶
南行期上岳陽樓逍遥欲棄人間世浪跡眞成汗漫遊¶
我亦採眞元有意相擕何日到瀛洲¶