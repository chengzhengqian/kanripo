寒雨滴滴晴未晴狂飇夜深作雷鳴蓬牕衾裯凛慄生¶
客子不寐聽打更更長輾轉夢屢驚攬衣起坐坐復行¶
䑃朦月色河水明驛樓突兀城崢嶸悄然孤影詩自成¶
家僮正作鼾睡聲此時此夜難為情¶
　　　題蒲萄圖¶
蒲萄漢代來西域移向凉州家徧植何人寫入此圖中¶
逼真妙手時難得初疑滄海躍驪龍明珠頷下光玲瓏¶
吐霧嘘雲猶帶濕揚鬚鼔鬛勢拏雄又如垂旒耀初日¶