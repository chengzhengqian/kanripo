　　　余桐山草堂與䝉菴弟烓宻邇毎登臨觴詠情¶
　　　　洽如也䝉菴忽有兩浙之行絶句送之¶
故國捧除書相親復相送雲水浩無邊孤月隨飛夢¶
汝去越嶺高我卧桐山老兩地重相思碧波動芳草¶
　　　山居岑寂有索草書者漫作二絶¶
細竹八九箇桐花千萬枝坐觀山色近覓紙便題詩¶
竹屋草代瓦決渠泉繞池客來無所問取醉更何之¶
　　　為人題翎毛¶