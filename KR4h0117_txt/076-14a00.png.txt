童子遥迎種豆歸魚下碧潭當鏡躍鳥還青嶂拂屏飛¶
花時未免人来往欲買嚴光舊釣磯¶
尚平多累自歸難一日閒居一日安山逕有雲收獵網¶
水門無月挂魚竿花間酒氣春風逺竹裏棋聲夜雨寒¶
三頃水田秋更熟北忩誰拂舊塵冠¶
　　　遊江令舊宅¶
身沒南朝宅已荒邑人猶賞舊風光芹根生葉石池淺¶
桐樹落花金井香帶暖山蜂巢畫閣欲隂溪燕集書堂¶