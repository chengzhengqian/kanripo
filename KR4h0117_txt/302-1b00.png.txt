羅帕輕籠錦作韉絲韁穏鞚金為勒玉堂學士真老臣¶
日日趨朝侍紫宸承恩特賜飛黄馬騎出通衢不動塵¶
飛黄之精直天駟四足騰驤若星駛况拜親題御製詩¶
奎璧垂芒照人世湏知君恩如海深臣騎黄馬當赤心¶
風雲㑹遇有如此彤筆宜書煥古今¶
　　　唐仙方技圖¶
開元天子承平日錦繡山河壯京室金殿璇題表集賢¶
玉屏粉繪圖無逸䕫龍接武居阿衡萬方旭日當文明¶