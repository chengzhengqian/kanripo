　　　訪道者不遇¶
何處尋芝去未還空留雙鶴守𤣥闗殘碁無主石枰静¶
舊藥不舂雲碓間流水落花香冉冉古壇春蘚碧斑斑¶
尋君不遇空歸去看徧長松雨後山¶
　　　送人逰西湖¶
吴越山川勝槩多彩雲樓觀鬱嵯峨芙蓉日照蛾眉影¶
楊栁風生翡翠波楚客移舟頻見問吳姬抱客肯相過¶
片㠶明日江東道尚憶樽前對酒歌¶