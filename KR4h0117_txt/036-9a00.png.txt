天末江城晩登臨客望迷春潮平島嶼殘雨隔虹蜺鳥¶
與孤帆逺煙和獨樹低鄉山何處是目斷廣陵西¶
　　　送閻校書之越¶
南入剡中路草雲應轉微湖邊好花照山口細泉飛此¶
地饒古跡世人多忘歸經年松雪在永日世情稀芸閣¶
應相望芳時不可違¶
　　　左掖梨花¶
冷艶全欺雪餘春乍入衣春風且莫定吹向玉階飛¶