春來擬約蕭閒伴重上天台看海濤¶
　　　暮春書懐寄翁十¶
帝里逢春雨不乾纔晴數日又春還桐華半落官河水¶
榆葉全遮客舍山未悔謀疎令事去最憐糧乏礙身閒¶
菖蒲九節今堪采思爾逍遥澗谷間¶
　　　借居湖上¶
出仕歸來貧似舊借園因近畫橋居縱觀不用春携酒¶
清坐何妨夜讀書港小只通閒客棹樹低多礙故人車¶