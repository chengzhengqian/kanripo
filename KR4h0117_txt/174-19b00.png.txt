擘牋沫墨乏竒句壓笛當年慙妙聲¶
　　　夜宴曲¶
金麟噴香烟龍蟠玉燈九枝青䦨干明瓊押帶湘簾斑¶
風幃繡浪千飛鸞舞娥紫袖如弓彎雲中一笑天觧顔¶
銜杯快巻玻璃乾花樓促箭春宵寒二十五聲宫㸃䦨¶
　　　田家留客行¶
行人莫笑田家小門戸雖低堪灑掃大兒繫驢桑樹邉¶
小兒拂席軟勝氊木臼新春雪花白急炊香飯來看客¶