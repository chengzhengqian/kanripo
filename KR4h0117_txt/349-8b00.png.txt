人生豈得長少年一貧一賤皆自然銅山鑄錢終餓死¶
古往今來何足憐¶
　　　姚少師所藏八駿圖歌¶
周家八駿如飛電夙昔傳聞今所見鋭耳雙分秋竹批¶
拳毛一片桃花旋肉騣疊聳高崔嵬權奇如此真龍媒¶
霜蹄試踏層氷裂駿馬欲掉長颷迴瑶池宴罷歸來早¶
絡月羈金照京鎬紫鞚飛時逐落花雕鞍解處眠芳草¶
由來駿骨健且馴弄影驕嘶不動塵有時渴飲天津水¶