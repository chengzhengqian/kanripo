颻颺楚王宫裵徊遶竹叢帶葉俱吟樹將花共儛空飄¶
香雙袖裏亂曲五絃中試上髙臺聽悲響定無窮¶
　　　詠水¶
驪泉紫闕映珠浦碧沙沈㟁濶蓮香逺流清雲影深風¶
潭如拂鏡山溜似調琴請君看皎潔知有澹然心¶
　　　詠柳¶
馳道藏烏日鬱鬱正翻風抽翠争連影飛綿亂上空髙¶
葉臨胡塞長枝拂漢宫欲騐傷攀折三春横笛中¶