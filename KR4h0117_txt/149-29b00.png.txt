野鳥忘機松竹深借問白雲誰卜築擬要明月共登臨¶
終投逸少興公社蔬粥麻衣事道林¶
　　　與張歴陽追懷從禽之樂因賦¶
宜秋門外養鷹坊好草陂頭射雉場油幕氊廬張野飲¶
錦袍貂帽結戎裝興闌落日黄塵斷夢後西風白髮長¶
誰念江湖獨流寓此情難話與漁郎¶
　　　歴陽姥磯下馬上有懷京都遊好¶
楚澤初冬正穫田孤鴻欲下却飜然人煙隠約青山郭¶