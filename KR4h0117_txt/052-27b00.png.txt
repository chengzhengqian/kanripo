　　　同吉中孚夢桃源¶
夜静春夢長夢逐仙山客園林滿芝术雞犬傍籬栅㡬¶
處花下人看予歎頭白¶
　　　秋中野望寄舎弟綬兼令呈上西川尚書舅¶
憂來思逺望髙處殊非愜夜露濕蒼山秋陂滿黄葉人¶
隨雁迢逓棧與雲重疉骨肉暫分離形神遂疲薾紅旌¶
渭陽騎㡬日勞登渉蜀道藹松筠巴江盛舟檝因求種¶
𤓰利自喜歸耕㨗井臼賴依隣兒童亦勝汲塵容不在¶