淨土連幽谷寶塔對危峯林棲丹穴鳳地邇白沙龍獨¶
巖樓逈出複道閣相重洞開朝霧斂石濕曉雲濃高篠¶
低雲蓋風枝響和鐘簷隂翻細柳澗影落長松珠桂浮¶
明月蓮座吐芙蓉隠淪徒有意心迹未相從¶
　　　人日思歸¶
入春纔七日離家已二年人歸落雁後思發在花前¶
　　　夏晩¶
流火稍西傾夕影遍曾城高天澄逺色秋氣入蟬聲¶