學官讀書諳民社卑山有仙終可懐樊遲已䝉宣父教¶
寜謂桃源無垠涯凉風吹菊映重九尊前獨泣文章乖¶
萬方未得除舊𤯝髙步許於桓景偕宿煙已銷輕霧歛¶
玲瓏布韈投青鞵左瞰天河孤燕尾右視蘇坡雙彭排¶
前山有農百煙火後山無名重氛霾清風随我白馬蹄¶
二三墨客為良儕對酒思為孟陽友哦詩要與靈運諧¶
森森槁木乾欲舞恰恰飛禽啼如俳山人再拜来謝我¶
此地逢君名始佳广下有人来造屋焚香莫御太和&KR0008;¶