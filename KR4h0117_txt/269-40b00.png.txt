何當去逐騎麟客被髪同為汗漫逰¶
　　　懷滑攖寧¶
海日蒼涼兩鬢絲異鄉飄泊巳多時欲為散木居官道¶
故托長桑說上池蜀客著書人豈識韓公賣藥世偏知¶
道途同是傷心者只合相從賦黍離¶
　　　宗道師曾許尋鄭元秉春草圖見寄詩以促之¶
平生不識鄭山輝冩草成圖偶見之恍惚鵞羣翻水日¶
依稀鴻爪印沙時康成巳矣空書帶靈運悽其但夢池¶