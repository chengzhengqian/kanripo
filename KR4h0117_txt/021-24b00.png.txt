雨猶開日深池不漲沙淹留迷處所巖岫幾重花¶
　　　上元夜效小庾體同用春字¶
薄晚嘯遊人車馬亂驅塵月光三五夜燈熖一重春煙¶
雲迷北闕簫管識南隣洛城終不閉更出小平津¶
　　徐皓¶
　　　晦日宴高氏林亭同用華字¶
綺筵乘暇景瓊醑對年華門多金埓騎路引璧人車蘋¶
早猶藏葉梅殘正落花藹藹林亭晩餘興促流霞¶