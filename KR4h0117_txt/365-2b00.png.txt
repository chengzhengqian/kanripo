弱柳揺煙落絮輕緑隂初長小池平杜鵑啼處催春急¶
不是東風太薄情¶
　　周思得(字養真錢塘人歴/事五朝夀算極多)¶
　　　黙齋¶
化機無停運四序迭推遷萬彚遂生育彼蒼乃黙然嗟¶
君禀至性頴悟探幽𤣥遺榮猶脱屣九還得真傳一室¶
人罕至雙砌緑苔縁虚庭松子落簾隙蛛絲懸幽蘭媚¶
深谷明珠潛九淵更當究𤣥微拂袖凌紫煙¶