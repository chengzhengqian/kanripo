　　　次高侍郎韻¶
芳村𣺌𣺌帶平沙桑柘隂隂一徑斜老去更堪身在客¶
病餘方覺眼生花蟲聲入夜驚秋早雁影衝寒冒雨斜¶
西望故鄉情不極白雲飛䖏是吾家¶
　　　故宫人¶
雲雨巫山夢已䦨衰容羞向鏡中看歌成紈扇秋風冷¶
舞罷霓裳夜月寒玉筯暗垂今日淚金蓮空想舊時歡¶
閒居寂寞誰相問簾捲黄昏獨倚欄¶