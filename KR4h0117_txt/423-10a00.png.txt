曉起望郊坰春烟幾抹青海船來港㲼野鶩下溪汀林¶
麓枝巢鵲陂塘水漫萍漁歌依古岸人在隔江聽¶
　　　泉石野音¶
謝事歸來早深居逺是非雁銜秋色到鴉帯夕陽歸水¶
落江形瘦山髙樹影微行藏宜任理與願不相違¶
　　　聖節朝賀¶
一曲鈞天侑九霞長生歲歲慶官家黄金鳷鵲迷雲氣¶
白玉芙蓉駐露華燭影旌旗虬偃蹇星明劒佩蟻横斜¶