日暮衆鳥歸孤雲亦還山市人争渡息小舟沙際閒我¶
屋西峰下半出青林間鐘聲動深念無為尚塵寰¶
　　　夜坐雜言次韻¶
老來百念忘外縁何用屛乗月坐更深和雲卧峰頂清¶
燈静照壁白髪垂到領尚懐分芋人寒巖甘息影¶
　　　又¶
明月出東嶺照我牕牖間羣動夜方息白雲亦孤還緬¶
想支遁林沃洲曽買山逺公竟不出逸駕安可攀¶