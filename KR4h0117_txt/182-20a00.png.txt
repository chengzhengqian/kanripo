晦長煙合天寒碧草枯歸心懷徃路極目尚平蕪¶
　　　宿休菴用徳功壁間韵贈陳道人¶
暮入千峰裏寒棲一草菴室連丹竈煖厨引石泉甘塵¶
慮紛難到神光耿内含非君有道氣孤絶詎能堪¶
　　　寄雲谷瑞泉菴主¶
憶昔誅茆日山房我自名風埃猶俗累煙雨負巗耕多¶
謝空門侣能同物外情肯來分半壑聊爾度平生少待¶
清秋日閒尋遠嶽盟不知誰是客一笑絶塵纓¶