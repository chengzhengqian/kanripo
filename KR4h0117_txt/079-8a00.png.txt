漢家宫殿入青雲未央樹色春中見長樂鐘聲月下聞¶
無那楊華起愁思滿天飄落雪紛紛¶
　　　春日思歸¶
春情不㫁若連環一夕思歸鬢欲斑壯志未酬三尺劒¶
故鄉空隔萬重山音書㫁絶干戈後親友相逢夢寐間¶
却羨浮雲與飛鳥因風吹去又吹還¶
　　　吳門别主人¶
早晩更看吳苑月小齋長憶落西忩不知明夜誰家見¶