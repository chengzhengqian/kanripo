　　　題林和靖手帖用東坡韻¶
我愛翁書得痩硬雲腴濯盡西湖淥西臺少肉是真評¶
數行清瑩含氷玉宛然風節溢其間此字此翁俱絶俗¶
開緘見字即見翁五百年来如轉燭水邊孤墳我曾拜¶
土冷烟荒骨難肉當時州吏歲勞問于今祀典誰登録¶
我歌湖山翁不知春晩鳴鳩呌深竹歸来把酒弔雙緘¶
猶勝無錢對寒菊¶
　　　慶雲菴月下觀杏花¶