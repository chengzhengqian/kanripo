登臨未惜馬蹄遥古木秋髙萬葉凋廢館尚傳陳後主¶
新碑猶識晉南朝年深堦路埋花徑雨壊山牆出翠翹¶
六代興亡在何處石頭依舊打寒潮¶
　　　題舒真人仙山樓觀圖¶
瑤花琪樹間霓旌十二朱樓接五城臺上吹簫秦弄玉¶
雲邊度曲許飛瓊燭流漢殿青鸞舞霞擁函關紫氣明¶
方丈蓬萊俱咫尺不須東望問長生¶
　　　次韻寄茅山張伯雨¶