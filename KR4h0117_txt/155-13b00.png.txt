東園傲吏愛高竹把巻倚風頭髪亂¶
　　　貽静林詩僧已老¶
七十吟中老清風滿舊林倚笻秋岸逺圍衲夜房深未¶
得雲空在将成月已沉生平苦如此誰是識師心¶
　　　閒居院上方晩景¶
繞巖縈谷到禪扄更上危巔最上亭風攪亂鵶盤古木¶
雨催羣鷺下寒汀秋田溝壠如棊局晩岫峯巒若畫屏¶
詩已吟成終夕去逺村燈火一星星¶