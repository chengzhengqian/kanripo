春雨晴亦佳適與賞心㑹初日照髙林幽泥化輕壒歩¶
屧隨春風始覺天宇大牽懐到空山逍遥白雲外青松¶
夾路生童童狀車蓋清川帶華薄隂壑生虚籟性逹形¶
迹忘傲然脫冠帶薄暮方來歸月光揺淺瀨¶
　　　上立齋先生一首以有官居鼎鼐無宅起樓臺¶
　　　　爲韻¶
靈岩一片雲曽爲作雨起風吹還故山松筠澹相倚秋¶
高霜露寒酒熟鱸魚美少寛憂世懐㣲醉有妙理¶