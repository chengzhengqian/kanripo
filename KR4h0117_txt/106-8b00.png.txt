日日西亭上春留到夏殘言之離别易勉以道途難山¶
出一千里溪行三百灘松間樓際月秋入五陵看¶
　　　夏日送田中丞赴蔡州¶
出守汝南城應多戀闕情地遥人乆望風起斾初行楚¶
廟繁蟬斷淮田細雨生賞心知有處蔣宅古津平¶
　　　蘭¶
蘭色結春光氛氲掩衆芳過門階露葉尋澤逕連香畹¶
靜風吹亂亭秋雨引長靈均曾采擷紉佩掛荷裳¶