握手蘭宫外朝光滿禁塗山寒知塞近苑静覺鶯疎草¶
草離樽既悠悠征輛驅還應軫時念不羨報金吾¶
　　　吕公亭¶
鄂渚江漢㑹兹亭宅其幽我來窺石鏡兼得眺芳洲逺¶
岫雲中没春江雨外流何如乗白鶴吹笛過南樓¶
　　　宴晴江山拱北樓¶
漢坻開繡閣蕭然似渚宫晴江華楯外列岫綺錢中樹¶
色芳樽綠荷花粉臉紅賢王敬愛客樂宴意何終¶