　　　何茂恭母王夫人挽章¶
南朝人物盛諸何壽母皤然樂事多堂下無憂萱㺯色¶
天邊有信桂交柯黃金籯滿經方重白玉樓成恨未磨¶
空誦安仁舊時賦版輿零落故山阿¶
　　　次韻葉丞相陳尚書遊南園¶
樂事良辰古所難三分春色一分寛潤花雨過紅裙濕¶
倚竹風斜翠袖寒自有南堂誰舉白可無東絹為施丹¶
兩翁醉墨曾題品便作平泉草木看¶