相逢莫道悠悠者牧守如今是弟兄¶
　　　南寜遇冬至雨中有感呈同事二王公¶
風雨凄凄客思凉况逢冬至在殊方愁看瘴嶺遮天短¶
獨擁寒衾覺夜長地雜夷情休問俗庭無官事懶升堂¶
醇醪幸接周公瑾百感傷懐總欲忘¶
　　　聞從者談邕州土俗柬王僉憲¶
邕州壤地接交南凄楚夷風不忍談男女歌謡成巹禮¶
官民爾汝集茅庵瘴來山谷雲應黒毒入溪河水盡藍¶