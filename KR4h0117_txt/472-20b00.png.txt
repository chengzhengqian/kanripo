　　　冬日宴鄭汝順别業¶
鄭生負郭有田廬花榭茅亭背水居日照霜林松獨耿¶
雪消氷岸栁將舒呼童掃石驚沙鳥對客開樽取澗魚¶
不到山忩今幾日白雲猶䕶讀殘書¶
　　　送王太常季徵¶
太常清重異他鄉才子風流擅兩京春水揚帆辭建業¶
東風策馬過彭城一䕫自足聲容美三禮由來職事榮¶
擬濟中興垂今問漢廷休道叔孫生¶