山人大嚼無以報寫作林間燒笋詩¶
　　　畵為包師聖題¶
疎簾半捲絲絲雨菱葉荷花暗江渚水近松深徹夜涼¶
不用開襟搖白羽隔岸人家住緑隂偶來聽我坐彈琴¶
聊將白雪猗蘭意銷盡紅塵汗馬心¶
　　　趙元畵懸崖圖¶
懸崖無根谷無底樓閣參差半空起不信神工斧鑿成¶
人間至險無如此我對畵圖猶拊膺何況﨑嶇險處登¶