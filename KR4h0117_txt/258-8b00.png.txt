　　　樊口隠居(為武昌李/均玉作)¶
萬里雲霄斂翼回掛冠髙卧大江隈春深門巷先生柳¶
雪後園林處士梅翠擁樊山邀杖屨綠浮湘水映樽罍¶
誰能領取坡仙鶴月下吹簫共往來¶
　　　戲贈劉雲翁¶
千金不惜買新聲贏得風流老更成銀甕葡萄浮臘蟻¶
金屏窈窕囀春鶯香凝宴寢頻開席花暗閒房合度笙¶
夜燕未終賓客醉莫將明燭照華纓¶