乾坤身世本萍蓬樓臺掩映諸天逈煙霧㣲茫八極空¶
豈有長才能作賦不禁豪思欲凌風¶
　　　沈五峰郡博往松江視其乃壻清浦縣學諭¶
　　　　王君詩以贈之¶
君乗一舸觀東海木落三江正杪秋千古宫墻開創典¶
百年心印有傳流村墟逺近魚成市沙島㣲茫蜃吐樓¶
擬賦雄文招二陸歸持新稿示交遊¶
　　　丙午春社賀施南村韻¶