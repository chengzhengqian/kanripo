藏書寧為子孫謀庭除雨過留殘照簾幕風來送早秋¶
坐久颼颼雙鬂冷呼童整頓舊衣篝¶
　　　次吉甫山居韻奉寄¶
流年暗促髩毛斑天與髙情獨愛山藜杖穿雲邀鶴去¶
竹林妨月命童刪放開心上功名念叅透寰中義利闗¶
回首紅塵髙十丈懸知不到翠微間¶
東山草木亦知名寵辱看來一縷輕乗興每隨流水逺¶
尋幽常有白雲迎遥岑過雨青浮黛弱栁牽風翠拂纓¶