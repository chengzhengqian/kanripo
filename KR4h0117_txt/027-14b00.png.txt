平湖曉望分仙嶠氣氛氲鼔枻乘清渚尋峰弄白雲江¶
寒天一色日静水重紋樹坐叅猿嘯沙行入鷺羣縁源¶
斑篠宻罥徑緑蘿紛洞穴傳虚應楓林覺自薫雙童有¶
靈藥願取獻明君¶
　　　巴丘春作¶
日出洞庭水春山掛斷霞江涔相映發卉木共紛華湘¶
戍南浮濶荆闗圵望賖湖隂窺魍魎丘勢辨巴蛇島户¶
巢為館漁人艇作家自憐心問景三嵗客長沙¶