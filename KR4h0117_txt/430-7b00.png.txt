幾千仞笑口到此還時開朅來待續遠逰賦羽翰未就¶
心悠哉¶
　　　井井亭(為呉南夫編修乃尊作亭在蘇之/天平山而井即白雲泉之支𣲖也)¶
一亭穩著呉山巔行人舉首皆欣然喉乾吻燥足力倦¶
井幹列坐㪺寒泉含氷潄玉失道暍五漿之饋誰争先¶
銀瓶素綆無罣礙鴟夷謾向征車懸問誰好事此修築¶
徃來盡道封君賢呉中此水稱第一分支遠自層雲邊¶
荒基㫁甃紛在眼昔人遺惠仍流傳泥汗不復飛鳥下¶