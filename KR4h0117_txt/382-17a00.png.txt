　　　乗槎圖¶
火敦腦兒天際頭河源逺絶崑崙丘漢家使者去西域¶
何事却向天潢遊開邊貴物當時事莫怪傍人詫靈異¶
真偽悠悠世轉深荆楚猶傳嵗時記¶
　　　一徑野花落孤舟春水生畫¶
林外春隂曉風作門徑幽深野花落東家春色過西家¶
井口籬根亂漂泊溪頭新水繞門生扁舟一葉輕如萍¶
杜陵老病烟波逺欲載詩愁過洞庭¶