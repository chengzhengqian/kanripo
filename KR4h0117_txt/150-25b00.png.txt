下應清河通水府眼光作電走金蟒鼻息為雲擢煙縷¶
當年負圖傳帝命左右羲軒詔神禹爾來懐寶只貪眠¶
滿腹雷霆瘖不吐赤龍白虎戰明日倒巻黄河作飛雨¶
嗟吾豈樂鬬兩雄有事徑須煩一怒¶
　　　攜妓樂遊張山人園¶
大杏金黄小麥熟墜巢乳鵲拳新竹故將俗物惱幽人¶
細馬紅粧滿山谷提壺勸酒意雖重杜鵑催歸聲更速¶
酒闌人散却關門寂歴斜陽掛疎木¶