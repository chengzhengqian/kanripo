　　　贈海珠湛老¶
也曽參破動風幡坐得形枯鬢早斑衲子指爲真鐵漢¶
江神幻出小金山華亭浪急翻船入蔥嶺雲深挈履還¶
香燼未寒行道處蕭森翠竹䕶禪關¶
　　　羅浮洞長寶谷王寧素送藥瓢¶
久矣深山煉鶴形聞呼洞長又逃名斷崖怪木人稀跡¶
亂石奔泉澗有聲劒定通神收古匣奕聊供玩戯紋枰¶
藥瓢解贈寧無意重到孤庵論養生¶