　　　送樾岡¶
青春旌斾照長途相餞中丞赴上都聖主臨朝求治理¶
逺人傾耳聴嘉謨兩淮煙水連南北三晉雲山似畵圖¶
見說經過豺虎避至今歌頌滿樵蘇¶
　　　同年殷僉憲遷居五松月有贈因和¶
華居新買傍城隂流水橋南帶茂林車馬稀疎縁地僻¶
煙花撩亂覺春深醉扶竹杖看魚躍困倚藤床聴鳥吟¶
最愛三山當戸牖晩峰相對翠千尋¶