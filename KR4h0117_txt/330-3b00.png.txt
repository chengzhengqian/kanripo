盥朝尋赤松子暮謁洪崖伴植行益修潔聲稱動州閈¶
予亦慕真侣動止寡籌算偶爾從之遊中心樂且衎維¶
時秋氣佳晴旭照車幔登覽縱杯酒塵慮豁分散未知¶
步虚吟聊為揮詞翰¶
　　　送友之武昌僉憲分題得鸚鵡洲¶
黄鶴樓前鸚鵡洲鸚鵡昔年來此遊如今鸚鵡在何處¶
聞道西飛隴山去西飛一去竟不還空有寒流向東注¶
芳草春迷南浦雲夕陽晚帶西江樹送君此去登憲臺¶