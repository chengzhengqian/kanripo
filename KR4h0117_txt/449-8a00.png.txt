近竹先生愛修竹常在深林玩幽獨恨不同生湘浦中¶
此身化作蒼筤玉穉子纔生錦苞束鳳梢未展烟霄綠¶
可是誰收嶰谷枝先生已入横吹曲秦娥一去幾千年¶
兩兩隨鸞向逺天綵雲落漠無消息祇有遺恨與世傳¶
于今笋長摩霄漢懐湘未識先生面月想雲疑夢裏魂¶
風號雨泣湘江㟁波寒七澤烟光亂洞庭瀰望君山斷¶
歎爾湘妃共此心至今斑竹臨江見我也同為失怙人¶
俱從少小作窮民九泉無路追英魄千古常悲暗損神¶