倚風仙蘂似有情競吐芳苞噴香逺朝雲一叚下陽臺¶
綽約標容塵世鮮黛眉輕拂逺山青明眸斜盼秋波剪¶
蘭柔柳弱不禁風睡起芙蓉香體顫櫻桃緩啟歌貫珠¶
夕陽花外流鶯囀曲終低語愈含情自訴芳心猶未展¶
苞藏惟恐泄真香尋常嬌怯羞鶯燕為憐坐客俱多才¶
拚羞試許求相見安然若有惜花情願丐錦章鐫琬琰¶
温柔淑惠已無雙更聽斯言真絶艶放懐舉白不暫停¶
酷嫌鸚鵡杯中淺醉玉頽山卧綺窗秋水一床凝角簟¶