　　　題秋江把釣圖¶
獨載輕舠過碧川一輪牽動楚江天蘆邊有月還吹笛¶
栁外無風不繫船畱火夜燃湘竹㟁得魚朝送酒家錢¶
十年湖海眞知畫亦欲狂歌一扣舷¶
　　　舟過石門梁安峽¶
書畫船頭載酒迴滄洲斜日隔風埃一雙白鳥背人去¶
無數青山似馬來天際雨㠶梁峽出水心雲寺石門開¶
同逰有客如高季授簡惟慚賦峴臺¶