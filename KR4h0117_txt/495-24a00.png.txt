　　　喬司馬席上送春限韻¶
恨别江淹獨黯然惜餘供奉更堪憐窻前讀易人孤坐¶
燈下苦吟僧未眠斗欲旋時還北指日難留處已西偏¶
曙樓莫放鐘聲過回首東風又隔年¶
　　　飲黄氏園¶
春色休論郭外尋城中泉石此山林對花宜醉十分酒¶
買地不辭千笏金雲幕穠薰脂粉艷風簾低約珮環音¶
主人多少留春意未許池塘變綠隂¶