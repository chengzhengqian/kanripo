似開黄葉秋逾静憔悴無心覔舊遊¶
　　　楞伽寺湖山樓¶
石湖春盡水交流來上支公百尺樓尊酒吟分茶磨雨¶
疎簾横捲越城秋一窻粉墨開圖畫萬里風煙入卧游¶
正是倚闌愁絶處不禁長笛起滄洲¶
　　　喜雨¶
弱雲將暝暗柴闗急雨蕭然落坐間山鳥近人呼滑滑¶
春泉隔屋送潺潺小牕破睡茶甌淺别院生凉羽扇閒¶