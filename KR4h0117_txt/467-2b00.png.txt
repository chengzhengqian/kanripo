尹來何遲昔無食今有魚昔敝袴今錦裾富城名不¶
虚岌岌鐵不如千秋萬嵗奠我居¶
　　　送歸徳太守張信卿詩¶
黄河之水天上來孤城歸徳當其災耄倪往往化魚鼈¶
官府處處生蒿萊水頭低者已十丈俯視城中翻作杯¶
産鼃沈竈乃常事此民此地真危哉城邊父老泣相語¶
黄河之水有時去爭如官吏險於河暴斂强征誰敢拒¶
鬻男質女尚催科平地黄河可奈何黄河不治民不死¶