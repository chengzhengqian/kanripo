　　　送葉判官赴髙唐時使安南還¶
銅柱巖前使節過貢隨歸騎入京多一官蹔遣陪成瑨¶
片語曾煩下趙陀曉拜賜衣辭絳闕秋催征棹渡黄河¶
政餘好賦登臨咏聞説州人最善歌¶
　　　寄題安慶城樓¶
層構初成百戰終憑髙應喜楚氛空山隨粉堞連雲起¶
江引清淮與海通逺客帆檣秋水外殘兵鼓角夕陽中¶
時清莫問英雄事回首長烟滅去鴻¶