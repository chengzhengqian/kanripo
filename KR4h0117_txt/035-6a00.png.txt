石上浄細草松下軟窗外鳥聲閒階前虎心善徒然萬¶
象多澹爾太虚緬一知與物平自顧為人淺對君忽自¶
得浮念不煩遣¶
　　　贈裴十廸¶
風景日夕佳與君賦新詩澹然望逺空如意方支頥春¶
風動百草蘭蕙生我籬曖曖日暖閨田家來致詞欣欣¶
春還臯淡淡水生陂桃李雖未開荑蕚滿芳枝請君理¶
還䇿敢告將農時¶