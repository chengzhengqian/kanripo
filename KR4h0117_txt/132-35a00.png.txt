已向南宗悟尤于外學精士林傳字法僧國主詩盟初¶
地形容占彌天語論清因嗤支遁軰徒擅養鷹名¶
　　　逰水南寺¶
雙刹聳浮雲層軒絶世塵松溪千盖雨茶圃一旗春夜¶
梵龕燈暗朝香篆火新暫來猶永日堪羡白蓮人¶
　　　暮春¶
草帶金鋪翠花房半墜紅農家榆莢雨江國鯉魚風堤¶
栁綿爭撲山櫻火共烘長安少年客不信有衰翁¶