每見臨安客渾無故舊書客情多易老鄉夢豈全疎夜¶
月鸞飛逺邊雲雁過初陶然樽酒外幽趣問何如¶
　　　次松雨平先生韻¶
露下梧桐客夢醒夢中猶記在滇城尋山翫水連三月¶
聽雨吟風過二更斑白近來添老態文章千古總虚名¶
何時更剪西風燭重把新詩與細評¶
　　　謝惠華陽巾¶
仙人贈我華陽巾鶴髪輕籠雪色新行近花間添老態¶