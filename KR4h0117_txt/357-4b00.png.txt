養疴卧空林白雲在幽墅一片澹悠揚相看若儔侣度¶
溪鷗外閒濕雨簷間聚欹枕契無心席隂對忘語有時¶
松颷吹長空忽輕舉恐為他山留掀簾重延佇¶
　　　為李司訓題松竹圖¶
雙松有古意傲兀嵗華永根摩崖石堅翠拂雲泉冷長¶
風振濤音華月度蛟影洋上咏歸餘閒情契𢎞景¶
　　　題琴樂巻¶
誰鑿㸑下桐具此絃上音悠然資至樂況乃禁邪心拂¶