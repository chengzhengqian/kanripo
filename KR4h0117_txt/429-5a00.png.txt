長堤隱隱湖心路堤上行人日來去春風楊栁夏芙蕖¶
換盡年華顔色故世間萬事如雲煙湖光山淥只依然¶
不及湖中魚與烏涵泳恩波今百年¶
　　　題呉康齋贈劉濟寧清白字巻¶
康齋兩字雲垂紙珍重劉宗百金比南窗把巻觸熱看¶
習習清風吹簟几就中墨汁西江水直寄任城五千里¶
閬中丈人不復見得見風流老孫子傳家所寳在不貪¶
阿堵眞堪付泥滓長安父老向人說虞部郎官亦如此¶