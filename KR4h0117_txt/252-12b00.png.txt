岱宗齊魯間萬古統羣山日向夜中見雲從海外還蓄¶
靈深屏翰空翠滿河關盡日臨清霽巖巖不可攀¶
　　　寄題太子文學張希孟凝雲石¶
聞說張文學家藏石一拳斷痕分淺黛古色亂輕煙潤¶
想猶懷玉幽疑欲迸泉應從少梅得宿昔滿桑田¶
　　　石皷¶
孔廟頽墻下周宣石皷眠苔分敲火迹雨洗篆蝸涎野¶
老偷爲臼居人打賣錢有形終亦盡流落謾堪憐¶