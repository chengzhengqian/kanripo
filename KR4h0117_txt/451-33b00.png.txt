路出南安南上嶺復下嶺盤旋山谷間飛鶩烟雲境覽¶
秀目不窮吸清心自省滔滔名利途對此愧幽屏¶
　　　小梅嶺¶
我愛山中行盤屈自有情方偶澗松陰又分溪竹清石¶
屏錦繡幅雲壑笙竽聲何當遇幽人與結烟霞盟¶
　　　平谷南山早行¶
與山違日久忽遇洒我神黄鳥出谷鳴悠然江南春晴¶
峰倚崔嵬空翠來氤氲盤旋山壑裏不見人間人¶