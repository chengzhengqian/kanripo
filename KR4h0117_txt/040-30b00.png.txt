　　　送陜縣王主簿赴襄陽成親¶
六月襄陽道三星漢水邊求凰應不逺去馬賸須鞭野¶
店愁中雨江城夢裏蟬襄陽多故事為我訪先賢¶
　　　送鄭堪歸東京氾水别業¶
客舍見春草忽聞思舊山㸔君灞陵去匹馬成臯還對¶
酒風與雪向家河復關因悲宦遊子終歲無時閒¶
　　　送孟孺卿落第歸濟陽¶
獻賦頭欲白還家衣已穿羞過灞陵樹歸種汶陽田客¶