　　　秋日對酒¶
行年過始衰秋至獨先悲事往憐神魄感深滋涕洟百¶
慮紛然在一醉兀無思寶瑟拂塵匣徽音凝朱絲幽圃¶
蕙蘭氣煙窗松桂枝我乏濟時略仗節撫坤維山川大¶
兵後牢落空城池驚沙猶振野緑草生荒陂物變風雨¶
順人懷天地慈春耕事秋戰戎馬去封陲波瀾暗超忽¶
堅白亦磷緇客有自嵩潁重徵棲隐期丹訣學仙晩白¶
雲歸谷遲君恩不可報霜露繞南枝¶