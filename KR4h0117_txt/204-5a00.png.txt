問訊開山始於今二百年徑幽㣲見竹社廢尚遺蓮觀¶
頌思元老遊庵憶舊禪匆匆一宿客未盡滌塵縁¶
　　　種蘭有感¶
誰擢深林秀遥分奕葉芳秉殊溱上客握擬殿中郎眼¶
淨見幽韻心清聞逺香當門不可種踐履恐成傷¶
　　　剡溪舟中有感¶
更作遊吳客重登入越船西風桑葉岸細雨菊花天旅¶
思秋徧惡鄉心夜不眠錢塘江上月行見十分圓¶