軒前梅花開幾枝逺來速我梅軒詩浩然窮死逋仙逝¶
落筆恐被梅花疑梅花自是江南物鐵石肝腸氷雪質¶
羅浮别後今幾年夢裏猶疑見顔色何當樽酒造華軒¶
濡毫申牘心悠然人間萬卉何足數坐對寒香詩百篇¶
　　　謝安東山圖¶
晉轍已東牛繼馬名流誰復居林下何事東山若不聞¶
握瑜高索當時價佳遊稱意随所如當筵夾座皆名姝¶
歌凝絲竹倚花聽詩琢琅玕行草書濟時元有經綸策¶