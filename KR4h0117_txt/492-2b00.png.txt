滔滔川上水羃羃隄邊草行行逺方客歴歴山下道道¶
逺行易疲白日坐已馳無憂白日暮祗恐嚴霜華日暮¶
行復朝嚴霜草以彫¶
　　　其二¶
夭夭南國子聲伎妙入神審音類子野歌舞傾都闉城¶
邑不足留引領奉韶鈞浮雲翳廣路且與閭里親倡家¶
日還往哇滛累其真簡兮前上處謂言不足珍樂府乆¶
隔絶繫籍猶相因嘯謌且自樂亦以共嘉賔¶