　　　送林世増之春闈¶
郭隗臺前信使還便携書劒出閩山濟時功業尊周召¶
經世文章在孔顔杏苑探花三月裏楓宸獻玉寸隂間¶
京華若問侗菴老萬頃雲頭一鶴閒¶
　　　送許純嘏之春闈¶
英妙才華譽四馳秋風鶚薦上京師太冲久有三都賦¶
韓愈今無二鳥詞天下名山遊覧日道傍幽蹟和吟時¶
浮雲富貴何須問要使香名勒鼎彛¶