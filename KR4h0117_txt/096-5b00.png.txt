道方時險擬如何謫去甘心隱薜蘿青草湖將天暗合¶
白頭浪與雪相和旗亭臘酌逾年熟水國春寒向晩多¶
處困能閒應不怨醉來惟是欲傞傞¶
　　　登閩南神光寺塔¶
無奈離腸日九廻强攄懐抱立髙臺中華地向城邊盡¶
外國雲從島上來四序有花長見雨一冬無雪却聞雷¶
離宫紫氣生冠冕試望扶桑病眼開¶
　　　苑中¶