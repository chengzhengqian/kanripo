　　　奉和人日讌大明宫恩賜綵縷人勝應制¶
萬宇千門平旦開天容辰象列昭囘三陽候節金為勝¶
百福迎祥玉作杯就暖風光偏著柳辭寒雪影半藏梅¶
何幸得參詞賦職自憐終乏馬卿才¶
　　　奉和幸安樂公主山莊應制¶
主家臺沼勝平陽帝幸歡娛樂未央掩映琱窗交極浦¶
參差繡户繞迴塘泉聲百處傳歌曲樹影千重對舞行¶
聖酒一霑何以報惟欣頌徳奉時康¶