　　　修竹仕女圖¶
曾讀杜甫佳人篇佳人今向畵圖傳練裙縞袂春風裏¶
不减花神并水仙牽蘿補屋居空谷日暮依然倚修竹¶
只隔西隣尺短墻楊花榆莢紛相逐¶
　　　送蔣蒲州¶
郎吏紛紛塡仕途初試幾人為大夫如君本是青雲器¶
有身豈合居江湖山右大州稱古蒲手中新分太守符¶
昨聞州人告荒歉衆口待子歠且餔進士中人不流俗¶