夜清暑雨過四壁草蟲鳴一枕幽人夢半窗閒月明摧¶
頽𢎞法志老大住山情忽憶陳尊宿編蒲度此生¶
　　　西齋晝卧¶
餘生已無累古寺寄閒房睡足無來客窗空又夕陽叢¶
蕉髙出屋病葉忽飄廊起探風簷立飛蚊避晩凉¶
　　　秋夕示超然¶
夜色已可掬林光翻欲流一鈎窺隙月數葉攪眠秋清¶
境扶歸夢殘缸替客愁搜詩時畫席忽覺此生浮¶