寜知林鵲在門端滿爐榾柮煨春意一樹梅花伴夜寒¶
欲寄半生尋友夢班楊去後有歐韓¶
　　　課暇偶題¶
靣靣青山段段雲羣鴉聲裏記朝曛風前櫛髮慿誰握¶
燈下哦詩只自聞春去庭花空落子天迴星斗始成文¶
窮愁最有虞卿夢操筆踟蹰問典墳¶
　　　清明日用杜子美先生清明詩韻寫事¶
鞦韆舊俗講堂東穉子相呼我半聾莫對春風思拍拍¶