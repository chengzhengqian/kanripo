䦨干倚徧不成寐凄凉何處軥輈聲¶
　　　醉歌贈王時彦之京¶
功名樂少年棲遲淹老醜世事難重陳且飲杯中酒燈¶
前快意漫髙歌時下朱顔豈常有勸君痛飲君莫辭秋¶
風落盡章臺栁古來賢達多不偶腰間寳劒作龍吼不¶
用閒嗔里閈兒彼識吾曹是誰否君已醉我未醒起看¶
東方明未明摩娑兩眼别君去酒徒誰復長安市¶
　　　醉漁圖¶