鳴棹下東陽回舟入剡鄉青山行不盡緑水去何長地¶
氣秋仍濕江風晩漸涼山梅猶作雨谿橘未知霜謝客¶
文逾盛林公未可忘多慙越中好流恨閱時芳¶
　　　長干曲四首¶
君家何處住妾住在横塘停船暫借問或恐是同鄉¶
家臨九江水來去九江側同是長干人生小不相識¶
下渚多風浪蓮舟漸覺稀那能不相待獨自逆潮歸¶
三江潮水急五湖風浪涌由來花性輕莫畏蓮舟重¶