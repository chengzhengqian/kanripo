　　　城西閒歩¶
閒逰長少競追隨正是東風二月時滿澗泉聲来古寺¶
隔林人語認殘碑已埋翁仲肩猶露欲畫宫墻趾尚遺¶
却憶咸陽樓上望秦川烟樹客遲遲¶
　　　山東徳府觀泉¶
暇日冠裳簇錦筵芳樽猶自殿門傳坐中絺綌風千里¶
花裏樓臺水四邊送酒笙歌来別浦近人鷗鷺啄飛泉¶
王家不是尋常到尚想兹遊二十年¶