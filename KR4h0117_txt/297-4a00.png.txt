駕指晨星日入不遑棲道路豈不遥觔力亦云疲飛鳥¶
為我吟孤禽為我啼浮雲結為斾迴風亦淒其引領望¶
故山丘壘何纍纍感彼首丘志懐哉蓼莪詩¶
　　　海上讀書¶
浮雲薄海色萬里如秋空青蒼杳無際島嶼蟠蛟龍上¶
有讀書者結茅誰與同朝飱海上霞夕友滄江翁乗桴¶
嗟尼父把釣思任公猶慕魯連子不受却秦功千金若¶
土壤清名弔高風愧予老儒術白首且相從¶