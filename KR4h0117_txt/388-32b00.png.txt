水晶八萬粧羅幕粉署仙郎心愛之半幅生綃圖磊落¶
長風幾度閶闔來柔條欲舞珠欲躍何當摘取釀春缸¶
香冽應覺醍醐薄瑤觴持去夀君王遮莫涼州可相博¶
　　　山水歌¶
我曽扶醉登吳城縱目長嘯清風生廬山萬疊杳如髮¶
平湖浩蕩涵蒼㝠覽之頓爾寛懐抱覺得乾坤隘如竈¶
便將結草此栖遲愒水玩山遂吾好别來數載居京師¶
黄埃滿目衣裳緇回思昔遊不可得時時清夢來往之¶