　　　秋日再經西苑¶
内苑清秋宿露晞盈盈日采動金扉松間翠殿團華蓋¶
天外銀橋入紫薇錦纜稀遊青雀暗璚波無際白鷗飛¶
彤墻髙栁無人折時見中官一騎歸¶
　　　萬歲山在子城東圵𤣥武門外蓋大内之鎮山¶
　　　　也其上林木隂翳多珍菓一名百果園¶
日出靈山花霧消分明員嶠戴金鰲東來複道浮雲逈¶
北極觚稜王氣髙仙仗乘春觀物化寢園常歲薦櫻桃¶