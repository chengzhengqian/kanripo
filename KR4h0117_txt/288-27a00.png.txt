行褰髙樹薛蘿衣石欄度曲凉風動竹屋吹燈夕漏稀¶
自是使君能好客故人何事苦相違¶
　　　登鬱孤臺¶
石面層灘似虎牢盤渦東峽見周遭背城二水合流逺¶
隔岸五峰相對髙神闕紫烟棲鸛雀浮梁白日偃鯨鰲¶
來遊最愛西洲上千樹東風散碧桃¶
　　　題山水畫¶
山岡盤盤多樹林江水湛湛愁人心赤雲樓觀落日外¶