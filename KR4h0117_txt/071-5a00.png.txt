　　　莫愁曲¶
草生龍坡下鴉噪城堞頭何人此城裏城角栽石榴青¶
絲繫五馬黄金絡雙牛白魚駕蓮船夜作十里游歸來¶
無人識暗上沉香樓羅牀倚瑶瑟殘月傾簾鈎今日槿¶
花落明朝桐樹秋莫負平生意何名何莫愁¶
　　　蜀國絃¶
楓香晩花靜錦水南山影驚石墜猿哀竹雲愁半嶺凉¶
月生秋浦玉沙粼粼光誰家紅淚客不忍過瞿塘¶