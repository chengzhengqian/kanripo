　　　奉和幸大薦福寺(寺即中/宗舊宅)¶
香刹中天起宸遊滿路輝乗龍太子去駕象法王歸殿¶
餙金人影窓揺玉女扉稍迷新草木遍識舊庭闈水入¶
禪心定雲從寳思飛欲知皇劫遠初拂六銖衣¶
　　　奉和幸三㑹寺應制(傳是倉頡/造書臺)¶
六飛迴玉輦雙樹謁金仙瑞鳥呈書字神龍吐浴泉浄¶
心遥證果睿想獨超禪塔湧香花地山圍日月天梵音¶
迎漏徹空樂倚雲懸今日登仁壽長看法鏡圓¶