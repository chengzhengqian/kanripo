　　　古樂府¶
對酒彈古琴絃中發新音新音不可辨十指幽怨深妾¶
顔不自保四時如車輪不知今夜月曽照幾時人露摘¶
芙蓉香香銷心亦死良時無可留殘紅謝池水¶
　　　經安容先生舊居¶
羽化留遺跡千載蹤難没一泉巖下水幾度換明月松¶
老不改柯龍久皆變骨雲雨有歸時雞犬無還日至今¶
青山中寂寞桃花發¶