　　　夜宴曲¶
銅盤絳蠟流晴虹蜀絲步障圍香風瑤釵寳髻光玲瓏¶
紅身按控白紵舞仙袂翩翩欲輕舉驚鴻翻雲雛鳯語¶
水晶簾箔搖寒星金鴨腦麝流芳馨蘭芽玉茁春娉婷¶
鈿簧悠悠歌宛宛鯨吸流霞恨杯淺曲闌露寒斜月轉¶
　　　儀真别越客¶
落日照芳草長風吹斷雲滄洲送歸客逺道惜離羣樽¶
酒何年共江㠶此路分篷開獨回首鳴雁不堪聞¶