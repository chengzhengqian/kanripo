學省朝回無一事鈎簾坐看雪飛花故人問字或載酒¶
穉子敲冰時煮茶東閣十年同載筆西江千里共思家¶
昨朝葭琯陽初動似覺新袍煖漸加¶
　　　寄伯兄季質及諸弟¶
弟兄不見十餘年南北相望各一天乆别故園空有夢¶
新添白髮自堪憐已知放浪煙霞外自愧棲遲雨露邊¶
愁思滿懐無處著朝回時誦鶺鴒篇¶
　　　雲山草堂為楊庶子賦¶