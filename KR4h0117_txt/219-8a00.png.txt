千山收宿靄一氣藹金行爽吹舒澄碧晴暉麗太清徘¶
徊望前嶺徙倚歩南榮為問蓴鱸客何須身後名¶
　　　儀眞雍生見和因再用韻兼懐儀眞¶
北觀憑欄望西橋信馬行朋從有名勝風物正凄清亂¶
定人煙改春囬草木榮遥憐舊遊處壊壁暗題名¶
　　　和韻呈李果州¶
行樂非吾事朋從慰此生劇談忘夜永起立覺晨清黄¶
獨幽人供朱絃太古聲他年盛山集不假退之評¶