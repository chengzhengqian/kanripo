蓼水菊籬邊新晴有亂蟬秋光終寂寞晩醉自留連野¶
濕禾中露村閒社後天題詩滿紅葉何必浣花牋¶
　　　長安感興¶
徒勞悲喪亂自古戒繁華落日狐兔逕近年公相家可¶
悲聞玉笛不見走香車寂寞墻匡裏春陰挫杏花¶
　　　哭進士李洞¶
自聞東蜀病惟我獨闗情若近長江死想君勝在生瘴¶
蒸丹旐濕燈隔素帷清塚樹僧栽後新蟬一兩聲¶