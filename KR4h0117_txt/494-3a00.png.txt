中宵聞零雨撫枕起誰依昏缸栖素壁流燄照重幃感此寂¶
無語戚然興我思我思何鬱伊欲舉棼如絲少壯不待老功¶
名須及時男兒不仗劍亦須建雲旗三十尚隨人奚以操筆¶
為文章可腴道曾不療寒饑仰屋愧浮塵俯睞影依依人生¶
良有命何獨令心悲心悲髮為白失脚令身危欲為絶世行¶
道逺恐不支世情忌簡飭斂目俟其疲誰能七尺身受此千¶
變機役役亦徒爾多憂得無癡惟應慎厥躬古人以為期¶
　　　秋夜懷昌國¶