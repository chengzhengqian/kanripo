薊門老婦歌且行一曲斷腸多苦聲時時掩面向人泣¶
泣罷從前道姓名自言少小顔如玉金縷羅襦鬭粧束¶
先朝丞相重清歌教得新翻太平曲雕房繡闥高嵯峨¶
五侯七貴時經過就中艶色自無數俛首低鬟聽我歌¶
行雲斷絶梁塵起滿座停杯驚且喜當筵一擲千黄金¶
翻惡管絃徒聒耳只言歡樂度青春不識人間賤與貧¶
向來風景一朝異翠鈿散落隨埃塵况今衰老轉蕭索¶
惟有茆廬傍西郭閒來還唱舊時歌不覺一聲雙淚落¶