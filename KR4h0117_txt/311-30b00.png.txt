文星光彩動皇州博士曾同萬里遊曉日蓬萊丹鳯闕¶
西風苜蓿紫霞洲船經呉越千峰雨水落瀟湘一雁秋¶
兩地相思各廻首殘蟬衰草共離憂¶
　　　廬山詠懷古跡¶
匡廬山色枕寒流晉代衣冠尚古丘三徑清風陶令宅¶
九江風月庾公樓波吞故國魚龍晩草没荒城虎豹秋¶
聞有東林僧舍近閒尋五老共清遊¶
　　　夜泊武昌城下¶