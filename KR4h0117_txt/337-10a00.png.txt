　　　送王廷桂還姑蘇¶
王郎入骨愛風雅自言生長姑蘇下一片清冰映玉壺¶
判知不是栖栖者越王臺畔偏相逢握手髙談情頗濃¶
西陵緩轡吟秋霽北幹銜盃坐日舂酒酣擊節因懷古¶
壯心磊落嗟誰仵却笑将軍類木猴每輕丞相稱倉鼠¶
郎今身世兩悠悠浪迹翻成汗漫遊誰信魏牟偏戀闕¶
自憐王粲數登樓故國繁華已凋槁送君只欲傷懷抱¶
子胥墓下但白楊泰伯祠前空緑草三十男兒宜逺圖¶