　　　為趙法師别造精院過院賦詩¶
宗師心物外為道運虛舟不戀巖泉賞來從宫禁遊探¶
𤣥知幾嵗習静更宜秋煙樹辨朝色風湍聞夜流坐朝¶
繁聽覽尋勝在清幽欲廣無為化因兹庶可求¶
　　　端午¶
端午臨中夏時清日復長鹽梅巳佐鼎麴蘖且傳觴事¶
古人留迹年深縷績長當軒知槿茂向水覺蘆香億兆¶
同歸壽羣公共保昌忠貞如不替詒厥後昆芳¶