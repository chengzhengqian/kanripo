琵琶聲停欲語遲移船相近邀相見添酒回燈重開宴¶
千呼萬喚始出來猶抱琵琶半遮面轉軸撥絃三兩聲¶
未成曲調先有情絃絃掩抑聲聲思似訴平生不得志¶
低眉信手續續彈説盡心中無限事輕攏慢撚抹復挑¶
初為霓裳後六么大絃嘈嘈如急雨小絃切切如私語¶
嘈嘈切切錯雜彈大珠小珠落玉盤間闗鶯語花底滑¶
幽咽泉流水下灘水泉冷澁絃凝絶凝絶不通音暫歇¶
别有幽愁闇恨生此時無聲勝有聲銀鉼乍破水漿迸¶