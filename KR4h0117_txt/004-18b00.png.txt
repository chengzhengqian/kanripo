　　　擬古¶
仲春遘時雨始雷發東隅衆蟄各濳駭草木縱横舒翩¶
翩新來燕雙雙入我廬先巢固尚在相將還舊居自從¶
分别來門庭日荒蕪我心固匪石君情定何如¶
迢迢百尺樓分明望四荒暮作歸雲宅朝為飛鳥堂山¶
河滿目中平原獨茫茫古時功名士慷慨争此塲一旦¶
百嵗後相與還北邙松栢為人伐高墳互低昻頽基無¶
遺主遊魂在何方榮華誠足貴亦復可憐傷¶