　　唐文鳳詩(字子儀歙縣/人趙府審理)¶
　　　題李營丘枯木圖¶
營丘枯木天下無筆端造化何榮枯想當磅礴欲畵際¶
天為逐興神為驅鄧林已化防風骨滄海乍出珊瑚株¶
良材何異徂徠産大用不值明堂需自憐形質赦斤斧¶
豈歎薪㸑供樵蘇萬牛回首力未許獨匠指顧心難圖¶
空遺偃蹇蔽村野白石鑿鑿泉嗚嗚枯梢似掛痩蛇影¶
亂葉恍茁乖龍鬚我生本是山澤癯隠居林樾同凡夫¶