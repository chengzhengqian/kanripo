老懷對此增慨慷起坐南楹負朝陽區區芹曝何能忘¶
　　　世騰從兄以鄉進士没二十年今冬始得歸𦵏¶
　　　　詩以挽之¶
吾兄豪氣邁謫仙雲路談笑先祖鞭神龍豈肯卧九淵¶
大鵬直欲乗風騫堂上嚴親雪滿顚養志不異曾參賢¶
荆山抱璞志益堅豐城寶氣光燭天淘江江上呼酒船¶
春花爛熳秋月娟流光轉眼時序遷泰山頽兮心凄然¶
猿鶴哀兮淚涕漣吁嗟歲月今幾年𤣥堂幽黝如罄懸¶