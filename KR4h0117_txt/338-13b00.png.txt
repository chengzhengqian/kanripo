那堪今夜闗山曲况有哀笳引淚流¶
　　　秋夕有懷¶
洛浦遺衾未可将露蟲凝思滿中堂鵲橋已散銀河影¶
雁柱初傳玉宇凉燈近暗窗風落燼扇歸秋笥月無光¶
懷人不寐多惆悵更奈悠悠漏㸃長¶
　　　自君出門來二首¶
自君出門來别思徒耿耿暗鏡照孤鸞何由得見影¶
自君出門來思君千里逺轆轤繫青絲日夜團圞轉¶