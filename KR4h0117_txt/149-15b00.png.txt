　　　遊雍丘燕溪分韻作¶
捨轡歩平綠解衿俯清池微風度脩竹瑟瑟生淪漪棃¶
華照晴影暖雪正紛披把酒久沈想況與玉人期¶
　　　留侯廟下作¶
文成念韓痛破産伺彊秦千金募健士推斷屬車塵東¶
去變名姓浮游淮泗濱忍恥奉遺履得書何老人十年¶
風雲㑹赤帝資經綸鴻門禍端結一言即解紛英彭既¶
合縱楚項提孤軍偉哉借箸談豎儒無復陳分疆餌兩¶