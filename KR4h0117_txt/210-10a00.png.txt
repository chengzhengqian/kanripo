西風凉信入虚簷絺綌㣲單巳戒嚴鄉夢不隨秋夜永¶
客愁偏向雨聲添清高鳴鴈低雲海漂泊流螢傍竹簾¶
搔首寒燈樓舎悄行藏自曉不須占¶
　　　蕪湖過繁昌旅舍蕭然偶書¶
竹窗漸白巻寒衾上已纔過節物深野杏外籬明望眼¶
蔞蒿滿地藹愁心巳知賦分多行役焉用詩鳴得賞音¶
春在江山無限好緩驅羸馬度煙林¶
　　　平江舟中不寐¶