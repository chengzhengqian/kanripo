　　　奉同謝雪坡次韻楊孟載¶
紫薇花下月波凉謝傅風流錦作裳况有鳳團新賜茗¶
猶餘雞舌舊含香仙槎杳杳秋無際宫漏沈沈夜未央¶
答贈揚雄詩句好野人傳誦下吳航¶
　　　走馬燈¶
清時何事及宵征人馬蕭蕭夜向明歴塊風前微有影¶
銜枚月底寂無聲一身轉戰三千里數騎看為百萬兵¶
待得燒燈佳節過烽煙永息賀昇平¶