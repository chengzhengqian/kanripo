駕馭罡風遍衡嶽昨來彭蠡訪五老呼吸瀑布醒醉渇¶
縱是滴泉與片石一一窮摉無落莫今過文江對此山¶
便欲翺翔躡雙屩幽人為言路顛蹶壁立羣峯難着脚¶
當中更險大西嶺獨聳孤形頗危削十年惟此是竒觀¶
追想前遊今不若虺尵我馬廢鞭䇿料與此山緣分薄¶
横發平生雄壯心萬里逍遙趂鵬鶚¶
　　　題宜興陳警之畫¶
君家畫舫如畫閣日載笙歌呼客遊太湖風波不可渡¶