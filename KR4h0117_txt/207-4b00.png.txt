　　　雲關觀月¶
山間未晚先得月料想城中見較遲海吐銀蟾漸呈露¶
林垂翠影已參差孤輪涵澗安禪處明鏡當空沈籟時¶
夜半衰翁猶獨坐清光吸盡入詩脾¶
　　　登峽山疾風甚雨¶
長風吹裂碧雲堆捲取銀河瀉下來雨攪犀潭千尺浪¶
煙遮龍壑一聲雷松翁偃蓋巖隈立猿女穿蘿洞裏囘¶
舊事蘭亭好拈出婆娑溪曲共流杯¶