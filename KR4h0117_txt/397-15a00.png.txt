聞説征徭應到骨好施霖雨向羣黎¶
　　　冬至謁陵和呉原博韻¶
潑紙雲煙掃不開齋房稠疊見詩來豐年正擬稱多黍¶
盛世真堪詠有萊短草夜深羸馬齧高柯月上乳烏哀¶
行囊剰有珠璣在錯落人驚出蚌胎¶
　　　又¶
路繞谿湍定幾灣坦夷纔過即孱顔一時直欲乗風去¶
五夜應須戴月還寒玉亂鳴谿下水晩屏斜對畫中山¶