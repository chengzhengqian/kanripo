沈生南國去别我獨悽然落月清江樹歸人何處船十¶
年安陸舎數口太湖田想到鄉園日生涯亦可憐¶
　　　懐孫世其¶
世路𣺌難定相期未有涯昔為燕地客常到楚人家繫¶
馬中堂樹聽鶯上苑花故園看北斗腸斷憶京華¶
　　　酬葛時秀¶
罷歸翻自喜舊業有青山積雨稀來客孤雲獨徃還良¶
朋枉高倡撫巻一開顔何日還乗興題詩到竹間¶