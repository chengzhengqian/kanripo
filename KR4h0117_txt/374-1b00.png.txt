雁行綵袖迎春早熊膽青燈覺曙遲松杉影動揺書幌¶
蘭蕙香浮棲鶴帳風櫺月榻陪壯逰海樹江雲引遐望¶
俄頃鴒原嘆别離薊門渺在天一涯山海有謡舂斗粟¶
庭階何日㑹連枝凄然姜被遥相憶一字平安萬金直¶
出塞龍媒凢馬空倚門鶴髪千峰夕獨慙為客江南湄¶
舊業荒凉托故知桑梓幾回成逺夢梧桐三尺負幽期¶
扁舟明日龍門道林下相㸔情更好親舍常稱九醖巵¶
神京逰子歸來早¶