蒲萄痛飲樂無涯歸來獵獵西風旗明駞獨峯載鮮獲¶
他他藉藉紛追隨鞍馬為家射獵田賀蘭山外焉支前¶
但令蒼鹿黄羊壯即是三秋大有年¶
　　　雪航題號¶
長江瀉水下建業海門潮色動眉睫北風連山巻雪飛¶
波底客舟凍一葉爾時木落江亦空舵牙撞水江之東¶
萬鴉僵立磡石暗遥見縷縷茶煙紅城頭老樹低㡬尺¶
雲裏看山千仞壁斷蒲折葦僻沙港冷光直射蛟龍室¶