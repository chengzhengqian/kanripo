野店臨官路重城壓御隄山開灞水北雨過杜陵西歸¶
夢秋能作鄉書醉嬾題橋囘忽不見征馬尚聞嘶¶
　　　水亭送劉顒使還歸節度¶
無計留君住應須絆馬蹄紅亭莫惜醉白日眼㸔低觧¶
帶憐髙栁移牀愛小谿此來相見少王事各東西¶
　　　送裴判官自賊中再歸河陽幕府¶
東郊未觧圍忠義似君稀誤落胡塵裏能持漢節歸卷¶
簾山對酒上馬雪沾衣却向嫖姚幕翩翩去若飛¶