　　　中秋陪熈用學士禁中翫月¶
月圓年十二秋半毎多隂此夕無纎靄同君宿禁林未¶
髙知海闊當午見宫深衣似繁霜濕身疑積水沈遭逢¶
陪侍輦歸去憶抽簪太液池南岸相期到曉吟¶
　　　岐下聞杜鵑¶
化去蠻鄉北飛来渭水西為多亡國恨不忍故山啼怨¶
巳驚秦鳯靈應識漢鷄數聲煙漠漠餘思草萋萋樓迥¶
波無際林昏日又低如何不腸斷家近五雲溪¶