客舍秋風動客哀殘花秋日伴殘杯虚名久愧為身累¶
白眼那能免物猜落魄京華空老大旅魂江漢好歸來¶
山川矯首浮雲逈倚杖遙登何處臺¶
　　　聞庭實上計不與悵然有懐¶
軺車十月四方來奈爾辭天獨未回逺在荆南淹蜀盜¶
祇從極北望燕臺子山涕淚秋難盡杜甫干戈老更催¶
牢落梅花江閣逈肯拚碁局負深杯¶
　　　寄杭東卿¶