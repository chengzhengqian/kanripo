　　　宿瑩公禪房聞梵¶
花宫仙梵逺㣲㣲月隠髙城鐘漏稀夜動霜林驚落葉¶
曉聞天籟發清機蕭條已入寒空静䬃沓仍随秋雨飛¶
始覺浮生無住着頓令心地欲皈依¶
　　　題璿公山池¶
逺公遯跡廬山岑開士幽居祗樹林片石孤峰窺色相¶
清池白月照禪心指揮如意天花落坐卧閒房春草深¶
此外俗塵俱不染惟餘𤣥度得相尋¶