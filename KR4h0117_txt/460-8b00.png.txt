湖天映雪如銀甕湖水朝來欲成凍潭底寒魚貴似金¶
髙人夙約遙相送推窗慰勞氷在鬚仍促僮奴辦早厨¶
隔汀為問㡬家住曉㸑都生烟火無¶
　　　陳竹坡夀詩分題得竹逕琅玕合(子雨贊/善父)¶
竹坡先生賸幽暇種竹成林繞精舍舍傍引水作方池¶
竹底泠泠細泉㵼先生看竹樂有餘不羨豪奢起臺榭¶
開逕因裁嶰谷筩賞心累駐山陰駕緑玉陰森難比倫¶
秪須箇箇連城價衝牙編磬聲戞摩璆琳琬琰光交射¶