　　　武昌南樓¶
鸚鵡洲邊艤客舟憲君邀我上南樓胡牀老子三更月¶
鐵笛仙人一曲秋流水白雲吳夏口西風黄鶴晉磯頭¶
如今盡屬王孫草添得江南幾許愁¶
　　　送人歸天台¶
君去丹山伴赤霞忍分書劔各天涯交情十載共為客¶
歸夢幾番同到家一路暖雲蒸藥氣半溪流水引桃花¶
金庭好問長生訣莫待秋風兩鬂華¶