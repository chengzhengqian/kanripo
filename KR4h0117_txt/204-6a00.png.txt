老去生涯付杯酒種秫辛勤三百畆東皋遺法嗟失傳¶
蜜汁虀漿不通口邇來軟飽經月無豈有清歡對朋友¶
百錢强就村媪醉終夜蔬腸作雷吼先生祗把文字耕¶
妙意能施杜康手憐我新愁餘萬斛那更澆腸無五斗¶
分惠青州六從事秘法兼蒙傳肘後便同北海歌不空¶
免似東坡歎烏有嗟余偃蹇老更饕感激故人情意厚¶
㑹須繪遣白衣來籬畔黄花欲重九¶
　　　再用前韻述懐并簡諸友¶