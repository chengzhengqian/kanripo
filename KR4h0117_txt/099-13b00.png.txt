異迹逸人知蘚室新開竈檉潭未了棊如何遂閒放長¶
得任希夷¶
　　　和鄭校書夏日遊鄭泉¶
太虛懸畏景古木蔽清隂爰有泉堪挹閒思日可尋來¶
聞鳴滴滴照竦碧沈沈幾脉成溪壑何人測淺深澄時¶
無一物分處歴千林浄溉靈根藥凉浮玉翅禽飲疑蠲¶
宿疾見自失煩襟僧共雲前瀨龍和月下吟疊光輕吹¶
動澈底曉霞侵不用頻遊去令君少進心¶