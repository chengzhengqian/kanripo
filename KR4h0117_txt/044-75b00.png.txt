鼎湖流水清且閒軒轅去時有弓劍古人傳道留其間¶
後宫嬋娟多花顔乗鸞飛煙亦不還騎龍攀天造天闗¶
造天闗聞天語屯雲河車載玉女載玉女過紫皇紫皇¶
乃賜白兎所搗之藥方後天而老凋三光下視瑤池見¶
王母蛾眉蕭颯成秋霜¶
　　　天馬歌¶
天馬來出月氏窟背為虎文龍翼骨嘶青雲振緑髮蘭¶
筋權竒走滅没騰崑崙歴西極四足無一蹶雞鳴刷燕¶