也勝官老蠧書中憂關民瘼頭先白酒入離腸靣不紅¶
别後功名期益壯免教人棄兩衰翁¶
　　　宿常徳亭驛書壁¶
辰常四十二長亭數日驅馳巳徧經客底風霜䨇鬢白¶
馬前煙雨萬山青有官未許窮幽勝無酒非關效獨醒¶
行向清沅采蘭芷不知誰解賞芳馨¶
　　　辰州即事書分司壁¶
羣山聳秀水流清卧虎奔蛇遶郡城况是車書同盛世¶