重擕琴劍出松蘿客裏風塵兩嵗過水木有懐源本共¶
聲音無異笑言多停雲立馬瞻閩嶠載月移舟向潞河¶
别恨客中情轉惡不禁揮袂聼離歌¶
　　　寄方夀卿¶
帝城平日坐春風滿室芝蘭嗅味同多病逺聞移帶孔¶
索居還憶走詩筒隴頭望斷梅花老海上歸初茘子紅¶
萬里相思何處所舉頭明月共秋空¶
　　　送丁孔志隂陽¶