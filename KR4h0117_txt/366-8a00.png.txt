下有中山雙白兎清隂散作秋滿林咫尺髙堂起煙霧¶
丹桂吹香野菊黄玉葉金枝亂無數迢迢錦水泛蒼鳬¶
漠漠青天飛雪鷺人間畫手非不多自是王孫得真趣¶
浮玉山人列仙侶雅與王孫同出處妙畫題來字字真¶
兵後収蔵乃竒遇宣和遺譜世莫傳艮岳荒凉風景暮¶
眼中人事已非前畫裏山川尚如故老我披圖一愴然¶
落日長歌弔南渡¶
　　　蓬萊山人為鄒得中作¶