　　　題洛中第宅¶
水木誰家宅門髙占地寛懸魚挂青甃行馬䕶朱欄春¶
榭籠煙暖秋庭鏁月寒松膠粘琥珀筠粉撲琅玕試問¶
池臺主多為將相官終身不曾到惟展宅圖看¶
　　　和微之春日投簡陽明洞天排律¶
青陽行己半白日坐將徂越國强仍大稽城髙且孤利¶
饒鹽煮海名勝水澄湖牛斗天垂象台明地展圖環竒¶
填市井佳麗溢闉闍句踐遺風霸西施舊俗姝船頭龍¶