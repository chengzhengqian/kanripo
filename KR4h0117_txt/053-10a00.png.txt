　　　題凌雲寺¶
春江古寺遶滄波石磴盤空鳥道過百丈金身開翠壁¶
萬龕燈熖隔煙蘿雲生客到侵衣濕花落僧禪覆地多¶
不與方袍同結社下歸塵世竟如何¶
　　　酬張芬赦後見贈¶
紫鳳朝銜五色書陽春忽布網羅除已將心變寒灰後¶
豈料光生腐草餘建水風煙催客泪杜陵花竹夢郊居¶
勞君故有詩人贈欲報瓊瑶恨不如¶