太野始嚴凝雲天曉色澄樹寒稀宿鳥山迥少來僧背¶
日收窻雪開爐釋硯氷忽然歸故國孤想寓西陵¶
　　　送耿山人歸湖南¶
南行隨老僧舊業一池菱兩鬢已垂雪五湖歸挂罾夜¶
濤鳴柵鎖寒葦露船燈此去應無事却來期未能¶
　　　柏巖禪師¶
野寺絶依念空山曾徧行老來披衲重病起讀經生乞¶
食嫌村逺尋溪愛路平多年柏巖住不識柏巖名¶