遊子雖惜别一去何時見飛鳥時戀巢萬里亦何逺妾¶
願化為霜日日下河梁若能侵鬢色先染薄情郎¶
　　　衛鶴臺¶
築臺非為賢獨聚乗軒鶴六馬不能馭九臯欲何託一¶
旦敵兵來萬民同隕濩如何警露禽不似銜環雀微物¶
倘悞人衆類皆成惡至今臺基上飛鳥不至泊¶
　　　馬嵬坡¶
一從殺貴妃春來花無意此地縱千年土香猶自異寵¶