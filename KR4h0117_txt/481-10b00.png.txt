歸驂悵何適遲回陵路東還循白石逕遥下翠微宫冉¶
冉開松霧飄飄墮澗風今宵有佳興明月萬山中¶
　　　金山¶
寺擁金山古江流碧海深千年此形勝詞客幾登臨波¶
浪浮香閣魚龍聽梵音晨風渡舟楫真有濟川心¶
　　　少傅靳公歸丹徒¶
黄閣絲綸貴東山水石情留侯終謝病疏傅早辭榮江¶
寺移舟近城居種竹清揮金㑹隣曲舉酒話昇平¶