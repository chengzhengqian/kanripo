浩歌一曲天茫茫¶
　　　挽棠溪處士肅菴江先生¶
誅茅結屋臨棠溪閉門讀書人未知雄才不復為世用¶
致君有術嗟無時壯志空然成白首獨與棠溪作賔友¶
有酒可酌詩可吟脫落煩羈肯輕受神遊何處招不還¶
西風薤露歌聲殘魂去棠溪溪月白魂返棠溪溪水寒¶
廿年葬骨黄甘道隴樹淒迷多宿草青雲不負舊衣冠¶
白面孤兒致身早我歌為君重慘神古來豪傑多沉淪¶