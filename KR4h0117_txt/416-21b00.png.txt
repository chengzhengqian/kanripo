銅缾早漏春消息欲取寒香入酒杯¶
　　　贈仲山¶
東風漠漠動江蘺夾浦橋邊二月時花外小車來每早¶
竹西髙閣臥偏遲山横爽氣閒支笏座按新腔自補詞¶
聞有還丹須乞與市中誰者是安期¶
　　　與宜興邵天錫小飲象鼻嶺¶
漠漠輕隂雨復晴晴時還不廢郊行困依石几嵐侵座¶
醉吸湖波灔入觥小圃芳畦春事動落霞孤鶩暮山横¶