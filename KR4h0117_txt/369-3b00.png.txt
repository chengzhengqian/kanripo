　　　門有車馬客行¶
門有車馬客駕言来故里念子久不歸契濶近一紀主¶
人延客坐悲泣不得語移時敘寒暄始復相爾汝借問¶
邦族間親知今有幾一一聴客言大非疇昔比壯者死¶
行役老者半為鬼前年困征徭十户九凍餒去年坐買¶
辦往往粥妻子上司急誅求鞭撻不少止貪吏寡仁恕¶
浚削至腦髓言罷各掩泣張燈具雞黍觴行四三酌深¶
竹暎寒雨平明客登途愁緒誰為理¶