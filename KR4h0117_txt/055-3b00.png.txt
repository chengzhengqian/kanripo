蒼崖抱寒泉淪照涸金碧潛鱗孕明晦山靈閟幽賾前¶
峰何其詭萬變窮日夕松老風易悲山秋雲更白故人¶
邑中吏五里仙霧隔美質簡瓊瑶英聲作金石煩君竟¶
相問問我此何適我因贊時理書寄西飛翮哲匠熙百¶
工日月被光澤大國本多士荆岑無遺璧髙網彌八紘¶
皇圖明四闢羣才既兼暢顧我在草澤貴無身外名賤¶
有區中役忽忽百齡内殷殷千慮迫人生巳如寄在寄¶
復為客舊國不得歸風塵滿阡陌¶