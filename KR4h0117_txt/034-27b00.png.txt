柱史迴清憲謫居臨漢川遲君千里駕方外賞雲泉路¶
斷因春水山深由暝煙湘江見游女寄摘一枝蓮¶
　　　張谷田舍¶
縣官清且儉深谷有人家一徑入寒竹小橋穿野花碓¶
喧春澗滿梯倚緑桑斜自説年來稔前村酒可賖¶
　　　藍上芳茨期王維補闕¶
山中人不見雲去夕陽過淺瀨寒魚少藂蘭秋蝶多老¶
年疎世事幽性樂天和酒熟思才子谿頭望玉珂¶