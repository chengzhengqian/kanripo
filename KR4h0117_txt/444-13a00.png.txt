　　　疎花待月圖為王宗式題¶
隂雲蔽天天作雪朔風捲地地欲裂園林百卉盡凋零¶
惟有梅花逞孤絶根盤大地老如龍柯飽風霜勁于鐵¶
南枝向暖先漏春北枝禁寒猶待月月光未出花未開¶
月與梅花暗相結花神問月何遲遲月道隂雲久蔽之¶
雲開月出花始放月照花神光陸離暗香飄拂天風度¶
疎影横斜暎忩戸對月看花酌鉅觴他日尋盟不相負¶
　　　牧羊圖¶