弭棹東溪步尋詩北固遊大江空有月多景已無樓秋¶
草埋香積黄蘆覆故洲不堪南入望吳晉兩荒丘¶
　　　對酒口占¶
把盞臨窻樹驚心葉半黄有愁消臘醑無計避秋霜浮¶
世蝸粘殻勞生蟻戰塲生涯從爛醉拂石卧殘陽¶
　　　奉和泉翁邵尚書㸃易臺二首¶
繡嶺縈廻抱此臺風雲長為䕶崔巍侵衣月白疎松漏¶
洗硯泉香古澗來尼父象文隨化著羲皇爻畫自心開¶