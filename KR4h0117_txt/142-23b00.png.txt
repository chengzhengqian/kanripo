　　　送沈康知常州¶
作客蘭陵迹已陳為傳謠俗記州民溝塍半廢田疇薄¶
厨傳相仍市井貧常恐勞人輕白屋忽逢佳士得朱輪¶
慇懃話此還惆悵最憶荆溪兩岸春¶
　　　太湖恬亭¶
檻臨溪上綠陰圍溪岸髙低入翠微日落斷橋人獨往¶
水涵幽樹鳥相依清遊始覺心無累静處誰知世有機¶
更待夜深同徙倚秋風斜月釣船歸¶