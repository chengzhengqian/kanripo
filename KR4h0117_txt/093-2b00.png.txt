九霄無詔下何事近清塵宅帶松蘿僻日惟猿鳥親吟¶
髙仙掌月期有洞庭人莫問烟霞句懸知見岳神¶
　　　寄漢上友人¶
襄漢多清景東遊已不能蒹葭照流水風雨撲孤燈獻¶
賦聞新雁思山見去僧知君北來日惆悵亦難勝¶
　　　秋辭江南¶
灞陵橋上路難負一年期積雨鴻來夜重江客去時勞¶
生多故疾漸老少新知惆悵都堂内無門雪滯遺¶