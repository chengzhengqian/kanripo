璧水瑩寒波殘光掛霜月驪歌巳在門趣裝候晨發歸¶
心迢遞向樵川東笑揚帆意豁然日下綵衣辭禁闕江¶
頭晴雪醉離筵慈親白髪暌違久此去登堂問安否華¶
黍笙歌眉夀章屠蘇盃酌新年酒堂上春風笑語喧訊¶
兒燈火㡬寒温錦囊詩句憐心苦綘帳家聲喜業存以¶
兹却負青雲器擬把箕裘致身貴捧檄方知毛掾賢承¶
顔詎識歐生志蚤晚司成待薦書交逰復此嘆離居丹¶
青遥贈橋門别期爾西還早秣車¶