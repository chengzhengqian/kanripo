撥棹西還逐歸興柯山雲散晩峯青苕溪水落寒潭净¶
到家正值黄花開摧柑擊蠏羅尊罍霞觴滿注為親夀¶
華堂頓覺移蓬萊人生百歲貴行樂何必拘拘戀名爵¶
由來宦海多風波伊孰如君獨先覺我來托交雖未深¶
多君意氣如南金欲知去住两相憶明月一天千里心¶
　　　題九鷥圖¶
江南五月薫風起爛熳荷花映湖水翩翩屬玉胡為來¶
結隊連拳艷香裏縞衣鶴鶴明秋霜高飛逺舉參翺翔¶