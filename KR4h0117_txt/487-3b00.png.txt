錢塘西湖天下竒浮光萬頃澄琉璃仙宫佛刹湧金翠¶
簫鼓之聲聞四時六龍扶日消春霧畫船撑過茅家埠¶
吳姬䨇唱遏雲歌驚散鴛鴦與鴈鷺水亭入夏薰風来¶
鏡裏荷花髙下開蔗漿酪粉出氷椀對花一飲三百杯¶
梧桐葉脱屬秋至籃轝尋僧靈隠寺深洞老猿呼不應¶
和得賔王舊詩句𤣥㝠剪水落九天孤山突若銀螺然¶
玉驄駝醉探春去紅椒已破踈籬邊戴進胸中有丘壑¶
揮灑新圖使人愕羊腸路口樹陰陰鴨嘴灘頭沙漠漠¶