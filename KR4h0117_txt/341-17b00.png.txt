一朝寵洽傾城色内庭笑看金錢擲春心流蕩不自禁¶
重賜錦纒娱虢國漁陽萬騎搖腥風鼓鼙動地旌旗紅¶
竄身始悟胡兒叛灑淚空懐子夀忠嗣皇乗危御宸極¶
劒閣青騾望中隔邊烽未息九廟墟木雞忍從良娣奕¶
後來繼體多昏㝠羣奸竊柄何縱横天門壅隔深萬里¶
銷兵假瑞誣昇平長垣盗起如䗬午回首宫垣塞蓁莽¶
紇干凍雀歎無棲仙李春風竟誰主從知世運有推移¶
危亡殄滅良足悲姬周徳澤殊深逺亦有詞人詠黍離¶