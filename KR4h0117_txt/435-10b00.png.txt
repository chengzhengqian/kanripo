江天遥識少微星閒閱乾坤八十齡髙咏直追陶栗里¶
幽居還傍晉蘭亭名知郡守非干謁誼重鄉閭足典型¶
何事夀筵光彩異新看雛鳳下青㝠¶
　　　送郭魯瞻復除濬縣¶
關下銅符喜再分行旌遥指濬川雲棘鸞不獨仇亭長¶
竹馬還同郭使君百里桑麻随雨化萬家弦誦傍城聞¶
只今當佇知循吏驄馬行看夐出羣¶
　　　和克温寒夜獨坐¶