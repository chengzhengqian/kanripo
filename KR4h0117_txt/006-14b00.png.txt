　　　觀朝雨¶
朔風吹飛雨蕭條江上來既灑百祥觀復集九成臺空¶
濛如薄霧散漫似輕埃平明振衣坐重門猶未開耳目¶
蹔無擾懷古信悠哉戢翼希驤首乘流畏曝鰓動息無¶
兼遂岐路多徘徊方同戰勝者去剪北山萊¶
　　　宣城郡内登望¶
借問下車日匪直望舒圓寒城一以眺平楚正蒼然山¶
積陵陽阻溪流春榖泉威紆距遥甸巉嵒帶遠天切切¶