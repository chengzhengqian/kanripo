歩履上東城秋風晩更清亂雲隨日下荒草過堤平野¶
逈寛凝佇詩成促後生何當常似此慰我病中情¶
　　　游北觀¶
扶杖古城荒飄然意可傷道宫烟鎖樹農舍雨頽墻捕¶
吏翻疑冦平人却笑狂長吁空仰首天際正蒼蒼¶
　　　和吳行甫雨雹韻¶
青山偃蹇與世疎只將秀色供吾徒知君如我有山癖¶
深探逺討吾不如金燈峰山詩千首掛鏡䑓前一杯酒¶