緑樹逶迤轉衆流白雲合沓開層嶂萬里寧論戰伐功¶
百年宛見升平象憶昨冦盗日横行中原白骨哀蒼生¶
擕男抱女路斷絶痛哭不見天邊城漁奔樵竄學士徙¶
縱有隴畆無人耕至尊九重憂旰食命公殺賊賊始平¶
近郊無復戎馬迹比屋仍傳鷄犬聲彭公壯年心許國¶
何况此身際日月二載驅馳掃漢南一時談笑清河北¶
岀閫三分大將旗來朝獨擁諸軍節樂土重開白日光¶
普天不動黄塵色即今西戎忽復驕朝廷親遣霍嫖姚¶