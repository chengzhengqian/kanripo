逺懐東都士登彼北邙岑悵然望京洛五噫發哀吟悠¶
悠千載下誰識古人心¶
　　　門有車馬客¶
門有車馬客駕言發西京備諳興廢事具識治亂情天¶
子既神武儲君復神明鐘鳴啓雙闕王侯方雁行要途¶
無貴戚密地有寒英懐柔建六典戡强用五兵西伐踰¶
葱嶺東征際滄溟北盼讋沙漠南顧定儋瓊金圖啓天¶
秘銀甕發地靈八表既蕩一九有悉來庭鄙人值陽九¶