遥知三逕長荒苔解組東歸亦快哉津㟁紛紛羣吏去¶
船頭衮衮好山來平時佳客應相過勝日清樽想屢開¶
若許詩篇數還往直須追挽古風回¶
　　　和陸放翁¶
午庭風雨撼高槐一洗城頭十丈埃老子坐閒尋句好¶
故人門外寄詩來勁鋒久服穿楊妙鈍思深慚擊鉢催¶
清佩左符君未可要聽吟思發春雷¶
　　　寄汪尚書¶