　　　咸陽晚眺¶
渭水東流落日西咸陽秋色望中迷荒煙古渡人稀到¶
衰栁空城馬自嘶覇業已消三月火㫁碑猶載數行題¶
東門牽犬人何在空見年年碧草齊¶
　　　襄陽懐古¶
疋馬南歸望故城半林殘雨夕陽明雲邊岫接秦山色¶
樹裏河流漢水聲墮淚有碑苔色古攔街無曲酒旗横¶
那堪回首成陳迹笳鼓西風愴客情¶