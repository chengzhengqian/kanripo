江南江北幾寒暑翠華猶在囊泉中一曲梁州淚如雨¶
長史長史聽我語從来藝絶多失所羅君贈君兩首詩¶
半是悲君半自悲¶
　　　古離别¶
紫鸞黄鵠雖别離一舉千里何難追猶聞啼風與呌月¶
流連斷續令人悲賦情更有深繾綣碧甃千尋尚為淺¶
蟾蜍正向清夜流蛺蝶須教墮絲罥莫道斷絲不可續¶
丹穴鳯凰膠不逺莫道流水不迴波海上兩潮長自返¶