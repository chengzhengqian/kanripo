俯視羣山小方知岱嶽尊峯高礙星斗勢逺壓乾坤疊¶
嶂紛開闔浮嵐互吐吞彤霞横御帳碧落近天門絶壁¶
唐銘在穹碑漢刻昬石屏當道擁雷瀑下雲翻禋祀時¶
方啓明堂跡尚存登封七十二我欲問軒轅¶
　　　過賈誼宅¶
少年流落到湘濆當世何人更惜君身類楚囚非達者¶
書陳漢室但遺文空林落葉分秋靄廢井寒蕪映夕曛¶
欲弔忠魂無覓處嶺猿回首不堪聞¶