　　　韓尚書貫道惠詩寄謝¶
歸時疏草蹇驢駞鞲脱長空一鳥過忠鯁巳收金匱史¶
襟期多付錦囊歌身雖去闕時瞻象書罷將人不換鵝¶
撫巻夕陽翹首處羅雲千丈碧嵯峨¶
　　　十月朔時和姪遺應時菊二本¶
冉冉秋英照酒巵寂寥三徑慰相思黄金殿逺色仍近¶
緑野堂深香自隨巳别登臨來隔月不知題品自何時¶
案頭菊譜名無數猶是重陽第一枝¶