行藏元與道相闗知止年來合退閒剰得一官惟白髮¶
歸來三徑有青山已忘世事風塵外不愧吾心俯仰間¶
昨夜子陵祠下過江風吹雨浄衰顔¶
　　　東溪小隠¶
清溪東畔隠君家幽事人将擬浣沙垂栁䕃牆縁㟁曲¶
短莎分逕入門斜春風漫意隨吟杖秋水乘閒放釣槎¶
了却百年終隠計更無飛夢到東華¶
　　　生日用舊韻¶