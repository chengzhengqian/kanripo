　　　限韻贈黄子¶
禁垣春日紫煙重子昔為雲我作龍有酒每邀東省月¶
退朝曽對掖門松十年放逐同梁苑中夜悲歌泣孝宗¶
老體幸強黄犢健栁吟花醉莫辭從¶
　　　再期王左史不至¶
地散官拘此亦稀草堂重約忍偏違元期芍藥枝枝賞¶
忽復葵榴片片飛諸客酒停時望斾孤城日落尚留扉¶
人生樂事眞能幾野立蒼雲又白衣¶