　　　登祝融峯喜霽¶
仰止扶藜鬢髪蒼恰當風雨暗三湘為誰一闢天無際¶
及我重来日未央江過數州多曲折山縁長畆半青黄¶
老僧耐得從頭問問到呉門竟渺茫¶
　　　和沈帥持要張漕季長韻¶
欲杭一葦近聲光恨不先期燕子涼舊學甘盤聊此日¶
倦遊司馬尚他鄉别從滄海山横斗来自岷峨水濫觴¶
不謂偶成三楚客得為蘭杜附諸香¶