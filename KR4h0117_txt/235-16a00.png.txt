居人至老不相識瀛洲仙客知仙路㸃染丹青寄輕素¶
何處有山如此圖移家欲向山中住¶
　　　春寒¶
夜雨鳴髙枕春寒入敝袍時光自花柳吾意豈蓬蒿失¶
色黄金盡知音白雪髙山林隱未得空覺此生勞¶
　　　雪後同子俊遊何山次韻¶
同是清閒客俱為放浪遊晴山依雪壮野水帯氷流風¶
急松杉亂秊登薺麥收生涯雖未老吾欲覔莵裘¶