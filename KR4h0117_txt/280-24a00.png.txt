玉堂松檜帶晨霞遥望宸嚴共拜嘉逢掖諸生袍立鵠¶
未央清問墨翻鴉扶揺九萬風斯下禮樂三千日未斜¶
從此君王識名姓烟波慚愧舊漁家¶
　　　奉㫖降香天妃謝翰林諸公贈詩¶
皇帝甘泉受計時寶奩親授走冰夷今晨朝省張騫出¶
後夜天文李郃知雲繞勾吳分貝闕春生䇦蕩下龍墀¶
深慚禮樂光華外剩得曹劉祖道詩¶
　　　舶上謡送馬庸以畨貨事奉使閩浙¶