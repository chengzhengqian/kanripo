三面接漁樵前門向郡橋岸沙崩橘樹山逕入茶苗夜¶
擁軍煙合春浮妓舸邀此心無與醉花景莫相饒¶
　　　三學山開照寺¶
盡室徧相將中方上下方夜聲枏樹逺春氣柏林香聖¶
迹留嵓險靈燈出混茫何因將恵劍割愛事空王¶
　　　嘉泰驛¶
盡室可招魂蠻餘出蜀門雹涼隨雨氣江熱傍山根蠶¶
月繰絲路農時碌碡村干將磨欲盡無位可酬恩¶