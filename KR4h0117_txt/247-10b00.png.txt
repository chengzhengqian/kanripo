趂潮深入港風急水西流沙潤輕沾屐橋低欲碍舟孤¶
花餘晩艶芳草亂春愁沙鳥應相笑衰年尚逺遊¶
　　　吳中五日追念故友李時中李欽嗣有感而作¶
夢繞南崗北嶺雲一杯無計洒松筠世間我豈長貧者¶
地下君為不死人夜雨自荒張祜宅秋風誰鄣庾公塵¶
于今友道俱凋䘮落日江湖淚滿巾¶
　　　八月十六日送張仲舉至秦郵驛是夕邵文卿¶
　　　　置酒雲峯望月¶