　　　舟經白馬湖¶
湖光百里接長天白馬遥看寶應連斜照紅收歸鳥外¶
逺山青抹斷鷗前漁翁鼓枻空中去賈客推篷鏡裏眠¶
三島蓬萊疑咫尺乘流便欲訪羣仙¶
　　　潮州謁昌黎祠¶
藍闗匹馬雪漫漫追憶當年事可歎瘴嶺鳳來天有意¶
惡溪鱷去水無瀾廟庭自昔曾封伯山木于今尚姓韓¶
往往有功多立祀如公遺愛久應難¶