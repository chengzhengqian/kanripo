老僧入定不出門隱隱鐘聲度林杪小橋流水深復深¶
雲䕶碧榦團清隂䇿蹇杖藜誰氏子青天破㡌隨瑶琴¶
石徑縈紆少車馬草堂中有讀書者說秦有術陋蘇張¶
相漢何能追董賈兩翁坐對話同心十載歸來卧朝簪¶
南薰拂拂披滿座水花弄影浮衣襟獲麟細談傷國史¶
日午酣歌猶未已遥空雨歇斷虹明列岫層層獻青紫¶
片帆何處送小舟乗風載酒逐江流山中有約掃苔石¶
一飲共洗千古愁相逢傾葢渾如故杯酒論情寧論數¶