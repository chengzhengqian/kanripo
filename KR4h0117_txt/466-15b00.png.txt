　　　宿高良山和趙栗夫提學韻¶
一徑紆迴萬竹深招提隠隠獨追尋溪山是處供青眼¶
猿鶴他年識素心巖陡樹枝常倒下簷虚峰勢只平臨¶
客途荏苒春將暮坐對鶯花憶故林¶
　　　寓建寧玉清觀次楊恒叔太僕韻¶
忩懸石溜徑浮沙洞裏神仙别有家𤣥圃開雲深種玉¶
丹厓向日更移花天垂碧野千峰遶路隔紅塵一水賒¶
昨夜殷雷送山雨半溪新漲浸紅霞¶