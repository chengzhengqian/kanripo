屬國征戍久離居陽關音信絶能疎願得魯連飛一箭¶
特寄思歸燕將書渡遼本自有將軍寒風蕭蕭生水紋¶
妾驚甘泉足烽火君訝漁陽少陣雲自從將軍出細柳¶
蕩子空牀難獨守盤龍明鏡餉秦嘉辟惡生香寄韓壽¶
春分燕來能幾日二月蠶眠不復乆洛陽遊絲百丈連¶
黄河春氷千片穿桃花顔色好如馬榆莢新開巧似錢¶
蒲桃一杯千日醉無事九轉學神仙定取金丹作幾服¶
能令華表得千年¶