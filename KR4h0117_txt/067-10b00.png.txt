　　　秋懷奉寄朱補闕¶
上苑繁霜降騷人起恨初白雲深陋巷衰草遍閒居暮¶
色秋煙重寒聲牖葉虗潘生秋思苦陶令世情踈已製¶
歸田賦猶陳諫獵書不知青瑣客投分竟何如¶
　　　送崔判官使太原¶
勞君車馬此逡巡我與劉君本世親兩地山河分節制¶
十年京洛共風塵笙歌幾處胡天月羅綺長留蜀國春¶
報主末由須盡敵煙塵萬里寶刀新¶