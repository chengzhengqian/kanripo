明日曉晴須出郭葛衣藤杖一時輕¶
　　　糝徑楊花¶
漠漠楊花帶逺天舞如輕雪糝如氊徑當僻處隨人到¶
春向多時着意偏地濕似沾前夜雨日斜猶颺隔溪煙¶
春光到此真須惜莫愛牀頭沽酒錢¶
　　　經廢道院¶
偶從樵客看棋回囘首仙宫跡已頺嵗久荒碑横蔓草¶
日長飢鶴啄蒼苔空聞河上仙翁去不見山隂内史来¶