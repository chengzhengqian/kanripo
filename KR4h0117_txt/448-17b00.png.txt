雪山天地外經夏雪難消氣冷三城戌光通萬里橋誰¶
言州不好汝去路寧遥縱使胡笳夕猶能夢入朝¶
　　　送趙訓學滿歸¶
六旬千里客九載一氊歸路逺琴書重官貧妻子飢塞¶
雲迎老鬢河色戀征衣㑹有秋行伴關山新雁飛¶
　　　郊居柬竹溪子¶
當春弄杯醆花落恨紛紛重來日復幾飛葉滿秋雲寒¶
流下雁影古戍噪鴉羣殘菊猶堪把長謡獨憶君¶