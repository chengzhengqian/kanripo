沙明淺渚白鳥下酒盡落日青山孤丈夫有淚不須灑¶
去客挂㠶君上馬悠悠囘首各東西惟見西溪捕魚者¶
閩關一片月太行一片雲雁書逺寄隔山嶽雲飛月明¶
多憶君¶
　　　送友人之金陵¶
陳郎買舟上金陵寒江水落風浪小飛㠶逺挂蔣山青¶
空城畫角秦淮曉白門酒美共濃城吳姬喚客客不行¶
樓中子弟盡少年玉奴行酒吹鸞笙陳郎不聽黄金縷¶