九陌無塵上玉樓光借鹽盆雄獸勢浪平銀海伏鰲頭¶
豐穰有瑞壺觴合莫遣詩遲太白浮¶
　　　和桂翁寄王九潭編修¶
玉笋仙班久虚寂松喬故戀薌溪山滄江又見木葉下¶
塵世獨憐秋鶴閒已向層霄瞻鵠舉況逢晴日遶龍顔¶
人生有才終自遇何必翠微長掩闗¶
　　　送潘憲伯入蜀¶
相見京華感興長菊花鴻影又離觴乍歸黔粤如新客¶