神斧何年鑿南山片石盤玉藏僊笥古翠落縣門寒老¶
木天邊痩歸雲雨外殘市塵吹不到朝夕静相看¶
　　　鄭宗仁會宿山中¶
挑燈懐舊夢移席近春泉共話忽深夜相看非少年斗¶
埀天末樹燐出雨餘田亦有茅簷下飯牛人未眠¶
　　　桐角¶
田家無律呂聲寄始華桐碧巻春風老清吹野水空客¶
心寒食後牛背夕陽中不惹林花恨年年送落紅¶