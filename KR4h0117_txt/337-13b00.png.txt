江吞羅刹限全吳黄金謾鑄功臣像紅袖終墮霸國圖¶
不為千年獨悲愴眼前人事幾樗蒲¶
　　　題二姝撫嬰圖¶
休識流黄罷養蠶桃根桃葉並清酣龍綃却暑肌香膩¶
蟬翼凌風髩影鬖常恨畵中題荳蔲誰教窗下種宜男¶
螽斯合備房中樂見説如今化已覃¶
　　　阿那瓌¶
夜雪沒氊城聞箛三兩聲漫山是獵火照著漢家營¶