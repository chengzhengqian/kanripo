夜潮氣白楚樹晴烏早酒闌起推篷落月在西島¶
　　　明妃曲¶
逝水無囘波去箭無反筈十載昭陽春萬里龍荒月風¶
沙滿宫衣慘淡餘香歇哀絃濕絲淚淚盡絲亦絶寄語¶
漢飛將此計誠太拙蛾睂豈長好不久為枯骨¶
　　　贈雷紫崖髙士曽築室于華山¶
紫崖髙人頭欲雪神清貌古髯過膝秃蛟入硯生雲煙¶
叱咤風雷鬼神泣清宵幽夢囘瑤壇鼎中龍虎催九還¶