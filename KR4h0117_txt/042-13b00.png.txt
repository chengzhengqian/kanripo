萬里使妾衣帶寛¶
　　　燕歌行¶
國之重鎮惟幽都東威九夷北制胡五軍精卒三十萬¶
百戰百勝擒單于前臨滹沱後易水崇山沃野亘千里¶
昔時燕山重賢士黄金築臺從隗始倐忽興亡空薊丘¶
漢家又以封王侯蕭條魏晋為横流鮮卑竊據朝五州¶
我唐區夏餘十紀軍容武備赫萬祀彤弓黄鉞授元帥¶
懇耕大漠為内地季秋膠折邊草腓治兵羽獵因出師¶