白璧規心學明月珊瑚映面作風花帝王見賞不見忘提¶
攜把握登建章掩抑摧藏張女彈殷勤促柱楚明光年¶
年月月對君子遥遥夜夜宿未央未央綵女棄鳴箎争¶
先拂拭生光儀茱茰錦衣玉作匣安念昔日枯樹枝不¶
學衡山南嶺桂至今千載猶未知¶
青瑣門外安石榴連枝接葉夾御溝金墉城西合歡樹¶
垂條照綵拂鳳樓遊俠少年游上路傾心傾倒想戀慕¶
摩頂至足買片言開胸瀝膽取一顧自言家在趙邯鄲¶