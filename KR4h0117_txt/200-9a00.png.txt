峩弁千峰倚天碧上有脩筠材可篴月明三弄面巉巗¶
驚起哀猿啼峭壁兒童斵石攢青瑶寒林蕭蕭吹堕樵¶
坐令結習落幽夢芒鞵竹杖歸路遥覺來隻影徒相守¶
哦子清詩筆如口眼中何必小玲瓏仿像九疑當戸牗¶
神丹已失大江漘誰與安期追後塵分天隔日不可到¶
使我目斷蒼梧雲¶
　　　劉行簡見借詩稿以長句歸之¶
文章偏忌聲名早富貴政須門第好了知二物不相關¶