碧梧含風夏夜清林塘五月初飛螢翠屏玉簟起凉思¶
一㸃秋心從此生方池水深溪雨積上下輝輝亂凝碧¶
幸因簾捲到華堂不畏人驚拂瑶席漢宫千門連萬户¶
夜夜螢煌暗中度光流太液池中波影落金盤月中露¶
銀闕蒼蒼玉漏遲年年為爾足愁思長門怨妾不成寐¶
團扇美人還賦詩避暑風廊人語笑欄下撲來扇羅小¶
已投幽室自分明更伴殘星碧天曉君不見連昌宫殿¶
洛陽西破瓦頽垣今古悲荒榛腐草無人跡只有秋來¶