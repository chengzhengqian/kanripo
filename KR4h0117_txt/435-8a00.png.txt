窓前徹夜似䖝號屏翳馳驅不憚勞逺道慈烏飛欲盡¶
上林瓊樹簇偏髙春来喜見滋羣動老去愁聞㸃二毛¶
何處仙郎歌郢曲逼人清氣壓秋濤¶
　　　再次韻克温雪假山兼謝留飲¶
属爾家僮凍莫號為山因雪未為勞上天賜予從来厚¶
平地功夫積漸髙對賞不須康樂屐徧題何惜管城毛¶
昨宵北海開樽處笑挹瓊華泛翠濤¶
　　　其二¶