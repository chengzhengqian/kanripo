乍辭雲署泊輕艘山村象踏桄榔葉海外人收翡翠毛¶
名宦兩成歸舊隠徧尋親友興何饒¶
　　　送宇文虞¶
此别欲何往未言歸故林行車新嵗近落日亂山深野¶
店寒無客風窠動有禽濳知經目事大半是愁吟¶
　　　登甘露寺¶
盤江上幾層峭壁半垂藤殿鎖南朝像龕禪外國僧海¶
濤舂砌檻山雨灑窗燈日暮疎鐘起聲聲徹廣陵¶