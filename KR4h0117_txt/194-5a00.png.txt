十年前有約今却在城居羡爾能携子深山自結廬引¶
泉移㟁石栽藥就園蔬見説髙林外樵人聽讀書¶
　　　訪僧居¶
客至無他事房門不厭敲好山元帶郭損屋旋鋪茅靜¶
砌生靈藥髙林出逺郊水禽多不見春暖漸營巢¶
　　　永州寄翁靈舒¶
古郡百蠻邉蒼梧九㸃煙去家疑萬里歸計在明年風¶
順眠聽角樓髙望見船筠州當道半長得秀詩篇¶