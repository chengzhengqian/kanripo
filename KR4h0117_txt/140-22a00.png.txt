三峽倚岧嶤同遷地最遥物華雖可愛鄉思獨無聊江¶
水流清嶂猿聲在碧霄野篁抽夏笋叢橘長春條未臘¶
梅先發經霜葉不凋江雲愁蔽日山霧晦連朝斫谷爭¶
收漆梯林鬬摘椒巴賨船賈集蠻市酒旗招時節同荆¶
俗民風載楚謡俚歌成調笑摖鬼聚喧囂得罪宜投裔¶
包羞分折腰光隂催晏嵗牢落惨驚飈白髪新年出朱¶
顔異域銷縣樓朝見虎官舍夜聞鴞寄信無秋雁思歸¶
望斗杓須知千里夢長繞洛州橋¶