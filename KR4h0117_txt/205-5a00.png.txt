平地變丘壑安排若自然爲山移白石鑿沼貯清泉栗¶
里有松竹蘭亭無管絃軒裳非我事在野不妨賢¶
舍外有餘池登臨作此亭心如喬木古眼共逺山青社¶
酒誰同醉村歌自可聽有時來夜坐收拾讀書螢¶
　　　桐廬舟中¶
吳山青未了桐江緑相迎扁舟問何之往訪嚴子陵高¶
風凛千古卧蹴萬乗主富貴直浮雲羊裘釣煙雨¶
　　　江南新體¶