神京極高寒幽居了晨夜雷風無時發零雨每飄灑炎¶
光不到地蕭爽度長夏大化漠無宰豈必事陶冶揚雄¶
不曉事守道栖栖者𤣥經百無徵白髪謾盈把¶
　　　至治壬戌八月十五日榆林對月¶
日落次榆林東望待月出大星何煜煜芒角在昴畢草¶
樹風不起蛩蜩絶啁唧天高露如霜客子衣盡白羸驂¶
齕餘棧嫠婦泣幽室行吟毛骨寒坐見星河没驛人告¶
晨征曈曈曉光發¶