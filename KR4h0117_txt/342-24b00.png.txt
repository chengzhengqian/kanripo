苦深意在生民不在琴九疑雲冷世已逺人人爭欲聞¶
其音祇今重華御八極每彈五絃長嘆息南風長養百¶
餘年黒髪蚩蚩豈能識我持此歌送使君生民乆待南¶
風薰承宣政是君所職願早流播人間聞¶
　　　題吴越兩山亭¶
新亭卓絶倚雲端兩㟁青山繞畵欄衆岫西來馳萬馬¶
數峰東去跨羣鸞海門帆影煙中見江樹秋容雨後看¶
千古興亡無限事邉城又聴角聲寒¶