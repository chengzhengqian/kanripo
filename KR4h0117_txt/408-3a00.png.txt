　　　送陳公甫膺聘之京¶
勢利不我惕貧賤不我戚委曲義理途飄然若無迹問¶
我今行藏而我亦未識扁舟渉江湖皓歌秋月白¶
　　　夢奚元啟¶
曲江池畔龍化魚明光宫前重獻書丈夫意氣薄霄漢¶
徤翮不受樊籠拘歸來吳門領烟月三尺劒光飛列缺¶
不容匣底繡紫苔要封塞外天驕血我曽曵裾趨後塵¶
壺觴瓢墨時相親荆卿臺前雪没脛狂遊不惜肌膚皴¶