居人九月著絺衣酒旗臨江開竹屋當壚小姫能楚曲¶
蜻蜓船尾旋囘風今夕停船酒家宿¶
　　　題蘇名逺畵竹圖¶
蘇郎寫竹如寫帖珊瑚為枝篆籕葉寒梢不及三尺長¶
遠勢直與青㝠接青㝠不辨西與東雲光竹色俱空濛¶
飛亷排山振鸑鷟霹靂迸火驚蛟龍竒捜寧獨竹色老¶
竹傍有石仍更好想其落筆當酒酣人間屏幛愁絶倒¶
近時呉興趙子昻最能寫竹窮青蒼蘇郎晩出繼芳躅¶