清時自信功名早擊楫何須羨祖生¶
　　　洛陽懐古¶
春風弔古洛城邊一望川原思渺然緑野堂堙空宿燕¶
洛陽城廢不聞鵑成周故國寒煙外汴宋諸陵夕照前¶
獨有澗邊流水在滄波東去自年年¶
　　　送王修撰謝病歸㑹稽¶
髙步雲衢二十年新恩特許暫歸田文園病渴憐同告¶
親舎承顔羨獨賢客路逈臨吳苑外鄉山遥倚鑑湖邊¶