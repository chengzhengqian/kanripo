石牕燈欲盡松檻月還明就枕渾無睡披衣却出行巖¶
髙泉亂滴林動鳥時驚倐忽山鐘曙喧喧僕馬聲¶
　　　送王郎中之官吉水¶
南望廬陵郡山連五嶺長吾君憐逺俗従事輟名郎移¶
户多無土春蠶不滿筐惟應勞贊畫溪峒況彊梁¶
　　　感故府¶
悒悒復悒悒思君安可及永日在堦前披衣隨風立髙¶
樓暮角斷逺樹寒鴉集惆悵幾行書遺蹤墨猶濕¶