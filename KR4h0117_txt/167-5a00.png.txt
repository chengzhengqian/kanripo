照眼光寒如練白舊聞瀑布垂雲間怳疑銀河堕天關¶
西望香爐不得徃箇中元有小廬山¶
　　　有懐覺範上人¶
道人心與貌俱古哦詩不復效等伍清疑仙掌露華堕¶
新似秋空玉鈎吐要將餘事付風騷已悟元機窺佛祖¶
泐潭老子乳扵莵果在叢林嘯風雨何當埽室祗樹園¶
夜看金盆聽軟語我雖不是龎徳公懶駕柴車入城府¶
公如歸結白蓮社留我山邉一㕓許¶