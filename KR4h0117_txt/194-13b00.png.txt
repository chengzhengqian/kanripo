嵗暮不惜别君行是宦遊江西多野水湖上正髙秋舊¶
友曽過處新題必笑留官閒可尋訪竹逕最深幽¶
　　　秋夕懐趙師秀¶
冷落生愁思衰懐得句稀如何秋夜雨不念故人歸蛩¶
響砌尤靜雲疎月尚微惟憐籬下菊漸次可相依¶
　　　送趙明叔為漳浦宰¶
去年官滿處送子意何如地接泉山近人依大澤居南¶
中繁賦役美政輯田廬公退無他事彈琴更讀書¶