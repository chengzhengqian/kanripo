漢祖髙風百尺臺千年客土生蒿萊無窮人事水東去¶
如故地形山四來江淮猶沸鯨鯢血八十一車枉歸轍¶
白叟逢迎皆故人牢酒歡呼惜將别崤澠迢遙非我鄉¶
死生此地烏能忘酒闌鳴筑動雲物青衿兒曹隨抑揚¶
爾時可無股肱力端思猛士守四方君不聞淮陰就縳¶
何慷慨解道鳥盡良弓藏¶
　　　右歌風臺詞臺在沛縣郭内¶
　　　江南曲¶