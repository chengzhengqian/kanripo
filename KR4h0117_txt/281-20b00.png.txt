風逆湖波湧維舟傍淺沙松山雙石巘茅舍㡬人家霜¶
樹眀丹葉寒蔬長綠芽客鄉今夜月伴我宿蘆花¶
　　　發松山湖¶
朝雨止還作征人去復留輕雲微放日近午始行舟雙¶
島煙波繞重湖晝夜流白鷗飛適意擾擾見渠羞¶
　　　官廨北澗偶步¶
碧澗依山麓蒼松掛野藤泉清見魚泳磴絶少人登龍¶
井苔封甃鳬田草沒塍舊時豐邑屋廢址接丘陵¶