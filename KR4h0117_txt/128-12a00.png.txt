春英無不惜開遲秋菊常懐素景悲慣負晚霜甘索寞¶
忽逢先閏促離披欲移庭檻嫌傷早擬泛賓罍未入時¶
自是寒花當守分一違佳節速人嗤¶
　　　初冬祀墳¶
曉乗輕凜上平岡西欵親塋一舍强帶靄逺峰時隠見¶
半霜殘葉雜青黄来牟渇雨空成隴賓雁衝雲自著行¶
此日初冬嚴祀事只増歔感不夸鄉¶
　　　提舉陳龍圗遷居邢臺¶