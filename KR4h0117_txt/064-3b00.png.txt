　　　題𤣥和師仙藥室¶
山邊蕭寂處石掩浮雲扃遶室㣲有路松煙深㝠㝠入¶
松汲寒水對鶴問仙經石几香未盡水花風欲零何年¶
去華表幾度窮蒼㝠却顧宦遊子眇如霜中螢¶
　　　遊陸先生故巖居¶
獨壑臨萬嶂蒼苔絶行跡仰窺猿挂樹俯對鶴巢石上¶
有一巖屋相傳靈人宅深林無陽暉幽水轉鮮碧拾薪¶
遇遺鼎探空得古籍結念候雲興燒香坐終夕¶