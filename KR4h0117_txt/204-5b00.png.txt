　　　遊西岑遇雨¶
西岑風物秋更嘉杖藜出郭歡無涯深村有酒隔煙渚¶
共乘小艇穿蘆花羅裾綽約越溪女茆舍迫窄吳儂家¶
牀頭新釀喜正熟千金倒甕傾流霞天公妬我一日樂¶
俄然雨脚來如麻醉歸扶路泥没肱冠巾不整頭鬖髿¶
人生貴在適意耳安能局縮身如蝸杖頭有錢即相覔¶
明日更泛仙源槎¶
　　　林知常惠白酒六尊仍示酒法作十韻以謝之¶