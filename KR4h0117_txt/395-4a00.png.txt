乾坤遺此怪今古費多評萬籟自生聴雙鐘誰所名問¶
山元不語叩石竟何情未識孤舟月能窮半夜聲¶
　　　次韻黄世顯戊子元日¶
得嵗頻驚我傳杯欲讓人翻思前日事多愧百年身紫¶
閣醉中曉青山夢裏春風塵雙倦眼歴歴怕逢新¶
　　　奉和十五叔父下第金陵留别詩韻¶
千里念歧路十年成别離如何秋後信猶是夢中思舊¶
業留書巻新愁上酒巵雲山看不盡獨立日西時¶