日好嘆息此芳年¶
　　　陽春詞¶
春到江南春可憐東郊西郭得春先初飛蛺蝶猶疑夢¶
忽見梅花各問年鸚鵡洲邊芳草積鳳凰樓下百花然¶
王孫拾翠爭相問美女尋春總獻妍千金買得飛龍馬¶
八寶裝成軟玉鞭啼鳥亂羣還自對游絲爭繞暗相牽¶
勾吳樓閣如天上别有紅妝笑相向雲屏珠箔正昭回¶
錦樹璚花次第開傾國能誇神女賦凌雲還有茂陵才¶