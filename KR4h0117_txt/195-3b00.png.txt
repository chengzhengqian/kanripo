燈妨逺夢寒雨亂愁吟僧奭曽相約花時共一尋¶
　　　送人赴沅州任¶
舊貢包茅地中存古意長去程逢嶽雪上事帶春陽露¶
結硃砂氣波流白芷香大夫祠寂寞煩與奠椒漿¶
　　　晩秋送徐璣赴龍溪丞因過泉南舊里¶
巻中風雅句名匠亦難如逺邑親微禄他鄉過舊廬程¶
途多見菊行李半擔書未信文明代無人薦子虚¶
　　　寄逺人¶