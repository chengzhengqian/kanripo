　　　題汪㑹語村隱居¶
聞道荆村僻幽居趣自成桑中豚穽晩芹外燕泥晴苔¶
石留僧坐山樽遲客傾憑軒久不到望處白雲生¶
　　　伍牧(宋將尹玉援常/州戰死于此)¶
苦戰勤王事精魂泣鬼雄壞城兵氣黑遺鏃血花紅故¶
老談亡國明時錄死忠長吟一搔首落日鳥呼風¶
　　　螢苑曲¶
楊花吹春一千里獸艦如雲錦帆起咸洛山河皆帝都¶