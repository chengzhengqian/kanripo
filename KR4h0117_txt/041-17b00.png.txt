　　　送魏萬之京¶
朝聞遊子唱離歌昨夜㣲霜初渡河鴻雁不堪愁裏聽¶
雲山况是客中過關城樹色催寒近御苑砧聲向晩多¶
莫見長安行樂處空令歲月易蹉跎¶
　　　送李囘¶
知君官屬大司農詔幸驪山職事雄歲發金錢供御府¶
晝㸔仙液注離宫千巖曙色旌門上十月寒花輦路中¶
不覩聲名與文物自傷流滯去關東¶