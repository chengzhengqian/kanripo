園樹如經烈火焚盆荷不見瓊珠㵼世途巳悟鹿覆蕉¶
肉眼誰分珠與瓦白首甘為抱甕迂黑甜偷得浮生暇¶
髙槐細栁聊自娛水閣凉亭㡳湏假代謝炎凉理則然¶
吾徒莫更相驚詫¶
　　　宋駙馬王詵江山勝覽圖¶
王郎妙手絶代無生綃寫出江山圖飄揚天趣入三昧¶
㸃染意象争錙銖逺山糢糊近山碧澄江一帶横秋色¶
老樹參差曲㟁妨迴波搖蕩崩隄仄人家臨水盡開門¶