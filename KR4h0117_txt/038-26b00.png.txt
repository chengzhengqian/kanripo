　　　别劉大校書¶
昔日京華去知君才望新應猶作賦好莫嘆在官貧且¶
復傷逺别不然愁此身清風幾萬里江上一歸人¶
　　　宋中别司功叔各賦一物得商丘¶
商丘試一望隠隠帶秋天地與星辰在城將大路遷干¶
戈悲昔事墟落對窮年即此傷離緒悽悽賦酒筵¶
　　　獨孤判官部送兵¶
餞君嗟逺别為客念周旋征路今如此前軍猶眇然出¶