　　　華陰寄子由¶
三年無日不思歸夢裏還家旋覺非臘酒送寒催去國¶
東風吹雪滿征衣三峯己過天浮翠四扇行看日照扉¶
里堠消磨不禁盡速攜家餉勞驂騑¶
　　　陪歐陽公燕西湖¶
謂公方壯鬚似雪謂公已老浮光頰朅來湖上飲美酒¶
醉後劇談猶激烈湖邊草木新著霜芙蓉晩菊爭煌煌¶
揷花起舞為公壽公言百嵗如風狂赤松共遊也不惡¶