念初服淹留嬰組綬因援嶧陽桐一寫丘中奏¶
　　　雲林書屋為曽蒙訓題¶
青山何崔嵬白雲在林端石澗滴清響松風生夏寒幽¶
居一何靜塵俗澹不干簡編恣舒巻怡然心所安正襟¶
味道腴意適遂忘飱名教有樂地豈徒此盤桓朂哉崇¶
徳業令譽垂不刋¶
　　　九峯歸趣為主客郎中王濬作¶
名門多俊英家住九峯側君才更超邁務學探六籍伊¶