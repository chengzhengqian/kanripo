憶挽梅花與君别終年夢掛南臺月天涯谿上一尊酒¶
依舊風枝舞香雪高情絶艷兩無言玉笛冰灘自幽咽¶
且當醉倒此花前猶勝相思寄愁絶¶
　　　西湖泛舟¶
望湖樓下照衰顏羞見塵埃兩鬂斑風艇縱看山轉側¶
煙堤儘逐水囘還喚人歸去城鐘急觸處相親嶺月彎¶
不用新詩摹絶境定知長到夢魂間¶
　　　和人遊仙峰菴¶