攀蘿躡磴路盤紆出澗流泉百折餘地獻秫田充佛供¶
天留松徑作僧居數聲清磬紅塵隔一瓣名香黒業除¶
喜共山雲分半榻通宵魂夢寄空虛¶
　　　予既調栁憲長林君待用以書来云栁州山林¶
　　　　子厚為之出色今付公矣作詩答之¶
三載星沙作宦逰每逢山鳥話綢繆鷓鴣知我行不得¶
杜宇勸人歸去休泛月詩成湘水夜看雲興入大溈秋¶
安心此日無言語肯與宗元競栁州¶