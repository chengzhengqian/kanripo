有約重烹學士茶為君細掃松間石¶
　　　畫馬二首¶
健馬奔泉如渴虹活馬浴水如游龍竦身作勢蹴厚地¶
仰首噴沬生長風倦思滚塵痒磨樹似是馬身通馬語¶
莫將意態問丹青天機正在忘言處¶
前馬奔騰後馬逐沙苑東來曲江曲相遭意氣兩不平¶
踏盡長堤春草緑奚官一騎高如山金環玉勒聲珊珊¶
會呼羣駿出雲霧同立春風十二閑¶