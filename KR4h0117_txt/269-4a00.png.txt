𤣥圃有丹木八榦何亭亭光同白玉潤液比碧瑤清不¶
知何年代産此至陽精仙經所甞言服之可千齡吾將¶
具舟檝涉海掇其英¶
　　　又¶
良辰豈長遇隂晦在須㬰今日弗為樂明旦恐不如都¶
門多佳麗清囀當座隅促席道平素况有高士俱列俎¶
過三鼎傾酒盡百壺揮金娛心意慷慨不畱儲達人毎¶
滔蕩俗士恒自拘白頭懷轗軻撫己一長吁¶