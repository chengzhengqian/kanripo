　　　元夕侍宴¶
寳山凝翠玉樓前火樹銀花照御筵羅綺香濃春色早¶
琉璃影碧夜光懸翩翩鸞鶴來三島燦燦星河下九天¶
一派笙歌綵雲裏好風吹送萬方傳¶
　　　和曽學士扈從獵陽山¶
曉隨萬乗出城東列校分屯部曲同雲裏六龍移綵仗¶
風前一雁落雕弓露凝松栢垂垂白日映旌旗獵獵紅¶
遥見下綏傳令發將軍飛騎總英雄¶