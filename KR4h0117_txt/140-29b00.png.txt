春風疑不到天涯二月山城未見花殘雪壓枝猶有橘¶
凍雷驚笋欲抽芽夜聞歸雁生鄉思病入新年感物華¶
曾是洛陽花下客野芳雖晩不須嗟¶
　　　夷陵書事寄謝三舍人¶
春秋楚國西偏境陸羽茶經第一州紫籜青林長蔽日¶
緑叢紅橘最宜秋道塗處險人多負邑屋臨江俗善泅¶
臘市漁鹽朝暫合淫祠簫鼔嵗無休風鳴燒入空城響¶
雨惡江崩斷岸流月出行歌聞調笑花開啼鳥亂鉤輈¶