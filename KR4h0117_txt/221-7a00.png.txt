不踏紅塵道結廬依水郷逺峰開宿雨髙樹表初陽犢¶
卧野門寂雁飛秋稻香午橋花竹地囘首巳凄凉¶
　　　溪行¶
風髙餘暑盡獨往興悠然野色延幽歩秋聲入暮年日¶
斜禽影亂水落樹根懸囬首故人逺城笳吹夕煙¶
　　　僊壇寺西林¶
古壇僊鶴杳野鹿自成羣松氣浮清吹經聲出白雲石¶
穿僧屋過水到寺門分人世無窮事山中了不聞¶