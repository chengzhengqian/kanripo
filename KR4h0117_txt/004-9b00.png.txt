　　　始作鎮軍㕘軍經曲阿作¶
弱齡寄事外委懷在琴書被褐欣自得屢空常晏如時¶
來茍㝠會宛轡憇通衢投策命晨裝暫與園田踈眇眇¶
孤舟逝綿綿歸思紆我行豈不遥登降千里餘目倦川¶
途異心企山澤居望雲慙高鳥臨水愧游魚真想初在¶
襟誰謂形迹拘聊且憑化遷終返班生廬¶
　　　辛丑嵗七月赴假還江陵夜行塗口作¶
閒居三十載遂與塵事㝠詩書敦宿好林園無俗情如¶