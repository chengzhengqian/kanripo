光隂嵗月易蹉跎北去南來事幾多驊騮備受鹽車辱¶
鴻鵠翻遭燕雀訶李侯顧我非凡調嗟我滄浪伴漁釣¶
薦剡聯翩入九重白首觀光奉明詔濫職詞林已後時¶
惟君于我最相知承恩近在金鑾側陳力方圖補報私¶
那知葑菲終淪棄緑酒紅亭悵分袂悠悠歸棹向東吳¶
魏闕回瞻獨流涕龍鍾自分老江邊千里鷗波落照前¶
翻思渌水園中會詩酒交歡在盛年¶
　　　秋夜思¶