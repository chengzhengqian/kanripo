　　　中秋將臺玩月是日盧都閫為㑹¶
幾度中秋月皆從客裏看山川照齊魯南北聚衣冠玉¶
笛鄉心逺金樽露氣寒人間此良夜應共百年歡¶
　　　新嘉驛草亭次韻¶
草亭依傳舎幽事坐中新水曲池通井花繁夏續春風¶
塵為客倦泉石寄情親杯酒雙蓬鬂乾坤此是真¶
　　　訪從兄監中晚回¶
晚行城北道捷徑過田家陰坂花猶媚春溝栁自斜鳩¶