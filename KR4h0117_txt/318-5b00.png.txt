流水一雙意氣逼青春共指天門五雲裏男兒髙步㑹¶
成名何須一日千里行¶
　　　任丘道中¶
霜栁未全稀風沙不住飛居人過驛盡獵火隔河㣲客¶
路衝寒景天恩戀禁闈金臺行漸逺回首思依依¶
　　　晩次景州遇李頎給事吕文質進士¶
下馬郭西村蕭條盡掩門荒城明落景獨樹出平原野¶
水條侯墓寒蕪董氏園閒因訪遺事邂逅故人論¶