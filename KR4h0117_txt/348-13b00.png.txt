　　　曽知州送葡萄酒¶
故人逺送葡萄酒灔灔流霞照玉杯百斛驪珠霜後壓¶
一雙渾脱雪中來金盤盡瀉薔薇雪銀甕還封瑪瑙醅¶
留待明年春色裏陌頭㩦賞看花開¶
　　　送黄翰赴江西¶
臺中楚楚繡衣郎千里乗驄入豫章鵰鶚九霄摶健翮¶
豺狼幾處避飛霜草青南浦春風早月過東湖夜色涼¶
百鑑堂深清似水一簾花氣散幽香¶