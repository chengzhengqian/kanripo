榻溪光照酒顔江涵青似染川淨水如紈孤鶩隨霞落¶
征鴻載月還凭欄時眺望清興滿詩壇¶
　　　逰歸宗巖¶
藜杖乗閒度穹壑石磴層層誰斧鑿柴門踈栁拂晴煙¶
灌木垂蘿掛髙閣十里荷花照眼明一尊肯負山靈約¶
碧岑瀑布開畵圖朱簷風過喧鈴索榕偃深根卧蟄龍¶
松號靜夜鳴𤣥鶴小橋曲徑信躋攀薝蔔婆娑香緲邈¶
岡巒雨過塵埃清溪澗鹿行水痕濁夕照斜移紅樹迴¶