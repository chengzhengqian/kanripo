　　　次韻遊寳通寺¶
詰朝載酒寶通寺食盒春檠但小裝千里春風傷鬢雪¶
十年塵夢愧松篁緑隂屈指無三月白日題詩共一堂¶
醉後浩歌還起舞不妨人笑老夫狂¶
　　　獻吉席上分韻得銀字¶
民曹水部兩同心總是斯文異姓親百歳㡬遭文字飲¶
一官深厭簿書塵風翻槐影簾紋碎雨洗苔斑石縫新¶
笑殺坐中誰更老古厓雙鬢半如銀¶