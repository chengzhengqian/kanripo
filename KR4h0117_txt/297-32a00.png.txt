近得浮丘書信否幾時滄海報還家¶
　　　送金秀才之溫陵¶
官亭花發酒初香白馬翩翩大道傍醉客盡隨歌舞散¶
寒川空對别離長紫雲洞裏逢秋月赤鯉潭邊度早霜¶
休説故山多少恨軍中吹角斷人腸¶
　　　齋居懐林逸人¶
累月不岀戸堦前空緑苔如何歸雁後不見故人來野¶
竹連書幌寒山對酒杯閒居能著述端愧子雲才¶