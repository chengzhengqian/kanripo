靈囿靈沼尚可徵金城湯池將安在東龍行日西龍雨¶
乾坤已屬大明主當今偃武更脩文世際雍熙侔舜禹¶
　　　題夏珪山水圖¶
夾江山勢如削玉夾㟁人家茅結屋屋頭挺挺多脩篁¶
屋外垂垂楊栁緑漁舟欵乃聲相續得魚沽酒聊自足¶
就中髙人欹席帽䇿騎前來訪幽躅¶
　　　送龍孔目歸省¶
曉辭天陛出金臺仗劒分携亦壯哉玉署已看書最績¶