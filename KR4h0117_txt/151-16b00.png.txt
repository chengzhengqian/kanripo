北風江上落潮痕恨不乗舟便到門樓觀飛翔山斷際¶
松筠陰翳水來源升堂猿鳥晨窺坐乞食帆檣暮遶村¶
誰道谿巖許深處一畨行草認元昆¶
　　　豁然亭¶
南看城市北看山每到令人意豁然碧瓦千家新過雨¶
青松萬壑正生烟經秋卧病聞斤響此日登臨負酒船¶
徑請諸君作佳句壁間題我此詩先¶
　　　題王詵都尉設色山巻後¶