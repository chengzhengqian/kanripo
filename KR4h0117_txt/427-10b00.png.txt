山霧如江化為雨絃歌在泮修舊章允矣嘉賓吾愧主¶
　　　小孤山¶
昔聞砥柱黄河中萬古坐鎮狂瀾東小孤乃是江砥柱¶
特起不與羣山同羣山隨江鋌奔馬愛此石筍凌蒼穹¶
孤哉孤哉本天造一任巨浪乗長風節宣夙受神禹戒¶
滔滔不礙江朝宗我來信宿彭澤下咫尺仰望神妃宫¶
翠烟霏霏落杯酒千帆閱盡澄潭空舉杯酬江江日白¶
隔江縹緲留青峰便當載筆賦東海三山㸃破雲㝠濛¶