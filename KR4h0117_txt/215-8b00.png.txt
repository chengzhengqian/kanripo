壯日里閭俠臂彎雙角弓繡韀紅匼匝貂袖紫䝉茸雲¶
態自蒼狗玉輝猶白虹為君占夀骨綽起有清風¶
　　　車轣轆¶
馬虺隤牛觳觫山行縈紆車轣轆路傍指㸃是官人老¶
矣一翁雙鬢白汝牛幸可耕汝馬幸可騎有此可載琴¶
書歸胡為奔走東西道白髪刁騷被人笑¶
　　　沙漫漫¶
沙漫漫草斑斑南山北山相對看我行乃在山之間行¶