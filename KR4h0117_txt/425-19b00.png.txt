濯足劒池龍未知千頃白雲孤閣逈一方明月舊亭欹¶
憑欄俯弔長洲苑寒食江村細雨時¶
　　　汝脩北行約過溧上既聞自京口渡江而去為¶
　　　　之悵然及予将至京師喜佳㑹不逺往往形¶
　　　　諸夢寐賦此寄之¶
江樹春雲久繫思秋杯准擬共君持空傳建業三年論¶
却阻毘陵兩日期別後聲名心自愜近来風采夢先知¶
華燈若為行人卜應向沙頭訪楫師¶