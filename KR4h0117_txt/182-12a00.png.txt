獻嵗事行役徂春始還歸昔徃草未芳今來翠成幃扶¶
疎滿園陰時禽互飜飛叢萱亦巳秀丹葩耀晨輝即事¶
誰與娛淹留自忘機日暮復出門悵然心事違古人不¶
可見獨掩荒園扉¶
　　　和林懌之黄雲之句兼簡同遊諸兄¶
登覽日云晏歸車眇重岡天風振余旟夕露沾我裳數¶
子情未厭春山杳茫茫還瞻長江白逈眺飛雲黄當念¶
塵中友心期邈相望無為跨鴻鵠决起凌青蒼¶