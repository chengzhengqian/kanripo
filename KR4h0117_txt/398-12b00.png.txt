欲向此中分兎頴自裝瑤管畫氷壺¶
　　　遊君山¶
雨浥芳堤不起塵暨陽城外落花新江沙斷處舟依港¶
野日晴時鳥近人繞墓未招呉季子到山空弔楚春申¶
唫餘莫訝貪臨水猶是文園渴病身¶
　　　和人西湖弔蘇小¶
蘇公堤上駐遊踪蘇小門前幾客逢片水獨來看屬玉¶
一丘誰與葬芙蓉比將妾命秋雲薄鎖斷春魂野霧濃¶