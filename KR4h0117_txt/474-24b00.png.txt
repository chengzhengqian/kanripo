飄渺雲山接素秋除書今喜牧樊州看碑口炙思羊祐¶
駐馬心誠拜武侯霜月夜懸鄉國夢春風晴散井閭愁¶
莫言棘枳成幽獨寄取梧岡引鳯逰¶
　　　約胡重器王子章陳大用三僚長逰城北寺¶
鑣聮曉色入空林殿閣森沈草樹隂雲壑老禪歸晝寂¶
石林髙鳥自春吟旛&KR1242;渺渺塵寰隔風雨蕭蕭法相深¶
片日浮生真幻夢渾忘身世有華簮¶
　　　秋日赴友人飲¶