　　　過常山示兒輩¶
蝸角蠅頭底事勞髙牙大纛愧英豪敝裘慣被青山笑¶
破帽頻將白髪搔忽見梅花驚歲暮强斟竹葉借顔醄¶
不才棄置應吾分出處方將戒爾曹¶
　　　覽鏡二首¶
頗覺衰容倍昔年敢將飄泊怨皇天求齊應悔徒工瑟¶
作賦曾聞不值錢幽谷蘭荃長寂寞春風桃李易芳妍¶
羈懷正爾無聊賴何處聲聲叫杜鵑¶