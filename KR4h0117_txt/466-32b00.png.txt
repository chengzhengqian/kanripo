使旌遥度白雲隈眼底新詩馬上裁霧重林深疑見雨¶
灘高流急誤聞雷溪邊水鳥雙雙語路畔山花朶朶開¶
底事鵲聲頻報喜城中應有故人來¶
　　　黄州寄曹太守¶
地連雲夢面江湄爭説齊安景最竒赤壁磯寒潮落後¶
黄岡山暗客過時竹樓舊見王公記魚笋空吟蘇子詩¶
寄與同袍曹刺史登臨毋負再來期¶
　　　劉阮再往天台不見仙子¶