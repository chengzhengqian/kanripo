　　　治書再和復次韻¶
西南春巷杏花墻索米長安漢㦸郎市裏忽聞雞吐綬¶
海邊還報鳥含香月移桂樹通階石芝發銅池謝井牀¶
襆直閤門休沐晩新詩刻燭賦千章¶
　　　鄢陵别南客¶
層層林表白浮圖古鄢城高旅望孤秋雨喜沾梁土麥¶
暝烟愁合楚田蕪行人北上隨沙雁歸客南還對渚鳬¶
溱洧波清饒草樹百年生聚尚繩樞¶