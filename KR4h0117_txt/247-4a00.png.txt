王郎不知何許人一舟横在江之濵風清月霽未肯出¶
滄洲獨與天為隣洞庭烟水兩寂寞十年不見君山春¶
北風三日雪大作挂席張㠶以為樂手中鐵笛吹紫鳯¶
身上氅衣如白鶴拍浮滿載百壺酒企足篷窗供獨酌¶
剡中隱者母相疑乃與戴老同襟期更䦨酒盡雪未止¶
趣棹欲返猶遲遲今夕何夕此乘興千載未必無人知¶
　　　悲徐州¶
彭城八月風塵起數郡義兵多戰死良家子女復何辜¶