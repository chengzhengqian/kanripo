昔也石川去居然宦思微獨憐江上縣何異水邊扉春¶
雨移萱草天風入舞衣留連今夕飲愁見月光輝¶
　　　重過康莊驛¶
汝上初經月康莊兹再行孤心天外繫白髮道邊生雪¶
草交狐跡風沙鬬馬鳴遥憐清濟色未肯濯塵纓¶
　　　訪龍洞¶
野情塵外愜秋思馬前生去雁迷山色懸藤落澗聲洞¶
空千樹響雲細一花明漸覺人踪絶煙霞近赤城¶