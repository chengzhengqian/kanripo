何處夷門古時道幾人富貴誇封侯空遺白骨𦵏山丘¶
年年只有黄河水還繞大梁城北流¶
　　　寄宿田家¶
楊柳垂垂水滿陂田家茅屋住于兹每聞鳥語知春候¶
常聽蛙聲卜嵗時雨過田間留虎跡泉鳴簷外落魚池¶
日暖機聲響蘿薜夜深燈影隔茅茨留人共酌樽中酒¶
邀我閒題壁上詩苦竹叢邊呌姑惡菰蒲汀畔集鸕鷀¶
解招陶令來同隠却笑楊朱枉泣岐今宵借宿情難盡¶