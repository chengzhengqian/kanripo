　　　水濵洞¶
送逺憩岨谷濯纓俯清流沿溪渉危石曲洞藏深幽花¶
靜馥常閟溜暗光亦浮平生泉石好所遇成淹留好鳥¶
忽雙下鯈魚亦羣遊坐久塵慮息澹然與道謀¶
　　　山石¶
山石猶有理山木猶有枝人生非木石别久寧無思愁¶
來渉前庭仰視行雲馳行雲隨長風飄飄去何之行雲¶
有時定遊子無還期髙梁始歸燕鶗鴂已先悲有生豈¶