五陵燈火路東西星辰影動千官合松栢聲寒萬馬嘶¶
奔走小臣今白髪報恩無地獨含悽¶
　　　得家書有感¶
忽報寒梅隴上枝馬頭風色暮春時青山自信今猶昨¶
白髪休疑我是誰門祚光華諸弟在宦途情緒病妻知¶
夢魂夜夜南飛雁莫遣平安誤作期¶
　　　約西厓遊西山¶
百年消息此塵寰一笑紛紛幾觸蠻身正健時須載酒¶