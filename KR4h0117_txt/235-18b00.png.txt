岳王墳上草離離秋色荒凉石獸危南度君臣輕社稷¶
中原父老望旌旗英雄一死嗟何及天下中分遂不支¶
莫向西湖歌此曲水光山色不勝悲¶
　　　溪上¶
溪上春風吹柳花溪頭春水净泥沙白鷗自信無機事¶
元鳥猶知有歲華錦䌫牙檣非昨夢鳯笙龍管是誰家¶
令人苦憶東陵子擬問田園學種𤓰¶
　　　次韻剛父無逸遊南山作¶