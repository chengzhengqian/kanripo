城頭落日啼乳鴉城中煙火冷千家斷雲漠漠夜還合¶
急雨紛紛風更斜世亂不歸空洒淚春深何處獨㸔花¶
白龍堆前水二尺明日泛舟擕紫霞¶
　　　清明日陪楊鐵崖飲城東門是日風雨¶
盪舟撾鼔出東門怪雨盲風野色昏海上一春猶作客¶
樓頭三日共開樽青山石馬新人塜錦樹黃鸝舊相園¶
快意百年須痛飲轉頭何處不銷魂¶
　　　重午¶