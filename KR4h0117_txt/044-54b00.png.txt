何處聞秋聲翛翛北窗竹迴薄萬古心攬之不盈掬靜¶
坐觀衆妙浩然媚幽獨白雲南山來就我簷下宿嬾從¶
唐生決羞訪季主卜四十九年非一徃不可復野情轉¶
蕭散世道有翻覆陶令歸去來田家酒應熟¶
　　　江上秋懐¶
餐霞卧舊壑散髮謝逺遊山蟬號枯桑始復知天秋朔¶
雁别海裔越燕辭江樓颯颯風巻沙茫茫霧縈洲黄雲¶
結暮色白水揚寒流惻愴心自悲潺湲淚難收蘅蘭方¶