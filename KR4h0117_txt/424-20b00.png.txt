五十年前禄重叨病来非衒乞身高一經門戸今空老¶
二頃田廬半不毛風颺茶烟縈素鬢蘚乗梅雨上緋袍¶
餘光潦倒貪杯酒適興詩篇謝與陶¶
　　　竹坡¶
向陽不種邵平𤓰長坂風披翠色斜好事有人常徑造¶
食貧無肉也清嘉籬防屐齒傷新笋雨瀉灘聲走白沙¶
誰掃鵞溪絹中墨為傳羣玉影交加¶
　　　送譚秀水知隴州(譚蜀人/諱溥)¶