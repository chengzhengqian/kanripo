我室類懸磬稚子恒啼饑豐嵗常窘食瘠軀那得肥傷¶
哉古之人凄凉泣牛衣此事若親覩此情良足悲窮達¶
固有命奚論是與非豈無子孫慮顧今將何遺懐彼鹿¶
門隠誓將與同歸去去龎徳公真為百世師¶
　　　擬古¶
憶昔送君日折贈門前柳黯然離緒牽别來已云久嗟¶
彼市道交念此金蘭友願為秋暮期同醉菊花酒古人¶
重然諾斯言莫違負相思意何長相見情更厚世態趨¶