絶塞浮雲今奈何不耐隱憂侵白髪竟將吾道付滄波¶
碧雞金馬非前日獨倚江樓聽棹歌¶
湖上清霜淨柳條南天九月氣蕭蕭嵗寒蘭芷將無變¶
日暮豺狼逈自驕三輔尚淹王景畧北庭終數霍票姚¶
風煙着處堪踈濶白水青山每見招¶
　　　送吾惟可還三衢¶
昔年相逢胥水秋今日重在閩山陬中間喪亂真憐汝¶
南鄙音塵不散憂别後山陽頻弄笛花時荆楚一登樓¶