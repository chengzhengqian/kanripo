　　　九月府堂諸公相攜登横翠樓¶
街頭風雨報重陽菊正芳菲酒正香横翠客来開晚霽¶
蓮池月出漾天光塵消西接青山近霜冷南飛白雁忙¶
此日放懐君莫訝牛山曽笑淚沾裳¶
　　　送編修良徳兄太守君考績還任¶
雙旌新獻績二妙舊知名客底連床夜離筵對酒情黄¶
花方爛漫白雁故飛鳴路入江鄉便舟隨綵鷁輕石渠¶
資講畫蔀屋待經營拜夀慈闈下還将四牡呈¶