萬籟秋聲近雙峰宿靄收江涵林影碎野接曙光浮蘿¶
薜連書幌鶯花避釣舟由來揚子宅寂寞閉丹丘¶
　　　龍湖夜泊¶
小舟眠不得起坐待潮生露淺壺觴盡江澄巾屨清沿¶
沙除鳥跡隔水逓鐘聲悄似金山夜相看月正明¶
　　　晚眺次林公偉韻¶
偶信東山屐尋幽到翠微白雲空野樹紅葉戀斜暉岸¶
落潮初滿天寒鴈未歸風塵江海徧不上野人衣¶