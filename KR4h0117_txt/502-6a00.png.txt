人力弗捄天難諶維時九日潦未息出門一望江湖白¶
悠悠千古徒有懷坐對空樽日西夕¶
　　　送熊山人¶
山人日昨匡山來雙屩尚帶匡山苔譚山説水神轉健¶
白日口角生風雷方輿萬里若指掌聽者如堵皆顔開¶
梁清溪頭倐言别更踏何處煙霞堆達人遊陟先海岳¶
潢池培塿胡為哉何時重飲惠泉水我欲與究𤣥黄胎¶
　　　仁和朱彦明母董氏旌節¶