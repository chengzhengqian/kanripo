山如故友髙鳥笑征衣指顧龍灣近無勞嘆久違¶
　　　采石晩渡¶
殘霞逺樹水雲中淮甸江鄉有路通沙影分開晴浪白¶
櫓聲搖落夕陽紅風前宿鷺投疎葦岸上征人望短篷¶
幸有蛾眉解迎客無勞更嘆暮途窮¶
　　　送劉仲彬¶
天塹僅同衣帶水霎時搖過渡頭船半簾霜月留孤館¶
兩岸江淮共一天鏡裏年華催綠鬢屋西山色擁青氊¶