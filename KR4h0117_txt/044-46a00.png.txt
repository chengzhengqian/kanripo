山對之心益閒無論潄瓊液且得洗塵顔仍諧宿所好¶
永願辭人間¶
　　　望黄鶴樓¶
東望黄鶴山雄雄半空出四面生白雲中峰倚紅日巖¶
巒行穹跨峰嶂亦㝠密頗聞列仙人于此學飛術一朝¶
向蓬海千載空石室金竈生煙埃玉潭秘清謐地古遺¶
草木庭寒老芝术蹇予羨攀躋因欲保閒逸觀竒徧諸¶
嶽兹嶺不可匹結心寄青松永悟客情畢¶