小苑平臨太液池金鋪約户鎖蟠螭雲中帝座飛華蓋¶
城上鈎陳繞翠旗紫氣曾迴雙鳯輦青松猶有萬年枝¶
從來清蹕深嚴地開盡碧桃人未知¶
　　　龍舟浦在瓊華島東北有水殿二藏龍舟鳯舸¶
列殿隂隂水竇連漢家帝子有樓船蘭橈桂檝曾千里¶
錦纜牙檣憶往年汾水秋風空落日隋堤楊栁漫青煙¶
今皇别有同民樂不遣青龍漾碧川¶
　　　芭蕉園在太液池東崇臺複殿古木珍石參¶