　　　定州寄曹司務¶
客裏驅馳頗自安煩呼童僕慰懸懸定須門戸常深閉¶
不是家書莫浪傳極目慈顔孤鴈外許身忠悃五龍邊¶
埋輪攬轡心期在未説相違動隔年¶
　　　栢井驛¶
匹馬行經栢井鄉西來風壤異南方轆轤軋軋溪為井¶
村舍層層土作房曉起入山收椹實晚來臨澗覓牛羊¶
石扉荆柵無人扣樹裏兒童出短牆¶