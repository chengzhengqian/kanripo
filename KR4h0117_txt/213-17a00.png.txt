為我祝融峰上看朝暾白處禮蓬仙¶
　　　七月十三夜用燈牌字韻¶
赤壁當年賦子虚西風忽復到菰蒲蟾蜍影裏千秋鑑¶
蟋蟀聲中七月圖詩思飄飄入雲漢歌聲隠隠動江湖¶
萬家簫鼔連燈火見説年來此事無¶
　　　挽李制帥¶
世變江河渺未涯如公真是濟時危幾年荆益龍驤譽¶
一日瀟湘鵩䜟悲天下皆傳清獻節人心自有武侯碑¶