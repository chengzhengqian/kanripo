　　　謝永嘉趙君澤寄蘭¶
草堂安得有琳瑯傍案猗蘭奕葉光千里故人勞解珮¶
一窻幽意自生香夢回凉月甌江逺思入秋風楚畹長¶
漸久不聞餘冽在始知身境兩相忘¶
　　　金陵詠懐¶
鍾山日上紫煙收金闕㕘差萬瓦流帝業千年浮王氣¶
都城百雉隠髙秋聲華誰覔烏衣巷形勝空吟白鷺洲¶
回首壯遊心未己西風䇿馬看呉鈎¶