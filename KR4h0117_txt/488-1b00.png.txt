何所召持鑑以照形不鑄考父鼎乃勒燕山銘嗚呼彼¶
何人蒼天正㝠㝠¶
　　　逰牛首山叙志¶
夙昔抱竒氣遨遊山水中山水豈不佳心懐自忡忡於¶
今老将至遨遊興無窮青天倚絕壁白日懸孤桐時乗¶
小紅車朝西暮復東登登牛頭嶺浮雲繞蒼空楊栁落¶
晴雪桃李吹春風斜陽下鳥道野雉藏蒿蓬偶逢碧眼¶
僧呼我贅世翁叩之不復語矯首看歸鴻¶