艤棹乗早潮潮來如風雨樟臺忽巳隠界峰莫及覩崩¶
騰心為失浩蕩目無主豗㦎浪始聞漾漾入魚浦雲景¶
共澄霽江山相吞吐偉哉造化工此事從終古流沫誠¶
足誡商歌調易苦頗因忠信全客心猶栩栩¶
　　　秋山夕興¶
山月松篠下月明山景鮮聊為髙秋酌復此清夜絃晤¶
語方獲志栖心亦彌年尚言興未逸更理逍遥篇¶
　　　送金卿歸新羅¶