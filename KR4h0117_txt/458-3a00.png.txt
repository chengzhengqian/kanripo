桐生何依依其葉何油油白雲䕃崇阿朝日照髙丘感¶
此雨露滋愧彼蔓草儔鳳凰乆不至琴瑟誰可求吾將¶
縆繁絃庶以宣我憂¶
　　　平越¶
清晨發平越霧暗山益密僕夫各相戒路逺恐迷失薄¶
午游氣清參差衆峰出鷄鳴谿谷中始見崖上日雲葉¶
分杳㝠髙原被華實秋風起叢林興感乃非一悠悠逺¶
行逰厯險難具述¶