齊州九㸃春微茫六龍登駕催晨光踏歌不到碧雲夢¶
蝴蝶牽愁愁正長綵霞一滅瑤臺路想像徒憐舜英慕¶
青鳥千霜去不還猶許留情向毫素¶
　　　結客少年塲行¶
情如飛絮任悠揚心與遊絲共短長花底若教連日醉¶
座中猶可少年狂新調錦瑟爭傳譜巧製羅囊别貯香¶
衣以鳳翎分縫織帶將蛇角徧鞓裝豪名獨擅秋千社¶
俠氣平欺蹴踘場白璧一雙酬劍客明珠百斛買名娼¶