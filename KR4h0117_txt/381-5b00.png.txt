　　　出金陵江口阻潮¶
疋馬出金陵冠葢雜途擁日落到江東官舍頗清逈秋¶
月當窓明永夜霜氣重孤榻不成眠一雁度寒隴艤船¶
欲渡江潮勢兼天湧須㬰波浪平百艣相曳踵嘔啞響¶
中流舉目神驚悚安得在周行我命若膠鞏¶
　　　雍熙寺書¶
維揚逢小春葉落散空宇寂莫寄雍熙悲鄉淚如雨何¶
以慰我心燈下援琴撫知音苦未逢芳華為誰吐¶