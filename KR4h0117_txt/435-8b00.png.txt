月上都城鳥不號賦詩行酒漫辭勞巷多車馬寧論僻¶
山有神仙不在高耳熱凍思溪外石年来霜入鬢間毛¶
君家陽羨茶名久試掃新虞㸃素濤¶
　　　送南太常卿楊應寧之任¶
文章誰是大方家早嵗英名海内誇㡬處作人歌豈弟¶
陪京典禮際亨嘉望中山水詩應助夢裏丘園路不賒¶
莫道南都清暇甚召還行見下黄麻¶
　　　用送陳士彦韻送張實之貳城固¶