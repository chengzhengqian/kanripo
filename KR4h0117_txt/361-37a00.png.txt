武陵十里桃花水遥接仙家洞天裏桃花不隠洞中春¶
引得漁郎來問津洞中牆屋開村落石田沙田足耕鑿¶
隂連緑樹晝昏昏鳴鷄吠犬東西門漁郎相見驚相語¶
共問今朝是誰主秦家虐㷔逐飛烟司馬獨主江南天¶
尊前論罷長歎息醉掩松窗卧苔石明朝出洞歸故鄉¶
回首萬壑雲茫茫山中此景知無有千載詞人説盈口¶
我欲携書上釣船洞口去覓桃花源¶
　　　秦女吹簫曲¶