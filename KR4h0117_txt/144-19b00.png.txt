　　　和史館相公上元觀燈¶
九衢仙仗豫遊歸寶燭星繁換夕暉傳醆未斜清禁月¶
散花還拂侍臣衣天香暗度金虯煖宫扇雙開彩鳳飛¶
法曲世人聽未足却迎朱輦下端闈¶
　　　集賢院春燕呈諸同舍¶
御爐風細麝煙浮法樂聲和酒味柔冠劒九重霄漢路¶
鶯花三月帝王州重廊四合盤龍幕當殿雙髙彩鳳樓¶
歸去人人誇雨露總含歡喜躍驊騮¶