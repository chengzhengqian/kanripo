我有琅玕草欲贈江東客出門道路長卷袂空歎息靈¶
苖世所尚良士予所惜神仙無千年耿耿誰復識¶
　　　喜趙順昌官滿來歸¶
七載卑栖邑孤標浩蕩中去時惟自信歸日幾人同平¶
世難爲澤高人不計功黄河萬里道洗楫待春風¶
　　　寄題永豐劉氏暖翠亭¶
孤亭萬竹中危坐自生風近與山光合遙連野氣通鳥¶
啼深不見泉響靜偏聰束帛休相汚先生道未窮¶