樓頭廣陵近九月在南徐秋色明海縣寒煙生里閭夜¶
帆歸楚客昨日度江書為問易名叟垂綸不見魚¶
　　　静法師東齋¶
築室在人境遂得真隠情春盡草木變雨來池館清琴¶
書全雅道視聴已無生閉戸脫三界白雲自虛盈¶
　　　宿京江口期劉眘虚不至¶
霜天起長望殘月生海門風静夜潮滿城髙寒氣昬故¶
人何寂寞久已乖清言明發不能寐徒盈江上樽¶