　　　九日登髙¶
青山逺近帶皇州霽景重陽上北樓雨歇亭臯仙菊潤¶
霜飛天苑御棃秋茱茰挿鬢花宜夀翡翠横釵舞作愁¶
謾說陶潛籬下醉何曽得見此風流¶
　　　東谿翫月¶
月從斷山口遥吐柴門端萬木分空霽流隂中夜攢光¶
連虚象白氣與風露寒谷静秋泉響巖深青靄殘澄清¶
入幽夢破影抱空巒恍惚琴窓裏松谿曉思難¶