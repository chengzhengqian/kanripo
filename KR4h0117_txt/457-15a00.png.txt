古人訪予幽壑滯芳春興豪那憚三百里筆落欲掃千¶
人軍君和紫芝曲我草北山文層臺日夕雲霞動嘯弄¶
清波漾綵紋盧女當絃歌白紵飛花飄上石榴裙於時¶
君醉我起舞空林鶯燕如相語眼底韶華取次休人生¶
適意能㡬許往者閒逰翰墨塲羣公以我似班揚雕蟲¶
徒使為身累安知山林嵗月有此長我家桑落近所少¶
與君斟酌各千觴安石東山巳塵蹟後人詎識吾曹狂¶
君不見葛洪苦慕不死藥從今紅顔坐消爍長生有法¶