塵外想及此静中樂俯仰易為陳溪山宛如昨登臨亦¶
是夢感歎空悠邈黄花昧節候冷露浮青萼撫花聿申¶
寫作詩解禪縳¶
　　　小畫二首¶
古人翳深壑孤雲時徃還嵓花與藥蔓無人終日閒泉¶
響落林曙有路穿其間未覺前山夕悠然還入山¶
幽賞盈所抱心期信一邱林煙貯茅屋嵗月懐良儔草¶
青不近路日斜聊繫舟夕水涵秋白孤鴻自去留¶