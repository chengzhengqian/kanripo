諸侯貴門君不到五陵豪氣今如何我今家貧誰比數¶
黄葉秋風滿窗户半室閒棲嶺上雲一瓢獨飲山中樹¶
薄俗紛紛那可言暫時貧賤不湏論君看舊日揚雄宅¶
寂寞蒼苔空閉門¶
　　　雞公壟¶
荒崗古墓雞壟邊蔓草離離生野煙狐狸養子隱荆棘¶
烏鳶作巢銜紙錢石麟埋沈土花濕雕磚剝落樵人拾¶
天隂螢火暗復明月下精靈語還泣此墳未必無子孫¶