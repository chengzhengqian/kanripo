博山紫氣飛遥空霜凄落葉䕶寒井素綆縈紆指尖冷¶
翠笄東靣繡新苔幻出瀟湘美人影日髙寳瑟拂蛛絲¶
魚上深潭鵲遶枝十二䦨干烟細細伊州一曲譜相思¶
　　　邯鄲行¶
邯鄲女兒未二十堂下理筝堂上食梅魂清澈藕絲柔¶
舞罷花枝困無力羅幃繡幕春復春可憐白璧滯風塵¶
陌上幾逢朱履客花前誰是錦袍人百年命分多不偶¶
不獨西池蒲與栁李廣不侯馮衍貧文姬流落明妃朽¶