　　崔翹¶
　　　送友人使夷陵¶
猿鳴三峽裏行客舊沾裳復道從兹去思君不暫忘開¶
襟春葉短分手夏條長獨有幽庭桂年年空自芳¶
　　　奉和聖製答張説南出雀䑕谷¶
硤路繞河汾晴光掃曙氛笳吟中嶺樹仗入半峰雲頓¶
覺山原盡平看邑里分早行芳草逺晚憇好風薰嘉頌¶
推英宰春逰扈聖君共欣承睿渥日月照天文¶