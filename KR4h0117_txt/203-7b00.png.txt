宿雨洗空濶出此方寸岑聨綿翠光浮妙巧不可尋飛¶
雲去未返慰我千里心誰爲具徽絃有酒聊自斟¶
　　　碧澗¶
蒼崖高鬱盤下有千仞傾當時捐珮侣寄此琤琮聲坐¶
石風露晚心與秋月明滄浪若可濯毋負冠上纓¶
　　　宿楊州城外¶
舟行遶城郭缺月疎林杪窈窕一溪深㣲茫衆星小忘¶
言對詩書適意親魚鳥幸此絶紛華行歌閱昏曉¶