我有平生簑笠在釣絲何日理斜陽¶
　　　睡起書懐時諸公相勉再出¶
北窗終日廢書眠一枕清風值萬錢雲度茅簷輕苒苒¶
泉生石砌浄涓涓不嫌雨脚花間注要聽秋聲屋外傳¶
三徑初成吾欲老幕中何用泛紅蓮¶
　　　有感時與李𢎞齋有約¶
去年今日西歸客曝背茅簷又一冬歲月催人雖迅速¶
簡編於我却從容知名焉用詩千首養病聊須酒一鐘¶