宿雨南江漲波濤亂逺峰孤亭凌噴薄萬井逼舂容霄¶
漢愁高鳥泥沙困老龍天邊同客舍攜我豁心胸¶
　　　觀作橋成月夜舟中有述還呈李司馬¶
把燭橋成夜廻舟客坐時天髙雲去盡江逈月來遲衰¶
謝多扶病招邀屢有期異方乘此興樂罷不無悲¶
　　　夜宿西閣曉呈元二十一曹長¶
山木抱雲稠寒江繞上頭雪崖纔變石風幔不依樓社¶
稷堪流涕安危在運籌看君話王室感動幾銷憂¶