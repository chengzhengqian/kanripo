西湖湖上寺一别二三年舊住房長閉新栽樹已圓空¶
多相憶夢不得寄來篇喜見隣僧説歸期是臘前¶
　　　題道上人房老梅¶
香有竹風知無塵雜野姿為憐新白髪重記舊題詩蘚¶
帶龍鱗剥蜂沾蠧屑垂不來三十載半樹是孫枝¶
　　　題衢州石壁寺¶
岸石横生脈平林一里溪衆船寒渡集髙寺逺山齊殘¶
磬吹風斷眠禽壓竹低自嫌昬黒至難認壁間題¶