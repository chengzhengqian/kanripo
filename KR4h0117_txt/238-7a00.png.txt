脩葉何以能縱横内府人家爛漫寫使可見之心亦驚¶
江南御史龍頭客暫别那能不相憶知君深識篆籀文¶
故作寒泉溜崖石¶
　　　畫鶴¶
薛公少保昔畫鶴毛羽蕭條向寥廓通泉縣壁久微茫¶
故物都非况城郭長鳴濶歩貌閒暇解寫高情亦竒作¶
田中芝草日應長石上松花晚猶落赤壁江深孤月小¶
白雲野逈秋霄薄羣帝相從絳節朝八公許製黄金藥¶