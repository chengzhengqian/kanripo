　　　晚登䖍州即事寄李侍御¶
章溪與貢水何事㑹波瀾萬里歸人少孤舟行路難春¶
光浮曲浪暮色隔連灘花發從南早江流向北寛故交¶
參盛府新角聳危冠楚劍期終割隋珠惜未彈酒醒愁¶
轉極别逺淚初乾願保喬松質青青過大寒¶
　　　發綿津驛¶
孤舟北去暮心傷細雨東風春草長杳杳短亭分水路¶
隆隆逺鼓集漁商千叢野竹連湘浦一𣲖寒江下吉陽¶