只在山中非市朝燒薪煖酒換魚煑五十行歌氣如虎¶
朱翁側足金馬門吾儂未舍無媒路¶
　　　將歸行¶
老龍渡頭秋欲歸炎州霜輕葉不飛江東遊客未授衣¶
擁衾支枕歌式微自余之来日三北燕吴萬里稀消息¶
髙堂夢轉眼㝠㝠山圍蜑船天潑墨南溟有龍不可屠¶
北山有虎不可誅鴛鴦相望懷慈烏况又嶺南多鷓鴣¶
　　　題徴明寫贈潘崇禮灌木寒泉大幅¶