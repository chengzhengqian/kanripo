潏潏新流漾白沙溪東遙認隠君家忽驚庭草生秋思¶
送盡年光是物華絃斷古囊琴罷弄睡酣塵榻筆無花¶
暑餘倦極何聊賴淨洗砂缾自煮茶¶
人間何處無塵沙老來似嫌猶有家碧潭龍去波自静¶
山石苔生膚亦華暑困倩誰歌白雪籬荒那復望黄花¶
煙銷土銼日過午一勺清泉堪當茶¶
　　　次韻蒲文玉代梅索句¶
山空江冷歲如何未省幽人不我歌雲掩日華天獨遠¶