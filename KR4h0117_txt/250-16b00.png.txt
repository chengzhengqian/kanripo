巖扉人不到竹色滿僧䦨林雨添經潤窗雲入硯寒夜¶
龕猫占臥晨鉢鶴分餐客至無餘事敲冰煑月團¶
　　　答張渭濱¶
與子三年别相思日㡬廻擕琴松下石沽酒隴頭梅驛¶
遠書難寄山深雁不來渭濱千畆竹瞻泝重徘徊¶
　　　過上居¶
數里榕隂合迢迢客到稀溪煙桑子熟山雨藥苗肥窗¶
冷雲侵座琴清月在扉怡然無俗事吾已早忘機¶