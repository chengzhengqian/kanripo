地接古新安人閒樂考槃溪聲當坐聽秋色捲簾看小¶
逕留殘靄遙峰生暮寒扁舟㑹乗興應與結詩壇¶
　　　市樓春眺¶
危樓逼星斗帯郭亦山林雨歇晚峰浄湖平春水深落¶
花増感慨明月憶登臨欲讀髙人傳塵埃滿素琴¶
　　　西墅看雲¶
清曉臨西墅白雲生逺峰濃隂遮逕竹輕靄落庭松帯¶
雨隨孤艇穿林翳晚鐘倚欄人不見清絶聽鳴蛩¶