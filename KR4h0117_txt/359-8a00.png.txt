宫漏沉沉九陌春禁鐘隠隠千家曉烟花逺近布春聲¶
聲聲裊裊如有情不隨仙仗雲中散頻逐簫韶花外明¶
流音徃復斷復續睍睆綿蠻聽不足初訝湘靈鼓素絃¶
又疑秦女彈新曲¶
　　　塢溪書舍為易行人節賦¶
高士躭幽遂隠淪卜居遠向塢溪墳林塘窈窕開新墅¶
籬落蕭條入白雲巻幔青山吟䖏好隔窗飛瀑坐來聞¶
棲鸞粉落琴邉竹辟蠧香浮澗畔芸閉戶共憐𤣥晏僻¶