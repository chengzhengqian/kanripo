四月雨過雲滿溪驛吏送酒不盈巵青山迢迢碧樹低¶
獨立船頭沙鳥啼清風故人會面稀四載湖湘悲仳離¶
朅來邂逅天之涯對酒復悞尚書期李郭聲名四海馳¶
仙舟不共令人嗤盤溪水急去如飛我欲追君君不知¶
　　　懐陳宗望¶
故人西向吳山阿幾度歸來不我過席間函丈久違問¶
夙昔志業今如何如今仲蔚蓬蒿裏夜夜相尋渡溪水¶
覺來起視明月光宛在何方水中沚¶