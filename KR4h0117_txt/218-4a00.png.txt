銀山突兀滄海頭夜半鼓噪萬貔貅争雄角力轉坤軸¶
旋磨塵世偕浮漚朝朝暮暮自消長誰言于此隨海鰍¶
鴟革裹尸已塵土未必怨怒卒不休看公立論屈前軰¶
筆端有力挽萬牛孤峰絶㟁氣象古亦復燦燦珊瑚鈎¶
分明掘見隂陽根判斷造化之深幽𤣥機發泄天帝嗔¶
此文政恐雷電收不然亦似畫鳥跡長夜鬼哭聲啾啾¶
公自騎鯨去不返滿江明月蘆花秋¶
　　　西湖曲¶