割鮮野食駝蹄香金輪半墜西山缺鐃管嘲轟向區脱¶
解鞍縶馬未肯眠笑擊黄獐飲其血白旂忽動斡難河¶
猛士更比金源多柴潭已涸蔡州破狡兎雖肥奈爾何¶
　　　秋夜搗衣曲¶
高梧露墜銀牀泠宫漏沉沉夜初永碧落無雲月正中¶
樓臺滉漾玻璃影輕移芳屣下空庭未拂瑤砧已愴情¶
玉腕徐揮搗寒素丁東寫出斷腸聲非絲非竹亦非木¶
碎珮繁鈴斷還續壯如巫峽瀉春濤清似寒溪漱鳴玉¶