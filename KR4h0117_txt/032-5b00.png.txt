美探真士囊中得秘書自知三醮後翊我滅殘胡¶
　　　幸蜀西至劔門¶
劔閣横雲峻鑾輿出狩廻翠屏千仭合丹嶂五丁開灌¶
木縈旗轉仙雲拂馬來乗時方在徳嗟爾勒銘才¶
　　　春日出苑遊矚(太子/時作)¶
三陽麗景早芳辰四序佳園物候新梅花百樹障去路¶
垂栁千條暗囘津鳥飛直為驚風葉魚没都由怯㟁人¶
惟願聖主南山壽何愁不賞萬年春¶