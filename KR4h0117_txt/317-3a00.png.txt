　　　題王侍講山水¶
木落霜氣清秋山淨如洗天空萬籟寂地逈孤雲起深¶
溪湛寒緑對此清心耳安得掃蒼苔横琴寫流水¶
　　　聴松軒¶
雅志尚林壑軒居絶塵囂喬松當前楹柯條入雲霄清¶
風颯然至流響何瀟瀟初如振波濤倐若鏘鈞韶泠泠¶
拂几席飄飄度山椒慿䦨試靜聴逈覺形神超緬惟嵗¶
寒姿節操長後凋朂哉慎所持永矣懐髙標¶