仙官欲徃九龍潭毛節朱幡倚石龕山壓天中半天上¶
洞穿江底出江南瀑布杉松常帶雨夕陽彩翠忽成嵐¶
借問迎來雙白鶴巳曽衡嶽送蘓耽¶
　　　送楊少府貶郴州¶
明到衡山與洞庭若為秋月聽猿聲愁看北渚三湘逺¶
惡説南風五兩輕青草瘴時過夏口白頭浪裏出湓城¶
長沙不久留才子賈誼何須弔屈平¶
　　　過乘如禪師蕭居士嵩丘蘭若¶