省步屑屑旅客姿未同山中去固當殊路岐¶
　　　寄秋拾遺時為魏州從事¶
少在兵馬間長還繫戎職雞飛不得逺豈要生羽翼三¶
年城中游與君最相識應知我中腸不茍念衣食主人¶
樹勲名欲滅天下賊愚雖乏智謀願陳一人力人生須¶
氣徤飢寒困不得寐當一席寛覺乃千里穿古人不懼¶
死所懼死無益至交不可合一合難離坼君嘗相勸勉¶
苦語毒胸臆百年心共聞誰限河南北¶