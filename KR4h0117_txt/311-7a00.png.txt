山童掃葉月侵階野老閉門雲滿逕晴窗示我方壺圖¶
匡廬彭蠡秋風初故鄉未報洗兵馬扁舟何處尋鱸魚¶
我家卜築西窗下兄弟連牀書滿架石田春暖蕨薇香¶
竹屋燈寒風雨夜自從淮海戰塵昬官府誅求政令煩¶
無人問字日携酒有吏催租夜打門山林雖好難容跡¶
明年擬作江東客直道何須光範書匡時空負劉蕡䇿¶
人生須作遠大期丈夫豈惟鄉里思求田問舍徒為耳¶
富貴功名良有時¶