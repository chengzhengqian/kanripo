去年逢君紫霞洲今日逢君滄海頭逢君處處好顔色¶
歎我年年長作客被褐昂藏七尺軀蟠胸磊落五車書¶
姑蘇䑓北曾走馬越王城南還釣魚㸔花夢想揚州遠¶
採藥歸來杏林晩堂上慈親鶴髪長階前兒女鶉衣短¶
見君雖貧不解愁結交盡是豪俠流侯門咫尺耻干謁¶
客路尋常歌逺遊我亦扁舟滯江浦握手相㸔總羈旅¶
千年龍劒蝕塵泥三月鶯花老風雨明日洪塘又送君¶
離亭詩思正紛紛黃罏有酒莫漫醉待予同擬梅仙雲¶