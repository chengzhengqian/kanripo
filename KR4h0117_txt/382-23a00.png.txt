　　　寒潭釣雪¶
西風吹雪滿秦川寒擁絲綸上釣船悵望平臨飛鳥外¶
詩懐多在白鷗邊羊裘高節真堪侣鶴氅清風欲上仙¶
最愛晚來堪入畫一簑披向酒家眠¶
　　　過梅庄懐舊¶
野梅茅店石闌干白首空山幾度看紙帳梨雲春夢短¶
石橋溪雪暮窓寒風光不減當年好詩酒猶懐晚嵗歡¶
却憶種花人不見隴頭無信月漫漫¶