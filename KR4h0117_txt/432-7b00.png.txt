恩波何幸沾臣下特許諸司半月閒¶
　　　送同年萬世和歸省¶
春風同日宴瓊林君獨榮歸愜壯心畵舫煙波飛六鷁¶
錦嚢珠玊重千金天閑忍失空羣騎御苑愁分喚友禽¶
嶺表班行何落落相留無計但沈吟¶
　　　送侍講劉先生使安南¶
聖主龍飛第一春遠頒正朔命儒臣雙函鈿札翔鸞鵲¶
萬里朱鳶識鳳麟玉節曉分蛟室霧寳幢晴拂象厓塵¶