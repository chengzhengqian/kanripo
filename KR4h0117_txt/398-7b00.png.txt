　　　秋夕鼎儀池上¶
醉起北林夕重過即舊逰淺波雙鷺宿深竹數螢流裊¶
裊風煙暮娟娟月露秋病懐宜此景消得故人留¶
　　　竹林書屋¶
竹裏巢棲隠蕭然君子居清風蔣生逕古意鄴侯書鳯¶
宿寒燈外芸香春笋餘惟應過三益著論闢𤣥虚¶
　　　臘月二日舜咨席各賦¶
故人敦宿好殘嵗合餘歡節序從渠暮交盟不爾寒風¶