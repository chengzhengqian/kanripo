風吹歴陽樹石城悲早秋高堂入逺夢拂袖登吳舟金¶
陵官酒如乳香手酌送君朱雀坊前日同來二三伴此¶
時望君俱斷腸科名古來人共羡富貴不如歸故鄉年¶
年隨計多辛苦十上風塵竟何補秋巻留將篋内歸彩¶
衣重㸔階前舞當時縣令親勸行今日還家父老迎門¶
外清溪仍可釣山下石田躬自耕子身長健親長在黄¶
金如山不可買君不見長安城中罷官客欲作布衣那¶
可得¶