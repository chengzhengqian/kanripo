遲遲禁漏盡悄悄㝠鵶喧夜雨槐花落微凉卧北軒曙¶
燈殘未滅風簾閒自翻每得一静境思與故人言¶
　　　禁中偶直夢遊仙遊寺¶
西軒草詔暇松竹深寂寂月出清風來忽是山中夕因¶
成西南夢夢作遊仙客覺聞宫漏聲猶謂山泉滴¶
　　　清夜琴興¶
月出烏栖盡寂然坐空林是時心境閒可以彈素琴清¶
泠由木性恬淡隨人心心積和平氣木應正始音響餘¶