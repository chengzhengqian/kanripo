停橈洗盞淩滄洲水心落花爛五色雲頭芙蓉攢萬虬¶
晴空滉漾走白日煙巒髣髴迷瓊樓陶朱魯望已僊去¶
夫差勾踐空荒丘古今樂事復我輩湖山不管興亡愁¶
醉乘鰲背上九漢一粟下𦕈三呉洲¶
　　　題扇¶
赤龍行空鞭不去玉樓美人汗香注搖搖白羽蕩輕羅¶
手中笑把珊瑚樹樹排十二金縷衣月中木犀花亂飛¶
秋風有情不忍棄目送大火流天西¶