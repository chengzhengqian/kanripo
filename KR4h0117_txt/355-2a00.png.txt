凄風吉水寒海色日光薄中天殞少㣲倐忽驚摧落臨¶
文悼若翁允哉古先覺志尹獨盤桓希顔甘自樂照乗¶
懐魏珠連城隠荆璞至寳旣弗售何以事琱琢流輝媚¶
川淵種徳髙嵩嶽趨庭有賢嗣大振芹宫鐸於焉敬亭¶
峯肆情在丘壑興盡賦歸歟故園景猶昨拂衣竟長徃¶
逺弔遼城鶴山頽梁木壊斯道安所托穹碑太史銘哀¶
章俱館閣俛首企髙蹤蘿月生虚幙石室夜迢迢佳城¶
雲漠漠楚些空悲涼九原人不作¶