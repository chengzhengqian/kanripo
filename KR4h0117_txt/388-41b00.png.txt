　　　送克新内兄還匡南¶
紫殿西頭夢不成為逢夷逸轉難平乾坤百計徒心赤¶
今古何人最眼明碧海鯨鯢渾欲舞中原麟鳯太無情¶
愁來忽到長干塔獨立蒼茫看晚晴¶
　　　題畫竹¶
悔敎風節動煙霄總得虚聲太寂寥長樂五更聞暖吹¶
錢塘八月聽寒潮調高巢許終何物怨入夷齊死不消¶
更欲少論惆悵事昊天無語鳯飛遥¶