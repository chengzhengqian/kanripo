山色蛾眉秀江流燕尾分亂蟬吟落日獨鶴引歸雲黄¶
葉谿邊樹青帘雨外村興来留客坐隨意倒芳樽¶
　　　送戴教授北行¶
别路三春雨行舟五兩風花香隨路減栁色上衣濃共¶
是青雲客先成白髪翁離情如逝水萬折亦朝宗¶
　　　送人之京¶
上巳風光好新晴物色妍青山林下屋緑水鏡中船節¶
換榆煙火花殘穀雨天壯遊逢勝景况近五雲邊¶