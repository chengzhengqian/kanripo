　　　秋夜不寐有懷錢二孔周¶
客散西堂夜悄然脩筠凉吹供清眠疎螢紈扇秋無賴¶
淺水紅蕖月可憐侍女銀杯搖雪乳誰家玉笛唱嬋娟¶
意中憶得城東闕孤鶴翩翩骨有仙¶
　　　詠文信國事¶
南北間闗百戰餘此身宗社許馳驅可憐功業孤魂在¶
自决存亡大義俱夷狄至愚猶歎服皇天無意竟何如¶
平生心事堪誰訴漫托他年半紙書¶