九秋光順豫重節霽良辰登髙識漢苑問道侍軒臣菊¶
花浮秬鬯萸房揷縉紳聖化邊陲謐長洲鴻雁賓¶
　　洪子輿¶
　　　嚴陵祠¶
漢主召子陵歸宿洛陽殿客星今何在隠跡猶可見水¶
石空潺湲松篁尚葱蒨㟁深翠隂合川逈白雲徧幽逕¶
滋蕪没荒祠羃霜霰垂釣想遺芳掇蘋羞野薦髙風激¶
終古語理忘榮賤方念道可尊山林情不變¶