恨逐江雲㡬徃還野色帶烟迷雁渚櫓聲揺月出龍灣¶
一樽自酌堪消遣囘首揚州數㸃山¶
　　　題馮進士養質山水畵¶
青山疊疊静當户長松挺挺凌烟雨數椽茅屋竹樹間¶
中有高人抱幽趣翠巖丹壑深㡬重水遶人家隔秋浦¶
石巖突兀不可攀茫茫遠水難為渡瑶草琪花滿澗阿¶
彩霞瑞靄開林塢山中採藥人未還夭桃穠李迷歸路¶
馮君抱負經濟才緑袍新著登天府奈何亦有丘壑情¶