獨上髙樓問明月可禁遐思繞天涯¶
　　　寄太守李本貞同年¶
笠簑已作釣漁人不受車輪馬足塵薄爾丘園惟守舊¶
老于文字尚貪新向憐得郡八千里兹幸還家十二春¶
三百同年魚雁杳江湖迢遞夢難真¶
　　　閒適¶
世故于吾一不經尋常懶出醒翁亭敲詩林際忘長夏¶
扶杖花前具老形邦國何曽禆氣力户門猶沐減租丁¶