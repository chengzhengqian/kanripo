　　　觀吳孟周司訓真草書譜¶
古來書學宗史籀竹簡遺文象科斗鍾張真草更入神¶
片楮至今藏不朽先生下筆絶代無鳴玉綰結青珊瑚¶
况聞篆𨽻太倔强百金一字傳東吳墨池浸沒𤣥兔穎¶
魑魅反走空堂静金㦸交撑日月輪銀鈎倒畫龍蛇影¶
歐虞褚薛真出羣精妙只數王右軍英姿老氣欲飛動¶
懸珠快劍相紛紜嗚呼百世誰復識我今作歌重刻石¶
莫同繭紙舊蘭亭閟入昭陵永難得¶