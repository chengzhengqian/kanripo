石幢寒影䕶懸燈山深疑有長生藥寺古應多入定僧¶
人語忽然飄下界始知身在白雲層¶
　　　送别王臨安¶
春風五馬岀江城繡臆金腰刺史榮壯士買牛銷舊劒¶
蠻兵驅象迓前旌武侯祠下焚香過判丈山頭露冕行¶
暫去還來知不久底須回首望宸京¶
　　　憑虚閣餞别劉元瑞校書湖南¶
禪林高閣散烟霏灌木陰陰燕子飛酌酒共憐為别易¶