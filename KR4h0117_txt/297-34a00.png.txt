　　　寄楊先歸頴上¶
荒城此日共悽然我欲南征子北遷秋雨黄蘆思頴水¶
夕陽紅稻憶吳田蕭條客舍蟲聲裏迢逓鄉書雁影邊¶
安得相逢一擕手别離同話酒尊前¶
　　　阻風清河縣¶
阻風淮㟁憶家山骨肉相親夢寐間冀北一官今獨往¶
江南千里幾時還孤村人語秋臨水小縣雞鳴夜掩闗¶
明月異鄉誰不見嗟予偏對别離顔¶