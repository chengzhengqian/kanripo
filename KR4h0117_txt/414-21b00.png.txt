　　　賀髙揮使生子¶
錦棚香襲舊征袍轉覺王孫甲第髙喜氣鎮浮三日逈¶
啼聲渾似五陵豪四筵湯餅朝開讌左戸蓬桑夜屬櫜¶
已是他年真將種殷勤傳付吕䖍刀¶
　　　送耿司業先生省親還河南¶
垂白萱親在北堂喜承恩詔趣歸裝秋容黯淡辭都下¶
曉夢依稀到洛陽萊子舊衣増刺繡陽城新例有封章¶
踈庸濫逐門生後駐馬離亭盡一觴¶