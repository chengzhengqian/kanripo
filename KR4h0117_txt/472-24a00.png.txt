比年耆舊多湖海節制誰能范老儔¶
　　　襄陵省中池亭甚佳因懐張李二明府¶
日暮襄陵池上亭孤吟長坐嘆飄零荷花無主誰為色¶
竹葉憐人獨自青暝逼髙林囘倦鳥風生曲檻度流螢¶
季鷹元禮俱何在好對青霄倒玉瓶¶
　　　道井陘有感¶
東歸石逕入雲斜險阻千年事可嗟松栢森森韓信廟¶
山河渺渺沛公家王齊實召逰雲夢為漢虛勞問左車¶