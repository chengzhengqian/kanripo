髙處望瀟湘花時萬井香雨餘憐日嫩歲閏覺春長霞¶
刹分危牓烟波透逺光情知樓上好不是仲宣鄉¶
　　　酒醒¶
飲醉日將盡醒時夜己闌暗燈風熖曉春席水窓寒未¶
解縈身帶猶傾墜枕冠呼兒問狼籍疑是夢中驩¶
　　　别嶺南熊判官¶
十年常逺道不忍别離聲況復三巴外仍逢萬里行桐¶
花新雨氣棃葉晚春晴到海知何日風波從此生¶