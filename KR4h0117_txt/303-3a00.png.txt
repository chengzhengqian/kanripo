長洲宫中花月輝彩雲夜傍瓊樓飛吴姬娉婷白苧衣¶
揚蘭拂蕙春風歸花籌傳觴注紅玉月鏡當筵掩明燭¶
低環按節宫調促嫣然一轉亂心曲長夜酒多歡未足¶
驚烏啼向東苑樹星河闌干正當戸明眸皓齒歌白苧¶
蛾眉嬋娟花月妬含情奉君君莫頋雲中璧月易盈虧¶
葉底穠華多盛衰願為寳階千歲石長近君王雙履綦¶
　　　雉朝飛¶
野田無人蒿草薄羣雉斑斑草中落五月禾熟桐風清¶