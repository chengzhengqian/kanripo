　　　龍峰孤㙮¶
老眼前頭尺五天眞龍角上正攀縁規橅白馬䭾經過¶
想像𤣥鰻䕶塔眠梵唄將回知磬絶神珠欲隕避燈懸¶
何妨宴坐初禪界蠛蠓紛飛即大千¶
　　　寳掌冷泉¶
乍撥山亭木葉堆老僧千歲唱巖開天從白石雲根出¶
地帶青泥雪髓來竹影自深斜映月魚腥不到半凝苔¶
世間夢渇知多少可待金莖露一杯¶