先生餞我七松堂風送松花入酒觴四海幸逢眞骨肉¶
百蠻應識遠冠裳歌成喜有清風在醉後何妨古道長¶
欲謝次公慚不盡便須揮翰寫甘棠¶
　　　次萬全右衛察院題壁¶
見說立春三日了春光不見半分來黄沙磧裏風猶冷¶
青柳梢頭眼未開舊事每于心上簡新詩旋向筆端裁¶
行行又記江南好春酒初醒嗅野梅¶
　　　次李家庄¶