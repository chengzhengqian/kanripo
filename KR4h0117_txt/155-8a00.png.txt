持入庫何事監官怒大字雕印文濃和油墨汙父母抱¶
歸舍抛向中門下相看各無語淚迸若傾㵼質錢解衣¶
服買絲添上軸不敢輙下機連宵停火燭當須了租賦¶
豈暇恤襦袴前知寒切骨甘心肩骭露里胥踞門限呌¶
罵嗔納晩安得織婦心變作監官眼¶
　　　均逸亭¶
亭午跨城端新苔磴道盤風光晴水石烟景暮林巒簿¶
領仍多暇賔從每盡歡何由掉塵鞅聊問借䦨干¶