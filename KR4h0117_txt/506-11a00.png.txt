　　　用韻荅諸君子見贈¶
谷口逢人問我家紫芝三畝秀靈華宵堦獨步穿林月¶
晴閣遙看疊嶺霞酒澁未招枌社客詩新不鬬建溪茶¶
寄言小讌秋成候市有清酤菊有花¶
　　　重遊致道觀¶
拂衣重上老君壇廿載流光指一彈星檜倒懸臺上石¶
月泉香浴井中丹雲龍歸洞靈湫黑露鶴翻巢碧樹寒¶
為覓舊遊今已矣臨風搔首起長歎¶