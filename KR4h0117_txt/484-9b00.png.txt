江上何時共一杯萬里長風吹落木孤雲斜日照秋苔¶
百年懐抱慿誰盡滄海新收鼓角哀¶
　　　答繼之九日次韻見示¶
欲歸不歸空歳暮淹留直為李陵䑓白蘋老矣逢秋雁¶
黄菊蕭然漫酒杯草閣龍吟江上雨蘭畦花沒徑中苔¶
著書久抱相如病作賦難窮庾信哀¶
　　　歲暮¶
吏退鳥啼公事稀南山坐對雲依依氷生幽壑羣龍寐¶