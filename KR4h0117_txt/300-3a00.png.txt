耕湖上田暮喚湖上渡穉子逺相迎牛背掛農具今年¶
喜有秋不為租税懼牀頭釀茆柴取醉羅栗芉相看桑¶
麻長焉識簪組誤縣門久未行且樂成嫁娶¶
　　　其二¶
湖山䕶人家烟火隔籬落愛此湖田肥生産願自託兒¶
孫日長成努力趂春作驅牛耕逺郊牽犢鋤近郭農事¶
喜及時秋收聊可度積穰登倉箱餘粒飽鳥雀村篘有¶
濁醪莫負隣翁約笑爾東西人誰識田家樂¶