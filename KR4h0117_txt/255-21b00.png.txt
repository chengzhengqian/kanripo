炎夏如秋氣已遷老天竒變亦多端山横北牗陰雲合¶
人對南山暮雨寒江海窮居無米易古今隨意得詩難¶
巖花落盡幽禽語坐擁千林俯碧欄¶
　　　八月二十八日¶
黃竹哀歌世偶傳佳期應待後千年曲江宮外看蒲柳¶
凝碧池邊聽管絃古往今來人化鶴天長地久帝為鵑¶
蓬萊水淺應聞似徐福歸舟已失仙¶
　　　夜立¶