畵船衝雨發官河束帛徴賢是禮羅天上午門新日月¶
海中春水浄風波經筵進講先三禮名世登崇重四科¶
自昔珠林推俊秀茂才承制蚤鳴珂¶
　　　幽居同劉韶賦¶
春泥門港雨聲多潤浹荒畦露淺莎石砌落梅踈映竹¶
鑑池流水細通河坐深還愛青氊舊老至其如白髪何¶
海内太平忻有象詩成聊復醉時歌¶
　　　送謝子良驛丞之京¶