來固無跡動息如有情日落山水静為君起松聲¶
　　　懐仙(并序/)¶
　　客有自幽山來者啓予以林壑之事而煙霞在焉¶
　　思觧纓紱永詠山水神與道超跡為形滯故書其¶
　　事¶
鶴岑有竒徑麟洲富仙家紫泉潄珠液𤣥巖列丹葩常¶
希披塵網眇然登雲車鸞情極霄漢鳯想疲煙霞道存¶
蓬瀛近意惬朝市賖無為坐惆悵虗此江上華¶