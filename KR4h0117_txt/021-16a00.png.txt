歕玉長鳴西北來自言當代是龍媒萬里玉闗行入貢¶
九重金闕為君開蹀躞朝馳過上苑䟃𧽼暝走發章臺¶
玉勒金鞍荷裝飾路傍觀者無窮極小山桂樹比權竒¶
上林桃花况顔色忽聞天将出龍沙漢主持将駕鼓車¶
去去山川勞日夜遥遥闗塞斷煙霞山川闗塞十年征¶
汗血流離赴月營肌膚銷逺道膂力盡長城長城日夕¶
苦風霜中有連年百戰場揺珂囓勒金羈盡争鋒足頓¶
鐵菱傷垂耳罷輕齎棄置在寒谿大宛蒲海北滇壑雋¶