　　　題䝉菴兄家藏范寛春景¶
平生愛書更愛畵輞川夢寐王維寫䨇瞳忽睹范生圖¶
䝉菴笑比連城價高峰秀出廬與嵩東風吹緑花茸茸¶
重岡疊嶂幾迴伏怪石絶澗相奔舂巍峩梵刹倚空表¶
俯視滄溟一杯小古苔半没石逕紆野竹斜籠翠雲杳¶
蹇驢散歩者何人芒鞋藜杖青綸巾捫蘿陟峻豁真趣¶
煮茗談空逢暮春鬼工擘㫁中峰路桑柘隂連不知處¶
幾家老穉不出門啄木聲殘庭外樹春泉百道衝石橋¶