重禄輕身日清資近故鄉因知送君後轉自惜年芳逺¶
水分林影層峰起鳥行扁舟此中去溪月有餘光¶
　　　送友人歸宣州¶
失計復離愁君歸我獨遊亂花藏道發春水遶鄉流暝¶
火叢橋市晴山疊郡樓無為謝公戀吟過曉蟬秋¶
　　　思宜春寄友人¶
勝遊雖隔年魂夢亦依然瀑水喧秋思孤燈動夜船斷¶
虹全嶺雨斜月半溪煙舊日吟詩侣何人更不眠¶