　　　大理黄丞使潁州¶
詳刑新佐張廷尉出塞曽隨霍冠軍露版裁書頻倚馬¶
甘泉獻賦舊凌雲㡬瞻龍衮堯階側暫駕星軺汝水濆¶
百萬提封周制復三千奏牘漢皇聞依蓮幕府逰従近¶
聚米山川向背分迴日受釐宣室對又應前席動吾君¶
　　　王中庸赴河南鞏縣尉¶
春風祖席引香醪白馬驪駒草色袍官舍前臨兩京道¶
居民半雜五陵豪卑飛碌碌猶棲棘餘地恢恢暫鼓刀¶