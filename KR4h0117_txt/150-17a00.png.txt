酒醒却憶兒童事長恨雙鳬去莫攀¶
　　　雪夜書北臺壁¶
黄昏猶作雨纎纎夜靜無風勢轉嚴但覺衾稠如潑水¶
不知庭院已堆鹽五更曉色來書幌半夜寒聲落畫簷¶
試掃北臺看馬耳未隨埋沒有雙尖¶
城頭初日始飜鴉陌上晴泥已沒車凍合玉樓寒起粟¶
光搖銀海眩生花遺蝗入地應千尺宿麥連雲有幾家¶
老病自嗟詩力退空吟氷柱憶劉乂¶