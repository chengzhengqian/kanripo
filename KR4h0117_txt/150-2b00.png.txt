二月驚梅晩幽香此地無依依慰越客皎皎似呉姝不¶
恨故園遠空嗟芳嵗徂春深桃杏亂笑汝益羈孤¶
　　　李氏園¶
朝遊北城東囘首見脩竹下有朱門家破牆圍古屋舉¶
鞭叩其户幽響答空谷入門所見夥十步九移目異花¶
兼四方野鳥喧百族其西引溪水活活轉牆曲東注入¶
深林林深窓户綠水光兼竹浄時有獨立鵠林中百尺¶
松嵗久蒼鱗蹙豈惟此地少意恐關中獨小橋過南浦¶