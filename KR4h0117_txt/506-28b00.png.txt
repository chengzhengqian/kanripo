白雲春草喚維新畫牛事已知𢎞景學稼心常憶子真¶
山月一罇談未了夜深猶照病閒人¶
　　　積雨簡青嵒¶
磵道水深不可渡昨夜巖阿夢亦驚江村破屋春一月¶
郡閣芳樽雨滿城上林花事愁無賴吳下人家久廢耕¶
苦憶新年與君約看山藜杖幾時晴¶
　　　過沈山人園林¶
清泉曲徑廻蔬圃錦石寒花隠竹籬再拜已忘相問病¶