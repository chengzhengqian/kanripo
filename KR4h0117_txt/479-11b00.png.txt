雙鳩醉寐不復鳴雙鳩不鳴花相語無令鳩醒教天雨¶
　　　送吕畫士歸四明¶
樂愚孫子雙眼青下筆萬頃雲霞生朅來京華未幾日¶
十家九家花鳥明薫風别我欲歸去我亦馳情入煙霧¶
百幅生綃一壺酒期爾琅玕最深處¶
　　　送林郡侯¶
秋夜悠悠殊未已月光流入床帷裏狂飈驚亂絡幃聲¶
起拂煙埃步階戺衆星厯厯如可攀欲扣天閽愁萬里¶