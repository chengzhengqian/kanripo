莫向樽前嗟老大君不見裴度投老歸東都堂開緑野¶
名猶在又不見疏廣還家樂賜金只憂孫子生驕怠何¶
如留此方寸田不種桑麻惟種艾¶
　　　又¶
四人三百一十嵗相知始為鹿鳴㑹後來仕路各飛騰¶
半在朝中半江外金犀横帶謝與王事業功名兩相配¶
龔潘白首尚為郎胸襟灑落春雲藹偉哉英達四老成¶
用舎行藏總無愧㑹中同遊更五人惟我庸愚荷遮葢¶