　　　晚登姑蘇驛樓與瞿剛貢士小酌有感¶
躡屐重登閶闔樓吳歈聽已八回秋驛夫迎舫驚生客¶
穉子循廊感舊遊塔影帶雲横樹杪鵲聲和雨下城頭¶
晚涼不盡裵&KR0966;意取次王程待放舟¶
　　　端午日與于景瞻京兆同至孤山¶
七年重憩孤山麓一院湖光淨客衣自喜舟中佳節至¶
誰言林下故人稀暗香疏影新篇少白日蒼松舊塚非¶
更遣移樽六橋外野鷗相對已忘機¶