只今逺隔西湖側欲托山悰那可得青綾儤値玉堂深¶
夢寐猶疑照顔色新圖貌得重南金時来展玩清煩襟¶
為君揮翰寫長句願保平生貞白心¶
　　　題松鶴¶
薛公畵鶴藝殊絶真跡人間半磨滅玉堂退直見新圖¶
毛骨蕭疎渾彷彿丹砂作頂霜作翎迥立松梢壓蒼雪¶
試看挺特仙容姿軒昂豈是樊籠物萬里髙摶遼海風¶
一聲清唳臨臯月忽然振翼將逺舉雲薄天空一超越¶