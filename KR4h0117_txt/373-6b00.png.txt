相期無限歸來思擬向江臯共讀書¶
　　　過黄山善敬家作¶
林塘十畆足幽棲物色風光總入題花落石床春不掃¶
雨深蘿逕鳥頻啼閒邀墨客淸如玉笑學山翁醉似泥¶
幾度竹樓幽夢覺羡君池草碧萋萋¶
　　　送黄思順之京¶
髙步金門客青袍軼垢氛獨陳揚子賦老綴陸機文乆¶
忝通家好誰為落葉分秋前鴻鵠志天上鳯凰羣攬轡¶