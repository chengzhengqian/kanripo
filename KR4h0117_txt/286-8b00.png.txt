高軒玲瓏不受暑半幅輕綃宿烟雨白屋素壁生空眀¶
似聞水聲繞庭宇松髯拂天藤蔓垂枯根痩石相因依¶
寒濤不驚虎兕卧嵐翠欲與蛟虬飛空江悠悠一漁艇¶
水白沙眀羣魚静武陵桃花何處尋落日微風片㠶影¶
　　　賞資深華山圖歌¶
華嶽挿天七千丈丹崖翠壁開仙掌壁間擘出黄河流¶
大禹以之分九州河流滚滚赴溟漲華嶽抜出天河上¶
雲宫霧窟疑本無石室金臺儼相向玉泉高通玉井津¶