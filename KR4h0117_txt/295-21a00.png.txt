　　　高尚書畵¶
君家此畫何由得峭壁隂森如鐡色高閣平臨煙露低¶
長松總含雷雨黒寒綃七尺半是雲深林窈窕路莫分¶
幽尋恐與神明遇靜聽唯應猿狖聞海嶽有圖絶低小¶
後來作者何足云主人借問誰能爾惟是房山高使君¶
　　　杜宇¶
國亡知幾代啼血轉聲頻爾自無歸處何須更勸人煙¶
深青嶂曉花落故城春任是無情者聞時亦愴神¶