都亭落日盡離觴潞渚晴波放畵航花擁旌旄催宦况¶
雨敲燈火憶隣光須知大隱元兼吏肯道諸侯不似郎¶
此去南州歌善政循良未必只龔黄¶
　　　贈文昌邢景暘尹懷集¶
十年鳴鹿已嘉賓萬里飛鳬又逺臣自古親民端是令¶
於今為政幾稱神山城花暖遷鶯早海國雲連過雁頻¶
君去不須多訪道而翁遺愛在西人¶
　　　送鍾邦臣出守廣州用楊子山限韻¶