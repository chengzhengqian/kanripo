　　　憂旱詞¶
黄塵赤日無南北平田見土不見麥秋麥垂垂盡枯死¶
春麥雖青不盈咫秋田種少未種多田家四顧無妻子¶
官河水淺舟不行漕舟不載雨州名河西鈔關坐不税¶
太倉稉稻何時至一春無雨過半夏貧民望雨如望赦¶
安得一雨如懸河坐令愁怨成歡歌我行雖難奈樂何¶
　　　題袁僉事松壑圖巻¶
高松盤拏如攖雲哀壑動地空中聞秋聲怒呼夜濤湧¶