憶自寓形巴橘裏商於誰和采芝歌¶
　　　蔡琰歸漢圖¶
中郎有女貌如花流落單于嵗月賖北去千金勞漢使¶
南來萬里度龍沙哀吟調入邊笳慘歸路愁看塞雁斜¶
腸斷殊方分手處黄雲衰草隔天涯¶
　　　江村秋暮圖¶
江郷風物逺依微雲樹離離帶夕暉黄葉亂隨流水去¶
青山遥映白鷗飛一聲牧笛和煙暝幾處漁舟載月歸¶