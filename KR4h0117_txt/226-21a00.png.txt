疑君即是僧太白不然無乃真彌天仙風襲人欲輕舉¶
芙蓉道氣出眉宇擁坐衣裳墜不收山水懐雲輕百補¶
我今老倦亦慵㕘去死正如三眠蠶相看一笑有佳約¶
他日同歸五老庵¶
　　　謝安道花壇¶
三月江南春不淺謝家池上開花苑層壇迸破碧瑠璃¶
嫩蘂簇成紅婉孌一枝兩枝和霧白素娥月下逢姑射¶
十朶五朶照水紅仙姝並立瑤池東人生遇景須行樂¶