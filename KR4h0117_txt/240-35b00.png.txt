多情一片吳天月夜夜相隨伴寂寥¶
　　　登鳳凰臺¶
梧桐葉落秋風老人去臺空鳳不來梁武祗園芳草合¶
吳王宫殿野桃開石頭城下春如水燕子堂前雨長苔¶
莫問人間興廢事百年相遇且啣杯¶
　　　和同舉觀志能還武昌¶
短衣匹馬走塵埃山川歴歴何雄哉漢陽城髙鼔角動¶
洞庭秋水鴻雁來雪消巴蜀浪翻屋黄鶴磯下聲如雷¶