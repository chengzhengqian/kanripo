　　　同鄧司徒飲蔣中丞三友軒次韻¶
竹陰斜日滿臺青席地何煩錦作棚翻覆棋枰驚世態¶
倡酬詩句話平生松風池上聽遊鯉梅雨林梢起坐鶯¶
漫爾開軒對樽酒清和光景嵗寒情¶
　　　送王兵侍質菴致仕¶
十五題封乞罷官再陳方荷聖恩寛昔年南北塵初洗¶
今日山林夢始安村裏人歸添酒伴客邊秋及幾花看¶
濟時秪恐推耆舊矍鑠還須上馬鞍¶