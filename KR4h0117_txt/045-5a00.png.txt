名三十年坐客寒無氊賴有蘇司業時時與酒錢¶
　　　暫如臨邑至㟙山湖亭奉懷李員外率爾成興¶
野亭逼湖水歇馬髙林間鼉吼風奔浪魚跳日映山暫¶
遊阻詞伯却望懷青闗靄靄生雲霧惟應促駕還¶
　　　宿青谿驛奉懷張員外十五兄之緒¶
漾舟千山内日入泊荒渚我生本飄飄今復在何許石¶
根青楓林猿鳥聚儔侣月明遊子静畏虎不得語中夜¶
懷友朋乾坤此㴱阻浩蕩前後間佳期付荆楚¶