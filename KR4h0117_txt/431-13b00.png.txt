花作圍屏石作欄滿天秋籟挾驚湍日高樹底攤書帙¶
風静沙頭把釣竿閱世尚留雙眼白報君常抱一心丹¶
江山信美猶吾土狂客休歌蜀道難¶
　　　送人還京¶
青楓江上葉蕭蕭汴水淮雲去路遥宫燭漸低鄉夢㫁¶
家山將近客愁消霜寒鐡甕秋聞柝月落揚州夜聼潮¶
厚祿故人如我問白頭甘作恵山樵¶
　　　和舜明自夀之作¶