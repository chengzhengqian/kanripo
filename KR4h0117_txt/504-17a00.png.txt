古來相馬失之瘦龍文虎脊空騰驤憶昨結客少年塲¶
呼鷹走狗勢陸梁金盤賭酒爭五白銀燭嬌歌彈陌桑¶
謂言富貴唾手取吹毛挿翼森開張十年獻賦不得意¶
貂裘寶玦無晶光平生酒徒漸零落羞澁隂符垂虎囊¶
學書無成學劍晩岐路側足心周章百年冰炭滿懷抱¶
萬里鴻鵠方翺翔明朝散髪武陵去夾岸桃花煙水長¶
　　　㮙伽精舍同宿東橋顧丈贈歌¶
干將鏌鎁世罕得虹光熒熒日月側騰躍萬里浮雲空¶