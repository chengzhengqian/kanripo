　　　九馬獵圖¶
開元神武開太平一箭功成六合清當時將相皆從獵¶
昔日房星互降精一從射獵渭江上矯矯飛龍蹴溟漲¶
九天雲引屬車塵九河氷立迎仙仗仙仗崆峒閬苑東¶
翠斾拂拂乗天風動揺五岳風雲合掃蕩千原鹿兎空¶
將軍妙筆名天下人馬精神奪神化雲中紫燕氣成虹¶
天上白龍光照夜漠漠風沙縞素開艷艷仙馭英雄才¶
青驄玉面乗雲出𤣥兎飛黄踏月來鐵驪長鳴呼玳瑁¶