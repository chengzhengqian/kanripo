萬里相忘成永訣白頭蕭索柰公何¶
　　　送羅成之移居崇明其子季通亦之本州校官¶
先生八月乘烟霧妻子同隨海上槎太守賔筵先肅客¶
廣文官舎即為家波濤浩蕩藏隂火島嶼微茫接太霞¶
聞說三洲多藥草可能無意到丹砂¶
　　　送張明善歸武昌却移家入蜀¶
對酒悲歌淚滿衣楚天揺落又斜暉風塵萬里與君别¶
江海一舟何處歸老去且留吾舌在愁來長惜壯心違¶