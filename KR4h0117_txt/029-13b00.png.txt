海燕何㣲眇乘春亦暫來豈知泥滓賤祇見玉堂開繡¶
户時雙入華軒日幾迴無心與物競鷹隼莫相猜¶
　　　故刑部李尚書荆谷山集㑹¶
嘗聞繼老𣆀身退道彌躭結宇倚青壁疏泉噴碧潭苔¶
石随人古煙花寄酒酣山光紛向夕歸興杜城南¶
　　　聽筝¶
端居正無緒那復發秦筝纎指傳新意繁絃起怨情悠¶
揚思欲絶掩抑態還生豈是聲能感人心自不平¶