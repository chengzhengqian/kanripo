此時誰遣不歸去梁令還家尚黑頭¶
　　　和西涯閣老寄題黄鶴樓韻兼呈(闕/)鳯山中丞¶
樓船浮空向空泊坐對江樓詠孤鶴杲日晶晶目仍逺¶
澄波淼淼心先廓大别曽聞神禹鑿洞庭彭蠡相聫絡¶
夤緣七澤入溟海控引羣山俯飛閣飛閣西來千萬峰¶
鈞天九奏敞龍宫虚傳雲樹書能逹實少桃源路可通¶
靈洲處處聞芳杜商舶時時乘便風風波嵗月坐超忽¶
回首朱顔成老翁我生蹇劣慚時彦踪跡天涯已強半¶