　　　題吴氏宗夏所作秋林髙館圖¶
江皋秋氣澄林屋帶幽夐霜餘羣木歛日落衆山靜浟¶
浟舟泛葉湛湛水涵鏡歸鳥愁暝啼飛鴻淡遥映市朝¶
從兹逺輪鞅焉得競釣懷渭濱叟耕憶谷口鄭彼美孰¶
與期援琴發孤咏¶
　　　戲題訪戴圖¶
大雪滿天地髙興何悠哉終然不相見獨棹月中回人¶
言越溪春酒熟山花開此時風日好何事不能來¶