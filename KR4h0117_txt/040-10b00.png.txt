關塞逺孤舟江海寛夜眠楚煙濕曉飯湖山寒砧净紅¶
鱠落袖香朱橘團帆前見禹廟枕底聞嚴灘便獲賞心¶
趣豈歌行路難青門湏醉别少為觧征鞍¶
　　　送狄員外廵按西山軍¶
兵馬守西山中國非得計不知何代䇿空使蜀人弊八¶
州崖谷深千里雲雪閉泉澆閣道滑水凍繩橋脆戰士¶
常苦饑糗糧不相繼胡兵猶不歸空山積年歲儒生識¶
損益言事皆審諦狄子幕府郎有謀必康濟胸中懸明¶