通宵禁鑰啟重關爭看金鼇海上山縹緲祥煙横帝闕¶
薰蒸和氣溢人寰風生玉砌車塵動月轉珠宫扇影還¶
獨有昇平歌曲妙君王應為一開顔¶
　　　送彰徳太守劉君達夫之任¶
十年杏苑舊同逰出入賢勞鬢未秋抗疏每聞持正論¶
分符獨喜向中州甘棠陌上隂堪憩病草風前色漸瘳¶
莫道一麾西去逺芳名今已注宸旒¶
　　　送袁君健甫復除上元縣¶