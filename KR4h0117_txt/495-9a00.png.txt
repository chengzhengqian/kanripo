凝碧池中蓮尚夏紫衣傳宣詔九宫宫中麗人脂粉紅¶
錦鴛綵鳯炫晴日嬌鶯乳燕隨春風御厨捧勅陳華宴¶
錯雜竒珍按時換擎來粲粲赤金盤奉出纎纎青玉案¶
分行判隊衆樂鳴琵琶篳篥璚瑤筝月支小𡡉解漢唱¶
越江妮子能秦聲何須三擊花奴鼔六律皆依板為主¶
玉環指下節奏明内中一人忙起舞軟鞋尖㡌髙麗裝¶
團花纒身金縷裳俏裁四幅裹腰窄寛兠兩袖拖肩長¶
大垂小垂輕復舉左挺右挺風旋起蛺蝶争飜栁絮雲¶