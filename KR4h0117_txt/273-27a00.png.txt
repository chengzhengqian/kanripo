　　　方養心欲遊㤗山用前韻作思仙詞復和之¶
浩歌起作遊仙曲黄鶴無期瑤草緑神人結屋泰山巔¶
手拂浮雲扳建木一笑齊州九㸃煙天風吹斷蓬萊船¶
還上高丘看逺海有書莫遣麻姑傳¶
　　　溪行望故友黄明逺槐塘新墓¶
徃代衣冠日巳賖故山棺槨此為家經荃義闢中州魯¶
樂調辭譏下里巴涕淚無從餘宿草文章可惜等風花¶
嗟兹便欲酬鷄絮目注前溪有落霞¶