簾前花影動清風小橋静看行人過野寺遥從曲逕通¶
辟榖他年如有分肩輿還擬覓仙踪¶
　　　送徐巡宰莆田¶
與君兄弟意綢繆不惜離筵重勸酬紅葉馬前牽别恨¶
白雲江上動鄉愁舟移劒水腥風逺春到閩山瘴雨收¶
况是莆陽文獻地宦情詩思兩悠悠¶
　　　送楊大尹之官吳縣¶
九載江村喜撫循聲華從此動朝紳東吳剸劇須賢尹¶