聞君動征棹犯夕故來尋强置一樽酒重欵百年心燈¶
白霜氣冷室虗松韻深南陽三顧地幸偶價千金¶
　　　題山寺¶
千峰白露後雲壁掛殘燈曙色海邉日經聲松下僧意¶
閒門不閉年去水空澄稽首如何問森羅盡一乗¶
　　　送徹公¶
白首年空度幽居俗豈知敗蕉依晩日孤鶴立秋墀乆¶
客何由造禪門不可窺㑹同塵外友齋沐奉威儀¶