　　　謝李息齋惠墨竹¶
湖州墨竹蘇州詩李侯二美能兼之長安塵中忽到眼¶
坐我六月江南時幽人江南結林屋紫碧森森萬竿玉¶
清風激昂此君語六月寒生不知暑只今見畫思故鄉¶
博山日永凝清香人生萬事真適意相對悠然希坐忘¶
　　　寒食掃松即事¶
東風㣲㣲吹雨晴春山草暖雉飛鳴時哉物性各有適¶
人生悲樂難為情客行十步九迴首寒食道旁多哭聲¶