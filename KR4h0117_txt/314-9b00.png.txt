高歌起舞當斜陽出門一笑爾汝忘大江東去煙茫茫¶
　　　寫懷¶
子規聲裏呉蠶熟星繭纍纍照人目踏車已作春雷鳴¶
我獨無人冷機軸繭老蛾飛争奈何愁端零亂如絲多¶
故人一去不復返祗有血淚如春波新㛰已盟未諧耦¶
青鳥傳音在春後青春㑹少離别多心事殷勤向誰剖¶
君不見古井淵源百尺深欲汲未得勞人心井深百尺¶
君莫恨但恨繩索無千尋¶