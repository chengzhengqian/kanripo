嵗晩身何托燈前客未空半生憂患裏一夢有無中髪¶
短愁催白顏衰酒借紅我歌君起舞潦倒畧相同¶
　　　元日¶
老境難為節寒梢未得春一官兼利害百慮孰疎親積¶
雪無歸路扶行有醉人望鄉仍受嵗回首向松筠¶
　　　雪中寄魏衍¶
薄薄初經眼輝輝已映空融泥還結凍落木更沾叢意¶
在千年表情生一念中遙知吟榻上不道絮因風¶