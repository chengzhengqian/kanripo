東方有一士被服常不完三旬九遇食十年着一冠辛¶
苦無此比常有好容顔我欲觀其人晨去越河闗青松¶
夾路生白雲宿簷端知我故來意取琴為我彈上絃驚¶
别鶴下絃操孤鸞願留就君住從今至嵗寒¶
日暮天無雲春風扇㣲和佳人美清夜逹曙酣且歌歌¶
竟長歎息持此感人多皎皎雲間月灼灼葉中華豈無¶
一時好不久當如何¶
少時壯且厲撫劒獨行遊誰言行遊近張掖至幽州飢¶