　　　次李希顔述懐韻¶
八月邊聲草木寒愁來短髪不勝冠諸公莫誚王夷甫¶
我軰終慙管幼安酒劵如山空好客田毛何日再輸官¶
蘭陵溝上松無恙還有孤猿夜夜看¶
　　　登狼山醉題僧壁¶
白狼山頭僧卓庵我躡飛屐窮幽探麻姑又見海深淺¶
女媧不補天東南危枝如龍固矯矯恠石似虎猶眈眈¶
興來捉筆冩狂語此身只合棲雲龕¶