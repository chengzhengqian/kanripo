　　　清明謁陵次吳原博見懷韻¶
東風忽似朔風吹頓覺歸心馬首馳萬壑松聲寒欲裂¶
四郊花氣暗相隨更無青白塵中眼誰有敲推月下詩¶
知子雅懷何處寫竹枝頻掃夜忩時¶
　　　寄姑蘇蘇延玊義相¶
當年客棹過君家一叚蓬壺景不賖翠竹有枝初解籜¶
碧桃無樹不開花金樽滿泛長春酒石鼎新烹異品茶¶
為問傳書南去鶴壽仙何處煉丹砂¶