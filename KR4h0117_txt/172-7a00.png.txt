　　　戲促朝宗酒約¶
雨收雲海湧金盆簾捲香絲破篆紋雙陸無心酬白璧¶
十千有約醉紅裙哦詩誤許聨師服載酒真當過子雲¶
待遣秋娘呈妙舞春山巳把水沈薰¶
　　　約吴公美斐季驂同赴㑹次前韻¶
伊誰汲井旋埋盆喜見荷錢㸃浪紋小立不妨人觧佩¶
閒眠應有客書裙未饒靈運吟春草端憶長庚醉暮雲¶
顧我從容尚無躁韓公何惜為三薰¶