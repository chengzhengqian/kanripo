亭饒栁色苕水乍鶯聲謝傅仍為郡登山擬共行¶
　　　同崔岱屏衛源上舟夜抵新鄉¶
風塵移使節燈火共仙舟霧月涵波動秋星拂樹流暗¶
村喧鼔角深渚静浮鷗白露蒹葭落思君難重逰¶
　　　暮春後園一首¶
暇日西園内問春春欲歸雀驚看果落蝶懶覺花稀積¶
水斜通徑逰絲暗着衣流光不可轉心事苦多違¶
　　　逰山遲唐荆川太史不至¶