　　　玉真觀尋趙尊師不遇¶
羽客朝元晝掩扉林中一徑雪中微松隂遶院鶴相對¶
山色滿樓人未歸盡日獨思風馭返寥天幾望野雲飛¶
凭髙目斷無消息自醉自吟愁落暉¶
　　　和徐先輩秋日遊涇州南亭¶
多此歡情泛鷁舟桂枝同折塞同遊聲喧島上巢松鶴¶
影落盃中過水鷗送日暮鐘交戍嶺呌雲寒角動城樓¶
相酬笑話秋風裏誰道槐花更起愁¶