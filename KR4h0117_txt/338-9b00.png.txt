錦薦新香漸成故馳暉冉冉近桑榆闗塞蒼蒼但煙霧¶
闗月闗山千萬重可悲遥夜不相同歸來獨擁香衾臥¶
雙淚斕斑一枕紅¶
　　　碭山偶作¶
練帷薄暮新凉入虚館蕭蕭雨聲急孤燈照坐不成眠¶
一夜凄然百憂集公期已促歸計遥坐覺雙髩生秋飈¶
會待驊騮開道路豈無羽翼騰雲霄驅馳四牡彭城道¶
訪古詢今醉煩抱韓信城邊秋草腓條侯塚上煙蕪老¶