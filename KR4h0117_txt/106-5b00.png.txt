蟾宜天地靜三五對階蓂照耀超諸夜光芒掩衆星影¶
寒池更澈露冷樹銷青枉值中秋半長乖宿洞庭¶
　　　送朴山人歸日本¶
海霽晩帆開應無鄉信催水從荒外積人指日邉囘望¶
國乗風乆浮天絶島來儻因華夏使書札轉悠哉¶
　　　送姚宰任吉州安福縣¶
落絮滿衣裳攜琴問酒鄉挂帆南入楚到縣半浮湘吏¶
散翠禽下庭閒斑竹長人安宜逺歩沙上蕙蘭香¶