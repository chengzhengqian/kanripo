好山如畵送行程十里嵐光照日明逺渚芙蕖秋色淡¶
長亭楊栁暮煙横看花猶憶當年事把酒須拚此日情¶
聞說行囊有新䟽知君端不負生平¶
　　　寫懐再用前韻¶
羸馬驅馳幾日程山城草色夕陽明閩關路杳魚書斷¶
秦嶺風髙鴈陣横客裏逢秋誰對酒枕邊聼雨獨關情¶
自慚疎拙渾無補欲把行藏問廣平¶
　　　立冬日宿東峰驛次李五石韻¶