幾夜夢中或相語飛雲上山泥入地一人一身原自異¶
風吹雲影落泥中到底相親不相棄¶
　　　吳宫怨¶
江空月冷天如水銅龍漏咽沈檀死宫中粉黛一千人¶
白眼相看嬌妬起自入朱幃并翠户幾畨曽得君王數¶
君心好惡自不常豈在區區歌與舞宫門倚天鈴索垂¶
凍霜吹老青桐枝玉鑾隠隠背牆去何人邀得君王歸¶
君前豈無容妾地舊劍猶存肯終棄¶