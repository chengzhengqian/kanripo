著鞭安得致此物掩巻四顧徒歔欷¶
　　　次韻蔡學士梅詩¶
梅梢破白香清切凊雨含春不成雪瑶池髣髴萬妃遊¶
縞羣練帨何鮮潔凌晨燦爛忽驚眼客中又過嘉平月¶
年年見梅非昔地海角尋芳更愁絶多情欲伴曉雲飛¶
有恨只教啼鳥説兵厨况是酒如澠東閤喜聽談吐屑¶
飄零使我歡意盡山城暮角聲嗚咽庭邊一樹春最晩¶
照影遙憐水方折暫忙不到今幾時南北枝頭開又歇¶