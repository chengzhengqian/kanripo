客逺行邁於此集華觴悠悠獨來歸山水意空長¶
　　　登冶城¶
天清登冶城曠望開襟抱凉風送鴈遲缺月墮江早囬¶
首弔荒墩長歌起煙草日斜驅馬歸彷彿西川道¶
　　　昭君出塞¶
黃雲塞草路三萬紫袖銀鞍急如箭應有前時鴻鴈飛¶
右衿不似宫中見誰令香泪濕鵾絃至今風日含凄寃¶
雖然豈少宫人見孰與青塜傳千年¶