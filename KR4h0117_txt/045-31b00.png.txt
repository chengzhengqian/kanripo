谷元通漢沱江不向秦五陵花滿眼傳語故鄉春¶
　　　陪鄭廣文遊何將軍山林六首¶
不識南塘路今知第五橋名園依綠水野竹上青霄谷¶
口舊相得濠梁同見招平生為幽興未惜馬蹄遥¶
旁舍連髙竹踈籬帶晚花碾渦深没馬藤蔓曲藏蛇詞¶
賦工無益山林跡未賖盡捻書籍賣來問爾東家¶
風燈吹隂雪雲門吼瀑泉酒醒思卧簟衣冷欲裝綿野¶
老來看客河魚不取錢只疑淳朴處自有一山川¶