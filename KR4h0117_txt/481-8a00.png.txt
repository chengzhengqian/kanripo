全州古松大道邊白晝暝色行蒼煙谿迴路轉不知數¶
直至興安陰接連蛟龍拏空勢欲舞往往呼號作風雨¶
大枝曲鐵小枝盤偃蹇突怒如相忤時復一株罹樵斧¶
槎牙無枝形獨古誰栽此松經幾禩國初太守名猶記¶
勝蹟曽留學士題繁陰長與行人憩松風泠泠山寂寥¶
松月皎皎明清宵遥想山中風月下定有鶴僊吹玉簫¶
　　　長至祁陽縣行禮時車駕北征¶
使節祁陽逢至日縣庭班列覲天光即看暖入深宫線¶