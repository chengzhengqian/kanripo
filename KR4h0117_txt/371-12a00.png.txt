　　　賦得螺渚征㠶送鄧孟芳徵士¶
女螺江上唱離歌百尺雲㠶挂碧波孤㠘斷煙天際没¶
亂峰殘日鳥邊過榜人洲渚漁謳起墨客琴樽逸興多¶
桂棹行當霄漢近乗流應擬到天河¶
　　　江郎山¶
聞説江郎有弟兄鐘為靈石孕元精氣分喬嶽峰如削¶
壁立中天地欲傾風動松枝甘露降雲開石井碧蓮生¶
駐車便欲褰衣上飛歩峰頭望帝京¶