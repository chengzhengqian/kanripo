城郭青煙散郊園彩日長鬬雞紅錦翅逰騎紫絲韁有¶
蝶俱含粉無人不惜芳儘拚花下飲歸去醉成鄉¶
　　　杜鵑¶
響亂書忩外人驚夢枕中江城啼曉月澤國愬春風栁¶
道盤飱緑桃園躞蹀紅年年來此地留恨任西東¶
　　　溪山晚目¶
幽花連徑發驚鳥避人啼雨過晴虹上風清走馬嘶灘¶
平魚艇穩村小酒旗低誰及山翁樂號呶醉似泥¶