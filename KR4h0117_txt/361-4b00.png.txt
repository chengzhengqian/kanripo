李侯名馬姿相别赤騮紫燕俱下列頭純黒色身徧白¶
一片隂雲兼積雪自言辰州初買時城門走試驚&KR0146;馳¶
少年旁觀皆歎息前者未聞今見之矯如𤣥龍躍春水¶
巨浪掀騰玉鱗起夜将金絡光可覩畫鞲銀鞍色相似¶
東還豫章今幾載黄金可市當十倍長鳴冀北羣已空¶
血戰隂山意常在吁嗟李侯才更賢虬鬚燕頷神凛然¶
披雲踏雪趨幽燕按轡飛鞚朝九天九重詔拜大都䕶¶
揚鬐願逐雙旌去¶