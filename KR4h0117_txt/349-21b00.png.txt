　　　送羅貴赴南陽推官¶
早辭丹陛出承明捧檄爭傳佐郡榮高柳青煙隋苑路¶
荒村白水漢鄉名心持三尺無寃獄徳被羣黎有頌聲¶
郭外行春頻借問卧龍遺業與誰耕¶
　　　項羽廟¶
百戰休論葢世功鴻門終宴伯圖空虞歌慷慨孤燈下¶
楚業銷沈一炬中露濕古墻秋蘚碧霜含老樹夕陽紅¶
英魂若到彭城路忍聽高臺唱大風¶