恢天地量耿耿古今名一㸃客星象依稀江底明¶
　　　秋宮詞¶
庭樹西風木落時敗荷衰栁共凄其含情長鎻雙眉黛¶
多病應添两鬢絲何處錦鱗堪問信滿階紅葉漫題詩¶
幽懷難向傍人說只有青天皓月知¶
　　　偶得紅菊一本置之盆中遂成一首¶
十尺珊瑚到眼前品題曽說是金蟬風飄階下香猶細¶
露濕盆中色更鮮幽谷芝蘭長作伴東園桃李敢争妍¶