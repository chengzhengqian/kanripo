武陵誰家子波面雙雙渡空積心中絲未成機上素似¶
共織女期秋宵苦霜露¶
　　　和葛閎寺丞接花歌¶
江城有卒老且貧憔悴抱闗良苦辛衆中忽聞語聲好¶
知是北来京洛人我試問云何至是欲語汍瀾墮雙淚¶
斯須收淚始能言生自東都富貴地家有城南錦繡園¶
少年只以花為事黄金用盡無他能却作瓊林苑中吏¶
年年中使先春来晩宣口敕修花臺竒芬異卉百餘品¶