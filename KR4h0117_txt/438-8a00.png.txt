征途欣息駕物候及春榮邱壑時相問交親我獨迎天¶
清孤岫出逕窈逺風輕何事倚忩嘯飄飄非世情¶
農事行將及春辰樂可尋懷人常矯首寓目亦經心榮¶
木來邱鳥流泉向膝琴倚風詩欲就扶策任登臨¶
物役幾時息孤懷尊酒前書將消日景賦欲逗雲泉荒¶
翳俄成徑扶揺逺問天微言童亦覺行與事春田¶
鄉園日無事之子或予留雲木三春翳風泉萬壑流乗¶
時歡物與遺世得天遊有鳥今何羡光榮非可求¶