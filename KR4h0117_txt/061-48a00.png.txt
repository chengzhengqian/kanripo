　　　送客春遊嶺南二十韻¶
己訝遊何逺仍嗟别太頻離容君蹙促贈語我殷勤迢¶
逓天南面蒼茫海北漘訶陵國分界交趾郡為隣蓊鬰¶
三光晦温暾四氣匀隂晴變寒暑昬曉錯星辰瘴地難¶
為老蠻陬不易馴土民稀白首洞主盡黄巾戰艦猶驚¶
浪戎車未息塵紅旂遮卉服紫綬裹文身麵苦桄榔製¶
漿酸橄欖新牙檣迎海舶銅鼓賽江神不凍貪泉暖無¶
霜毒草春雲煙蟒虵氣刀劎鰐魚鱗路足羈棲客官多¶