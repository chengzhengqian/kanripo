　　　悲青坂¶
我軍青坂在東門天寒飲馬太白窟黄頭奚兒日向西¶
數騎彎弓敢馳突山雪河冰野蕭瑟青是烽煙白人骨¶
焉得附書與我軍忍待明年莫倉卒¶
　　　哀王孫¶
長安城頭頭白烏夜飛延秋門上呼又向人家啄大屋¶
屋底達官走避胡金鞭斷折九馬死骨肉不待同馳驅¶
腰下寶玦青珊瑚可憐王孫泣路隅問之不肯道姓名¶