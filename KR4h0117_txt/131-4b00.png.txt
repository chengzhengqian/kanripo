養親不擇禄昔有仕為貧惟云席先疇足以供昏晨超¶
然舎禄位一志親耕耘既無王事盬亦免賈用勤雞豚¶
畜以時梁稻盈倉困處身但清約甘㫖極鮮珍堂上垂¶
素髪含飴弄兒孫綵服不離膝終日常欣欣園中復構¶
室花竹圍四隣窗戸儼羅列開闔隨寒温慈顔縱逰適¶
日涉不為頻雅當夀燕名安康保靈椿門多長者車間¶
可延嘉賓講道資朋友徳譽日以新孝誠動金石豈獨¶
化榆枌顯揚久益大聖世求忠臣¶