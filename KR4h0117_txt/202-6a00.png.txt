水静偏明眼山髙不受塵晴沙棲白鳥野渡集歸人問¶
字誰持酒行歌有負薪娟娟孤月影獨覺向人新¶
　　　弋陽道中¶
積雨今朝霽東皋晩日紅人家深蔽樹野水濶浮空久¶
客仍行役青春巳過中嶺頭凝望處腸斷白雲東¶
　　　和唐秘校見貽長篇¶
君才離竒卧壑松力囘萬牛匠非哲我如坎井可窺底¶
短綆未汲先自竭饑寒驅置簿領中巧匠旁觀指濡血¶