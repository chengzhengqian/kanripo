　　　與二弟汎舟遊吳氏東莊因寄匏菴¶
縁城畛流水榆栁緑䕃門艤舟信登陟忽得吳公園小¶
亭面髙岡蘿徑隱可捫青山出墻頭白雲宿籬根歌鶯¶
滯池曲遊魚戲波渾繁景當首夏過雨氣微温老我獨¶
已樂偕有弟與昆清唱散林木起行厯郊原日斜亂人¶
影眷戀忘歸轅水木余夙好况兹故情敦主人方宦達¶
樂事誰與論室邇人則遐相思黯銷魂出處各有㑹一¶
笑傾餘樽¶