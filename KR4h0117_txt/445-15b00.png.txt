堂堂嵗月去駸駸纔見紅芳又緑隂春草天涯孤客恨¶
暮雲江上故人心蠅蝸名利年來淡湖海交情老愈深¶
欲整焦桐歌古調半簾疎雨漏聲沈¶
　　　午飯琉璃寺次韻¶
沙路逶迤東復南午隂僧寺駐羸驂黄韰淡飯隨時飽¶
土俗民情到處諳西嶠迎眸青靄靄晩風吹鬢影毶毶¶
驛亭一夜蕭蕭雨宦况離懷兩不堪¶
　　　祀張曲江祠¶