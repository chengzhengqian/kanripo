　　　别子由¶
先君昔愛洛城居我今亦過嵩山麓水南卜宅吾豈敢¶
試向伊川買脩竹又聞緱山好泉眼傍市穿林瀉冰玉¶
遙想茅軒照水開兩翁相對清如鵠¶
　　　過建昌李野夫公擇故居¶
彭蠡東北源廬阜西南麓何人修水上種此一雙玉思¶
之不可見破宅餘脩竹四隣戒莫犯十畝森似束我來¶
仲夏初解籜呈新綠幽鳥向我鳴野人留我宿裴回不¶