靈侔少室塗艱像太行重巖標虎據九曲峻羊腸溜深¶
澗無㡳風幽谷自凉寳沈餘玉氣劒隱絶星光白雲多¶
異影丹桂有藂香逺看銀臺竦洞塔耀山莊瑞草生金¶
地天花照石梁¶
　　　與錢𤣥智汎舟¶
髙門事休沐朝野恣逢迎還乘金谷水俱望洛陽城舟¶
移津女渡楫動渭橋横風髙雁已落雨霽水還清葉盡¶
桐門浄花秋菊㟁明欲奏江南曲聊習棹歌行¶