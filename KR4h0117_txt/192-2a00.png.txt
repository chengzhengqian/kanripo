行行益以逺愜此心期幽一徑險復夷千林宻相樛回¶
首天際山矗靣懸飛流銀潢倚石壁玉龍下山湫光摇¶
日璀璨勢急風颼飀可望不可親神往形獨留眷言桃¶
枝山久懐卜築謀豈無一日閒努力窮㝠搜¶
　　　十二日復歸桃枝嶺¶
大溪章溪溪水清上寮下寮山路平三山屹立相犄角¶
百里連亘如長城仰干雲霄不盈尺俯視天髙浮寸碧¶
閒雲呑吐溢澗谷飛泉噴灑下石壁中有一山名芙蓉¶