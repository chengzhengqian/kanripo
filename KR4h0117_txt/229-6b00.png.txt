喜見山林驟雪飛但憶故人能有詠寧懐久客此無衣¶
鮑昭湯老能乘興城郭何如在翠㣲¶
　　　酬惟晤將欲見訪東山却寄¶
嵗晩陰沈天宇昏宗雷訪我更攜君相期石屋宜投宿¶
獨憇山茨學卧雲雪映窓櫺人已静風吟燈影夜初分¶
自憐惠永多閑散強接清言媿不文¶
　　　酬楊公濟早過天竺呈明智及同遊二老¶
澗北夜依禪舍宿峰南今訪講師堂初行松路愛清曉¶