山髙出雲在平地千村萬落連春水乾坤氤氲元氣濕¶
江湖滿地流瀰瀰糢糊雜樹緑滿眼毫末閒花紅半壘¶
忽見芳洲草濼間微露樓臺烟雨裏山家茅屋晝不闗¶
背暄髙閣深厓間山人對奕長不語客載小舟何時還¶
斜橋引出瀼西路欹岸直抵涇南渡開圗恍入洞庭遊¶
又似天台靈隱去耳邊汨汨聞溪聲堂上真疑結嵐霧¶
蓬萊閬苑想在此青鞋布襪宜相顧試問神仙結遊伴¶
却我冠裳塵土滿幾時置我圗畫中還似神仙更蕭散¶