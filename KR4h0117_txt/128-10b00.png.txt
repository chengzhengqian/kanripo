雨後方池碧漲秋觀魚亭檻俯臨流時看隠荇駢頭戲¶
忽見開萍作隊㳺喜擲舟前翻亂錦静潛波下起圓漚¶
吾心大欲同斯樂肯插筠竿餌釣鈎¶
　　　中秋席上¶
去年西洛過中秋正怯清光刺病眸此夜北都逢好月¶
喜延嘉客上髙樓真居自與風塵絶雅句須窮造化捜¶
但引流霞歌白雪豈殊身在廣寒逰¶
　　　九日水閣¶