子女四代為妃嬪南山賜田接御苑北宫甲第連紫宸¶
直言榮華未休歇不覺山崩海將竭兵戈亂入建康城¶
煙火連燒未央闕衣冠士子陷鋒刃良將名臣盡埋没¶
山川改易失市朝衢路縦横填白骨老人此時尚少年¶
脫身走得投海邊罷兵嵗餘未敢出去鄉三載方來旋¶
蓬蒿忘却五城宅草木不識青谿田雖然得歸到鄉土¶
零丁貧賤長辛苦采樵屢入歴陽山刈稻常過新林浦¶
少年欲知老人嵗豈知今年一百五君今少壯我巳衰¶