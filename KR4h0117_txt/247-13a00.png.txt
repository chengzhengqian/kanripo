肯著邊塵浣縞衣當時城郭是耶非自離碧海三山去¶
直過青城萬里飛老去揚州空逸興何人沙苑脫危機¶
丈夫功在麒麟閣莫説仙家有令威¶
　　　送謝芝甫赴山南憲¶
謝庭子弟多佳士荆國山川總勝遊萬里捧書催入幕¶
一朝撾皷發行舟𤣥猿啼處巴江夜白鴈來時楚甸秋¶
襄漢風流千古意為君長憶仲宣樓¶
　　　東勾曲外史張伯雨¶