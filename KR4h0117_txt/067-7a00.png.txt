　　　四川使宅有韋令公時孔雀存焉暇日與諸公¶
　　　　同翫座中兼故府賓妓興嗟久之因賦此詩¶
荀令昔居此故巢留越禽動揺金翠尾飛舞碧梧隂上¶
客撫瑶瑟佳人傷蕙心知因南國使得放海雲深¶
　　　津梁寺採新茶與幕中諸公遍賞芳香尤異因¶
　　　　題四韻兼呈陸郎中¶
靈州碧巖下荑茶初散芳塗塗猶宿露采采不盈筐隂¶
竇藏煙濕單衣染焙香幸將調鼎味一為奏明光¶