咽流不通迴湍曲瀨勢將盡時復滴瀝平沙中憶昔阮公為¶
此曲能使仲容聽不足一彈既罷還一彈願比流泉鎮相續¶
　　　寄韓校書十七兄¶
無事烏程縣蹉跎嵗月餘不知芸閣吏寂寞意何如逺¶
水浮仙棹寒星伴使車因過大雷岸莫忘八行書¶
　　　送韓揆之西江¶
相看指楊栁別恨轉依依萬里西江水孤舟何處歸湓¶
城潮不到夏口信應稀惟有衡陽雁年年來去飛¶