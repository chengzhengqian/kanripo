鳥道雪岑巔師亡誰去禪几塵僧滅後樹色改生前層¶
塔當松吹殘蹤傍野泉惟嗟聽經虎時到壊菴邊¶
　　　宿山寺¶
衆岫聳寒色精廬向此分流星透踈木走月逆行雲絶¶
頂人來少高松鶴不羣一僧年八十世事未曽聞¶
　　　送友人如邊¶
去日重陽後前程菊正芳行車輾秋岳落葉墜寒霜雲¶
入漢天白風高磧色黄蒲輪待恐晩求薦向諸方¶