　　　長安曉望寄程補闕¶
迢逓山河擁帝京參差宫殿接雲平風吹曉漏經長樂¶
栁帯晴煙出禁城天浄笙歌臨路發日髙車馬隔塵行¶
獨有淺才甘未達多慙名在魯諸生¶
　　　南原望漢宫¶
荒原空有漢宫名衰草茫茫雉堞平連雁下時秋水在¶
行人過盡暮煙生西陵歌吹何年絶南陌登臨此日情¶
故事悠悠不可問寒禽野水自縱横¶