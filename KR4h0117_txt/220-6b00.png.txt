紅日中天望帝京百粤山川秋歴落三城樓閣晩峥嶸¶
醉來徙倚欄干曲聽徹西風畵角聲¶
　　　浴日亭和蘇學士韻¶
危亭突兀倚青山坐對扶桑碧海灣紫霧欲生龍伯廟¶
洪濤先湧虎門關光揺宇宙花生眼影動欄干酒上顔¶
遥望蓬萊宮闕曉一輪飛掛碧雲間¶
　　　遊海珠寺¶
何年神物抱珠遊遺向滄浪第一洲五色化成金世界¶