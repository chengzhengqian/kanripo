　　　逰東湖普恩霞嶼諸寺¶
東逰如入輞川圗野鳥沙禽共喚呼碧樹森羅三寳地¶
青山環繞萬金湖人逄首夏衣穿葛節近端陽酒泛蒲¶
一宿招提捫蘚壁達摩還面九年無¶
　　　到福州城奉和家大人韻¶
閩越南來第一州城中三島列仙逰諸畨珍舶來重譯¶
萬頃塗田種兩收榕巷書聲燈火夜蓼汀漁唱棹歌秋¶
道山亭在煙霞裏未得登臨最上頭¶