漫驚漁父宵鳴榔鴻兮鴻兮動有常凡鳥安敢相頡頏¶
知時去就能自量往來不為傳書忙天北天南俱故鄉¶
　　　秋塘瑞鳥圖應制¶
蓮塘雨過秋如洗數尺澄波清徹底兩兩珍禽何處來¶
飛入塘中弄烟水相呼相喚良有情莫遣漁翁鳴榔驚¶
翠葢蓮莖霜後老黄蘆幾葉風中聲白鸞瑞應元同匹¶
凡鳥不敢同遊息晚來並立晴沙頭占斷滄波秋一碧¶
争如五采雙鳳皇梧桐曉日丹山陽安得天風扶羽翼¶