艷香露裏美人清鏡中南樓未歸客一夕練塘東¶
　　　雞鳴埭曲¶
南朝天子射雉時銀河耿耿星參差銅壺漏㫁夢初覺¶
寳馬鹿髙人未知魚躍蓮東蕩宫沼濛濛御栁懸棲鳥¶
紅妝萬户鏡中春碧樹一聲天下曉盤踞勢窮三百年¶
朱方殺氣成愁煙彗星拂地浪連海戰鼔渡江塵漲天¶
繡龍畫雉填宫井野火風驅燒九鼎殿巢江燕砌生蒿¶
十二金人霜炯炯芊綿平緑臺城基暖色春容荒古陂¶