定向吳門十日留甲榜尚稱新進士雙旌已作古諸侯¶
公餘獨恨詩筒少為謝同官馬少游¶
　　　送劉職方時雍赴福建參政¶
早振詞林五色翰廿年郎署忽彈冠校書劉向成新序¶
判事姚崇起夏官楚客不驚湖海濶閩山能阻雪霜寒¶
他時召伯甘棠樹只是南風荔子丹¶
　　　冬至謁陵出土城¶
馬上衝寒出北門豁然平曠識乾坤地連周囿民猶小¶