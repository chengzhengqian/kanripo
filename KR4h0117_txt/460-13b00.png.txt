　　　岳陽望君山次韻¶
歸槎泊近岳陽城城上登樓逸興生春渚霧連芳草合¶
風船影沒亂㠶輕百年不盡憂時意千載空懸弔古情¶
獨喜軒轅丹井在夜深猶有蟄龍聲¶
　　　蘭谷為吉水廖祖傚作¶
青郊車馬競尋芳誰道幽蘭可谷量山暖英靈常欲醉¶
風廽草木盡成香郭生翡翠何勝詠謝氏階庭未足方¶
見說楚人滋九畹扁舟還擬泛沅湘¶