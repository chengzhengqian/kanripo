寓思本多傷逢春恨更長露霑湘竹淚華墜越梅妝睡¶
怯交加夢閒傾瀲灔觴後庭人不到斜月上松篁¶
　　　晩春¶
華開疑乍富華落似初貧萬物不如酒四時惟愛春峨¶
峨秦氏髻皎皎洛川神風月應相笑年年醉病身¶
　　　潤州顯濟閣曉望¶
清曉水如鏡隔江人似鷗逺烟藏海島初日照楊州地¶
壯孫權氣雲凝庾信愁一篷何處客吟凭釣魚舟¶