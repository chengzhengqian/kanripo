池館已南風鶯殘藥自紅坐憐修竹裏行愛緑隂中衣¶
濕蕉無力羅輕扇有功欲搖孤檝去江濶雨濛濛¶
　　　方氏園居¶
由來種𤓰地隨處即青門背俗羞營息甘貧恥受恩掛¶
蓑秋樹濕濯足晩溪渾欲訪齠年友漂零只獨存¶
　　　又¶
園廬依緑水無吏索祖錢歳計千株橘秋衣半畝蓮飲¶
先諸客醉詩許衆人傳為愛溪光好經旬獨棹船¶