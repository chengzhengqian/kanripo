承明三入妨賢久擬覓江鄉小郡侯¶
　　　寄題義門胡氏華林書院¶
水閣山齋架碧虚亭亭華表映門閭力田嵗取千箱稻¶
好事家蔵萬巻書旋對杯盤燒野筍別開池沼養溪魚¶
吾生未有林泉計空媿妨賢卧直廬¶
　　　送柴諫議之任河中¶
蒲津古郡得名公諫紙盈箱且罷封紅藥堦墀曽吐鳳¶
綠莎㕔事舊鳴蛬下車首謁重華廟入境先經五老峯¶