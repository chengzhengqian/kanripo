堂上美人愁翠眉清砧搗練對殘月玉筯啼紅裁逺衣¶
唐風詩人勸其主行邁苦遲嗟嵗暮山城聽汝已三年¶
三年白髪多於故飄飄秋夢到江湖我欲東歸鱠碧鱸¶
安能為爾将䨇淚嵗嵗風前沾客裾¶
　　　女几祠下¶
山邊白雲閒不掃山下松花龍甲老東風古栢吹暖香¶
廟前土馬荒春草朝霞為裳水為珮守廟千年老龍在¶
清風掃堂神暮還山頭月出溪潺潺¶