栁色髙低麴與塵暖逼園花迎望密曉催林鳥每啼新¶
知君貪擁光華節未肯樽前共惜春¶
　　　九日宴射¶
佳節憑髙駐綵旗亭臯霧罷轉晨曦堋間羽集號猿後¶
臺外塵飛戲馬時芳菊治疴争汎蘂丹茰辟惡徧傳枝¶
明年此㑹知何處醉玉頹山不用辭¶
　　　程密學知益州¶
墀塗晝對別堯蓂細札芝泥襲綬馨三蜀舊臺呼輻寵¶