破帷冷落不禁風疾病深藏太好慵俄有梅花來曲巷¶
喜聞春信出初冬未須趂雪爭光覩尚恐衝寒不滿容¶
㑹約君家好兄弟他年樽酒更相從¶
　　　苦雨¶
雨添東澗連西澗雲㫁前山起後山野水到門人去盡¶
昬煙迷樹鳥飛還江天日月渾無色客路風埃只強顔¶
舞石至今隨燕乳裁詩不復哭龍慳¶
　　　栁州開元寺夏雨¶