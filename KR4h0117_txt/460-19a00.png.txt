　　　許州風節亭次韻劉東之御史美之正郎¶
煩囂何處可披襟風節亭中散竹陰地僻本無塵俗氣¶
夜涼先見歳寒心風傳逺笛情何限月轉長梢坐益深¶
安得題詩更明日滿墻揮翰學來禽¶
　　　喜晴再次前韻¶
夜分猶自亷纎雨忽聽朝來皷角鳴天末浮雲歸逺浦¶
海東華日上高城衝泥騄駬還驕氣愁濕黄鸝作喜聲¶
揮筞偶成如意舞五雲深處是神京¶