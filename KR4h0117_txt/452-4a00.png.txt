　　　月殿秋香¶
銀闕沈沈鎖嫩凉滿庭香雪綴嬌黄幾人礪斧誇呉健¶
此夜登樓笑庾狂袖裏髙枝秋弄色眼中清影玉生光¶
酒酣記得歸時路鶴背西風碧漢長¶
　　　嶺南察院和郁道長韻¶
歎息西風滯葛衣幾多情事與心違白雲萬里天如寄¶
黄葉千林客未歸雁足有時憑附信鷗盟何日許忘機¶
清髙偏愛陶彭澤三徑何曽着是非¶