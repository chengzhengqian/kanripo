肝膽了無寐襟懷誰與同更長頭可白燭暗火逾紅硯¶
滴氷生癭星流氣吐虹林鴉先我起鳴噪竟何功¶
　　　送成從事¶
易水河梁夢囘頭已十春相逢驚我老送别向君頻求¶
贈攀前例將詩認故人故山松菊在歸去未全貧¶
　　　寄子東太守¶
一夕西山客頻年徃事非黄塵驚我老青眼似君稀别¶
浦秋容静離亭草色微殷勤重寄謝後㑹不應違¶