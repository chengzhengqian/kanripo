　　　題五橋隠居圖¶
誰家作橋溪水頭茆堂四月如清秋白雲巳過暮山碧¶
黄鳥不鳴春樹幽紫髥背向孤舟立記得仙源舊曾入¶
雨打踈篷醉不知桃花一夜新流急¶
　　　贈張伯庸起復赴京¶
㡬年歸隠老東陵今又承恩謁帝京夜雨西窗情話冷¶
朝雲南浦别懐并邵平秋後𤓰猶種賈誼時来策易成¶
此去長安仍走馬楓林楚水莫闗情¶