粤江江上思悠悠若上扁舟雙泪流去國身飄天外葉¶
還家夢斷海邊秋山從鳥影當空度雲傍猿聲入夜愁¶
逺道六千過桂嶺窮荒垂死豈堪投¶
　　　送宫人入道¶
净洗紅粧翠黛殘承㤙却向太清壇羅襦巳解明珠佩¶
寳髻新簮碧玉冠晝永閒依松下鶴春深猶夢鏡中鸞¶
碧雲凉月秋衾冷還似昭陽獨寝寒¶
　　　錢塘懐古¶