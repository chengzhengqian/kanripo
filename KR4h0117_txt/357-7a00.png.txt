　　　題獨善齋詩巻¶
投老返齋居辭榮息羣慮閉門寡儔侣聊以欣暇豫琴¶
册於我親江山足詩助有時擕短笻獨徃舊遊處林端¶
倦鳥還溪上閒雲去適意恒自知悠悠向誰語¶
　　　諸友夜集得光字¶
燭短易見跋情多湏盡觴濁醪豈足念所愛春夜良既¶
蒙眷顧惠又枉金玉章情文發葩藻蓬蓽餘輝光顧慚¶
瓦礫質忝綴珠玉傍願言乆逺好毋㬱兹夕長¶