　　　江上寄俞國昌郁希正二同年¶
客思憐春春不違放晴江日轉暉暉苑深楊栁鶯能早¶
渚暖菰蒲雁未稀抱甕文人甘守拙焚魚學士最知幾¶
誰堪白首華軒戀誤却綸竿沙水磯¶
　　　寄趙舉人習¶
前年相見深相慰别去飄蓬復渺然懸榻可禁風雨夜¶
過江常夢孝㢘船漢家博士先三傳揚氏門生守太𤣥¶
何日雲霄排羽翮祥鸞逸鵠看髙騫¶