凍雨寒雲歳月奔扁舟去去又黄昏隔江梅綻知生意¶
近海潮平沒燒㾗訟獄無情猶可訊閭閻多病不堪論¶
蹇予趨走嗟何補剛免傍人議素餐¶
　　　新春感懐用方純吉韻¶
獨愧無才負衮衣海邦今日且栖遲乍看細雨霏微䖏¶
正是春風發育時瘦比沈郎空握帯愁如杜老只躭詩¶
閒居一室無餘物琴調清新劒陸離¶
　　　宿大善寺¶