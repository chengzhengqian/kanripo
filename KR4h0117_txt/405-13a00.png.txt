月落五仙城天空一雁鳴離愁動江色歸纜解鐘聲鷺¶
應船謳起溪尋酒幔行經過不買醉貪嗅早梅英¶
　　　答惠州鄭别駕惠葛布¶
惠我一端葛裁衣笑不奢賦詩酬別駕愛酒典隣家獨¶
酌秋風裏浩歌山月斜醉魂不覺逺卧探惠陽花¶
　　　至陳冕家¶
遠樹晴堪數孤雲暝欲遮自憐江海迹能到友生家落¶
日明江色輕風動麥花相看吾鬢白不必問年華¶