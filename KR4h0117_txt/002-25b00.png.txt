塞門不可出海水焉可浮朱明不相見奄昧獨無侯持¶
瓜思東陵黄雀誠獨羞失勢在須臾帶劒上吾丘悼彼¶
桑林子涕下自交流假乘汧渭間鞍馬去行遊¶
林中有竒鳥自言是鳳皇清朝飲醴泉日夕栖山岡高¶
鳴徹九州延頸望八荒適逢商風起羽翼自摧藏一去¶
崑崙西何時復迴翔但恨處非位愴恨使心傷¶
出門望佳人佳人豈在兹三山招松喬萬世誰與期存¶
亡有長短慷慨將焉知忽忽朝日隤行行將何之不見¶