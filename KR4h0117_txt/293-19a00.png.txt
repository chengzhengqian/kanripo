池暝花如霧蒼蒼月照開梁空雙燕睡簾暗一螢來兵¶
散誰家笛人違此夜杯如何對清景愁思卻相催¶
　　　宿道王蘭若¶
借榻到僧扉雖安未是歸暝禽愁雪意夜篠助風威燭¶
盡思燃帶衾寒起覆衣不知孤棹去明夕更何依¶
　　　除夕客中與家兄守歳¶
雨雪逺村中猿鳴旅館空守爐銷宿凍停燭待春風有¶
恨能催老無文解送窮却憐今夕酒還與弟兄同¶