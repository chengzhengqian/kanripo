　　　詠趙雪林燈帯¶
細剪氷紈疊浪輕縈絲繚繞雪英英霜凝雲母瑶花亂¶
水浸玻璃玉片平白燕舞風憐縞袂素娥乗月撫銀筝¶
瑶臺此夜眞如到不向龍宫夢水晶¶
　　　登瓘山絶頂¶
展遊遂上瓘山巓登頓危崖鳥道懸沃若川原紛曠望¶
清漣湖水共澄鮮圖經誰辨千年後徃哲空懷百代前¶
惆悵偶來還即去無由獨徃住蒼烟¶