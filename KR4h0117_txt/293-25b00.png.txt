　　　次韻楊署令雨中卧疾¶
雙桐分䕃曉池清乍喜新晴覺病輕蛛曳林風吹欲斷¶
鷺經沙雨洗偏明吟多梢怯開窗寫卧久渾忘出市行¶
不道春歸踰一月起聞歌鳥尚疑鶯¶
　　　送何記室遊湖州¶
暮雨關城獨去遲少年心事蒯緱知故人當路輕貧賤¶
倦客逢秋惡别離疎栁一旗江上酒亂山孤棹道中詩¶
水嬉散後湖亭廢此去煩君弔牧之¶