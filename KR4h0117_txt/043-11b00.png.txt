冠古積榮盛當時數㦸門舊交丞相子繼世五侯孫長¶
劒倚天外短書盈萬言秋風一送别江上暗消魂¶
　　　送鄭務拜伯父¶
名公作逐臣驅馬拂行塵舊國問鄖子勞歌過郢人一¶
川花送客二月栁宜春奉料竹林興寛懐此别晨¶
　　　題招隱寺絢公房¶
開士度人久空巖花霧深徒知燕坐處不見有為心蘭¶
若門對壑田家路隔林還言證法性歸去比黄金¶