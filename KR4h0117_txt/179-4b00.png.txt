　　　送栁嚴州解官趨朝¶
一葉初秋已趣裝璽書頻下駐歸艎少留北闕三年最¶
多借西州半歲強身外寵榮元自薄眼前凋瘵故難忘¶
書囊知有朝天草豈是中和樂職章¶
　　　蘇仁仲計議挽章¶
幽棲略具便休官帝遣蒲輪喚不還大似文元居道院¶
又如白傅過香山夢囘帷幄青冥上醉墮風波浩蕩間¶
向使胸中有榮辱那能八十鬂毛斑¶