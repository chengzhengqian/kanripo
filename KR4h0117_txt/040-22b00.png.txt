人生貴賤那得知髙秋八月歸南楚東門一壺聊出祖¶
路指鳳凰山北雲衣沾鸚鵡洲邊雨勿歎蹉跎白髪新¶
應須守道勿羞貧男兒何必戀妻子莫向江村老却人¶
　　　燉煌太守後庭歌¶
燉煌太守才且賢郡中無事髙枕眠太守到來山出泉¶
黄砂磧裏人種田燉煌耆舊鬢皓然願留太守更五年¶
城頭月出星滿天曲房置酒張錦筵美人紅妝色正鮮¶
側垂髙髻挿金鈿醉坐藏鈎紅燭前不知鈎在若箇邊¶