野橋危木水東西茶煙暝䕶蘿房榻花雨香沾石磴泥¶
不遇髙僧誰共語新詩謾向壁間題¶
　　　遊海虞城中¶
琴川風物舊如何此日乗閒試一過海邑官清無獄訟¶
土城風古有絃歌言公井畔蒼梧老虞仲山前白石多¶
謝此髙僧留我宿暝随猿鳥入煙蘿¶
　　　泊吳江塔寺主僧留飯¶
塔寺東南湖水長三髙亭下晚風凉鯉魚出沒楊花白¶