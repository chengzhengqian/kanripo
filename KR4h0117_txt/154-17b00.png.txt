平生落莫意况此秋池側寒水静無波衰荷萎餘碧蕭¶
蕭動風鬢照影感新白來徃䨇浴鳬爾生真自得¶
　　　菊叢¶
下根盤秋泥上葉披宿雨惟餘黄金蘂秀色日夜吐寜¶
須薦九日但惜嵗行暮吾将屑落英持泛蘭臯露¶
　　　上巳日洛岸獨遊寄陳永寜¶
風雩感贒遊嘉節偶乗興人稀好鳥語麥秀春野静澄¶
波漾清洛遊子度明鏡南山夜來雨雲日淡相映解鞍¶