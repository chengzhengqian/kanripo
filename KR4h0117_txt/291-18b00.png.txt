春風篳篥栁營間賈生長是懐金闕定逺安能老玉關¶
沙漠年年飛羽㨗想隨驃騎凱歌還¶
文章堂上論交日對榻哦詩白晝長晴日晝簾窺水映¶
暖風羅袂散天香尋常應制才堪並四十從戎髩未蒼¶
春半黄河氷片解旌麾幾日望燉煌¶
　　　送劉方之入蜀¶
蛾眉西上穆陵關猶似簾櫳響珮環華月高秋沉楚館¶
綵雲清曉散巫山鸞衿寄恨今宵永錦字傳情幾日還¶