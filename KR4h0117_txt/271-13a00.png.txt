　　　寄雷隱上人¶
最憶高人住翠㣲萬嵒千岫雪消時林階月在行香早¶
石屋雲多出定遲棲樹有僧畱聽法㸔泉無客和題詩¶
松關不鎖容相扣定覔春山食紫芝¶
　　　春日東行¶
青郊冉冉散晴暉芳樹頻聞一鳥啼山驛水流花落盡¶
石田雲暖麥抽齊禪房鑿路當嵒半釣屋維舟近竹西¶
行過野橋人語近尋源應到武陵溪¶