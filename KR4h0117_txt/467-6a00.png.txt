　　　送吳君還宜興¶
才到京華便欲歸野人元不慕輕肥張公洞口鷗羣集¶
揚子江頭鶴子飛白首最宜藤竹杖紅塵難澣薜蘿衣¶
却思彈鋏歌魚者俛首依人果是非¶
　　　送劉衡仲知濬縣¶
朔風寒日送君行翻覺春陽滿斾旌吏事太丘應有譜¶
文章小宋亦知名天連北極郎星近地入中朝故俗更¶
不獨秉驄膺召易頌聲先喜慰難兄¶