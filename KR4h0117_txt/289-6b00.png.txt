　　　中丞劉先生齋閣前山茶一枝並蔕因效栢梁¶
　　　　體¶
朔風剪水雨雪雱萬木蕭條凍且僵青藜丈人鈴閣傍¶
山茶作花紅錦香中有一枝並蔕香符彩爛若雙鴛鴦¶
嫣然占盡三春光皇英來自雲中央赤旗翠節雨作行¶
阿母笑執瑤池觴仙童雙雙吹鳯凰綵女齊綰珊瑚璫¶
麗色照耀青霞裳芳氣氤氳滿中堂大君尺劔定八荒¶
牛歸桃林馬華陽百度既貞四維張禮樂誰云謙未遑¶