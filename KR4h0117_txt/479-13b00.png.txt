南渠先生雙眼青未老拂衣歸赤城精廬巖谷軼浮壒¶
擬結詩社誰為盟朝來放鶴翀紫冥邀取海上安期生¶
相逢一笑開楸枰碧山幽幽溪水聲山翁無事投樵斧¶
觀棊未竟柯先腐今古推移了不知誰問劻勷女媧土¶
南渠先生好胸臆況復林巒遍仙蹟漫欲相從會有時¶
為我豫拂松間石¶
　　　題扇面圖贈且翁叔¶
金峩雪竇髙入雲西有萬頃田畇畇下頭庄邊香稻熟¶