漁樵三五户恬淡自成村亂竹藏深宅平田近繞門松¶
髙巢水鶴花老過河豚長醉豐年酒還思零雨恩¶
　　　苕溪同劉西安元瑞話舊並棹至武林港别去¶
念子苕溪上孤舟逺過從去鄉身萬里對酒意千重歲¶
計看秋稼離心寄曉鐘柴荆期白首何日定行踪¶
　　　常山道中¶
旅况逢秋盡山行歎路賒旱來無野渡亂後少人家橘¶
柚寒多實芙蓉晩自花愁雲黯無極腸斷楚天涯¶