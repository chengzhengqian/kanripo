旅瑣荒蕪獨夜吟西風吹動故山心三秋木落半年客¶
滿地月明何處砧漁唱亂沿汀露合雁聲寒咽隴雲深¶
平生只有松堪對露浥霜欺不受侵¶
　　　送同儒大徳歸柏梯寺¶
柏梯還擬謝微官遙擬千峰送法蘭行逕未曽青石斷¶
拂牀終有白雲殘京塵濯後三衣潔山舍禪初萬象安¶
薇蕨縱多師莫踐我心猶欲畫圖看¶
　　　送人歸上黨¶