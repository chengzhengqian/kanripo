　　　又次二泉韻¶
昨遊開先殊草草今日東林遊始好手持蒼竹撥層雲¶
直上青天招五老萬壑笙竽松籟哀千峰晻映芙蓉開¶
坐俯西巖窺落日風吹孤月江東來莫向人間空白首¶
富貴何如一杯酒種蓮栽菊兩荒凉惠逺陶濳骨何朽¶
乘風我欲還金庭三洲弱水連沙汀他年海上望廬頂¶
烟際浮萍一㸃青¶
　　　江上望九華不見¶