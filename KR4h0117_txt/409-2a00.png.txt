花事闌珊愁閣筆東皇别我去難留夕陽冉冉心悠悠¶
緑楊枝上鶯聲老芳草渡頭香雨收撫兹不覺傷懷抱¶
孤雲夢繞閩南道髙堂添却鏡中霜安得春光鎮長好¶
回㸔九陌遊冶兒錦鞍白馬輕羅衣少年只謂長如此¶
不問春歸春不歸¶
　　　送游令之江夏¶
玊階曉漏辭明主郎星一㸃光如許鳬舄南飛鄂渚雲¶
蘭舟夜泊湘江雨清時製錦掄竒才須令百里淳風回¶