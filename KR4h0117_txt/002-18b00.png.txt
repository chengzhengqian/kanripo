西京亂無象豺虎方遘患復棄中國去委身適荆蠻親¶
戚對我悲朋友相追攀出門無所見白骨蔽平原路有¶
飢婦人抱子棄草問顧聞號泣聲揮涕獨不還未知身¶
死處何能兩相完驅馬棄之去不忍聽此言南登灞陵¶
㟁回首望長安悟彼泉下人喟然傷心肝¶
荆蠻非我鄉何為久滯淫方舟泝大江日暮愁我心山¶
岡有餘映巖阿増重隂孤狸馳赴穴飛鳥翔故林流波¶
激清響猿猴臨㟁吟迅風拂裳袂白露沾衣襟獨夜不¶