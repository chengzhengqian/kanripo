花意逢秋不及春白髪漸生今日恨青山無復舊時人¶
西風莫更還多事愛送悲歌易水濵¶
　　　除夕小盡立春有感¶
病来酷愛青山好老去難爭白髪催生怪月當除夕小¶
多情春與隔年来榮華不駐風前蠟消息空傳隴上梅¶
四十九年真昨夢壯心剛説未成灰¶
　　　再次賞菊韻一首贈四叔父¶
幾見東風換物華平章宅裏是誰家自憐天與氷霜骨¶