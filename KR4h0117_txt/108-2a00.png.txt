乾坤有清氣散入詩人脾聖賢遺清風不在惡木枝千¶
人萬人中一人兩人知憶在東溪日花開葉落時幾擬¶
以黄金鑄作鍾子期¶
古交如真金百鍊色不囘今交如瀑流倐忽生塵埃我¶
恐君子氣散為松栢栽我恐荆棘花只為小人開傷心¶
復傷心吟上高高臺¶
莫輕白雲白不與風雨㑹莫見守羊兒謂是初平輩人¶
生非日月光輝豈長在一榮與一辱今古常相對不見¶