亭依青嶂曲徑遶緑蘿間泉聴雲中佩峰看霧裏鬟風¶
烟初曠逺花鳥各幽閒落盡西林日遊人始擬還¶
　　　夜坐¶
聴雨山中寺蕭條對佛燈春懷偏惱客野興未嫌僧雷¶
似千峰動泉應一夜增壮心方未已静坐欲飛騰¶
　　　王敬止使朝鮮巻¶
玉樹挺髙標緋袍勅度遼風傳箕子國星動漢宫軺沈¶
斥春囘早封疆晚望遙清名滿東裔疋馬自還朝¶