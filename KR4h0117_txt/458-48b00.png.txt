至日懷親友題書在帝鄉風雲餘嵗色梅柳復年芳白¶
髮行藏裏清尊涕淚傍思君魯城北汶水日湯湯¶
　　　寄空同子卜居襄陽¶
爾定襄陽宅雲山好傍誰草憐王粲井花醉習家池留¶
滯悲江漢驅馳感嵗時扁舟空悵望未有鹿門期¶
　　　寄徐太守¶
塞鴈去復盡燕臺愁望春十年同病客萬里各風塵南¶
國己碧草清江空白蘋秋來有詞賦莫使怨騷人¶