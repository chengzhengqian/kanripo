　　　送朱拱辰還崑¶
故人千里相逢日公暇時登江上臺忽買歸帆向湖海¶
可堪羈客送罇罍詩中景象憑誰寫舍後林扉懶自開¶
紫蟹香粳莫深戀秋風還擬挂帆來¶
　　　八月十五夜月¶
露坐晴空禁漏寒仙人飛鏡上雲端銀蟾汎汎光流白¶
金粟紛紛子落丹千里酒盃同瀲灧萬家華彩各團圞¶
搴衣兒女遥南指目極征鴻共倚闌¶