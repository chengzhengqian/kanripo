開向五月六月天紅粧當暑清無汗緑葉染風香不斷¶
坐令百里盡清凉天乃贈君雲錦段此花不可無此堂¶
主人姓字同芬芳更㸔堂後參差竹醉倚炎空舞寒緑¶
　　　鄂渚張唐卿周嘉仲送别¶
武昌江頭人送别楊栁秋來不堪折漢陽門外望南樓¶
昨日不知今日愁英雄握手新相識人情正好成南北¶
酒闌人散最關情一鴈西飛楚天碧¶
　　　江濱曉歩¶