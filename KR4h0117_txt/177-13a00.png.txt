湖外頻年客江東邇日歸欲知年事廹看取鬂毛非寄¶
意雖梅柳闗心在蕨薇令予倒芒屨須子叩柴扉¶
　　　嚴先軰詩送紅梅次韻¶
盡道梅花白能紅又一竒渾疑丹換骨不是酒侵肌看¶
此敷腴色思儂少壯時盛年雖不再猶擬嵗寒知¶
　　　分界舖愛直驛張安道因杉製名而驛之前有¶
　　　　老梅一株不知安道何為捨彼而取此也¶
杉自誰人種梅從何代栽腹空雷有擊根瘦土無培要¶