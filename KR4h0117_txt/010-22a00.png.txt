朝霞映日殊未妍珊瑚照水定非鮮千葉芙蓉詎相似¶
百枝燈花復羞然暫欲寄根對滄海大願移華側綺錢¶
井上桃蟲誰可雜庭中桂蠧豈見憐¶
　　　東飛伯勞歌¶
南飛烏鵲北飛鴻弄玉蘭香時㑹同誰家可憐出窗牖¶
春心百媚勝楊栁銀牀金屋勝流蘇寳鏡玉釵横珊瑚¶
時年二八新紅臉宜笑宜歌羞更斂風花一去杳不歸¶
祗爲無雙惜舞衣¶