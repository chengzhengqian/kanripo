　　　泥谿¶
弭棹凌奔壑低鞭躡峻岐江濤出岸險峰磴入雲危溜¶
急船文亂巖斜騎影移水煙籠翠渚山照落丹崖風¶
生蘋浦葉露泫竹潭枝泛水雖云美勞歌誰復知¶
　　　秋日仙遊觀贈道士¶
石圖分帝宇銀牒洞靈宫廻丹縈岫室複翠上巖櫳霧¶
濃金竈静雲暗玉壇空野花常捧露山葉自吟風林泉¶
明月在詩酒故人同待余逢石髓從爾命飛鴻¶