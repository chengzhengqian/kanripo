但願桑榆粗有得肯隨流俗歎斜陽¶
　　　和番易守愚丘先生韻¶
身到沈疴幸已瘳煙霞痼疾豈須憂非關遯世矜髙節¶
自是匡時乏逺猷瑣闥兩年空竊祿雲山十載免包羞¶
管寧本是遼東客不願重過五鳳樓¶
　　　古澄丁聲逺來訪賦一律見遺因和二首¶
大學陳東天下知抗章不怕忤當時折腰彭澤成何事¶
囘首閭山有所思軒外孤松全晩節宅邊五桺散春絲¶