　　　送鄭司倉入蜀¶
離人丹水北遊客錦城東别意還無已離憂自不窮隴¶
雲朝結陣江月夜臨空闗塞疲征馬霜氛落早鴻潘年¶
三十外蜀道五千中送君秋水曲酌酒對秋風¶
　　　綿州官池贈别¶
輶軒遵上國仙珮下靈闗樽酒方無地聨綣喜暫攀離¶
言欲贈䇿高辯正連環野逕浮雲斷荒池春草斑殘花¶
落古樹度鳥入澄灣欲叙他鄉别幽谷有綿蠻¶