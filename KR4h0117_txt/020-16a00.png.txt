西陸蟬聲唱南冠客思侵那堪𤣥鬢影來對白頭吟露¶
重飛難進風多響易沈無人信高潔誰謂表予心¶
　　　同張二詠雁¶
唼藻蒼江逺銜蘆紫塞長霧深迷曉㬌風急斷秋行陣¶
照通宵月書封幾夜霜無復能鳴分空知愧稻梁¶
　　　秋風¶
紫陌炎氛歇青萍晚吹浮亂竹揺踈影縈池織細流飄¶
香曵舞袖滯粉泛妝樓不分君恩絶紈扇曲中秋¶