云松栢林而不生培塿邈矣嵗晩期微吟思靜守¶
　　　　擁衾清坐¶
趺坐擁重衾靜聴窗間雪心清文思深理㑹塵情絶良¶
璞須善藏素衣還易涅坐乆覺光生東軒上寒月¶
　　　贈章安甫老人¶
籃輿迢遞出郊坰野服翩然鶴髪星柱史不辭周問禮¶
伏生須為漢傳經汀洲水落蒹葭老澤國霜寒橘柚青¶
自笑隠淪緣底事時危踪跡一浮萍¶