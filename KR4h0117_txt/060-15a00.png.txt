井底看星夢中語兩心相對尚難知何況萬里不相疑¶
　　　荆門行¶
江邊行人暮悠悠山頭殊未見荆州峴亭西南路多曲¶
櫟林深深石鏃鏃㸔炊紅米煑白魚夜向雞鳴店家宿¶
南中三月蚊蚋生黄昏不聞人語聲生紗帷踈薄如霧¶
隔衣噆膚耳邊鳴欲明不待燈火起喚得官船過蠻水¶
女兒停客茅屋新開門掃地桐花裏犬聲撲撲寒溪煙¶
人家燒竹種山田巴雲欲雨薫石熱麋鹿過江蟲出穴¶