静裏層層石潺湲到鶴林流環出幾洞源逺歴千岑寒¶
助空山月清兼此夜心幽人聽逹曙相和蘚牀吟¶
　　　池上宿¶
事事不求奢長吟省歎嗟無才甘世棄有句向誰誇老¶
樹呈秋色空池浸月華凉風白露夕此境屬詩家¶
　　　宣義池上¶
修篁夾緑池幽絮此中飛何必青山逺仍將白髪歸鳥¶
啼亦有恨鷗習總無機樹起秋風息西林磬入㣲¶