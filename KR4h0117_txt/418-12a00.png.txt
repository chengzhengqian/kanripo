端愁波浪欲掀翻為語諸公宜坐定羣童獻技舞且歌¶
鳳腹空空四絃絙我方沾醉陶陶然新調疑從夢中聽¶
夜深風露忽凄凉高處不勝寒起脛主人歡飲意何濃¶
美酒如泉瓶未罄底須隔屋問西隣走送茶𤓰勞僕媵¶
明年未審在誰家鄉社佳期當預訂言方脫口客已聞¶
吐酒閧然争出應我家海月舊傳名菴外清光長有賸¶
王猷隔巷每共之今者安知非我贈戲言若大却非誇¶
薄意頗誠眞不佞小園雖說乏樓居早向幽亭設長凳¶