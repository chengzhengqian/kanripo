人生富貴行樂矣何用屑屑悲死生¶
　　　北邙行¶
洛陽城北北邙山死者葬送生者還人生住世誰百年¶
舊鬼翻為新鬼憐高墳纍纍卧羊虎松下便房竄狐䑕¶
經年翁仲黙有靈夜半遊魂哭相語嗟爾遊魂聽我言¶
不須涕淚收爾神洛陽車馬日紛綸北邙得葬能幾人¶
黃金白璧買歌舞身後無錢置坏土王侯第宅多新主¶
那得丘山如子所君不見三閭大夫葬魚腹葬爾北邙¶