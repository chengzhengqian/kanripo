寸楮尺縑能寄否敢憑歸鴈致深期¶
　　　哭趙太初¶
蒲團兀坐幾經春獨把南華味道眞已薄丹砂勾漏令¶
空憐白髪杜陵人山中舊别期猶在世上遊名跡易陳¶
楚些吟成無處寄暮雲回首泣沾巾¶
　　　訪楊季常於陳山回途有述¶
為憶幽人八十餘片㠶來訪水南居巳知揚子門多酒¶
誰信馮驩食有魚一代定歸名士傳百篇眞授伏生書¶