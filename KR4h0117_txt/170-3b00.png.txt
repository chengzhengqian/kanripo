碧玉擷蔬飰炊雪百年冷坐無車音一旦偕来真惡客¶
當知喧寂豈殊觀出世何妨在世間能致吾人師作古¶
龍興今日始開山¶
　　　送丹霞禪師¶
山壓濃隂勢欲頹阿香推車振不開君来論詩風四起¶
挽出羲和照九垓别居八年驚電掃霜髭已失童顔好¶
逝者任従造物流吾人一笑初不老明朝飛錫過平津¶
浩歌歸耕隴上雲巖竇不應蔵一滴要須化作無邉春¶