銀蟾貼天流素光玉峰仙人吹紫凰紫凰離羣發清嘯¶
思入寒雲悲怨長餘音嘶風山石裂梅花飛春墮香雪¶
馮夷宫中龍夜愁鮫人學語聲幽修江波淡淡寒不流¶
七十二峯凝暮秋急管繁絃不須數轉羽移商調尤古¶
空山野人踏哮虎隔竹湘妃泣秋雨有時無聲似有聲¶
欲與彩鳯相和鳴秦皇女兒去不返碧海三山夢魂斷¶
　　　五言雜咏¶
彼美南國姝婉孌貞且良青霞以為珮明月以為璫白¶