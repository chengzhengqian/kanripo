　　　南江夕照¶
偶出官橋倚落曛詩家觸景謾紛紛彈琴在峽驚聞瀑¶
罨畵為溪喜得雲竹篠晩深樵弛擔莎根秋短牧歸羣¶
道傍更有枌榆社欲脫蓑衣藉酒醺¶
　　　東嶺秋隂¶
幾㸃晴雲著樹梢寒山蒼莽類城壕雞豚日落聲相接¶
鸛鶴風凉勢自高小徑殘榛分嶺脊平疇浄綠帶溪毛¶
朝來雨足多秋意井上無人事桔橰¶