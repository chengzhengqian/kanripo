江邉沽酒沙上卧峽口月出風吹醒人生未死信難知¶
憔悴䕫州生鬂絲何日畫船搖桂檝西湖却賦探春詩¶
　　　岳池農家¶
春深農家耕末足原原叱叱兩黄犢泥融無塊水初渾¶
雨細有痕秧正綠綠秧分時風日美時平未有差科起¶
買花西舍喜成㛰持酒東隣賀生子誰言農家不入時¶
小姑畫得城中睂一雙素手無人識空村相喚看繅絲¶
農家農家樂復樂不比市朝争奪惡宦遊所得能幾何¶