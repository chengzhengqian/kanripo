芳心暗逐烟燼落玉鳬味冷沉烟薄¶
　　　草堂與山僧夜坐喜自牧馬大見過¶
移居深入水南村五栁新栽正對門傍岸春流沿翠篠¶
亂藤栖鳥近黄昬牀頭折簡山人致燈下名香野衲焚¶
童子夜深知客至隔隣呼取醉芳樽¶
　　　春暮同周𤣥郊行宿烟霞道院時約黄生同奕¶
累月看花奈醉吟不知春樹變鳴禽偶隨芳草同閒屐¶
靜掃孤雲響素琴塵世闗情人事少松壇期宿夜燈深¶