上方啼鳥綠隂成落日登臨宿雨晴春事蹉跎三月盡¶
碧天浮動五湖明山連越壘人何在水繞長洲草自生¶
未遂扁舟從此去眼中無限白鷗情¶
　　　虎丘¶
雲巖四月野棠開無數清隂覆綠苔意到不嫌山近郭¶
春歸聊與客登臺芳墳誰識真娘在水品曽遭陸羽來¶
滿路碧煙風自散月中徐棹酒船回¶
　　　同次明諸君採蓮涇閒泛¶