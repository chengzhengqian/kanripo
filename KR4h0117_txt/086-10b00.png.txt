霞生浄土苔蘚上髙幢欲問吾師語心猿不肯降¶
　　　聞子規¶
寃禽名杜宇此事更難知昔帝一時恨後人千古悲斷¶
腸思故國啼血濺芳枝況是天涯客那堪獨聽時¶
　　　寄太常王少卿¶
别後西風起新蟬坐卧聞秋天静如水逺岫碧雲侵稚¶
飲純和氣清吟冰雪文相思望回首梧葉下紛紛¶
　　　陪鄭先輩華山羅谷訪張隠者¶