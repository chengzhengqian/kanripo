寂寂南軒夜悠然懐所知長河落雁苑明月下鯨池鳯¶
臺有清曲此曲何人吹丹唇間玉齒妙響入雲涯窮巷¶
清風葉空庭寒露枝勞歌欲有和星鬢已将垂¶
　　　至望喜矚目言懐貽劎外知已¶
聖圖夷九折神化掩三分緘愁赴蜀道題拙奉虞薫隐¶
轔度深谷遥裊上高雲碧流逓縈注青山互紏紛澗松¶
咽風緒巖花濯露文思北常依馭圖南毎䘮羣無由召¶
宣室何以答吾君¶