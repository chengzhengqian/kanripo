　　　湖堤晩對¶
葛巾蕭散歩蒼苔久客幽懐一笑開山色夕陽看更好¶
栁隂啼鳥夢初回閒情偶占鷗邊石鬱熱驚聞脚底雷¶
潄罷芳泉尚餘興短籬呼月送殘杯¶
　　　地爐紙帳竹奴用東坡韻¶
煮餅分江不滿缾車聲遶屋夜分明氊鄉客久疑燒桂¶
石鼎心降欲仆旌撥盡寒灰看鳥篆聽殘爆火混鼉更¶
雪堂行酒君臣契帶得春容與冷卿¶