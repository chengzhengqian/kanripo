行人路不同花落到山中水暗蒹葭霧月明楊栁風年¶
華驚已擲志業颯然空何必龍鍾後方期事逺公¶
　　　雲際中峰¶
自得中峰住深林亦閉闗經秋無客到入夜有僧還暗¶
澗泉聲小荒村樹影閒髙牕不可望星月滿空山¶
　　　贈衡岳隠禅師¶
舊住衡州寺隨緣偶北來夜禅山雪下朝汲寺門開半¶
偈傳初盡羣生意未囘唯當與樵者倚杖入天台¶