　　　迎駕次韻亨父¶
一聲清蹕下郊壇閶闔齊開敞玉闌十二鑾鈴陳路馬¶
三千犀甲擁材官爐烟散綵凝香霧扇影分雲䕶淺寒¶
最是詞臣偏近輦龍顔春色有餘歡¶
　　　過觀音寺和壁上舊題¶
勝地曽容半榻分當時不厭徃來勤風塵尚識門前路¶
歲月驚看壁上文舊屋雕梁空燕壘古原青草見羊羣¶
西風不盡登樓興官况蕭然薄似雲¶