若向楊州比瓊樹未應聲價讓渠專¶
　　　宴董學士新堂(席上以碧桃為供/)¶
學士新堂切禁垣賞筵秩秩詠斯干碧桃和露來天上¶
玉醴生香出大官碁局往來隨勝負投壺還激罄交歡¶
獨憐滄海將歸客後會難期强自寛¶
　　　洞庭山黛心灣¶
太湖波浪拍天浮曾向東山爛熳遊響水澗邊新濯足¶
莫釐峯上試開眸金庭玉柱開三界碧水丹山儗十洲¶