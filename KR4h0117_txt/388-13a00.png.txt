見張季鷹秋風忽動江東情人生富貴有天命知機自¶
古稱為明行路難難為言滄江一棹且歸去柴門深巷¶
横雲煙¶
　　　將進酒¶
白日向西逝黄河竟東流河流不復返日逝那能留人¶
生得幾時一日懐百憂昨日垂緑髮今朝雪盈頭且須¶
列鼎羅珍羞瓊漿玊液浮金甌山花葳蕤紅紫稠此時¶
不飲將焉求但看古來歌舞地寒煙野草成荒丘¶