龍吟虎嘯綵鸞唱夜半烏飛曲江上山中留得煉丹泉¶
疑是銀河瀉千丈我祖前朝胄監還愛蘭諸老同栖山¶
武山福地金字額至今照耀雲林間聞君讀書隠巖石¶
笑我被徴去鄉邑手種巖前幾箇松應有清陰坐沾席¶
君今解組賦歸休我復乗槎事逺遊想得雲峰峰下石¶
待君髙枕聴泉流涼風吹月從西度玉盤掛在長松樹¶
遙知夢覺石巖秋應憶朝迴辟雍署武姥雲端如可逢¶
江南為寄玉芙蓉倘得丹成天上去相從八極跨雙龍¶