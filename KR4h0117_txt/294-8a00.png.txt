　　　淮隂祠¶
朝登歌風臺暮入淮隂祠祠荒屋瓦落古木聲差差當¶
時握漢兵劉項交相持舉足有輕重不負髙帝知區區¶
假王封如何遽見疑良平一躡足帝心即轉移全齊七¶
十城實為陷穽機後來雲夢遊此禍乃致之盧綰且稱¶
王恥與絳灌隨居常獨怏怏握手逢陳豨事起倉卒間¶
不意成誅夷吕后固不仁酇侯亦忍為先王重報功無¶
乃此道虧至今淮水南落日啼鳥悲津頭問漂母一飯¶