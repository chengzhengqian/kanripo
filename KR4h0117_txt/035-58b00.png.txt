楊朱來此哭桑扈返于真獨自成千古依然舊四隣閒¶
簷喧鳥雀故榻滿埃塵曙月孤鶯囀空山五桞春野花¶
愁對客泉水咽迎人善巻明時隠黔婁在日貧逝川嗟¶
爾命丘井歎吾身前後徒言隔相悲詎㡬晨¶
　　　息夫人¶
莫以今時寵能忘舊日恩看花滿眼淚不共楚王言¶
　　　班婕妤¶
玉窗螢影度金殿人聲絶秋夜守羅帷孤燈耿不滅¶