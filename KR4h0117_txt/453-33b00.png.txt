獨遊秋山静偃蹇羣松蒼田家榖新熟平郊㪚牛羊¶
野草揺衆色寒花浄孤芳悠然忽終日塵鞅聊相忘¶
　　　詠歸亭¶
愛此羣石秀披襟就清風羽觴泛廻澗不覺匏尊空醉¶
歌幽蘭曲行穿踈竹叢浴沂有遺叟俯仰將無同¶
　　　寄大梁賈道誠兼簡王左諸賢¶
秋至梁王苑何人賦最多傳書堪白首欹枕即黄河興¶
憶登臺飲悲憐擊筑歌無端洞庭渚終歲浩煙波¶