昔在長安醉花柳五侯七貴同杯酒氣㟁遙凌豪士前¶
風流肯落他人後夫子紅顔我少年章臺走馬著金鞭¶
文章獻納麒麟殿歌舞淹留玳瑁筵與君自謂長如此¶
寧知草動風塵起函谷忽驚胡馬來秦宫桃李向明開¶
我愁逺謫夜郎去何日金雞放赦回¶
　　　江上贈竇長史¶
漢求季布魯朱家楚逐伍胥去章華萬里南遷夜郎國¶
三年歸及長風沙聞道青雲貴公子錦帆遊奕西江水¶