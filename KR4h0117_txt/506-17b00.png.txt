　　　宿歸雲堂¶
寺前昨日雨水滿放生池獨往忽乘興幽尋豈有期夜¶
深月未出秋近竹先知重把茶盃坐雲山話所思¶
　　　送陳墨山往吳淞兼柬胡秋田¶
五茸城外月不見十年餘顧我曾遊地因君得寄書津¶
亭然夜火江市膾鱸魚若見秋田叟還勞問起居¶
　　　寄顧子重客燕山¶
憐君湖海士猶未得安居世難還看劍家貧不廢書秋¶