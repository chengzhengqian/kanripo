靜看營巢燕銜泥日千轉一栖貧家梁一宿王宫殿寄¶
託暫時間何暇分貴賤人生達此理沒齒無欣怨¶
　　　又¶
貧窮難作福富貴易造罪有力無道心有心無貨賄有¶
福有道心百中無一二不見老瞿曇福慧雙嚴美¶
　　　又¶
佛為大醫王留經治衆病衆生雖讀經展轉不相應病¶
是貪嗔癡掃除須淨盡貪嗔癡不除無縁了真性¶