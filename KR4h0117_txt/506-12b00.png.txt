　　　牛首山¶
髙林殘暑散秋風牛首登臨法界中杉檜㕘天隨上下¶
江山極目自西東獻花白鳥來何際掛樹青猿叫徹空¶
老眼欲探兠率境梯雲千尺月䑃朧¶
　　　賀庚友徐仁齋夀器¶
孺子髙年未白頭家聲籍籍重南州早將歸計生前了¶
儘把閒情世外遊碧漢秋風吹老桂滄波夜月載虚舟¶
請君看取㝠靈葉萬古青青覆弱流¶