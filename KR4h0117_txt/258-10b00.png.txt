　　　卜居¶
木石為交不背盟卜居應得愜幽情雨苔蘸水溪魚上¶
風葉墜階山犬鳴習懶己成忘盥櫛避喧漸逺絶逢迎¶
義肥百戰收全勝特為躭詩太痩生¶
　　　題東湖青山寺古鼎銘長老鍾秀閣¶
手開樓閣貯羣經面對湖山衛百靈玉鏡夜寒通沆瀣¶
翠屏秋淨倒空青避煙鶴起簷間樹行雨龍歸几上缾¶
我亦逃禪雲水客便應蕭散共松扃¶