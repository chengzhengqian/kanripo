憶别髙堂凡五載今日重遊鬢毛改長老驚為倒履迎¶
林園却似留春待松間舊榻下陳蕃席上清樽傾北海¶
是日雲銷天宇清大開南閣興縱横鈎簾晚峰萬樹出¶
俯檻晴塢千花明少長湏㬰亦星聚歌吟間作如韶鳴¶
乃知此地即仙隠萬里何必求蓬瀛¶
　　　舍姪元明書來致當道薦拔意詩以答之¶
郡國衣冠此日新老懷深念竹林人客邉風雨十年夢¶
醉後乾坤萬里春雲路尚淹麟閣遠秋天空薦鶚書頻¶