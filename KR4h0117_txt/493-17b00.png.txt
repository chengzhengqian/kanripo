春歸不得駐須臾花落仍知剰有無新草漫侵天際綠¶
衰顔仍改鏡中朱映門未遇偷香掾墜溷番成逐臭夫¶
無限傷心多少淚朝來枕上眼應枯¶
蟄燕還巢未定時山翁散社醉扶兒紛紛花事成無賴¶
黙黙春心怨所私雙臉胭脂開北地五更風雨葬西施¶
匡牀自拂眠青晝一縷茶煙颺鬢絲¶
天涯晻溘碧雲横春社園林紫燕輕桃葉參差誰問渡¶
杏花零落憶題名日髙蘚雜蝸黏壁雨過鶯啼葉滿城¶