　　　三山九日示克剛¶
九日南州尚滯畱高風寒鴈獨登樓自憐白髪難為客¶
欲買黄花只負秋南國美人鸚鵡賦北庭公子驌驦裘¶
不愁大地風霜苦更擬吹笙過十洲¶
　　　虎溪三笑圖¶
栗里先生不鼓琴偶攜明月到東林白雲滿地蒼苔濕¶
流水一山春雨深歸路巳忘言外意過橋誰識笑時心¶
人間俯仰成陳迹傳得高風說到今¶