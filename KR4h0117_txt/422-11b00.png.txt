望隔家林三百里夢魂前夜遶髙堂¶
　　　竹﨑阻風¶
千里江湖𣺌歸興須臾風雨滯還期山林燕雀啁啾裏¶
舟楫魚龍出没時泊㟁行吟長歎息倚閭顒望更驚疑¶
此時無酒消詩渴遥指雲林買荔枝¶
　　　遊西峰别月峰上人¶
幾載懷山今晝遊老僧相見意綢繆獨迎翠竹雲邊路¶
共聽寒松石上流柏子飄風來客坐桂花分露入茶甌¶