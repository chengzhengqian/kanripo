定須結社脩真隠寒月深燈了梵經¶
　　　題郝伯常雁足詩¶
深羈孤館鬢毛斑猛虎揺鬒障海寰玉樹已歌歸逝水¶
羽書難射隔平山不須羝乳終囘漢肯學雞鳴詐度關¶
一寸蠟丸憑雁寄明年春盡竟生還¶
　　　送雪竇長老校經囘里¶
翠鎖公關疊疊高坐看明月負金鼇已將禪板傳心印¶
暫下繩牀衣毳袍聖諦無聲機獨露經筌有誤目難逃¶