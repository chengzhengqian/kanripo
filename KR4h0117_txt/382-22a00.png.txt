　　　七夕有懐劉世亨¶
海城梧葉墮新秋露坐中庭夜色幽㣲月遙随銀漢轉¶
清樽不共故人遊曾聞玊殿傳燈火更想瑤臺望斗牛¶
千里相思應未寢故園南望益離憂¶
　　　濟寜道中¶
宦情離思共依依極目闗河四顧微千里風雲随去馬¶
五更霜露滿征衣山連齊魯居人少地接淮揚故舊稀¶
自愧才華非董賈春風何日覲彤闈¶