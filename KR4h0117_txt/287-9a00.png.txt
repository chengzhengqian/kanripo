楚客舟航小吴門雨雪繁兵戈方浩蕩江海失攀援濁¶
酒非能醉深交不易言眀朝空寂寞獨憶故人園¶
　　　逺客¶
野客頻經雨深林獨閉門故人俱落魄稚子共朝昏城¶
郭無歸路江湖有㫁魂夜寒燈熖短嗚咽對殘樽¶
　　　賦陶與權雲所¶
斯人肥遯士高卧亦無心野樹留餘潤春花覆逺隂近¶
牀衣欲冷拂石坐還深為問陶𢎞景何如隴上吟¶