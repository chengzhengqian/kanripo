掬水既有竹決水復有渠經年水在眼堦除到江湖好¶
魚數百頭餅餌日供須新泉呷復吐㸃綴盡成珠善識¶
上官靣更容生客呼但恐一宕失永為山下枯¶
　　　中秋石龍庵¶
昔我遊幔亭極高攬秋月清光洗列洞可數仙人髪今¶
宵此山中乃為天所罰狂飈起石龍黑雨打林樾燈前¶
對佛經逐字猶鶻突遥思芙蓉園白兎定在窟老弟能¶
大觥諸朋更竒崛馳情不成寐一夜夢飛越¶