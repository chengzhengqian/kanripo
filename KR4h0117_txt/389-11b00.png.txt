　　　送丁廵簡赴任順昌¶
晉陵才子三公後一命還沾雨露深此日風光辭北闕¶
平生聲價重南金故園春滿桃花塢官道雲連荔子林¶
清世不勞神射力公餘拄笏足高吟¶
　　　送錫山邵二尹還任¶
清時曽應賢良舉藉藉鄉邦令譽馳白晝哦松知散逸¶
紅亭折柳惜分㩦新秋驛路蛩吟早斜日江汀雁落遲¶
要秉清勤慰民望遷書指日下彤墀¶