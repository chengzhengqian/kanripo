　　　悼鸚鵡一首柬閻允德吉士¶
翠籠高挂層軒舉中有珍禽解人語顧影頻迴席上燈¶
梳翎却避簷前雨左旋右轉百態足忽見昻藏為傴僂¶
聲名價重出比隣婉孌情多向兒女耳娯目翫能幾時¶
珠沈緑碎隨塵泥玉環不繫芳魂住繡闥猶疑曉夢遲¶
應憐握粟不自飽吻渴腸空誰得知虚令賔客生顧盼¶
頓覺楹障無光輝憶昔携來隴山客萬壑千巖幾朝夕¶
都將嫵色慰多愁轉使歡聲成太息因思異物難豢養¶