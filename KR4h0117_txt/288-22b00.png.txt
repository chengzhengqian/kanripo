洶洶松濤合潺潺竹溜分已憐寒夜入况是客窓聞月¶
黒烏號子天髙鴈失羣凄凉江海意對酒正思君¶
　　　寒夜感興和廖子所¶
浦月初沈後林霜欲下時空餘清夜永不盡故園思旅¶
鴈驚寒慘鄰雞戒曉遲牀帷憐稚子此意未能知¶
　　　過王氏南園看竹劉以和攜酒至共酌林間¶
禁得南園筍新成數百竿何年通一徑長有客來看露¶
葉沾重席烟梢拂小冠風湍聽不定况復近江干¶