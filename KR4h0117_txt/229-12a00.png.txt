來朝山水終瀰汎策杖相隨討澗源¶
　　　早過天竺呈明智及同遊二老¶
雨夜靈峰卧竹床平明屐齒到雲堂門前雨過新溪滿¶
石上風回舊草香山抱鐘聲圓不散雲鋪瓦面冷無光¶
理公莫怪詩相惱今日偕行總姓湯¶
　　　和東山禪師南澗傍遊戲呈公濟冲晦¶
澗南一嘯清風發林下重來白日長雲逺石深連鷲嶺¶
水寒沙淺似魚梁漫因野老詢前事閒伴幽人擷衆芳¶