隔江山色似招人豈無暇日容髙卧如有閒田願卜隣¶
預約東城二三子嵗時相過莫辭頻¶
　　　宿芥塘佛祠於壁間得魏湘畢平仲張士宗囘¶
　　　　所留字皆吾故人也庚午三月賦¶
青青䵃夾欲抽芒浩蕩東風晩更狂微逕斷橋尋古寺¶
短籬髙樹隔横塘開門未掃楊花雨待曉先燒柏子香¶
底許暫忘行役倦故人題字滿長廊¶
　　　上巳晩泊龜山作¶