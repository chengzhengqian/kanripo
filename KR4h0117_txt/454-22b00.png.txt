樓頭鐘散曙煙微城上旗翻曉日輝雙馬共依南陌度¶
羣鴉争入上陽飛離郊薦歲先農事甲帳屯雲䕶帝畿¶
三載太常無寸補敢言身跡與心違¶
　　　齋居候駕次韻¶
圜丘圍繞萬松青石室縈紆憶舊經乗月試觀仙陛樂¶
倚風遥聽屬車鈴力堪供奉丁年徤心到齊明午夜醒¶
欲效杜陵歌大禮書成誰為逹皇扄¶
　　　次韻寄秦鳯山少司徒¶