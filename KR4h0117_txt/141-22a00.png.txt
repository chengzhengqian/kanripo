　　　聞王景彛雪中禖祀還¶
二月漫漫雪齋宫夜寂寥壇場祠乙鳥桑柘響隂梟履¶
帶春泥重駒囘廣野驕還批五色詔池上踏瓊瑶¶
　　　續永叔歸田樂秋冬二首¶
秋風忽來鳴蟪蛄豆葉半黄陂水枯織婦夜作露欲冷¶
社酒已熟人相呼坎坎撃鼓坐林下醉去自有兒童扶¶
壯男獨獵南山虎中子已扱荒徑狐田家此樂樂有餘¶
食肉緝皮裘豈無我愛從之乏寸土待買短艇歸江湖¶