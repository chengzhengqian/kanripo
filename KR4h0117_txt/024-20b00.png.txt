水秋難渡三泉夜不歸况臨青女節瑶草更前萎¶
　　　奉和初春幸太平公主南莊應制¶
平陽館外有仙家沁水園中好物華地出東郊迴日御¶
城臨南斗度雲車風泉韻繞幽林竹雨霰光揺雜樹花¶
巳慶時來千億壽還言日暮九重賒¶
　　　侍宴安樂公主山莊應制¶
金輿玉輦背三條水閣山樓望九霄野外初迷七聖道¶
河邉忽覩二靈橋懸氷滴滴依虬箭清吹泠泠雜鳯簫¶