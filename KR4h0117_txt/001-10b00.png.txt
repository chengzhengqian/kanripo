令人老軒車來何遲傷彼蕙蘭花含英揚光輝過時而¶
不采將隨秋草萎君亮執高節賤妾亦何為¶
庭中有竒樹綠葉發華滋攀條折其榮將以遺所思馨¶
香盈懷袖路遠莫致之此物何足貴但感别經時¶
迢迢牽牛星皎皎河漢女纖纖擢素手札札弄機杼終¶
日不成章泣涕零如雨河漢清且淺相去復㡬許盈盈¶
一水間脉脉不得語¶
迴車駕言邁悠悠涉長道四顧何茫茫東風揺百草所¶