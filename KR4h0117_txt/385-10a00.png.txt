　　　題隂厓舞鳯圖¶
畫船昨泛湘江曲江上蕭疎森紫玉天邊彩鳯忽飛來¶
羽毛猶帶湘雲緑隂崖曉霽暖煙消翠蕤飛舞風翛翛¶
九疑凝黛湘波静林間彷彿聞簫韶黄陵廟前春欲暮¶
鷓鴣啼斷斑斑雨好向虞廷覽徳輝碧梧菶菶搏桑曙¶
　　　題霜林孤鷹圖¶
霜林搖落秋天逈鷙鳥摩空風力勁大鵬却避狡兎愁¶
老樹無聲萬山静喬柯獨立何雄哉金眸玉爪非凢材¶