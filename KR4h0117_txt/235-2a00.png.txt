秋風吹庭樹故葉紛以墜明月耿夜長草蟲促經緯四¶
序苦不淹少壯何足貴展轉復展轉寤辟不能寐昔為¶
閨中秀今作市門鄙豈無膏與沐甘心得憔悴¶
山深多悲風日暮愁我心𤣥雲降寒雨松栢自哀吟人¶
生百年後奄然閟重隂念此毎不樂天路何由尋仙人¶
偓佺軰逍遙在青岑奈何不爾思委命重黄金¶
海中有竒樹粲粲珊瑚枝由來植物性無脛可推移如¶
何左氏子樹之白玉墀洛陽經幾戰金谷久荒夷空令¶