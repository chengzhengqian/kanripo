窅源難測溪廻勢漸平莫教輕浣濯混此一泓清¶
　　　花香¶
映日浮朱户隨風逗碧閨蝶薰終日醉鶯倦一春迷淡¶
愛爐煙續濃憐舞袖携不堪微雨過涴却燕巢泥¶
　　　賦得鳯皇臺送髙居豐之京¶
髙臺寂寞鳯悠悠有客重來此地遊漢水直從天闕繞¶
鐘山欲赴大江流英雄漫灑新亭淚雲樹猶含故壘愁¶
壯志正宜鳴盛世聖人文教似西周¶