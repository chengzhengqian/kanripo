　　　其五¶
白雲在髙丘緑蘿在深谷中有㝠栖士雲蘿蔽茒屋獨¶
抱尚友情緬遂碩人軸古琴時復彈古書還更讀逍遥¶
無外事俯仰長自足沮溺耦而耕姜叟釣渭曲伊人豈¶
無心耻衒荆山玉將須鳳来儀朝陽滿梧竹¶
　　　其六¶
青山何岧岧白雲自超超雲山日在望開門兩相髙既¶
喜山靜止還愛雲飄颻秀色可攬結吾其陟山椒¶