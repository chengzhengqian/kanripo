　　　九日和徐懐玉韻¶
對酒東籬自詠詩逺山晴望轉逶迤秋容淡薄黄花節¶
風景蕭條白雁時醉閱人寰聊縱目靜思塵事久支頤¶
年年此日無窮意笑把茱茰欲贈誰¶
　　　早秋¶
露下梧桐一葉飛早秋凉氣襲人衣西風樹老蟬聲急¶
夜月凉深燕影稀鸞鏡每看新事業龍泉頻拭舊光輝黄¶
花晚景真堪賞九辯何須怨夕暉¶