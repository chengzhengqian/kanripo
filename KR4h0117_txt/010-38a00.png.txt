吹聲凝盡香爐烟覺稀共君臨水别勞此送將歸¶
　　　賦得夜猿啼¶
桂月影才通猿啼迥入風隔巖還嘯侣臨潭自響空挂¶
藤疑欲飲吟枝似避弓别有三聲淚霑裳竟不窮¶
　　　賦得婀娜當軒織¶
東南初日照秦樓西北織婦正嬌羞綺窗猶垂翡翠幌¶
珠簾半上珊瑚鈎新妝入機映春牖弄杼鳴梭挑纎手¶
何曽織素讓新人不掩流蘇推中婦三日五匹未言遲¶