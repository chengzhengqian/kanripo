幽人棲隱處苔逕連深曲秋至垂橘黄霜清大棃熟方¶
池泛天影可以澄心目飲水共忘形何湏狥榮禄¶
　　　舟次鐔津¶
木落川氣凉鴻飛水容夕㣲燈射逺沙夜榜隣幽石月¶
色棲處寒霜花坐來白遥見九華峰蒼蒼但蘿薜¶
　　　送林漢孟遊温陵¶
月出螺渚寒扁舟水容夕獨樹起鳴猿遥山帶行客清¶
源鐘磬音金粟煙蘿碧高唱人莫酬探幽向禪寂¶