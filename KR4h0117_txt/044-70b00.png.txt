水石潺湲萬壑分煙光草色俱氤氲谿花笑日何年發¶
江客聴猿幾嵗聞使人對此心緬邈疑入嵩丘夢彩雲¶
　　　思邊¶
去年何時君别妾南園緑草飛蝴蝶今嵗何時妾憶君¶
西山白雪暗秦雲玉闗去此三千里欲寄音書那得聞¶
　　　怨情¶
新人如花雖可寵故人似玉由來重花性飄揚不自持¶
玉心皎潔終不移故人昔新今尚故還見新人有故時¶