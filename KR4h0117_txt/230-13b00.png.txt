林果初嘗碧奈新揮麈已欣從惠逺談經終恨少遺民¶
何時暫着登山屐來㟁烏紗漉酒巾¶
雨氣千巖爽氣新孤懐入夜與誰隣風蟬故故頻移樹¶
山月時時自近人禮樂汝其攻我短形骸吾已付天真¶
露華漸冷飛蚊息窗裏吟燈亦可親¶
自憐多病畏炎曦長夏投蹤此最宜青石白沙含淺瀨¶
碧梧蒼竹聒凉颸雲中雞犬聽難辨谷口漁樵問不知¶
斑杖芒鞋隨步逺歸來煙火認茅茨¶