　　　賞菊得裏字¶
落木號空山幽花照墟里有客踏秋來對酒胡不喜正¶
色臨前軒寒香撲書几醉眼一摩挲何如畫圗裏¶
　　　十一月偶至南山黄落頗甚夜宿聞雨作¶
清溪淺可渉朔氣動原野數日别山行殘菊不盈把多¶
病恒鮮歡新篘謝盃斚夜寒夢屢續涼雨忽鳴瓦俯仰¶
天地中流光疾于馬紛紛歲將晏稍幸世縁寡上想雲¶
谷仙幽懐浩難瀉¶