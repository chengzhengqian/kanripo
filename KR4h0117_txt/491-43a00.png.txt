天涯故舊惜多違幸得逢君又憶歸岐路不堪分別袂¶
雲山何處訪荆扉江頭積雨催花盡烟際孤帆逐鳥飛¶
明日空齋對尊酒使人情思欲何依¶
　　　送世安還隆里¶
鄉山迢遞掃松餘復向天涯訪舊居萬里不辭歸路逺¶
百年那忍故情踈秋臨楚澤鴻飛早霜滿隆陽客到初¶
嗟我一杯離別後平安惟有寄来書¶
　　　送包山馬世用遊湖廣¶