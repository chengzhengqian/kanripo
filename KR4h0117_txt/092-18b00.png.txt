秋看庭樹換風烟兄弟飄零寄海邊客計倦行分陜路¶
家貧休種汶陽田雲低逺塞鳴寒雁雨歇空山噪暮蟬¶
落葉蟲絲滿牕户秋堂獨坐思悠然¶
　　　洛陽月夜書懐¶
疎栁髙槐古巷通月明西照上陽宫一聲邊雁塞門雪¶
幾處逺砧河漢風獨榻閒眠移嶽影寒牕幽思度烟空¶
孤吟此夕驚秋晩落葉殘花樹色中¶
　　　江行夜泊¶