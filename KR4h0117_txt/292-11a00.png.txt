有日我志焉能迷笑向細君道勿為翁子妻¶
　　　送蜀山人歸吳興兼簡菁山静者¶
南浦無碧草征鴻晨稍飛何當杪秋節臨水送將歸既¶
來不能淹君心應好違惻惻袂始判遙遙帆已微天髙¶
桂樹落人在山中稀還尋同袍者更製薜蘿衣¶
　　　㑹宿城西客樓送王太史¶
君來歡不足君去憂何遽共聽楓橋鐘留連恐將曙蛩¶
鳴故苑草鳥起髙城樹明日獨登樓歸帆𣺌何處¶