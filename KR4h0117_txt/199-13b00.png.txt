東歸未辦武陵舟送汝翻成一叚愁雪㸃敝裘騎瘦馬¶
春寒幾日到荆州湖山天濶洞庭野吳楚月明黄鶴樓¶
莫苦回瞻白雲嶺是行聊學子長遊¶
　　　次韻楊廷秀求近詩¶
聞説學詩如學仙怪來詩思𣺌無邉自憐猶裹癡人骨¶
豈意妄得麻姑鞭曽似千軍初入陣清于三峽夜流泉¶
只今老鈍無新語楓落吴江恐誤傳¶
　　　楊文發自長沙相别忽來權邑恵詩次其韻(公/來)¶