嶺雲芳草鴈書頻懇把封章扣紫宸萬里歸心懸白髪¶
一囊行色伴青春情深烏鳥元非病賦入蓴鱸自有神¶
對酒莫辭今日醉出門回首即參辰¶
　　　姑蘓謝揮使文表早棄儒官襲職自號投筆居¶
　　　　士晚休林下更號投戈席間索予詠之¶
少年投筆晚投戈文武全材世豈多虎帳月明無警柝¶
鱣堂風静有絃歌一庭春草心長醉三尺龍泉手自磨¶
此日歸來教孫子半懸金印半登科¶