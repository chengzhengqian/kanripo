　　　送凌尚寳使交阯¶
綸音捧出大明宫萬里交南指顧中使節煌煌隨日去¶
皇恩浩浩與天同馬前好景山如識鳥外孤松道自通¶
致幣有期歸思急春風相迓禁城東¶
　　　送郡幕鄭君慎致政¶
幕府才華擅老成紅蓮緑水若為情親庭甘㫖三年曠¶
人世功名一羽輕拂袖巳酬泉石願買舟光促水雲程¶
遥知歸隠無餘事詩酒鄉中樂太平¶