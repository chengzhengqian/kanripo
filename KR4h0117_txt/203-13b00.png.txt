淵明獨與田父違誰云寧食艾三㪷不如杯行莫停手¶
　　　黎道人自長沙入閩邂逅見之論易頗有所得¶
　　　　自言居醴陵山中有田廬養魚種竹可以卒¶
　　　　歲作取足庵義方堂優游其間藏書教子甚¶
　　　　樂也遽還求詩贈之¶
兩脚不踏咸陽塵兩眼不逐瀟湘春胸中乾坤照萬古¶
竒偶縱横何足數閉門有竹食有魚遺子有田家有書¶
一生可了心自足世上紛紛謾榮辱¶