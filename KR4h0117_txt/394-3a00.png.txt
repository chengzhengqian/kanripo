復歸来畢竟無消息徙倚懐感傷衷情浩無極¶
　　　贈徐特俊任吉了巡簡¶
我從閩中来子向閩中去客裏送客行茫然動情緒關¶
河䧹影寒野店雞聲曙莆陽文獻地風塵杳無處到日¶
春正和榕隂滿庭樹¶
　　　仙居書屋為商懋衡先生作¶
結廬在幽境瀟灑遠蹄輪誰去蓬萊島逈在弱水濵開¶
窗泉瑩澈當戸山嶙峋中貯萬巻書奎光燭蒼旻于焉¶