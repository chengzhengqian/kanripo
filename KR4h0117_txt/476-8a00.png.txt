非杳靄一聲呼白鶴知是仙人夢初覺啟闗人去晩山¶
青坐石㸔山對花酌¶
　　　虞部賞牡丹¶
春深雨浄香塵空寶欄晴霧飛濛濛三河淑氣轉南土¶
一夜鹿胎迎曉紅䕶寒綠幕裁輕縠嬌倚東風睡初足¶
潮暈鮮鮮印粉痕宫黄㸃處雙蛾簇新鶯隔栁調春聲¶
午衙風散天香清翠鸞擁駕停朱欄天然國色殊輕盈¶
袖羅時捲香雲軟力怯不勝風剪剪向人如欲話素心¶