瑞雪紛紛落殘燈半夜餘獨憐為客日重看古人書夢¶
覺憂還集詩成樂自如遙思乗興客風細片㠶舒¶
　　　山水圖¶
天然真景趣畫史信多能傍壁雙枯樹臨流一老僧煙¶
光溪上結雲氣嶺頭蒸遙望山中寺孤峯第幾層¶
　　　過后山¶
山程渺渺去曉色尚熹微野鶴穿松徑殘花㸃客衣溪¶
魚當鏡躍山鳥近人飛却憶漁郎説桃源果是非¶