　　　宿鹿苑書松上人房二首¶
數峰煙翠疊黄昏忽見松間窈窕門好境未將佳句寫¶
幽懐先與故人論隔林每恨音容阻此夕相逢笑語温¶
雪意不成應有月夜深回看湧金盆¶
冷齋託宿自攜衾卧聽松風度栗林黄巻青燈紙窗下¶
白灰紅火地爐深夢囘清響舂巖溜夜久幽香噴水沈¶
慣作横刀眠下板為君令有住庵心¶
　　　次韻王節推安道見過雲蓋二首¶