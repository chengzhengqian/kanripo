入山旭光迎出山月明送十里松杉風吹醒塵土夢兹¶
山凡幾到題字徧巖洞陽崖樹冬榮隂谷泉下凍怪石¶
立誰扶靈草生豈種白雲蓊然來諸峰欲浮動髙鶻有¶
危樓幽禽無俗哢凌蘇知履滑披嵐覺裘重嘗登最上¶
顛遠見湖影空漁樵出渚孤鳥雀歸村衆還尋老僧居¶
隔竹聽清誦慰我躋攀勞為設茶筍供幾年歴憂歡造¶
物若揶弄迷途遠山林遲暮堪自訟難追謝公游空發¶
阮生慟身今解組紱明時愧無用閒持九節笻尋訪事¶