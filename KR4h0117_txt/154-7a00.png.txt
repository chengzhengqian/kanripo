待君一勺玻璃泉¶
　　　贈馬十二時全玉㳂檄過楚頃刻而别¶
我離海邊方季夏子時别我西庭下是時積雨河水深¶
卧看孤舟放清夜爾來忽忽冬已䦨嵗晩荒凉學官舍¶
那知復與子擕手猶能頃刻聽清話來時緑樹今黄葉¶
須信丹顔暗中化别離易得當重惜嵗月難留足悲吒¶
人生坎軻多憂娯萬事紛紛少休暇况余飄泊不可常¶
幾度相逢即衰謝功名有命何足求富貴無常來亦乍¶