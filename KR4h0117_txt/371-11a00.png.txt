　　　小景題贈宻齋先生¶
長尋幽絶避囂喧野服吟秋到鹿門幾處靑山連斷岸¶
數家黄葉帯孤村風潭石瀨淸琴響煙徑苔花翳屐痕¶
却羡漁樵林下趣白雲相對欲忘言¶
　　　寒夜有懷宗武¶
坐向東樓月上時懷君不寐益凄其獨拚斗酒山中醉¶
深負孤琴雨後期夜久霜風還動竹天寒雪雀自争枝¶
也知别後能相憶故遣新詩慰所思¶