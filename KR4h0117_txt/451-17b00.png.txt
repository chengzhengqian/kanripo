青雲更擬同攜手賸借春風送客船¶
　　　上元遇雨次廷采韻¶
癡雲將雨妬良宵安得長虹駕綵橋待月不來仙馭逺¶
問天無語帝閽遥風吹栁外寒猶薄春到人間景更饒¶
坐對梅花成一笑冷香疎影暗相招¶
　　　懐歸偶書¶
故鄉極目渺雲山長嘯何當拂袖還纓冕翻為今日累¶
簿書那得片時閒十年名姓通朝籍一謫塵寰隔帝闗¶