徒聞海外多竒購誰識侯門獨擅功¶
　　　過朱僊鎮謁武穆王廟¶
岳駐朱僊力抗金指陳恢復見胸襟却憐十二金牌詔¶
盡失三千甲士心道濟長城人與敵孔明遺像古垂今¶
東風下馬來瞻拜滿樹啼烏正夕隂¶
　　　長沙道中¶
山路縈廻草樹稠午風輕度鳥聲幽禾苗盡秀初逢雨¶
衫葛㣲凉早報秋旅店曲随流水轉戍樓髙傍暮雲浮¶