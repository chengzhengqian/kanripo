　　　敬酬杜華淇上見贈兼呈熊曜¶
杜侯實才子盛名不可及祗曽效一官今已年四十是¶
君同時者已有尚書郎憐君獨未遇淹泊在他鄉我從¶
京師來到此喜相見共論窮途事不覺淚滿面憶昨癸¶
未歲吾兄自江東得君江湖詩骨氣凌謝公熊生尉淇¶
上開館常待客喜我二人來歡笑朝復夕縣樓壓春㟁¶
戴勝鳴花枝吾徒在舟中縱酒兼彈棋三月猶未還客¶
愁滿春草賴蒙瑤華贈諷詠慰懐抱¶