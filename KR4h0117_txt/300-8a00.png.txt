君子有所思所思良獨難高堂在何許九原路漫漫食¶
禄不待養衣錦誰為歡良宵四五起中情詎能安春至¶
霜露零秋深風木寒感兹歲華改惻愴頺心肝宦轍天¶
一涯顧盼形影单努力播芳馨期以垂不刋¶
　　　題邊汝賢素庵¶
天地一逆旅我身兀如寄夙乖華艶姿獨抱冲漠志茅¶
宇對詩書衡門絶車騎養素無外營林泉引深契青黄¶
木之災錦繡犧牛累人生安賤貧所樂在適意¶