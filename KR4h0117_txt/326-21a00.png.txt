　　　聞吳繼新寫正覽畢作詩迎之¶
吳郎久不見悵望隔江村辛苦頭將白編摩眼易昏蕉¶
心含雨潤柿葉纈霜繁智永瞠諸後羲之本一門未應¶
梁上得偏向枕中存㸃畫臨池黑戈波漏屋痕縈縈珠¶
結網裊裊蠒繅盆白練書裠好黄麻草詔尊首濡無醉¶
魄筆諫有忠魂安得三千幅煩君恣意繙¶
　　　題方起莘五馬圖¶
徐君平生愛馬癖往往畵手稱無敵百年物化形影存¶