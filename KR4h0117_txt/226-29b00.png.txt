　　　　作也¶
曉煙幻出千萬峰個中我曽如懶融天公亦妬飽清境¶
戲推墮我塵網中人生萬事無不有道士寧知為老楓¶
去年雪夜宿絶頂笑聲響落千巖風今年千巖在掌握¶
煙雨又復分西東磨錢作鏡照千里必也高人非畫工¶
季長胸中自丘壑吐辭便覺春無功韓侯玩世難共語¶
精神滿腹仍疎通酒䦨耳熱眩紅碧醉語撼子崔嵬胸¶
遙知墮幘笑不答但見玉頰回渦紅¶