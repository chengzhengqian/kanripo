山殿隱岧嶤禪燈照寂寥亂峰臨宿靄古木認前朝桃¶
水忽相失浮丘還見招欲誇松頂鶴吹笛遡丹霄¶
　　　早霽與計使君泛湘江遂登望嶽亭¶
倚棹江天豁移尊草閣幽到牕分嶽翠當檻寫烝流春¶
至花經眼秋深月滿樓使君時對客詩興遶滄洲¶
　　　題雙龍寺¶
入谷嵐霏重開門松寺深灘流萬木罅蘿擁衆峰陰溪¶
鷺仍寒浴潭龍或夜吟楚地多風雨春山不可尋¶