廷尉門前雀欲棲隐隐朱城臨玉道遥遥翠幰沒金堤¶
挾彈飛鷹杜陵北探丸借客渭橋西俱邀俠客芙蓉劒¶
共宿娼家桃李蹊娼家日暮紫羅裙清歌一囀口氛氲¶
北堂夜夜人如月南陌朝朝騎似雲南陌北堂連北里¶
五劇三條控三市弱栁青槐拂地垂佳氣紅塵暗天起¶
漢代金吾千騎來翡翠屠蘇鸚鵡杯羅襦寳帶為君觧¶
燕歌趙舞為君開别有豪華稱将相轉日回天不相讓¶
意氣由來排灌夫專權判不容蕭相專權意氣本豪雄¶