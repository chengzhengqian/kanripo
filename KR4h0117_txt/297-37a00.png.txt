　　　宿道上人山房¶
夜行衝虎入山深獨扣禪扉到竹林僧語虚空身外性¶
客慚貧賤夢中心高齋飲罷燃松火古簀詩成覆楮衾¶
明日又從何處去荒郊寒葉正沉沉¶
　　　瓊妃墓¶
荒丘寂寂瘞香魂雨洗殘碑字已昏尚有鄰僧開古逕¶
終無野老奠芳尊春雲不染羅裙色秋月空懸玉鏡痕¶
詞客經過休嘆息吳王宫裏有誰存¶