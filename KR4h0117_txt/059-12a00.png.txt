年年逐利西復東姓名不在縣籍中農夫税多長辛苦¶
棄業寜為販寳翁¶
　　　江南曲¶
江南人家多橘樹吳姬舟上織白苧土地卑濕饒蟲蛇¶
連木為㵺入江住江村亥日長為市落帆度橋來浦裏¶
青莎覆城竹為屋無井家家飲潮水長干午日沽春酒¶
髙髙酒旗懸江口娼樓兩岸懸水栅夜唱竹枝留北客¶
江南風土懽樂多悠悠處處盡經過¶