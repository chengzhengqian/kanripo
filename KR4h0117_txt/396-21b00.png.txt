君不見慶州飢民曾告荒使君自發常平倉¶
　　　觀泉圖¶
空山落葉無人管長林蒼蒼秋日短飛泉百尺墮空濛¶
下注寒潭作深淺淅瀝如同帶雨來飄搖忽被風吹斷¶
憶向山中初聴時乍近却疑身在逺幽尋僻探始得之¶
毛髪蕭騷不容綰鸚鵡江洲竟趯翻匡廬瀑布誰分剪¶
世間竒勝自有地應恨入山來已晩十年雙袂京塵滿¶
亦欲相從為一浣安得圖中二老翁芒鞋竹杖長為伴¶