春到依羈旅懐開似發緘野禽鳴勝管春草緑于衫水¶
暖風㣲碎山明日半銜巴西寒極地氷雪尚千巖¶
　　　入蜀江上對月¶
照不私毫髪波光上下浮明餘到琴淡清極入詩幽忽¶
認江湖晝渾疑天地秋閒雲勿輕蔽有客坐孤舟¶
　　　和韻范御史初出鏁頭¶
奏懇初無飾天恩亦重違一麾新命下兩槳故關歸淮¶
水林林脱霜鴻陣陣飛賢朋詩酒樂行矣自相依¶