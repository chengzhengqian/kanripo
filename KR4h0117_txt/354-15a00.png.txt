雨外飛濤六月寒錦纜牙檣驚鷺起朱簾綉户映花看¶
相逢琥珀千鍾醉誰論華簪與鶡冠¶
　　　羅氏叔侄三人同赴春闈宗本中進士榮歸阮¶
　　　　子繹出分教肇慶紋留太學予賦此以送之¶
　　　　兼懐其兄宗讓兄弟昆季交游之情畧見焉¶
金臺栁緑識春歸三月猶寒未換衣欲醉離顔輕魯酒¶
强摛愁賦向斜暉元方相憶懸銀漢阿阮孤棲寄虎闈¶
别後月明池上草懐君雙玉照人輝¶