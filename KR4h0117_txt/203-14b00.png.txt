　　　與公序避暑石盎方晝欲寢聞林間禽鳴甚樂¶
　　　　因得小詩云¶
一林啼鳥不知名應怪山翁此地行化蝶與周俱是夢¶
遊魚知我久忘情胸中丘壑真餘事世上功名畏後生¶
但得盈樽供自酌何妨人境卧淵明¶
　　　春近風日漸佳與似表弟開小戸縱歩後庭¶
圍爐人散長寒煤暖日還催墐戸開春近郊原思夢蝶¶
雪殘池館見真梅客愁宛轉凌雙鬢歲律侵尋寄一杯¶