客館西垣静開尊為汝歌檻花深晩坐城樹喜頻過綵¶
鷁春湖色驪駒白玉珂還鄉君信樂予奈别愁何¶
　　　送鄒子之浙中訪迎張子¶
此去尋張子東行指宋畿秋城悵獨往春棹好同歸雨¶
外呉帆重江中越岫微平生壯逰興送汝益翻飛¶
　　　送熊御史尚弼謝病還江西¶
晨車發帝里秋棹返江鄉草奏孤臣淚懷歸久客腸海¶
鷗思避俗湖㕍喜隨陽攬轡平生志還山未可忘¶