　　　縣齋讀書¶
出宰山水縣讀書松桂林蕭條捐末事邂逅得初心哀¶
狖醒俗耳清泉潔塵襟詩成有共賦酒熟無孤斟青竹¶
時黙釣白雲日幽尋南方本多毒北客恒懼侵謫譴甘¶
自守滯留愧難任投章類縞帶佇答逾兼金¶
　　　新竹¶
筍添南階竹日日成清閟縹節巳儲霜黄苞猶掩翠出¶
欄抽五六當戸羅三四髙標凌秋嚴貞色奪春媚稀生¶