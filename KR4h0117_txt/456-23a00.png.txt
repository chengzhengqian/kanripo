未嗟筋力思滇海羞對漁樵說采薇¶
　　　大駕東巡野語¶
聞說天王西狩頻翠華今日又東巡泰山重被登封頌¶
梁父親承羽獵塵曉日霏烟開帳殿朔風寒雨暗楓宸¶
江都十月花零落莫遣龍舟望幸新¶
　　　次韻答振之弟報庭下桂花盛開¶
東郊雲物繞平田自分歸耕卒嵗年問字每過携酒客¶
泛湖時上打魚船行依流水心同靜坐對遙空思入𤣥¶