先生雙鬂華深谷卧雲霞不伐有巢樹多移無主花石¶
泉春釀酒松火夜煎茶因問山中事如君有幾家¶
　　　春江送人¶
春江多去情相去枕長汀數雁别湓浦片帆離洞庭雨¶
餘莎草緑雲散岸峰青誰共觀明月漁歌夜好聽¶
　　　秋江送客¶
秋風楚江上送子話遊遨逺水宿何處孤舟泛夜濤浦¶
雲沉雁影山月照猿嘷莫為飢寒苦便成名利勞¶