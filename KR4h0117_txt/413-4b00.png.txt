　　　題竹贈表兄徐齊紈庾使南歸¶
銀牀風起雪夢酣鷓鴣日暮啼江南江南秋意滿林塢¶
天仙握佩雲毶毶綬溪孫子壺南住平生賸有瀟湘趣¶
翠袖年來别恨多且拾琴書賦歸去故園到日秋色䦨¶
相看喜有青琅玕珊瑚石畔坐凉月自把瑤笙招紫鸞¶
泠泠高興不可極人在瀛洲正相憶清風三徑莫教荒¶
㑹卜他年來借宅¶
　　　水石菖蒲為林孟和作¶