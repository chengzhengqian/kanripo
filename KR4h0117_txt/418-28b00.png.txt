　　　十六夜邀仲山濟之禹疇飲¶
雪月交輝嘆未曾寒生硯沼見春冰年將六十應推我¶
地近西南已得朋坐久市燈無一盞飲來官酒只三升¶
山隂囘棹眞堪笑此夜分明興可乗¶
　　　後夜無月¶
月向圓時正好看浮雲入暮故漫漫隂晴明日眞難料¶
用舍平生只自安天上無人收倒景海東何處溢清寒¶
虛簷不礙長松樹獨坐胡牀到夜闌¶