同雲黯淡嵗華逼老樹輪囷雪初積痩蛟起舞凍欲僵¶
一鳥歸棲頭已白中山有物明月精睢盱相顧如有情¶
天寒獵罟不復出靜倚叢薄無人驚樹傍枸杞枝裊裊¶
揺落之餘見應少葉在猶如翠羽滋實成尚綴瓊珠小¶
嗟哉植物胡不同榮枯開落誰能窮晴窗看畵坐嘆息¶
黙識乾坤造化功¶
　　　竹雪書房為畵士戴文進題¶
戴君舊業家錢塘幽齋剰種青篔簹冰森玉立鬱蕭爽¶