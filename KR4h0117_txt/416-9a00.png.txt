仲淹自是多憂者廊廟江湖恐未殊¶
　　　陪夏憲副正夫遊石湖¶
東風湖上試春衫樹杪飛橋破石嵒廢宅草深悲徃事¶
斷碑苔没認餘劖上方雲影層層塔震澤波光隱隱帆¶
弔古登髙興無限歸途西日在松杉¶
　　　三十五初度¶
人生七十古來少嗟我如今已半之來日更添如許久¶
餘生能得幾多時功名似鷁長遭退學問如船逆上遲¶