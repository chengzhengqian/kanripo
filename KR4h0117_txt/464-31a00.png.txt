　　　次答靜齋巡撫見寄¶
池上秋生樹杪聲匆匆夜席話君行青尊擬罄三山酒¶
白日孤懸萬里情五兩風帆心共逺九華雲物思俱平¶
舟從采石樓前過傾圯猶餘太白名¶
　　　紅心驛¶
行行長路夕陽催望望紅心探馬來臘意未舒堤上栁¶
春光先著隴頭梅青烟林匝棲烏下白雪坡盈獵騎囘¶
兩日和風上貂帽壯顔無待玉壺開¶