　　　苦雨¶
雨過黄梅水滿塘野萍隨漲翠浮堂藥闌徙倚魚翻鬛¶
花徑閒行鶴理裳愁借酒杯聊自況笑慿棊局竟相忘¶
捲簾忽見西山色鴉背林梢帶夕陽¶
　　　清涼寺避暑次吳寗菴韻¶
殿閣清涼接太空薜蘿深處隱花宫登臨此日琴樽在¶
指㸃前朝感慨中紫霧晝騰鍾阜氣滄江時引建康風¶
絺衣羽箑堪乘興未必東山羨謝公¶