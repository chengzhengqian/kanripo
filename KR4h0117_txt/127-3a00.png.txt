旁逗伊流一派斜子晉鳳笙調夜月宓妃羅襪映朝霞¶
何人貰酒青樓曉㡬處尋春紫陌賒駿馬每従金埓試¶
芳叢多展翠帷遮出逢勝境争飛盖歸逼殘陽競走車¶
庭竹惹烟披嫩籜皋蘭裛露長新芽嵩峰崷崪疑摩斗¶
洛水清泠欲見沙萬井閭閻真陸海九重宫闕是天家¶
禁林日暖空啼鳥御苑風微自落花闗路行人偏絡繹¶
津橋賈客苦諠譁何當獻賦論遷鼎便欲抛官學種𤓰¶
江海三年勞夢想田園二頃有生涯應知父老沾堯化¶