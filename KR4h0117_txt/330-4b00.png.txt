船頭放歌雙櫓鳴歌聲漸髙櫓聲小水波不興風力少¶
歸雲斜度夕陽邊青山半落滄江表買魚沽酒待月明¶
題詩逺憶眉山叟夜來白鶴忽飛來須臾夢覺東方曉¶
　　　聴朱太常少卿彈琴¶
髙堂夜静華月明博山火暖春雲生髙人膝上三尺琴¶
興來一彈神鬼驚上絃長清短清之古曲下絃前山後¶
山之飛瀑恍疑天風吹下仙壇之鳴鸞又疑神斧鑿碎¶
荆山之良玉使人聴之情思深坐中頓覺消塵襟百年¶