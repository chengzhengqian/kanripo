楚山逺吐參差碧虛閣開臨繫船石沙樹凋時鄂渚秋¶
江鷗沒處湘潭夕閣中幽人坐讀書書聲入水驚龍魚¶
欲吹短笛相尋去黄鶴磯頭好待予¶
　　　題韓長司所畵山水圖¶
參卿昔在西安幕騎馬看山時出郭終南泰華勢最髙¶
横作秋雲掃寥廓秦川漢苑萬里開酒醒望逺登荒臺¶
日斜渭上歸人渡岳暗關中飛雨來此處奇觀絶天下¶
何事歸來又看畵畵中小景似江南黄葉漁村見煙舍¶