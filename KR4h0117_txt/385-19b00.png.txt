天河寜許漢槎通長蛾鎖恨微顰翠嬌靨傷春淺暈紅¶
惆悵别來憔悴甚鏡中羞見鬂如蓬¶
　　　和高居正秋臺齋宿韻¶
親承天語下瑤臺齋閣同㩦襆被來茶瀹龍團閒嘯咏¶
香凝燕寢喜追陪起看紫極璿杓轉坐待彤庭玉鑰開¶
欲寫蕪詞賡絶倡慚非汝士軼羣才¶
　　　陸君孟昭以元宵㑹客同寅高君居正即席賦¶
　　　　詩和者相屬余適以事不及往乃用居正韻¶