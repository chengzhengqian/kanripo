　　　楚昭王圖¶
闔閭戈甲中宵起雷皷喧轟震千里桔橰火照楚王宫¶
倉皇逃避浮江水中流風起生白波黿鼉出没蛟龍多¶
小船重載懼沉溺君王淚下雙滂沱王弟王妃並王子¶
䟽者下船誰可使君王手扯介弟衣儲宫相逐慈闈死¶
嗟嗟薄俗不堪陳兄弟何如妻子親忽見畵圖驚往事¶
新詩吟罷倍傷神¶
　　　琴溪宅分韻¶