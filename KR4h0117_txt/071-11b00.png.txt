碧叢叢高插天大江翻瀾神曵煙楚魂尋夢風颸然曉¶
風飛雨生苔錢瑶姬一去一千年丁香笻竹啼老猿古¶
祠近月蟾桂寒椒花墜紅濕雲間¶
　　　梁臺古愁¶
梁王臺沼空中立天河之水夜飛入臺前闘王作蛟龍¶
綠粉掃天愁露濕撞鐘飲酒行射天金虎蹙裘噴血斑¶
朝朝暮暮愁海翻長繩繫日樂當年芙蓉凝紅得秋色¶
蘭臉别春啼脉脉蘆洲客雁報春來寥落野湟秋漫白¶