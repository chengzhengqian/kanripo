秋漢飛玉霜北風掃荷香含情紡績孤燈盡拭淚相思¶
寒漏長簷前碧雲静如水月弔棲烏啼鳥起誰家少婦¶
事鴛機錦幕雲屏深掩扉白玉窻中聞落葉應憐寒女¶
獨無衣¶
　　　山齋獨坐喜𤣥上人夕至¶
舍下虎谿逕煙霞入暝開柴門兼竹静山月與僧來心¶
瑩蓮花水言忘緑茗杯前峰曙更好斜漢欲西迴¶
　　　早下江寧¶