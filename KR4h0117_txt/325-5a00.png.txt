　　　題鎮南門城樓¶
排空雉堞接層樓薄暮登臨萬古愁紅樹一村蒲甸晚¶
黄雲滿地僰田秋江通平緬蠻煙重山聳哀牢毒霧収¶
極目鄉關何處是西風衰草思悠悠¶
　　　送吳素齋還淮安¶
誰識齋居託意深翛然不受一塵侵半窗晴旭閒觀易¶
滿座秋風靜鼔琴䇿馬已聞辭僰道揚舲還喜到淮隂¶
劉伶臺下多春色行樂應知稱素心¶