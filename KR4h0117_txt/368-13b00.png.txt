晚風天際孤帆客艤棹来尋賣酒家¶
　　　見白髮偶題¶
世間白髮最無情纔近中年次第生碌碌俄驚四十載¶
蕭蕭初見兩三莖黄花晚節依然好金液還丹豈易成¶
貪得由来戒遲暮何須辛苦事功名¶
　　　夏日即事¶
密密榆槐散緑雲蕭蕭庭館絶纎塵林鶯巧語如留客¶
梁燕低飛不避人嵗月無情催暮景江湖何處是通津¶