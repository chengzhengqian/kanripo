　　　闗西驛亭即事¶
晚霞零落雨初收闗上危欄獨悵留千里好春聊極目¶
五陵無事莫回頭山猶帶雪霏霏恨栁未禁寒冉冉愁¶
直是無情也腸斷鳥歸㠶没水空流¶
　　　東歸次瀛上¶
暖煙輕澹草霏霏一片晴山襯夕暉水露淺沙無客泛¶
樹連疎苑有鶯飛自從身與滄浪別長被春教寂寞歸¶
回首青門不知處向人楊栁莫依依¶