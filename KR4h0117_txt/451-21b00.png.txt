開懐莫厭酒盈觴半篙新淥浮春舫一片輕帆掛夕陽¶
歸卧篷牕成不寐隔江燈火正昏黄¶
　　　禮部視事¶
遥瞻雙闕拜恩光秩亞春官愧贊襄吏隠不嫌疎案牘¶
庭叅却笑襍緇黄松梢雨過蒼髯秀竹柟風來翠葆凉¶
退坐小齋清似水一簾晴日映紅芳¶
　　　退食偶書¶
燕居如此亦佳哉地濕莎青絶㸃埃片席且移花底坐¶