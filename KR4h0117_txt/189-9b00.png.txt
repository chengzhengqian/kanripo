　　　送八兄歸廣漢¶
彌旬積雨禾生耳冬壑未渠收潦水圍爐情話正爾佳¶
乃復歸舟行萬里百年懷感卧湘城風急鶺鴒原上情¶
豈無他人意則眞每覺軟語温如春少年鋭意凌八區¶
晚以樂義稱鄉閭聞人有急亦已如天報兩子雙明珠¶
小隱卜築蘭溪邊脩篁喬木今參天是非榮辱不到處¶
卷書一枰清晝眠有弟(闕/)　　　　杜門讀書人謂癡¶
故山未遂掃松願江頭獨立送歸時¶