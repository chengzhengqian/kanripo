一嫁異域去不復臨鏡臺念昔辭家時豈為單于來適¶
遐固亦命事虜非由媒始欲並日月今嗟隨風埃僕御¶
共慘戚山川空徘徊鴻鴈為之悲肝腸為之摧寧聞琵¶
琶樂誰喜氊廬開故國萬餘里此生那得囘¶
　　　送趙虞部士宏知蜀州¶
春風跨臘至雪作蝴蝶飛偏知蜀太守撩亂撲行衣何¶
當海棠下歌管紅袖圍一飲一斗酒决訟如發機洛陽¶
花自好聴從杜鵑歸¶