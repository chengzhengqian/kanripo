　　　夜聞吳女誦經¶
雲窗月帳散花多閒讀金經夜若何嬌舌乍彈鶯學語¶
芳心已定井銷波尼師曾教青蓮偈女伴徒為白苧歌¶
聽處若迷空色相應須愁殺病維摩¶
　　　遊南峰寺有支遁放鶴亭¶
每向人間望碧峰石門今得問幽蹤路緑風磴泠泠策¶
寺隔煙蘿杳杳鐘窗下鳥來多墜菓亭前鶴去只髙松¶
一龕願借依香火莫道詩人少戴顒¶