侵書幌川光上釣槎汀寒浮月露山晚䕶雲霞眺逺晴¶
偏適臨清景更佳桃源仙客境栗里逸人家一自登朝¶
著空驚歴嵗華昔時遊賞處惆悵隔天涯¶
　　　長淮水¶
長淮水日東注流盡年光祗如故亘古窮今不可極但¶
見行舟徃来處長淮之水流滔滔映空浴日排銀濤鷗¶
鳬翻飛㟁揺曳魚龍鼓舞風怒號濠夀西来如折斗汴¶
泗交流清㑹口滚滚寧辭東海遥萬里朝宗近趨走長¶