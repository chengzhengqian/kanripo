新製齊紈素皎潔如霜雪裁成合歡扇圑圑似明月出¶
入君懷袖動揺㣲風發常恐秋節至凉飈奪炎熱棄捐¶
篋笥中恩情中道絶¶
　　　卓文君白頭吟¶
皚如山上雪皎若雲間月聞君有兩意故來相决絶今¶
日斗酒㑹明旦溝水頭躞蹀御溝上溝水東西流凄凄¶
復凄凄嫁娶不須啼願得一心人白頭不相離¶
　　　班固詠史¶