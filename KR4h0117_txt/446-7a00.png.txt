落照犴門西槐風拂面凄夕葵行蟻散秋草露螀啼捧¶
日心還北看雲首復低居然動幽思何必故園栖¶
　　　過徳州¶
遲日虹川逺春風錦䌫長村明花幾樹河折栁重行漢¶
使昭星象周官列職方閒情觸佳景聊為寫詩章¶
　　　舟中小飲¶
落日在魚梁逢人問水鄉飛花隨棹逺髙栁過樽凉故¶
國春無及晴川興且長頻年詩酒約百倍未能償¶