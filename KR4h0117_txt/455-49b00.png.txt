　　　送守中至龍盤山中¶
未盡師生六日情天教風雪阻西行茅堂豈有春風坐¶
江郭虚留一月程客邸琴書燈火靜故園風竹夢魂清¶
何年穏閉陽明洞榾拙山爐煑石羮¶
　　　龍盤山中用韻¶
無奈青山處處情村沽日日辦山行真慚廩食虚官守¶
只把山逰作課程谷口亂雲隨騎逺林間飛雪㸃衣輕¶
長思澹泊還真性世味年來久絮羮¶