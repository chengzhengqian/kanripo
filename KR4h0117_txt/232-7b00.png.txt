忽驚沙際金影搖白鷗飛下黄蘆立¶
　　　玉泉垂虹¶
雪波碧湧千崖髙落花㸃㸃浮寒瑤日斜忽有五彩氣¶
飛上太空横作橋古寺鐘殘塔鈴語回首前村猶急雨¶
輕綃欲剪一幅秋更逐西風過南浦¶
　　　金䑓夕照¶
巍坡十二青雲梯老樹偃伏猶穹圭長裾已翳星辰去¶
殘陽空掛盧溝西召南六百年宗社一日黃金重天下¶