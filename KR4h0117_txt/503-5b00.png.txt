　　　題崆峒圖夀祝永明¶
吾聞崆峒山屼峍三萬丈星辰羅層顛雲霞罩蒼莽琪樹¶
競芬芳石室廓𢎞敞伊昔廣成子於兹抱𤣥養日月參輝¶
光天地同沆茫猗歟度闗翁千載契心賞拂袖凌紫霄跨¶
鶴遥相訪欣然許相從無極恣來往祝君真仙姿襟懐多¶
倜儻長謝軒冕榮亦澹聲色想諒是長往人不待智者¶
奬慚予骨相凡齪齪墮塵網金光許共餐願言執鞭鞅¶
　　　題醉漁圖¶