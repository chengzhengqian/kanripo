　　　四¶
松栢地之靈草莽亦同茂願得區域中人心復純素蒼¶
梧㑹稽陰纍纍見陵墓六合無知音青山有歸路人生¶
惜朱顔賢哲長還顧昨夜露華臺誰不怨秋暮¶
　　　懐越中兼示山陰諸明士¶
厭見人境喧清游憶靈越東南千萬山浮青滿寥泬從¶
來鑑中景形勝人間絶月湛換鵝溪雲起藏書穴客子¶
若飄蓬俄與故人别尺素未及通芳草已云歇所悲行¶