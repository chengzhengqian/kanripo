咸陽二三月宫柳黄金枝綠幘誰家子賣珠輕薄兒日¶
暮醉酒歸白馬驕且馳意氣人所仰冶遊方及時子雲¶
不曉事晩獻長楊辭賦達身已老草𤣥鬢若絲投閣良¶
可嘆但為此輩嗤¶
松栢本孤直難為桃李顔昭昭嚴子陵垂釣滄波間身¶
將客星隱心與浮雲閒長揖萬乗君還歸富春山清風¶
灑六合邈然不可攀使我長歎息㝠棲巖石間¶
君平既棄世世亦棄君平觀變窮大易探元化羣生寂¶