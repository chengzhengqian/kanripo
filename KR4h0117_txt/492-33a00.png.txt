芝田春暖白雲封各看明月同千里共對梅花又一冬¶
呉水呉山休負約酒壺詩巻日相從¶
　　　遊和山麻石巖¶
山和人亦和乗暇集鳴珂陟嶺美未得到巖竒轉多交¶
枝樹礙馬一歩地旋螺成屋自麻石作門惟碧蘿瞻天¶
隔鳥道入地學蜂窠樹向頂上植泉從肩畔過禽蟲馮¶
几住雲靄入衣摩佛座泥三級僧牀石四阿西臨野廣¶
漠東眺徑陂陁逺吹潜生爽驕陽暫息苛禱祈情敬謹¶