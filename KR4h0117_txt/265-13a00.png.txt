巖谷採靈藥蕭條栖道情白雲簷下宿海鶴堦前鳴燕¶
爼登春菌晨餐脯竹萌時憑五㵼水好過蘭陵城¶
　　　畫竹贈王光大¶
荆溪王隱士相見每從容借地仍裁竹巢雲獨傍松青¶
苔盤石浄嘉樹緑隂重約我同栖遁嵩髙第幾峰¶
　　　題漁樵友巻¶
釣渚復燕山逃名宇宙間一篙春水浄半畆落花閒鷗¶
鳥時親狎松雲共往還厭聞塵世事緬邈不相闗¶