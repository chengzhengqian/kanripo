　　　人日竹堂看梅¶
今年春色早人日見梅花香入禪房靜影隨初月斜折¶
來烏几亂看去白雲賖東閣無由到詩成惠逺家¶
　　　舟中與顧貞叔夜話¶
燭短光猶白茶傾火尚紅論心聽夜雨把袂怯春風浩¶
浩江湖濶茫茫宇宙空茆山明月上羡殺葛仙翁¶
　　　訪雪次施侍御韻為袁邦正賦¶
為發山隂興須烹掃雪茶𤣥談消世慮淑氣動春華玉¶