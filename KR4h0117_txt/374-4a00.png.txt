　　　題山水小景¶
大山突兀氣勢豪小山羅列如湧濤迴峰逶迤接林麓¶
白雲不動秋天髙何人一棹山陰興三尺吟笻骨中浄¶
金沙寳樹寒殿開瑶草玉枝秋閣逈迢迢嘉遁凌碧岑¶
芳亭瀟洒似山陰呼童曉掃青苔逕拂石時横緑綺琴¶
髙山流水多佳趣悠悠永托知音遇千齡鶴髪獨鳴臯¶
半夜啼烏思反哺髙音古意揚清芬考槃不與人間聞¶
老夫未遂幽棲志願借青山一片雲¶