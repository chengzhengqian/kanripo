逺向山中拂䄂歸山中景槩只依依踈籬有約開黄菊¶
小徑無緣到白衣囊裏自慚新句少尊前常恐舊人非¶
狂來不用悲淪落直欲凌風上翠微¶
　　　又自述兼訝子賢有約不至¶
藥莒藤笻雜貝編藏名已分石泉邊蓬蒿有徑緣誰掃¶
風月無人只自專花外昨朝青鳥信竹間何日紫騮鞭¶
踈狂觧似饒清興翻笑山隂雪夜船¶
　　　艤直沽用韻¶