欲使飢者名長存¶
　　　岳陽書事¶
洞庭水落洲渚出疊翠疏峯逺煙沒重樓百尺壓髙城¶
畫棟沈沈倚天闕湖光上下天水融中以日月分西東¶
氣凌雲夢吞八九欲與溟渤爭雌雄澄瀾無風雨新霽¶
一日萬頃磨青銅瑠璃夜影貯星漢騎鯨已在銀河中¶
湘妃帝子昔何許但有林壑青浮空蒼梧雲深不可見¶
遺恨千古嗟何窮須臾晦㝠忽異色風怒濤翻際天黑¶