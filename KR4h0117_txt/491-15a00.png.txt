銅瓶倚玉枝髹几獨看時折樹多可惜臨窻少不冝斷¶
根聊活計勺水小恩私省得溪橋外追尋老步遲¶
　　　晩步¶
西林聊獨步樹樹已栖鴉童笈歸村校漁船聚酒家玉¶
㾗雲映月紅纈水明霞此景偏留戀衰年類日斜¶
　　　晩坐¶
春殘尚絮袍林屋氣蕭騷白日若不夜人生亦太勞泥¶
花方失勢雨笋漫争髙小酌仍觀物新醅愜老饕¶