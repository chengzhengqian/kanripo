　　　廬山寄都下邦基德祖諸故人¶
勢占江南三百里煙霏相映出層樓芒鞵竹杖山兼水¶
坐看行吟春復秋浮世萬途成底事吾生一飽更何求¶
故人京洛風埃地能信山中此樂不¶
　　　送宗上人歸南泉¶
燈外佳眠試冷齋欲成歸夢暗驚回一軒秋色侵衣重¶
半夜波聲拍枕來江國潮平人獨漉海山家在意徘徊¶
倚藤明日秦淮上看子風帆十幅開¶