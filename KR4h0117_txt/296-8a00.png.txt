高林洒繁露閒齋自翛然俄聞一葉墮應我琴中絃野¶
水寒欲淺遙岑秋更妍清晨理梵罷窗扉靄餘煙¶
　　　七夕有雨¶
錦機織初罷鵲橋駕始成每是經年别寧辭冐雨行雲¶
帔從教濕月殿不須明但盡相逢意無語别來情¶
　　　題齋前蕉石吕志學嘗題此故落句及之¶
芭蕉倚孤石粲然共幽姿南風一披拂緑葉相參差新¶
苞曉初解凉隂午正宜無由寫悶思對此詠君詩¶