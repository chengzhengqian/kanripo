瀬溪一水清如玉兩㟁蒹葭映寒緑白雲深處後山亭¶
四畔喬松覆修竹迎風八靣窗櫺開蕭然一逕生莓苔¶
房櫳白日琴書静詩酒長年嘉客來主人相對情何極¶
引麈談𤣥罄平昔似結山靈泉石盟豈伊朝市雲泥隔¶
天書昨夜徴巖扉束装逺赴招賢期一官海邑香名徧¶
千里雲山轍跡稀三年涖政多嘉績雲外飛鳬快雙翼¶
考最天官衣錦歸叙情鄉舊論心日時維秋暮天宇清¶
紛紛籬菊繁金英落霞孤鶩空中見水鳥風帆望處生¶