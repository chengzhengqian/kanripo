林梢片雨隔殘虹田歌互答耘耔樂野老相親巾履同¶
休道干戈猶滿地捷書已到大明宫¶
　　　奉簡呉濬仲避地紫巖山¶
鏡中華髮不勝簪歌詠周南治世音老驥謾懐千里志¶
隙駒空負百年心傳聲烽火猶虚逺遁跡山林竟未深¶
多謝故人憐寂寞可堪莊舄獨哀吟¶
　　　夜宿葉孟咨書樓¶
小樓蕭爽俯平川市井收聲暮景懸雲影消沉山外雨¶