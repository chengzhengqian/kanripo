芳樹交加百鳥鳴清溪掩映千花豔誰摹此景筆頗竒¶
無限風光歸匹練使君胸次若藏春愛此尋常舒復巻¶
畵惟冩意不湏工境若㑹心非在遠陽和有脚望循行¶
寒谷吹噓待鄒衍¶
　　　　右春景¶
萬壑千崖堆玉塵老松僵立霜皮皴行人飛鳥不見影¶
漁簑揭揭趨江濱荒村酒薄魚可換徑須一醉寧知貧¶
詩人徃徃敬畵此不誇錦帳羅醲醇使君愛詩復愛畵¶