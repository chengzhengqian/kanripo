對坐不語南昌仙南昌仙人趙夫子妙年歴落青雲士¶
訟庭無事羅衆賓杳然如在丹青裏五色粉圖安足珍¶
真仙可以全吾身若待功成拂衣去武陵桃花笑殺人¶
　　　觀元丹丘座巫山屏風¶
昔遊三峽見巫山見畫巫山宛相似疑是天邊十二峰¶
飛入君家畫屏裏寒松蕭颯如有聲陽臺微茫如有情¶
錦衾瑤席何寂寂楚王神女徒盈盈髙唐咫尺無千里¶
翠屏丹崖粲如綺蒼蒼逺樹圍荆門歴歴行舟泛巴水¶