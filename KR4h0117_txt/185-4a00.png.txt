眼光吹上蝦蟇衣巖腹新晴山鬼哭女媧墳外春風歸¶
繭村紙簾大如席柝柝杖藜金雀飛¶
　　　次韻奉酬趙校書子直¶
雁塔新題墨未乾去年燈火向秋䦨趣看天祿青藜杖¶
怕着王孫紫綺冠好在三山尋浩渺何如一紙問平安¶
觚稜放月無人到玉糝初成許共餐¶
　　　九日同出真珠園再用前韻¶
來自清源葛已覃君王問獵我猶堪百年耆舊如重見¶