　　　次韻李巨川遊東禪¶
舊遊煙景到仍迷歲月重驚㡬攝提同濟叨隨元禮棹¶
幽尋疑入武陵溪華軒古塔從登眺好鳥穠花費品題¶
隱隱湖心來徃路路人堪號使君隄¶
　　　何湖東先生約社有作次韻¶
長安多病憶松筠詔許還家感聖神草閣枕書常謝客¶
花谿行藥或逢人吟當未穩仍侵夜飲但微醺不負春¶
慚愧耆英招入社重裁野服芰荷新¶