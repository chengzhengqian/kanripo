　　　珍姪求詩贈蕭揮使奉表入賀還温州¶
聞道英姿有父風一函稱慶大明宫忽瞻夜斗辭都下¶
逺泝春濤向浙東征斾小分宫栁緑離觴清浥渚花紅¶
無由識面東風裏試子論文説劍中¶
　　　送劉振之還常熟¶
㡬年相識劉師服命棹還家不可留客路曉風吹雁度¶
闗河春水帶氷流行邊佳什傾諸老醉裏髙情薄五侯¶
無限江南野花月待君收拾付詩郵¶