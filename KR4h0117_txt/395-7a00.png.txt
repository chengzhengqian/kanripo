去年相約及春歸春列淮南尚客衣一路風光看欲徧¶
隔江消息報来稀渡頭芳草驚新夢竹下清隂想舊扉¶
先後到家那可問倚篷終日雁南飛¶
　　　喜陳儒珍来過¶
一住休言十日餘幾從門下望高車殷勤豈是愛留客¶
寥落近来成索居莞海秋風人去後巴山夜雨夢回初¶
多情見説城南路楊栁千行綠漸疎¶
　　　奉十五叔父夜話有感¶