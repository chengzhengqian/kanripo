兹焉化為茅朝陽無鳴鳯立仗多驊騮思公不可見悵¶
然抱孤憂¶
　　　文潞公¶
亭亭潞公軒膴膴翼城縣公昔宰縣時琴觴此游衍泉¶
石清且幽芳林亦䓗蒨一朝秉鈞軸徳望膺殊眷建儲¶
耻言功被劾不自辯管鑰司北門旌麾靖東甸廟堂殊¶
雍容士庶自歡抃偉哉社稷臣百世能幾見平生仰高¶
風覽物増遐睠典刑邈難覿俯仰淚如霰¶