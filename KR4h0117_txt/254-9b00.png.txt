長安陌上聞朝雞征車遙遙行復止征馬蕭蕭鳴不已¶
將軍年少美且都黃金箭鏃雕玉弧未央前殿進書罷¶
諸生拜官辭石渠將軍歸去亦草草長安道邊人羡好¶
莫憐賈誼謫長沙不見馮唐禁中老¶
　　　越上¶
賀家湖上已秋風放翁宅前山影東兩行雲樹忽遠近¶
十里荷花能白紅遊人濯足銀潢上越女梳頭青鏡中¶
我欲張帆逼南斗扶桑碧海與天通¶