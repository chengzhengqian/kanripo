新魚吹香藻蝴蝶過東家南山忽不見斟酒送餘霞¶
山髙暑不來雨足雲常緑芙蕖過水香鴛鴦對忩浴¶
新秋雕胡熟玉鳥滿碧湖髙雲盪石壁逺水接䕷蕪¶
菱歌何宛轉抗館常逍遥中庭月華滿桂子雲端飄¶
逺巖楓葉丹近水萍花白霜菊既臨觴秋蘭復蒸席¶
臨池了道經移琴拂烏几前湖玉鑑開西山白雲起¶
樹紅山果盡田白水雲深燈起漁歸㟁天寒鳥噪林¶
空聞雪裏香不見臘前色林空待鳥歸山髙抱霞息¶