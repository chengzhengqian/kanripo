　　　次韻答叔父見寄之作¶
塵心渾覺淡於禪石鼎春茶起自煎鳥帶輕雲來灌木¶
魚吹纎藻動幽泉于門舊徳寧徒爾阮徑清風自灑然¶
最想連枝多秀發月中移種定何年¶
　　　出南旺湖見山¶
性僻躭詩興未闌獨辭金馬向江闗他年定醉湘南景¶
此地得㸔湖上山風際水花摇晩色夢中煙樹遶天顔¶
長安十載成追憶今日瞻雲許暫還¶