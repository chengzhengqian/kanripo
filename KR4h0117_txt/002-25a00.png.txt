萬嵗後榮名安所之乃悟羡門子噭噭今自嗤¶
徘徊蓬池上還顧望大梁綠水揚洪波曠野莽茫茫走¶
獸交横馳飛鳥相隨翔是時鶉火中日月正相望朔風¶
厲嚴寒隂氣下㣲霜羈旅無儔匹俛仰懷哀傷小人計¶
其功君子蹈其常豈惜終憔悴詠言著斯章¶
駕言發魏都南向望吹臺簫管有遺音梁王安在哉戰¶
士食糟糠賢者處蒿萊歌舞曲未終秦兵已復來夾林¶
非吾有朱宫生塵埃軍敗華陽下身竟為土灰¶