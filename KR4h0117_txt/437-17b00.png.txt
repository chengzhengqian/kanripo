雙砧敲夢月明時老惟防病勤收藥貧欲謀生懶作詩¶
莫怪羇人頭易白他鄉嵗晚倍堪悲¶
　　　晨起偶題¶
空山靜夜不分更睡覺虛窓日影明應為不才忘仕志¶
却縁多病見交情白雲自放生前懶青史誰留死後名¶
食取充饑聞往哲呼兒挑菜煮新羮¶
　　　寒食臨川道中¶
故交屈指㡬人存雙袖龍鍾濕淚痕桑葉暝煙橋外路¶