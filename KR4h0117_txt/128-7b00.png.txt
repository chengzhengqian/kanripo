　　　和邃卿學士雪霽登袐閣¶
曉来延閣步層梯春色周圍一望低殘雪半留珠殿北¶
非烟長䕶綺窓西幽情自逐歸鴻㫁芳意還因逺樹迷¶
金匱有書猶未見袐封香篆鎖芝泥¶
　　　上已前與同舍出郊過金明池¶
天波新綠染成春波面輕風起細鱗隔岸鳥聲低弄曲¶
出牆花艷逺含嚬栁經傷別還多緒鷗為忘機不避人¶
三月偷逰仙署友肯思迢逓走征輪¶