傳語將軍多着力揚州不比舊家年¶
　　　焦山簡主僧無庵¶
輕揺風槳過焦山山色相留半日閒萬頃月波秋雨後¶
一篝煙翠夕陽閒城依鐵甕心猶壯酒對金峯鬢已斑¶
願得淮西來好語吸江亭下且怡顔¶
　　　邉頭老馬¶
解下韁繩便欲眠絶無筋力可勝鞭霜蹄遍識淮南地¶
夜草猶吞塞北煙怕逐綵旗排偃月寧思金鐙趂朝天¶