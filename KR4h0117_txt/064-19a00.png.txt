公子髫年四海聞城西侍獵雪紛紛馬盤曠野弦開月¶
雁落寒原箭在雲曽向天西穿虜陣慣遊花下領儒羣¶
一枝瓊萼朝光好綵服飄飄從冠軍¶
　　　和大夫邉春呈長安親故¶
嚴城吹笛思寒梅二月氷河一半開紫陌詩情依舊在¶
黒山弓力畏春來遊人曲㟁看花發走馬平沙獵雪迴¶
旌斾朝天不知晩將星高處近三台¶
　　　張郎中段員外初直翰林報寄長句¶