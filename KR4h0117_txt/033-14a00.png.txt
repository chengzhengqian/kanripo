　　　贈酒店胡妃¶
胡妃春酒店絃管夜鏘鏘紅㲩鋪新月貂裘坐薄霜玉¶
盤初膾鯉金鼎正烹羊上客無勞散聽歌樂世娘¶
　　張若虗(開元初人與賀知章/張旭號吴中四士)¶
　　　春江花月夜¶
春江潮水連海平海上明月共潮生灔灔隨波千萬里¶
何處春江無月明江流宛轉遶芳甸月照花林皆似霰¶
空裏流霜不覺飛汀上白沙看不見江天一色無纎塵¶