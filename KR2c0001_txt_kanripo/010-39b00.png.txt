餘牛馬騾驢車乗萬兩軍資器械畧盡初休表求深
入以應周魴帝命賈逵引兵東與休合逵曰賊無東
闗之備必并軍於皖休深入與戰必敗乃部署諸將
水陸並進行二百里獲呉人言休戰敗呉遣兵斷夾
石諸將不知所出或欲待後軍逵曰休兵敗於外路
絶於内進不能戰退不得還安危之機不及終日賊以
軍無後繼故至此今疾進出其不意此所謂先以奪
其心也賊見吾兵必走若待後軍賊已斷險兵雖多