服御衣被穆昭儀又别造寶帳爰及枕席器玩莫非珍
竒坐昭儀扵帳中謂帝曰有一聖女出將大家㸔之及
見昭儀令萱乃曰如此人不作皇后遣何物人作帝納
其言甲午立穆氏為右皇后以胡氏為左皇后　十二
月齊胡后之立非陸令萱意令萱一旦於太后前作色
而言曰何物親姪作如此語太后問其故令萱曰不可
道固問之乃曰語大家云太后行多非法不可以訓太
后大怒呼后出立剃其髮送還家辛丑廢胡后為庶人