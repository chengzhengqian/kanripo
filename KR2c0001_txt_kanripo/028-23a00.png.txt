陛下不失為慈父太子得盡天年則善矣上從之濟護
皃之子也乙酉詔廢太子承乾為庶人幽於右領軍府
上欲免漢王元昌死羣臣固爭乃賜自盡而宥其母妻
子侯君集李安儼趙節杜荷等皆伏誅左庶子張𤣥素
右庶子趙𢎞智令狐徳棻等以不能諌爭皆坐免為庶
人餘當連坐者悉赦之詹事于志寧以數諌獨䝉勞勉
以紇于承基為祐川府折衝都尉爵平棘縣公侯君集
被收賀蘭楚石復詣闕告其事上引君集謂曰朕不欲