武民勞卒敝競於外利不脩守備彼彊弱不同智筭亦
勝因危而伐殆無不克噫彼之得志我之憂也吴人笑
其言至是乃服　十二月乙夘以鄧艾為太尉鍾㑹為
司徒　鄧艾在成都頗自矜伐謂蜀士大夫曰諸君賴
遭艾故得有今日耳如遇吴漢之徒已殄滅矣艾以書
言於晋公昭曰兵有先聲而後實者今因平蜀之勢以
乗吴吴人震恐席卷之時也然大舉之後將士疲勞不
可便用且徐緩之留隴右兵二萬人蜀兵二萬人煑鹽