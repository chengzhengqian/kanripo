親軍閉之有屠者墨君和自缺垣躍出拳毆匡威甲士
挟鎔於馬上負之登屋鎮人既得鎔攻匡威殺之并其
族黨鎔時年十七體疎瘦為君和所挟頸痛頭偏者累
日李匡籌奏鎔殺其兄請舉兵復寃詔不許　幽州將
劉仁恭將兵戍蔚州過期未代士卒思歸會李匡籌立
戍卒奉仁恭為帥還攻幽州至居庸關為府兵所敗仁
恭犇河東李克用厚待之　　六月李匡籌出兵攻王
鎔之樂夀武彊以報殺匡威之耻　　秋七月王鎔遣