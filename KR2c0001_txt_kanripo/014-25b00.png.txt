中計也及吾尚存悉衆而下萬一僥倖下計也鳳謂其
黨曰公之下計乃上䇿也遂與沈充定謀俟敦死即作亂
又以宿衛尚多奏令三番休二初帝親任中書令温嶠
敦惡之請嶠為左司馬嶠乃繆為勤敬綜其府事時進
密謀以附其欲深結錢鳳為之聲譽每曰錢世儀精神
滿腹嶠素有藻鑑之名鳳甚悦深與嶠結好㑹丹陽尹
缺嶠言於敦曰京尹咽喉之地公宜自選其才恐朝廷
用人或不盡理敦然之問嶠誰可者嶠曰愚謂無如錢