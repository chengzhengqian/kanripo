璩使其兒孫祐之及參軍費恬帥數百人送璠䘮歸江
陵壬午遇𤣥於枚囘洲祐之恬迎擊𤣥矢下如雨𤣥嬖
人丁僊期萬蓋等以身蔽𤣥皆死益州督䕶漢嘉馮遷
抽刀前欲擊𤣥𤣥拔頭上王𨗳與之曰汝何人敢殺天
子遷曰我殺天子之賊耳遂斬之又斬桓石康桓濬庾
頥之執桓昇送江陵斬於市乗輿反正於江陵以毛修
之為驍騎将軍甲申大赦諸以畏逼從逆者一無所問
戊寅奉神主于大廟劉毅等傳送𤣥首梟於大桁毅等