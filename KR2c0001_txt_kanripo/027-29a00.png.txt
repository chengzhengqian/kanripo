餘萬陳於北邙南逼上春門乙丑金紫光禄大夫段達
民部尚書韋津出兵拒之達望見宻兵盛懼而先還宻
縱兵乗之軍遂潰韋津死於是偃師柏谷及河陽都尉
獨孤武都檢校河内郡丞柳燮職方郎柳續等各舉所
部降於宻竇建德朱粲孟海公徐圓朗等並遣使奉表
勸進宻官屬裴仁基等亦上表請正位號宻曰東都未
平不可議此　戊辰唐王以世子建成為左元帥秦公
世民為右元帥督諸軍十餘萬人救東都　東都乏食