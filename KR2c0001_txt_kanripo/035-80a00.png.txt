二年秋九月甲子再貶潮州司馬李德裕為崖州司户
三年閏冬十一月己未崖州司户李德裕卒
　　武宗平澤潞
穆宗長慶二年春二月昭義監軍劉承偕恃恩陵轢節
度使劉悟數衆辱之又縱其下亂法隂與磁州刺史張
汶謀縛悟送闕下以汶代之悟知之諷其軍士作亂殺
汶圍承偕欲殺之幕僚賈直言入責悟曰公所為如是
欲效李司空邪此軍中安知無如公者使李司空有知