太后詔廢安得稱天子乃即持其手觧脫其璽組奉上
太后扶王下殿出金馬門羣臣隨送王西面拜曰愚戇
不任漢事起就乘輿副車大将軍光送至昌邑邸光謝
曰王行自絶於天臣寕負王不敢負社稷願王自爱臣
長不復左右光涕泣而去羣臣奏言古者廢放之人屏
於逺方不及以政請徙王賀漢中房陵縣太后詔歸賀
昌邑賜湯沐邑二千户故王家財物皆與賀及哀王女
四人各賜湯沐邑千户國除為山陽郡昌邑群臣坐在