丹主服通天冠絳紗袍登正殿設樂懸儀衛於庭百官
朝賀華人皆法服北人仍國服立於文武班中間下制
稱大遼㑹同十年大赦仍云自今節度使刺史毋得置
牙兵市戰馬趙延夀以契丹主負約心怏怏令李崧言
於契丹主曰漢天子所不敢望乞為皇太子崧不得已
為言之契丹主曰我於燕王雖割吾肉有用於燕王吾
無所愛然吾聞皇太子當以天子兒為之豈燕王所可
為也因令為燕王遷官時契丹以恒州為中京翰林承