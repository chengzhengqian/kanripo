倫詔追復故太子遹位號使尚書和郁帥東宫官屬迎
太子喪於許昌追封遹子虨為南陽王虨弟臧為臨淮
王尚為襄陽王有司奏尚書令王衍備位大臣太子被
誣志在茍免請禁錮終身從之相國倫欲收人望選用
海内名徳之士以前平陽太守李重滎陽太守荀組為
左右長史東平王堪沛國劉謨為左右司馬尚書郎陽
平束晳為記室淮南王文學荀崧殿中郎陸機為㕘軍
組勗之子崧彧之𤣥孫也李重知倫有異志辭疾不就