廷尉正顧榮及順陽王豹為主簿惠賁之曽孫榮雍之
孫也冏以何勗為中領軍董艾典樞機又封其將佐有
功者葛旟路秀衛毅劉真韓泰皆為縣公委以心膂號
曰五公成都王穎至鄴詔遣使者就申前命穎受大將
軍讓九錫殊禮表論興義功臣皆封公侯又表稱大司
馬前在陽翟與賊相持既久百姓困敝乞運河北邸閣
米十五萬斛以振陽翟饑民造棺八千餘枚以成都國
秩為衣服斂祭黄橋戰士旌顯其家加常戰亡二等又