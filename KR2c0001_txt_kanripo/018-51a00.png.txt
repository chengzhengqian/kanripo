道濟通主簿閻恢楊䖍皆禹之黨也共嫉𤣥言於洸曰
殿下以英武之略受任方靣今嬰城示弱得無為朝廷
所責乎洸以為然乃遣趙𤣥将兵千餘南守栢谷塢廣
武将軍石無諱東戍鞏城𤣥泣謂洸曰𤣥受三帝重恩
所守正有死耳但明公不用忠臣之言為姦人所誤後
必悔之既而成臯虎牢皆来降檀道濟等長驅而進無
諱至石闗犇還龍驤司馬滎陽毛徳祖與𤣥戰於栢谷
𤣥兵敗被十餘創據地大呼𤣥司馬蹇鑒冐刃抱𤣥而