又遣使迎其父扵莆田尊為太上皇李仁達既立巖明
自判六軍諸衛事使黄仁諷屯西門陳繼珣屯北門仁
諷從容謂繼珣曰人之所以為人以有忠信仁義也吾
頃嘗有功於富沙中間叛之非忠也人以從子託我而
與人殺之非信也屬者與建兵戰所殺皆鄉曲故人非
仁也棄妻子使人魚肉之非義也此身十沈九浮死有
餘愧因拊膺慟哭繼珣曰大丈夫狥功名何顧妻子宜
置此事勿以取禍仁達聞之使人告仁諷繼珣謀反皆