然齊主猶思之毎致物以通意自是令萱與其子侍中
穆提婆勢傾内外賣官鬻獄聚歛無厭毎一賜與動傾
府藏令萱則自太后以下皆受其指麾提婆則唐邕之
徒皆重迹屏氣殺生與奪唯意所欲五年春正月戊寅齊以并省尚書令髙阿那肱録尚書
事總知外兵及内省機密與侍中城陽王穆提婆領軍
大將軍昌黎王韓長鸞共處衡軸號曰三貴蠧國害民
日月滋甚長鸞弟萬歲子寶行寶信並開府儀同三司