拔武州進圍新州　　十二月李匡籌遣大將將步騎
數萬救新州李克用選精兵逆戰於段莊大破之斬首
萬餘級生擒將校三百人以練之狥於城下是夕新
州降辛亥進攻媯州壬子匡籌復發兵出居庸關克用
使精騎當其前以疲之遣步將李存審自佗道出其背
夾擊之幽州兵大敗殺獲萬計甲寅李匡籌挈其族犇
滄州義昌節度使盧彦威利其輜重妓妾遣兵攻之於
景城殺之盡俘其衆存審本姓符宛丘人克用養以為