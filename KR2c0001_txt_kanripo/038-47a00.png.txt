之喪氣思安陳留人也時葛從周自邢州將精騎八百
已入魏州戊申仁恭攻上水關館陶門從周與宣義牙
將賀徳倫出戰顧門者曰前有大敵不可返顧命闔其
扉從周等殊死戰仁恭復大敗擒其將薛突厥王鄶郎
明日汴魏乗勝合兵擊仁恭破其八寨仁恭父子燒營
而遁汴魏之人長驅追之至臨清擁其衆入永濟渠殺
溺不可勝紀鎮人亦出兵邀擊於東境自魏至滄五百
里間僵尸相枕仁恭自是不振而全忠益横矣徳倫河