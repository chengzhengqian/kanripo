宫渭南已更命曰極廟自極廟道通驪山作甘泉前殿
築甬道自咸陽屬之治馳道於天下
二十八年始皇東行郡縣上鄒嶧山立石頌功業於是
召集魯儒生七十人至泰山下議封禪諸儒或曰古者
封禪為蒲車惡傷山之土石草木掃地而祭席因葅稭
議各乖異始皇以其難施行由此絀儒生而遂除車道
上自太山陽至顛立石頌德從隂道下禪於梁父其禮
頗采太祀之祀雍上帝所用而封藏皆秘之世不得而