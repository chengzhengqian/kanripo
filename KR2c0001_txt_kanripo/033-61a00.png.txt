公主自苑北門出王貴妃以傳國寳繫衣中以從後宫
諸王公主不及從者什七八初魚朝恩既誅宦官不復
典兵有竇文場霍仙鳴者甞事上扵東宫至是帥宦
官左右僅百人以從使普王誼前驅太子執兵以殿司
農卿郭曙以部曲數十人獵苑中聞蹕謁道左遂以其
衆從曙曖之弟也右龍武軍使令狐建方教射扵軍中
聞之帥麾下四百人從乃使建居後為殿姜公輔叩
馬言曰朱泚甞為涇帥坐弟滔之故廢處京師心甞怏