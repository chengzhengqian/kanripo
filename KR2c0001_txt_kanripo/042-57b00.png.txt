謨翰援送劉晞自許還洛陽晞疑潘環構其衆逐已使
謨翰殺之戊辰武行友至晉陽庚午史𢎞肇奏遣先鋒
將馬誨擊契丹斬首千餘級時耿崇美崔廷勲至澤州
聞𢎞肇兵已入潞州不敢進引兵而南𢎞肇遣誨追擊
破之崇美廷勲與奚王伊喇退保懷州辛未以武行徳
為河陽節度使契丹主聞河陽亂嘆曰我有三失宜天
下之叛我也諸道括錢一失也令上國人打草穀二失
也不早遣諸節度使還鎮三失也　契丹主至臨城得