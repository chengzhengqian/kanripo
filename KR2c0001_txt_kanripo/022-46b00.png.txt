鈞為軍主行兵用匈奴法望塵知馬步多少嗅地知軍
逺近及破六韓拔陵反金擁衆歸之拔陵署金為王既
而知拔陵終無所成乃詣雲州降仍稍引其衆南出黄
𤓰堆為杜洛周所破脱身歸爾朱榮榮以為别將七年春正月魏安州石離冗城斛鹽三戍兵反應杜洛
周衆合二萬洛周自松岍赴之行臺常景使别將崔仲
哲屯軍都關以邀之仲哲戰沒元潭軍夜潰魏以别將
李琚代譚為都督仲哲秉之子也　五原降户鮮于修