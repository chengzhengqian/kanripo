而得專心於承宗濟乃解獄召忠曰信如子㫁矣何以
知之忠曰盧從史外親燕内實忌之外絶趙内實與之
此為趙畫曰燕以趙為障雖怨趙必不殘趙不必為備
一且示趙不敢抗燕二且使燕獲疑天子趙人既不備
燕潞人則走吿于天子曰燕厚怨趙趙見伐而不備燕
是燕反與趙也此所以知天子終不使君伐趙趙亦不
備燕也濟曰今則柰何忠曰燕趙為怨天下無不知今
天子伐趙君坐全燕之甲一人未濟易水此正使潞人