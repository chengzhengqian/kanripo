奔万俟醜奴醜奴以寶寅為太傅　二月葛榮撃杜洛
周殺之併其衆　三月癸未葛榮陷魏滄州執刺史薛
慶之居民死者什八九　夏六月葛榮軍乏食遣其僕
射任褒將兵南掠至沁水魏以元天穆為大都督東北
道諸軍事帥宗正珍孫等討之前幽州平北府主簿河
間邢杲帥河北流民十萬餘户反於青州之北海自稱
漢王改元天統戊申魏以征東將軍李叔仁為車騎大
將軍儀同三司帥衆討之辛亥魏主詔曰朕當親御六