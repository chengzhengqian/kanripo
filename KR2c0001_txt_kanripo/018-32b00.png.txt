三年南燕主超母妻猶在秦超遣御史中丞封愷使於
秦以請之秦王興曰昔符氏之敗大樂諸伎悉入于燕
燕今稱藩送伎或送呉口千人所請乃可得也超與羣
臣議之左僕射段暉曰陛下嗣守社稷不宜以私親之
故遂降尊號且大樂先代遺音不可與也不如掠呉口
與之尚書張華曰侵掠鄰國兵連禍結此既能徃彼亦
能来非國家之福也陛下慈親在人掌握豈可靳惜虚
名不為降屈乎中書令韓範甞與秦王俱為符氏太子