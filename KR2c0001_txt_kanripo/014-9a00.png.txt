假節錄尚書領中書監帝以敦故并疎忌𨗳御史中丞
周嵩上疏以為𨗳忠素竭誠輔成大業不宜聴孤臣之
言惑疑似之説放逐舊徳以佞伍賢虧既往之恩招將
來之患帝頗感寤𨗳由是得全
永昌元年春正月王敦以郭璞為記室參軍璞善卜筮知敦
必為亂已預其禍甚憂之大將軍掾潁川陳述卒璞哭之極
哀曰嗣祖焉知非福也敦既與朝廷乖離乃覊録朝士有時
望者置已幕府以羊曼及陳國謝鯤為長史曼祜之兄孫也