副秦隴之望力雖不敵勢不可以不出荗曰善乃出屯
石頭荗謂叅軍陳珍曰劉曜舉三秦之衆乘勝席捲而
來將若之何珍曰曜兵雖多精卒至少大抵皆氐羌烏
合之衆恩信未洽且有山東之虞安能捨其腹心之疾
曠日持乆與我爭河西之地邪若二旬不退珍請得弊
卒數千為明公擒之荗喜使珍將兵救韓璞趙諸將爭
欲濟河趙主曜曰吾軍勢雖盛然畏威而來者三分有
二中軍疲困其實難用今但案甲勿動以吾威聲震之