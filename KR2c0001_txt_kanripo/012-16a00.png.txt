以茍且為明哲耳自古以直致禍者當由矯枉過正或
不忠篤欲以亢厲為聲故致忿耳安有悾悾忠益而反
見怨疾乎楊駿以賈后險悍多權略忌之故以其甥叚
廣為散騎常侍管機密張劭為中䕶軍典禁兵凢有詔
命帝省訖入呈太后然後行之駿為政嚴碎専愎中外
多惡之馮翊太守孫楚謂駿曰公以外戚居伊霍之任
當以至公誠信謙順處之今宗室彊盛而公不與共參
萬機内懷猜忌外樹私昵禍至無日矣駿不從楚資之