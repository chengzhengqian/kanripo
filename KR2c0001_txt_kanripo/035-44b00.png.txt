至昭應聞元輿收族守謙獨免是日以令狐楚為鹽鐵
轉運使左散騎常侍張仲方權知京兆尹時數日之間
殺生除拜皆決於兩中尉上不豫知初王守澄惡宦者
田全操劉行深周元稹薛士幹似先義逸劉英誗等李
訓鄭注因之遣分詣鹽州靈武涇原夏州振武鳳翔巡
邊命翰林學士顧師邕為詔書賜六道使殺之㑹訓敗
六道得詔皆廢不行丙寅以師邕為矯詔下御史獄先
是鄭注將親兵五百已發鳳翔至扶風扶風令韓遼知