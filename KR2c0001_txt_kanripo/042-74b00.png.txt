謙屯右界漢兵屯寶雞思謙遣眉州刺史申貴府兵二
千趣模壁設伏於竹林丁酉旦貴以兵數百壓寶雞而
陳漢兵逐之遇伏而敗蜀兵遂北破寶雞寨蜀兵去漢
兵復入寶雞己亥思謙進屯渭水漢益兵五千戍寶雞
思謙畏之謂衆曰糧少敵强宜更為後圖辛丑退屯鳯
州尋歸興元貴潞州人也　彰武節度使高允權與定
難節度使李彛殷有隙李守貞宻求援於彛殷發兵屯
延丹境上聞官軍圍河中乃退甲辰允權以其狀聞彛