以備柔然命公卿為書以譲河西王牧犍數其十二罪
且曰若親帥羣臣委贄逺迎謁拜馬首上䇿也六軍既
臨面縳輿櫬其次也若守迷窮城不時悛悟身死族滅
為世大戮宜思厥中自求多福　魏主自雲中濟河秋
七月己巳至上郡屬國城壬午留輜重部分諸軍使撫
軍大将軍永昌王健尚書令劉絜與常山王素為前鋒
兩道並進驃騎大将軍樂平王丕太宰陽平王杜超為
後繼以平西将軍源賀為鄉導魏主問賀以取涼州方