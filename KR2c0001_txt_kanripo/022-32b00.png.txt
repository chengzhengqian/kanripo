籍沒家貲盡殺其養子以子熈為中書舍人子熈麒麟
之孫也义之解領軍也太后以义黨與尚彊未可猝制
乃以侯剛代义為領軍以安其意尋出剛為冀州刺史
加儀同三司未至黜為征虜將軍卒於家太后欲殺賈
粲以义黨多恐驚動内外乃出粲為濟州刺史尋追殺
之籍沒其家唯义以妹夫未忍行誅先是給事黄門侍
郎元順以剛直忤义意出為齊州刺史太后徵還為侍
中侍坐於太后义妻在太后側順指之曰陛下奈何以