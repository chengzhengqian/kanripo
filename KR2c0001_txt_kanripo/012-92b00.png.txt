省無復守衛荒饉日甚殿内死人交横盜賊公行府寺
營署並掘塹自守越東屯項以馮嵩為左司馬自領豫
州牧竟陵王楙白帝遣兵襲何倫不克帝委罪於楙楙
逃竄得免　揚州都督周馥以洛陽孤危上書請遷都
夀春太傅越以馥不先白已而直上書大怒召馥及淮
南太守裴碩馥不肯行令碩帥兵先進碩詐稱受越密
㫖襲馥為馥所敗退保東城　初帝以王彌石勒侵逼
京畿詔茍晞督帥州郡討之會曹嶷破琅邪北收齊地