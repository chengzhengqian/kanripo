曰今日之舉彊弱異勢庸人猶知必克况機之明達乎
但機呉人殿下用之太過北土舊將皆疾之耳穎不從
機聞秀至釋戎服著白帢與秀相見為牋辭穎既而歎
曰華亭鶴唳可復聞乎秀遂殺之穎又收機弟清河内
史雲平東祭酒耽及孫拯皆下獄記室江統陳留蔡克
潁川棗嵩等上䟽以為陸機淺謀致敗殺之可也至於
反逆則衆共知其不然宜先檢校機反狀若有徴驗誅
雲等未晚也統等懇請不已穎遲迴者三日蔡克入至