以其孫示竒曰吾逺来至此非欲為功名實欲繼好息
民永結姻投宋若能以女妻此孫我以女妻武陵王自
今匹馬不復南顧竒還上召太子劭及羣臣議之衆並
謂宜許江湛曰戎狄無親許之無益劭怒謂湛曰今三
王在阨詎宜茍執異議聲色甚厲坐散俱出劭使班劒
及左右排湛湛幾至僵仆劭又言於上曰北伐敗辱數
州淪破獨有斬江湛徐湛之可以謝天下上曰北伐自
是我意江徐但不異耳由是太子與江徐不平魏亦竟