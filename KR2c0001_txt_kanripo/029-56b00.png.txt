以為是而法之顧我𢎞濟蒼生其益多肇造區夏其功
大益多損少故人不怨功大過微故業不墮然比之盡
美盡善固多愧矣汝無我之功勤而承我之富貴竭力
為善則國家僅安驕惰奢縦則一身不保且成遲敗速
者國也失易得難者位也可不惜哉可不慎哉
秋七月司空梁武昭公房𤣥齡留守京師疾篤上徴赴
玉華宫肩輿入殿至御座側乃下相對流涕因留宫上
聞其小愈則喜形於色加劇則憂悴𤣥齡謂諸子曰吾