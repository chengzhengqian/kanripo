而世充資之西京府庫亦為國家之用至今未盡夫蓄
積固不可無要當人有餘力然後収之不可彊歛以資
冦敵也夫儉以息人陛下已於貞觀之初親所履行在
於今日為之固不難也陛下必欲為乆長之謀不必逺
求上古但如貞觀之初則天下幸甚陛下寵遇諸王頗
有過厚者萬代之後不可不深思也且魏武帝愛陳思
王及文帝即位囚禁諸王但無縲絏耳然則武帝愛之
適所以苦之也又百姓所以治安惟在刺史縣令茍選