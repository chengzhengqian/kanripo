次則無以使之感激殊常上從之甲辰以興為魏愽節
度使忠順未還制命已至魏州興感恩流涕士衆無不
鼓舞　李絳又言魏愽五十餘年不霑皇化一旦舉六
州之地來歸刳河朔之腹心傾叛亂之巢穴不有重賞
過其所望則無以慰士卒之心使四鄰勸慕請發内庫
錢百五十萬緡以賜之左右宦官以為所與太多後有
此比將何以給之上以語絳絳曰田興不貪專地之利
不顧四鄰之患歸命聖朝陛下柰何愛小費而遺大計