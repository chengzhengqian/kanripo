唐主囚其使將伐之㑹天暑疾疫而止　　秋八月朱
文進自稱威武留後權知閩國事遣使奉表稱藩于晉
癸丑以文進為威武節度使知閩國事　　冬十月殷
主延政遣其將陳敬佺以兵三千屯尤溪及古田盧進
以兵二千屯長溪泉州散員指揮使姚林留從效謂同
列王忠順董思安張漢思曰朱文進屠㓕王氏遣腹心
分據諸州吾屬世受王氏恩而交臂事賊一旦富沙王
克福州吾屬死有餘愧衆以為然十一月從效等各引