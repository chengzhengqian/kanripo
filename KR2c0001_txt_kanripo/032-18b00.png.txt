唐等二十餘人皆流黔中　夏五月以李輔國為司空
兼中書令　壬辰貶禮部尚書蕭華為峽州司馬元載
希李輔國意以罪誣之也飛龍副使程元振謀奪李輔
國權密言於上請稍加裁制六月己未解輔國行軍司
馬及兵部尚書餘如故以元振代判元帥行軍司馬仍
遷輔國出居外第於是道路相賀輔國始懼上表遜位
辛酉罷輔國兼中書令進爵愽陸王輔國入謝憤咽而
言曰老奴事郎君不了請歸地下事先帝上猶慰諭而