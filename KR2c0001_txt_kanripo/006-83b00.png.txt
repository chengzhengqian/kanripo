死遣謁者僕射收憲大將軍印綬更封為冠軍侯與篤景瓌皆就國帝以太后故不欲名誅憲為選嚴能相督
察之憲篤景到國皆迫令自殺初河南尹張酺數以正
灋䋲治竇景及竇氏敗酺上疏曰方憲等寵貴群臣阿
附唯恐不及皆言憲受顧命之託懐伊吕之忠至乃復
比鄧夫人於文毋今嚴威既行皆言當死不復顧其前
後考折厥𠂻臣伏見夏陽侯瓌毎存忠善前與臣言常
有盡節之心檢敕賔客未嘗犯灋臣聞王政骨肉之刑