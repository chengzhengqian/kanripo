南詣深降深欲引兵至折敷嶺迎之謹曰破六韓拔陵
兵勢甚盛聞乜列河等來降必引兵邀之若先據險要
未易敵也不若以乜列河餌之而伏兵以待之必可破
也深從之拔陵果引兵邀撃乜列河盡俘其衆伏兵發
拔陵大敗復得也列河之衆而還柔然頭兵可汗大破
破六韓拔陵斬其將孔雀等拔陵避柔然南徙渡河將
軍李叔仁以拔陵稍逼求援於廣陵王深深帥衆赴之
賊前後降附者二十萬人深與行臺元纂表乞於恒州