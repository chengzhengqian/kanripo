獨私養外親與幸臣董賢多賞賜以大萬數使奴從賔
客漿酒藿肉蒼頭廬兒皆用致富非天意也宣語雖刻
切上以宣名儒優容之
元壽元年春正月丞相嘉奏封事曰陛下在國之時好
詩書尚儉節徴來所過道上稱誦德美此天下所以囘
心也初即位易帷帳去錦繡乗輿席縁綈繒而已共皇
寢廟比當作憂閔元元惟用度不足以義割恩輙且止
息今始作治而駙馬都尉董賢亦起官寺上林中又為