州牧鎮洛陽移洛州刺史治豐陽以鉅鹿公叡為雍州刺史
鎮蒲坂各配氐户三千二百堅送丕至灞上諸氐别其父兄
皆慟哭哀感路人趙整因侍宴援琴而歌曰阿得脂阿得脂
博勞舅父是仇綏尾長翼短不能飛逺徙種人留鮮卑一旦
緩急當語誰堅笑而不納　冬十二月秦以左将軍都貴為
荆州刺史鎮彭城置東豫州以毛當為刺史鎮許昌
六年春正月丁酉以尚書謝石為僕射冬十一月秦荆州刺
史都貴遣其司馬閻振中兵參軍呉仲帥衆二萬㓂竟陵桓