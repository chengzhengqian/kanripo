都督爾宜善守國法勿相侵掠非徒欲中國乆安亦使
宗族永全也壬申以阿史那蘇尼失為懷徳郡王阿史
那思摩為懷化郡王頡利之亡也諸部落酋長皆棄頡
利來降獨思摩隨之竟與頡利俱擒上嘉其忠拜右武
侯大將軍尋以為北開州都督使統頡利舊衆丁丑以右
武衞大將軍史大柰為豐州都督其餘酋長至者皆拜
將軍中郎將布列朝廷五品已上百餘人殆與朝士相
半因而入居長安者近萬家　六月丁酉以阿史那蘇