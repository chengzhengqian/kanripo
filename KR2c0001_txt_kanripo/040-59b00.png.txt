節度使丁㑹帥將士縞素流涕久之及李嗣昭攻潞州
㑹舉軍降于河東李克用以嗣昭為昭義留後㑹見克
用泣曰㑹非力不能守也梁王陵虐唐室㑹雖受其舉
拔之恩誠不忍其所為故來歸命耳克用厚待之位于
諸將之上己巳朱全忠命諸軍治攻具將攻滄州壬申
聞潞州不守甲戌引兵還先是調河南北芻糧水陸輸
軍前諸營山積全忠將還命悉焚之煙炎數里在舟中
者鑿而沈之劉守文使遺全忠書曰王以百姓之故赦