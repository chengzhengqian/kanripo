上曰宰相宫人曰妾在長安宫中未嘗見宰相樞宻奏
事敢如是者蓋輕大家耳上愈不悦卒從重誨議圜因
求罷三司詔以樞密承㫖孟鵠充三司副使權判鵠魏
州人也　　六月丙戌門下侍郎同平章事任圜罷守
太子少保　　秋七月任圜請致仕居磁州許之
九月丙寅以樞密使孔循兼東都留守　　冬十月或
謂安重誨曰失職任外之人乗賊未破或能為患不如
除之重誨以為然奏遣使賜任圜死端明殿學士趙鳯