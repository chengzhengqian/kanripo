不習兵事利害後将軍數畫軍冊其言常是臣任其計
可必用也上於是報充國嘉納之亦以破𦍑彊努将軍
數言當擊於是兩從其計詔兩将軍與中郎将卬出撃
彊努出降四千餘人破𦍑斬首二千級中郎将卬斬首
降者亦二千餘級而充國所降復得五千餘人詔罷兵
獨充國留屯田
二年夏五月趙充國奏言𦍑本可五萬人軍凡斬首七
千六百級降者三萬一千二百人溺河湟饑餓死者五