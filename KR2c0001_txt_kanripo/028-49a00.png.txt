薛延陀囘紇等敗欲谷設頡利遣突厥討之突利兵又
敗輕騎奔還頡利怒拘之十餘日而撻之突利由是怨
隂欲叛頡利頡利數徴兵於突利突利不與表請入朝
上謂侍臣曰嚮者突厥之彊控弦百萬憑陵中夏用是
驕恣以失其民今自請入朝非困窮肯如是乎朕聞之
且喜且懼何則突厥衰則邉境安矣故喜然朕或失道
它日亦將如突厥能無懼乎卿曹宜不惜苦諌以輔朕之不逮也頡利發兵攻突利　夏四月丁亥突利遣使