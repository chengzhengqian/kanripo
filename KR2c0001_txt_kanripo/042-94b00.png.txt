吏部侍郎張允家貲以萬計而性吝雖妻亦不之委常
自繫衆鑰於衣下行如環珮是夕匿於佛殿藻井之上
登者浸多板壞而墜軍士掠其衣遂以凍卒初作坊使
賈延徽有寵於帝與魏仁浦為鄰欲併仁浦所居以自
廣屢譛仁浦於帝幾至不測至是有擒延徽以授仁浦
者仁浦謝曰因亂而報怨吾所不為也郭威聞之待仁
浦益厚右千牛衛大將軍棗彊趙鳯曰郭侍中舉兵欲
誅君側之惡以安國家耳而鼠輩敢爾乃賊也豈侍中