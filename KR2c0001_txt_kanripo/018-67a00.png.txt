河洛十一月齡石至長安義真将士貪縱大掠而東多
載寳貨子女方軌徐行雍州别駕韋華犇夏赫連璝帥
衆三萬追義真建威将軍傅𢎞之曰公處分亟進今多
将輜重一日行不過十里虜追騎且至何以待之宜棄
車輕行乃可以免義真不從俄而夏兵大至傅𢎞之蒯
恩㫁後力戰連日至青泥晉兵大敗𢎞之恩皆為王買
徳所禽司馬毛修之與義真相失亦為夏兵所禽義真
行在前㑹日暮夏兵不窮追故得免左右盡散獨逃草