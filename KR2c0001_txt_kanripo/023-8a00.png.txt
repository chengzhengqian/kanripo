當以計拱手取之魏主聞岳死遣武衞將軍元毗慰勞
岳軍召還洛陽幷召侯莫陳悦毗至平涼軍中已奉宇
文泰為主悦既附丞相歡不肯應召泰因元毗上表稱
臣岳忽罹非命都督冦洛等令臣權掌軍事奉詔召岳
軍入京今高歡之衆已至河東侯莫陳悦猶在水洛士
卒多是西人顧戀鄉邑若逼令赴闕悦躡其後歡邀其
前恐敗國殄民所損更甚乞少賜停緩徐事誘導漸就
東引魏主乃以泰為大都督即統岳兵初岳以東雍州