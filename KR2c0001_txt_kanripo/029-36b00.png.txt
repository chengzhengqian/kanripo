盈則思挹損遇逸樂則思撙節在宴安則思後患防擁
蔽則思延納疾䜛邪則思正己行爵賞則思因喜而僣
施刑罰則思因怒而濫兼是十思而選賢任能固可以
無為而治又何必勞神苦體以代百司之任哉　　五
月壬申魏徴上疏以為陛下欲善之志不及於昔時聞
過必改少虧於曩日譴罰積多威怒微厲乃知貴不期
驕富不期侈非虚言也且以隋之府庫倉廩户口甲兵
之盛考之今日安得擬倫然隋以富彊動之而危我以