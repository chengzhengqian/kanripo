軍行大司馬聰使河内王粲攻傅祗於三渚右將軍劉
參攻郭黙於懷會祗病薨城陷粲遷祗子孫并其士民
一萬餘户于平陽　石勒自葛陂北行所過皆堅壁清
野虜掠無所獲軍中飢甚士卒相食至東燕聞汲郡向
冰聚衆數千壁枋頭勒將濟河恐邀之張賔曰聞
船盡在瀆中未上宜遣輕兵間道襲取以濟大軍大軍
既濟必可擒也　秋七月勒使支雄孔萇自文石
津縛筏潛渡取其船勒引兵自棘津濟河撃大破之