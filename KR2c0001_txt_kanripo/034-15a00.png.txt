長武城練卒五千常如冦至夘時受詔辰時即行器械
糗糧一無所闕甲午崇文出斜谷李元奕出駱谷同趣
梓州崇文軍至興元軍士有食於逆旅折人匕筯者崇
文斬之以狥劉闢䧟梓州執李康二月嚴礪拔劔州斬其
刺史文德昭　三月髙崇文引兵自閬州趣梓州劉闢
將邢泚引兵遁去崇文入屯梓州闢歸李康於崇文以
求自雪崇文以康敗軍失守斬之丙子嚴礪奏克梓州
丁丑制削奪劉闢官爵　東川節度使韋丹至漢中表