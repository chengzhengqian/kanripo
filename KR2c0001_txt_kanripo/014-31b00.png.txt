峻等追沈充於吳興温嶠督劉遐等追王含錢鳯於江
寧分命諸將追其黨與劉遐軍人頗縦虜掠嶠責之曰
天道助順故王含勦絶豈可因亂為亂也遐惶恐拜謝
王含欲奔荆州王應曰不如江州含曰大將軍平素與
江州云何而欲歸之應曰此乃所以宜歸也江州當人
彊盛時能立同異此非常人所及今覩困厄必有愍惻
之心荆州守文豈能意外行事邪含不従遂奔荆州王
舒遣軍迎之沈含父子於江王彬聞應當來密具舟以