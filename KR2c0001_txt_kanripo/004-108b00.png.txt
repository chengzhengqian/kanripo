上不得已左遷放為北地都尉其後比年數有災變故
放久不得還壐書勞問不絶敬武公主有疾詔徵放歸
第視母疾數月主有瘳後復出放為河東都尉上雖愛
放然上廹太后下用大臣故常涕泣而遣之
元延元年秋七月有星孛於東井上以災變博謀羣臣
北地太守谷永對曰王者躬行道德承順天地則五徵
時序百姓夀考符瑞竝降失道妄行逆天暴物則咎徵
著郵妖孽並見饑饉荐臻終不改寤惡洽變不復譴