發倓塚斬其尸校書郎陳光逸謂其友曰主上失徳亡
無日矣吾欲死諫其友止之不從上書陳曦大惡五十
事曦怒命衛士鞭之數百不死以繩繫其頸懸諸庭樹
乆之乃絶　閩主嘗嫁其女取班簿閱視之朝士有不
賀者十二人皆杖之於朝堂以御史中丞劉贊不舉劾
亦將杖之贊義不受辱曦怒甚諫議大夫鄭元弼諫曰
古者刑不上大夫中丞儀刑百僚豈宜加之箠楚曦正
色曰卿欲效魏徴邪元弼曰臣以陛下為唐太宗故敢