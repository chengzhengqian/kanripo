希烈希烈意遂變留真卿不遣朱滔王武俊田悅李納
各遣使詣希烈上表稱臣勸進使者拜舞扵希烈前說希
烈曰朝廷誅滅功臣失信天下都統英武自天功烈盖
世已為朝廷所猜忌将有韓白之禍願亟稱尊號使四
海臣民知有所歸希烈召顔真卿示之曰今四王遣使見推不謀而同太師觀此事勢豈吾獨為朝廷所忌無
所自容邪真卿曰此乃四凶何謂四王相公不自保功
業為唐忠臣乃與亂臣賊子相從求與之同覆滅邪希