大興元年冬十一月詔以王敦為荆州牧加陶侃都督
交州諸軍事敦固辭州牧乃聽為刺史　二年夏四月
周訪擊杜曽大破之馬雋等執曽以降訪斬之并獲第
五猗送於武昌訪以猗本中朝所署加有時望白王敦
不宜殺敦不聽而斬之
　　石勒寇河朔
晉惠帝太安二年安北將軍都督幽州諸軍事王浚以
天下方亂欲結援夷狄乃以一女妻鮮卑段務勿塵又