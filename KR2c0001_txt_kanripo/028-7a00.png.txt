齊王元吉有隙以洛陽形勝之地恐一朝有變欲出保
之乃以行臺工部尚書温大雅鎮洛陽遣秦府車騎將軍
滎陽張亮將左右王保等千餘人之洛陽陰結納山東
豪傑以俟變多出金帛恣其所用元吉告亮謀不軌下
吏考驗亮終無言乃釋之使還洛陽建成夜召世民飲
酒而酖之世民暴心痛吐血數升淮安王神通扶之還
西宫上幸西宫問世民疾敕建成曰秦王素不能飲自
今無得復夜飲因謂世民曰首建大謀削平海内皆汝