之勢可翹足而待何有延敵入境自取窮蹙者乎𤣥從
之留桓偉守江陵抗表傳檄罪状元顯舉兵東下檄至
元顯大懼二月丙子帝餞元顯於西池元顯下船而不
發　桓𤣥發江陵慮事不捷常為西還之計及過尋陽
不見官軍意甚喜将士之氣亦振庾楷謀泄𤣥囚之丁
巳詔遣齊王柔之以騶虞幡宣告荆江二州使罷兵𤣥
前鋒殺之柔之宗之子也丁卯𤣥至姑孰使其将馮該
等攻歴陽襄城太守司馬休之嬰城固守𤣥軍斷洞浦