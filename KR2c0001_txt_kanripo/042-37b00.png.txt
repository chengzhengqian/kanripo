皆掩泣帝使召張彦澤欲與計事彦澤曰臣無面目見
陛下帝復召之彦澤微笑不應或勸桑維翰逃去維翰
曰吾大臣逃將安之坐而俟命彦澤以帝命召維翰維
翰至天街遇李崧駐馬語未畢有軍吏於馬前揖維翰
赴侍衞司維翰知不免顧謂菘曰侍中當國今日國亡
反令維翰死之何也崧有愧色彦澤踞坐見維翰維翰
責之曰去年拔公於罪人之中復領大鎮授以兵權何
乃負恩至此彦澤無以應遣兵守之宣徽使孟承誨素