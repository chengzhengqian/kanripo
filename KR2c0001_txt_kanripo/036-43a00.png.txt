臣為相而求和安有復相拒乎臣今請以書與之約稱
臣為陛下子毎使來不過二百人印馬不過千匹無得
擕中國人及商胡出塞五者皆能如約則主上必許和
親如此威加北荒旁讋吐蕃足以快陛下平昔之心矣
上曰自至德以來與為兄弟之國今一旦欲臣之彼安
肯和乎對曰彼思與中國和親久矣其可汗國相素信
臣言若其未諧但應再發一書耳上從之既而回紇可
汗遣使上表稱兒及臣凡泌所與約五事一皆聽命上