都鎮東將軍李位都迎詣温降昝堅至犍為乃知與温
異道還自沙頭津濟比至温已軍於成都之十里陌堅
衆自潰勢悉衆出戰于笮橋温前鋒不利參軍龔䕶戰
死矢及温馬首衆懼欲退而鼓吏誤嗚進鼓袁喬拔劍
督士卒力戰遂大破之温乘勝長驅至成都縱火燒其
城門漢人惶懼無復鬬志勢夜開東門走至葭萌使散
騎常侍王幼送降文於温自稱略陽李勢叩頭死罪尋
輿櫬面縳詣軍門温解縛焚櫬送勢及宗室十餘人於