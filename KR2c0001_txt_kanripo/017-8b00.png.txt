速耳今既執大權與王緒相表裏其所廻易無不如志
孝伯居元舅之地必未敢害之君為先帝所拔超居方
任人情皆以君為雖有思致非方伯才彼若發詔徴君
為中書令用殷顗為荆州君何以處之仲堪曰憂之久
矣計将安出𤣥曰孝伯疾惡深至君宜潜與之約興晉
陽之甲以除君側之惡東西齊舉𤣥雖不肖願帥荆楚
豪傑荷戈先驅此桓文之勲也仲堪深然之乃外結雍
州刺史郗恢内與從兄南蠻校尉顗南郡相陳留江績