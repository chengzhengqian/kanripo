得詔悚息聽命解朝政至上黨劉稹見朝政曰相公危
困不任拜詔朝政欲突入兵馬使劉武德董可武躡簾而
立朝政恐有它變遽走出稹贈賮直數千緡復遣牙將
梁叔文入謝薛士幹入境俱不問從諌之疾直為己知
其死之意都押牙郭誼等乃大出軍至龍泉驛迎候敕
使請用河朔事體又見監軍言之崔士康懦怯不敢違
於是將吏扶稹出見士衆發喪士幹竟不得入牙門稹
亦不受敕命誼兖州人也解朝政復命上怒杖之配恭