衛廣將而撃之誅且蘭及邛君筰侯遂平南夷為牂柯
郡夜郎侯始倚南越南越已滅夜郎遂入朝上以為夜
郎王冉駹皆振恐請臣置吏乃以邛都為越嶲郡筰都
為沈黎郡冉駹為汶山郡廣漢西白馬為武都郡
元封二年　初上使王然于以越破及誅南夷兵威風
喻滇王入朝滇王者其衆數萬人其旁東北有勞深靡
莫皆同姓相仗未肯聼勞深靡莫數侵犯使者吏卒於
是上遣將軍郭昌中郎將衛廣發巴蜀兵擊㓕勞深靡