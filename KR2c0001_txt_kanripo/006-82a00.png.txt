害誠所甘心因敕妻子若卒遇飛禍無得殯斂冀以區
區腐身覺悟朝廷　夏四月丙辰竇憲還至京師　六
月戊戍朔日有食之丁鴻上疏曰昔諸吕握權統嗣幾
移哀平之末廟不血食故雖有周公之親而無其徳不
得行其埶也今大將軍雖欲敕身自約不敢僣差然而
天下逺近皆惶怖承㫖刺史二千石初除謁辭求通待
報雖奉符璽受臺敕不敢便去乆者至數十日背王室
向私門此乃上威損下權盛也人道悖於下效騐見於