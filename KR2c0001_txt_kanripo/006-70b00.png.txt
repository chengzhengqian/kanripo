之者欲身率下也以為外親見之當傷心自敕但笑
言太后素好儉前過濯龍門上見外家問起居者車如
流水馬如游龍蒼頭衣緑褠領袖正白顧視御者不及
逺矣故不加譴怒但絶嵗用而已冀以黙愧其心猶懈
怠無憂國忘家之慮知臣莫若君况親属乎吾豈可上
負先帝之㫖下虧先人之德重襲西京敗亡之禍哉固
不許帝省詔悲歎復重請曰漢興舅氏之封侯猶吾子
之為王也太后誠存謙虛奈何令臣獨不加恩三舅乎