伊吾盧城耿秉彭秦擊匈林王絶幕六百餘里至三水
樓山而還來苗文穆至匈河水上敵皆犇走無所獲祭
肜與南匈奴左賢王信不相得出髙闕塞九百餘里得
小山信妄言以為涿邪山不見虜而還肜與呉棠坐逗
留畏懦下獄免肜自恨無功出獄數日歐血死臨終謂
其子曰吾蒙國厚恩奉使不稱身死誠慚恨義不可以
無功受賞死後若悉簿上所得物身自詣兵屯效死前
行以副吾心既卒其子逢上疏具陳遺言帝雅重肜方