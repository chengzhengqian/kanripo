晉王　戊子以魏司徒何曽為晉丞相癸亥以驃騎將
軍司馬望為司徒　冬十二月壬戌魏帝禪位于晋甲
子出舍于金墉城太傅司馬孚拜辭執帝手流涕歔欷
不自勝曰臣死之日固大魏之純臣也丙寅王即皇帝
位大赦改元丁卯奉魏帝為陳留王即宫于鄴優崇之
禮皆倣魏初故事魏氏諸王皆降為侯追尊宣王為宣
皇帝景王為景皇帝文王為文皇帝尊王太后曰皇太
后以石苞為大司馬鄭冲為太傅王祥為太保何曽為