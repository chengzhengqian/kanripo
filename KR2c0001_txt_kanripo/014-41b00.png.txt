盍早為之計雅曰國亂不能匡君危不能濟各遁逃以
求免何以為臣丁巳峻稱詔大赦惟庾亮兄弟不在原
例以王導有徳望猶使以本官居已之右祖約為侍中太
尉尚書令峻自為驃騎將軍錄尚書事許柳為丹陽尹
馬雄為左衛將軍祖渙為驍騎將軍弋陽王羕詣峻稱
述峻功峻復以羕為西陽王太宰錄尚書事峻遣兵攻
吳國内史庾冰冰不能禦棄郡奔㑹稽至浙江峻購之
甚急吳鈴下卒引氷入船以蘧蒢覆之吟嘯鼓枻泝流