交闕庭矢及御衣漂泊莎城流寓華隂幽辱東内劫遷
岐陽崔昌遐無如之何更召朱全忠以討之連兵圍城
再罹寒暑御膳不足於糧糒王侯斃踣於飢寒然全誨
就誅乗輿東出翦滅其黨靡有孑遺而唐之廟社因以
丘墟矣然則宦者之禍始於明皇盛於肅代成於徳宗
極於昭宗易曰履霜堅氷至為國家者防㣲杜漸可不
慎其始哉此其為患章章尤著者也自餘傷賢害能召
亂致禍賣官鬻獄沮敗師徒蠧害烝民不可徧舉夫寺