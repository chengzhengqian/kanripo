幽殺太后公卿皆尸祿無忠言者詔司𨽻校尉劉猛逐
捕十日一㑹猛以誹書言直不肯急捕月餘主名不立
猛坐左轉諫議大夫以御史中丞段熲代之熲乃四出
逐捕及太學游生繫者千餘人節等又使熲以它事奏
猛論輸左校初司𨽻校尉王寓依倚宦官求薦於太常
張奐奐拒之寓遂陷奐以黨罪禁錮　渤海王悝之貶
廮陶也因中常侍王甫求復國許謝錢五千萬既而桓
帝遺詔復悝國悝知非甫功不肯還謝錢中常侍鄭颯