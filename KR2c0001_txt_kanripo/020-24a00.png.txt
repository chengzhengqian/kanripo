尚之曰喜昔隨沈慶之屢經軍旅性既勇决又習戰陳
若能任之必有成績諸人紛紜皆是不别才耳乃遣之
喜先時數奉使東吳性寛厚所至人並懷之百姓聞吳
河東來皆望風降散故喜所至克㨗永世人徐崇之攻
孔景宣斬之進逼義興延熈柵喜至國山遇東軍進擊
大破之自國山進屯吳城劉延熈遣其將楊𤣥等拒戰
喜兵力甚弱𤣥等衆盛喜奮擊斬之進逼義興延熈柵
斷長橋保郡自守喜築壘與之相持庾業於長塘湖口