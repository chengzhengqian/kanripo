而還至南安諸羌斷路相持百餘日糧竭矢盡璞殺車
中牛以饗士泣謂之曰汝曹念父母乎曰念念妻子乎
曰念欲生還乎曰欲從我令乎曰諾乃鼓譟進戰㑹張
閬帥金城兵繼至夾擊大破之斬首數千級先是長安
謡曰奉川中血没腕唯有凉州倚柱觀及漢兵覆關中
氐羌掠隴右雍秦之民死者什八九獨凉州安全
天興元年春三月寔遣牙門蔡忠奉表詣建康比至帝
已即位寔不用江東年號猶稱建興