騎漢騎追者數千人項王自度不得脫謂其騎曰吾起
兵至今八嵗矣身七十餘戰未甞敗北遂霸有天下然
今卒困於此此天之亡我非戰之罪也今日固決死願
為諸君快戰必潰圍斬將刈旗三勝之令諸君知天亡
我非戰之罪也乃分其騎以為四隊四鄉漢軍圍之數
重項王謂其騎曰吾為公取彼一將令四面騎馳下期
山東為三處於是項王大呼馳下漢軍皆披靡遂斬漢
一將是時郎中騎楊喜追項王項王瞋目而叱之喜人