伯父遺業但謹事朝廷坐享富貴不亦善乎柰何無故
與恒鄆共為叛臣爾觀兵興以來逆亂者誰能保其家
乎必欲行爾之志可先殺我無使我見田氏之族滅也
因稱病卧家悅自往謝之庭玠閉門不内竟以憂卒成
徳判官邵真聞李惟岳之謀泣諫曰先相公受國厚恩
大夫衰絰之中遽欲負國此甚不可勸惟岳執李正己
使者送京師且請討之曰如此朝廷嘉大夫之忠則旄
鉞庶㡬可得惟岳然之使真草奏長史畢華曰先公與