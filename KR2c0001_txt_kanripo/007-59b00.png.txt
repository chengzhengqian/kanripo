議郎論功當封而中常侍徐璜左悺欲從求貨數遣賔
客就問功狀規終不荅璜等忿怒䧟以前事下之於吏
官屬欲賦斂請謝規誓而不聽遂以餘冦不絶坐繫廷
尉論輸左校諸公及太學生張鳯等三百餘人詣闕訟
之㑹赦歸家
六年十二月詔徴皇甫規為度遼將軍規上書薦張奐才略
兼優宜正元帥以從衆望若猶為愚臣宜充舉事者願乞冗
官以為奐副朝廷從之以奐代規為度遼將軍以規為使匃