也魏徴對曰不然久安之民驕佚驕佚則難教經亂之
民愁苦愁苦則易化譬猶飢者易為食渇者易為飲也
上深然之封徳彛非之曰三代以還人漸澆訛故秦任
法律漢雜霸道葢欲化而不能豈能之而不欲邪魏徴
書生未識時務若信其虚論必敗國家徴曰五帝三王
不易民而化昔黄帝征蚩尤顓頊誅九黎湯放桀武王
代紂皆能身致太平豈非承大亂之後邪若謂古人淳
樸漸至澆訛則至于今日當悉化為鬼魅矣主安得而