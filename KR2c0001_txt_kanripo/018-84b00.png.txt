然後用之樂平王丕曰和龍新定宜廣修農桑以豐軍
實然後進取則髙麗一舉可滅也魏主乃止
十五年　初燕王𢎞至遼東髙麗王璉遣使勞之曰龍
城王馮君爰適野次士馬勞乎𢎞慙怒稱制譲之髙麗
處之平郭尋徙北豐𢎞素侮髙麗政刑賞罰猶如其國
髙麗乃奪其侍人取其太子王仁為質𢎞怨髙麗遣使
来上表求迎上遣使者王白駒等迎之并令髙麗資遣
髙麗王不欲使𢎞南来遣将孫潄髙仇等殺𢎞于北豐