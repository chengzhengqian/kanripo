侯方矩收餘衆還江陵湘東王繹無戚容　西江督䕶
陳霸先起兵討侯景　湘東王繹遣竟陵太守王僧辯
信州刺史東海鮑泉擊湘州分給兵糧刻日就道僧辯
以竟陵部下未盡至欲俟衆集然後行與泉入白繹求
申期日繹疑僧辯觀望案劍厲聲曰卿憚行拒命欲同
賊邪今唯有死耳因斫僧辯中其左髀悶絶乆之方蘇
即送獄泉震怖不敢言僧辯母徒行流涕入謝自陳無
訓繹意解賜以良藥故得不死丁卯鮑泉獨將兵擊湘