之利韓必為關内之侯若是而王以十萬戍鄭梁氏寒
心許鄢陵嬰城而上蔡召陵不往來也如此而魏亦關
内侯矣王一善楚而關内兩萬乗之地注地於齊齊右
壤可拱手而取也王之地一經兩海要約天下是燕趙
無齊楚齊楚無燕趙也然後危動燕趙直摇齊楚此四
國者不待痛而服矣王從之止武安君而謝韓魏使黄
歇歸約親於楚　韓釐王薨子/桓恵王立
四十三年楚以左徒黄歇侍太子完為質於秦　秦置