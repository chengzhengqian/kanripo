　嶺南舊分五管廣桂邕容安南皆隸嶺南節度使蔡
京奏請分嶺南為兩道節度從之五月敕以廣州為東
道邕州為西道又割桂管龔象二州容管藤巖二州𨽻
邕管尋以嶺南節度使韋宙為東道節度使以蔡京為
西道節度使蔡襲將諸道軍在安南蔡京忌之恐其立
功奏稱南蠻遠遁邊徼無虞武夫邀功妄占戍兵虚費
餽運蓋以荒陬路遠難於覆驗故得肆其奸詐請罷戍
兵各從本道朝廷從之襲累奏稱羣蠻伺隙日久不可