印宣之軍中粗定崇韜左右皆竄匿獨掌書記滏陽張
礪詣魏王府慟哭久之繼岌命任圜代崇韜總軍政
馬彦珪還洛陽乃下詔暴郭崇韜之罪并殺其子廷説
廷讓廷議於是朝野駭惋羣議紛然帝使宦官濳察之
保大節度使睦王存乂崇韜之婿也宦官欲盡去崇韜
之黨言存乂對諸將攘臂垂泣為崇韜稱寃言辭怨望
庚辰幽存乂於第尋殺之景進言河中人有告變言李
繼麟與郭崇韜謀反崇韜死又與存乂連謀宦官因共