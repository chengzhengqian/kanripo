署戰棹指揮使以彦瑫監其軍己丑大破希萼於僕射
河獲其戰艦三百艘贇追希萼將及之希廣遣使召之
曰勿傷吾兄贇引兵還贇環之子也希萼自赤沙湖乘
輕舟遁歸苑氏泣曰禍將至矣余不忍見也赴井而死
　　冬十月壬午加楚王希廣太尉　　楚静江節度
使馬希瞻以兄希萼希廣交争屢遣使諌止不從知終
覆族疽發於背丁亥卒
三年夏六月馬希萼既敗歸乃以書誘辰溆州及梅山