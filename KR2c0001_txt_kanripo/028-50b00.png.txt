朔方數十里與突厥遇奮擊大破之遂圍朔方突厥不
敢救城中食盡壬寅師都從父弟洛仁殺師都以城降
以其地為夏州　秋九月己未突厥寇邉朝臣皆請修
古長城發民乗堡鄣上曰突厥災異相仍頡利不懼而
修德暴虐滋甚骨肉相攻亡在朝夕朕方為公掃清沙
漠安用勞民逺修鄣塞乎
三年秋八月丙子薛延陀毗伽可汗遣其弟統特勒入
貢上賜以寶刀及寶鞭謂曰卿所部有大罪者斬之小