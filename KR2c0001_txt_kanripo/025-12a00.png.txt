司空和士開錄尚書事徐之才為尚書令唐邕為左僕
射吏部尚書馮子琮為右僕射仍攝選子琮素謟附士
開至是自以太后親屬且典選頗擅引用人不復啟禀
由是與士開有隙　夏四月壬午齊以琅邪王儼為太
保琅邪王儼以和士開穆提婆等專横奢縦意甚不平
二人相謂曰琅邪王眼光奕奕數歩射人向者暫對不
覺汗出吾輩見天子奏事尚不然由是忌之乃出儼居
北宫五日一朝不得無時見太后儼之除太保也餘官