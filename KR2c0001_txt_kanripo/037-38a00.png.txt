以温為同華節度使使瞳奉表詣行在瞳福州人也李
祥以重榮待温厚亦欲歸之為監軍所告黄巢殺之以
其弟思鄴為華州刺史　以朱温為右金吾大将軍河
中行營招討使賜名全忠　冬十月以平盧大将王
敬武為留後時諸道兵皆㑹闗中討黄巢獨平盧不至
王鐸遣都統判官諫議大夫張濬往説之敬武已受黄
巢官爵不出迎濬見敬武責之曰公為天子藩臣侮慢
詔使不能事上何以使下敬武愕然謝之既宣詔将士