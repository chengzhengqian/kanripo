㨗則淵不討自服今乃逺惜遼東之衆與馬奈何獨欲
捐江東萬安之本業而不惜乎尚書僕射薛綜上䟽曰
昔漢元帝欲御樓船薛廣徳請刎頸以血染車何則水
火之險至危非帝王所宜渉也今遼東戎貊小國無城
隍之固備禦之術器械銖鈍犬羊無政往必禽克誠如
明詔然其方土寒埆榖稼不殖民習鞍馬轉徙無常卒
聞大軍之至自度不敵鳥驚獸駭長驅犇竄一人匹馬
不可得見雖獲空地守之無益此不可一也加又洪流