無所問於是邕兵悉散走邕自刎死盡滅其族黨𤣥靚
以天錫為使持節冠軍大將軍都督中外諸軍事輔政
十二月始改建興四十九年奉升平年號詔以𤣥靚為
大都督隴右諸軍事涼州刺史䕶羌校尉西平公
哀帝興寧元年秋八月張𤣥靚祖母馬氏卒尊庻母郭
氏為太妃郭氏以張天鍚專政與大臣張欽等謀誅之
事泄欽等皆死𤣥靚懼以位讓天錫天錫不受右將軍
劉肅等勸天鍚自立閏月天錫使肅等夜帥兵入宫弑