兵撃婢婢於鄯州婢婢分兵為五道拒之恐熱退保東
谷婢婢為木柵圍之恐熱突圍走保薄寒山餘衆皆降
於婢婢
五年吐蕃論恐熱復糾合諸部擊尚婢婢婢婢遣厖結
藏將兵五千拒之恐熱大敗與數十騎遁去婢婢傳檄
河湟數恐熱殘虐之罪曰汝輩本唐人吐蕃無主則相
與歸唐毋為恐熱所獵如狐兔也於是諸部從恐熱者
稍稍引去