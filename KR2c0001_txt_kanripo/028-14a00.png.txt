海池世民使尉遲敬徳入宿衛敬徳擐甲持矛直至上
所上大驚問曰今日亂者誰邪卿來此何為對曰秦王
以太子齊王作亂舉兵誅之恐驚動陛下遣臣宿衛上
謂裴寂等曰不圖今日乃見此事當如之何蕭瑀陳叔
達曰建成元吉本不豫義謀又無功於天下疾秦王功
髙望重共為姦謀今秦王已討而誅之秦王功盖宇宙
率土歸心陛下若處以元良委之國務無復事矣上曰
善此吾之夙心也時宿衛及秦府兵與二宫左右戰猶