千餘家於姑臧又遣使修好於成以書勸成主雄去尊
號稱藩於晉雄復書曰吾過為士大夫所推然本無心
於帝王思為晉室元功之臣掃除氛埃而晉室陵遲德
聲不振引領東望有年月矣㑹獲來貺情在闇至有何
己巳自是聘使相繼
二年夏五月張駿聞趙兵為後趙所敗乃去趙官爵復
稱晉大將軍涼州牧遣武威太守竇濤金城太守張閬
武興太守辛巖楊烈將軍宋輯等帥衆數萬東㑹韓璞