怒乃謀叛秦柔然可汗社崘獻馬八千匹於秦至大城
勃勃掠取之悉集其衆三萬餘人偽畋於髙平川因襲
殺沒奕干而并其衆勃勃自謂夏后氏之苗裔六月自
稱大夏天王大單于大赦改元龍升置百官　初魏主
珪遣北部大人賀狄干獻馬千匹求昏於秦秦王興止
狄千而絶其昬於是秦魏有隙秦王興遣尚書右僕射
狄伯支等伐魏魏主珪自將大軍擊之敗狄伯支及趙
騎校尉唐小方等　冬十月夏王勃勃破鮮卑薛干等