水門城中幾不能禦讜請復徃求救慆曰前徃徒還今
徃何益讜曰此行得兵則生返不得則死之慆與之泣
别讜復乘小舟負戸突圍出見厚本為陳利害厚本將
從之淮南都將袁公弁曰賊勢如此自保恐不足何暇
救人讜抜劒瞋目謂公弁曰賊百道攻城陷在朝夕公
受詔救援而逗留不進豈惟上負國恩若泗州不守則
淮南遂為冦場公詎能獨存邪我當殺公而後死耳起
欲擊之厚本趨抱止之公弁僅免讜乃回望泗州慟哭