以為言义深愧悔丞相高陽王雍雖位居义上而深畏
憚之㑹太后與帝遊洛水雍邀二宫幸其第日晏帝與太
后至雍内室從者皆不得入遂相與定圖义之計於是
太后謂义曰元郎若忠於朝廷無反心何故不去領軍
以餘官輔政义甚懼免冠求解領軍乃以义為驃騎大
將軍開府儀同三司尚書令侍中領左右　魏元义雖
解兵權猶總任内外殊不自意有廢黜之理胡太后意
猶豫未決侍中穆紹勸太后速去之紹亮之子也潘嬪