安永興節度副使安友規巡檢喬守湿出迎王益置酒
於客亭思綰前白曰壕寨使已定舍館於城東今將士
家屬皆在城中欲各入城挈家詣城東宿友規等然之
時思綰等皆無鎧仗既入西門有州校坐門側思綰遽
奪其劒斬之其徒因大譟持白梃殺守門者十餘人分
遣其黨守諸門思綰入府開庫取鎧仗給之友規等皆
逃去思綰遂據城集城中少年得四千餘人繕城隍葺
樓堞旬日間戰守之具皆備王景崇諷鳯翔吏民表景