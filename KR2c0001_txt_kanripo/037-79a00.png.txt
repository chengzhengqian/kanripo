人也　宰相畏韓建不敢專决政事八月丙辰詔建闗
議朝政建上表固辭乃止韓建移檄諸道令共輸資糧
詣行在李克用聞之歎曰去嵗従余言豈有今日之患
又曰韓建天下癡物為賊臣弱帝室是不為李茂貞所
擒則為朱全忠所虜耳因奏将與隣道發兵入援　上
憤天下之亂思得竒傑之士不次用之國子博士朱朴
自言得為宰相月餘可致太平上以為然乙丑以朴為
左諫議大夫同平章事朴為人庸鄙迂僻無他長制出