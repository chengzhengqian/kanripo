郡縣不堪命范陽王虓遣茍晞還兖州徙楙都督青州
楙不受命背山東諸侯與劉喬合　太宰顒聞山東兵
起甚懼以公師藩為成都王穎起兵壬午表穎為鎮軍
大將軍都督河北諸軍事給兵千人以盧志為魏郡太
守隨穎鎮鄴欲以撫安之又遣建武將軍呂朗屯洛陽
顒發詔令東海王越等各就國越等不從會得劉喬上
事冬十月丙子下詔稱劉輿迫脅范陽王虓造構凶逆
其令鎮南大將軍劉𢎞平南將軍彭城王釋征東大將軍