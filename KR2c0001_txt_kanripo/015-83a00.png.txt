天錫驚曰我固疑之未敢出口計將安出肅曰正當速
除之耳天鍚曰安得其人肅曰肅即其人也肅時年未
二十天錫曰汝年少更求其助肅曰趙白駒與肅二人
足矣十一月天錫與邕俱入朝肅與白駒從天錫值邕
於門下肅斫之不中白駒繼之又不克二人與天鍚俱
入宫中邕得速走帥甲士三百餘人攻宫門天錫登屋
大呼曰張邕凶逆無道既滅宋氏又欲傾覆我家汝將
士世為涼臣何忍以兵相向邪今所取者止張邕耳它