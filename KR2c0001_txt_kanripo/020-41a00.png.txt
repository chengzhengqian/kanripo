書為詔諭殷琰蔡興宗曰天下既定是琰思過之日陛
下宜賜手詔數行以相慰引今直中書為詔彼必疑謂
非真非所以速清方難也不從琰得詔謂劉勔詐為之
不敢降杜叔寳閉絶尋陽敗問有傳者即殺之守備益
固凡有降者上輒送夀陽城下使與城中人語由是衆
情離沮琰欲請降於魏主簿譙郡夏侯詳說琰曰今日
之舉本效忠節若社稷有奉便當歸身朝廷何可北面
於魏乎且今魏軍近在淮次官軍未測吾之去就若遣