雪武卧齧雪與旃毛并咽之數日不死匈奴以為神乃
徙武北海上無人處使牧羝曰羝乳乃得歸别其官屬
常惠等各置他所　浞野侯趙破奴自匈奴亡歸
二年夏五月遣貳師将軍廣利以三萬騎出酒泉擊右
賢王於天山得冦首虜萬餘級而還匈奴大圍貳師将
軍漢軍乏食數日死傷者多假司馬隴西趙充國與壯
士百餘人潰圍䧟陳貳師引兵隨之遂得解漢兵物故
什六七充國身被二十餘創貳師奏狀詔徴充國詣行