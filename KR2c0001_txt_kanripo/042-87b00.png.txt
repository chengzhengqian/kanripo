使遷補有次不可以外戚超居乃止内客省使閻晉卿次
當為宣徽使乆而不補樞密承旨聶文進飛龍使後匡
賛翰林茶酒使郭允明皆有寵於帝乆不遷官共怨執
政文進并州人也平盧節度使劉銖罷青州歸乆奉朝
請未除官常㦸手於執政帝初除三年喪聽樂賜伶人
錦袍玉帶伶人詣𢎞肇謝𢎞肇怒曰士卒守邊苦戰猶
未有以賜之汝曹何功而得此皆奪以還官帝欲立所
幸耿夫人為后邠以為太速夫人卒帝欲以后禮葬之