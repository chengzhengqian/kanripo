四年春二月髙澧求救於吳吳常州刺史李簡等將兵
應之湖州將盛師友沈行思閉城不内澧帥麾下五千
人犇吳三月癸巳吳越王鏐巡湖州以錢鏢為刺史
　秋八月吳越王鏐築捍海石塘廣杭州城大修臺館
由是錢塘富庶盛於東南乾化元年湖州刺史錢鏢酗酒殺人恐吳越王鏐罪之
冬十月辛亥朔殺都監潘長推官鍾安徳犇于吳
二年秋七月甲寅加吳越王鏐尚父