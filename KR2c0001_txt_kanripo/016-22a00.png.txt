凍死者什七八初秦兵小却朱序在陳後呼曰秦兵敗
矣衆遂大奔序因與張天錫徐元喜皆來奔復取夀陽
執其淮南太守郭襃堅中流矢單騎走至淮北飢甚民
有進壺飱豚髀者堅食之賜綿帛辭曰陛下厭苦安樂
自取危困臣為陛下子陛下為臣父安有子飼其父而
求報乎弗顧而去堅謂張夫人曰吾今復何面目治天
下乎澘然流涕是時諸軍皆潰惟慕容垂所将三萬人
獨全堅以千餘騎赴之世子寳言於垂曰家國傾覆天