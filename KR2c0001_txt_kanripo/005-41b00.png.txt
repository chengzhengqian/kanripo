傾其諸父矣敢為激發之行處之不慙恧嘗私買侍婢
昆弟或頗聞知莽因曰後將軍朱子元無子莽聞此兒
種宜子為買之即日以婢奉朱博其匿情求名如此
二年春正月己丑安陽敬侯王音薨王氏唯音為修整
數諫正有忠直節　三月丁酉以成都侯王商為大司
馬衛將軍紅陽侯王立位特進領城門兵　冬十一月
衛將軍王商惡陳湯奏湯妄言昌陵且復發徙又言黑
龍冬出微行數出之應廷尉奏湯非所宜言大不敬詔