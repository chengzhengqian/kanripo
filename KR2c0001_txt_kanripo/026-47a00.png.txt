五年春正月丙子改東京為東都　戊子上自東都西
還　二月戊申車駕至西京　三月己巳西巡河右乙
亥幸扶風舊宅　夏四月癸亥出臨津關度黄河至西
平陳兵講武將撃吐谷渾　五月乙亥上大獵於拔延
山長圍周亘二十里庚辰入長寧谷度星嶺丙戌至浩
亹川以橋未成斬都水使者黄亘及督役者九人數日
橋成乃行　六月辛丑帝謂給事郎蔡徵曰自古天子
有巡狩之禮而江東諸帝多傅脂粉坐深宫不與百姓