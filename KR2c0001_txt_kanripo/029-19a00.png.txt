士今乃使之教宫人又從而譴之臣竊以為不可上怒
曰朕寘卿等於腹心當竭忠直以事我乃附下罔上為
孝孫遊説邪彦慱拜謝珪不拜曰陛下責臣以忠直今
臣所言豈私曲邪此乃陛下負臣非臣負陛下上黙然
而罷眀日上謂房𤣥齡曰自古帝王納諌誠難朕昨責
温彦慱王珪至今悔之公等勿為此不盡言也上曰為
朕養民者唯在都督刺史朕常疏其名於屏風坐卧觀
之得其在官善惡之跡皆注於名下以備黜陟縣令尤