皆為灰燼所積寶貨皆入蠻落李彦温望見城中火起
自駝口引兵救之朗人已據城拒戰彦温攻清泰門不
克與劉彦瑫各將千餘人奉文昭王及希廣諸子趣袁
州遂奔唐張暉降於希萼左司馬希崇帥將吏詣希萼
勸進吴宏戰血滿袖見希萼曰不幸為許可瓊所誤今
日死不愧先王矣彭師暠投槊於地大呼請死希萼歎
曰鐵石人也皆不殺乙巳希崇迎希萼入府視事閉城
分捕希廣及掌書記李宏皋弟宏節都軍判官唐昭𦙍