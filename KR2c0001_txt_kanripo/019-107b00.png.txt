引淑出曰此何事而云可罷乎淑還省繞牀行至四更
乃寝甲子宫門未開劭以朱衣加戎服上乗畫輪車與
蕭斌同載衛從如常入朝之儀呼袁淑甚急淑眠不起
劭停車奉化門催之相續淑徐起至車後劭使登車又
辭不上劭命左右殺之守門開從萬春門入舊制東宫
隊不得入城劭以偽詔示門衛曰受敕有所收討令後
隊速来張超之等數十人馳入雲龍門及齋閣拔刃徑
上合殿帝其夜與徐湛之屏人語至旦燭猶未滅門階