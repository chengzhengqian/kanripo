為心今李氏危若朝露汝諸王不捨生取義尚猶豫不
發欲何須邪禍且至矣大丈夫當為忠義鬼無為徒死
及貞敗太后欲悉誅韓魯等諸王命監察御史藍田蘇
珦按其密狀珦訊問皆無明騐或告珦與韓魯通謀太
后召珦詰之珦抗論不囬太后曰卿大雅之士朕當别
有任使此獄不必卿也乃命珦於河西監軍更使周興
等按之於是收韓王元嘉魯王靈䕫黄公譔常樂公主
於東都迫脅皆自殺更其姓曰虺親黨皆誅以文昌左