若無所容𤣥齡監修國史上語之曰比見漢書載子虚
上林賦浮華無用其上書論事詞理切直者朕從與不
從皆當載之　夏四月乙亥上皇徙居𢎞義宫更名大
安宫甲午上始御太極殿謂侍臣曰中書門下機要之
司詔敕有不便者皆應論執比來唯睹順從不聞違異
若但行文書則誰不可為何必擇才也房𤣥齡等皆頓
首謝故事凡軍國大事則中書舍人各執所見雜署其
名謂之五花判事中書侍郎中書令省審之給事中黄