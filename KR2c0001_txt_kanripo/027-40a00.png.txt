隂謀叛宻楊慶聞之以告宻宻固疑焉至是宻將入洛
口城元真已遣人潜引世充矣宻知而不發因與衆謀
待世充兵半濟洛水然後擊之世充軍至宻候騎不時
覺比將出戰世充軍悉已濟矣單雄信等又勒兵自據
宻自度不能支帥麾下輕騎奔虎牢元真遂以城降初
雄信驍捷善用馬槊名冠諸軍軍中號曰飛將彦藻以
雄信輕於去就勸宻除之宻愛其才不忍也及宻失利
雄信遂以所部降世充宻將如黎陽或曰殺翟讓之際