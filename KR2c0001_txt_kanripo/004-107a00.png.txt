積失君道不合天意亦以多矣為人後嗣守人功業如
此豈不負哉方今社稷宗廟禍福安危之機在於陛下
陛下誠肯昭然逺寤專心反道舊愆畢改新德既章則
赫赫大異庶㡬可銷天命去就庶㡬可復社稷宗廟庶
㡬可保唯陛下留神反覆熟省臣言帝性寛好文辭而
溺於燕樂皆皇太后與諸舅夙夜所常憂至親難數言
故推永等使因天變而切諫勸上納用之永自知有内
應展意所無依違每言事輒見荅禮至上此對上大怒