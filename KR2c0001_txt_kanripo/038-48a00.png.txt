往挑戰謂其屬曰汝見陳夜义即走章果逐之徳威奮
鐵撾撃之墜馬生擒以獻因擊叔琮大破之斬首三千
級叔琮棄營走徳威追之出石會關又斬千餘級從周
亦引還　丁巳朱全忠遣河陽節度使丁會攻澤州下
之　　夏五月李克用遣蕃漢馬步都指揮使李君慶
將兵攻李罕之己亥圍潞州朱全忠出屯河陽辛丑遣
其將張存敬救之壬寅又遣丁會將兵繼之大破河東
兵君慶解圍去克用誅君慶及其禆將伊審李𢎞襲以