寅武陵王戒嚴誓衆以沈慶之領府司馬㐮陽太守栁
元景随郡太守宗慤為諮議參軍領中兵將軍内史朱
修之行平東將軍記室參軍顔峻為諮議參軍領錄事
兼揔内外以諮議參軍劉延孫為長史尋陽太守行留
府事延孫道産之子也南醮王義宣及臧質皆不受劭
命與司州刺史魯爽同舉兵以應駿質爽俱詣江陵見
義宣且遣使勸進於王辛卯臧質子敦等在建康者聞
質舉兵皆逃亡劭欲相慰恱下詔曰臧質國戚勲臣方