藴希㫖奏括天下周齊梁陳樂家子弟皆為樂戸其六
品以下至庶人有善音樂者皆直太常帝從之於是四
方散樂大集東京閲之於芳華苑積翠池側有舍利獸
先來跳躍激水滿衢黿鼉龜鼈水人蟲魚徧覆于地又
有鯨魚噴霧翳日倐忽化成黄龍長七八丈又二人戴
竿上有舞者欻然騰過左右易處又有神鼇負山幻人
吐火千變萬化伎人皆衣錦繡繒綵舞者鳴環佩綴花
眊課京兆河南製其衣兩京錦綵為之空竭帝多製艶