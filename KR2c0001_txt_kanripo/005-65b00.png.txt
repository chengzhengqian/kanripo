矢左建朱鉞右建金戚甲胄一具秬鬯二卣圭瓚二九
命青玉珪二朱尸納陛署宗官祝官卜官史官虎賁三
百人　莽以皇后有子孫瑞通子午道從杜陵直絶南
山徑漢中　泉陵侯劉慶上書言周成王㓜少稱孺子
周公居攝今帝富於春秋宜令安漢公行天子事如周
公羣臣皆曰宜如慶言　時帝春秋益壯以衛后故怨
不恱冬十二月莽因臘日上椒酒置毒酒中帝有疾莽
作䇿請命於㤗畤願以身代藏䇿金縢置於前殿勅諸