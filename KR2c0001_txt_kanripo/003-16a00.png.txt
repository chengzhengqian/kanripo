元鼎二年渾邪王既降漢漢兵撃逐匈奴於幕北自鹽
澤以東空無匈奴西域道可通於是張騫建言烏孫王
昆莫本為匈奴臣後兵稍彊不肯復朝事匈奴匈奴攻
不勝而逺之今單于新困於漢而故渾邪地空無人蠻
夷俗戀故地又貪漢財物今誠以此時厚幣賂烏孫招
以益東居故渾邪之地與漢結昆弟其勢宜聼聼則是
斷匈奴右臂也既連烏孫自其西大夏之屬皆可招來
而為外臣天子以為然拜騫為中郎將將三百人馬各