南將軍裴恒將之以禦趙恒壁於廣武乆而不戰涼州
司馬張躭言于重華曰國之存亡在兵兵之勝敗在將
今議者舉將多推宿舊夫韓信之舉非舊德也葢明主
之舉用無常人才之所堪則授以大事今彊宼在境諸
將不進人情危懼主簿謝艾兼資文武可用以禦趙重
華召艾問以方略艾願請兵七千人必破趙以報重華
拜艾中堅將軍給步騎五千使擊秋艾引兵出振武夜
有二梟鳴於牙中艾曰六慱得梟者勝今梟鳴牙中克