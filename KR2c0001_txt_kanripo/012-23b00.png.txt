舍人岐盛皆有寵於瑋勸瑋自昵於賈后后留瑋領太
子少傅盛素善於楊駿衛瓘惡其反覆將收之盛乃與
宏謀因積弩將軍李肇矯稱瑋命譖亮瓘於賈后云將
謀廢立后素怨瓘且患二公執政已不得專恣夏六月
后使帝作手詔賜瑋曰太宰太保欲為伊霍之事王宜
宣詔令淮南長沙成都王屯諸宫門免亮及瓘官夜使
黄門齎以授瑋瑋欲覆奏黄門曰事恐漏泄非宻詔
本意也瑋亦欲因此復私怨遂勒本軍復矯詔召三十