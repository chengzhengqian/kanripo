更任用聞之大驚嗟嘆良久是嵗北匈奴大入雲中雲
中太守㢘范拒之吏以衆少欲移書傍郡求救范不許
㑹日暮范令軍士各交縛兩炬三頭爇火營中星列敵
謂漢兵救至大驚待旦將退范令軍中蓐食晨往赴之
斬首數百級敵自相轔藉死者千餘人由此不敢復向
雲中
十七年冬十一月奉車都尉竇固定車師而還奏復置
西域都䕶及戊巳校尉以陳睦為都䕶司馬耿恭為戊