名震西州聞於山東　初平陵竇融累世仕宦河西知
其土俗與更始右大司馬趙萌善因萌求往河西萌薦
融於更始以為張掖屬國都尉是時酒泉太守梁統金
城太守庫鈞張掖都尉史苞酒泉都尉竺曽敦煌都尉
辛肜並州郡英俊融皆與厚善及更始敗融與梁統等
計議曰今天下擾亂未知所歸河西斗絕在羗胡中不
同心戮力則不能自守權鈞力齊復無以相率當推一
人為大將軍共全五郡議既定乃推融行河西事五郡