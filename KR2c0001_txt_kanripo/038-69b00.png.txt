胡秀林秀林曰軍容幽囚君父更欲多殺無辜乎季述
憚其言正而止季述等欲殺崔𦙍而憚朱全忠但解其
度支鹽鐵轉運使而已崔𦙍宻致書全忠使興兵圖返
正左僕射致仕張濬在長水見張全義於洛陽勸之匡
復又與諸藩鎮書勸之進士無棣李愚客遊華州上韓
建書略曰僕每讀書見君臣父子之際有傷教害義者
恨不得肆之市朝明公居近闗重鎮君父幽辱月餘坐
視凶逆而忘勤王之舉僕所未諭也僕竊計中朝輔弼