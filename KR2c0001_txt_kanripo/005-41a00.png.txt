將軍鳳病莽侍疾親嘗藥亂首垢面不解衣𢃄連月鳳
且死以託太后及帝拜為黄門郎遷射聲校尉乆之叔
父成都侯商上書願分户邑以封莽長樂少府戴崇侍
中金渉中郎陳湯等皆當世名士咸為莽言上由是賢
莽太后又數以為言　五月乙未封莽為新都侯遷騎
都尉光禄大夫侍中宿衛謹敕爵位益尊節操愈謙散
輿馬衣裘振施賔客家無所餘收贍名士交結將相卿
大夫甚衆故在位更推薦之游者為之談説虚譽隆洽