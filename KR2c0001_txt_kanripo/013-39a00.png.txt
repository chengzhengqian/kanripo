危今而速之亂將作矣又知辛冉李苾意不可囘乃辭
尚還緜竹尚謂式曰子且以吾意告諸流民今聴寛矣
式曰明公惑於姦說恐無寛理弱而不可輕者民也今
趣之不以理衆怒難犯恐為禍不淺尚曰然吾不欺子
子其行矣式至緜竹言於特曰尚雖云爾然未可信也
何者尚威刑不立冉等各擁彊兵一旦為變亦非尚所
能制宜為備特從之　　冬十月特分為二營特居
北營流居東營繕甲厲兵戒嚴以待之冉苾相與謀曰