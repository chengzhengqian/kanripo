責欲劾奏之若虚先自歸於上上匿若虚於簾下伯陽
尋至言若虚附㑹中人鞫獄不直上怒叱出之伯陽貶
高要尉獻貶桂陽尉曄與鳯翔尹嚴向皆貶嶺下尉蓥
除名長流播州吏部尚書同平章事李峴奏伯陽等無
罪責之太重上以為朋黨五月辛巳貶峴蜀州刺史右
散騎常侍韓擇木入對上謂之曰李峴欲專權今貶蜀
州朕自覺用法太寛對曰李峴言直非專權陛下寛之
祇益聖徳耳若虚㝷除御史中丞威振朝廷