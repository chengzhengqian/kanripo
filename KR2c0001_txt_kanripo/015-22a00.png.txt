前壬寅進至灞上秦太子萇等退屯城南秦主健與老
弱六千固守長安小城悉發精兵三萬遣大司馬雷弱
兒等與萇合兵以拒温三輔郡縣皆來降温撫諭居民
使安堵復業民争持牛酒迎勞男女夾路觀之耆老有
垂泣者曰不圖今日復覩官軍　　夏五月北海王猛
少好學倜儻有大志不屑細務人皆輕之猛悠然自得
隱居華隂間桓温入闗披褐詣之捫虱而談當世之務
旁若無人温異之問曰吾奉天子之命將銳兵十萬為