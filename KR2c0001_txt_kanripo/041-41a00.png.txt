彊愎秦州節度使華温琪入朝請留闕下帝嘉之除左
驍衛上將軍月别賜錢榖歲餘帝謂重誨曰温琪舊人
宜擇一重鎮處之重誨對以無闕它日帝屢言之重誨
愠曰臣累奏無闕惟樞密使可代耳帝曰亦可重誨無
以對温琪聞之懼數月不出重誨惡成徳節度使同平
章事王建立奏建立與王都交結有異志建立亦奏重
誨專權求入朝面言其狀帝召之既至言重誨與宣徽
使判三司張延朗結婚相表裏弄威福三月辛亥帝見