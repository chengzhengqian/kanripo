書切責之壬子燕王垂攻鄴拔其外郭長樂公丕退守
中城闗東六州郡縣多送任請降於燕癸丑垂以陳留
王紹行冀州刺史屯廣阿　桓沖聞謝𤣥等有功自以
失言慙恨成疾而卒　二月燕王垂引丁零烏桓之衆
二十餘萬為飛梯地道以攻鄴不拔乃築長圍守之分
處老弱於肥鄉築新興城以置輜重　燕范陽王徳擊
秦枋頭取之置戍而還東胡王晏據館陶為鄴中聲援
鮮卑烏桓及郡縣民據塢壁不從燕者尚衆燕王垂遣