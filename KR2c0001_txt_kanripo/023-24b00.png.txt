魏丞相歡善又母兄皆在鄴由是常與歡通泰欲撃之
道元帥所部三千户西北度烏蘭津抵靈州靈州刺史
曹泥資送至雲州歡聞之遣資糧迎侯拜車騎大將軍
道元至晉陽歡始聞孝武帝之喪啓請舉哀制服東魏
主使羣臣議之太學博士潘崇和以為君遇臣不以禮
則無反服是以湯之民不哭桀周武之臣不服紂國子
博士衛既隆李同軌議以為高后於永熈離絶未彰宜為
之服東魏從之　李虎等攻靈州凡四旬曹泥請降