東將軍胡遵督責徐諸軍出譙宋之間絶其歸路師屯
汝陽毋丘儉文欽進不得鬭退恐夀春見襲計窮不知
所為淮南將士家皆在北衆心沮散降者相屬惟淮南
新附農民為之用儉之初起遣健歩齎書至兖州兖州
刺史鄧艾斬之將兵萬餘人兼道前進先趨樂嘉城作
浮橋以待師儉使文欽將兵襲之師自汝陽潛兵就艾
於樂嘉欽猝見大軍驚愕未知所為欽子鴦年十八勇
力絶人謂欽曰及其未定擊之可破也於是分為二隊