侯景之亂百官不能乗馬元帝為周師所圍猶講老子
百官戎服以聽此深足為戒朕所好者唯堯舜周孔之
道以為如鳥有翼如魚有水失之則死不可暫無耳
秋七月上謂侍臣曰古語有之赦者小人之幸君子之
不幸一嵗冄赦善人喑啞夫養稂莠者害嘉榖赦有罪
者賊良民故朕即位以來不欲數赦恐小人恃之輕犯
憲章故也
九月上曰比見羣臣屢上表賀祥瑞夫家給人足而無