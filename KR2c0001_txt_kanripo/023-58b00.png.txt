此人又似不相容朕不知死在何日晉陽舊臣宿將素
輕洋及至大㑹文武神彩英暢言辭敏洽衆皆大驚澄
政令有不便者洋皆改之
簡文帝大寶元年春正月戊辰東魏進太原公高洋位
丞相都督中外諸軍録尚書事大行臺齊郡王　三月
庚申東魏進丞相洋爵為齊王　東魏齊王洋之為開
府也勃海高德政為管記由是親昵言無不盡金帶光
禄大夫丹楊徐之才北平太守廣宗宋景業皆善圖䜟