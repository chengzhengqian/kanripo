服國俊驅就水曲盡斬之一朝殺三百餘人然後詐為
反狀還奏因言諸道流人亦必有怨望謀反者不可不
早誅太后喜擢國俊為朝散大夫行侍御史更遣右翊
衛兵曹㕘軍劉光業司刑評事王德夀𫟍南面監丞鮑
思恭尚輦直長王大貞右武威衛兵曹㕘軍屈貞筠皆
攝監察御史詣諸道按流人光業等以國俊多殺䝉賞
爭效之光業殺七百人德夀殺五百人自餘少者不減
百人其逺年雜犯流人亦與之俱斃太后頗知其濫制