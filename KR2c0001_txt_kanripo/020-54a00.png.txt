于拔於汝陽臺東獲運車千三百乘魏復冦義陽勔使
司徒㕘軍孫臺瓘擊破之淮西民賈元友上書陳伐魏
取陳蔡之策上以其書示劉勔勔上言元友稱魏主幼
弱内外多難天亡有期臣以為敵自去冬蹈藉王土磐
據數郡百姓殘亡今春以來連城圍逼國家未能復境
何暇滅冦元友所陳率多夸誕狂謀皆非事實言之甚
易行之甚難臣竊尋元嘉以來傖荒逺人多干國議負
擔歸闕皆勸討魏從來信納皆貽後悔境上之人唯視