所親信者此則隂德歸陛下害除而姦謀塞羣臣莫不
被潤澤䝉厚德陛下則髙枕肆志寵樂矣計莫出於此
二世然之乃更為法律務益刻深大臣諸公子有罪輒
下髙令鞫治之於是公子十二人僇死咸陽市十公主
矺死於杜財物入於縣官相連逮者不可勝數公子将
閭昆弟三人囚於内宫議其罪獨後二世使使令将閭
曰公子不臣罪當死吏致法焉将閭曰闕廷之禮吾未
嘗不從賔贊也廊廟之位吾未嘗敢失節也受命應對