征北大將軍禇裒上表請伐趙即日戒嚴直指泗口朝
議以裒事任貴重不宜深入宜先遣偏師裒奏言前已
遣前鋒督䕶王頥之等徑造彭城後遣督䕶麋嶷進據
下邳今宜速發以成聲勢　　秋七月加裒征討大都
督督徐兖青楊豫五州諸軍事裒帥衆三萬徑赴彭城
北方士民降附者日以干計朝野皆以為中原指期可
復光禄大夫蔡謨獨謂所親曰胡滅誠為大慶然恐更
貽朝廷之憂其人曰何謂也謨曰夫能順天乘時濟羣