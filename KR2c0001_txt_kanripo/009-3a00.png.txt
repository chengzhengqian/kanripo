知所歸此天亡之時也一戰而天下定矣遂引兵西將
據成臯張邈遣將衛兹分兵随之進至滎陽汴水遇卓
將𤣥菟徐榮與戰操兵敗為流矢所中所乗馬被創從
弟洪以馬與操操不受洪曰天下可無洪不可無君遂
歩從操遁去榮見操所將兵少力戰盡日謂酸棗未易
攻也亦引兵還操到酸棗諸軍十餘萬日置酒髙㑹不
圖進取操責讓之因為謀曰諸君聽吾計使渤海引河
内之衆臨孟津酸棗諸將守成臯據敖倉塞轘轅太谷