至尚書郎凡二百餘人帝使納言宣詔勞之次使内史
令宣詔責以君臣不能相輔乃至滅亡叔寶及其羣臣
並愧懼伏地屏息不能對既而宥之初武元帝迎司馬
消難與消難結為兄弟情好甚篤帝毎以叔父禮事之
及平陳消難至特免死配為樂戸二旬而免猶以舊恩
引見尋卒於家魯廣逹追傷本朝淪覆得疾不療憤慨
而卒庚戌帝御廣陽門宴將士自門外夾道列布帛之
積逹于南郭班賜各有差凡用三百餘萬段故陳之境