晉武平呉所仗者張杜二三臣而已若從朝衆之言豈
有混一之功乎堅大恱曰與我共定天下者獨卿而已
賜帛五百疋堅銳意欲取江南寝不能旦陽平公融諫
曰知足不辱知止不殆自古窮兵極武未有不亡者且
國家本戎狄也正朔曽不歸之江東雖微弱僅存然中
華正統天意必不絶之堅曰帝王歴數豈有常邪惟徳
之所在耳劉禪豈非漢之苖裔邪終為魏所滅汝所不
如我者正病此不達變通耳堅素信重沙門道安羣臣