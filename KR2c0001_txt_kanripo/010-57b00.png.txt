所施而陛下何由處斯尊哉今吳蜀未定軍旅在外諸
所繕治惟陛下務從約節帝優詔答之阜復上䟽曰堯
尚茅茨而萬國安其居禹卑宫室而天下樂其業及至
殷周或堂崇三尺度以九筵耳桀作琁室象廊紂為傾
宫鹿臺以䘮其社稷楚靈以築章華而身受禍秦始皇
作阿房二世而滅夫不度萬民之力以從耳目之欲未
有不亡者也陛下當以堯舜禹湯文武為灋則夏桀殷
紂楚靈秦皇為深誡而乃自暇自逸惟宫臺是餙必有