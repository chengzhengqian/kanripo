方中人主時為微行以辟惡鬼惡鬼辟真人至願上所
居宮毋令人知然後不死之藥殆可得也始皇曰吾慕
真人自謂真人不稱朕乃令咸陽之旁二百里内宫觀
二百七十複道甬道相連帷帳鐘鼓美人充之各案署
不移徙行所幸有言其處者罪死始皇幸梁山宫從山
上見丞相車騎衆弗善也中人以告丞相丞相後損車
騎始皇怒曰此中人泄吾語案問莫服捕時在旁者盡
殺之自是後莫知行之所在羣臣受決事者悉於咸陽