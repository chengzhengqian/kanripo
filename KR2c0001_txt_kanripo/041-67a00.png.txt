立當俟太后教令豈可遽議勸進乎道曰事當務實導
曰安有天子在外人臣遽以大位勸人者邪若潞王守
節北面以大義見責將何辭以對公不如帥百官詣宫
門進名問安取太后進止則去就善矣道未及對從進
屢遣人趣之曰潞王至矣太后太妃已遣中使迎勞矣
安得百官無班道等即紛然而去既而潞王未至三相
息於上陽門外盧導過於前道復召而語之導對如初
李愚曰舍人之言是也吾輩之罪擢髮不足數康義誠