勝則骸骨不返無它岐矣卿等勉之乃身先士卒衆騰
踊争進大破姚丕於渭橋泓引兵救之為丕敗卒所蹂
踐不戰而潰姚諶等皆死泓單馬還宫鎮惡入自平朔
門泓與姚裕等数百騎逃犇石橋東平公讃聞泓敗引
兵赴之衆皆潰去胡翼度降於太尉裕泓将出降其子
佛念年十一言於泓曰晉人将逞其欲雖降必不免不
如引决泓憮然不應佛念登宫牆自投而死癸亥泓将
妻子羣臣詣鎮惡壘門請降鎮惡以屬吏城中夷晉六