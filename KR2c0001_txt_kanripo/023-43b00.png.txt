十一月東魏以可朱渾道元為幷州刺史
九年春二月壬申東魏御史中尉高仲宻以虎牢叛降
魏魏以仲宻為侍中司徒歡以仲宻之叛由崔暹將殺
之高澄匿暹為之固請歡曰我匄其命須與苦手澄乃
出暹而謂大行臺都官郎陳元康曰卿使崔暹得杖勿
復相見元康為之言於歡曰大王方以天下付大將軍
大將軍有一崔暹不能免其杖父子尚爾况於他人歡
乃釋之高季式在永安戌仲宻遣信報之季式走告歡