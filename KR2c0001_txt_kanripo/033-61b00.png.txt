怏臣甞謂陛下既不能推心待之則不如殺之毋貽後
患今亂兵若奉以為主則難制矣請召使從行上倉猝
不暇用其言曰無及矣遂行夜至咸陽飯數匕而過時
事出非意羣臣皆不知乘輿所之盧杞闗播踰中書垣
而出白志貞王翃及御史大夫于頎中丞劉從一户部
侍郎趙賛翰林學士陸贄吳通微等追及上扵咸陽頎
頔之從父兄弟從一齊賢之從孫也賊入宫登含元殿
大呼曰天子已出宜人自求富遂讙噪爭入府庫運金