子凝績詣行在凝績追及上於漢州　丁丑車駕至成
都館於府舍　上遣中使趣髙駢討黄巢道路相望駢
終不出兵上至蜀猶冀駢立功詔駢廵内刺史及諸将
有功者自監察至常侍聽以墨勅除訖奏聞　二月
乙夘朔以太子少師王鐸守司徒兼門下侍郎同平章
事　丙申加鄭畋同平章事　加淮南節度使髙駢東
面都統加河東節度使鄭從讜兼侍中依前行營招
討使代北監軍陳景思帥沙陀酋長李友金及薩葛安慶