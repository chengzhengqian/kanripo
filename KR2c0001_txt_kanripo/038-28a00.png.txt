潞遂涉懐孟之境朱全忠遣其將丁會攻宿州克其外
城　　冬十月壬午宿州刺史張筠降于丁會　李克
用攻王鎔大破鎮兵於龍尾岡斬獲萬計遂拔臨城攻
元氏柏鄉李匡威引幽州兵救之克用大掠而還軍于
邢州　　十一月曹州都將郭銖殺刺史郭詞降於朱
全忠　泰寧節度使朱瑾將萬餘人攻單州　乙丑時
溥將劉知俊帥衆二千降於全忠知俊沛人徐之驍將
也溥軍自是不振全忠以知俊為左右開道指揮使