作璽傳之萬世何用此亡國不祥璽為而欲求之我漢
家老寡婦旦暮且死欲與此璽俱塟終不可得太后因
涕泣而言旁側長御以下皆垂涕舜亦悲不能自止良
乆乃仰謂太后臣等已無可言者莽必欲得傳國璽太
后寧能終不與耶太后聞舜語切恐莽欲脅之乃出漢
傳國璽投之地以授舜曰我老已死知而兄弟今族滅
也舜既得傳國璽奏之莽大説乃為太后置酒未央宫
漸臺大縱衆樂莽又欲改太后漢家舊號易其璽綬恐