發漳泉兵五千救之又遣其將林守亮入尤溪大明宫
使黄敬忠屯尤口欲乗虚襲建州國計使黄紹頗將步
卒八千為二軍聲援　　秋七月閩富沙王延政攻汀
州四十二戰不克而歸其將包洪實陳望將水軍以禦
福州之師丁酉遇於尤口黄敬忠將戰占者言時刻未
利按兵不動洪實等引兵登岸水陸夾攻之殺敬忠俘
斬二千級林守亮黄紹頗皆遁歸　　八月閩主曦遣
使以手詔及金器九百錢萬緡將吏敕告六百四十通