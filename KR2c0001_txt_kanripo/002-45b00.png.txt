計莫若兩利而俱存之參分天下鼎足而居其勢莫敢
先動夫以足下之賢聖有甲兵之衆據彊齊從燕趙出
空虚之地而制其後因民之欲西鄉為百姓請命則天
下風走而響應矣孰敢不聽割大弱彊以立諸侯諸侯
已立天下服聽而歸徳於齊案齊之故有膠泗之地深
拱揖讓則天下之君王相率而朝於齊矣蓋聞天與弗
取反受其咎時至不行反受其殃願足下熟慮之韓信
曰漢王遇我厚吾豈可以鄉利而倍義乎蒯生曰始常