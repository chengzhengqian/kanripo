馬師素棄城走辛未磁州刺史袁奉滔自剄全忠以從
周為昭義留後守邢洺磁三州而還　　秋八月上欲
藩鎮相與輯睦以太子賓客張有孚為河東汴州宣慰
使賜李克用朱全忠詔又令宰相與之書使之和解克
用欲奉詔而耻於先自屈乃致書王鎔使通於全忠全
忠不從　　九月魏博節度使羅𢎞信薨軍中推其子
節度副使紹威知留後　　冬十月李克用遣其將李
嗣昭周徳威將步騎三萬出青山將復山東三州壬寅