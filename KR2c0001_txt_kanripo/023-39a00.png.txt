生乎帥左右十餘人合聲大呼撃東魏兵殺傷甚衆東
魏人圍之十餘重祐彎弓持滿四面拒之東魏人募厚
甲長刀者直進取之去祐可三十步左右勸射之祐曰
吾曹之命在此一矢豈可虛發將至十步祐乃射之應
弦而倒東魏兵稍却祐徐引還魏主至恒農守將已棄
城走所虜降卒在恒農者相與閉門拒守丞相泰攻拔
之誅其魁首數百人蔡祐追及泰於恒農夜見泰泰曰
承先爾來吾無憂矣泰驚不得寢枕祐股然後安祐每