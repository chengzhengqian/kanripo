入中書門下省収隋圖籍制詔已為世充所毁無所獲
命蕭瑀竇軌等封庫収其金帛班賜將士収世充之黨
罪尤大者段達王隆崔洪丹薛德音楊汪孟孝義單雄
信楊公卿郭什柱郭士衡董叡張童兒王德仁朱粲郭
善才等十餘人斬於洛水之上士民疾朱粲殘忍競投
瓦礫撃其尸須臾如冢囚韋節楊續長孫安世等十餘
人送長安士民無罪為世充所囚者皆釋之所殺者祭
而誄之　戊寅王世充徐州行臺把王世辯以徐宋等