乃薦燮司馬柳世隆自代道成以世隆為武隆王賛長
史行郢州事賾將行謂世隆曰攸之一旦為變焚夏口
舟艦沿流而東不可制也若得攸之留攻郢城必未能
猝㧞君為其内我為其外破之必矣及攸之起兵賾行
至尋陽未行朝廷處分衆欲倍道趨建康賾曰尋陽地
居中流宻邇畿甸若留屯湓口内藩朝廷外援夏首保
據形勝控制西南今日㑹此天所置也或以為湓口城
小難固左中郎將周山圖曰今據中流為四方勢援不