不曰䧟之死地而後生置之亡地而後存且信非得素
拊循士大夫也此所謂驅市人而戰之其勢非置之死
地使人人自為戰今予之生地皆走寧尚可得而用之
乎諸將皆服曰善非臣所及也信募生得廣武君者予
千金有縛致麾下者信解其縛東向坐師事之問曰僕
欲北攻燕東伐齊何若而有功廣武君辭謝曰臣敗亡
之虜何足以權大事乎信曰僕聞之百里奚居虞而虞
亡在秦而秦霸非愚於虞而智於秦也用與不用聽與