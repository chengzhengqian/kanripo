將水軍自淮泗入清河將泝河西上先遣使假道于魏
魏人以數千騎随裕軍西行裕遣兵擊之魏軍奔潰
秋八月太尉裕至潼闗王鎮惡大破秦兵於渭橋姚泓
將妻子羣臣詣鎮惡降九月裕至長安以秦金玉繒帛
頒賜將士送姚泓至建康斬之事見劉裕滅後秦　癸
酉司馬休之司馬文思司馬國璠司馬道賜魯軌韓延
之等皆降于魏司馬休之尋卒魏賜國璠爵淮南公道
賜爵池陽子魯軌爵㐮陽公　冬十月詔進宋公爵為