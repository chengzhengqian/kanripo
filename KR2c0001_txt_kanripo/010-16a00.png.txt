其盟好丞相亮曰權有僭逆之心乆矣國家所以略其
釁情者求掎角之援也今若加顯絶讎我必深更當移
兵東戍與之角力須并其土乃議中原彼賢才尚多將
相輯穆未可一朝定也頓兵相守坐而須老使北賊得
計非筭之上者昔孝文卑辭匈奴先帝優與吳盟皆應
權通變深思逺益非若匹夫之忿者也今議者咸以權
利在鼎足不能并力且志望已滿無上岸之情推此皆
似是而非也何者其智力不侔故限江自保權之不能