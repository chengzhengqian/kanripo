詣闕訟之上曰果如我所量也使讓淵藻曰元起為汝
報讎汝為讎報讎忠孝之道如何乃貶淵藻號為冠軍
將軍贈元起征西將軍謚曰忠侯　李延壽論曰元起
勤乃胥附功惟闢土勞之不圖禍機先陷冠軍之貶於
罰已輕梁之政刑於斯為失私戚之端自斯而啟年之
不永不亦宜乎　益州民焦僧䕶聚衆數萬作亂蕭淵
藻年未弱冠集僚佐議自撃之或陳不可淵藻大怒斬
于階側乃乘平肩輿巡行賊壘賊弓亂射矢下如雨從