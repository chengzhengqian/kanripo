為夷狄笑千載不可復而武賢以為可奪其畜産虜其
妻子此殆空言非至計也先零首為畔逆它種劫略故
臣愚冊欲捐䍐开闇昧之過隠而勿章先行先零之誅
以震動之宜悔過反善因赦其罪選擇良吏知其俗者
拊循和輯此全師保勝安邉之冊天子下其書公卿議
者咸以為先零兵盛而負䍐开之助不先破䍐开則先
零未可圖也上乃拜侍中許延夀為彊弩将軍即拜酒
泉太守武賢為破𦍑将軍賜璽書嘉納其冊以書敕讓