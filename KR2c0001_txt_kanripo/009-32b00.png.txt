盛我以少衆從之必不以我為重曹公衆弱其得我必
喜其宜從二也夫有覇王之志者固將釋私怨以明德
於四海其宜從三也願將軍無疑　冬十一月繡率衆
降曹操操執繡手與歡宴為子均取繡女拜揚武將軍
表詡為執金吾封都亭侯關中諸將以袁曹方爭皆中
立顧望涼州牧韋端使從事天水楊阜詣許阜還關右
諸將問袁曹勝敗孰在阜曰袁公寛而不斷好謀而少
决不斷則無威少决則後事雖彊終不能成大業曹公