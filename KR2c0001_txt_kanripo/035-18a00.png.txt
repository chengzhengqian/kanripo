戲於門内而觀之丁亥上幸左神䇿軍觀手搏雜戲庚
寅監察御史楊虞卿上疏以為陛下宜延對羣臣周徧
顧問惠以氣色使進忠若趨利論政若訴寃如此而不
致升平者未之有也衡山人趙知微亦上疏諌上遊畋
無節上雖不能用亦不罪也　秋八月上甫過公除
即事遊畋聲色賜與無節九月欲以重陽大宴拾遺李
珏帥其同僚上疏曰伏以元朔未改園陵尚新雖陛下
就易月之期俯從人欲而禮經著三年之制猶服心喪