見上乗間微勸上去林甫林甫知之使楊慎矜密伺其
所為㑹正月望夜太子出遊與堅相見堅又與惟明㑹
於景龍觀道士之室慎矜發其事以為堅戚里不應與
邊將狎暱林甫因譖堅與惟明結謀欲共立太子堅惟
明下獄林甫使慎矜與御史中丞王鉷京兆府法曹吉
溫共鞫之上亦疑堅與惟明有謀而不顯其罪癸酉下
制責堅以干進不已貶縉雲太守惟明以離間君臣貶
播川太守仍别下制戒百官　夏四月韋堅等既貶左