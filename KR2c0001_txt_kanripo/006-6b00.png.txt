詔鄧禹葬之於霸陵　帝以關中未定而鄧禹久不進
兵賜書責之曰司徒堯也亡賊桀也長安吏民遑遑無
所依歸宜以時進討鎮慰西京繋百姓之心禹猶執前
意别攻上郡諸縣更徴兵引榖歸至大要積弩將軍馮
愔車騎將軍宗歆守栒邑二人爭權相攻愔遂殺歆因
反撃禹禹遣使以聞帝問使人愔所親愛為誰對曰䕶
軍黄防帝度愔防不能久和執必相忤因報禹曰縛馮
愔者必黄防也乃遣尚書宗廣持節往降之後月餘防