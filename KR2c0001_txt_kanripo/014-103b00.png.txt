不成信乎煒曰不聞裕曰南來者皆云如是何故隠之
煒曰姦偽之人欲矯天命以惑人者乃假符瑞託蓍龜
以自重魏主握符壐據中州受命何疑而更反真為偽
取決於金像乎裕曰傳國壐果安在煒曰在鄴裕曰張
舉言在襄國煒曰殺胡之日在鄴者殆無孑遺時有迸
漏者皆潛伏溝瀆中耳彼安知壐之所在乎彼求救者
為妄誕之辭無所不可況一璽乎雋猶以張舉之言為
信乃積柴其旁使裕以其私誘之曰君更孰思無為徒