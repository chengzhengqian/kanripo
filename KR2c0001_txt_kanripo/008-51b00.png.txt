事二主勲烈獨昭陛下既已式序位登台司而為司𨽻
校尉陽球所見誣脅一身既斃妻子逺播天下惆悵功
臣失望宜徵邕更加授任反熲家屬則忠貞路開衆怨
以弭矣帝知其忠而不能用　上祿長和海上言禮從
祖兄弟别居異財恩義已輕服屬疏末而今黨人錮及
五族既乖典訓之文有謬經常之法帝覽之而悟於是
黨錮自從祖以下皆得解釋　初司徒劉郃兄侍中儵
與竇武同謀俱死永樂少府陳球説郃曰公出自宗室