一家歲一周天老夫當委質於公及至徳之初鼎為太
府卿盡賣田宅大匠卿毛彪問其故鼎曰江東王氣盡
於此矣吾與爾當葬長安及陳平上召鼎為上儀同三
司鼎叡之孫也壬戍詔曰今率土大同含生遂性太平
之法方可流行凡我臣民澡身浴徳家家自脩人人克
念兵可立威不可不戢刑可助化不可專行禁衛九重
之餘鎮守四方之外戎旅軍器皆宜停罷世路既夷羣
方無事武力之子俱可學經民間甲仗悉皆除毁頒告