㧞江州獲田戎帝戒呉漢曰成都十餘萬衆不可輕也
但堅據廣都待其來攻勿與爭鋒若不敢來公轉營廹
之須其力疲乃可擊也漢乗利遂自將歩騎二萬進逼
成都去城十餘里阻江北營作浮橋使副將武威將軍
劉尚將萬餘人屯於江南為營相去二十餘里帝聞之
大驚讓漢曰比敕公千條萬端何意臨事勃亂旣輕敵
深入又與尚别營事有緩急不復相及賊若出兵綴公
以大衆攻尚尚破公即敗矣幸無它者急引兵還廣都