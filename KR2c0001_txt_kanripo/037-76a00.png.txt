髙爽權巡撫軍城奏趣蘇文建赴鎮行瑜走至慶州境
部下斬行瑜傳首李克用旋軍渭北　加静難節度
使蘇文建同平章事　十二月乙酉李克用軍於雲
陽　乙未進克用爵晉王加李罕之兼侍中以河東大
将蓋寓領容管觀察使自餘克用将佐子孫並進官爵
　李克用遣掌書記李襲吉入謝恩宻言於上曰比年
以來闗輔不寧乘此勝勢遂取鳯翔一勞永逸時不可
失臣屯軍渭北專俟進止上謀於貴近或曰茂貞復滅