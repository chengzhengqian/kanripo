之上乃命讓能留中書計畫調度月餘不歸崔昭緯隂
結邠岐為之耳目讓能朝發一言二鎮夕必知之李茂
貞使其黨糾合市人數百千人擁觀軍容使西門君遂
馬訴曰岐帥無罪不宜致討使百姓塗炭君遂曰此宰
相事非吾所及市人又邀崔昭緯鄭延昌肩輿訴之二
相曰兹事主上專委杜太尉吾曹不預知市人因亂投
瓦石二相下車走匿民家僅自免喪堂印及朝服上命
捕其唱帥者誅之用兵之意益堅京師民或亡匿山谷