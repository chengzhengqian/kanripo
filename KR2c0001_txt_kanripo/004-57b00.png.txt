益西近烏孫欲與并力遣使見小昆彌烏就屠烏就屠
殺其使發八千騎迎郅支郅支覺其謀勒兵遂撃烏孫
破之因北撃烏掲堅昆丁令并三國數遣兵撃烏孫常
勝之堅昆東去單于庭七千里南去車師五千里郅支
留都之
元帝初元元年秋九月匈奴呼韓邪單于復上書言民
衆困乏詔雲中五原郡轉榖二萬斛以給之五年匈奴
郅支單于自以道逺又怨漢擁䕶呼韓邪而不助已困