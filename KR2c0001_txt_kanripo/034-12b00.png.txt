久乃曰朕所言以責為人子者耳然不欲傷其親心退
謂左右曰裴度愛我終切明日禹錫改連州刺史
　　憲宗平蜀劉闢/
唐順宗永貞元年秋七月癸丑西川節度使南康忠武王
韋臯薨臯在蜀二十一年重加賦歛豐貢獻以結主恩
厚給賜以撫士卒士卒婚嫁死喪皆供其資費以是得
久安其位而士卒樂為之用服南詔摧吐蕃幕僚嵗久
官崇者則為刺史已復還幕府終不使還朝恐泄其所