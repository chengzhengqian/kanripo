建皆辭還鎮李克用聞三鎮兵犯闕即日遣使十三輩
發北部兵期以來月度河入闗　六月辛夘以前均
州刺史孔緯繡州司户張濬並為皇太子賔客壬辰以
緯為吏部尚書復其階爵癸巳拜司空兼門下侍郎同
平章事以張濬為兵部尚書諸道租庸使時緯居華州
濬居長水上以崔昭緯等外交藩鎮朋黨相傾思
得骨鯁之士故驟用緯濬緯以有疾扶輿至京師
見上涕泣固辭上不許張濬孔緯謫徙/事見諸鎮相攻李克用大