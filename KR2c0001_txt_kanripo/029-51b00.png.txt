其言虚襟以納其説猶恐羣下未敢對敭況動神機縦
天辯餙辭以折其理引古以排其議欲令凡庶何階應
答且多記則損心多語則損氣心氣内損形神外勞初
雖不覺後必為累須為社稷自愛豈為性好自傷乎至
如秦政彊辯失人心於自矜魏文宏才虧衆望於虛説
此才辯之累較然可知矣上飛白答之曰非慮無以臨
下非言無以述慮比有談論遂至煩多輕物驕人恐由
茲道形神心氣非此為勞今聞讜言虚懐以改　　秋