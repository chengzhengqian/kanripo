罪以為比上夷狄欲絶繼嗣之端背畔天子私為定陶
王章竟死獄中妻子徙合浦自是公卿見鳳側目而視
馮野王懼不自安遂病滿三月賜告與妻子歸杜陵就
醫藥大將軍鳳風御史中丞劾奏野王賜告養病而私
自便持虎符出界歸家奉詔不敬杜欽奏記於鳳曰二
千石病賜告得歸有故事不得去郡王著令傳曰賞疑
從予所以廣恩勸功也罰疑從去所以慎刑闕難知也
今釋令與故事而假不敬之法甚違闕疑從去之意即