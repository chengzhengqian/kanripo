改元貞明承智大同國號鶴拓亦號大封人灋好田獵
酣飲委國事於大臣　閏二月嶺南西道節度使辛讜奏
南詔遣陁西段嵯寳等來請和且言諸道兵戍邕州歳
久饋餉之費疲弊中國請許其和使羸瘵息肩詔許之
讜遣大將杜𢎞等齎書幣送嵯寳還南詔但留荆南宣
歙數軍戍邕州自是諸道兵什減其七
五年夏四月南詔遣其酋望趙宗政來請和親無表但
令督爽牒中書請為弟而不稱臣詔百官議之禮部侍