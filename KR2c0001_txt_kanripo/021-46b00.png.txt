莫不重足累息今幸在逺得暇日自安雍州之事且藉
以相斃耳獨不見蕭令君乎以精兵數千破崔氏十萬
衆竟為羣邪所陷禍酷相尋前事之不忘後事之師也
且雍州士銳糧多蕭使君雄姿冠世必非山陽所能敵
若破山陽荆州復受失律之責進退無所宜深慮之蕭
頴達亦勸頴胄從闡文等計詰旦頴胄謂天虎曰卿與
劉輔國相識今不得不借卿頭乃斬天虎送示山陽發
民車牛聲云起步軍征襄陽山陽大喜甲寅山陽至江