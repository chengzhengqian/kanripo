定太守賈疋等起兵擊顒斬馬瞻梁邁疋詡之曽孫也
司空越遣督䕶麋晃將兵擊顒至鄭顒使平北將軍牽
秀屯馮翊顒長史楊騰詐稱顒命使秀罷兵騰遂殺秀
關中皆服於越顒保城而已　秋八月以司空越為太
傅録尚書事范陽王虓為司空鎮鄴平昌公模為鎮東
大將軍鎮許昌王浚為驃騎大將軍都督東夷河北諸
軍事領幽州刺史越以吏部郎潁川庾敳為軍諮祭酒
前太弟中庶子胡母輔之為從事中郎黄門侍郎河南