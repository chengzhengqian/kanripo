於逺近蘇峻聞西方兵起用參軍賈寧計自姑孰還據
石頭分兵以拒侃等乙未峻逼遷帝於石頭司徒導固
爭不従帝哀泣升車宫中慟哭時天大雨道路泥濘劉
超鍾雅歩侍左右峻給馬不肯乘而悲哀慷慨峻聞而
惡之然未敢殺也以其親信許方等補司馬督殿中監
外託宿衛内實防禦超等峻以倉屋為帝宫日來帝前
肆醜言劉超鍾雅與右光祿大夫荀崧金紫光祿大夫
華恒尚書荀邃侍中丁潭侍従不離帝側時饑饉米貴