等盡攻破髙平諸縣滅數千家擄掠萬餘口兖州刺史
鄭順之戍湖陸以兵少不敢出魏主又遣并州刺史伊
樓拔助奚斤攻虎牢毛徳祖隨方抗拒頗殺魏兵而將
士稍零落夏四月丁卯魏主如成臯絶虎牢汲河之路
停三日自督衆攻城竟不能下遂如洛陽觀石經遣使
祀嵩髙叔孫建攻東陽堕其城北三十許歩刁雍請速
入建不許遂不克及聞檀道濟等將至雍又謂建曰賊
畏官軍突騎以鎻連車為函陳大峴以南處處狹隘車