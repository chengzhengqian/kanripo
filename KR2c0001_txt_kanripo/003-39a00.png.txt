也靡敝中國快心匈奴非長策也秦皇帝不聼遂使蒙
恬將兵攻胡辟地千里以河為境地固沮澤鹹鹵不生
五榖然後發天下丁男以守北河暴兵露師十有餘年
死者不可勝數終不能踰河而北是豈人衆不足兵革
不備哉其勢不可也又使天下蜚芻輓粟起於黄腄琅
邪負海之郡轉輸北河率三十鍾而致一石男子疾耕
不足於糧餉女子紡績不足於帷幕百姓靡敝孤寡老
弱不能相飬道路死者相望葢天下始畔秦也及至高