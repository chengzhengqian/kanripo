人以敕招諭之趙在禮以羊酒犒師拜於城上曰將士
思家擅歸相公誠善為敷奏得免於死敢不自新遂以
敕徧諭軍士史彦瓊㦸手大罵曰羣死賊城破萬段皇
甫暉謂衆曰觀史武徳之言上不赦我矣因聚譟掠敕
書手壞之守陴拒戰紹榮攻之不利以狀聞帝怒曰克
城之日勿遺噍類大發諸軍討之壬寅紹榮退屯澶州
　甲辰夜從馬直軍士王温等五人殺軍使謀作亂擒
斬之從馬直指揮使郭從謙本優人也優名郭門髙帝