水潜入潘師逵壘因風縱火城上鼓譟以應之戰棹都
頭建安陳誨殺師逵其衆皆潰戊寅引兵欲攻吳行真
寨建人未渉水行真及將士棄營走死者萬人延政乗
勝取永平順昌二城自是建州之兵始盛　　夏四月
吳越仰仁詮等兵至建州王延政以福州兵已敗去奉
牛酒犒之請班師仁詮等不從營于城之西北延政懼
復遣使乞師於閩主閩主以泉州刺史王繼業為行營
都統將兵二萬救之且移書責吳越遣輕兵絶吳越糧