右長史叚純為左司馬辛牢為右司馬京兆王魚安定
程肱胡文等為軍諮祭酒悉衆而西以魚遵為先鋒行
至盟津為浮梁以濟遣弟輔國將軍雄帥衆五千自潼
闗入兄子揚武將軍菁帥衆七千自軹闗入臨别執菁
手曰若事不捷汝死河北我死河南不復相見既濟焚
橋自帥大衆隨雄而進杜洪聞之與健書侮嫚之以張
琚弟先為征虜將軍帥衆萬三千逆戰於潼闗之北先
兵大敗走還長安洪悉召闗中之衆以拒健洪弟郁勸