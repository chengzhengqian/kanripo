所據非特闗右之地鴻溝以西而國家外無連衡之援
内非西楚之彊庶政陵遲黎民未乂議者所恃徒以長
江峻山限帶封域此乃守國之末事非智者之所先也
臣毎念及此中夜撫枕臨餐㤀食夫事君之義犯而勿
欺謹陳時宜十七條以聞吴主不納　吴主遣監軍李
朂督軍徐存從建安海道擊交阯朂以建安道不利殺
導將馮斐引軍還初何定嘗為子求婚於朂朂不計乃
白朂枉殺馮斐擅徹軍還誅朂及徐存并其家屬仍焚