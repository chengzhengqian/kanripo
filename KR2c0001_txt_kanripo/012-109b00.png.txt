戴邈為軍諮祭酒參軍丹楊張闓為從事中郎尚書郎
潁川鍾雅為記室參軍譙國桓宣為舍人豫章熊逺為
主簿會稽孔愉為掾劉隗雅習文史善伺候睿意故睿
特親愛之　秋九月漢中山王曜趙染攻麴允于黄白
城允累戰皆敗詔以索綝為征東大將軍將兵助允
冬十月漢趙染謂中山王曜曰麴允帥大衆在外長
安空虚可襲也曜使染帥精騎五千襲長安庚寅夜入
外城帝奔射鴈樓染焚龍尾及諸營殺掠千餘人辛卯