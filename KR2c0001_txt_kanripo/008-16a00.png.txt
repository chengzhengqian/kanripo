太尉楊秉薨秉為人清白寡欲嘗稱我有三不惑酒色
財也秉既没所舉賢良廣陵劉瑜乃至京師上書言中
官不當比肩裂土競立𦙍嗣繼體傳爵又嬖女充積冗
食空宫傷生費國又第舍增多窮極竒巧掘山攻石促
以嚴刑州郡官府各自考事姦情賕賂皆為吏餌民愁
鬰結起入賊黨官輒興兵誅討其罪貧困之民或有賣
其首級以要酬賞父兄相代殘身妻孥相視分裂又陛
下好微行近習之家私幸宦者之舍賓客市買熏灼道