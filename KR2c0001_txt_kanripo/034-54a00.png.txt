縣城　九月癸丑吳少誠進逼溵水數里置營韓全義
復帥諸軍退保陳州宣武河陽兵私歸本道獨陳許將
孟元陽神䇿將蘇光榮帥所部留軍溵水全義以詐誘
昭義將夏侯仲宣義成將時昻河陽將權文變河中將
郭湘等斬之欲以威衆全義至陳州刺史劉昌裔登城
謂之曰天子命公討蔡州今乃來此昌裔不敢納請舍
于城外既而昌裔齎牛酒入全義營犒師全義驚喜心
服之己未孟元陽等與少誠戰殺二千餘人　冬十月