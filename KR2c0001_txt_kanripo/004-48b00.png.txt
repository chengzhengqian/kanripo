獵欲入邉為㓂未至㑹其民題除渠堂亡降漢言状漢
以為言兵鹿奚盧侯而遣後将軍趙充國将兵四萬餘
騎屯縁邉九郡備虜月餘單于病歐血因不敢入還去
即罷兵乃使題王都犂胡次等入漢請和親未報㑹單
于死虚閭權渠單于始立而黜顓渠閼氏顓渠閼氏即
與右賢王屠耆堂私通右賢王㑹龍城而去顓渠閼氏
語以單于病甚且勿逺後數日單于死用事貴人郝宿
王刑未央使人召諸王未至顓渠閼氏與其弟左大且