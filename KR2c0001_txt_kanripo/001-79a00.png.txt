私不顧七族欲以尺八匕首彊燕而弱秦不亦愚乎故
楊子論之以要離為蛛蝥之靡聶政為壮士之靡荆軻
為刺客之靡皆不可謂之義又曰荆軻君子盜諸善哉
　王賁攻代虜代王嘉　王翦悉定荆江南地降百越
之君置㑹稽郡　初齊君王后賢事秦謹與諸侯信齊
亦東邊海上秦日夜攻三晉燕楚五國各自救以故齊
王建立四十餘年不受兵及君王后且死戒王建曰羣
臣之可用者某王曰請書之君王后曰善王取筆牘受