陵口臺兵禦之屢敗二月庚戌峻至蔣陵覆舟山陶回
謂庾亮曰峻知石頭有重戍不敢直下必向小丹陽南
道歩來宜伏兵邀之可一戰擒也亮不従峻果自小丹
陽來迷失道夜行無復部分亮聞乃悔之朝士以京邑
危逼多遣家人入東避難左衛將軍劉超獨遷妻孥入
居宮内詔以卞壼都督大桁東諸軍事與侍中鍾雅帥
郭黙趙𦙍等軍及峻戰于西陵壼等大敗死傷以千數
丙辰峻攻青溪柵卞壺帥諸軍拒擊不能禁峻因風縦