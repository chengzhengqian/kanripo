杜弢州里重望共推為主弢自稱梁益二州牧領湘州
刺史　王敦為揚州刺史尋加都督征討諸軍事
夏四月杜弢攻長沙五月荀眺棄城犇廣州弢追擒之
於是弢南破零桂東掠武昌殺二千石長史甚衆六年故新野王歆牙門將胡亢聚衆於竟陵自號楚公
寇掠荆土以歆南蠻司馬新野杜曽為竟陵太守曾勇
冠三軍能被甲游于水中　王澄在荆州恱成都内史
王機謂為已亞使之内綜心膂外為爪牙澄屢為杜弢