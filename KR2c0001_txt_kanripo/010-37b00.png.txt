徑先南歸所過燒絶閣道延儀各相表叛逆一日之中
羽檄交至漢主以問侍中董允留府長史蔣琬琬允咸
保儀而疑延儀等令槎山通道晝夜兼行亦繼延後延
先至據南谷口遣兵逆擊儀等儀等令將軍何平於前
禦延平叱先登曰公亡身尚未寒汝輩何敢乃爾延士
衆知曲在延莫為用命皆散延獨與其子數人逃亡犇
漢中儀遣將馬岱追斬之遂夷延三族蔣琬率宿衛諸
營赴難北行行數十里延死問至乃還始延欲殺儀等