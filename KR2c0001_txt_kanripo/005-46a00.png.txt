朝臣並劾紅陽侯立選舉故不以實有詔免咸勿劾立
　十二月乙未王商為大將軍辛亥商薨其弟紅陽侯
立次當輔政先是立使客因南郡太守李尚占墾草田
數百頃上書以入縣官貴取其直一萬萬以上丞相司
直孫寶發之上由是廢立而用其弟光禄勲曲陽侯根
庚申以根為大司馬驃騎將軍　特進安昌侯張禹請
平陵肥牛亭地曲陽侯争以為此地當平陵寢廟衣
冠所出游道宜更賜禹他地上不從卒以賜禹根由是