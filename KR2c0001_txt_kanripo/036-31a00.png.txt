乾元元年秋七月丁亥冊命回紇可汗曰英武威遠毗
伽闕可汗以上㓜女寧國公主妻之以殿中監漢中王
瑀為冊禮使右司郎中李巽副之命左僕射裴冕送公
主至境上戊子又以司勳員外郎鮮于叔明為瑀副叔
明仲通之弟也甲子上送寧國公主至咸陽公主辭訣
曰國家事重死且無恨上流涕而還瑀等至回紇牙帳
可汗衣赭袍胡㡌坐帳中榻上儀衛甚盛引瑀等立於
帳外瑀不拜而立可汗曰我與天可汗兩國之君君臣