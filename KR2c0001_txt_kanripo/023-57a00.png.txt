膳奴欽請贖之不許京屢自訴澄杖之曰更訴當殺汝
京與其黨六人謀作亂澄在鄴居北城東柏堂嬖琅邪
公主欲其往來無間侍衞者常遣出外辛卯澄與散騎
常侍陳元康吏部尚書侍中楊愔黄門侍郎崔季舒屏
左右謀受魏禪署擬百官蘭京進食澄却之謂諸人曰
昨夜夢此奴斫我當急殺之京聞之寘刀盤下冒言進
食澄怒曰我未索食何為遽來京揮刀曰來殺汝澄自
投傷足入于床下賊去床弑之愔狼狽走出遺一靴季