庚戌上與李茂貞及宰相學士中尉樞宻宴酒酣茂貞
及韓全誨亡去上問韋貽範曰朕何以巡幸至此對曰
臣在外不知固問之不對上曰卿何得於朕前妄語云
不知又曰卿既以非道取宰相當於公事如灋若有不
可必準故事怒目視之㣲言曰此賊兼須杖之二十顧
謂韓偓曰此輩亦稱宰相貽範屢以大盃勸上上不即
持貽範舉盃直及上頥　　夏四月丁酉崔𦙍自華州
詣河中泣訴於朱全忠恐李茂貞劫天子幸蜀宜以時