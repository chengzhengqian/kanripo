天下者非我王而誰宜先正位號然後出師争呼萬嵗
不已知逺曰敵勢尚彊吾軍威未振當且建功業士卒
何知命左右遏止之己巳行軍司馬潞城張彦威等三
上牋勸進知逺疑未決郭威與都押牙冠氏楊邠入說
知逺曰今逺近之心不謀而同此天意也王不乘此際
取之謙讓不居恐人心且移移則反受其咎知逺從之
　契丹以其將劉愿為保義節度副使陜人苦其暴虐
奉國都頭王晏與指揮使趙暉都頭侯章謀曰今契丹