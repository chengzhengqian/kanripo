烈不悅扶真卿出它日又與四使同宴四使曰久聞太
師重望今都統将稱大號而太師適至是天以宰相賜
都統也真卿叱之曰何謂宰相汝知有罵安禄山而死
者顔杲卿乎乃吾兄也吾年八十知守節而死耳豈受
汝曹誘脅乎四使不敢復言希烈乃使甲士十人守真
卿扵館舍掘坎扵庭云欲坑之真卿怡然見希烈曰死
生已定何必多端亟以一劔相與豈不快公心事邪希
烈乃謝之　戊戌以左龍武大将軍哥舒曜為東都汝