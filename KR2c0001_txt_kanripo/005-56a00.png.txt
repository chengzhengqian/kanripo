以來唯封爵乃以聞他事安漢公四輔平决州牧二千
石及茂材吏初除奏事者輙引入至近署對安漢公考
故官問新職以知其稱否於是莽人人延問宻致恩意
厚加贈送其不合指顯奏免之權與人主侔矣　王莽
恐帝外家衛氏奪其權白太后前哀帝立背恩義自貴
外家丁傅撓亂國家幾危社稷今帝以㓜年復奉大宗
為成帝後宜明一統之義以戒前事為後代法六月遣
甄豐奉璽綬即拜帝母衛姬為中山孝王後賜帝舅衛