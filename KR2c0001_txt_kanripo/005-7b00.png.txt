是其不長乆矣丹書數十上多切直之言傅太后從弟
子遷在左右尤傾邪上惡之免官遣歸故郡傅太后怒
上不得已復留遷丞相光與大司空丹奏言詔書前後
相反天下疑惑無所取信臣請歸遷故郡以銷姦黨卒
不得遣復為侍中其逼於傅太后皆此類也
哀帝建平元年正月丁酉光祿大夫傅喜為大司馬封
高武侯　秋九月郎中令泠襃黄門郎叚猶等復奏言
定陶共皇太后共皇后皆不宜復引定陶藩國之名以