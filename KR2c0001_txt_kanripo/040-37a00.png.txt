南刺史皆入朝于唐永州刺史王贇獨後至唐主毒殺
之　南漢主遣内侍省丞潘崇徹將軍謝實將兵攻彬
州唐邊鎬發兵救之崇徹敗唐兵于義章遂取彬州邊
鎬請除全道二州刺史以備南漢丙辰唐主以廖偃為
道州刺史以黒雲指揮使張巒知全州　初䝉城鎮將
咸師朗將部兵降唐唐主以其兵為奉節都従邊鎬平
湖南唐悉收湖南金帛珍玩倉粟乃至舟艦亭館花果
之美者皆移于金陵遣都官郎中楊繼勲等收湖南租