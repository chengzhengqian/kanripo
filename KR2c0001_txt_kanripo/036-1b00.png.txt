如意一夫大呼其衆和之節度使輙自後門逃去前節
度使田牟至與之雜坐飲酒把臂拊背或為之執板唱
歌犒賜之費日以萬計風雨寒暑復加勞來猶時喧譁
邀求不已牟薨璋代之驕兵素聞璋性嚴憚之璋開帳
慰撫而驕兵時懐猜忌賜酒食皆不厯口一旦竟聚譟
而逐之朝廷知璋無辜乙亥以璋為邠寧節度使以浙
東觀察使王式為武寧節度使　忠武義成兩軍從王
式討裘甫者猶在浙東詔式帥以赴徐州驕兵聞之甚