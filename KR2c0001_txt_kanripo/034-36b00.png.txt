趙有角尖之耗於魏獲不世之利執事豈能無意於魏
乎趙人脱不拒君是魏霸基安矣季安曰善先生之來
是天眷魏也遂用忠之謀與趙隂計得其堂陽忠歸幽
州謀欲激劉濟討王承宗會濟合諸將言曰天子知我
怨趙今命我伐之趙亦必大備我伐與不伐孰利忠疾
對曰天子終不使我伐趙趙亦不備燕濟怒曰爾何不
直言濟與承宗反乎命繫忠獄使人視成德之境果不
為備後一日詔果來令濟專護北彊勿使朕復挂胡憂