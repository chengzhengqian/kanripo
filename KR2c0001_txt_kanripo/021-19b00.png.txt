與部曲數百人斷後死戰且戰且却行慧景過閙溝軍
人相蹈藉橋皆繼壊魏兵夾路射之殺傅法憲士卒赴
溝死者相枕山陽取襖仗填溝乘之得免魏主將大兵
追之晡時至沔山陽據城苦戰至暮魏兵乃退諸軍恐
懼是夕皆下船還襄陽庚寅魏兵將十萬衆羽儀華葢
以圍樊城曺虎閉門自守魏主臨沔水望襄陽岸乃去
如湖陽辛亥如懸瓠魏鎮南將軍王肅攻義陽裴叔業
將兵五萬圍渦陽以救義陽魏南兖州刺史濟北孟表