宜斷隴道以觀其變從事中郎裴詵曰今虵已螫頭頭
可斷乎保乃以鎮軍將軍胡崧行前鋒都督須諸軍集
乃發麴允欲奉帝往就保索綝曰保得天子必逞其私
志乃止於是自長安以西不復貢奉朝廷百官饑乏採
稆以自存
四年秋七月漢大司馬曜圍北地太守麴昌大都督麴
允將步騎三萬救之曜繞城縱火煙起蔽天使反間紿
允曰郡城已陷往無及也衆懼而潰曜追敗允於磻石