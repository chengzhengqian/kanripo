諸女各歸報其夫皆曰安所相避㑹李竟坐與諸侯王
交通辭語及霍氏有詔雲山不宜宿衛免就第山陽太
守張敞上封事曰臣聞公子季友有功於魯趙衰有功
於晉田完有功於齊皆疇其庸延及子孫終後田氏簒
齊趙氏分晉季世顓魯故仲尼作春秋迹盛衰譏世卿
最甚乃者大将軍决大計安宗廟定天下功亦不細矣
夫周公七年耳而大将軍二十嵗海内之命断於掌握
方其隆盛時感動天地侵廹隂陽朝臣宜有明言曰陛