非澤不生故須將軍也讓然之與宻情好日篤宻因説
讓曰今四海糜沸不得耕耘公士衆雖多食無倉廩唯
資野掠常苦不給若曠日持乆加以大敵臨之必渙然
離散未若先取滎陽休兵館糓待士馬肥充然後與人
争利讓從之於是破金隄關攻滎陽諸縣多下之滎陽
太守郇王慶𢎞之子也不能討帝徙張須陁為滎陽通
守以討之庚戌須陁引兵擊讓讓曏數為須陁所敗聞
其來大懼將避之宻曰須陁勇而無謀兵又驟勝既驕