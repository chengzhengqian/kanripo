相害今社稷危恥創巨痛深唯應剖心嘗膽泣血枕戈
其餘小忿或宜容貰若外難未除家禍仍構料今訪古
未或不亡夫征戰之理唯求克勝至於骨肉之戰愈勝
愈酷㨗則非功敗則有喪勞兵損義虧失多矣侯景之
軍所以未窺江外者良為藩屏盤固宗鎭彊密弟若陷
洞庭不戢兵刃雍川疑廹何以自安必引進魏軍以求
形援弟若不安家國去矣必希解湘州之圍存社稷之
計繹復書陳譽過惡不赦且曰詧引揚忠來相侵逼頗