者萬有餘人所過三州十五郡資儲皆無孑遺虎復命
秦公韜繼出自并州至于秦雍亦如之宣怒其與已鈞
敵愈嫉之宦者趙生得幸於宣無寵於韜微勸宣除之
於是始有殺韜之謀矣
四年趙秦公韜有寵於趙王虎欲立之以太子宣長猶
豫未決宣嘗忤㫖虎怒曰悔不立韜也韜由是益驕造
堂於太尉府號曰宣光殿梁長九丈宣見而大怒斬匠
截梁而去韜怒増之至十丈宣聞之謂所幸楊柸牟成