正雅翃之子也晏敬則等自誣服稱申錫遣王師文達
意於王豫結異日之知獄成壬寅上悉召師保以下及臺
省府寺大臣面詢之午際左常侍崔𤣥亮給事中李固
言諌議大夫王質補闕盧鈞舒元褒蔣係裴休韋温等
復請對於延英乞以獄事付外覆按上曰吾已與大臣
議之矣屢遣之出不退𤣥亮叩頭流涕曰殺一匹夫猶
不可不重慎况宰相乎上意稍解曰當更與宰相議之
乃復召宰相入牛僧孺曰人臣不過宰相今申錫已為