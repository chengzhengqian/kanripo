騎踰城突圍出走追獲之裕數以不降之罪超神色自
若一無所言惟以母託劉敬宣而已裕忿廣固久不下
欲盡阬之以妻女賞将士韓範諌曰晉室南遷中原鼎
沸士民無援彊者附之既為君臣必須為之盡力彼皆
衣冠舊族先帝遺民今王師弔伐而盡阬之使安所歸
乎竊恐西北之人無復来蘇之望矣裕改容謝之然猶
斬王公以下三千人沒入家口萬餘夷其城隍送超詣
建康斬之