朂尸定又使諸將各上御犬一犬至直縑數十匹纓紲
直錢一萬以捕兔供厨吴人皆歸罪於定而吴主以為
忠勤賜爵列侯陸抗上䟽曰小人不明理道所見既淺
雖使竭情盡節猶不足任況其姦心素篤而憎愛移易
哉吴主不從　冬十一月吴主從弟前將軍秀為夏口
督吴主惡之民間皆言秀當見圗㑹吴主遣何定將兵
五千人獵夏口秀驚夜將妻子親兵數百人來犇十二
月拜秀驃騎將軍開府儀同三司封㑹稽公