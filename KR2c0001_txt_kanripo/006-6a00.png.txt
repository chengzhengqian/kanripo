西諸將豪桀皆勸禹徑攻長安禹曰不然今吾衆雖多
能戰者少前無可仰之積後無轉饋之資赤眉新㧞長安
財榖充實鋒鋭未可當也夫盗賊群居無終日之計財
榖雖多變故萬端寧能堅守者也上郡北地安定三郡
土廣人稀饒榖多畜吾且休兵北道就糧養士以觀其
敝乃可圖也於是引軍北至枸邑所到諸營保郡邑皆
開門歸附　三輔苦赤眉暴虐皆憐更始欲盗出之張
卬等深以為慮使謝禄縊殺之劉恭夜往收藏其尸帝