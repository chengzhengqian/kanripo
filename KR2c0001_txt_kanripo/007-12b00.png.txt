中城㑹中國有大䘮救兵不至車師復叛與匈奴共攻
耿恭恭率厲士衆禦之數月食盡窮困乃煮鎧弩食其
筋革恭與士卒推誠同死生故皆無二心而稍稍死亡
餘數十人單于知恭已困欲必降之遣使招恭曰若降
者當封為白屋王妻以女子恭誘其使上城手擊殺之
炙諸城上單于大怒更益兵圍恭不能下闗寵上書求
救詔公卿㑹議司空倫以為不宜救司徒鮑昱曰今使
人於危難之地急而棄之外則縱蠻夷之暴内則傷死