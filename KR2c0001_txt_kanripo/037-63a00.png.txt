宰相顧不敢言上不悦給事中牛徽曰先朝多難茂貞誠
有翊衛之功諸楊阻兵亟出攻討其志亦在疾惡但不
當不俟詔命耳比聞兵過山南殺傷至多陛下儻不以
招討使授之使用國法約束則山南之民盡矣上曰此
言是也乃以茂貞為山南西道招討使　夏四月天
威軍使賈德晟以李順節之死頗怨憤西門君遂惡之
奏而殺之徳晟麾下千餘騎犇鳯翔李茂貞由是益彊
　五月加邠寧節度使王行瑜兼中書令　秋七