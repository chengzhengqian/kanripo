都䕶将軍来迎單于妻子恐左右驚動故未敢至城下
使數往来相荅報延夀湯因讓之我為單于逺来而至
今無名王大人見将軍受事者何單于忽大計失客主
之禮也兵来道逺人畜罷極食度且盡恐無以自還願
單于與大臣審計䇿明日前至郅支城都頼水上離城
三里止營傳陳望見單于城上立五采幡幟數百以被
甲乗城又出百餘騎往来馳城下歩兵百餘人夹門魚
鱗陳講習用兵城上人更招漢軍曰闘来百餘騎馳赴