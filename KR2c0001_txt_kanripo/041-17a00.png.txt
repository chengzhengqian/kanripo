右營䕶以是得全　魏王繼岌留馬步都指揮使陳留
李仁罕馬軍都指揮使東光潘仁嗣左廂都指揮使趙
廷隠右廂都指揮使浚儀張業牙内指揮使文水武漳
驍鋭指揮使平恩李延厚戍成都甲申繼岌發成都命
李紹琛帥萬二千人為後軍行止常差中軍一舍　二
月魏博指揮使楊仁晸將所部兵戍瓦橋踰年代歸至
貝州以鄴都空虚恐兵至為變敕留屯貝州時天下莫
知郭崇韜之罪民間訛言云崇韜殺繼岌自王於蜀故