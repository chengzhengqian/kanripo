多置州縣増吏困民五也除道裹糧將攻臨汀曽不憂
金陵錢塘承虚相襲六也括髙貲戸財多者補官逋負
者被刑七也延平諸津征菜魚米獲利至㣲斂怨甚大
八也與唐吳越為鄰即位以來未嘗通使九也宫室臺
榭營建無度十也殷王延政大怒削承祐官爵勒歸私
第　初閩主曦侍康宗宴㑹新羅獻寳劍康宗舉以示
同平章事王倓曰此何所施倓對曰斬不孝不忠者時
曦已蓄異志凛然變色至是宴羣臣復有獻劍者曦命