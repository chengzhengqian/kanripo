禍其至矣乃屏人問劉穆之曰悠悠之言皆云太尉與
我不平何以至此穆之曰公泝流逺征以老母稚子委
節下若一毫不盡豈容如此邪長民意乃小安長民弟
輔國大將軍黎民説長民曰劉氏之亡亦諸葛氏之懼
也宜因裕未還而圖之長民猶豫未發既而嘆曰貧賤
常思富貴富貴必履危機今日欲為丹徒布衣豈可得
邪因遺冀州刺史劉敬宣書曰盤龍狼戾専恣自取夷
滅異端將盡世路方夷富貴之事相與共之敬宣報曰