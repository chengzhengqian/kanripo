黨皆無所問粲典籖莫嗣祖為粲秉宣通宻謀道成召
詰之曰袁粲謀反何不啟聞嗣祖曰小人無識但知報
恩何敢泄其大事今袁公已死義不茍生藴嬖人張承
伯蔵匿藴道成並赦而用之粲簡淡平素而無經世之
才嫌飲酒善吟諷身居劇任不肯當事主事毎往諮决
或髙詠對之閒居髙卧門無雜賔物情不接故及於敗
　裴子野論曰袁景倩民望國華受付託之重智不足
以除奸權不足以處變蕭條散落危而不扶及九鼎既