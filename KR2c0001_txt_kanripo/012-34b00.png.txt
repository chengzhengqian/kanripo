言於倫倫納焉遂告通事令史張林及省事張衡等使
為内應事將起孫秀言於倫曰太子聰明剛猛若還東
宫必不受制於人明公素黨於賈后道路皆知之今雖
建大功於太子太子謂公特逼於百姓之望翻覆以免
罪耳雖含忍宿忿必不能深徳明公若有瑕釁猶不免
誅不若遷延緩期賈后必害太子然後廢賈后為太子
報讐豈徒免禍而已乃更可以得志倫然之秀因使人
行反間言殿中人欲廢皇后迎太子賈后數遣宫婢微