憲宗元和元年回鶻入貢始以摩尼皆來於中國置寺
處之其法日晏乃食食葷而不食湩酪回鶻信奉之可
汗或與議國事
三年春二月戊寅咸安大長公主薨于回鶻三月回鶻
騰里可汗卒　　夏五月丙午冊回鶻新可汗為愛登
里囉汨宻施合毗伽保義可汗
八年冬十月回鶻發兵度磧南自柳谷西擊吐蕃壬寅
振武天德軍奏回鶻數千騎至鸊鵜泉邊軍戒嚴