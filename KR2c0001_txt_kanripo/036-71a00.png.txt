於險阻厖結心伏萬人於柳林中以千騎登山飛矢繫
書罵之恐熱怒將兵數萬追之厖結心陽敗走時為馬
乏不進之狀恐熱追之益急不覺行數十里伏兵發斷
其歸路夾擊之㑹大風飛沙溪谷皆溢恐熱大敗伏尸
五十里溺死者不可勝數恐熱單騎遁歸
四年朝廷以吐蕃内亂議復河湟乃以給事中劉濛為
巡邊使使先備器械糗糧詗吐蕃衆寡以聞　吐蕃論
恐熱之將岌藏豐賛惡恐熱殘忍降於尚婢婢恐熱發