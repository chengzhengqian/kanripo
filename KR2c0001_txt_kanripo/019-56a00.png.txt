下徒知惡枝之宜伐豈知伐枝之傷樹伏願亟召義康
返于京甸兄弟協和君臣輯睦則四海之望塞多言之
路絶矣何必司徒公揚州牧然後可以置彭城王哉若
臣所言於國為非請伏重誅以謝陛下表奏即收付建
康獄賜死　裴子野論曰夫在上為善若雲行雨施萬
物受其賜及其惡也若天裂地震萬物所驚駭其誰弗
知其誰弗見豈戮一人之身鉗一夫之口所能攘逃所
能弭滅哉是不勝其忿怒而有増於疾疹也以太祖之