符宏纂與其弟尚書永平侯師奴帥秦衆數萬走據杏
城所餘王公百官皆沒於永永遂進據長子即皇帝位
改元中興将以秦后楊氏為上夫人楊氏引劍刺永為
永所殺　後秦主萇還安定　秦南安王登既克南安
夷夏歸之者三萬餘户遂進攻姚碩徳於秦州後秦主
萇自徃救之登與萇戰於胡奴阜大破之斬首二萬餘
級将軍啖青射萇中之萇創重走保上邽姚碩徳代之
統衆　十一月秦尚書寇遺奉勃海王懿濟北王昶自