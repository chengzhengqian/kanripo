請自將本管及天平昭義義成等軍共六萬擊南詔詔
不許先是南詔督爽屢牒中書辭語怨望中書不答盧
攜奏稱如此則蠻益驕謂唐無以答宜數其十代受恩
以責之然自中書發牒則嫌於體敵請賜高駢及嶺南
節度使辛讜詔使録詔白牒與之從之
三年春三月南詔遣使者詣高駢求和而盜邊不息駢
斬其使者蠻之陷交趾也虜安南經畧判官杜驤妻李
瑶瑶宗室之疎屬也蠻遣瑤還遞木夾以遺駢稱督爽