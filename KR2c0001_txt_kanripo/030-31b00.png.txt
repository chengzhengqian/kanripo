計者投之命正諌補闕拾遺一人掌之先責識官乃聴
投表疏徐敬業之反也侍御史魚承之子保家教敬
業作刀車及弩敬業敗僅得免太后欲周知人間事保
家上書請鑄銅為匭以受天下密奏其器共為一室中
有四隔上各有竅以受表疏可入不可出太后善之未
㡬其家投匭告保家為敬業作兵器殺傷官軍甚衆遂
伏誅太后自徐敬業之反疑天下人多圗己又自以久
専國事且内行不正知宗室大臣怨望心不服欲大誅