稱被中詔自江入沔漢奉迎鑾駕太宰顒以張光為順
陽太守帥歩騎五千詣荆州討敏劉𢎞遣江夏太守陶
侃武陵太守苖光屯夏口又遣南平太守汝南應詹督
水軍以繼之侃與敏同郡又同歳舉吏隨郡内史扈懐
言於𢎞曰侃居大郡統彊兵脫有異志則荆州無東門
矣𢎞曰侃之忠能吾得之已乆必無是也侃聞之遣子
洪及兄子臻詣𢎞以自固𢎞引為參軍資而遣之曰賢
叔征行君祖母年髙便可歸也匹夫之交尚不負心況