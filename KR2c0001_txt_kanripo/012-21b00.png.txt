欲悉誅之侍中傅祗啓曰昔魯芝為曹爽司馬斬關赴
爽宣帝用為青州刺史駿之僚佐不可悉加罪詔赦之
壬寅徴汝南王亮為太宰與太保衛瓘皆録尚書事輔
政以秦王柬為大將軍東平王楙為撫軍大將軍楚王
瑋為衛將軍領北軍中候下邳王晃為尚書令東安公
繇為尚書左僕射進爵為王楙望之子也封董猛為武
安侯三兄皆為亭侯亮欲取悦衆心論誅楊駿之功督
將侯者千八十一人御史中丞傅咸遺亮書曰今封賞