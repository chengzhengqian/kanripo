倫逼之不已憂憤成疾扶曵受拜數日而卒　太子遹
之廢也將立淮南王允為太弟議者不合會趙王倫廢
賈后乃以允為驃騎將軍開府儀同三司領中䕶軍
己亥相國倫矯詔遣尚書劉𢎞齎金屑酒賜賈后死于
金墉城　五月己巳詔立臨淮王臧為皇太孫還妃王氏
以母之太子官屬即轉為太孫官屬相國倫行太孫太
傅　己卯諡故太子曰愍懷六月壬寅葬于顯平陵
中䕶軍淮南王允性沉毅宿衛將士皆畏服之允知相