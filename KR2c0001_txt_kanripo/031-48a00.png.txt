以上待之厚欲俟上晏駕然後作亂㑹楊國忠與祿山
不相悦屢言祿山且反上不聽國忠數以事激之欲其
速反以取信於上祿山由是決意遽反獨與孔目官太
僕丞嚴莊掌書記屯田員外郎高尚將軍阿史那承慶
密謀自餘將佐皆莫之知但怪其自八月以來屢饗士
卒秣馬厲兵而已㑹有奏事官自京師還祿山詐為敇
書悉召諸將示之曰有密㫖令祿山將兵入朝討楊國
忠諸君宜卽從軍衆愕然相顧莫敢異言十一月甲子