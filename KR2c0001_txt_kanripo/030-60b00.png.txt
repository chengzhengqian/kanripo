貴鄉霍獻可宜禮之甥也言於太后曰陛下不殺裴宣
禮臣請隕命於前以頭觸殿陛血流霑地以示為人臣
不私其親太后皆不聽獻可常以緑帛裹其傷㣲露之
於幞頭下冀太后見之以為忠　來俊臣求金於左衛
大將軍泉獻誠不得誣以謀反下獄乙亥縊殺之　夏
六月辛亥萬年主簿徐堅上䟽以為書有五聽之道令
著三覆之奏竊見比有敇推按反者令使者得實即行
斬决人命至重死不再生萬一懷枉呑聲赤族豈不痛