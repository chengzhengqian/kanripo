暴尸於市　桓𤣥讓丞相荆江徐三州改授太尉都督
中外諸軍事務揚州牧領豫州刺史總百揆司馬休之
劉敬宣髙雅之俱犇洛陽求救於秦　　夏四月太尉
𤣥出屯姑孰辭録尚書事詔許之而大政皆就諮焉小
事則决於尚書令桓謙及卞範之自隆安以來中外之
人厭於祸亂及𤣥初至黜姦佞擢雋賢京師欣然兾得
少安既而𤣥奢豪縱逸政令無常朋黨互起陵侮朝廷
裁損乗輿供奉之具帝幾不免饑寒由是衆心失望三