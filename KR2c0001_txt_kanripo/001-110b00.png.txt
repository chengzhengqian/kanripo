燒廬舍持三日糧以示士卒必死無一還心於是至則
圍王離與秦軍遇九戰大破之章邯引兵却諸侯兵乃
敢進擊秦軍遂殺蘇角虜王離涉閒不降自燒殺當是
時楚兵冠諸侯軍救鉅鹿者十餘壁莫敢縱兵及楚擊
秦諸将皆從壁上觀楚戰士無不一當十呼聲動天地
諸侯軍無不人人惴恐於是已破秦軍項羽召見諸侯
将諸侯将入轅門無不膝行而前莫敢仰視項羽由是
始為諸侯上将軍諸侯皆屬焉於是趙王歇及張耳乃