張湯湯曰此愚儒無知狄山曰臣固愚忠若御史大
夫湯乃詐忠於是上作色曰吾使生居一郡能無使虜
入盗乎曰不能曰居一縣對曰不能復曰居一障間山
自度辯窮且下吏曰能於是上遣山乘障至月餘匈奴
斬山頭而去自是以後羣臣震慴無敢忤湯者
六年秋九月冠軍景桓侯霍去病薨天子甚悼之為冢
像祁連山
元鼎三年　匈奴伊穉斜單于死子烏維單于立