其權重融所建白多抑之夏四月壬子融及御史大夫
崔隱甫御史中丞李林甫共彈説引術士占星徇私僭
侈受納賄賂庚申罷説中書令
十五年春正月御史大夫崔隱甫中丞宇文融恐右丞
相張説復用數奏毁之各為朋黨上惡之二月乙巳制
説致仕隱甫免官侍母融出為魏州刺史　乙卯制諸
州逃户先經勸農使括定按比後復有逃來者隨到準
白丁例輸當年租庸有征役者免差