皆潰恭将入城雅之已閉城門恭單騎奔曲阿素不習
馬髀中生瘡曲阿人殷確恭故吏也以船載㳟将奔桓
𤣥至長塘湖為人所告獲之送京師斬於倪塘恭臨刑
猶理鬚鬢神色自若謂監刑者曰我闇於信人所以至
此原其本心豈不忠於社稷邪但令百世之下知有王
恭耳并其子弟黨與皆死以劉牢之為都督兖青冀幽
并徐揚州晉陵諸軍事以代恭俄而楊佺期桓𤣥至石
頭殷仲堪至蕪湖元顯自竹里馳還京師遣丹陽尹王