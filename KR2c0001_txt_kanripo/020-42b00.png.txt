不可不誅則鄉之所有亦已多矣况安都外據大鎮宻
邇邉陲地險兵强攻圍難克考之國計尤宜馴養如其
外叛將為朝廷旰食之憂上不從謂征北司馬行南徐
州事蕭道成曰吾今因此北討卿意以為何如對曰安
都狡猾有餘今以兵逼之恐非國之利上曰諸軍猛銳
何往不克卿勿多言安都聞大兵北上懼遣使乞降於
魏常珍竒亦以懸瓠降魏皆請兵自救　薛安都以其
子為質於魏遣鎮東大將軍代人尉元鎮東將軍魏郡