議降㑹天大霧人咫尺不相辨建德喜曰天賛我也遂
突入其營撃之世雄士卒大亂皆騰柵走世雄不能禁
與左右數十騎遁歸涿郡慙恚發病卒建德遂圍河間
唐高祖武德元年隋河間郡丞王琮守郡城以拒羣盜
竇建德攻之嵗餘不下聞煬帝凶問帥吏士發喪乘城
者皆哭建德遣使弔之琮因使者請降建德退舍具饟
以待之琮言及隋亡俯伏流涕建德亦為之泣諸將曰
琮乆拒我軍殺傷甚衆力盡乃降請烹之建德曰琮忠