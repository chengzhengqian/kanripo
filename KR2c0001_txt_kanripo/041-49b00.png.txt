親禮端士有老成之風相公齒長宜自策勵勿令聲聞
出河南之下從榮不恱退告步軍都指揮使楊思權曰
朝廷之人皆推從厚而短我我其廢乎思權曰相公手
握彊兵且有思權在何憂因勸從榮多募部曲繕甲兵
隂為自固之備又謂帝左右曰君每譽弟而抑其兄我
輩豈不能助之邪其人懼以告副留守馮贇贇宻奏
之帝召思權詣闕以從榮故亦弗之罪也
四年春正月馮贇入為宣徽使謂執政曰從榮剛僻而