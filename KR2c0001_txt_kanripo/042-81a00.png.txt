下不亦濫乎　初邢州人周璨為諸衛將軍罷秩無依
從王景崇西征景崇叛遂為謀主　趙暉急攻鳯翔周
璨謂王景崇曰公曏與蒲雍相表裏今二鎮已平蜀兒
不足恃不如降也景崇曰善吾更思之後數日外攻轉
急景崇謂其黨曰事窮矣吾欲為急計乃謂其將公孫
輦張思練曰趙暉精兵多在城北來日五鼓前爾二人
燒城東門詐降勿令冦入吾與周璨以牙兵出北門突
暉軍縱無成而死猶勝束手皆曰善癸巳未明輦思練