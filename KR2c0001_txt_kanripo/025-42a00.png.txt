不能知若今主自守陛下兵不血刄癸酉周師趣鄴命
齊王憲先驅以上柱國陳王純為并州總管齊主引諸
貴臣入朱雀門賜酒食問以禦周之䇿人人異議齊主
不知所從是時人情忷懼莫有鬭心朝士出降晝夜相
屬髙勱曰今之叛者多是貴人至於卒伍猶未離心請
追五品以上家屬置之三臺因脅之以戰若不捷則焚
臺此曹顧惜妻子必當死戰且王師頻北賊徒輕我今
背城一决理必破之齊主不能用望氣者言當有革易