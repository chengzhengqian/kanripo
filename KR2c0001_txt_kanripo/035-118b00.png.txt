擒之壬寅甫等至越州式腰斬慶等二十餘人械甫
送京師剡城猶未下諸將已擒甫不復設備劉從簡帥
壯士五百突圍走諸將追至大蘭山從簡據險自守秋
七月丁巳諸將共攻克之台州刺史李師望募賊相捕
斬之以自贖所降數百人得從簡首獻之諸將還越式
大置酒諸將乃請曰某等生長軍中久更行陣今年得
從公破賊然私有所不喻者敢問公之始至軍食方急
而遽散以賑貧乏何也式曰此易知耳賊聚糓以誘饑