子荂皆還汶陽里第遣甲士數千迎帝于金墉城百姓
咸稱萬嵗帝自端門入升殿羣臣頓首謝罪詔送倫荂
等付金墉城廣平王䖍自河北還至九曲聞變棄軍將
數十人歸里第癸亥赦天下改元大酺五日分遣使者
慰勞三王梁王肜等表趙王倫父子凶逆宜伏誅丁邜
遣尚書袁敞持節賜倫死收其子荂馥䖍詡皆誅之凡
百官為倫所用者皆斥免臺省府衛僅有存者是日成
都王穎至己巳河間王顒至穎使趙石超助齊王討