前獄異德裕以為無與奪二月貶元藻端州司户稠汀
州司户不復更推亦不付法司詳斷即如紳奏處湘死
諌議大夫柳仲郢敬晦皆上疏争之不納稠晉江人晦
昕之弟也　李德裕以柳仲郢為京兆尹素與牛僧孺
善謝德裕曰不意太尉恩奬及此仰報厚德敢不如竒
章公門館徳裕不以為嫌　冬十月李德裕秉政日
久好狥愛憎人多怨之自杜悰崔鉉罷相宦官左右言
其太專上亦不悦給事中韋𢎞質上疏言宰相權重不