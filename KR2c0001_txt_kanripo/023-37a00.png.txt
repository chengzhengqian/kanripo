騎前進夜遇李弼達奚武於孝水弼命軍士鼓譟曳柴
揚塵貸文走弼追斬之道元單騎獲免悉俘其衆送恒
農泰進軍瀍東侯景等夜解圍去辛卯泰帥輕騎追景
至河上景為陳北據河橋南屬邙山與泰合戰泰馬中
流矢驚逸遂失所之泰墜地東魏兵追及之左右皆散
都督李穆下馬以䇿抶泰背罵曰籠東軍士爾曹主何
在而獨留此追者不疑其貴人捨之而過穆以馬授泰
與之俱逸魏兵復振撃東魏兵大破之東魏兵北走京