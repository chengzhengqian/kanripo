彼空行二百里無所得銳氣已挫忽見大軍必驚我
案兵堅陣勿與交鋒彼求戰不得自然散走此䇿之上
也謙等固請撃之乃遣頓邱太守吴甫之右衛将軍皇
甫敷相繼北上𤣥憂懼特甚或曰裕等烏合微弱勢必
無成陛下何慮之深𤣥曰劉裕足為一世之雄劉毅家
無擔石之儲樗蒲一擲百萬何無忌酷似其舅共舉大
事何謂無成　初袁真殺朱憲憲弟綽逃犇桓温温克
夀陽綽輒發真棺戮其尸温怒将殺之桓沖請而免之