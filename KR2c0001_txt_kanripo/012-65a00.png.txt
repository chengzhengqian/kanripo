浚與審登宻嚴兵約并州刺史東嬴公騰共圍演殺之
自領幽州營兵騰越之弟也太弟穎稱詔徴浚浚與鮮
卑叚務勿塵烏桓羯朱及東嬴公騰同起兵討穎穎遣
北中郎將王斌及石超擊之　太弟穎怨東安王繇前
議八月戊辰收繇殺之初繇兄瑯邪恭王覲薨子睿嗣
睿沉敏有度量為左將軍與東海參軍王導善導敦之
從父弟也識量清逺以朝廷多故每勸睿之國及繇死
睿從帝在鄴恐及禍將逃歸穎先敕諸闗津無得出貴