帝報彭曰大司馬習用歩騎不曉水戰荆門之事一由
征南公為重而已閠月岑彭令軍中募攻浮橋先登者
上賞於是偏將軍魯竒應募而前時東風狂急魯竒船
逆流而上直衝浮橋而欑柱有反杷鉤竒船不得去竒
等乗勢殊死戰因飛炬焚之風怒火盛橋樓崩燒岑彭
悉軍順風並進所向無前蜀兵大亂溺死者數千人斬
任滿生獲程汎而田戎走保江州彭上劉隆為南郡太
守自率輔威將軍臧宫驍騎將軍劉歆長驅入江關令