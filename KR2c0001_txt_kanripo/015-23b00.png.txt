不許拜征討大都督督司冀二州諸軍事以討姚襄
　夏四月姚襄自許昌攻周成于洛陽　　秋七月姚
襄攻洛陽踰月不克長史王亮諌曰明公英名葢世兵
彊民附今頓兵堅城之下力屈威挫或為他㓂所乗此
危亡之道也襄不從桓温自江陵北伐遣督䕶髙武據
魯陽輔國將軍戴施屯河上自帥大兵繼進與僚屬登
平乗樓望中原歎曰遂使神州陸沈百年丘墟王夷甫
諸人不得不任其責記室陳郡袁宏曰運有興廢豈必