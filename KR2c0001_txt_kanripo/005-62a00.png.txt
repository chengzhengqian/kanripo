都尉遵水衡都尉茂南郡太守辛伯等皆坐死凡死者
數百人海内震焉北海逢萌謂友人曰三綱絶矣不去
禍將及人即解冠掛東都城門歸將家屬浮海客於遼
東莽召明禮少府宗伯鳳入説為人後之誼白令公卿
將軍侍中朝臣並聼欲以内厲天子而外塞百姓之議
四年二月丁未遣大司徒宫大司空豐等奉乗輿法駕
迎皇后於安漢公第綬皇后璽紱入未央宫大赦天下
　夏太保舜等及吏民上書者八千餘人咸請如陳崇