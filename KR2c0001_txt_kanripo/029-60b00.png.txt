十七年夏六月丁亥太常丞鄧素使髙麗還請於懐逺
鎮增戍兵以逼髙麗上曰逺人不服則修文徳以來之
未聞一　二百戍兵能威絶域者也　上曰盖蘇文弑其君
而專國政誠不可忍以今日兵力取之不難但不欲勞
百姓吾欲且使契丹靺鞨擾之何如長孫無忌曰蓋蘇
文自知罪大畏大國之討必嚴設守備陛下姑為之隐
忍彼得以自安必更驕惰愈肆其𢙣然後討之未晚也
上曰善戊辰詔以髙麗王藏為上柱國遼東郡王髙麗