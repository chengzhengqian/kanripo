自乗騾令左右皆步從欲自山中趣靈州宇文泰使原
州都督賀拔穎追之悦望見追騎縊死於野泰入上邽
引薛憕為記室參軍収悦府庫財物山積泰秋毫不取
皆以賞士卒左右竊一銀甕以歸泰知而罪之即剖賜
將士悦黨豳州刺史孫定兒據州不下有衆數萬泰遣
都督中山劉亮襲之定兒以大軍逺不為備亮先豎一
纛於近城高嶺自將二十騎馳入城定兒方置酒猝
見亮至駭愕不知所為亮麾兵斬定兒遥指城外纛命