皆畏漢兵彊不敢進相國保遣胡崧將兵入援擊漢大
司馬曜於靈臺破之崧恐國威復振則麴索勢盛乃帥
城西諸郡兵屯渭北不進遂還槐里曜攻䧟長安外城
麴允索綝退守小城以自固内外斷絶城中饑甚米斗
直金二兩人相食死者太半亡逃不可制唯涼州義衆
千人守死不移太倉有麴數十䴵麴允屑之為粥以供
帝既而亦盡冬十一月帝泣謂允曰今窮厄如此外無
救援當忍耻出降以活士民因歎曰誤我事者麴索二