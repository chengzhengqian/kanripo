彞之子也初太原王元徳及弟仲徳為符氏起兵攻燕
主垂不克來犇朝廷以元徳為𢎞農太守仲徳見桓𤣥
稱帝謂人曰自古革命誠非一族然今之起者恐不足
以成大事平昌孟昶為青州主簿桓𢎞使昶至建康𤣥
見而恱之謂劉邁曰素士中得一尚書郎卿與共州里
寕相識否邁素與昶不善對曰臣在京口不聞昶有異
能唯聞父子紛紛更相贈詩耳𤣥笑而止昶聞而恨之
既還京口裕謂昶曰草間當有英雄起卿頗聞乎昶曰