太守乆之衡督役築樓煩城因帝巡幸得謁帝帝惡衡
不損瘦以為不念咎謂衡曰公甚肥澤宜且還郡復遣
之榆林未幾敕衡督役江都宫禮尚書楊𤣥感使至江
都衡謂𤣥感曰薛道衡真為枉死𤣥感奏之江都郡
丞王世充又奏衡頻減頓具帝於是發怒鎖詣江都市
將斬之乆乃得釋除名為民放還田里以王世充領江
都宫監　冬十二月勅穿江南河自京口至餘杭八百
餘里廣十餘丈使可通龍舟幷置驛宫草頓欲東巡㑹