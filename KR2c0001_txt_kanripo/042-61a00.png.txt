曰兵已及此勢若破竹可進不可退與逢吉等議合帝
乃從之𢎞肇遣部將李萬超說令竒令竒乃降𢎞肇以
萬超權知澤州　崔廷勲耿崇美奚王伊喇合兵逼河
陽張遇帥衆數千救之戰於南阪敗死武行徳出戰亦
敗閉城自守伊喇欲攻之廷勲曰今北軍已去得此何
用且殺一夫猶可惜况一城乎聞𢎞肇已得澤州乃釋
河陽還保懷州𢎞肇將至廷勲等擁衆北遁過衛州大
掠而去契丹在河南者相繼北去𢎞肇引兵與武行徳