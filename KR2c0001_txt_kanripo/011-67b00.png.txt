於江磧要害之處並以鐵鎻横截之又作鐵錐長丈餘
暗置江中以逆拒舟艦濬作大筏數十方百餘歩縛草
為人被甲持仗令善水者以筏先行遇鐵錐錐輒著筏
而去又作大炬長十餘丈大數十圍灌以麻油在船前
遇鎻然炬燒之須臾融液斷絶於是船無所礙庚申濬
克西陵殺吴都督留憲等壬戌克荆門夷道二城殺夷
道監陸晏杜預遣牙門周㫖等帥竒兵八百泛舟夜渡
江襲樂鄉多張旗幟起火巴山吴都督孫歆懼與江陵