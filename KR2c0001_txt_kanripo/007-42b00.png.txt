衆遂大盛朝廷不能制湟中諸縣粟石萬錢百姓死亡
不可勝數而轉運難劇故左校令河南龎參先坐法輸
作若盧使其子俊上書曰方今西州流民擾動而徴發
不絶水潦不休地力不復重之以大軍疲之以逺戍農
功消於轉運資財竭於徴發田疇不得墾闢禾稼不得
收入摶手困窮無望來秋百姓力屈不復堪命臣愚以
爲萬里運糧逺就羌戎不若總兵養衆以待其疲車騎
將軍騭宜且振旅留征西校尉任尚使督涼州士民轉