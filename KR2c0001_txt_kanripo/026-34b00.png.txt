勝又逼羣議於是遂進東濟薩水去平壤城三十里因
山為營文德復遣使詐降請於述曰若旋師者當奉高
元朝行在所述見士卒疲弊不可復戰又平壤城險固
度難捽拔遂因其詐而還述等為方陳而行高麗四面
鈔擊述等且戰且行秋七月壬寅至薩水軍半濟高麗
自後擊其後軍右屯衞將軍辛世雄戰死於是諸軍俱
潰不可禁止將士奔還一日一夜至鴨緑水行四百五
十里將軍天水王仁恭為殿擊高麗却之來䕶兒聞述