将大喜曰夫去國三十里而軍不行乃增壘閼與非趙
地也趙奢既已遣間卷甲而趨一日一夜而至去閼與
五十里而軍軍壘成秦師聞之悉甲而往趙軍士許歴
請以軍事諫趙奢進之許歴曰秦人不意趙至此其來
氣盛将軍必厚集其陳以待之不然必敗趙奢曰請受
教許歴請刑趙奢曰胥後令邯鄲許歴復請諫曰先據
北山上者勝後至者敗趙奢許諾即發萬人趨之秦師
後至爭山不得上趙奢縱兵擊秦師秦師大敗解閼與