而幽之公師藩自白馬南渡河兖州刺史茍晞討斬之
　進東嬴公騰爵為東燕王平昌公模為南陽王　冬
十月范陽王虓薨長史劉輿以成都王穎素鄴人所
附祕不發喪偽令人為臺使稱詔夜賜穎死并殺其二
子穎官屬先皆逃散惟盧志隨從至死不怠收而殯之
太傅越召志為軍諮祭酒越將召劉輿或曰輿猶膩
也近則汚人及至越疎之輿密視天下兵簿及倉庫牛
馬器械水陸之形皆黙識之時軍國多事每會議自長