傷頰中三矢百官侍御皆散嵇紹朝服下馬登輦以身
衛帝兵人引紹於轅中斫之帝曰忠臣也勿殺對曰奉
太弟令惟不犯陛下一人耳遂殺紹血濺帝衣帝墮於
草中亡六璽石超奉帝幸其營帝餒甚超進水左右奉
秋桃穎遣盧志迎帝庚申入鄴大赦改元曰建武左右
欲浣帝衣帝曰嵇侍中血勿浣也陳聄上官已等奉太
子覃守洛陽司空越犇下邳徐州都督東平王楙不納
越徑還東海太弟穎以越兄弟宗室之望下令招之越