劉勔寧朔將軍廣陵吕安國等諸軍西討殷琰巴陵王
休若督建威將軍吳興沈懷明尚書張永輔國將軍蕭
道成等諸軍東討孔顗時將士多東方人父兄子弟皆
已附覬上因送軍普加宣示曰朕方務徳簡刑使父子
兄弟罪不相及助順同逆者一以所從為斷卿等當深
達此懷勿以親戚為慮也衆於是大恱凡叛者親黨在
建康者皆使居職如故　孔覬遣其將孫曇瓘等軍於
晉陵九里部陳甚盛沈懷明至奔牛所領寡弱乃築壘