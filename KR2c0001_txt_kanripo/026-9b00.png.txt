徹贊成之遂與充帥精騎五十掩擊突厥大破之沙鉢畧
棄所服金甲濳草中而遁其軍中無食粉骨為糧加以
疾疫死者甚衆　甲子突厥遣使入見于隋　五月癸
卯隋行軍總管李晃破突厥于摩那度口　隋秦州總
管竇榮定帥九總管歩騎三萬出涼州與突厥阿波可
汗相拒於高越原阿波屢敗榮定熾之兄子也前上大
將軍京兆史萬嵗坐事配敦煌為戍卒詣榮定軍門請
自効榮定素聞其名見而大悦壬戌將戰榮定遣人謂