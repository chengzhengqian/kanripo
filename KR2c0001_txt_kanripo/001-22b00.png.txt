以令於天下天下莫敢不聽此王業也臣聞爭名者於
朝爭利者於市今三川周室天下之朝市也而王不爭
焉顧爭於戎翟去王業逺矣司馬錯曰不然臣聞之欲
富國者務廣其地欲彊兵者務富其民欲王者務博其
德三資者備而王隨之矣今主地小民貧故臣願先從事
於易夫蜀西僻之國而戎翟之長也有桀紂之亂以秦
攻之譬如使豺狼逐羣羊得其地足以廣國取其財足
以富民繕兵不傷衆而彼已服焉故拔一國而天下不