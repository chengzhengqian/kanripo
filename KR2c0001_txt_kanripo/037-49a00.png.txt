北討二鎮不近京城保無驚擾既誅二鎮乃旋師滅全
忠以雪讎恥上遣使者諭釋冠盖相望朱玫欲朝廷討
克用數遣人潜入京城燒積聚或刺殺近侍聲云克用
所為於是京師震恐日有訛言令孜遣玫昌符將本軍
及神䇿鄜延靈夏等軍合三萬人屯沙苑以討王重榮
重榮發兵拒之告急於克用克用引兵赴之十一月重
榮遣兵攻同州刺史郭璋出戰敗死重榮與玫等相守
月餘克用兵至與重榮俱壁沙苑表請誅令孜及玫昌