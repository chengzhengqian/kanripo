常卿釗聞有是議密上牋曰若果狥其請臣請先帥諸
子納官爵歸田里太后泣曰祖考之慶鍾於吾兄是夕
上崩于寢殿癸酉以李逢吉攝冢宰丙子敬宗即位于
太極東序　自戊寅至庚辰上賜宦官服色及錦綵金
銀甚衆或今日賜緑明日賜緋　二月丁未上幸中
和殿撃毬自是數遊宴擊毬奏樂賞賜宦官樂人不可
悉紀　三月上視朝每晏戊辰日絶高尚未坐百官
班於紫宸門外老病者幾至僵踣諌議大夫李渤白宰