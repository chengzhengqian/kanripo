月丁卯至汴州　以成徳留後王鎔魏博留後樂行逹
天平留後朱瑄為本道節度使　昭義節度使孟方立
以潞州地險人勁屢簒主帥欲漸弱之九月乃遷治所
於昭州大將家及富室皆徙山東潞人不悦監軍祁審
誨因人心不安使武鄰鎮使安居受潛以蠟丸乞師於
李克用請復軍府於潞州冬十月克用遣其將賀公雅
等赴之為方立所敗又遣李克修撃之克修克用弟也
辛亥取潞州殺其刺史李殷銳是後克用毎歳出兵爭