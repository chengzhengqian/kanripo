魏王使湏賈聘於秦應侯敝衣間步而往見之湏賈驚
曰范叔固無恙乎留坐飲食取一綈袍贈之遂為湏賈
御而至相府曰我為君先入通於相君湏賈怪其久不
出問於門下門下曰無范叔鄉者吾相張君也湏賈知
見欺乃膝行入謝罪應侯坐責讓之且曰爾所以得不
死者以綈袍戀戀尚有故人之意耳乃大供具請諸侯
賔客坐湏賈於堂下置莝豆其前而馬食之使歸告魏
王曰速斬魏齊頭來不然且屠大梁湏賈還以告魏齊