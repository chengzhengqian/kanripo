之魏主欲築城置戍於淮南以撫新附之民賜相州刺
史髙閭璽書具論其狀閭上表以為兵法十則圍之五
則攻之曏者國家止為受降之計發兵不多東西遼濶
難以成功今又欲置戍淮南招撫新附昔世祖以回山
倒海之威步騎數十萬南臨𤓰步諸郡盡降而盱眙小
城攻之不克班師之日兵不戍一城土不闢一㕓夫豈
無故以為大鎮未平不可守小故也夫壅水者先塞其
原伐木者先斷其本本原尚在而攻其末流終無益也