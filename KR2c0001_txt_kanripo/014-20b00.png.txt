至都以來稱疾不朝是以雖建勲而人心實有未達今
若朝天子使君臣釋然則物情皆悦服矣敦曰君能保
無變乎對曰鯤近日入覲主上側席遲得見公宫省穆
然必無虞也公若入朝鯤請侍従敦勃然曰正復殺君
等數百人亦復何損於時竟不朝而去夏四月敦還武
昌初宜都内史天門周級聞譙王氶起兵使其兄子該
潛詣長沙申款於氶魏乂等攻湘州急氶遣該及従事
邵陵周﨑間出求救皆為邏者所得乂使﨑語城中稱