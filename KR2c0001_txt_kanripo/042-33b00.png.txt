河陽以備敵之奔衝遣軍將闗勲走馬上之己未帝始
聞大軍屯中度是夕闗勲至庚申杜威奏請益兵詔悉
發守宫禁者得數百人赴之又詔發河北及滑孟澤潞
芻糧五十萬詣軍前督迫嚴急所在鼎沸辛酉威又遣
從者張祚等來告急祚等還為契丹所獲自是朝廷與
軍前聲問兩不相通時宿衞兵皆在行營人心懍懍莫
知為計開封尹桑維翰以國家危在旦夕求見帝言事
帝方在苑中調鷹辭不見又詣執政言之執政不以為