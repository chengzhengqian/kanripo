失職倚𤣥等為援𤣥等亦資仲堪兵雖内相疑阻勢不
得不合乃以子弟交質壬午盟於尋陽俱不受朝命連
名上疏申理王恭求誅劉牢之及譙王尚之并訴仲堪
無罪獨被降黜朝廷深憚之内外騷然乃復罷桓修以
荆州還仲堪優詔慰諭以求和解仲堪等乃受詔御史
中丞江績劾奏桓修專為身計疑誤朝廷詔免修官初
桓𤣥在荆州所為豪縱仲堪親黨皆勸仲堪殺之仲堪
不聴及在尋陽資其聲地推𤣥為盟主𤣥愈自矜倨楊