不可跋乃即天王位於昌黎大赦詔曰陳氏代姜不改
齊國宜即國號曰燕改元太平謚雲曰惠懿皇帝跋尊
母張氏為太后立妻孫氏為王后子永為太子以范陽
公素弗為車騎大将軍錄尚書事孫䕶為尚書令張興
為左僕射汲郡公𢎞為右僕射廣川公萬泥為幽平二
州牧上谷公乳陳為并青二州牧素弗少豪俠放蕩甞
請㛰於尚書左丞韓業業拒之及為宰輔待業尤厚好
申拔舊門謙恭儉約以身帥下百僚憚之論者羙其有