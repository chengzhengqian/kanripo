引仲言見王守澄守澄薦於上云仲言善易上召見之
時仲言有母服難入禁中乃使衣民服號王山人仲言
儀狀秀偉倜儻尚氣頗工文辭有口辯多權數上見之
大悦以為竒士待遇日隆仲言既除服秋八月辛卯上
欲以仲言為諌官寘之翰林李德裕曰仲言曏所為計
陛下必盡知之豈宜寘之近侍上曰然豈不容其改過
對曰臣聞惟顔回能不貳過彼聖賢之過但思慮不至
或失中道耳至於仲言之惡著於心本安能悛改耶上