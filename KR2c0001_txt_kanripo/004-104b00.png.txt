采傳記行事著新序說苑凡十五篇奏之數上䟽言得
失陳灋戒書數十上以助觀覽補遺闕上雖不能盡用
然内嘉其言常嗟歎之
二年谷永為凉州刺史奏事京師訖當之部上使尚書
問永受所欲言永對曰臣聞王天下有國家者患在上
有危亡之事而危亡之言不得上聞如使危亡之言輒
上聞則啇周不易姓而迭興三正不變改而更用夏商
之将亡也行道之人皆知之晏然自以若天有日莫能