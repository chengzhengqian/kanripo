軍將軍興寜仇士良有功王守澄抑之由是有隙訓注
為上謀進擢士良以分守澄之權五月乙丑以士良為
左神䇿中尉守澄不悦　李訓鄭注為上畫太平之䇿
以為當先除宦官次復河湟次清河北開陳方略如指
諸掌上以為信然寵任日隆　時人皆言鄭注朝夕且
為相侍御史李甘揚言於朝曰白麻出我必壞之於庭
癸亥貶甘封州司馬然李訓亦忌注不欲使為相事竟
寢　甲子以國子博士李訓為兵部郎中知制誥依前