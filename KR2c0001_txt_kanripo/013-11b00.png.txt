之事無不由之諸王皆置營兵以為羽翼事勢已去殿
下非徒不得立也朝夕且有不測之危不如早為之計
今四衛精兵不減五千相國輕佻正煩一刺客耳大將
軍無日不出其營可襲而取餘王竝㓜固易奪也茍殿
下有意二萬精兵指顧可得鼔行入雲龍門宿衛之士
孰不倒戈以迎殿下者大司馬不慮其為異也义弗從
東宫舎人荀裕告瑋遐勸义謀反漢主聰收瑋遐於詔
獄假以他事殺之使冠威將軍卜抽將兵監守東宫禁