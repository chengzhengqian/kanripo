庶子張𤣥素數上書切諌太子陰使人殺之不果漢王
元昌所為多不法上數譴責之由是怨望太子與之親
善朝夕同遊戲分左右為二隊太子與元昌各統其一
被氊甲操竹矟布陳大呼交戰擊刺流血以為娛樂有
不用命者披樹撾之至有死者且曰使我今日作天子
明日於𫟍中置萬人營與漢王分將觀其戰鬭豈不樂
哉又曰我為天子極情縱欲有諌者輒殺之不過殺數
百人衆自定矣魏王泰多藝能有寵於上見太子有足