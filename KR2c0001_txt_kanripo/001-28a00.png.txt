攻齊之南地悉趙兵渡清河指博關臨淄即墨非王之
有也國一日見攻雖欲事秦不可得也齊王許張儀張
儀去西說趙王曰大王収率天下以擯秦秦兵不敢出
函谷關十五年大王之威行於山東敝邑恐懼繕甲厲
兵力田積粟愁居懾處不敢動揺唯大王有意督過之
也今以大王之力舉巴蜀并漢中包兩周守白馬之津
秦雖僻逺然而心忿含怒之日久矣今秦有敝甲凋兵
軍於澠池願渡河踰漳據番吾㑹邯鄲之下願以甲子