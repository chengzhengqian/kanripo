䖍裕張彦超袁㠖劉重進皆潜往見郭威威各遣還營
又謂宋延渥曰天子方危公近親宜以牙兵往衛乘輿
且附奏陛下願乘間早幸臣營延渥未至御營亂兵雲
擾不敢進而還比暮南軍多歸於北慕容彦超與麾下
十餘騎奔還兖州是夕帝獨與三相及從官數十人宿
於七里寨餘皆逃潰乙酉旦郭威望見天子旌旗在高
坂上下馬免胄往從之至則帝已去矣帝策馬將還宫
至𤣥化門劉銖在門上問帝左右兵馬何在因射左右