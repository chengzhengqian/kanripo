非可恃援他部以救倒縣也此乃社稷安危之機非徒
封疆侵陵小害也臣父遜昔在西垂上言西陵國之西
門雖云易守亦復易失若有不守非但失一郡荆州非
吴有也如其有虞當傾國争之臣前乞屯精兵三萬而
主者循常未肯差赴自歩闡以後益更損耗今臣所統
千里外禦彊對内懐百蠻而上下見兵財有數萬羸敝
日乆難以待變臣愚以為諸王幼沖無用兵馬以妨要
務又黄門宦官開立占募兵民避役逋逃入占乞特詔