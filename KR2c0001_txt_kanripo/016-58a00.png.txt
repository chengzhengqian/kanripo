旦夕可制登遲重少决必不能輕軍深入比兩月間吾
必破賊而返登雖至無能為也九月萇軍於泥源師奴
逆戰大敗亡犇鮮卑後秦盡收其衆屠各董成等皆降
　秦主登進據胡空堡戎夏歸者十餘萬　後秦主萇
進撃西燕主永於河西永走蘭櫝復列兵拒守萇攻之
十二月擒櫝遂如杏城　後秦姚方成攻秦雍州刺史
徐嵩壘拔之執嵩而數之嵩罵曰汝姚萇罪當萬死符
黄眉欲斬之先帝止之授任内外榮寵極矣曽不如犬