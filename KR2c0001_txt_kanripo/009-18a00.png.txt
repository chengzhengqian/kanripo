辰以紹為太尉封鄴侯紹恥班在曹操下怒曰曹操當
死數矣我輙救存之今乃挾天子以令我乎表辭不受
操懼請以大將軍讓紹丙戌以操為司空行車騎將軍
事操以荀彧為侍中守尚書令操問彧以䇿謀之士彧
薦其從子蜀郡太守攸及潁川郭嘉操徴攸為尚書與
語大悦曰公達非常人也吾得與之計事天下當何憂
哉以為軍師初郭嘉徃見袁紹紹甚敬禮之居數十日
謂紹謀臣辛評郭圖曰夫智者審於量主故百全而功