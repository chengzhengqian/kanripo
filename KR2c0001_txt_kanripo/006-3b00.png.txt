討難將軍蘇茂拒之茂軍大敗赤眉衆遂大集乃分萬
人為一營凡三十營三月更始遣丞相松與赤眉戰於
蓩鄉松等大敗死者三萬餘人赤眉遂轉北至湖
六月張卬王匡叛更始入長安　赤眉進至華隂軍中
有齊巫常鼓舞祠城陽景王巫狂言景王大怒曰當為
縣官何故為賊有笑巫者輙病軍中驚動方望弟陽説
樊崇等曰今將軍擁百萬之衆西向帝城而無稱號名
為群賊不可以久不如立宗室挾議誅伐以此號令誰