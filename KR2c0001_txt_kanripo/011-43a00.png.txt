傅等上言請以王禮葬髙貴鄉公太后許之使中護軍
司馬炎迎燕王宇之子常道鄉公璜於鄴以為明帝嗣
炎昭之子也　癸卯司馬昭固讓相國晉公九錫之命
太后詔許之　戊申昭上言成濟兄弟大逆不道夷其
族六月癸丑太后詔常道鄉公更名奐　甲寅常道鄉
公入洛陽是日即皇帝位年十五大赦改元　丙辰詔
進司馬昭爵位九錫如前昭固讓乃止
二年秋八月甲寅復命司馬昭進爵位如前不受