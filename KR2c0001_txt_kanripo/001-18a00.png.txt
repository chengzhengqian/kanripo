市怨結禍者也不戰而地已削矣鄙諺曰寧為雞口無
為牛後夫以大王之賢挾彊韓之兵而有牛後之名臣
竊為太王羞之韓王從其言蘇秦說魏王曰大王之地方
千里地名雖小然而田舍廬廡之數曽無所芻牧人民
之衆車馬之多日夜行不絶輷輷殷殷若有三軍之衆
臣竊量大王之國不下楚今竊聞大王之卒武士二
十萬蒼頭二十萬奮擊二十萬厮徒十萬車六百乘騎
五千匹乃聽於羣臣之說而欲臣事秦願大王熟察之