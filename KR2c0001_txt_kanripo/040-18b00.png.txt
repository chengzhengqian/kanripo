等官以諸弟及將校為之又以幕僚拓跋恒李𢎞皋廖
匡圖徐仲雅等十八人為學士劉勍等進攻溪州彭士
愁兵敗棄州走保山寨石崖四絶勍為梯棧上圍之廖
匡齊戰死楚王希範遣弔其母其母不哭謂使者曰廖
氏三百口受王温飽之賜舉族効死未足以報況一子
乎願王無以為念王以其母為賢厚恤其家
五年春正月楚劉勍等因大風以火箭焚彭士愁寨而
攻之士愁帥麾下逃入溪錦深山乙未遣其子師景帥