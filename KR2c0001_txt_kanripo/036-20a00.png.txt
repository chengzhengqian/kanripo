以為然夏四月壬辰勛殺彦曽及監軍張道謹宣慰使
仇大夫僚佐焦璐溫庭皓等并其親屬賓客僕妾皆死
斷淮南監軍郭厚本都押衙李湘手足以示康承訓軍
勛乃集衆揚言曰勛始望國恩庶全臣節今日之事前
志已乖自此勛與諸軍真反者也當掃境内之兵戮力
同心轉敗為功耳衆皆稱善於是命城中男子悉集毬
場仍分遣諸將比屋大索敢匿一男子者族其家選丁
壯得三萬人更造旗幟給以精兵許佶等共推勛為天