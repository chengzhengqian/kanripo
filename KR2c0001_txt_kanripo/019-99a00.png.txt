退與栁元景皆引兵還蕭道成馬注等聞魏救兵將至
還趣仇池己丑詔觧蕭思話徐州更領冀州刺史鎮歴
城上以諸將屢出無功不可専責張永等賜思話詔曰
敵既乗利方向盛冬若脫敢送死兄弟父子自共當之
耳言及増憤可以示張永申坦又與江夏王義恭書曰
早知諸將輩如此恨不以白刃驅之今者悔何所及義
恭尋奏免思話官從之
　　宗愛逆節