子既禽㑹獨統大衆威震西土遂决意謀反㑹欲使姜
維將五萬人出斜谷為前驅㑹將大衆隨其後既至長
安令騎士從陸道歩兵從水道順流浮渭入河以為五
日可到孟津與騎兵㑹洛陽一旦天下可定也㑹得晋
公書云恐鄧艾或不就徴今遣中護軍賈充將歩騎萬
人徑入斜谷屯樂城吾自將十萬屯長安相見在近㑹
得書驚呼所親語之曰但取鄧艾相國知我獨辦之今
來大重必覺我異矣便當速發事成可得天下不成退