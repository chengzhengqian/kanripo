裕等至城下左右謂貞曰王豈可坐待戮辱貞規守德
及其妻皆自殺與沖皆梟首東都闕下初范陽王藹遣
使語貞及沖曰若四方諸王一時並起事無不濟諸王
往來相約結未定而冲先發惟貞狼狽應之諸王皆不
敢發故敗貞之將起兵也遣使告夀州刺史趙瓌瓌妻
常樂長公主謂使者曰為我語越王昔隋楊氏將簒周
室尉遲逈周之甥也猶能舉兵匡救社稷功雖不成威
震海内足為忠烈况汝諸王先帝之子豈得不以社稷