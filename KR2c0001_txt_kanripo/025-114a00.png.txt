婢僕往來者無不稱其仁孝上與后嘗幸其第廣悉屏
匿羙姬於别室惟留老醜者衣以縵綵給事左右屏帳
改用縑素故絶樂器之絃不令拂去塵埃上見之以為
不好聲色還宫以語侍臣意甚喜侍臣皆稱慶由是愛
之特異諸子上宻令善相者來和徧視諸子對曰晉王
眉上雙眉隆起貴不可言上又問上儀同三司韋鼎我
諸兒誰得嗣位對曰至尊皇后所最愛者當與之非臣
敢預知也上笑曰卿不肯顯言邪晉王廣羙姿儀性敏