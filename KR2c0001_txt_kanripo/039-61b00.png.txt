僕射李仁遇敏之子閩主曦之甥也年少美姿容得幸
於曦十二月以仁遇為左僕射兼中書侍郎翰林學士
吏部侍郎李光凖為中書侍郎兼户部尚書並同平章
事曦荒滛無度嘗夜宴光凖醉忤㫖命執送都市斬之
吏不敢殺繫獄中明日視朝召復其位是夕又宴收翰
林學士周維岳下獄吏拂榻待之曰相公昨夜宿此尚
書勿憂醒而釋之它日又宴侍臣皆以醉去獨維岳在
曦曰維岳身甚小何飲酒之多左右或曰酒有别腸不