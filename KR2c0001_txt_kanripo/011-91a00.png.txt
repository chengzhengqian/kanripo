去職司空越起敏為右將軍前鋒都督越為劉祐所敗
敏請東歸收兵遂據厯陽叛吴王常侍甘卓棄官東歸
至厯陽敏為子景娶卓女使卓假稱皇太弟令拜敏揚
州刺史敏使弟恢及别將錢端等南略江州弟斌東畧
諸郡江州刺史應邈揚州刺史劉機丹陽太守王曠皆
棄官走敏遂據有江東以顧榮為右將軍賀循為丹揚
内史周玘為安豐太守凡江東豪傑名士咸加收禮為
將軍郡守者四十餘人或有老疾就加秩命循詐為狂