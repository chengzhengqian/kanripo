泌皆内懼俶謀去輔國及良娣泌曰不可王不見建寧
之禍乎俶曰竊為先生憂之泌曰泌與主上有約矣俟
平京師則去還山庶免於患俶曰先生去則俶益危矣
泌曰王但盡人子之孝良娣婦人王委曲順之亦何能
為　上嘗就泌飲酒同榻而寢而李輔國請取契鑰付
泌泌請使輔國掌之上許之泌曰臣今報徳足矣復為
閑人何樂如之上曰朕與先生累年同憂患今方相同
娯樂奈何遽欲去乎泌曰臣有五不可留願陛下聴臣