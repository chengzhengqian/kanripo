恨之忠臣社稷之衞魯以季友治亂楚以子玉輕重魏
以無忌折衝項以范増存亡百萬之衆不如一賢故秦
行千金以間亷頗漢散萬金以疏亞父喜立於朝陛下
之光輝傅氏之廢興也上亦自重之故尋復進用焉
九月庚申地震自京師到北邊郡國三十餘處壞城郭
凡壓殺四百餘人人以災異問待詔李尋對曰夫日者
衆陽之長人君之表也君不修道則日失其度晻昧亡
光間者日尤不精光明侵奪失色邪氣珥蜺數作小臣