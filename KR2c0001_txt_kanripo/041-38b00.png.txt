安重誨領山南東道節度使重誨以襄陽要地不可乏
帥無宜兼領固辭許之　　六月安重誨恃恩驕横殿
直馬延誤衝前導斬之於馬前御史大夫李琪以聞秋
七月重誨白帝下詔稱延陵突重臣戒諭中外
二年春正月安重誨以孔循少侍宫禁謂其諳練故事
知朝士行能多聽其言朝廷議置相循意不欲用河北
人先已薦鄭珏又薦太常卿崔協任圜欲用御史大夫
李琪鄭珏素惡琪故循力沮之謂重誨曰李琪非無文