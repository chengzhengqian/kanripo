能孰與三子曰不若蔡澤曰然則君身不退禍恐甚於
三子矣語曰日中則移月滿則虧進退嬴縮與時變化
聖人之道也今君之怨已讐而德已報意欲至矣而無
變計竊為君危之應侯遂延以為上客因薦於王王召
見與語大悅拜為客卿應侯因謝病免王新悅蔡澤計
畫遂以為相國澤為相數月免　周民東亡秦人取其
寳器遷西周公於狐之聚　燕孝王薨/子喜立
五十三年摎伐魏取吳城韓王入朝魏舉國聽令