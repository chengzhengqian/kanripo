魏遣都督北海王顥帥諸將討之顥詳之子也
魏廣陽王深上言今六鎮盡叛高車二部亦與之同以
此疲兵撃之必無勝理不若選練精兵守恒州諸要更
為後圖遂與李崇引兵還平城崇謂諸將曰雲中者白
道之衝賊之咽喉若此地不全則并肆危矣當留一人
鎮之誰可者衆舉費穆崇乃請穆為朔州刺史
賀拔度拔父子及武川宇文肱糾合鄉里豪傑共襲衛
可孤殺之度拔尋與鐵勒戰死