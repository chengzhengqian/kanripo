單于當以授我今乃以與黄吻婢兒念之今人氣塞不
能寢食待主上晏駕之後不足復留種也　後趙皇太
子𢎞好屬文親敬儒素勒謂徐光曰大雅愔愔殊不似
將家子光曰漢祖以馬上取天下孝文以𤣥黙守之聖
人之後必有勝殘去殺者天之道也勒甚悦光因説曰
皇太子仁孝温恭中山王雄暴多詐陛下一旦不諱臣
恐社稷非太子所有也宜漸奪中山王權使太子早參
朝政勒心然之而未能従