感圍東都召諸將議旋軍救之諸將咸以無勅不宜擅
還固執不從䕶兒厲聲曰洛陽被圍心腹之疾高麗逆
命猶疥癬耳公家之事知無不為專擅在吾不關諸人
有沮議者軍法從事即日迴軍令子𢎞整馳驛奏聞帝
時還至涿郡已敕䕶兒救東都見𢎞整甚悦賜䕶兒璽
書曰公旋師之時是朕敕公之日君臣意合逺同符契
先是右武侯大將軍李子雄坐事除名令從軍自效從
來䕶兒在東萊帝疑之詔鎖子雄送行在所子雄殺使