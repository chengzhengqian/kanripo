暗門夜出攻汴壘屢有殺獲李存進敗汴軍於洞渦時
汴軍既衆芻糧不給久雨士卒瘧痢全忠乃召兵還五
月叔琮等自石會闗歸諸道軍亦退河東將周徳威李
嗣昭以精騎五千躡之殺獲甚衆先是汾州刺史李瑭
舉州附於汴軍克用遣其將李存審攻之三日而拔執
瑭斬之氏叔琮過上黨孟遷挈族隨之南徙朱全忠遣
丁會代守潞州　　六月李克用遣其將李嗣昭周徳
威將兵出隂地關攻隰州刺史唐禮降之進攻慈州刺