八年夏五月桓沖帥衆十萬伐秦攻襄陽遣前将軍劉
波等攻沔北諸城輔國将軍楊亮攻蜀拔五城進攻涪
城鷹揚将軍郭銓攻武當六月沖别将攻萬嵗筑陽拔
之秦王堅遣征南将軍鉅鹿公叡冠軍将軍慕容垂等
帥歩騎五萬救襄陽兖州刺史張崇救武當後将軍張
蚝歩兵校尉姚萇救涪城叡軍于新野垂軍于鄧城桓
沖退屯沔南秋七月郭銓及冠軍将軍桓石䖍敗張崇
于武當掠二千户以歸鉅鹿公叡遣慕容垂為前鋒進