滿寵曰廬江雖小將勁兵精守則經時又賊舍船二百
里來後尾空絶不來尚欲誘致今宜聼其遂進但恐走
不可及耳乃整軍趨楊宜口吳人聞之夜遁是時吳人
歳有來計滿寵上䟽曰合肥城南臨江湖北逺夀春賊
攻圍之得據水為勢官兵救之當先破賊大軰然後圍
乃得解賊往甚易而兵往救之甚難宜移城内之兵其
西三十里有竒險可依更立城以固守此為引賊平地
而掎其歸路於計為便護軍將軍蔣濟議以為既示天