無備乞留戍兵五千人不聽襲以蠻冦必至交趾兵食
皆闕謀力兩窮作十必死狀申中書時相信京之言終
不之省　　秋八月嶺南西道節度使蔡京為政苛慘
設炮烙之刑闔境怨之遂為邕州軍士所逐犇藤州詐
為敕書及攻討使印募鄉丁及旁側土軍以攻邕州衆
既烏合動輙潰敗徃依桂州桂州人怨其分裂不納京
無所自容敕貶崖州司户不肯之官還至零陵敕賜自
盡以桂管觀察使鄭愚為嶺南西道節度使　　冬十