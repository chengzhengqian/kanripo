緩責不在府讒言逆亂當共誅討奈何虗承偽書遽令
公就第乎漢魏以來王侯就第寜有得保妻子者邪議
者可斬百官震悚失色戎偽藥發墮厠得免李含屯隂
盤張方帥兵二萬軍新安檄長沙王乂使討冏冏遣董
艾襲乂乂將左右百餘人馳入宫閉諸門奉天子攻大
司馬府董艾陳兵宫西縱火燒千秋神武門冏使人執
騶虞幡唱云長沙王矯詔乂又稱大司馬謀反是夕城
内大戰飛矢雨集火光屬天帝幸上東門矢集御前羣