妃親其女正復妬忌豈可遽忘其先徳邪妃由是得不
廢后數誡厲妃妃不知后之助已返以后為構已於武
帝更恨之及帝即位賈后不肯以婦道事太后又欲干
預政事而為太傅駿所抑殿中中郎渤海孟觀李肇皆
駿所不禮也隂構駿云將危社稷黄門董猛素給事東
宫為寺人監賈后宻使猛與觀肇謀誅駿廢太后又使
肇報汝南王亮使舉兵討駿亮不可肇報都督荆州諸
軍事楚王瑋瑋欣然許之乃求入朝駿素憚瑋勇銳欲