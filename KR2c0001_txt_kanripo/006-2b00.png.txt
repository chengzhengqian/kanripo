償創其中最尊號三老次從事次卒史及聞太師更始
將討之恐其衆與莽兵亂乃皆朱其眉以相識别由是
號曰赤眉匡丹合將鋭士十餘萬人所過放縱東方為
之語曰寧逢赤眉不逢太師太師尚可更始殺我
淮陽王更始元年冬十月更始遣使降赤眉樊崇等聞
漢室復興即畱其兵自將渠帥二十餘人隨使者至洛
陽更始皆封為列侯崇等既未有國邑而畱衆稍有離
叛者乃復亡歸其營