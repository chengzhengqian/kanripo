王以鎮之漢王發書大怒罵曰吾困於此旦暮望若來
佐我乃欲自立為王張良陳平躡漢王足因附耳語曰
漢方不利寧能禁信之自王乎不如因而立之善遇使
自為守不然變生漢王亦悟因復罵曰大丈夫定諸侯
即為真王耳何以假為春二月遣張良操印立韓信為
齊王徴其兵擊楚　項王聞龍且死大懼使盱眙人武
涉往說齊王信曰天下共苦秦乆矣相與戮力擊秦秦
已破計功割地分土而王之以休士卒今漢王復興兵