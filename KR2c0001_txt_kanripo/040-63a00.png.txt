以知俊為潞州行營招討使　帝以李思安久無功亡
將校四十餘人士卒以萬計更閉壁自守遣使召詣行
在甲午削思安官爵勒歸本貫充役斬監押楊敏貞晉
李嗣昭固守踰年城中資用將竭嗣昭登城宴諸將作
樂流矢中嗣昭足嗣昭宻拔之座中皆不覺帝數遣使
賜嗣昭詔諭降之嗣昭焚詔書斬使者帝留澤州旬餘欲
召上黨兵還遣使就與諸將議之諸將以為李克用死
余吾兵且退上黨孤城無援請更留旬月以俟之帝從