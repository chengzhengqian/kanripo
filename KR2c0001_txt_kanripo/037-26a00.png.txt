吐谷渾諸部入援京師至絳州將濟河絳州刺史瞿稹
亦沙陀也謂景思曰賊勢方盛未可輕進不若且還代
北募兵遂與景思俱還雁門　以樞宻使楊復光為京
城西南面行營都監　黄巢以朱温為東南面行營都
虞候将兵攻鄧州三月辛亥䧟之執刺史趙戒因戍鄧
州以扼荆襄壬子加陳敬瑄同平章事甲寅敬瑄奏遣
左黄頭軍使李鋋将兵擊黄巢　辛酉以鄭畋為京城
四面諸軍行營都統賜畋詔凡蕃漢将士赴難有功者