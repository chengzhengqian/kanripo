孝經凡宋氏所以亡陛下所以得者皆是也陛下若戒
前車之失加之以寛厚雖危可安若循其覆轍雖安必
危矣帝歎曰儒者之言可寳萬世　夏五月己未或走
馬過汝隂王之門衛士恐有為亂者奔入殺王而以疾
聞上不罪而賞之辛酉殺宋宗室隂安公燮等無少長
皆死前豫州刺史劉澄之遵考之子也與禇淵善淵為
之固請曰澄之兄弟不武且於劉宗又踈故遵考之族
獨得免　丙寅追尊皇考曰宣皇帝皇妣陳氏曰孝皇