書㕔撫以温言自解披袍以覆之祿山忻荷言無不盡
謂林甫為十郎既歸范陽劉駱谷毎自長安來必問十
郎何言得美言則喜或但云語安大夫須好檢校輒反
手據牀曰噫嘻我死矣祿山既兼領三鎮賞刑已出日
益驕恣自以曩時不拜太子見上春秋高頗内懼又見
武備墮弛有輕中國之心孔目官嚴莊掌書記高尚因
為之解圖䜟勸之作亂祿山養同羅奚契丹降者八千
餘人謂之曳落河曳落河者胡言壯士也及家僮百餘