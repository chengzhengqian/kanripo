固什六七且壮士不死則已死則舉大名耳王侯将相
寧有種乎衆皆從之乃詐稱公子扶蘇項燕為壇而盟
稱大楚陳勝自立為将軍吳廣為都尉攻大澤鄉拔之
収而攻蘄蘄下乃令符離人葛嬰将兵狥蘄以東攻銍
酇苦柘譙皆下之行収兵比至陳車六七百乗騎千餘
卒數萬人攻陳乃入據陳　初大梁人張耳陳餘相與
為刎頸交秦滅魏聞二人魏之名士重賞購求之張耳
陳餘乃變名姓俱之陳陳涉既入陳張耳陳餘詣門上