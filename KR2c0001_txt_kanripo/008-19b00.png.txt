舉奏覽罪而覽伺候遮章竟不上儉遂破覽冢宅籍
没資財具奏其狀復不得御徐璜兄子宣為下邳令暴
虐尤甚嘗求故汝南太守李暠女不能得遂將吏卒至暠
家載其女歸戯射殺之東海相汝南黄浮聞之收宣家
屬無少長悉考之掾史以下固争之浮曰徐宣國賊今
日殺之明日坐死足以瞑目矣即案宣罪棄市暴其尸
於是宦官訴寃於帝帝大怒超浮並坐髠鉗輸作右校
太尉陳蕃司空劉茂共諫請瑨瓆超浮等罪帝不悦有