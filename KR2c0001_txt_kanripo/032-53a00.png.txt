長安高暉與吐蕃大將馬重英等立故邠王守禮之孫
廣武王承宏為帝改元置百官以前翰林學士于可封
等為相吐蕃剽掠府庫市里焚閭舍長安中蕭然一空
苖晉卿病臥家遣人輿入迫脅之晉卿閉口不言虜不
敢殺於是六軍散者所在掠剽士民避亂皆入山谷辛
巳上至陜百官稍有至者郭子儀引三十騎自御宿川
循山而東謂王延昌曰六軍將士逃潰者多在商州今
速往收之並發武關防兵數日間北出藍田以向長安