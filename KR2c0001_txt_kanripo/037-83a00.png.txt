馬再貶郴州司户　九月以彰義節度使張璉為鳯
翔西北行營招討使以討李茂貞復以王建為西州節
度使同平章事削奪新西川節度使李茂貞官爵復姓
名宋文通　右拾遺張道古上疏稱國家有五危二亂
昔漢文帝即位未幾明習國家事今陛下登極已十年
而曾不知為君馭臣之道太宗内安中原外開四夷海
表之國莫不入臣今先朝封域日蹙幾盡臣雖㣲賤竊
傷陛下朝廷社稷始為姦臣所弄終為賊臣所有也上