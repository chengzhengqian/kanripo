希聲知政事總録内外諸軍事自是國政先厯希聲乃
聞於殷　初楚王殷用都軍判官高郁為謀主國賴以
富強鄰國皆疾之莊宗入洛殷遣其子希範入貢莊宗
愛其警敏曰比聞馬氏當為高郁所奪今有子如此郁
安能得之高季興亦屢以流言間郁於殷殷不聽乃遣
使遺節度副使知政事希聲書盛稱郁功名願為兄弟
使者言於希聲曰高公常云馬氏政事皆出高郁此子
孫之憂也希聲信之行軍司馬楊昭遂希聲之妻族也