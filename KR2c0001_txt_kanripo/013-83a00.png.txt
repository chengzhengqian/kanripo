之牛羊閉闗守險務農息兵待其服化感義然後用之
則功無不濟矣琨不從悉發其衆命澹帥歩騎二萬為
前驅琨屯廣牧為之聲援石勒聞澹至將逆擊之或曰
澹士馬精彊其鋒不可當不若且引兵避之深溝髙壘
以挫其鋭必獲萬全勒曰澹兵雖衆逺來疲弊號令不
齊何精彊之有今寇敵垂至何可捨去大軍一動豈易
中還若澹乘我之退而逼之顧逃潰不暇焉得深溝髙
壘乎此自亡之道也立斬言者以孔萇為前鋒都督令