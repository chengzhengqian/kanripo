中曰洛陽未破師必不還敢言班師者斬衆乃不敢復
言上聞之亦宻敕世民使還世民表稱洛陽必可克又
遣參謀軍事封德彞入朝面論形勢德彞言於上曰世
充得地雖多率皆羈屬號令所行唯洛陽一城而已智
盡力窮克在朝夕今若旋師賊勢復振更相連結後必
難圖上乃從之世民遺世充書諭以禍福世充不報
戌午王世充鄭州司兵沈悦遣使詣左武候大將軍李
世勣請降左衛將軍王君廓夜引兵襲虎牢悅為内應