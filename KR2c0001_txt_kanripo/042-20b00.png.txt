弓折矢盡寧為國家死耳終不效公所為明日城䧟斌
自殺　丙戌詔北面行營都招討使杜威以本道兵㑹
馬全節等進軍　端明殿學士户部侍郎馮玉宣徽北
院使權侍衞馬步都虞候太原李彦韜皆挾恩用事惡
中書令桑維翰數毁之帝欲罷維翰政事李崧劉昫固
諫而止維翰請以玉為樞密副使玉殊不平丙申中旨
以玉為户部尚書樞宻使以分維翰之權彦韜少事閻
寶為僕夫後𨽻高祖帳下高祖自太原南下留彦韜侍