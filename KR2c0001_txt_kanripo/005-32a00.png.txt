侍諸曹大夫郎吏者皆出補吏莫得留給事宿衛者有
司奏請除國邑有詔長子安嗣爵為樂昌侯陽朔元年
冬京兆尹泰山王章下獄死時大將軍鳳用事上謙讓
無所專左右嘗薦光禄大夫劉向少子歆通逹有異材
上召見歆誦讀詩賦甚悦之欲以為中常侍召取衣冠
臨當拜左右皆曰未曉大將軍上曰此小事何須闗大
將軍左右叩頭爭之上於是語鳳鳳以為不可乃止王
氏子弟皆卿大夫侍中諸曹分據埶官滿朝廷杜欽見