徐州刺史休若腹心將佐皆謂休若還朝必不免禍中
兵㕘軍京兆王敬先說休若曰今主上彌留政成省閣
羣䜿恟恟欲悉去宗支以便其私殿下聲著海内受詔
入朝必往而不返荆州帶甲十餘萬地中數千里上可
以匡天子除奸臣下可以保境土至一身孰與賜劍邸
第使臣妾飲泣而不敢𦵏乎休若素謹畏偽許之敬先
出使人執之以白於上而誅之　晉平刺王既死建安
王休仁益不自安上與嬖臣楊運長等為身後之計運