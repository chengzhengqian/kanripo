其城下　戊午王師範遣副使李嗣業及弟師悦請降
於楊師厚曰師範非敢背徳韓全誨李茂貞以朱書御
札使之舉兵師範不敢違仍請以其弟師魯為質時朱
全忠聞李茂貞楊崇本將起兵逼京畿恐其復劫天子
西去欲迎車駕都洛陽乃受師範降選諸將使守登莱
淄棣等州即以師範權淄青留後師範仍言先遣行軍
司馬劉鄩將兵五千據兖州非其自專願釋其罪亦遣
使語鄩　葛從周攻兖州劉鄩使從周母乗板輿登城