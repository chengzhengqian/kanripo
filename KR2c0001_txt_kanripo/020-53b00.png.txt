子聞慰不可白曜使人至城下呼曰劉休賔數遣人來
見僕射約降何故違期不至由是城中皆知之共禁制
休賔不得降魏兵圍之　魏西河公石復攻汝隂汝隂
有備無功而還常竒雖降於魏實懷貳心劉勔復以
書招之㑹西河公石攻汝隂竒乘虚燒劫懸瓠驅掠
上蔡安成平輿三縣民屯於灌水
四年春正月魏汝陽司馬趙懷仁帥衆冦武津豫州刺
史劉勔遣龍驤將軍申元徳擊破之又斬魏于都公閼