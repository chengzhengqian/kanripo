三年十二月戊申朔日有食之其夜地震未央宮殿中
詔舉賢良方正能直言極諫之士杜欽及太常丞谷永
上對皆以為後宮女寵太盛嫉妬專上将害繼嗣之咎
河平元年夏四月己亥晦日有食之詔公卿百僚陳過
失無有所諱大赦天下光祿大夫劉向對曰四月交於
五月月同孝惠日同孝昭其占恐害繼嗣是時許皇后
專寵後宫希得進見中外皆憂上無繼嗣故杜欽谷永
及向所對皆及之上於是減省椒房掖廷用度服御輿