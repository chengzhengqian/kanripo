於遼碣之表奈何煒曰吾結髪以來尚不欺布衣況人
主乎曲意茍合性所不能直情盡言雖沈東海不敢避
也遂卧向壁不復與瞻言瞻旦以白雋雋乃囚煒於龍
城　　三月姚襄及趙汝陰王琨各引兵救襄國冉閔
遣車騎將軍胡陸拒襄於長蘆將軍孫威拒琨於黄丘
皆敗還士卒畧盡閔欲自出擊之衛將軍王泰諌曰今
襄國未下外救雲集若我出戰必腹背受敵此危道也
不若固壘以挫其鋭徐觀其釁而擊之且陛下親臨行