巳秀使司馬雅告張華曰趙王欲與公共匡社稷為天
下除害使雅以告華拒之雅怒曰刃將加頸猶為是言
邪不顧而出及期倫矯詔敕三部司馬曰中宫與賈謐
等殺吾太子今使車騎入廢中宫汝等皆當從命事畢
賜爵關中侯不從者誅三族衆皆從之又矯詔開門夜
入陳兵道南遣翊軍校尉齊王冏將百人排閤而入華
林令駱休為内應迎帝幸東堂以詔召賈謐於殿前將
誅之謐走入西鍾下呼曰阿后救我就斬之賈后見齊