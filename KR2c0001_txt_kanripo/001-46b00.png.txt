今日言之於前明日伏誅於後然臣不敢避也且死者
人之所必不免也茍可以少有補於秦而死此臣之所
大願也獨恐臣死之後天下杜口裹足莫肯鄉秦耳王
跽曰先生是何言也今者寡人得見先生是天以寡人
溷先生而存先王之宗廟也事無大小上及太后下至
大臣願先生悉以教寡人無疑寡人也范睢拜王亦拜
范睢曰以秦國之大士卒之勇以治諸侯譬若走韓盧
而搏蹇兔也而閉關十五年不敢窺兵於山東者是穰