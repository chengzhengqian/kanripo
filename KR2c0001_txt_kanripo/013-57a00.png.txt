七年凉州僚屬勸張駿稱凉王領秦涼二州牧置公卿
百官如魏武晉文故事駿曰此非人臣所宜言也敢言
此者罪不赦然境内皆稱之為王駿立次子重華為世
子八年　初張駿欲假道於成以通表建康成主雄不許
乃遣治中從事張淳稱藩於成以假道雄偽許之將使
盗覆諸東峽蜀人橋賛密以告淳淳謂雄曰寡君使小
臣行無迹之地萬里通誠於建康者以陛下嘉尚忠義