束裝來乃以泌為江西判官且屬少遊使善待之
六年夏四月成都司錄李少良上書言元載姦贓隂事
上置少良於客省少良以上語告友人韋頌殿中侍御
史陸珽以告載載奏之上怒下少良頌珽御史臺獄御
史奏少良頌珽凶險比周離間君臣五月戊申敇付京
兆皆杖死上益厭元載所為思得士大夫之不阿附者
為腹心漸收載權丙子内出制書以浙西觀察使李栖
筠為御史大夫宰相不知載由是稍絀