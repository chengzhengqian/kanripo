敗死者千餘人太子左率陳徽勒東宫兵鼓譟於内以
應允允結陣於承華門前弓弩齊發射倫飛矢雨下主
書司馬眭秘以身蔽倫箭中其背而死倫官屬皆隠樹
而立每樹輒中數百箭自辰至未中書令陳淮徽之兄
也欲應允言於帝曰宜遣白虎幡以解鬬乃使司馬督
䕶伏𦙍將騎四百持幡從宫中出侍中汝隂王䖍在門
下省隂與𦙍誓曰富貴當與卿共之𦙍乃懷空板出詐
言有詔助淮南王允不之覺開陣内之下車受詔𦙍因