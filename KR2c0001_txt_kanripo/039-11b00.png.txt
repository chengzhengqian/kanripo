破之　癸亥兩浙将顧全武等破淮南十八營虜淮南
將士魏約等三千人淮南將田頵屯驛亭埭兩浙兵乗
勝逐之甲戌頵自湖州犇還兩浙兵追敗之頵衆死者
千餘人　　六月己酉錢鏐如越州受鎮東節鉞
秋七月庚戌錢鏐還杭州遣顧全武取蘇州乙未拔松
江戊戌拔無錫辛丑拔常熟華亭　　九月湖州刺史
李彦徽欲以州附於楊行密其衆不從彦徽犇廣陵都
指揮使沈攸以州歸錢鏐