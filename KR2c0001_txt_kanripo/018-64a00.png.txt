公家室宅捨此欲何之乎裕為之愍然慰諭之曰受命
朝廷不得擅留誠多諸君懐本之志今以次息與文武
賢才共鎮此境勉與之居十二月庚子裕發長安自洛
入河開汴渠以歸　閏月夏王勃勃聞太尉裕東還大
喜問於王買徳曰朕欲取關中卿試言其𤣥略買徳曰
關中形勝之地而裕以幼子守之狼狽而歸正欲急成
篡事耳不暇復以中原為意此天以關中賜我不可失
也青泥上洛南北之險要宜先遣逰軍㫁之東塞潼闗