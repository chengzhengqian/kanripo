十五年秋九月魏胡太后數幸宗戚勲貴之家侍中崔
光表諫曰禮諸侯非問疾弔喪而入諸臣之家謂之君
臣為謔不言王后夫人明無適臣家之義夫人父母在
有歸寧沒則使卿寧漢上官皇后將廢昌邑霍光外祖
也親為宰輔后猶御武帳以接羣臣示男女之别也今
帝族方衍勲貴増遷祗請遂多將成彞式願陛下簡息
遊幸則率土屬賴含生仰悦矣
十七年秋七月魏宦者劉騰手不解書而多姦謀善揣