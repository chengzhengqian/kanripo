十年春正月乙卯魏主遣永昌王健督諸軍救遼西
二月庚午魏主以馮崇為都督幽平東夷諸軍事車騎
大將軍幽平二州牧封遼西王錄其國尚書事食遼西
十郡承制假授尚書刺史征虜已下官　夏六月魏永
昌王健左僕射安原督諸軍擊和龍將軍樓勃将五千
騎圍凡城燕守将封羽以凡城降收其三千餘家而還
秋八月馮崇上表請說降其父魏主不聼
十一年春正月戊戌燕王遣使請和於魏魏主不許