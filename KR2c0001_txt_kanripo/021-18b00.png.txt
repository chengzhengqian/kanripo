永泰元年春正月魏統軍李佐攻新野丁亥㧞之縛劉
思忌問之曰今欲降未思忌曰寧為南鬼不為北臣乃
殺之於是沔北大震戊子湖陽戌主蔡道福辛卯都陽
戍主成公期壬辰舞陽戍主黄瑶起南鄉太守席謙相
繼南遁瑶起為魏所獲魏主以賜王肅肅臠而食之乙
巳命太尉陳顯達救雍州　庚戌魏主如南陽二月癸
丑詔左衛將軍蕭恵休救夀陽甲子魏人㧞宛北城房
伯玉面縛出降伯玉從父弟思安為魏中統軍數為伯