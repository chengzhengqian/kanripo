為此非融等所裁王彰至曰彰自為之將軍不知也侃
曰昔殷融為君子王彰為小人今王彰為君子殷融為
小人宣城内史桓彛聞京城不守慷慨流涕進屯涇縣
時州郡多遣使降蘇峻禆惠復勸彛宜且與通使以紓
交至之禍彛曰吾受國厚恩義在致死焉能忍恥與逆
臣通問如其不濟此則命也彛遣將軍俞縦守蘭石峻
遣其將韓晃攻之縦將敗左右勸縦退軍縦曰吾受桓
侯厚恩當以死報吾之不可負桓猶桓侯之不負國也