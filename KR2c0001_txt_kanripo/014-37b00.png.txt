之即欲帥衆下衛建康三吳亦欲起義兵亮並不聴而
報嶠書曰吾憂西陲過於歴陽足下無過雷池一歩也
朝廷遣使諭峻峻曰臺下云我欲反豈得活邪我寧山
頭望廷尉不能廷尉望山頭往者國家危如累卵非我
不濟狡兎既死獵犬宜烹但當死報造謀者耳峻知祖
約怨朝廷乃遣參軍徐㑹推崇約請共討庾亮約大喜
其従子智衍並勸成之譙國内史桓宣謂智曰本以彊
胡未滅將戮力討之使君若欲為雄霸何不助國討峻