望南救必㳂河東走不則為囿中之物何憂其不獲也
公孫表固請攻城魏主從之於是奚斤等帥歩騎二萬
濟河營於滑臺之東時司州刺史毛徳祖戍虎牢東郡
太守王景度告急於徳祖徳祖遣司馬翟廣等將歩騎
三千救之先是司馬楚之聚衆在陳留之境聞魏兵濟
河遣使迎降魏以楚之為征南將軍荆州刺史使侵擾
北境徳祖遣長社令王法政將五百人戍邵陵將軍劉
憐將二百騎戍雍丘以備之楚之引兵襲憐不克㑹臺