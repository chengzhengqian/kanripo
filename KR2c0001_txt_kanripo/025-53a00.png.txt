預焉軍還王軌等言之於周主周主怒杖太子及譯等
仍除譯等名宫臣親幸者咸被譴太子復召譯戯狎如
初譯因曰殿下何時可得據天下太子悦益昵之譯儼
之兄孫也周主遇太子甚嚴毎朝見進止與羣臣無異
雖隆寒盛暑不得休息以其嗜酒禁酒不得至東宫有過
輙加捶撻嘗謂之曰古來太子被廢者㡬人餘兒豈不
堪立邪乃敕東宫官屬録太子言語動作每月奏聞太子畏帝威嚴矯情修飾由是過惡不上聞王軌嘗與小