正曰西軍已敗汝父不知存亡意欲使其自裁圓正聞
之號哭稱世子不絶聲上頻使覘之知不能死移送廷
尉獄見圓照曰兄何乃亂人骨肉使痛酷如此圓照唯
云計誤上並命絶食於獄至齧臂啖之十三日而死逺
近聞而悲之　魏尉遲迥圍成都五旬永豐侯撝屢出
戰皆敗乃請降諸將欲不許迥曰降之則將士全逺人
恱攻之則將士傷逺人懼遂受之八月戊戌撝與宜都
王圓肅帥文武詣軍門降迥以禮接之與盟於益州城