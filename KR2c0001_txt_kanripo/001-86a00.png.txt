始皇使御史逐問莫服盡取石旁居人誅之燔其石
三十七年冬十月癸丑始皇出遊左丞相斯從右丞相
去疾守始皇二十餘子少子胡亥最愛請從上許之始
皇西至平原津而病乃令中軍府令行符璽事趙髙為
書賜扶蘇曰與䘮㑹咸陽而葬書已封在趙髙所未付
使者秋七月丙寅始皇崩於沙丘平臺丞相斯為上崩
在外恐諸公子及天下有變乃秘之不發喪棺載轀涼
車中故幸宦者驂乘所至上食百官奏事如故宦者輒