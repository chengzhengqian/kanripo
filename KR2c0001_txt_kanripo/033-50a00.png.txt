許州宣慰希烈詔下舉朝失色真卿乘驛至東都鄭叔
則曰往必不免宜少留湏後命真卿曰君命也将焉避
之遂行李勉表言失一元老為國家羞請留之又使人
邀真卿扵道不及真卿與其子書但敇以奉家廟撫諸
孤而已至許州欲宣詔㫖希烈使其養子千餘人環繞
慢罵拔刃擬之為将剸㗖之勢真卿足不移色不變希
烈遽以身蔽之麾衆令退館真卿而禮之希烈欲遣真
卿還㑹李元平在座真卿責之元平慙而起以宻啟白