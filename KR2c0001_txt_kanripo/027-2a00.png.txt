謂近臣曰使素不死終當族滅𤣥感頗知之且自以累
世貴顯在朝文武多父之故吏見朝政日紊而帝多猜
忌内不自安乃與諸弟潜謀作亂帝方事征伐𤣥感自
言世荷國恩願為將領帝喜曰將門必有將相門必有
相固不虚也由是寵遇日隆頗預朝政帝伐高麗命𤣥
感於黎陽督運遂與虎賁郎將王仲伯汲郡賛治趙懷
義等謀故逗遛漕運不時進發欲令度遼諸軍乏食帝
遣使者促之𤣥感揚言水路多盜不可前後而發𤣥感