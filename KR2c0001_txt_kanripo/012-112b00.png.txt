谷允奔還靈武曜遂取北地允性仁厚無威斷喜以爵
位恱人新平太守竺恢始平太守楊像扶風太守竺爽
安定太守焦嵩皆領征鎮杖節加侍中常侍村塢主帥
小者猶假銀青將軍之號然恩不及下故諸將驕士
卒離怨闗中危亂允告急於焦嵩嵩素侮允曰須允困
當救之曜進至涇陽渭北諸城悉潰　八月漢大司
馬曜逼長安　九月焦嵩竺恢宋哲皆引兵救長安
散騎常侍華輯監京兆馮翊𢎞農上洛四郡兵屯霸上