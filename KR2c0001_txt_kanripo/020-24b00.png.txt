夾岸築城有衆七千人與延熈遥相應接沈懷明張永
與晉陵軍相持乆不决外監朱幼舉司徒㕘軍督䕶任
農夫果有膽力上以四百人配之使助東討農夫自
延陵出長塘庾業築城猶未合農夫驅往攻之力戰大
破之庾業棄城走義興農夫收其船仗進向義興助吳
喜二月己未朔喜渡水攻郡城分兵擊諸壘登髙指麾
若令四面俱進者義興人大懼諸壘皆潰延熈赴水死
遂克義興　沈懷明張永蕭道成等軍於九里西與東