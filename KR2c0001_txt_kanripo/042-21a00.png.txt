帝為腹心由是有寵性纎巧與嬖幸相結以蔽帝耳目
帝委信之至於升黜將相亦得預議常謂人曰吾不知
朝廷設文官何所用且欲澄汰徐當盡去之　初高祖
置徳清軍於故澶州城及契丹入冦澶州鄴都之間城
戍俱䧟議者以澶州鄴都相去百五十里宜於中塗築
城以應接南北從之三月戊戌更築徳清軍城合徳清
南樂之民以實之　乙巳杜威等諸軍㑹于定州以供
奉官蕭處鈞權知祁州事庚戌諸軍攻契丹泰州刺史