州多張火鼓若將趣北固者如是累日峘悉鋭兵守京
口以待之展乃自上流濟襲下蜀峘軍聞之自潰峘犇
宣城甲午展陷潤州昇州軍士萬五千人謀應展攻金
陵城不克而遁侯令儀懼以後事授兵馬使姜昌羣棄
城走昌羣遣其將宗犀詣展降丙申展陷昇州以宗犀
為潤州司馬丹陽軍使使昌羣領昇州以從子伯瑛佐
之　李峘之去潤州也副使李藏用謂峘曰處人尊位
食人重禄臨難而逃之非忠也以數十州之兵食三江