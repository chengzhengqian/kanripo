捐成臯以東屯鞏洛以距楚酈生曰臣聞知天之天者
王事可成王者以民為天民以食為天夫敖倉天下轉
輸久矣臣聞其下乃有藏粟甚多楚人拔滎陽不堅守
敖倉乃引而東令適卒分守成臯此乃天所以資漢也
方今楚易取而漢反却自奪其便臣竊以為過矣且兩
雄不並立楚漢久相持不決海内揺蕩農夫釋耒工女
下機天下之心未有所定也願足下急復進兵收取滎
陽據敖倉之粟塞成臯之險杜大行之道距蜚狐之口