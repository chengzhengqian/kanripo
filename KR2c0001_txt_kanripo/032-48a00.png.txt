勃律王及其旁二十餘國皆附吐蕃貢獻不入前後節
度使討之皆不能克制以仙芝為行營節度使將萬騎
討之自安西行百餘日乃至特勒滿川分軍為三道期
以七月十三日㑹吐蕃連雲堡下有兵近萬人不意唐
兵猝至大驚依山拒戰礮櫑如雨仙芝以郎將高陵李
嗣業為陌刀將令之曰不及日中決湏破虜嗣業執一
旗引陌刀緣險先登力戰自辰至已大破之斬首五千
級捕虜千餘人餘皆逃潰中使邊令誠以入虜境已深