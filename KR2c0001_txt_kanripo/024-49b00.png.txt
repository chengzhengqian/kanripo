城下使其將丁法洪攻泰擒之孜孝頃退走　三月庚
子周文育送歐陽頠傅泰于建康丞相霸先與頠有舊
釋而厚待之　曲江矦勃在南康聞歐陽頠等敗軍中
忷懼甲寅徳州刺史陳法武前衡州刺史譚世逺攻勃
殺之　夏四月故曲江矦勃主帥蘭敳襲殺譚世逺軍
主夏侯明徹殺敳持勃首降勃故記室李寳藏奉懐安
矦任據廣州蕭孜余孝頃猶據石頭為兩城各居其一
多設舡艦夾水而陳丞相霸先遣平南將軍矦安都助