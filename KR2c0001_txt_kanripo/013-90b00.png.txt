密松多據草壁秦隴氐羌多應之趙主曜遣諸將攻之
不克曜自將擊之
三年春正月曜攻陳倉王連戰死楊曼犇南氐曜進㧞
草壁路松多犇隴城又㧞陰密晉王保懼遷於桑城曜
還長安以劉雅為大司徒張春謀奉晉王保奔涼州張
寔遣其將陰監將兵迎之聲言翼衛其實拒之　　閏
三月晉王保將張春楊次與别將楊韜不協勸保誅之
且請擊陳安保皆不從　　夏五月春次幽保殺之保