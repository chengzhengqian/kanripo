公孫述困急謂延岑曰事當柰何岑曰男兒當死中求
生可坐窮乎財物易聚耳不宜有愛述乃悉散金帛募
敢死士五千餘人以配岑岑於市橋偽建旗幟鳴鼓挑
戰而潛遣竒兵出呉漢軍後襲擊破漢漢墯水縁馬尾
得出漢軍餘七日糧隂具船欲遁去蜀郡太守南陽張
堪聞之馳往見漢説述必敗不宜退師之策漢從之乃
示弱以挑敵　冬十一月臧宫軍咸陽門戊寅述自將
數萬人攻漢使延岑拒宫大戰岑三合三勝自旦及日