管帥歩騎六萬及蘭河二州降胡趣遼東兩軍合勢並
進庚子諸軍大集於幽州遣行軍緫管姜行本少府少
監丘行淹先督衆工造梯衝於安蘿山時逺近勇士應
募及獻攻城器械者不可勝數上皆親加損益取其便
易又手詔諭天下以髙麗蓋蘇文弑主虐民情何可忍
今欲廵幸幽薊問罪遼碣所過營頓無為勞費且言昔
隋煬帝殘暴其下髙麗王仁愛其民以思亂之軍擊安
和之衆故不能成功今略言必勝之道有五一曰以大