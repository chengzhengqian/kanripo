懐恩徃見之可汗悦遣使上表請助國討賊詳見安/史之亂
　冬十月以雍王适為天下兵馬元帥丙寅上命僕固
懐恩與母妻俱詣行營雍王适至陜州回紇可汗屯於
河北适與僚屬從數十騎徃見之可汗責适不拜舞藥
子昂對以禮不當然回紇將車鼻曰唐天子與可汗約
為兄弟可汗於雍王叔父也何得不拜舞子昂曰雍王
天子長子今為元帥安有中國儲君向外國可汗拜舞
乎且兩宫在殯不應舞蹈力争久之車鼻遂引子昂魏