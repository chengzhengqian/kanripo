先嘗之后挟毒不得行　霍氏驕侈縱横太夫人顯廣
治第室作乘輿輦加畫繡絪馮黄金塗韋絮薦輪侍婢
以五采絲輓顯游戯第中與監奴馮子都亂而禹山亦
竝繕治第宅走馬馳逐平樂舘雲當朝請數稱病私出
多從賔客張圍獵黄山苑中使倉頭奴上朝謁莫敢遣
者顯及諸女晝夜出入長信宮殿中亡期度帝自在民
間聞知霍氏尊盛日久内不能善既躬親朝政御史大
夫魏相給事中顯謂禹雲山女曹不務奉大将軍餘業