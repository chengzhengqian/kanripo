中書舍人權璩等争之不能得承嘏晞之孫璩德輿之
子也　李德裕見上自陳請留京師丙午以德裕為兵
部尚書　十一月李宗閔言李德裕制命已行不宜
自便乙亥復以德裕為鎮海節度使不復兼平章事時
德裕宗閔各有朋黨互相擠援上患之毎歎曰去河北
賊易去朝廷朋黨難　臣光曰夫君子小人之不相
容猶氷炭之不可同器而處也故君子得位則斥小人
小人得勢則排君子此自然之理也然君子進賢退不