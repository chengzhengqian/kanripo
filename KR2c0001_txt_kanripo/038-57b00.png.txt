耶且王昔居達靼幾不自免賴朝廷多事乃得復歸今
一足出城則禍變不測塞外可得至耶克用乃止居數
日潰兵復集軍府浸安克用弟克寧為忻州刺史聞汴
寇至中塗復還晉陽曰此城吾死所也去將何之衆心
乃定壬戌朱全忠還河中遣朱友寧將兵西擊李茂貞
軍于興平武功之間李嗣昭李嗣源數將敢死士夜入
氏叔琮營斬首捕虜汴軍驚擾備禦不暇會大疫丁卯
叔琮引兵還嗣昭與周徳威將兵追之及石㑹關叔琮