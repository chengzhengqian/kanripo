夕圖謀共構姦軌臨冀黨誅無可設巧復記其惡以
要爵賞陛下不加清徵審别真偽復與忠臣並時顯封
使朱紫共色粉墨雜揉所謂抵金玉於沙礫碎珪璧於
泥塗四方聞之莫不憤歎臣世荷國恩身輕位重敢以
垂絶之日陳不諱之言書奏不納冬十月中常侍單超
疾病壬寅以超為車騎將軍　是時封賞踰制内寵猥
盛陳蕃上疏曰夫諸侯上象四七藩屏上國高祖之約
非功臣不侯而聞追録河南尹鄧萬世父遵之微功更