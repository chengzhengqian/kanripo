中台星拆張華少子韙勸華遜位華不從曰天道幽逺
不如靜以待之　太子既廢衆情憤怒右衛督司馬雅
常從督許超皆嘗給事東宫與殿中郎士猗等謀廢賈
后復太子以張華裴頠安常保位難與行權右軍將軍趙王
倫執兵柄性貪冐可假以濟事乃說孫秀曰中宫凶妬
無道與賈謐等共誣廢太子今國無嫡嗣社稷將危大
臣將起大事而公名奉事中宫與賈郭親善太子之廢
皆云豫知一朝事起禍必相及何不先謀之乎秀許諾