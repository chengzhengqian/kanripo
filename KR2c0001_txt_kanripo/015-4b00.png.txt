衞將軍陳光請伐趙詔遣光攻夀陽謨上疏曰夀陽城
小而固自夀陽至琅邪城壁相望一城見攻衆城必救
又王師在路五十餘日前驅未至聲息久聞賊之郵驛
一日千里河北之騎足以來赴夫以白起韓信項籍之
勇猶發梁焚舟背水而陣今欲停船水渚引兵造城前
對堅敵顧臨歸路此兵灋之所誡若進攻未㧞胡騎猝
至懼桓子不知所為而舟中之指可掬也今光所將皆
殿中精兵宜令所向有征無戰而頓之堅城之下以國