不足定也顧謂劉備曰𤣥德卿為坐上客我為降虜繩
縳我急獨不可一言邪操笑曰縳虎不得不急乃命緩
布縳劉備曰不可明公不見吕布事丁建陽董太師乎
操頷之布目備曰大耳兒最叵信操謂陳宫曰公臺平
生自謂智有餘今竟何如宫指布曰是子不用宫言以
至於此若其見從亦未必為禽也操曰奈卿老母何宫
曰宫聞以孝治天下者不害人之親老母存否在明公
不在宫也操曰奈卿妻子何宫曰宫聞施仁政於天下