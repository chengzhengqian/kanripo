王氏初聞宣敕再拜曰願大家萬嵗昭儀承恩死自吾
分淑妃罵曰阿武妖猾乃至於此願它生我為猫阿武
為䑕生生扼其喉由是宫中不畜猫尋又改王氏姓為
蟒氏蕭氏為梟氏武后數見王蕭為祟被髮瀝血如死
時狀後徙居蓬萊宫復見之故多在洛陽終身不歸長
安
顯慶元年春正月辛未以皇太子忠為梁王立皇后子
代王𢎞為皇太子　李義府恃寵用事洛州婦人淳于