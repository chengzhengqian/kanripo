尋陽豈能自固𤣥雖竊名雄豪内寔恇怯加之已經犇
敗衆無固心决機兩陣将雄者克不在衆也因麾衆先
進毅等從之𤣥常漾舸於舫側以僃敗走由是衆莫有
闘心毅等乗風縱火盡銳爭先𤣥衆大潰燒輜重夜遁
郭銓詣毅降𤣥故将劉統馮稚等聚黨四百人襲取尋
陽城毅遣建威将軍劉懐肅討平之懐肅懐敬之弟也
𤣥挾帝單舸西走留永安何皇后及王皇后於巴陵殷
仲文時在𤣥艦求出别船收入散卒因叛𤣥奉二后犇