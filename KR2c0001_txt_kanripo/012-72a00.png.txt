共擊藩走之　秋八月司空越以瑯琊王睿為平東将
軍監徐州諸軍事留守下邳睿請王導為司馬委以軍
事越帥甲卒三萬西屯蕭縣范陽王虓自許屯于滎陽
越承制以豫州刺史劉喬為冀州刺史以范陽王虓領
豫州刺史喬以虓非天子命發兵拒之虓以劉琨為司
馬越以劉藩為淮北䕶軍劉輿為潁川太守喬上尚書
列輿兄弟罪惡因引兵攻許遣其長子祐將兵拒越於
蕭縣之靈壁越兵不能進東平王楙在兖州徴求不已