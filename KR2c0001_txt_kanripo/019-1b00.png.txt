孫恩引裕參軍事劉裕擊孫恩事/見盧循之亂
元興三年桓𤣥之亂劉裕入朝𤣥謂其司徒王謐曰裕
風骨不常蓋人傑也𤣥后劉氏有智鑒謂𤣥曰劉裕龍
行虎歩視瞻不凡恐終不為人下不如早除之𤣥曰我
方平蕩中原非裕莫可用者候闗河平定然後别議耳
　劉裕與何無忌密謀興復劉邁弟毅亦與無忌謀討
𤣥於是相與合謀起兵　劉裕克京口𤣥懼浮江南走
裕入建康王謐推裕為使持節都督揚徐兖豫青冀幽