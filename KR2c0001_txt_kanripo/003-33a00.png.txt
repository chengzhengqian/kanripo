侯難栖殺末振將安日子安犂靡代為小昆彌漢恨不
自誅末振將復遣段㑹宗發戊巳校尉諸國兵即誅末
振將太子番丘㑹宗恐大兵入烏孫驚番丘亡逃不可
得即留所發兵墊婁地選精兵三十弩徑至昆彌所在
召番丘責以末振將之罪即手劒擊殺番丘官屬以下
驚恐馳歸小昆彌安犂靡勒兵數千騎圍㑹宗㑹宗為
言來誅之意今圍守殺我如取漢牛一毛耳宛王郅支
頭縣槀街烏孫所知也昆彌以下服曰末振將負漢誅