數百人杜龕遣其將杜泰將精兵五千奄至將士相視
失色蒨言笑自若部分益明衆心乃定泰日夜苦攻數
旬不克而退霸先使周文育攻義興義興屬縣卒皆霸
先舊兵善用弩韋載收得數十人繫以長鎻命所親監
之使射文育軍約曰十發不兩中者死故毎發輒斃一
人文育軍稍却載因於城外據水立柵相持數旬杜龕
遣其從弟北叟將兵拒戰北叟敗歸于義興霸先聞文
育軍不利辛未自表東討留高州刺史侯安都石州刺