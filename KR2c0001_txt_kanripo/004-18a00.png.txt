尉給事中黨親連體根據於朝廷及昌邑王廢光權益
重每朝見上虚已歛容禮下之已甚
三年春正月癸亥恭哀許皇后崩時霍光夫人顯欲貴
其小女成君道無從㑹許后當娠病女醫淳于衍者霍
氏所愛嘗入宮侍皇后疾衍夫賞為掖廷戸衛謂衍可
過辭霍夫人行為我求安池監衍如言報顯顯因生心
辟左右字謂衍曰少夫幸報我以事我亦欲報少夫可
乎衍曰夫人所言何等不可者顯曰将軍素愛小女成