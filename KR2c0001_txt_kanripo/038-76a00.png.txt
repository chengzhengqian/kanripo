𦙍之術𦙍時領三司使全誨等教禁軍對上諠譟訴𦙍
減損冬衣上不得已解𦙍鹽鐵使時朱全忠李茂貞各
有挟天子令諸侯之意全忠欲上幸東都茂貞欲上幸
鳯翔𦙍知謀泄事急遺朱全忠書稱被宻詔令全忠以
兵迎車駕且言昨者返正皆令公良圖而鳯翔先入朝
抄取其功今不速来必成罪人豈惟功為它人所有且
見征討矣全忠得書秋七月甲寅遽歸大梁發兵
八月甲申上問韓偓曰聞陸扆不樂吾返正正旦易服