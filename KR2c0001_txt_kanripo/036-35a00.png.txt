七年春正月甲辰回紇使者擅出鴻臚寺掠人子女所
司禁之毆擊所司以三百騎犯金光朱雀門是日宫門
皆閉上遣中使劉清潭諭之乃止　秋七月癸巳回紇
使擅出鴻臚寺逐長安令邵説至含光門街奪其馬説
乘它馬而去弗敢争
八年回紇自乾元以來歲求和市毎一馬易四十縑動
至數萬匹馬皆駑瘠無用朝廷苦之所市多不能盡其
數回紇待遣繼至者常不絶於鴻臚至是上欲悦其意