知之夫從韓魏之兵而攻趙趙亡難必及韓魏矣今約
勝趙而三分其地城不沒者三版人馬相食城降有日
而二子無喜志有憂色是非反而何明日智伯以絺疵
之言告二子二子曰此夫䜛臣欲為趙氏游說使主疑
於二家而懈於攻趙氏也不然夫二家豈不利朝夕分
趙氏之田而欲為危難不可成之事乎二子出絺疵入
曰主何以臣之言告二子也智伯曰子何以知之對曰
臣見其視臣端而趨疾知臣得其情故也智伯不悛絺