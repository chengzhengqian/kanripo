時年二十四　田儋者故齊王族也儋從弟榮榮弟横
皆豪健宗彊能得人周市徇地至狄狄城守田儋佯為
縛其奴從少年之廷欲謁殺奴見狄令因擊殺令而召
豪吏子弟曰諸侯皆反秦自立齊古之建國也儋田氏
當王遂自立為齊王發兵以擊周市周市軍還去田儋
率兵東略定齊地韓廣将兵北徇燕燕地豪桀欲共立
廣為燕王韓廣乃自立為燕王　周市自狄還至魏地
欲立故魏公子寗陵君咎為王咎在陳不得之魏魏地