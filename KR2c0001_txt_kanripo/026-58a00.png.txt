討捕大使發兵擊之戰於上郡斬迦論幷將卒萬餘級
虜男女數萬口而還　秋七月癸丑車駕次懷逺鎮班
師　冬十月丁卯上至東都　十一月乙卯離石胡劉
苗王反自稱天子衆至數萬將軍潘長文討之不克
汲郡賊帥王德仁擁衆數萬保林慮山為盜　帝將如
東都太史令庾質諌曰比嵗伐遼民實勞弊陛下宜鎮
撫關内使百姓盡力農桑三五年間四海稍豐實然後
巡省於事為宜帝不悦質辭疾不從帝怒下質獄竟死