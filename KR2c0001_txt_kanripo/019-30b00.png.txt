不復出血重以饑疫魏仍急攻之已未城䧟將士欲扶
徳祖出走徳祖曰我誓與此城俱斃義不使城亡而身
存也魏主命將士得徳祖者必生致之將軍代人豆代
田執徳祖以獻將佐在城中者皆為魏所擄唯參軍范
道基將二百人突圍南還魏士卒疫死者亦什二三奚
斤等悉定司兖豫諸郡縣置守宰以撫之魏主命周幾
鎮河南河南人安之徐羡之傅亮謝晦以亡失境土上
表自劾詔勿問　五月魏主還平城　秋九月乙亥魏