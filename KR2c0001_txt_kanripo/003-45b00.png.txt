騎將軍去病深入二千餘里與合騎侯失不相得票騎
將軍踰居延過小月氏至祁連山得單恒酋涂王及相
國都尉以衆降者二千五百人斬首虜三萬二百級獲
禆小王七十餘人天子益封去病五千戸封其禆將有
功者鷹擊司馬趙破奴為從票侯校尉高不識為宜冠
侯校尉僕多為煇渠侯合騎侯敖坐行留不與票騎㑹
當斬贖為庶人是時諸宿將所將士馬兵皆不如票騎
票騎所將常選然亦敢深入常與壯騎先其大軍軍亦