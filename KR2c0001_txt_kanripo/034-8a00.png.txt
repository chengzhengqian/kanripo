士諤以公事至長安遇叔文用事公言其非叔文聞之
怒欲下詔斬之執誼不可則令杖煞之執誼又以為不
可遂貶焉由是叔文始大惡執誼往來二人門下者皆
懼先時劉闢以劔南支度副使將韋臯之意于叔文求
都領劔南三川謂叔文曰太尉使闢致微誠於公若與
某三川當以死相助若不與亦當有以相酬叔文怒亦
將斬之執誼固執不可闢尚遊長安未去聞貶士諤遂
逃歸執誼初為叔文所引用深附之既得位欲掩其迹