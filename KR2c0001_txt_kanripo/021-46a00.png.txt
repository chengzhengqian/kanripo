自明必入吾謀内是馳兩空函定一州矣山陽至江安
遲回十餘日不上頴胄大懼計無所出夜遣呼西中郎
城局㕘軍安定席闡文諮議㕘軍柳忱閉齋定議闡文
曰蕭雍州蓄養士馬非復一日江陵素畏襄陽人又衆
寡不敵取之必不可制就能制之嵗寒復不為朝廷所
容今若殺山陽與雍州舉事立天子以令諸侯則霸業
成矣山陽持疑不進是不信我今斬送天虎則彼疑可
釋至而圖之㒺不濟矣忱曰朝廷狂悖日滋京師貴人