廬舍自北雍州趨長安自稱大都督建義大将軍移檄
州郡欲除君側之惡楊威将軍姜紀帥衆歸之建節将
軍彭完都棄隂密犇還長安恢至新支姜紀説恢曰國
家重将大兵皆在東方京師空虚公亟引輕兵襲之必
克恢不從南攻郿城鎮西将軍姚諶為恢所敗長安大
震泓馳使徴東平公紹遣姚裕及輔國将軍胡翼度屯
灃西扶風太守姚雋等皆降于恢東平公紹引諸軍西
還與恢相持于靈臺姚讃留寕朔将軍尹雅為𢎞農太