江陵桓石康納之𤣥更署置百官以卞範之為尚書僕
射自以犇敗之後恐威令不行乃更増峻刑罰衆益離
怨殷仲文諌𤣥怒曰今以諸将失律天文不利故還都
舊楚而羣小紛紛妄興異議方當紏之以猛未可施之
以寛也荆江諸郡聞𤣥播越有上表犇問起居者𤣥皆
不受更令所在賀遷新都初王謐為𤣥佐命元臣𤣥之
受禪謐手解帝璽綬及𤣥敗衆謂謐宜誅劉裕特保全
之劉毅嘗因朝㑹問謐璽綬所在謐内不自安逃犇曲