魏主謂任城王澄曰顯達侵擾朕不親行無以制之三
月庚辰魏主發洛陽命于烈居守以右衛將軍宋弁兼
祠部尚書攝七兵事以佐之弁精勤吏治恩遇亞於李
冲癸未魏主至梁城崔慧景攻魏順陽順陽太守清河
張烈固守甲申魏主遣振威將軍慕容平城將騎五千
救之丁酉魏主至馬圏命荆州刺史廣陽王嘉斷均口
邀齊兵歸路嘉建之子也陳顯達引兵度水西據鷹子
山築城人情沮恐與魏戰屢敗魏武衛將軍无嵩免胄