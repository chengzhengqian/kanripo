罕曰殿下入汝欲何為天與罵曰殿下常来云何於今
乃作此語只汝是賊手射劭於東堂幾中之劭黨擊之
㫁臂而死隊將張泓之朱道欽陳滿與天與俱戰死左
衛將軍尹𢎞惶怖通啓求受處分劭使人入東閤殺潘
淑妃及太祖親信左右數十人急召始興王濬使帥衆
屯中堂濬時在西州府舍人朱法瑜犇告濬曰臺内喧譟宫門皆閉道上傳太子反未測禍變所至濬陽驚曰
今當奈何法瑜勸入據石頭濬未得劭信不知事之濟