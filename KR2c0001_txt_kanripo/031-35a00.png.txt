臣討契丹至北平郡夢先朝名將李靖李勣從臣求食遂
命立廟又奏薦奠之日廟梁產芝
六載春正月戊寅以范陽平盧節度使安祿山兼御史
大夫祿山體充肥腹垂過膝嘗自稱重三百斤外若癡
直内實狡黠常令其將劉駱谷留京師詷朝廷指趣動
靜皆報之或應有牋表者駱谷即為代作通之歲獻俘
虜雜畜竒禽異獸珍玩之物不絶於路郡縣疲於遞運
祿山在上前應對敏給雜以詼諧上嘗戲指其腹曰此