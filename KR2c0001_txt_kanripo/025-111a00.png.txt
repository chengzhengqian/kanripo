天下咸悉此意賀若弼撰其所畫䇿上之謂為御授平
陳七䇿帝弗省曰公欲發揚我名我不求名公宜自載
家傅弼位望隆重兄弟並封郡公為刺史列將家之珍
玩不可勝計婢妾曵羅綺者數百時人榮之其後突厥
來朝上謂之曰汝聞江南有陳國天子乎對曰聞之上
命左右引突厥詣韓擒虎前曰此是執得陳國天子者
擒虎厲色顧之突厥惶恐不敢仰視右衛將軍龎晃等
短髙熲於上上怒皆黜之親禮逾密因謂熲曰獨孤公