匡威在鎮州為王鎔完城塹繕甲兵訓士卒視之如子
匡威以鎔年少且樂真定土風潛謀奪之李抱真自京
師還為之畫䇿隂以恩施悦其將士王氏在鎮久鎮人
愛之不狥匡威匡威忌日鎔就第弔之匡威素服衷甲
伏兵劫之鎔趨抱匡威曰鎔為晉人所困幾亡矣賴公
以有今日公欲得四州此固鎔之願也不若與公共歸
府以位讓公則將士莫之拒矣匡威以為然與鎔駢馬
陳兵入府㑹大風雷雨屋瓦皆振匡威入東偏門鎮之