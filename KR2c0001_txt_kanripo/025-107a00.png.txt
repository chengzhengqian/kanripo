内給復十年餘州免其年租賦樂安公元諧進曰陛下
威徳逺被臣前請以突厥可汗為候正陳叔寶為令史
今可用臣言矣帝曰朕平陳國本以除逆非欲誇誕公
之所奏殊非朕心突厥不知山川何能警候叔寶昬醉
寧堪驅使諧黙然而退辛酉進楊素爵為越公以其子
元感為儀同三司元奬為清河郡公賜物萬段粟萬石
命賀若弼登御坐賜物八千段加位上柱國進爵宋公
仍各加賜金寶及陳叔寶妹為妾賀若弼韓擒虎爭功