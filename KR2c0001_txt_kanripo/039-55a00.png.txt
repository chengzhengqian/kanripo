春宫以攻閩主使人迎延羲於瓦礫中呼萬嵗復召外
營兵共攻閩主獨宸衛都拒戰閩主乃與李后如宸衛
都比明亂兵焚宸衛都宸衛都戰敗餘衆千餘人奉閩
主及李后出北關至梧桐嶺衆稍逃散延羲使兄子前
汀州刺史繼業將兵追之及扵村舍閩主素善射引弓
殺數人俄而追兵雲集閩主知不免投弓謂繼業曰卿
臣節安在繼業曰君無君徳臣安得有臣節新君叔父
也舊君昆弟也孰親孰疎閩主不復言繼業與之俱還