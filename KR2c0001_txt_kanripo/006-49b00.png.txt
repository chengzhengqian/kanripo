班坐絕席在諸將之右賜歙妻縑千匹進幸上邽詔告
隗囂曰若束手自詣父子相見保無他也若遂欲為黥
布者亦自任也囂終不降於是誅其子恂使呉漢岑彭
圍西城耿弇蓋延圍上邽以四縣封竇融為安豐侯弟
友為顯親侯及五郡太守皆封列侯遣西還所鎮融以
久專方面懼不自安數上書求代詔報曰吾與將軍如
左右手耳數執謙退何不曉人意勉循士民無擅離部
曲頴川盜賊群起冦没屬縣河東守兵亦叛京師騷動