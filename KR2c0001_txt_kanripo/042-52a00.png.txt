守備丁丑夜遣壯士踰城入啓闗納其衆殺契丹數百
其守將突圍走暉據州自稱留後表言其狀　戊寅帝
還至晉陽議率民財以賞將士夫人李氏諫曰陛下因
河東創大業未有以惠澤其民而先奪其生生之資殆
非新天子所以救民之意也今宫中所有請悉出之以
勞軍雖復不厚人無怨言帝曰善即罷率民傾内府蓄
積以賜將士中外聞之大悅李氏晉陽人也　建雄留
後劉在明朝于契丹以節度副使駱從朗知州事帝遣