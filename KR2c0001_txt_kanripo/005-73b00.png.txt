子莽奏太后曰陛下遇漢十二世三七之阨承天威命
詔臣莽居攝廣饒侯劉京上書言七月中齊郡臨淄縣
昌興亭長辛當一暮數夢曰吾天公使也天公使我告
亭長曰攝皇帝當為真即不信我此亭中當有新井亭
長晨起視亭中誠有新井入地且百尺十一月壬子直
建冬至巴郡石牛戊午雍石文皆到于未央宫之前殿
臣與太保安陽侯舜等視天風起塵㝠風止得銅符帛
圖於石前文曰天告帝符獻者封侯騎都尉崔發等視