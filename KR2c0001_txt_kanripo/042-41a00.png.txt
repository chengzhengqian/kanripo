於城北乃易素服紗㡌迎契丹主伏路側請罪契丹主
貂㡌貂裘衷甲駐馬高阜命起改服撫慰之左衞上將
軍安叔千獨出班胡語契丹主曰汝安沒字邪汝昔鎮
邢州已累表輸誠我不忘也叔千拜謝呼躍而退晉主
與太后已下迎於封邱門外契丹主辭不見契丹主入
門民皆驚呼而走契丹主登城樓遣通事諭之曰我亦
人也汝曹勿懼㑹當使汝曹蘇息我無心南來漢兵引
我至此耳至明徳門下馬拜而後入宫以其樞密副使