怨恚並云守賊百日而令他人得之臣愚以為事君之
道茍利社稷死生以之若其顧嫌疑以避咎責此是人
臣不忠之利非明主社稷之福也渾又騰周浚書云濬
軍得吴寳物又云濬牙門將李髙放火燒皓偽宫濬復
表曰臣孤根獨立結恨彊宗夫犯上干主其罪可救乖
忤貴臣禍在不測偽中郎將孔攄説去二月武昌失守
水軍行至皓案行石頭還左右人皆跳刀大呼云要當
為陛下一死戰決之皓意大喜謂必能然便盡出金寳