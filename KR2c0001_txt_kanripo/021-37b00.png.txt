乃遣其子芬之入建康為質亦遣信詣魏豫州刺史薛
眞度問以入魏可不之宜真度勸其早降曰若事迫而
來則功微賞薄矣數遣宻信往來相應和建康人傳叔
業叛者不已芬之懼復奔夀陽叔業遂遣芬之及兄女
壻杜陵韋伯昕奉表降魏庚午下詔討叔業己亥叔業
病卒　三月乙卯遣西平將軍崔慧景將水軍討夀陽
帝屏除出夀陽城送之帝戎服坐樓上召慧景馳騎進
圍内無一人自隨者裁數言拜辭而出慧景既得出甚