計謀也張儀曰嗟乎此吾在術中而不悟吾不及蘇君
明矣為吾謝蘇君蘇君之時儀何敢言於是蘇秦說韓
宣惠王曰韓地方九百餘里帶甲數十萬天下之强弓
勁弩利劒皆從韓出韓卒超足而射百發不暇止以韓
卒之勇被堅甲蹠勁弩帶利劒一人當百不足言也大
王事秦秦必求宜陽成臯今玆効之明年又復求割地
與則無地以給之不與則棄前功受後禍且大王之地
有盡而秦之求無已以有盡之地逆無已之求此所謂