無所傷嗣源本胡人名邈佶烈無姓克用擇軍中驍勇
者多養為子名回鶻張政之子曰存信振武孫重進曰
存進許州王賢曰存賢安敬思曰存孝皆冐姓李氏丙
子克用至許州故寨求糧於周岌岌辭以糧乏乃自陝
濟河還晉陽　　夏六月蔡州節度使秦宗權縱兵四
出侵噬鄰道天平節度使朱瑄有衆三萬從父弟瑾勇
冠軍中宣武節度使朱全忠為宗權所攻勢甚窘求救
於瑄瑄遣瑾將兵救之敗宗權於合鄉全忠徳之與瑄