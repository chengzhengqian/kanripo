安己巳以徐孝嗣為司空加沈文季鎮軍將軍侍中僕
射如故蕭坦之為尚書右僕射丹陽尹右將軍如故劉
暄為領軍將軍曹虎為散騎常侍右衛將軍皆賞平始
安之功也　江祏等既敗帝左右捉刀應勅之徒皆恣
横用事時人謂之刀勅蕭坦之剛狠而専嬖倖畏而憎
之遥光死二十餘日帝遣延明主帥黄文濟將兵圍坦
之宅殺之并其子祕書郎賞坦之從兄翼宗為海陵太
守未發坦之謂文濟曰從兄海陵宅故應無它文濟曰