時人皆以為承高肇之意也　秋七月甲午魏立高貴
嬪為皇后尚書令高肇益貴重用事肇多變更先朝舊
制減削封秩抑黜勲人由是怨聲盈路羣臣宗室皆卑
下之惟度支尚書元匡與肇抗衡先自造棺置聽事欲
輿棺詣闕論肇罪惡自殺以切諌肇聞而惡之㑹匡與
太常劉芳議權量事肇主芳議匡遂與肇喧競表肇指
鹿為馬御史中尉王顯奏彈匡誣毁宰相有司處匡死
刑詔恕死降為光禄大夫　初魏主為京兆王愉納于