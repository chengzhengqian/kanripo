移而國家不危亂者未之有也東漢之衰宦官最多驕
横然皆假人主之權依憑城社以濁亂天下未有能刧
脅天子如制嬰兒廢置在手東西出其意使天子畏之
若乗虎狼而挟蛇虺如唐世者也所以然者非它漢不
握兵唐握兵故也太宗鑒前世之弊深抑宦官無得過
四品明皇始隳舊章是崇是長晚節令高力士省決章
奏乃至進退將相時與之議自太子王公皆畏事之宦
官自此熾矣及中原板蕩肅宗收兵靈武李輔國以東