刺史李虎為左廂大都督岳死虎奔荆州説賀拔勝使
収岳衆勝不從虎聞宇文泰代岳統衆乃自荆州還赴
之至閿鄉為丞相歡别將所獲送洛陽魏主方謀取關
中得虎甚喜拜衛將軍厚賜之使就泰虎歆之𤣥孫也
泰與悦書責以賀拔公有大功於朝廷君名㣲行薄賀
拔公薦君為隴右行臺又高氏專權君與賀拔公同受
宻㫖屢結盟約而君黨附國賊共危宗廟口血未乾匕
首已發今吾與君皆受詔還闕今日進退唯君是視君