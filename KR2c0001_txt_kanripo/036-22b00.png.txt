追之以騎兵邀其前步卒蹙其後賊狼狽不知所之自
相蹈藉僵尸數十里死者數萬人勛解甲服布襦而遁
收散卒纔及三千人歸彭城使其將張實分諸寨兵屯
第城驛勛初起下邳土豪鄭鎰聚衆三千自備資糧器
械以應之勛以為將謂之義軍五月沂州遣軍圍下邳
勛命鎰救之鎰帥所部來降　　六月馬舉自泗州引
兵攻濠州抜招義鍾離定遠劉行及設寨於城外以拒
守舉先遣輕騎挑戰賊見其衆少争出寨西擊之舉引