守程況將數萬人下江關撃破馮駿等軍遂㧞巫及夷
道夷陵因據荆門虎牙横江水起浮橋關樓立櫕柱以
絕水道結營跨山以塞陸路拒漢兵　夏六月帝使來
歙悉監䕶諸將屯長安太中大夫馬援為之副歙上書
曰公孫述以隴西天水為藩蔽故得延命假息今二郡
平蕩則述智計窮矣宜益選兵馬儲積資糧今西州新
破兵人疲饉若招以財榖則其衆可集臣知國家所給
非一用度不足然有不得已也帝然之於是詔於汧積榖