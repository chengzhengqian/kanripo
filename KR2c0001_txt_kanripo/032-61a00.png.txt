倉又敗璘為虜所隔逮暮未還涇原兵馬使焦令諶等
與敗卒爭門而入或勸行軍司馬段秀實乘城拒守秀
實曰大帥未知所在當前擊虜豈得茍自全乎召令諶
等讓之曰軍法失大將麾下皆死諸君忘其死邪令諶
等惶恐拜請命秀實乃發城中兵未戰者悉出陳於東
原且收散兵為將力戰狀吐蕃畏之稍却既夜璘乃得
還郭子儀召諸將謀曰敗軍之罪在我不在諸將然朔
方兵精聞天下今為虜敗何策可以雪恥莫對渾瑊曰