曰遷都大事當訊之卜筮帝曰昔周召聖賢乃能卜宅
今無其人卜之何益且卜以决疑不疑何卜黄帝卜而
龜焦天老曰吉黄帝從之然則至人之知未然審於龜
矣王者以四海為家或南或北何常之有朕之逺祖世
居北荒平文皇帝始都東水根山昭成皇帝更營盛樂
道武皇帝遷於平城朕幸屬勝殘之運何為獨不得遷
乎羣臣不敢復言羆夀之孫果烈之弟也癸酉魏主臨
朝堂部分遷留　冬十月戊申魏王親告太廟使髙陽