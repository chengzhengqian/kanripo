使探籌取之仍賜胡仁名勇令貴名豪文達名傑用彰
其功於是廣募關隴豪右以増軍旅高仲宻之將叛也
隂遣人扇動冀州豪傑使為内應東魏遣高隆之馳驛
慰撫由是得安高澄宻書與隆之曰仲宻枝黨與之俱
西者宜悉収其家屬以懲將來隆之以為恩㫖既行理
無追改若復収治示民不信脫致驚擾所虧不細乃啟
丞相歡而罷之　夏四月丞相泰使諜濳入虎牢令守
將魏光固守侯景獲之改其書云宜速去縱諜入城光