四年秋七月庚申以蕭道成為南兖州刺史　先是中
書侍郎舍人皆以名流為之太祖始用寒士秋當世祖
猶雜選士庶巢尚之戴灋興皆用事及上即位盡用左
右細人游擊將軍阮佃夫中書通事舍人王道隆員外
散騎侍郎楊運長等並㕘預政事權亞人主巢戴所不
及也佃夫尤恣横人有順逆禍福立至大納貨賂所餉
減二百匹絹則不報書園宅飲饌過於諸王妓樂服飾
宫掖不如也朝士貴賤莫不自結僕𨽻皆不次除官捉