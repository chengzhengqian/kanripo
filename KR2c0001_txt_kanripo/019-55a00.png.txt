煜泰之子也璞林子之子也煜尋遷左衛將軍以吏部
郎沈演之為右衛將軍對掌禁旅又以庾炳之為吏部
郎俱參機密演之勁之曾孫也煜有儁才而薄情淺行
為士林所鄙性躁競自謂才用不盡常怏怏不得志吏
部尚書何尚之言於帝曰范煜志趨異常請出為廣州
刺史若在内釁成不得不加鈇鉞鈇鉞亟行非國家之
羙也帝曰始誅劉湛復遷范煜人將謂卿等不能容才
朕信受讒言但共知其如此無能為害也