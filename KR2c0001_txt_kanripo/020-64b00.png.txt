主上自以太子稚弱翦除諸弟何須它人今唯應速發
淹留顧望必將見疑且骨肉相殘自非靈長之祚禍難
將興方與卿等戮力耳既至拜散騎常侍太子左衛率
泰豫元年夏四月己亥上大漸以江州刺史桂陽王休
範為司空又以尚書右僕射禇淵為䕶軍將軍加中領
軍劉勔右僕射詔淵勔與尚書令袁粲荆州刺史蔡興
宗郢州刺史沈攸之並受顧命禇淵素與蕭道成善引
薦於上詔又以道成為右衛將軍領衛尉與袁粲等共