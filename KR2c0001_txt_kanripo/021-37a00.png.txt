等皆為直閣在殿中懼奔夀陽說叔業以朝廷必相掩
襲宜早為計叔業遣親人馬文範至襄陽問蕭衍以自
安之計曰天下大勢可知恐無復自存之理不若囘面
向北不失作河南公衍報曰羣小用事豈能及逺計慮
囘惑自無所成唯應送家還都以安慰之若意外相逼
當勒馬步二萬直出横江以斷其後則天下之事一舉
可定若欲北向彼必遣人相伐以河北一州相處河南
公寧可復得邪如此則南歸之望絶矣叔業沈疑未决