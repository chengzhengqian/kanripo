素有清望為鄉人所逼今悔惡歸善宜命使撫納以息
江湘之民睿乃使前南海太守王運受弢降赦其反逆
之罪以弢為巴東監軍弢既受命諸將猶攻之不已弢
不勝憤怒遂殺運復反遣其將杜𢎞張彦殺臨川内史
謝摛遂䧟豫章三月周訪擊彦斬之𢎞犇臨賀　　秋
八月陶侃與杜弢相攻弢使王貢出挑戰侃遥謂之曰
杜弢為益州小吏盗用庫錢父死不犇喪卿本佳人何
為隨之天下寧有白頭賊邪貢初橫脚馬上聞侃言歛