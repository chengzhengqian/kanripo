帝即位議郎敦煌段灼上䟽曰鄧艾心懐至忠而荷反
逆之名平定巴蜀而受三族之誅艾性剛急矜功伐善
不能協同朋類故莫肯理之臣竊以為艾本屯田掌犢
人寵位已極功名已成七十老公復何所求正以劉禪
初降逺郡未附矯令承制權安社稷鍾㑹有悖逆之心
畏艾威名因其疑似構成其事艾被詔書即遣彊兵束
身就縳不敢顧望誠自知奉見先帝必無當死之理也
㑹受誅之後艾官屬將吏愚戇相聚自共追艾破壊檻