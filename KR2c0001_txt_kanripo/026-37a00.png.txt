布囊百餘萬口滿貯土欲積為魚梁大道闊三十步高
與城齊使戰士登而攻之又作八輪樓車高出於城夾
魚梁道欲俯射城内指期將攻城内危蹙㑹楊𤣥感反
書至帝大懼兵部侍郎斛斯政素與𤣥感善𤣥感之反
政與之通謀𤣥縱兄弟亡歸政潜遣之帝將窮治𤣥縱
等黨與政内不自安戊辰亡奔高麗庚午夜二更帝宻
召諸將使引軍還軍資器械攻具積如丘山營壘帳幕
案堵不動皆棄之而去衆心忷懼無復部分諸道分散