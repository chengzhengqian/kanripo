不可勝數漢家得賢於此為盛使孝武皇帝聼用其計
升平可致於是積尸暴骨快心胡越故淮南王安縁閒
而起所以計慮不成而謀議泄者以衆賢聚於本朝故
其大臣埶陵不敢和從也方今布衣乃窺國家之隙見
閒而起者蜀郡是也及山陽亡徒蘇令之羣蹈藉名都
大郡求黨與索隨和而亡逃匿之意此皆輕量大臣無
所畏忌國家之權輕故匹夫欲與上爭衡也士者國之
重器得士則重失士則輕詩云濟濟多士文王以寧廟