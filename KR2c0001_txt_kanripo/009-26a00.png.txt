也操曰善　冬十月操屠彭城廣陵太守陳登率郡兵
為操先驅進至下邳布自將屢與操戰皆大敗還保城
不敢出操遺布書為陳禍福布懼欲降陳宫曰曹操逺
來勢不能乆將軍若以歩騎出屯於外宫將餘衆閉守
於内若向將軍宫引兵而攻其背若但攻城則將軍救
於外不過旬月操軍食盡擊之可破也布然之欲使宫
與髙順守城自將騎斷操糧道布妻謂布曰宫順素不
和將軍一出宫順必不同心共城守也如有蹉跌將軍