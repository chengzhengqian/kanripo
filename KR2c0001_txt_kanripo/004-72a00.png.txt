其降光祿大夫谷永議郎杜欽以為漢興匈奴數為邉
害故設金爵之賞以待降者今單于屈體稱臣列為外
藩遣使朝賀無有二心漢家接之宜異於往時今既享
單于聘貢之質而更受其逋逃之臣是貪一夫之得而
失一國之心擁有罪之臣而絶慕義之君也假令單于
初立欲委身中國未知利害私使伊邪莫演詐降以卜
吉凶受之虧德沮善令單于自疏不親邉吏或者設為
反間欲因而生隙受之適合其䇿使得歸曲而責直此