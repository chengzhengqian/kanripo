營見卒及土團子弟得四千人使導軍分路討賊府下
無守兵更籍土團千人以補之乃命宣歙將白琮浙西將凌茂貞帥本軍北來將韓宗政等帥土團合千人石
宗本帥騎兵為前鋒自上虞趨奉化解象山之圍號東
路軍又以義成將白宗建忠武將游君楚淮南將萬璘
帥本軍與台州唐興軍合號南路軍令之曰毋争險易
毋焚廬舍毋殺平民以増首級平民脅從者募降之得
賊金帛官無所問俘獲者皆越人也釋之癸卯南路軍