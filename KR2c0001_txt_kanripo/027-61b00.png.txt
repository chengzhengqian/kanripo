王世民帥𤣥甲救之世充大敗獲其騎將葛彦璋俘斬
六千餘人世充遁歸　王世充太子𤣥應將兵數千人
自虎牢運糧入洛陽秦王世民遣將軍李君羨邀撃大
破之𤣥應僅以身免世民使宇文士及奏請進圍東都
上謂士及曰歸語爾王今取洛陽止欲息兵克城之日
乗輿法物圖籍器械非私家所須者委汝収之其餘子
女玉帛並以分賜將士辛丑世民移軍青城宫壁壘未
立王世充帥衆二萬自方諸門出憑故馬坊垣塹臨糓