犇河東至乾元遇華州兵獲之八月韓建獻于闕下斬
于獨栁李茂貞獻復恭遺守亮書訴致仕之由云承天
門乃隋家舊業大姪但積粟訓兵勿貢獻吾於荆榛中
立夀王纔得尊位廢定䇿國老有如此負心門生天子
二年崔昭緯與李茂貞王行瑜深相結得天子過失朝
廷機事悉以告之邠寧節度副使崔鋋昭緯之族也李
谿再入相昭緯使鋋告行瑜曰曏者尚書令之命已行
矣而韋昭度沮之今又引李谿為同列相與熒惑聖聼