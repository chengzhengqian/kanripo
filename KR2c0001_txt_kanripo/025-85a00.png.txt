江脩容並有寵迭逰其上以宫人有文學者袁大捨等
為女學士僕射江總雖為宰輔不親政務日與都官尚
書孔範散騎常侍王瑳等文士十餘人侍上遊宴後庭
無復尊卑之序謂之狎客上毎飲酒使諸妃嬪及女學
士與狎客共賦詩互相贈答采其尤艶麗者被以新聲
選宫女千餘人習而歌之分部迭進其曲有玉樹後庭
花臨春樂等大抵皆羙諸妃嬪之容色君臣酣歌自夕
達旦以此為常張貴妃名麗華本兵家女為龔貴嬪侍