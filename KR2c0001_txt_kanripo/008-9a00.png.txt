誅梁冀事見梁/氏之變　八月詔賞誅梁冀之功封單超徐璜
具瑗左悺唐衡皆為縣侯超食二萬户璜等各萬餘户
世謂之五侯仍以悺衡為中常侍又封尚書令尹勲等
七人皆為亭侯帝既誅梁冀故舊恩私多受封爵追贈
皇后父鄧香為車騎將軍封安陽侯更封后母宣為昆
陽君兄子康秉皆為列侯宗族皆列校郎將賞賜以巨
萬計中常侍侯覽上縑五千匹帝賜爵關内侯又託以
與議誅冀進封高鄉侯又封小黄門劉普趙忠等八人