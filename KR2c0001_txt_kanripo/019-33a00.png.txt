至計經世之道也不聼南豫州刺史廬陵王義真警悟
愛文義而性輕易與太子左衛率謝靈運員外常侍顔
延之慧琳道人情好欵密甞云得志之日以靈運延之
為宰相慧琳為西豫州都督靈運性褊傲不遵法度自
負才能宜參權要常懐憤邑延之嗜酒放縱徐羡之等
惡義真與靈運等逰於是羡之等以為靈運延之構扇
異同非毁執政出靈運為永嘉太守延之為始安太守
義真至歴陽多所求索執政每裁量不盡與義真深怨