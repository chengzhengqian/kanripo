奉車諸王駙馬都尉漢羣司各隨髙下拜為王官或領
艾官屬以師纂領益州刺史隴西太守牽𢎞等領蜀中
諸郡艾聞黄皓姦險收閉將殺之皓賂艾左右卒以得
免姜維等聞諸葛瞻敗未知漢主所嚮乃引軍東入於
巴鍾㑹進軍至涪遣胡烈等追維維至郪得漢主敕命
乃令兵悉放仗送節傳於胡烈自從東道與廖化張翼
董厥等同詣㑹降將士咸怒拔刀斫石於是諸郡縣圍
守皆被漢主敕罷兵降鍾㑹厚待姜維等皆權還其印