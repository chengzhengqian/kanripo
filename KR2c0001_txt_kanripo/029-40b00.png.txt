用得人則陛下可以端拱無為今朝廷惟重内官而輕
州縣之選刺史多用武人或京官不稱職始補外任邉
逺之處用人更輕所以百姓未安殆由於此疏奏上稱
善乆之謂侍臣曰刺史朕當自選縣令冝詔京官五品
已上各舉一人　冬十月上獵於洛陽苑有羣豕突出
林中上引弓四發殪四豕有豕突前及馬鐙民部尚書
唐儉投馬摶之上拔劍斬豕顧笑曰天䇿長史不見上
將擊賊邪何懼之甚對曰漢髙祖以馬上得之不以馬上