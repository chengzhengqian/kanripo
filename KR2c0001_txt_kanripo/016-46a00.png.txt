然吾猛士如虎豹利兵如霜雪困於烏合之虜豈非天
乎恐徒使諸卿坐自夷滅吾不忍也其人固請不已乃
遣七百騎赴之沖營縱火者反為風火所燒其得免者
什一二堅祭而哭之衛将軍楊定與沖戰於城西為沖
所擒定秦之驍将也堅大懼以䜟書云帝出五将久長
得乃留太子宏守長安謂之曰天其或者欲導予出外
汝善守城勿與賊爭利吾當出隴收兵運糧以給汝遂
帥騎數百與張夫人及中山公詵二女寶錦出奔五将