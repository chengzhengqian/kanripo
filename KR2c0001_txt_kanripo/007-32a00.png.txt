今年租更寛赦罪𨽻掃除更始則善吏知奉公之祐惡
者覺營私之禍胡馬可不窺長城塞下無候望之患矣
帝乃更選幽并刺史自營郡太守都尉以下多所革易
下詔為陳將軍除并涼一年租賦以賜吏民龜到職州
郡重足震栗省息經用嵗以億計詔拜安定屬國都尉
張奐為北中郎將以討匈奴烏桓等匈奴烏桓燒度遼
將軍門引屯赤阬煙火相望兵衆大恐各欲亡去奐安
坐帷中與弟子講誦自若軍士稍安乃潜誘烏桓隂與