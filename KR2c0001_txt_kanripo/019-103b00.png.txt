育祈請欲令過不上聞道育曰我已為上天陳請必不
泄露劭等敬事之號曰天師其後遂與道育鸚鵡及東
陽王奴陳天與黄門陳慶國共為巫蠱琢玉為上形象
埋於含章殿前劭補天與為隊主東陽王卒鸚鵡應出
嫁劭濬慮語泄濬府佐呉興沈懐逺素為濬所厚以鸚
鵡嫁之為妾上聞天與領隊以讓劭曰汝所用隊主副
並是奴邪劭懼以書告濬濬視書曰彼人若所為不已
正可促其餘命或是大慶之漸耳劭濬相與徃来書疏