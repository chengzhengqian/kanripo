元貞為太僕卿以朔方右廂兵馬使九原太守郭子儀
為朔方節度使右羽林大將軍王承業為太原尹置河
南節度使領陳留等十三郡以衛尉卿猗氏張介然為
之以程千里為潞州長史諸郡當賊衝者始置防禦使
丁丑以榮王琬為元帥右金吾大將軍高仙芝副之統
諸軍東征出内府錢帛於京師募兵十一萬號曰天武
軍旬日而集皆市井子弟也　十二月丙戌高仙芝將
飛騎彍騎及新募兵邊兵在京師者合五萬人發長安