皆歸附十一月漢中王備所置宜都太守樊友委郡走
諸城長吏及蠻夷君長皆降於遜遜請金銀銅印以假
授初附擊蜀將詹晏等及秭歸大姓擁兵者皆破降之
前後斬獲招納凡數萬計權以遜為右䕶軍鎮西將軍
進封婁侯屯夷陵守峽口闗羽自知孤窮乃西保麥城
孫權使誘之羽偽降立幡旗為象人於城上因遁走兵
皆解散纔十餘騎權先使朱然潘璋斷其徑路十二月
璋司馬馬忠獲羽及其子平於章鄉斬之遂定荆州初