之恇怯使小將陳祐作大嚢貯茅懸於帆檣云可以焚
艦用火宜須晴以緩戰期晦然之停車十五日乃使中
兵參軍孔延秀攻將軍蕭欣於彭城洲破之又攻洲口
柵䧟之諸將咸欲退還夏口到彦之不可乃保隠圻晦
又上表自訟且自矜其㨗曰陛下若梟四凶於廟庭懸
三監於絳闕臣便勒衆旋旗還保所任初晦與徐羡之
傅亮為自全之計以為晦據上流而檀道濟鎮廣陵各
有彊兵足以制朝廷羡之亮居中秉權可得持久及聞