丞相罷左右丞相之官　冬十月周丞相堅殺陳惑王
純及其子　周梁睿將歩騎二十萬討王謙謙分命諸將
據險拒守睿奮擊屢破之蜀人大駭謙遣其將逹奚惎
髙阿那肱乙弗䖍等帥衆十萬攻利州堰江水以灌之
城中戰士不過二千總管昌黎豆盧勣晝夜拒守凡四
旬時出竒兵擊惎等破之㑹梁睿至惎等遁去睿自劒
閣入進逼成都謙令逹奚惎乙弗䖍城守親帥精兵五
萬背城結陳睿擊之謙戰敗將入城惎䖍以城降謙將