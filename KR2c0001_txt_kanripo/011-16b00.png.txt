國命往復道途延引日月春秋之義大夫出疆有可以
安社稷利國家専之可也今吴未賔勢與蜀連不可拘
常以失事機兵法進不求名退不避罪艾雖無古人之
節終不自嫌以損國家計也鍾㑹内有異志姜維知之
欲構成擾亂乃說㑹曰聞君自淮南已來算無遺䇿晉
道克昌皆君之力今復定蜀威徳振世民髙其功主畏
其謀欲以此安歸乎何不法陶朱公泛舟絶迹全功保
身邪㑹曰君言逺矣我不能行且為今之道或未盡於