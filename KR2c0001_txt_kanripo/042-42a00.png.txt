　辛夘契丹以晉主為負義侯置於黄龍府黄龍府即
慕容氏和龍城也契丹主使謂李太后曰聞重貴不用
母命以至于此可求自便勿與俱行太后曰重貴事妾
甚謹所以失者違先君之志失兩國之歡耳今幸䝉大
恩全生保家母不隨子欲何所歸癸巳契丹遷晉主及
其家人於封禪寺遣大同節度使兼侍中河内崔廷勲
以兵守之契丹主數遣使存問晉主毎聞使至舉家憂
恐時雨雪連旬外無供億上下凍餒太后使人謂寺僧