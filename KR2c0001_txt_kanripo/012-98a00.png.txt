詣荀藩諮謀軍事藩邀李矩伺會矩夜赴之矩官屬皆
曰浚不可信不宜夜徃矩曰忠臣同心何所疑乎遂徃
相與結歡而去浚族子該聚衆據一泉塢藩以為武威
將軍豫章王端太子詮之弟也東奔倉垣茍晞帥羣官
奉以為皇太子置行臺端承制以晞領太子太傅都督
中外諸軍録尚書事自倉垣徙屯䝉城撫軍將軍秦王
業呉孝王之子荀藩之甥也年十二南奔密藩等奉之
南趣許昌前豫州刺史天水閻鼎聚西州流民數千人