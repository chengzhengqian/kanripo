榮為天下兵馬大元帥　九月秦王從榮請嚴衛捧聖
步騎兩指揮為牙兵毎入朝從數百騎張弓挾矢馳騁
衢路令文士試草檄淮南書陳已將廓清海内之意從
榮不快於執政私謂所親曰吾一旦南面必族之范延
光趙延夀懼屢求外補以避之上以為見已病而求去
甚怒曰欲去自去奚用表為齊國公主復為延夀言於
禁中云延夀實有疾不堪機務丙申二人復言於上曰
臣等非敢憚勞願與勲舊迭為之亦不敢俱去願聽一