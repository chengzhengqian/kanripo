月乙未帝召孝嗣文季昭畧入華林省文季登車顧曰
此行恐往而不反帝使外監茹法珍賜以藥酒昭畧怒
罵孝嗣曰廢昏立明古今令典宰相無才致有今日以
甌擲其面曰使作破面鬼孝嗣飲藥酒至斗餘乃卒孝
嗣子演尚武康公主况尚山隂公主皆坐誅昭畧弟昭
光聞収至家人勸之逃昭光不忍舍其母入執母手悲
泣収者殺之昭光兄子曇亮逃已得免聞昭光死歎曰
家門屠滅何以生為絶吭而死　初太尉陳顯達自以