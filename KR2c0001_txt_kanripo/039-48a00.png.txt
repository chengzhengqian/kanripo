訊吳勗謀反以銅釘釘其腦金椎擊之閩主以告文傑
文傑曰未可信也宜遣使問之果以頭痛對即收下獄
遣文傑及獄吏雜治之勗自誣服并其妻子誅之由是
國人益怒吳光請兵於吳吳信州刺史蔣延徽不俟朝
命引兵㑹光攻建州閩主遣使求救於吳越　　十一
月閩主尊魯夫人黄氏為皇太后　　十二月閩主改
福州為長樂府親從都指揮使王仁達有擒王延稟之
功性質直言事無所避閩主惡之嘗私謂左右曰仁達