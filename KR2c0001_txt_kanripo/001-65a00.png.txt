秦人憐之鄉邑皆祭祀焉魏公子無忌大破秦師於邯
鄲下王齕解邯鄲圍走鄭安平為趙所困将二萬人降
趙應侯由是得罪
五十九年秦将軍摎伐韓取陽城負黍斬首四萬伐趙
取二十餘縣斬首虜九萬赧王恐倍秦與諸侯約從将
天下銳師出伊闕攻秦令無得通陽城秦王使将軍摎
攻西周赧王入秦頓首受罪盡獻其邑三十六口三萬
秦受其獻歸赧王於周是嵗赧王崩