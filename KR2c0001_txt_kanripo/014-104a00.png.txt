取灰滅煒正色曰石氏貪暴親帥大兵攻燕國都雖不
克而返然志在必取故運資糧聚器械於東北者非以
相資乃欲相滅也魏主誅翦石氏雖不為燕臣子之心
聞仇讐之滅義當如何而更為彼責我不亦異乎吾聞
死者骨肉下于土精魂升于天蒙君之惠速益薪縦火使
僕得上訴於帝足矣左右請殺之雋曰彼不憚殺身以
徇其主忠臣也且冉閔有罪使臣何預焉使出就館夜
使其鄉人趙瞻往勞之且曰君何不以實言王怒欲處君