將軍號東督護以相鎮統又以兄輔為票騎將軍弟驤
為驍騎將軍進兵攻冉於廣漢尚遣李苾費逺帥衆救
冉畏特不敢進冉出戰屢敗潰圍犇徳陽特入據廣漢
以李超為太守進兵攻尚於成都尚以書諭閻式式復
書曰辛冉傾巧曾元小豎李叔平非將帥之材式前為
節下及杜景文論留徙之宜人懷桑梓孰不願之但往
日初至隨穀庸賃一室五分復值秋潦乞須冬熟而終
不見聽繩之太過窮鹿抵虎流民不肯延頸受刃以致