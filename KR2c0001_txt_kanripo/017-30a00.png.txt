卞範之勸大将軍𤣥早受禪隂撰九錫文及册命以桓
譙為侍中開府錄尚書事王謐為中書監領司徒桓𦙍
為中書令加桓修撫軍大將軍𦙍沖之孫也丙子冊命
𤣥為相國總百揆封十郡為楚王加九錫楚國置丞相
以下官桓謙私問彭城内史劉裕曰楚王勲徳隆重朝
廷之情咸謂宜有揖讓卿以為何如裕曰楚王宣武之
子勲徳盖世晉室微弱民望久移乗運禪代有何不可
謙喜曰卿謂之可即可耳新野人仄殷仲堪之黨也