診視諸醫希㫖皆言無疾河南尹向雄諌曰陛下子弟
雖多然有徳望者少齊王卧居京邑所益實深不可不
思也帝不納雄憤恚而卒攸疾轉篤帝猶催上道攸自
强入辭素持容儀疾雖困尚自整厲舉止如常帝益疑
其無疾辭出數日歐血而薨帝往臨喪攸子冏號踴訴
父病為醫所誣詔即誅醫以冏為嗣初帝愛攸甚篤為
荀勗馮紞等所構欲為身後之慮故出之及薨帝哀慟
不已馬紞侍側曰齊王名過其實天下歸之今自薨殞