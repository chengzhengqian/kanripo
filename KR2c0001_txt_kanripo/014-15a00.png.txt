𨗳無罪言甚切至𨗳不之知甚恨之帝命還𨗳朝服召
見之𨗳稽首曰逆臣賊子何代無之不意今者近出臣
族帝跣而執其手曰茂𢎞方寄卿以百里之命是何言
邪三月以𨗳為前鋒大都督加戴淵驃騎將軍詔曰𨗳
以大義滅親可以吾為安東時節假之以周顗為尚書
左僕射王邃為右僕射帝遣王廙往諭王敦敦不従而
留之廙更為敦用征虜將軍周札素矜險好利帝以為
右將軍都督石頭諸軍事敦將至帝使劉隗軍金城札