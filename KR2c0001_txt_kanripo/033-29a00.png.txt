深相結　壬戌加李希烈同平章事　初李希烈請討
梁崇義上對朝士亟稱其忠黜陟使李承自淮西還言
扵上曰希烈必立微功但恐有功之後偃蹇不臣更煩
朝廷用兵耳上不以為然希烈既得襄陽遂據之為己
有上乃思承言時承為河中尹甲子以承為山南東道
節度使上欲以禁兵送上承請單騎赴鎮至襄陽希烈
寘之外館迫脅萬方承誓死不屈希烈乃大掠闔境所
有而去承治之朞年軍府稍完希烈留牙将扵襄州守