劉猛等共薦王暢李膺可參三公之選曹節等彌疾其
言遂下詔切責之奐等皆自囚廷尉數日乃得出並以
三月俸贖罪郎中東郡謝弼上封事曰臣聞惟虺惟蛇
女子之祥伏惟皇太后定䇿宫闥援立聖明書云父子
兄弟罪不相及竇氏之誅豈宜咎延太后幽隔空宫愁
感天心如有霧露之疾陛下當何面目以見天下孝和
皇帝不絶竇氏之恩前世以為美談禮為人後者為之
子今以桓帝為父豈得不以太后為母哉願陛下仰慕