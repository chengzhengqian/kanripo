子避災非臣下無禮讒人誤公至此全忠報曰韓全誨
劫遷天子今来問罪迎扈還宫岐王苟不預謀何煩陳
諭上屢詔全忠還鎮全忠乃拜表奉辭辛未移兵北趣
邠州甲戌制守司空兼門下侍郎同平章事崔𦙍責授
工部尚書户部侍郎同平章事裴樞罷守本官乙亥朱
全忠攻邠州丁丑靜難節度使李繼徽請降復姓名楊
崇本全忠質其妻於河中令崇本鎮邠州全忠之西入
闗也韓全誨李茂貞以詔命徵兵河東茂貞仍以書求