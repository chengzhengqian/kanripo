其郛克之房伯玉嬰内城拒守魏主遣中書舍人孫延
景謂伯玉曰我今蕩壹六合非如曏時冬來春去不有
所克終不還北卿此城當我六龍之首無容不先攻取
逺期一年近止一月封侯梟首事在俯仰宜善圖之且
卿有三罪今令卿知卿先事武帝䝉殊常之寵不能建
忠致命而盡節於其讐罪一也頃年薛眞度來卿傷我
偏師罪二也今鸞輅親臨不面縛麾下罪三也伯玉遣
軍副樂稚柔對曰承欲攻圍期於必克卑微常人得抗