討疾陸眷猗盧遣右賢王六修將兵㑹之為疾陸眷所
敗五月石勒使孔萇擊定陵殺田徽薄盛帥所部降勒
山東郡縣相繼為勒所取漢主聰以勒為侍中征東大
將軍烏桓亦叛王浚潜附於勒　　冬十一月王浚以
其父字處道自謂應當塗髙之䜟謀稱尊號前渤海太
守劉亮北海太守王摶司空椽髙柔切諌浚皆殺之燕
國霍原志節清髙屢辭徴辟浚以尊號事問之原不荅
浚誣原與羣盗通殺而梟其首於是士民駭怨而浚矜