恐周師猝至於城南穿塹自喬山屬於汾水齊主大出
兵陳於塹北周主命齊王憲馳往觀之憲復命曰易與
耳請破之而後食周主悅曰如汝言吾無憂矣周主乘
常御馬從數人巡陳所至輒呼主帥姓名慰勉之將士
喜於見知咸思自奮將戰有司請換馬周主曰朕獨乘
良馬欲何之周主欲薄齊師礙塹而止自旦至中相持
不決齊主謂髙阿那肱曰戰是邪不戰是邪阿那肱曰
吾兵雖多堪戰者不過十萬病傷及繞城樵㸑者復三