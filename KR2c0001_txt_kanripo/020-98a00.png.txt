國者凡百二十人二臺官僚依任攝職名號不同員限
盈長者别更詳議以禇淵為司徒賔客賀者滿座禇炤
歎曰彦囘少立名行何意披猖至此門户不幸乃復有
今日之拜使彦囘作中書郎而死不當為一名士邪名
徳不昌乃復有期頥之夀淵固辭不拜奉朝請河東裴
顗上表數帝過惡掛冠徑去帝怒殺之太子賾請殺謝
朏帝曰殺之遂成其名正應容之度外耳乆之因事廢
于家帝問為政於前撫軍行㕘軍沛國劉瓛對曰政在