度徧至所部州縣宣布朝命奏乞除節度副使於朝廷
詔以户部郎中河東胡証為之興又奏所部缺官九十
員請有司注擬行朝廷灋令輸賦税田承嗣以來室屋
僣侈者皆避不居鄆蔡恒遣逰客間説百方興終不聽
李師道使人謂宣武節度使韓𢎞曰我世與田氏約相
保援今興非其族又首變兩河事亦公之所惡也我將
與成德合軍討之𢎞曰我不知利害知奉詔行事耳若
兵北度河我則以兵東取曹州師道懼不敢動田興既