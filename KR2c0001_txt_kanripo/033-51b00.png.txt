州節度使将鳳翔邠寧涇原奉天好畤行營兵萬餘人
討希烈又詔諸道共討之曜行至郟城遇希烈前鋒将
陳利貞擊破之希烈勢小沮曜翰之子也希烈使其将
封有麟據鄧州南路遂絶貢獻商旅皆不通壬寅詔治
上津山路置郵驛　二月丙寅以河陽三城懐衛州為
河陽軍　丁夘哥舒曜克汝州擒周晃　三月戊寅江
西節度使曹王臯敗李希烈将韓霜露扵黄梅斬之辛
夘拔黄州時希烈兵柵蔡山險不可攻臯聲言西取蘄