之或可以逆得而守之不可以不順故也瑀謝不及
上問公卿以享國乆長之䇿蕭瑀言三代封建而乆長
秦孤立而速亡上以為然於是始有封建之議
秋九月辛酉中書令宇文士及罷為殿中監御史大夫
杜淹叅豫朝政它官叅豫政事自此始淹薦刑部員外
郎邸懐道上問其行能對曰煬帝將幸江都召百官問
行留之計懐道為吏部主事獨言不可臣親見之上曰
卿稱懐道為是何為自不正諌對曰臣爾日不居重任