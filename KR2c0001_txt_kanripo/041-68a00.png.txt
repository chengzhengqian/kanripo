衛州刺史王𢎞贄宿將習事請與圖之乃往見𢎞贄問
之𢎞贄曰前代天子播遷多矣然皆有將相侍衛府庫
法物使羣下有所瞻仰今皆無之獨以五十騎自隨雖
有忠義之心將若之何敬瑭還見帝於衛州驛以𢎞贄
之言告弓箭庫使沙守榮犇洪進前責敬瑭曰公明宗
愛壻冨貴相與共之憂患亦冝相恤今天子播越委計
於公冀圖興復乃以此四者為辭是直欲附賊賣天子
耳守榮抽佩刀欲刺之敬瑭親將陳暉救之守榮與暉