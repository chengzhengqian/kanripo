子言𤣥明驚曰事止此邪韶懼而走㑹康藝全與右軍
兵馬使尚國忠引兵至合擊之殺韶𤣥明及其黨死者
狼籍逮夜始定餘黨猶散匿禁苑中明日悉擒獲之時
宫門皆閉上宿於左軍中外不知上所在人情恇駭丁
酉上還宫宰相帥百官詣延英門賀來者不過數十人
盗所厯諸門監門宦者三十五人法當死己亥詔並杖
之仍不改職任壬寅厚賞兩軍立功將士　冬十月
戊戌翰林學士韋處厚諌上宴遊曰先帝以酒色致疾