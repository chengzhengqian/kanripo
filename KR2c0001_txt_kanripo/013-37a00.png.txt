費逺李苾及軍諮祭酒張㣲夜斬關走文武盡散廞獨
與妻子乘小船走至廣都為從者所殺特入成都縱兵
大掠遣使詣洛陽陳廞罪狀初梁州刺史羅尚聞趙廞
反表廞素非雄才蜀人不附敗亡可計日而待詔拜尚
平西將軍益州刺史督牙門將王敦蜀郡太守徐儉廣
漢太守辛冉等七千餘人入蜀特等聞尚來甚懼使其
弟驤於道奉迎幷獻珍玩尚恱以驤為騎督特流復以
牛酒勞尚於緜竹王敦辛冉說尚曰特等專為盜賊宜