破之於陳擒葛榮餘衆悉降以賊徒既衆若即分割恐
其疑懼或更結聚乃下令各從所樂親屬相隨任所居
止於是羣情大喜衆即四散數十萬衆一朝散盡待出
百里之外乃始分道押領隨便安置咸得其宜擢其渠
帥量才授任新附者咸安時人服其處分機速以檻車
送郭榮赴洛冀定滄瀛殷五州皆平時上黨王天穆軍
於朝歌之南穆紹楊椿猶未發而葛榮已滅乃皆罷兵
　乙亥魏大赦改元永安　辛巳以爾朱榮為大丞相