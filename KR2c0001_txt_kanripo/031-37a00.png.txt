安氏名祿山又有史窣干者與祿山同里閈先後一日
生及長相親愛皆為互市牙郎以驍勇聞張守珪以祿
山為捉生將祿山每與數騎出輙擒契丹數十人而返
狡黠善揣人情守珪愛之養以為子窣干嘗負官債亡
入奚中為奚遊奕所得欲殺之窣干紿曰我唐之和親
使也汝殺我禍且及汝國遊奕信之送詣牙帳窣干見
奚王長揖不拜奚王雖怒而畏唐不敢殺以客禮館之
使百餘人隨窣干入朝窣干謂奚王曰王所遣人雖多