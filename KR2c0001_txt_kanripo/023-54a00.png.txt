伐從後呼曰天子勿走馬大將軍嗔澄嘗侍飲酒舉大
觴屬帝曰臣澄勸陛下酒帝不勝忿曰自古無不亡之
國朕亦何用此生為澄怒曰朕朕狗脚朕使崔季舒毆
帝三拳奮衣而出明日澄使季舒入勞帝帝亦謝焉賜
季舒絹百匹帝不堪憂辱詠謝靈運詩曰韓亡子房奮
秦帝魯連恥本自江海人忠義動君子常侍侍講潁川
荀濟知帝意乃與祠部郎中元瑾長秋卿劉思逸華山
王大器淮南王宣洪濟北王徽等謀誅澄大器鷙之子