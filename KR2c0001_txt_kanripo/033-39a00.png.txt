州復與田悅等合朝廷以納勢未衰三月乙未始以徐
州刺史李洧兼徐海沂都團練觀察使海沂己為納所
據洧竟無所得李納之初反也其所署徳州刺史李西
華備守甚嚴都虞候李士真宻毁西華扵納納召西華
還府以士真代之士真又以詐召棣州刺史李長卿長
卿過徳州士真刼之與同歸國夏四月戊午以士真長
卿為二州刺史士真求援扵朱滔滔已有異志遣大将
李濟時将三千人聲言助士真守徳州且召士真詣深