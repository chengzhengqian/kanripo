西皆驚以為天子明見萬里之外　十二月隗囂矜已
飾智毎自比西伯與諸將議欲稱王鄭興曰昔文王三
分天下有二尚服事殷武王八百諸侯不謀同㑹猶還
兵待時髙祖征伐累年猶以沛公行師今令德雖明世
無宗周之祚威畧雖振未有髙祖之功而欲舉未可之
事昭速禍患無乃不可乎囂乃止後又廣置職位以自
尊髙鄭興曰夫中郎將太中大夫使持節官皆王者之
器非人臣所當制也無益於實有損於名非尊上之意