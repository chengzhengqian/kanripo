城山處士范長生平西叅軍浩陵徐轝說羅尚求為汶
山太守邀結長生與共討流尚不許轝怒出降於流流
以轝為安西將軍轝説長生使資給流軍糧長生從之
流軍由是復振九月李流疾篤謂諸將曰驍騎仁明固
足以濟大事然前軍英武殆天所相可共受事於前軍
流卒衆推李雄為大都督大將軍益州牧治郫城雄使
武都朴泰紿羅尚使襲郫城云已為内應尚使隗伯將
兵攻郫泰約舉火為應李驤伏兵於道泰出長梯於外