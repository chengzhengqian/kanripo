舊臣無敢進謁者獨磁州刺史李糓迎謁於路相對泣
下糓曰臣無狀負陛下因傾貲以獻晉主至中度橋見
杜重威寨歎曰天乎我家何負為此賊所破慟哭而去
　契丹主以前燕京留守劉晞為西京留守永康王鄂
約之弟留珪為義成節度使族人隆鄂特為鎮寧節度使
鄂約姊婿潘實訥為横海節度使趙延夀之子匡賛為
䕶國節度使漢將張彦超為雄武節度使史佺為彰義
節度使客省副使劉晏僧為忠武節度使前䕶國節度