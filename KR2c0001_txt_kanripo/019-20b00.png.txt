道規為臨川王以道憐子義慶襲其爵其餘功臣徐羡
之等増位進爵各有差追封穆之為南康郡公王鎮惡
為龍陽縣侯上每嘆念穆之曰穆之不死當助我治天
下可謂人之云亡邦國殄瘁又曰穆之死人輕易我立
皇子桂陽公義真為廬陵王彭城公義隆為宜都王義
康為彭城王己卯改泰始厯為永初厯　秋八月辛未
追謚妃臧氏為敬皇后　立王太子義符為皇太子
二年　初帝以毒酒一授前琅邪郎中令張偉使酖