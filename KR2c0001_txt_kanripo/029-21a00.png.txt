門侍郎駮正之上始申眀舊制由是鮮有敗事
冬十二月乙酉上問給事中孔穎逹曰論語以能問於
不能以多問於寡有若無實若虚何謂也穎逹具釋其
義以對且曰非獨匹夫如是帝王亦然帝王内藴神眀
外當𤣥黙故易稱以䝉養正以眀夷莅衆若位居尊極
炫燿聦眀以才陵人餙非拒諌則下情不通取亡之道
也上深善其言　房𤣥齡王珪掌内外官考治書侍御
史萬年權萬紀奏其不平上命侯君集推之魏徴諌曰