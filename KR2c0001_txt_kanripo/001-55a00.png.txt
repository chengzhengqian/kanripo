隂使武安君為上将軍而王齕為禆将令軍中有敢泄
武安君将者斬趙括至軍悉更約束易置軍吏出兵擊
秦師武安君佯敗而走張二竒兵以劫之趙括乗勝追
造秦壁壁堅拒不得入竒兵二萬五千人絶趙軍之後
又五千騎絶趙壁間趙軍分而為二糧道絶武安君出
輕兵擊之趙戰不利因築壁堅守以待救至秦王聞趙
食道絶自如河内發民年十五以上悉詣長平遮絶趙
救兵及糧食齊人楚人救趙趙人乏食請粟于齊齊王