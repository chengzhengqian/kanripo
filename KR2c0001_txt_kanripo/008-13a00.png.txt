六年十二月以衛尉周景為司空景榮之孫也時宦官
方熾景與太尉楊秉上言内外吏職多非其人舊典中
臣子弟不得居位秉埶而今枝葉賓客布列職署或年
少庸人典據守宰上下忿患四方愁毒可遵用舊章退
貪殘塞灾謗請下司𨽻校尉中二千石城門五營校尉
北軍中候各實覈所部應當斥罷自以狀言三府兼察
有遺漏續上帝從之於是秉條奏牧守青州刺史羊亮
等五十餘人或死或免天下莫不肅然　尚書朱穆疾