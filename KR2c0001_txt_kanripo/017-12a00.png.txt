楷怒遣其子鴻說王恭曰尚之兄弟復秉機權過於國
寶欲假朝威削弱方鎮懲艾前事為祸不測今及其謀
議未成宜早圖之恭以為然以告殷仲堪桓𤣥仲堪𤣥
許之推恭為盟主刻期同趣京師時内外疑阻津邏嚴
急仲堪以斜絹為書内箭簳中合鏑漆之因庾楷以送
恭恭發書絹文角戾不復能辨仲堪手書疑楷詐為之
且謂仲堪去年已違期不赴今必不動乃先期舉兵司
馬劉牢之諫曰将軍國之元舅㑹稽王天子叔父也㑹