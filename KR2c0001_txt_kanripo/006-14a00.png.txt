使吏曰營相去百里其埶豈可得相及比若還北軍必
敗矣彭寵果遣輕兵撃隆軍大破之浮逺遂不能救
三年三月涿郡太守張豐反自稱無上大將軍與彭寵
連兵朱浮以帝不自征彭寵上䟽求救詔報曰往年赤
眉䟦扈長安吾䇿其無榖必東果来歸附今度此反虜
勢無久全其中必有内相斬者今軍資未充故須後麥
耳浮城中糧盡人相食㑹耿況遣騎來救浮乃得脱身
走薊城遂降於彭寵寵自稱燕王攻㧞右北平上谷數