朕方有事東方未暇西略如卿所言不為晚也初𦋺賔
沙門曇無䜟自云能使鬼治病且有祕術涼王蒙遜甚
重之謂之聖人諸女及子婦皆徃受術魏主聞之使李
順徃徴之䝉遜留不遣仍殺之魏主由是怒涼䝉遜荒
淫猜虐羣下苦之
十年夏四月涼王蒙遜病甚國人共議以世子菩提幼
弱立菩提之兄敦煌太守牧犍為世子加中外都督大將
軍錄尚書事䝉遜卒諡曰武宣王廟號太祖牧犍即河