右庶子髙季輔同掌機務輔太子長孫無忌岑文本與
吏部尚書楊師道從行壬辰車駕發定州親佩弓矢手
結雨衣於鞍後命長孫無忌攝侍中楊師道攝中書令
李世勣軍發柳城多張形勢若出懐逺鎮者而濳師北
趣甬道出髙麗不意夏四月戊戌朔世勣自通定濟遼
水至𤣥莬髙麗大駭城邑皆閉門自守壬寅遼東道副
大緫管江夏王道宗将兵數千至新城折衝都尉曹三
良引十餘騎直壓城門城中驚擾無敢出者營州都督