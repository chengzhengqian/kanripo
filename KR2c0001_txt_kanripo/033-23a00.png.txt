惟岳之庶兄也謙厚好書得衆心其母妹為李正己子
婦是日惟岳送惟誠扵正己正己使復姓張遂仕淄青
惟岳遣王它奴詣從政家察其起居從政飲藥而卒且死
曰吾不憚死哀張氏今族滅矣劉文喜之死也李正己
田悦等皆不自安劉晏死正己等益懼相謂曰我軰罪
惡豈得與劉晏比乎㑹汴州城隘廣之東方人訛言
上欲東封故城汴州正己懼發兵萬人屯曹州田悅亦
完聚為備與梁崇義李惟岳遥相應助河南士民騷然