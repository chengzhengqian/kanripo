見大軍秦人獲之送於陽平公融融馳使白秦王堅曰
賊少易擒但恐逃去宜速赴之堅乃留大軍於項城引
輕騎八千兼道就融於夀陽遣尚書朱序來說謝石等
以强弱異勢不如速降序私謂石等曰若秦百萬之衆
盡至誠難與為敵今乗諸軍未集宜速撃之若敗其前
鋒則彼已奪氣可遂破也石聞堅在夀陽甚懼欲不戰
以老秦師謝琰勸石從序言十一月謝𤣥遣廣陵相劉
牢之帥精兵五千趣洛澗未至十里梁成阻澗為陳以