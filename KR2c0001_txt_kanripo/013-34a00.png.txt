武善騎射性任俠州黨多附之及齊萬年反關中荐饑
略陽天水等六郡民流移就糓入漢川者數萬家道路
有疾病窮乏者特兄弟常營護振救之由是得衆心流
民至漢中上書求寄食巴蜀朝議不許遣侍御史李苾
持節慰勞且監察之不令入劔閣苾至漢中受流民賂
表言流民十萬餘口非漢中一郡所能賑贍蜀有倉儲
又復豐稔宜令就食朝廷從之由是散在梁益不可禁
止李特至劔閣太息曰劉禪有如此地面縳於人豈非