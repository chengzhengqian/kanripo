禮等帥北鎮流民反於定州之左城改元魯興　夏四
月杜洛周南出鈔掠薊城魏常景遣統軍梁仲禮撃破
之　丁未都督李琚與洛周戰於薊城之北敗沒常景
帥衆拒之洛周引還上谷　六月杜洛周遣都督王曹
紇真等將兵掠薊南　秋七月丙午行臺常景遣都督
于榮等撃之於栗園大破之斬曹紇真及將卒三千餘級洛周帥衆南趣范陽景與榮等又破之　八月癸巳
賊帥元洪業斬鮮于修禮請降于魏賊黨葛榮復殺洪