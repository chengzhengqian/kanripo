八杜讓能劉崇望亦以為不可濬欲倚外勢以擠楊復
恭乃曰先帝再幸山南沙陀所為也臣常慮其與河朔
相表裏致朝廷不能制今兩河藩鎮共請討之此千載
一時但乞陛下付臣兵柄旬月可平失今不取後悔無
及孔緯曰濬言是也復恭曰先朝播遷雖藩鎮跋扈亦
由居中之臣措置未得其宜今宗廟甫安不宜更造兵
端上曰克用有興復大功今乗其危攻之天下其謂我
何緯曰陛下所言一時之體也張濬所言萬世之利也