典機要裕抽之子也裴嶷清方有幹略為昌黎太守兄
武為𤣥菟太守武卒嶷與武子開以其䘮歸過廆廆敬
禮之及去厚加資送行及遼西道不通嶷欲還就廆開
曰鄉里在南奈何北行且等為流寓段氏彊慕容氏弱
何必去此而就彼也嶷曰中國䘮亂今往就之是相帥
而入虎口也且道逺何由可達若俟其清通又非嵗月
可冀今欲求託足之地豈可不慎擇其人汝觀諸段豈
有逺略且能待國士乎慕容公修仁行義有霸王之志