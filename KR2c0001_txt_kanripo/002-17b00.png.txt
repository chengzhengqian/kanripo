破楚彭城布又稱病不佐楚楚王由此怨布數使使者
誚讓召布布愈恐不敢往項王方北憂齊趙西患漢所
與者獨九江王又多布材欲親用之以故未之擊漢王
自下邑徙軍碭遂至虞謂左右曰如彼等者無足與計
天下事謁者隨何進曰不審陛下所謂漢王曰孰為我
使九江令之發兵倍楚留項王數月我之取天下可以
百全隨何曰臣請使之漢王使與二十人俱　五月漢
王至滎陽諸敗軍皆㑹蕭何亦發關中老弱未傅者悉詣