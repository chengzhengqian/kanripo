侯還第心不自安竟陵王子良故防閤桑偃為梅蟲兒
軍副與前巴西太守蕭寅謀立昭胄昭胄許事克用寅
為尚書左僕射䕶軍時軍主胡松將兵屯新亭寅遣人
說之曰須昏人出寅等將兵奉昭胄入臺閉城號令昏
人必還就將軍但閉壘不應則三公不足得也松許諾
㑹東昏新作芳樂苑經月不出逰偃等議募健兒百餘
人從萬春門入突取之昭胄以為不可偃同黨王山沙
慮事乆無成以事告御刀徐僧重寅遣人殺山沙於路