其羣臣左右稍稍叛之
二年冬十月項王密使九江衡山臨江王擊義帝殺之
江中　陳餘悉三縣兵與齊兵共襲常山常山王張耳
敗走漢謁漢王於廢邱漢王厚遇之陳餘迎趙王於代
復為趙王趙王德陳餘立以為代王陳餘為趙王弱國
初定不之國留傅趙王而使夏說以相國守代　張良
自韓間行歸漢漢王以為成信侯良多病未甞特將常
為畫䇿臣時時從漢王　漢王如陜鎮撫闗外父老