閔不過夫孝於其親豈不慈於其子可有子抱三木而
跳梁妄作自同分羮之慘乎季孟平生自言所以擁兵
衆者欲以保全父母之國而完墳墓也又言茍厚士大
夫而已而今所欲全者將破亡之所欲完者將毁傷之
所欲厚者將反薄之季孟嘗折愧子陽而不受其爵今
更共陸陸欲往附之將難為顔乎若復責以重質當安
從得子主給是哉往時子陽獨欲以王相待而春卿拒
之今者歸老更欲低頭與小兒曹共槽櫪而食併肩側