皇后㫖誣奏侍中韓瑗中書令來濟與禇遂良潜謀不
軌以桂州用武之地授遂良桂州都督欲以為外援八
月丁邜瑗坐貶振州刺史濟貶台州刺史終身不聽朝
覲又貶褚遂良為愛州刺史榮州刺史栁奭為象州刺
史遂良至愛州上表自陳往者濮王承乾交爭之際臣
不顧死亡歸心陛下時岑文本劉洎奏稱承乾惡狀已
彰身在别所其於東宫不可少時虛曠請且遣濮王往
居東宫臣又抗言固爭皆陛下所見卒與無忌等四人