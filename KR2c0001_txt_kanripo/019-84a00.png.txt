軍副栁元怙將歩騎二千救安都等夜至魏人不之知
明日安都等陳於城西南曽方平謂安都曰今勍敵在
前堅城在後是吾取死之日卿若不進吾當斬卿我若
不進卿當斬我也安都曰善卿言是也遂合戰元怙引
兵自南門鼓譟直出旌旗甚盛魏衆驚駭安都挺身奮
擊流血凝肘矛折易之更入諸軍齊奮自旦至日昃魏
衆大潰斬張是連提及將卒三千餘級其餘赴河塹死
者甚衆生降二十餘人明日元景至譲降者曰汝輩本