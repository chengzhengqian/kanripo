戍命作河橋欲以濟師秘書監盧淵上表以為前世承
平之主未甞親御六軍决勝行陳之間豈非勝之不足
為武不勝有虧威重乎昔魏武以弊兵一萬破袁紹謝
𤣥以步兵三千摧苻秦勝負之變决於須不在衆
也詔報曰承平之主所以不親戎事者或以同軌無敵
或以懦力偷安今謂之同軌則未然比之懦劣則可恥
必若王者不當親戎則先王制革輅何所施也魏武之
勝葢由仗順苻氏之敗亦由失政豈寡必能勝衆弱必