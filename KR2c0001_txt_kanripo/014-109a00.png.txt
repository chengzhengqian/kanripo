門納閔閔殺顯及其公卿已下百餘人焚襄國宫室遷
其民於鄴趙汝陰王琨以其妻妾來奔斬於建康市石
氏遂絶　魏主閔既克襄國因逰食常山中山諸郡趙
立義將軍叚勤聚胡羯萬餘人保據繹幕自稱趙帝夏
四月甲子燕王雋遣慕容恪等擊魏慕容霸等擊勤魏
主閔將與燕戰大將軍董閏車騎將軍張温諌曰鮮卑
乗勝鋒鋭且彼衆我寡請且避之俟其驕墮然後益
兵以擊之閔怒曰吾欲以此衆平幽州斬慕容雋今遇