憲等死自其分又何逃乎請就死不拜而出勒召而謝
之待以客禮綽朂之孫也勒數朱碩棗嵩等以納賄亂
政為幽州患責游統以不忠所事皆斬之籍浚將佐親
戚家貲皆至巨萬惟裴憲荀綽止有書百餘袠鹽米各
十餘斛而已勒曰吾不喜得幽州喜得二子以憲為從
事中郎綽為參軍分遣流民各還鄉里勒停薊二日焚
浚宫殿以故尚書燕國劉翰行幽州刺史戍薊置守宰
而還孫緯遮擊之勒僅而得免勒至襄國遣使奉王浚