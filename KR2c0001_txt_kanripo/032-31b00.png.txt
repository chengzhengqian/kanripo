大帥合胡祿都督藥葛羅可汗之弟也執弓注矢立於
陳前子儀免胄釋甲投槍而進囘紇諸酋長相顧曰是
也皆下馬羅拜子儀亦下馬前執藥葛羅手讓之曰汝
囘紇有大功於唐唐之報汝亦不薄奈何負約深入吾
地侵逼畿縣棄前功結仇怨背恩徳而助叛臣何其愚
也且懷恩叛君棄母於汝國何有今吾挺身而來聴汝
執我殺之我之將士必致死與汝戰矣藥葛羅曰懷恩
欺我言天可汗已晏駕令公亦捐館中國無主我是以