以為中軍號武勇都行軍司馬杜稜諫曰狼子野心它
日必為深患請以土人代之不從鏐如衣錦軍命武勇
右都指揮使徐綰帥衆治溝洫鎮海節度副使成及聞
士卒怨言白鏐請罷役不從丙戌鏐臨饗諸將綰謀殺
鏐於座不果稱疾先出鏐怪之丁亥命綰將所部先還
杭州及外鎮縱兵焚掠武勇左都指揮使許再思以迎
候兵與之合進逼牙城鏐子傳瑛與三城都指揮使馬
綽等閉門拒之牙將潘長擊綰綰退屯龍興寺鏐還及