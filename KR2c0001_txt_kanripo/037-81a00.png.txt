歸田里諸王勒歸十六宅其甲兵並委韓建收掌建又
奏陛下選賢任能足清禍亂何必别置殿後四軍顯有
厚有薄之恩乖無偏無黨之道且所聚皆坊市無賴奸猾
之徒平居猶思禍變臨難必不為用而使之張弓挾刄
宻邇皇輿臣竊寒心乞皆罷遣詔亦從之於是殿後
四軍二萬餘人悉散天子之親軍盡矣捧日都頭李筠
石門扈從功第一建復奏斬於大雲橋建又奏𤣥宗之末
永王璘暫出江南遽謀不軌代宗時吐畨入冦光啟