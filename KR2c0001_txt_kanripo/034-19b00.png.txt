暮入朝上以問宰相武元衡曰陛下初即政錡求朝得
朝求止得止可否在錡將何以令四海上以為然下詔
徵之錡詐窮遂謀反王澹既掌留務於軍府頗有制置
錡益不平密諭親兵使殺之㑹頒冬服錡嚴兵坐幄中
澹遣敕使入謁有軍士數百譟於庭曰王澹何人擅主
軍務曵下臠食之大將趙錡出慰止又臠食之注刄於
敕使之頸詬詈將殺之錡陽驚起救之冬十月己未詔
徵錡為左僕射以御史大夫李元素為鎮海節度使庚