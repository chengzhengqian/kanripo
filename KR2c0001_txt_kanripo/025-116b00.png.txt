掌曰吾之智思殊不及此賴汝起予約知其計行復謂
素曰今皇后之言上無不用因機㑹早自結託則長保
榮禄傳祚子孫兄若遲疑一旦有變令太子用事恐禍
至無日矣素從之後數日素入侍宴㣲稱晉王孝悌恭
儉有類至尊用此揣后意后泣曰公言是也吾兒大孝
愛毎聞至尊及我遣内使到必迎於境首言及違離未
嘗不泣又其新婦亦大可憐我使婢去常與之同寢共
食豈若睍地伐與阿雲對坐終日酣宴昵近小人疑阻