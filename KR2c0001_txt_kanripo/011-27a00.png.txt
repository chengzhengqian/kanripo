深入而久不進者是其詐偽已露衆心疑沮也今不張
示威形以副民望而停軍髙壘有似畏懦非用兵之勢
也若儉欽虜略人民以自益又州郡兵家為賊所得者
更懐離心儉等所廹脅者自顧罪重不敢復還此為錯
兵無用之地而成姦宄之源吴冦因之則淮南非國家有矣譙沛汝豫危而不安此計之大失也軍宜連進據
南頓南頓有大邸閣計足軍人四十日糧保堅城因積
榖先人有奪人之心此平賊之要也基屢請乃聼進據