投止莫不重其名行破家相容後流轉東萊止李篤家
外黄令毛欽操兵到門篤引欽就席曰張儉負罪亡命
篤豈得藏之若審在此此人名士明廷寧宜執之乎欽
因起撫篤曰蘧伯玉恥獨為君子足下如何専取仁義
篤曰今欲分之明廷載半去矣欽歎息而去篤導儉經北
戲子然家遂入漁陽出塞其所經歴伏重誅者以十數
連引收考者布徧天下宗親並皆殄滅郡縣為之殘破
儉與魯國孔襃有舊亡抵襃不遇襃弟融年十六匿之