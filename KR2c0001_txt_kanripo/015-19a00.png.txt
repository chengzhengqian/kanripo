以亡為存轉禍為福也不從九月浩屯泗口遣河南太
守戴施據石門滎陽太守劉遯戍倉垣浩以軍興罷遣太
學生徒學校由此遂廢冬十月謝尚遣冠軍將軍王侠
攻許昌克之秦豫州刺史楊羣退屯𢎞農徴尚為給事
中戍石頭
九年秋七月張遇叛秦伏誅九月姚襄屯歴陽以燕秦
方强未有北伐之志乃夾淮廣興屯田訓厲將士殷浩
在夀春惡其彊盛囚襄諸弟累遣刺客刺之刺客皆以