容甚盛有懼色上麾諸軍使却而布陳獨留與頡利語
蕭瑀以上輕敵叩馬固諌上曰吾籌之己熟非卿所知
突厥所以敢傾國而來直抵郊甸者以我國内有難朕
新即位謂我不能抗禦故也我若示之以弱閉門拒守
虜必放兵大掠不可復制故朕輕騎獨出示若輕之又
震曜軍容使知必戰出虜不意使之失圖虜入我地既
深必有懼心故與戰則克與和則固矣制服突厥在此
一舉卿第觀之是日頡利來請和詔許之上即日還宫