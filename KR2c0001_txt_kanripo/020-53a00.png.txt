沈文秀於東陽道固拒守不降白曜築長圍守之陵等
至東陽文秀請降陵等入其西郭縱士卒暴掠文秀悔
怒閉城拒守擊陵等破之陵等退屯清西屢進攻城不
克　冬十一月乙卯分徐州置東徐州以輔國將軍張
讜為刺史十二月庚戍以幽州刺史劉休賔為兖州刺
史休賔之妻崔邪利之女也生子文與邪利皆沒於
魏慕容白曜將其妻子至梁鄒城下示之休賔宻遣主
簿尹文達至歴城見白曜且視其妻子休賔欲降而兄