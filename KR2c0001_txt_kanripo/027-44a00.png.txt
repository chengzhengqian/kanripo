亡去罪相及上封事言其必叛上意乃中變又恐宻驚
駭乃降敕書勞來令宻留所部徐行單騎入朝更受節
度宻至稠桑得敕謂賈閏甫曰敕遣我去無故復召我
還天子曏云有人確執不許此譖行矣吾今若還無復
生理不若破桃林縣収其兵糧北走度河比信達熊州
吾已逺矣茍得至黎陽大事必成公意如何閏甫曰主
上待明公甚厚况國家姓名著在圖䜟天下終當一統
明公既已委質復生異圖任瓌史萬寶㨿熊糓二州此