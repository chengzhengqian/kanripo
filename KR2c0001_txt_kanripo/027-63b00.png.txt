頲固請不許退謂其妻曰吾束髪從官志慕名節不幸
遭遇亂世流離至此側身猜忌之朝累足危亡之地智
力淺薄無以自全人生㑹當有死早晩何殊姑從吾所
好死亦無憾遂削髪被僧服世充聞之大怒曰爾以我
為必敗欲茍免邪不誅之何以制衆遂斬頲於市頲言
笑自若觀者壯之詔贈王懷文上柱國朔州刺史　庚
戌王泰棄河陽走其將趙敻等以城來降别將單雄信
裴孝達與總管王君廓相持於洛口秦王世民帥步騎