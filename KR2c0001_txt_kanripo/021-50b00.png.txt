陵湘中之兵相繼而至兵多食足何憂兩城之不㧞天
下之事可以卧取之耳乃使茂等帥衆濟江頓九里張
冲遣中兵㕘軍陳光静開門迎戰茂等擊破之光静死
冲嬰城自守景宗遂據石橋浦連軍相續下至加湖荆
州遣冠軍將軍鄧元起軍主王世與田安之將數千人
㑹雍州兵於夏首衍築漢口城以守魯山命水軍主義
陽張恵紹等遊遏江中絶郢魯二城信使楊公則舉湘
州之衆㑹於夏口蕭頴胄命荆州諸軍皆受公則節度