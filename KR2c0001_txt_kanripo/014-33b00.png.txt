黙而不言實負其心惟陛下仁聖裁之郗鑒以為先王
立君臣之敎貴於仗節死義王敦佐吏雖多逼迫然進
不能止其逆謀退不能脱身逺遁準之前訓宜加義責
帝卒従嶠議　　冬十月以司徒導為太保領司徒加
殊禮西陽王羕領太尉應詹為江州刺史劉遐為徐州
刺史代王邃鎮淮陰蘇峻為歴陽内史加庾亮䕶軍將
軍温嶠前將軍導固辭不受應詹至江州吏民未安詹
撫而懐之莫不悅服