零陵偉嘆曰酖君以求生不如死乃於道自飲而卒偉
邵之兄也太常禇秀之侍中禇淡之皆王之妃兄也王
毎生男帝輙令秀之兄弟方便殺之王自遜位深慮禍
及與妃嬪共處一室自煑食於牀前飲食所資皆出禇
妃故宋人莫得伺其隙九月帝令淡之與兄右衛將軍
叔度徃視妃妃出就别室相見兵人踰垣而入進藥於
王王不肯飲曰佛教自殺者不復得人身兵人以被掩
殺之帝帥百官臨于朝堂三日