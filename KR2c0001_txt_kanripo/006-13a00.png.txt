曰如此我當為王但爾者陛下忘我邪是時北州破散
而漁陽差完有舊鐡官寵轉以貿榖積珍寳益富彊幽
州牧朱浮年少有俊才欲厲風迹收士心辟召州中名
宿及王莽時故吏二千石皆引置幕府多發諸郡倉榖
禀贍其妻子寵以為天下未定師旅方起不宜多置官
屬以損軍實不從其令浮性矜急自多寵亦狠彊嫌怨
轉積浮數譖構之密奏寵多聚兵榖意計難量上輙漏
泄令寵聞以脅恐之至是有詔徴寵寵上訴願與浮俱