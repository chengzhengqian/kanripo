非君之所喜敢再拜辭使者以報信陵君信陵君大怒
遣使之安陵君所曰安陵之地亦猶魏也今吾攻管而
不下則秦兵及我社稷必危矣願君生束縮髙而致之
若君弗致無忌将發十萬之師以造安陵之城下安陵
君曰吾先君成侯受詔襄王以守此城也手受太府之
憲憲之上篇曰子弑父臣弑君有常不赦國雖大赦降
城亡子不得與焉今縮髙辭大位以全父子之義而君
曰必生致之是使我負襄王之詔而廢太府之憲也雖