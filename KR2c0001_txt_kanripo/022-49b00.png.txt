將兵三千掩撃之鴻賓懼請討賊自效遂擒送宿勤烏
過仁烏過仁者明達之兄子也莫折天生乗勝寇雍州
蕭寶寅部將羊侃隱身塹中射之應弦而斃其衆遂潰
侃祉之子也　魏右民郎陽平路思令上疏以為師出
有功在於將帥得其人則六合唾掌可清失其人則三
河方為戰地竊以比年將帥多寵貴子孫銜杯躍馬志
逸氣浮軒眉攘腕以攻戰自許及臨大敵憂怖交懷雄
圖鋭氣一朝頓盡乃令羸弱在前以當冦强壯居後以