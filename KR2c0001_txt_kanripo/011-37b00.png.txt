類之情寵鴦葬欽忘疇昔之隙不咎誕衆使揚土懐愧
功髙而人樂其成業廣而敵懐其徳武昭既敷文筭又
洽推此道也天下其孰能當之哉
　　司馬氏簒魏
魏髙貴鄉公正元元年春二月殺中書令李豐初豐年
十七八已有清名海内翕然稱之其父太僕恢不願其
然敕使閉門斷客曹爽専政司馬懿稱疾不出豐為尚
書僕射依違二公間故不與爽同誅豐子韜以選尚齊