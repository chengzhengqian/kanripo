為塢主王之為丞相也遣行參軍譙國桓宣往説平雅
平雅皆請䧏及豫州刺史祖逖出屯蘆州遣參軍殷乂
詣平雅乂意輕平視其屋曰可作馬廐見大鑊曰可鑄
鐡器平曰此乃帝王鑊天下清平方用之奈何毁之乂
曰卿未能保其頭而愛鑊邪平大怒於坐斬乂勒兵固
守逖攻之嵗餘不下乃誘其部將謝浮使殺之逖進據
太丘樊雅猶據譙城與逖相拒逖攻之不克請兵於南
中郎將王含桓宣時為含參軍令遣宣將兵五百助逖