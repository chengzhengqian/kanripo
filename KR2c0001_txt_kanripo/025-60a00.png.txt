侍臣弁上有金蟬及王公有綬者並令去之不聽人有
天髙上大之稱官名有犯皆改之改姓髙者為姜九族
稱髙祖者為長祖又令天下車皆以渾木為輪禁天下
婦人不得施粉黛自非宫人皆黄眉墨粧毎召侍臣論
議惟欲興造變革未嘗言及政事㳺戲無常出入不節
羽儀仗衞晨出夜還陪侍之官皆不堪命自公卿以下
常被楚撻毎捶人皆以百二十為度謂之天杖其後又
加至二百四十宫人内職亦如之后妃嬪御雖被寵幸