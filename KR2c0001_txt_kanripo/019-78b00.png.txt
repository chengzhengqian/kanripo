而彼志無厭誘我邊民今春南廵聊省我民驅之使還
今聞彼欲自来設能至中山及桑乾川随意而行来亦
不迎去亦不送若厭其區宇者可来平城居我亦徃揚
州相與易地彼年已五十未嘗出戸雖自力而来如三
嵗嬰兒與我鮮卑生長馬上者果何如哉更無餘物可
以相與今送獵馬十二匹并氊藥等物彼来道逺馬力
不足可乗或不服水土藥可自療也秋七月庚午詔曰
敵近雖摧挫雄心靡革比得河朔秦雍華戎表疏歸訴