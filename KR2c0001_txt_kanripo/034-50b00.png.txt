兵於京西防秋仙竒遣都知兵馬使蘇浦悉將淮西精
兵五千人以行㑹仙竒為吳少誠所殺少誠密遣人召
門槍兵馬使吳灋超等使引兵歸浦不之知灋超等引
步騎四千自鄜州叛歸上急遣中使敕陜虢觀察使李
泌發兵防遏勿令濟河泌遣押牙唐英岸將兵邀擊之
賊衆大敗擒其騾軍兵馬使張崇獻英岸追至永寧東
賊皆潰入山谷吳灋超帥其衆趣長水都將燕子楚擊
之斬灋超殺其士卒三分之二上命汴州刺史劉𤣥佐