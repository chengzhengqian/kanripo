伐殷文徽自建陽進屯蓋竹聞泉漳汀三州皆降于殷
殷將張漢真自鏞州將兵八千將至文徽懼退保建陽
臧循屯邵武邵武民導殷兵襲破循軍執循送建州斬
之　　閏月殷吳成義聞有唐兵詐使人告福州吏民
曰唐助我討賊臣大兵今至矣福人益懼乙未朱文進
遣同平章事李光凖等奉國寳于殷丁酉福州南廊承
㫖林仁翰謂其徒曰吾曹世事王氏今受制賊臣富沙
王至何面見之帥其徒三十人被甲趨連重遇第重遇