陳解逺乃止於是羣公竝從逺議逺出外拜謝信曰臨
大事不得不爾信亦謝逺曰今日賴公決此大議遂立
覺為世子　太師泰北巡　秋八月泰北度河　冬十
月魏安定文公宇文泰還至牽屯山而病驛召中山公
䕶䕶至涇州見泰泰謂䕶曰吾諸子皆幼外寇方彊天
下之事屬之於汝宜努力以成吾志乙亥卒於雲陽䕶
還長安發喪泰能駕御英豪得其力用性好質素不尚
虛飾明達政事崇儒好古凡所施設皆依倣三代而為