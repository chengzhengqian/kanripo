韋堅兄弟等死羅希奭自青州如嶺南所過殺遷謫者
郡縣惶駭排馬牒至宜春李適之憂懼服藥自殺至江
華王琚仰藥不死聞希奭已至即自縊希奭又迂路過
安陸欲怖殺裴寛寛向希奭叩頭祈生希奭不宿而過
乃得免李適之子霅迎父喪至東京李林甫令人誣告
霅杖死於河南府給事中房琯坐與適之善貶宜春太
守琯融之子也林甫恨韋堅不已遣使於循河及江淮
州縣求堅罪所在收繫綱典船夫溢於牢獄徵剥逋負