勸帝速除之帝乃徙繼麟為義成節度使是夜遣蕃漢
馬步使朱守殷以兵圍其第驅繼麟出徽安門外殺之
復其姓名曰朱友謙友謙二子令徳為武信節度使令
錫為忠武節度使詔魏王繼岌誅令徳於遂州鄭州刺
史王思同誅令錫於許州河陽節度使李紹竒誅其家
人於河中紹竒至其家友謙妻張氏帥家人二百餘口
見紹竒曰朱氏宗族當死願無濫及平人乃别其婢僕
百人以其族百口就刑張氏又取鐵劵以示紹竒曰此