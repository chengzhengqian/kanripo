因取為小妻許后時居長定宫因孊賂遺長欲求復為
婕妤長受許后金錢乘輿服御物前後千餘萬許許為
白上立以為左皇后孊毎入長定宫輙與孊書戯侮許
后嫚易無不言交通書記賂遺連年時曲陽侯根輔政
乆病數乞骸骨長以外親居九卿位次第當代根侍中
騎都尉光祿大夫王莽心害長寵私聞其事莽侍曲陽
侯病因言長見將軍乆病意喜自以當代輔政至對衣
冠議語署置具言其罪過根怒曰即如是何不白也莽