五世財力有餘士馬彊盛故能睹犀布瑇瑁則建珠厓
七郡感蒟醤竹杖則開牂柯越嶲聞天馬蒲陶則通大
宛安息自是殊方異物四面而至於是開苑囿廣宫室
盛帷帳美服玩設酒池肉林以饗四夷之客作魚龍角
抵之戯以觀視之及賂遺贈送萬里相奉師旅之費不
可勝計至於用度不足乃𣙜酒酤筦塩鐡鑄白金造皮
幣筭至車船租及六畜民力屈財用竭因之以凶年㓂
盗並起道路不通直指之使始出衣繡杖斧斷斬於郡