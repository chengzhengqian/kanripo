申紹真引兵至鄴都營於城西北以太等徇於鄴都城
下而殺之　壬戌李嗣源至鄴都營於城西南甲子嗣
源下令軍中詰旦攻城是夜從馬直軍士張破敗作亂
帥衆大譟殺都將焚營舍詰旦亂兵逼中軍嗣源帥親
軍拒戰不能敵亂兵益熾嗣源叱而問之曰爾曹欲何
為對曰將士從主上十年百戰以得天下今主上棄恩
任威貝州戍卒思歸主上不赦云克城之後當盡阬魏
博之軍近從馬直數卒諠競遽欲盡誅其衆我輩初無