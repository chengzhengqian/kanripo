露根之漸而官吏務為苛急莫之或恤大帝時後宫列
女及諸織絡數不滿百景帝以來乃有千數此耗財之甚者也又左右之臣率非其人羣黨相扶害忠隠賢此
皆蠧政病民者也臣願陛下省息百役罷去苛擾料出
宫女清選百官則天悦民附國家永安矣吴主雖不悦
以其宿望特優容之　冬十二月吴主使黄門徧行州
郡科取將吏家女其二千石大臣子女皆歳歳言名年
十五六一簡閲簡閲不中乃得出嫁後宫以千數而採