潤譖盛於琨琨收盛殺之琨母曰汝不能駕御豪傑以
恢逺畧而專除勝已禍必及我盛子泥奔漢且言虚實
漢主聰大喜遣河内王粲中山王曜將兵冦并州以令
狐泥為鄉導琨聞之東出收兵於常山及中山使其將
郝詵張喬將兵拒粲且遣使求救於代公猗盧詵喬俱
敗死粲曜乘虚襲晉陽太原太守髙喬并州别駕郝聿
以晉陽降漢八月庚戍琨還救晉陽不及帥左右數十
騎奔常山辛亥粲曜入晉陽壬子令狐泥殺琨父母粲