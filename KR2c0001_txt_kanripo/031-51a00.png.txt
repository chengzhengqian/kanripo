上遣宦者監門將軍邊令誠監其軍屯於陜　丁亥安
祿山自靈昌渡河以絙約敗船及草木横絶河流一夕
冰合如浮梁遂陷靈昌郡祿山步騎散漫人莫知其數
所過殘滅張介然至陳留纔數日祿山至授兵乘城衆
忷懼不能守庚寅太守郭納以城降祿山入北郭聞安
慶宗死慟哭曰我何罪而殺我子時陳留將士降者夾
道近萬人祿山皆殺之以快其忿斬張介然於軍門以
其將李庭望為節度使守陳留壬辰上下制欲親征其