以救其敗不報唐主使鎬經畧朗州有自朗州來者多
言劉言忠順鎬由是不為備唐主召劉言入朝言不行
謂王逵曰唐必伐我奈何逵曰武陵負江湖之險帶甲
數萬安能拱手受制於人邊鎬撫字無方士民不附可
一戰擒也言猶豫未決周行逢曰機事貴速緩則彼為
之備不可圖也言乃以逵行逢及牙將何敬真張倣蒲
公益朱全琇宇文瓊彭萬和潘叔嗣張文表十人皆為
指揮使部分發兵叔嗣文表皆朗州人也行逢能謀文