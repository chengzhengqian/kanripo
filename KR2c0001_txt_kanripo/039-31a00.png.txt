中既至左右稱元㺷有刃墜於懐袖即格殺之并殺元
珦元瓘欲按諸將吏與元珦元㺷交通者從子仁俊諫
曰昔光武克王郎曹公破袁紹皆焚其書疏以安反側
今宜效之元瓘從之　　夏四月吳越王元瓘復建國
如同光故事丙申赦境内立其子𢎞僔為世子以曹仲
達沈崧皮光業為丞相鎮海節度判官休鼎掌教令
　十一月戊辰詔加吳越王元瓘天下兵馬副元帥進
封吳越國王