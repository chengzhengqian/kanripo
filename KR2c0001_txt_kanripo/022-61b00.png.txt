我與菩薩語卿何人也射殺之明日復引百餘騎隔水
與賊語稍引而東至水淺可涉之處岳即馳馬東出賊
以為走乃棄步兵輕騎南渡渭追岳岳依横岡設伏兵
以待之賊半度岡東岳還兵撃之賊敗走岳下令賊下
馬者勿殺賊悉投馬俄獲二千人馬亦無遺遂擒菩薩
仍度渭北降步卒萬餘并収其輜重醜奴聞之棄岐州
北走安定置柵於平亭天光方自雍至岐與岳合　夏
四月天光至汧渭之間停軍牧馬宣言天時將熱未可