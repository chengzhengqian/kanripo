即帝位延廣復以不遜語答之契丹盧龍節度使趙延
夀欲代晉帝中國屢說契丹擊晉契丹主頗然之
齊王天福八年帝聞契丹將入寇二月己未發鄴都乙丑至
東京然猶與契丹問遺相往來無虚月　初河陽牙將
喬榮從趙延夀入契丹契丹以為囘圖使往來販易於
晉置邸大梁及契丹與晉有隙景延廣說帝囚榮於獄
悉取邸中之貨凡契丹之人販易在晉境者皆殺之奪
其貨大臣皆言契丹有大功於晉不可負戊子釋榮慰