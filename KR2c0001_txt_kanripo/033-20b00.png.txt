節授田悅代宗從之悅初襲位事朝廷禮甚恭河東節
度使馬燧表其必反請先為備至是悅屢為惟岳請繼
襲上欲革前弊不許或諫曰惟岳已據父業不因而命
之必為亂上曰賊本無資以為亂皆籍我土地假我位
號以聚其衆耳郷日因其所欲而命之多矣而亂益滋
是爵命不足以已亂而適足以長亂也然則惟岳必為
亂命與不命等耳竟不許悅乃與李正己各遣使詣惟
岳潜謀勒兵拒命魏慱節度副使田庭玠謂悅曰爾藉