悖節度使薛能自謂前鎮彭城有恩信於徐人館之毬
場及暮徐卒大譟能登子城樓問之對以供備疎闕慰
勞久之方定許人大懼時忠武亦遣大将周岌詣溵水
行未遠聞之夜引兵還比明入城襲擊徐卒盡殺之且
怨能之厚徐卒也遂逐之能将犇襄陽亂兵追殺之并
其家岌自稱留後汝鄭把截制置使齊克讓恐為岌所
襲引兵還兖州於是諸道兵屯溵水者皆散黄巢遂悉
衆度淮所過不虜掠惟取丁壯以益兵　冬十月以諸