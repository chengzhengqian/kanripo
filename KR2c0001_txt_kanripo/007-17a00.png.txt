人　秋七月南單于上言宜及北敵分爭出兵討伐破
北成南幷為一國令漢家長無北念臣等生長漢地開
口仰食嵗時賞賜動輒億萬雖垂拱安枕慙無報效之
義願發國中及諸部故胡新降精兵分道並出期十二
月同㑹敵地臣兵衆單少不足以防内外願遣執金吾
耿秉度遼將軍鄧鴻及西河雲中五原朔方上郡太守
并力而北冀因聖帝威神一舉平定臣國成敗要在今
年已敕諸部嚴兵馬唯裁哀省察太后以示耿秉秉上