瓌叛亂遣李崇北征崇上表求改鎮為州朕以舊章難
革不從其請尋崇此表開鎮户非冀之心致有今日之
患但既往難追聊復略論耳然崇貴戚重望器識英敏
意欲還遣崇行何如僕射蕭寶寅等皆曰如此實合羣
望崇曰臣以六鎮遐僻宻邇冦戎欲以慰悦彼心豈敢
導之為亂臣罪當就死陛下赦之今更遣臣北行正是
報恩改過之秋但臣年七十加之疲病不堪軍旅願更
擇賢材帝不許修義天賜之子也