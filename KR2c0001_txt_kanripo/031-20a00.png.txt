九年養成天下之亂而上不之寤也
十二載楊國忠使人説安祿山誣李林甫與阿布思謀
反祿山使阿布思部落降者詣闕誣告林甫與阿布思
約為父子上信之下吏按問林甫壻諫議大夫楊齊宣
懼為所累附國忠意證成之時林甫尚未葬二月癸未
制削林甫官爵子孫有官爵者除名流嶺南及黔中給
隨身衣及糧食自餘貲產並沒官近親及黨與坐貶者
五十餘人剖林甫棺抉取含珠褫金紫更以小棺如庶