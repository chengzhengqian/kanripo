也隲曰齊桓貫澤之盟憂心兢兢諸侯不召自至葵丘
之㑹振而矜之叛者九國趙國之化常如今日可也若
政教陵遲尚未能察邇者之變况鄙州乎曜曰此涼州
之君子也擇使可謂得人矣厚禮而遣之
三年春二月張駿承元帝凶問大臨三日㑹黃龍見嘉
泉氾禕等請改年以章休祥駿不許辛晏以枹罕降駿
復收河南之地成帝咸和元年張駿畏趙人之逼是嵗徙隴西南安二