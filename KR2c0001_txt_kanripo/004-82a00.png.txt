語言薄罪必無所憂上乃可其奏　冬十二月顯等封
詔以付謁者敕令召望之手付因令太常急發執金吾
車騎馳圍其第使者至召望之望之以問門下生魯國
朱雲雲者好節士勸望之自裁於是望之仰天歎曰吾
嘗備位将相年踰六十矣老入牢獄茍求生活不亦鄙
乎字謂雲曰游趣和藥来無久留我死竟飲鴆自殺天
子聞之驚拊手曰曩固疑其不就牢獄果然殺吾賢傳
是時太官方上晝食上乃郤食為之涕泣哀動左右於