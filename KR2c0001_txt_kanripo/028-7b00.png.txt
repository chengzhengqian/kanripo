之功吾欲立汝為嗣汝固辭且建成年長為嗣日乆吾
不忍奪也觀汝兄弟似不相容同處京邑必有紛競當
遣汝還行臺居洛陽自陜以東皆主之仍命汝建天子
旌旗如漢梁孝王故事世民涕泣辭以不欲逺離膝下
上曰天下一家東西兩都道路甚邇吾思汝即往毋煩
悲也將行建成元吉相與謀曰秦王若至洛陽有土地
甲兵不可復制不如留之長安則一匹夫耳取之易矣
乃密令數人上封事言秦王左右聞往洛陽無不喜躍