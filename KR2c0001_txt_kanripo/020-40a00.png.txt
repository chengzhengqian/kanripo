祖諸子猶如平日司徒休仁還自尋陽言於上曰松滋
侯兄弟尚在將來非社稷計宜早為之所冬十月乙卯
松滋侯子房永嘉王子仁始安王子貞淮南王子孟南
平王子産廬陵王子輿子趨子期東平王子嗣子恱並
賜死及鎮北諮議㕘軍路休之司徒從事中郎路茂之
兖州刺史劉祇中書舍人嚴龍皆坐誅世祖二十八子
於此盡矣　劉勔圍夀陽垣閎攻合肥俱未下勔患之
召諸將㑹議馬隊主王廣之曰得將軍所乘馬判能平