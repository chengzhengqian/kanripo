迎奉勢不可緩全忠與之宴𦙍親執板為全忠歌以侑
酒　　五月鳯翔人聞朱全忠且来皆懼癸丑城外居
民皆遷入城己未全忠將精兵五萬發河中至東渭橋
遇霖雨留旬日　庚午工部侍郎平章事韋貽範遭母
喪宦官薦翰林學士姚洎為相洎謀於韓偓偓曰若圖
永久之利則莫若未就為善儻出上意固無不可且汴
軍旦夕合圍孤城難保家族在東可不慮乎洎乃移疾
上亦自不許　　六月丙子以中書舍人蘇檢為工部