攻之幽州將單可及引騎兵至克用方飲酒前鋒白賊
至矣克用醉曰仁恭何在對曰但見可及輩克用瞋目
曰可及輩何足為敵亟命擊之是日大霧不辨人物幽
州將楊師侃伏兵於木𤓰澗河東兵大敗失亡大半會
大風雨震電幽州兵解去克用醒而後知敗責大將李
存信等曰吾以醉廢事汝曹何不力爭　　冬十月劉
仁恭奏稱李克用無故稱兵見討本道大破其黨于木
𤓰澗請自為統帥以討克用詔不許又遺朱全忠書全