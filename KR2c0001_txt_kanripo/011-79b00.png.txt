出兵撃之預以虜乘勝馬肥而官軍縣乏宜并力大運
芻糧湏春進討鑑奏預稽乏軍興檻車徴詣廷尉以贖
論既而鑒討樹機能卒不能克
七年夏四月北地胡冦金城凉州刺史牽𢎞討之衆胡
皆内叛與樹機能共圍𢎞於青山𢎞軍敗而死初大司
馬陳騫言於帝曰胡烈牽𢎞皆勇而無謀彊於自用非
綏邊之材也將為國恥時𢎞為揚州刺史多不承順騫
命帝以為騫與𢎞不協而毁之於是徴𢎞既至尋復以