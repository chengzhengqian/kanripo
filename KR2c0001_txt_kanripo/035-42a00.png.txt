年因之報私仇殺人剽掠百貨互相攻劫塵埃蔽天癸
亥百官入朝日出始開建福門惟聽以從者一人自隨
禁兵露刃夾道至宣政門尚未開時無宰相御史知班
百官無復班列上御紫宸殿問宰相何為不來仇士良
曰王涯等謀反繫獄因以涯手狀呈上召左僕射令狐
楚右僕射鄭覃等升殿示之上悲憤不自勝謂楚等曰
是涯手書乎對曰是也誠如此罪不容誅因命楚覃留
宿中書參決機務使楚草制宣告中外楚叙王涯賈餗