何武彭宣拜鮑宣為司𨽻　上託傅太后遺詔令太皇
太后下丞相御史益封董賢二千户及賜孔鄉侯汝昌
侯陽新侯國王嘉封還詔書因奏封事諫曰臣聞爵禄
土地天之有也書云天命有德五服五章哉王者代天
爵人尤宜慎之裂地而封不得其宜則衆庻不服感動
隂陽其害疾自深今聖體乆不平此臣嘉所内懼也高
安侯賢佞幸之臣陛下傾爵位以貴之單貨財以富之
損至尊以寵之主威已黜府藏已竭唯恐不足財皆民