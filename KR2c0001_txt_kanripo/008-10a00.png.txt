農五官掾杜衆傷雲以忠諫獲罪上書願與雲同日死
帝愈怒遂并下廷尉大鴻臚陳蕃上疏曰李雲所言雖
不識禁忌干上逆㫖其意歸於忠國而已昔高祖忍周
昌不諱之諫成帝赦朱雲腰領之誅今日殺雲臣恐剖
心之譏復議於世矣太常楊秉雒陽市長沐茂郎中上
官資並上䟽請雲帝恚甚有司奏以為大不敬詔切責
蕃秉免歸田里茂資貶秩二等時帝在濯龍池管霸奏
雲等事霸跪言曰李雲野澤愚儒杜衆郡中小吏出於