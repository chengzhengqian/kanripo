有儲積可令租庸輦取以相助於是取李繼韜私第金
帛數十萬以益之軍士皆不滿望始怨恨有離心矣
郭崇韜位兼將相復領節旄以天下為己任權侔人主
旦夕車馬填門性剛急遇事輙發嬖倖僥求多所摧抑
宦官疾之朝夕短之於上崇韜扼腕欲制之不能豆盧
革韋説嘗問之曰汾陽王本太原人徙華隂公世家鴈
門豈其枝𣲖邪崇韜因曰遭亂亡失譜牒嘗聞先人言
上距汾陽四世耳革曰然則固從祖也崇韜由是以膏