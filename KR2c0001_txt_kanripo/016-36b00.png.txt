營百歩之外寸餘而已後秦軍復振秦王堅歎曰天亦
佑賊乎　慕容泓謀臣髙蓋等以泓徳望不如慕容沖
且持法苛峻乃殺泓立沖為皇大弟承制行事置百官
以髙盖為尚書令後秦王萇遣其子嵩為質於沖以請
和　後秦王萇帥衆七萬撃秦秦王堅遣楊壁等拒之
為萇所敗獲楊壁及右将軍徐成鎮軍将軍毛盛等将
吏數十人萇皆禮而遣之　燕慕容麟拔常山秦符亮
符謨皆降麟進圍中山秋七月克之執符鑒麟威聲大