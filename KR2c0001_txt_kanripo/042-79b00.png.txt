悖逆欲奏之袐書郎榆次王溥諫曰魑魅乘夜争出見
日自消願一切焚之以安反側威從之　戊辰加永興
節度使郭從義同平章事徙鎮國節度使扈彦珂為䕶
國節度使以河中行營馬步都虞候劉詞為鎮國節度
使　　八月戊戌郭威至大梁入見帝勞之賜金帛衣
服玉帶鞍馬辭曰臣受命期年僅克一城何功之有且
臣將兵在外凡鎮安京師供億所須使兵食不乏皆諸
大臣居中者之力也臣安敢獨膺此賜請徧賞之又議