中詔又不從乃當以正義相裁奈何無故忩忩先自猖
獗乎浩曰決大事正自難頃日來欲使人悶聞卿此謀
意始得了彪之彬之子也撫軍司馬髙崧言於昱曰王
宜致書諭以禍福自當返斾如其不爾使六軍整駕逆
順於兹判矣乃於坐為昱草書曰㓂難宜平時㑹宜接
此實為國逺圖經略大筭能𢎞斯㑹非足下而誰但以
比興師動衆要當以資實為本運轉之艱古人所難不
可易之於始而不熟慮頃所以深用為疑惟在此耳然