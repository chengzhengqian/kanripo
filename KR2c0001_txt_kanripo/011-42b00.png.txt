以泰方於舅今舅不如泰也子弟内外咸共逼之乃入
見昭悲慟昭亦對之泣曰𤣥伯卿何以處我泰曰獨有
斬賈充少可以謝天下耳昭久之曰卿更思其次泰曰
泰言惟有進於此不知其次昭乃不復更言顗彧之子
也太后下令罪狀髙貴鄉公廢為庶人葬以民禮收王
經及其家屬付廷尉經謝其母母顏色不變笑而應曰
人誰不死正恐不得其所以此并命何恨之有及就誅
故吏向雄哭之哀動一市王沈以功封安平侯庚寅太