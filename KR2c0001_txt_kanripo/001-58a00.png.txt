之子順曰不然秦自孝公已來戰未嘗屈今又屬其良
将何敝之承大夫曰縱其勝趙於我何損鄰之羞國之
福也子順曰秦貪暴之國也勝趙必復他求吾恐於時
魏受其師也先人有言鷰雀處屋子母相哺呴呴焉相
樂也自以為安矣竈突炎上棟宇将焚鷰雀顔不變不
知禍之将及己也今子不悟趙破患将及已可以人而
同於鷰雀乎子順者孔子六世孫也子順相魏凡九月
陳大計輒不用退而以病致仕人謂子順曰王不用子