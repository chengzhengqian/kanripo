强弱王師至彼必壺漿候塗裁見退軍便抄截蜂起此
前後所見明驗非一也上乃止　魏尉元遣使說東徐
州刺史張讜讜以團城降魏魏以中書侍郎髙閭與讜
對為東徐州刺史李璨與畢衆敬對為東兖州刺史元
又說兖州刺史王整蘭陵太守桓忻整忻皆降於魏魏
以元為開府儀同三司都督徐南北兗三州諸軍徐州
刺史鎮彭城召薛安都畢衆敬入朝至平城魏以上客
待之羣從皆封侯賜第宅資給甚厚　慕容白曜圍歴