叱之乃止禇淵曰非蕭公無以了此手取事授道成道
成曰相與不肯我安得辭乃下議備法駕詣東城迎立
安成王於是長刀遮粲秉等各失聲而去秉出於路逢
從弟韞韞開車迎問曰今日之事當歸兄邪秉曰吾等
已讓領軍矣韞拊膺曰兄肉中詎有血邪今年族矣是
日以太后令數蒼梧王罪惡曰吾宻令蕭領軍潜運明
畧安成王凖宜臨萬國追封昱為蒼梧王儀衛至東府
門安成王令門者勿開以待袁司徒粲至王乃入居朝