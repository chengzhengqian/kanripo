曰吾所憂正在於此㣲兄健鬭幾為敵嗤然敵技殫於
此矣晉卿忻州人也守貞之欲攻河西柵也先遣人出
酤酒於村墅或貰與不責其直邏騎多醉由是河中兵
得潜行入寨幾至不守郭威乃下令將士非犒宴無得
私飲愛將李審晨飲少酒威怒曰汝為吾帳下首違軍
令何以齊衆立斬以狥　詔以静州隸定難軍二月辛
未李彛殷上表謝彛殷以中原多故有輕傲之志毎藩
鎮有叛者常隂助之邀其重賂朝廷知其事亦以恩澤