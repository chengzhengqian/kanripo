儀同三司　二月丙戍詔吏部尚書牛𢎞等議定輿服
儀衛制度以開府儀同三司何稠為太府少卿使之營
造送江都稠智思精巧博覽圖籍參㑹古今多所損益
衮冕畫日月星辰皮弁用漆紗為之又作黄麾三萬六
千人仗及輅輦車輿皇后鹵簿百官儀服務為華盛以
稱上意課州縣送羽毛民求捕之網羅被水陸禽獸有
堪氅毦之用者殆無遺類烏程有高樹踰百尺旁無附
枝上有鶴巢民欲取之不可上乃伐其根鶴恐殺其子