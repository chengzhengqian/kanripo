史慕容泓聞燕王垂攻鄴亡犇闗東收集鮮卑衆至數
千還屯華隂敗秦将軍彊永其衆遂盛自稱都督陜西
諸軍事大将軍雍州牧濟北王推垂為丞相都督陜東
諸軍事領大司馬冀州牧呉王秦王堅謂權翼曰不用
卿言使鮮卑至此闗東之地吾不復與之爭将若泓何
乃以廣平公熈為雍州刺史鎮蒲坂徴雍州牧鉅鹿公
叡為都督中外諸軍事衛大将軍錄尚書事配兵五萬
以左将軍竇衝為長史龍驤将軍姚萇為司馬以討泓