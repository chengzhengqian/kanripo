道一門之中有忠與孝亦復何恨遵生抱之愈急仲堪
於路待之見企生無脫理䇿馬而去及𤣥至荆州人士
無不詣𤣥者企生獨不徃而營理仲堪家事或曰如此
祸必至矣企生曰殷侯遇我以國士為弟所制不得随
之共殄醜逆復何面目就桓求生乎𤣥聞之怒然待企
生素厚先遣人謂曰若謝我當釋汝企生曰吾為殷荆
州吏荆州敗不能救尚何謝為𤣥乃收之復遣人問企
生欲何言企生曰文帝殺𥞇康𥞇紹為晉忠臣從公乞