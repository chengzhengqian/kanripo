崇陽門至東宫門者拒不納賁諭之不去瞋目叱之門
者遂却堅入賁遂典丞相府宿衞賁辯之弟子也以鄭
譯為丞相府長史劉昉為司馬李徳林為府屬二人由
是怨徳林内史下大夫勃海髙熲明敏有器局習兵事
多計略堅欲引之入府遣楊惠諭意熲承㫖欣然曰願
受驅馳縱令公事不成熲亦不辭滅族乃以為相府司
錄時漢王贊居禁中毎與静帝同帳而坐劉昉飾羙妓
進贊贊甚悅之昉因說贊曰大王先帝之弟時望所歸