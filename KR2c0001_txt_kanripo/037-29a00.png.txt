刺史喬謙商州刺史宋巖聞巢棄長安皆帥衆奔鄧州
朱温斬溥謙釋巖使還商州　庚寅拓䟦思恭李孝昌
與賊戰於王橋不利　詔以河中留後王重榮為節度
使　賊衆上黄巢尊號曰承天應運啟聖睿文宣武皇
帝　有雙雉集廣陵府舍占者以為野鳥來集城邑将
空之兆髙駢惡之乃移檄四方云将入討黄巢悉發巡
内兵八萬舟二千艘旌旗甲兵甚盛五月乙未出屯東
塘諸将數請行期駢託風濤為阻或云時日不利竟不