與申王存渥及李紹榮引七百騎焚嘉慶殿自師子門
出走通王存確雅王存紀犇南山宫人多逃散朱守殷
入宫選宫人三十餘人各令自取樂器珍玩内於其家
於是諸軍大掠都城是日李嗣源至罌子谷聞之慟哭
謂諸將曰主上素得士心正為羣小蔽惑致此今吾將
安歸乎戊子朱守殷遣使馳白嗣源以京城大亂諸軍
焚掠不已願亟来救之己丑嗣源入洛陽止于私第禁
焚掠拾莊宗骨於灰燼之中而殯之嗣源之入鄴都也