受主上厚恩今天下無事惟東征未已羣臣莫敢諌吾
知而不言死有餘責乃上表諌語見唐/平遼東𤣥齡子遺愛尚
止女髙陽公主上謂公主曰彼病篤如此尚能憂我國
家上自臨視握手與訣悲不自勝癸卯薨　桞芳曰𤣥
齡佐太宗定天下及終相位凡三十二年天下號為賢
相然無跡可尋徳亦至矣故太宗定禍亂而房杜不言
功王魏善諌諍而房杜讓其賢英衛善將兵而房杜行
其道理致太平善歸人主為唐宗臣冝哉