肅為宜都王以巴西梓潼二郡太守永豐侯撝為征西
大將軍益州刺史封秦郡王司馬王僧畧直兵參軍徐
怦固諫不從僧畧僧辯之弟怦勉之從子也初臺城之
圍怦勸紀速入援紀意不欲行内銜之㑹蜀人費合告
怦反怦有與將帥書云事事徃人口具紀即以為反徵
謂怦曰以卿舊情當使諸子無恙對曰生兒悉如殿下
留之何益紀乃盡誅之梟首於市亦殺王僧畧永豐侯
撝歎曰王事不成矣善人國之基也今先殺之不亡何