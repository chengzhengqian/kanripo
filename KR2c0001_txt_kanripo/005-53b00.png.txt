就其園是日皆自殺　大司空彭宣以王莽專權乃上
書言三公鼎足承君一足不任則覆亂美實臣資性淺
薄年齒老眊數伏疾病昬亂遺忘願上大司空長平侯
印綬乞骸骨歸鄉里俟寘溝壑莽白太后䇿免宣使就
國莽恨宣求退故不賜黄金安車駟馬宣居國數年薨
　九月辛酉中山王即皇帝位大赦天下平帝年九歳
太皇太后臨朝大司馬莽秉政百官總已以聼於莽莽
權日盛孔光憂懼不知所出上書乞骸骨莽白太后帝