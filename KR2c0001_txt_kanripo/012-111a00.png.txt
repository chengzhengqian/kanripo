曜糴畢復嬰城固守曜怒沈默妻子于河而攻之黙欲
投李矩於新鄭矩使其甥郭誦迎之兵少不敢進會劉
琨遣參軍張肇帥鮮卑五百餘騎詣長安道阻不通還
過矩營矩說肇使擊漢兵漢兵望見鮮卑不戰而走黙
遂帥衆歸矩漢主聦召曜還屯蒲阪　秋趙染攻北
地麴允拒之染中弩而死
三年春二月丙子以琅邪王睿為丞相大都督督中外諸軍
事南陽王保為相國荀組為太尉領豫州牧劉琨為司空都