子卒彊后欲立少子晉王栁秦主健以䜟文有三羊五
眼乃立生為太子以司空平昌王菁為太尉尚書令王
墮為司空司𨽻校尉梁楞為尚書令　　夏六月丙子
秦主健寢疾庚辰平昌王菁勒兵入東宫將殺太子生
而自立時生侍疾西宫菁以為健已卒攻東掖門健聞
變登端門陳兵自衛衆見健惶懼皆捨仗逃散健執菁
數而殺之餘無所問壬午以大司馬武都王安都督中
外諸軍事甲申健引太師魚遵丞相雷弱皃太傳毛貴