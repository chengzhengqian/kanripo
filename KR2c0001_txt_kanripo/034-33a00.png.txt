累日比至德州已不及矣上以裴武為欺㒺又有譛之
者曰武使還先宿裴垍家明旦乃入見上怒甚以語李
綘欲貶武於嶺南絳曰武昔䧟李懐光軍中守節不屈
豈容今日遽為姦回葢賊多變詐人未易盡其情承宗
始懼朝廷誅討故請獻二州既䝉恩貸而鄰道皆不欲
成德開分割之端計必有隂行間説誘而脅之使不得
守其初心者非武之罪也今陛下選武使入逆亂之地
使還一語不相應遽竄之遐荒臣恐自今奉使賊廷者