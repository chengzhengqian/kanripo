叛閩王延政收其鎧仗遣還伏兵於隘盡殺之死者八
千餘人脯其肉以歸為食唐邊鎬㧞鐔州查文徽之黨
魏岑馮延已延魯以師出有功皆踴躍贊成之徴求供
億府庫為之耗竭洪饒撫信之民尤苦之延政遣使奉
表稱臣於吳越請為附庸以求救　　八月唐兵圍建州既乆建人離心或謂董思安盍早擇去就思安曰吾
世事王氏危而叛之天下其誰容我衆感其言無叛者
丁亥唐先鋒橋道使上元王建封先登遂克建州閩主