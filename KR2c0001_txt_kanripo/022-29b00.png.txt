之際每顧視太后舉手蹈足瞋目頷首為執殺之勢太
后解其意而不敢言日暮太后欲攜帝宿宣光殿侯剛
曰至尊已朝訖嬪御在南何必留宿康生曰至尊陛下
之兒隨陛下將東西更復訪誰羣臣莫敢應太后自起
援帝臂下堂而去康生大呼唱萬嵗帝前入閤左右競
相排閤不得閉康生奪難當千牛刀斫直後元思輔乃
得定帝既升宣光殿左右侍臣俱立西階下康生乘酒
勢將出處分為义所執鎖於門下光禄勲賈粲紿太后