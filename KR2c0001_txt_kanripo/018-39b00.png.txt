歩騎一萬随韓範徃就姚紹於洛陽并兵以救南燕及
為勃勃所敗追彊兵還長安韓範嘆曰天滅燕矣南燕
尚書張俊自長安還降於劉裕因説裕曰燕人所恃者
謂韓範必能致秦師也今得範以示之燕必降矣裕乃
表範為散騎常侍且以書招之長水校尉王蒲勸範犇
秦範曰劉裕起布衣滅桓𤣥復晉室今興師伐燕所向
崩潰此殆天授非人力也燕亡則秦為之次矣吾不可
以再辱遂降于裕裕将範循城城中人情離沮或勸燕