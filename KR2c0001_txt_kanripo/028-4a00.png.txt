東宫衛士分屯左右長林號長林兵又密使右虞候率
可達志從燕王李藝發幽州突騎三百置宮東諸坊欲
以補東宫長上為人所告上召建成責之流可達志於
嶲州慶州都督楊文幹嘗宿衛東宫建成與之親厚私
使募壯士送長安上將幸仁智宫命建成居守世民元
吉皆從建成使元吉就圖世民曰安危之計决在今嵗
又將郎將爾朱煥校尉橋公山以甲遺文幹二人至𡺳
州上變告太子使文幹舉兵欲表裏相應又有寧州人