者曰此主上家事何必問外人上猶豫未決惠妃密使
官奴牛貴兒謂九齡曰有廢必有興公為之援宰相可
長處九齡叱之以其語白上上為之動色故訖九齡罷
相太子得無動林甫日夜短九齡於上上浸疎之林甫
引蕭炅為户部侍郎炅素不學嘗對中書侍郎嚴挺之
讀伏臘為伏獵挺之言於九齡曰省中豈容有伏獵侍
郎由是出炅為岐州刺史故林甫怨挺之九齡與挺之
善欲引以為相嘗謂之曰李尚書方承恩足下宜一造