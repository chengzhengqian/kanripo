遣龍舟灋駕迎之淵明與齊上黨王渙盟於江北辛丑
自采石濟江於是梁輿南度齊師北返僧辯疑齊擁檝
中流不敢就西岸齊侍中裴英起衛送淵明與僧辯㑹
于江寜癸卯淵明入建康望朱雀門而哭道逆者以哭
對丙午即皇帝位改元天成以晉安王為皇太子王僧
辯為大司馬陳霸先為侍中　六月齊慕容儼始入郢
州而侯瑱等奄至城下儼隨方備禦瑱等不能克乗間
出擊瑱等軍大破之城中食盡煮草木根葉及靴皮帶