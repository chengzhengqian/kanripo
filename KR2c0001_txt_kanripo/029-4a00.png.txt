㸃兵封徳彛奏中男雖未十八其軀幹壮大者亦可并
㸃上從之敕出魏徴固執以為不可不肯署敕至于數
四上怒召而讓之曰中男壮大者乃姦民詐妄以避征
役取之何害而卿固執至此對曰夫兵在御之得其道
不在衆多陛下取其壮徤以道御之足以無敵於天下
何必多取細弱以増虚數乎且陛下每云吾以誠信御
天下欲使臣民皆無欺詐今即位未幾失信者數矣上
愕然曰朕何為失信對曰陛下初即位下詔云逋負官