此而兵不至人不感天下不服臣請闔門寸斬以謝陛
下上以元振嘗有保護功十一月辛丑削元振官爵放
歸田里　吐蕃還至鳯翔節度使孫志直閉城拒守吐
蕃圍之數日鎮西節度使馬璘聞車駕幸陜將精騎千
餘自河西入赴難轉鬭至鳯翔值吐蕃圍城璘帥衆持
滿外向突入城中不解甲背城出戰單騎先士卒奮擊
俘斬千計而歸明日虜復逼城請戰璘開懸門以待之
虜引退曰此將軍不惜死宜避之遂去居於原㑹成渭