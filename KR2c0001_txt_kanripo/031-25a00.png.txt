擢任之王鉷方翼之孫也亦以善治租賦為户部員外
郎兼侍御史
二年春三月江淮南租庸等使韋堅引滻水抵苑東望
春樓下為潭以聚江淮運船役夫匠通漕渠發人丘壟
自江淮至京城民間蕭然愁怨二年而成丙寅上幸望
春樓觀新潭堅以新船數百艘遍榜郡名各陳郡中珍
貨於船背陜尉崔成甫著錦半臂缺胯綠衫而裼之紅
袙首居前船唱得寶歌使美婦百人盛飾而和之連檣