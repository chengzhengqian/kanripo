又建都土中地接冦壤方須大收死士平蕩江㑹若輕
遣單寡棄令陷沒恐後舉之日衆以留守致懼求其死
効未易可獲推此而論不戍為上魏主從之　魏城陽
王鸞等攻赭陽諸將不相統壹圍守百餘日諸將欲案
甲不戰以疲之李佐獨晝夜攻擊士卒死者甚衆帝遣
太子右衛率垣厯生救之諸將以衆寡不敵欲退佐獨
帥騎二千逆戰而敗盧淵等引去厯生追擊大破之厯
生榮祖之從弟也南陽太守房伯玉等又敗薛真度於