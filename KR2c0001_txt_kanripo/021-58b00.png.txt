胄乃遣軍主蔡道恭假節屯上明以拒蕭璝　辛巳東
昏侯以太子左率李居士㧾督西討諸軍事屯新亭
九月乙未詔蕭衍若定京邑得以便宜從事衍留驍騎
將軍鄭紹叔守尋陽與陳伯之引兵東下謂紹叔曰卿
吾之蕭何冦恂也前塗不㨗我當其咎糧運不繼卿任
其責紹叔流涕拜辭比克建康紹叔督江湘糧運未甞
乏絶　甲申東昏侯以李居士為江州刺史冠軍將軍
王珍國為雍州刺史建安王寳寅為荆州刺史輔國將