退而告其友曰青蓋入洛者將有御璧之事非吉祥也
　冬十月以羊祜為征南大將軍祜上䟽請伐吴曰先
帝西平巴蜀南和吴㑹庶㡬海内得以休息而吴復背
信使邊事更興夫期運雖天所授而功業必因人而成
不一大舉掃滅則兵役無時得息也蜀平之時天下皆
謂吴當并亡自是以來十有三年矣夫謀之雖多決之
欲獨凡以險阻得全者謂其勢均力敵耳若輕重不齊
彊弱異勢雖有險阻不可保也蜀之為國非不險也皆