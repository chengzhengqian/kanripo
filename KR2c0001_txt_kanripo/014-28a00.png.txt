中敦乃收璞斬之敦使錢鳳及冠軍將軍鄧岳前將軍
周撫等帥衆向京師含謂敦曰此乃家事吾當自行於
是以含為元帥鳳等問曰事克之日天子云何敦曰尚
未南郊何得稱天子便盡卿兵勢保䕶東海王及裴妃
而已乃上疏以誅姦臣温嶠等為名秋七月壬申朔王
含等水陸五萬奄至江寧南岸人情恟懼温嶠移屯水
北燒朱雀桁以挫其鋒含等不得渡帝欲親將兵擊之
聞橋已絶大怒嶠曰今宿衛寡弱徵兵未至若賊豕突