主蘇隆之厚加賜與使說伯之許即用為安東將軍江
州刺史伯之遣隆之返命雖許歸附而云大軍未須遽
下衍曰伯之此言意懐首䑕及其猶豫急往逼之計無
所出勢不得不降乃命鄧元起引兵先下楊公則徑掩
柴桑衍與諸將以次進路元起將至尋陽伯之収兵退
保湖口留陳虎牙守湓城選曺郎吳興沈瑀說伯之迎
衍伯之泣曰余子在都不能不愛瑀曰不然人情洶洶皆思改計若不早圖衆散難合八月丙子衍至尋陽伯