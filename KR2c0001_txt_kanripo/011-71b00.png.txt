全必克何疑何慮而淹留不進此鄙州上下所以恨恨
也渾不聼王濬自武昌順流徑趣建業吴主遣㳺擊將
軍張象帥舟師萬人禦之象衆望旗而降濬兵甲滿江
旌旗燭天威勢甚盛吴人大懼吴主之嬖臣岑昏以傾
險諛佞致位九列好興功役為衆患苦及晉兵將至殿
中親近數百人叩頭請於吴主曰北軍日近而兵不舉
刃陛下將如之何吴主曰何故對曰正坐岑昏耳吴主
獨言若爾當以奴謝百姓衆因曰唯遂並起收昏吳主