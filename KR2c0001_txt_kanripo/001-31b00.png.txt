九年秦昭王使向壽平宜陽而使樗里子甘茂伐魏甘
茂言於王以武遂復歸之韓向壽公孫奭爭之不能得
由此怨讒甘茂茂懼輟伐魏蒲阪亡去樗里子與魏講
而罷兵甘茂奔齊趙王使樓緩之秦　楚王與齊韓合
從
十年秦宣太后異父弟曰穰侯魏冉同父弟曰華陽君
芊戎王之同母弟曰髙陵君涇陽君魏冉最賢自惠王
武王時任職用事武王薨諸弟爭立唯魏冉力能立昭