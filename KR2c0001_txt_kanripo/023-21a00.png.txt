云熒惑入南斗天子下殿走乃跣而下殿以禳之及聞
魏主西奔慙曰虜亦應天象邪　辛酉魏丞相歡自追
迎魏主戊辰清河王亶下制大赦歡至𢎞農九月乙巳
使行臺僕射元子思帥侍官迎帝己酉攻潼關克之擒
毛鴻賓進屯華隂長城龍門都督薛崇禮以城降歡賀
拔勝使長史元穎行荆州事守南陽自帥所部西赴關
中至浙陽聞歡已屯華隂欲還行臺左丞崔謙曰今帝
室顛覆主上蒙塵公宜倍道兼行朝於行在然後與宇