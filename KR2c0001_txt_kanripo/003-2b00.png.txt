愈於南夷天子以為然乃拜相如為中郎將建節徃使
及副使王然于等乗傳因巴蜀吏幣物以賂西夷邛筰
冉駹斯榆之君皆請為内臣除邊關關益斥西至沫若
水南至牂柯為徼通零關道橋孫水以通邛都為置一
都尉十餘縣屬蜀天子大説　是時巴蜀四郡鑿山通
西南夷道千餘里戍轉相餉數嵗道不通士罷餓離暑
濕死者甚衆西南夷又數反發兵興擊費以鉅萬計而
而無功上患之詔使公孫𢎞視焉還奏事盛毁西南夷