得專進退三者毎軍各有宦者為監使悉選軍中驍勇
數百為牙隊其在陳戰鬬者皆怯弱之士毎戰監使自
有信旗乗高立馬以牙隊自衛視軍勢小却輙引旗先
走陳從而潰德裕乃與樞密使楊欽義劉行深議約敕
監軍不得預軍政毎兵千人聽監使取十人自衛有功
隨例霑賞二樞密皆以為然白上行之自禦回鶻至澤
潞罷兵皆守此制自非中書進詔意更無它詔自中出
者號令既簡將帥得以施其謀略故所向有功自用兵