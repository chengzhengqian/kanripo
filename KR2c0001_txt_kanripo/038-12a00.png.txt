莫測其所為惟敬翔能逆知之往往助其所不及全忠
大悦自恨得翔晚凡軍機民政悉以咨之　己亥秦宗
權陷鄭州　朝廷以淮南久亂閏月以朱全忠兼淮南
節度使東南面招討使　朱全忠以宣武行軍司馬李
璠為淮南留後遣牙將郭言將兵千人送之感化節度
使時溥自以於全忠為先進官為都統顧不得淮南而
全忠得之意甚恨望全忠以書假道於溥溥不許璠至
泗州溥以兵襲之郭言力戰得免而還徐汴始構怨