超漢超即降　乙夘葬聖神恭肅文武孝皇帝于嵩陵
廟號太祖　初帝遣符彦卿等北征但欲耀兵於晉陽
城下未議攻取既入北漢境其民争以食物迎周師泣
訴劉氏賦役之重願供軍需助攻晉陽北漢州縣繼有
降者帝聞之始有兼并之志遣使徃與諸將議之諸將
皆言芻糧不足請且班師以俟再舉帝不聴既而諸軍
數十萬聚於太原城下軍士不免剽掠北漢民失望稍
稍保山谷自固帝聞之馳詔禁止剽掠安撫農民止徵