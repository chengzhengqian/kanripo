月李寳臣李正己㑹于棗强進圍貝州田承嗣出兵救
之兩軍各饗士卒成徳賞厚平盧賞薄既罷平盧士卒
有怨言正己恐其為變引兵退寳臣亦退李忠臣聞之
釋衛州南度河屯陽武寳臣與朱滔攻滄州承嗣從父
弟庭玠守之寳臣不能克　冬十月盧子期攻磁州城
㡬陷李寳臣與昭義留後李承昭共救之大破子期于
清水擒子期送京師斬之河南諸将又大破田悅扵陳
留田承嗣懼初李正己遣使至魏州承嗣囚之至是禮