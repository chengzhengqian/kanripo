王慥以荆州督府留軍江陵欲待繹至拜謁乃還信州
纉遺繹書曰河東戴檣上水欲襲江陵岳陽在雍共謀
不逞江陵遊軍主朱榮亦遣使告繹云桂陽留此欲應
譽詧繹懼鑿船沉米斬纜自蠻中步道馳歸江陵囚慥
殺之　湘東王繹之入援也令所督諸州皆發兵雍州
刺史岳陽王詧遣府司馬劉方貴將兵出漢口繹召詧
使自行詧不從方貴潜與繹相知謀襲襄陽未發㑹詧
以它事召方貴方貴以為謀泄遂據樊城拒命詧遣軍