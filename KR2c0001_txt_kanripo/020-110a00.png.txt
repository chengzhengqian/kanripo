但速往鎮之民心自定遂倍道兼行先遣治書侍御史
李煥單騎入代出其不意曉諭泰黨示以禍福皆莫為
之用泰計無所出帥麾下數百人攻煥不克走出城西
追擒之澄亦尋至窮治黨與收陸叡等百餘人皆繫獄
民間帖然澄具狀表聞帝喜召公卿以表示之曰任城
可謂社稷臣也觀其獄辭正復臯陶何以過之顧謂咸
陽王禧等曰汝曹當此不能辦也
四年春二月癸酉魏主至平城引見穆泰陸叡之黨問