戰頻不利㑹稽王道子無它謀略唯日禱蒋侯廟恩來
漸近百姓忷懼譙王尚之帥精銳馳至徑屯積弩堂恩
樓船髙大泝風不得疾行數日乃至白石恩本以諸軍
分散欲掩不僃既而知尚之在建康復聞劉牢之已還
至新洲不敢進而去浮海北走郁洲恩别将攻䧟廣陵
殺三千人寧朔将軍髙雅之擊恩於郁洲為恩所執
　秋八月詔以劉裕為下邳太守討孫恩於郁州累戰
大破之恩由是衰弱復縁海南走裕亦随而邀擊之