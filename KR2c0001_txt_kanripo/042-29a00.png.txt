遣齎書潜往遺之延夀復書言乆處異域思歸中國乞
發大軍應接抜身南去辭旨懇密朝廷欣然復遣行實
詣延夀與為期約　　八月李守貞言與契丹千餘騎
遇於長城北轉鬭四十里斬其酋帥轄哩擁餘衆入水
溺死者甚衆　丁夘詔李守貞還屯澶州　帝既與契
丹絶好數召吐谷渾酋長白承福入朝宴賜甚厚承福
從帝與契丹戰澶州又與張從恩戍滑州屬嵗大熱遣
其部落還太原畜牧於嵐石之境部落多犯法劉知逺