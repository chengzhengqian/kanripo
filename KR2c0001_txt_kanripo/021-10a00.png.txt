文季入城止游兵不聴出洞開城門嚴加守備魏兵尋
退魏之入冦也盧昶等猶在建康齊人恨之飼以蒸豆
昶怖懼食之淚汗交横謁者張思寧辭氣不屈死於館
下及還魏主讓昶曰人誰不死何至自同牛馬屈身辱
國縱不逺慙蘇武獨不近愧思寧乎乃黜為民　魏主
之在鍾離也仇池鎮都大將軍梁州刺史拓㧞英以州
兵㑹劉藻擊漢中魏主許之梁州刺史蕭懿遣步將尹
紹祖梁季羣等將兵二萬據險立五柵以拒之英曰彼