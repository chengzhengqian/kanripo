使者一人承詔慰撫不受大將節制其輜重散兵等亦
為四團使步卒挾之而行進止立營皆有次叙儀法癸
未第一軍發日遣一軍相去四十里連營漸進終四十日發乃盡首尾相繼鼓角相聞旌旗亘九百六十里御
營内合十二衞三臺五省九寺分𨽻内外前後左右六
軍次後發又亘八十里近古出師之盛未之有也　二
月以段文振為左候衞大將軍出南蘇道文振於道中
疾篤上表曰竊見遼東小醜未服嚴刑逺降六師親勞