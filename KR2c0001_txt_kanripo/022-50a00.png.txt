衞身兼復器械不精進止無節以當負險之衆敵數戰
之虜欲其不敗豈可得哉是以兵知必敗始集而先逃
將帥畏敵遷延而不進國家謂官爵未滿屢加寵命復
疑賞賚之輕日散金帛帑藏空竭民財殫盡遂使賊徒
益甚生民彫弊凡以此也夫德可感義夫恩可勸死士
今若黜陟幽明賞罰善惡簡練士卒繕修器械先遣辯
士曉以禍福如其不悛以順討逆如此則何異勵蕭斧
而伐朝菌鼓洪爐而燎毛髮哉弗聴　二月秦賊據魏