太皇太后有屬勿免遣就國天下多寃王氏者事見丁/傅用事
元夀元年　初王莽既就國杜門自守其中子獲殺奴
莽切責獲令自殺在國三歳吏民上書寃訟莽者百數
至是賢良周䕶宋崇等對䇿復深訟莽功德上於是徴
莽及平阿侯仁還京師侍太后
二年六月戊午帝崩太皇太后聞帝崩即日駕之未央
宫收取璽綬太皇太后詔公卿舉可大司馬者莽故大
司馬辭位避丁傅衆庻稱以為賢又太皇太后近親自