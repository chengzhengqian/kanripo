守貞屢出兵欲突長圍皆敗而返遣人齎蠟丸求救
於唐蜀契丹皆為邏者所獲城中食且盡殍死者日衆
守貞憂形於色召總倫詰之總倫曰大王當為天子人
不能奪但此分野有災待磨滅將盡只餘一人一騎乃
大王鵲起之時也守貞猶以為然冬十月王景崇遣其
子徳讓趙思綰遣其子懷乂見蜀主于成都戊寅景崇
遣兵出西門趙暉擊破之遂取西闗城景崇退守大城
暉塹而圍之數挑戰不出暉潜遣千餘人擐甲執兵效