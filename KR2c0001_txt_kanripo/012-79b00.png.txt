濟李惲薄盛等及吏民萬餘人悉隨騰就榖冀州號為
乞活所餘之户不滿二萬寇賊縱横道路斷塞琨募兵
上黨得五百人轉鬭而前至晉陽府寺焚毁邑野蕭條
琨撫循勞徠流民稍集
懷帝永嘉元年二月東萊王彌寇青徐二州自稱征東
大將軍攻殺二千石太傅越以公車令東萊鞠羨為本
郡太守以討彌彌擊殺之　三月詔追復楊太后
號丁卯改葬之諡曰武悼　庚午立清河王覃弟豫