盡執吴隠之循自稱平南将軍攝廣州事聚燒骨為共
冡𦵏於洲上得髑髏三萬餘枚又使徐道覆攻始興執
始興相阮腆之
義熈元年盧循遣使貢獻時朝廷新定未暇征討夏四
月壬申以循為廣州刺史徐道覆為始興相循遺劉裕
益智粽裕報以續命湯循以前琅邪内史王誕為平南
長史誕說循曰誕本非戎旅在此無用素為劉鎮軍所
厚若得北歸必䝉寄任公私際㑹仰答厚恩循甚然之