不能下西屯濮陽曹操曰布一旦得一州不能據東平
斷亢父泰山之道乗險要我而乃屯濮陽吾知其無能
為也乃進攻之　秋八月吕布有别屯在濮陽西曹操
夜襲破之未及還㑹布至身自摶戰自旦至日昳數十
合相持甚急操募人䧟陣司馬陳留典韋將應募者進
當之布弓弩亂發矢至如雨韋不視謂等人曰虜來十
步乃白之等人曰十歩矣又曰五步乃白等人懼疾言
虜至矣韋持㦸大呼而起所抵無不應手倒者布衆退