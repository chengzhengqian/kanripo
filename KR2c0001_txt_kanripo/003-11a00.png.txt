元狩元年淮南王安與賔客左呉等日夜為反謀案輿
地圖部署兵所從入諸使者道長安來為妄言言上無
男漢不治即喜即言漢廷治有男王怒以為妄言非也
王召中郎伍被與謀反事被曰王安得此亡國之語乎
臣見宫中生荆棘露霑衣也王怒繫伍被父母囚之三月
復召問之被曰昔秦為無道窮奢極虐百姓思亂者十
家而六七高皇帝起於行陳之中立為天子此所謂蹈
瑕候間因秦之亡而動者也今大王見高皇帝得天下