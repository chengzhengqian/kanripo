多所殺獲既而邀求不已朝廷小不副其意則舉寨降
於契丹請為鄉道以入冦時河北大饑民餓死者所在
以萬數兖鄆滄貝之間盜賊蠭起吏不能禁天雄節度
使杜威遣元隨軍將劉延翰市馬於邊方簡執之獻於
契丹延翰逃歸六月壬戌至大梁言方簡欲乘中國凶
饑引契丹入冦宜為之備　乙丑定州言契丹勒兵壓
境詔以天平節度使侍衞馬步都指揮使李守貞為北
面行營都部署義成節度使皇甫遇副之彰徳節度使