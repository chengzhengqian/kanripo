其三族誕麾下數百人皆拱手為列不降毎斬一人輒
降之卒不變以至於盡吴將于詮曰大丈夫受命其主
以兵救人既不能克又束手於敵吾弗取也乃免胄冒
陳而死唐咨王祚等皆降吴兵萬衆器仗山積司馬昭
初圍夀春王基石苞等皆欲急攻之昭以為夀春城固
而衆多攻之必力屈若有外冦表裏受敵此危道也今
三叛相聚於孤城之中天其或者使同就戮吾當以全
䇿縻之但堅守三靣若吴賊陸道而來軍糧必少吾以