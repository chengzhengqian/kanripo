貪殘自恃貴戚多不法毎以備邊為名斂吏民錢帛以
充私藏富室有珍貨或名姝駿馬皆奪取之或誣以罪
殺之籍沒其家又畏懦過甚毎契丹數十騎入境威已
閉門登陴或數騎驅所掠華人千百過城下威但瞋目
延頸望之無意邀取由是敵無所忌憚屬城多為所屠
威竟不出一卒救之千里之間暴骨如莽村落殆盡威
見所部殘弊為衆所怨又畏契丹之彊累表請入朝帝
不許威不俟報遽委鎮入朝朝廷聞之驚駭桑維翰言