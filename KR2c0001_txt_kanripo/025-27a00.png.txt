其并晉之路凡此諸軍仍令各募關河之外勁勇之士
厚其爵賞使為前驅岳動川移雷駭電激百道俱進並
趨虜庭必當望旗奔潰所向摧殄一戎大定實在此機
其二曰若國家更為後圖未即大舉宜與陳人分其兵
勢三鵶以北萬春以南廣事屯田預為積貯募其驍悍
直為部伍彼既東南有敵戎馬相持我出竒兵破其彊場彼若興師赴援我則堅壁清野待其去逺還復出師
常以邊外之軍引其腹心之衆我無宿舂之費彼有奔