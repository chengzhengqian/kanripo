后遣使戒聶文進曰大須在意對曰有臣在雖郭威百
人可擒也至暮兩軍不戰帝還宫慕容彦超大言曰陛
下來日宫中無事幸再出觀臣破賊臣不必與之戰但
叱散使歸營耳甲申帝欲再出太后力止之不可既陳
郭威戒其衆曰吾來誅羣小非敢敵天子也慎勿先動
乆之慕容彦超引輕騎直前奮擊郭崇威與前博州刺
史李榮帥騎兵拒之彦超馬倒幾獲之彦超引兵退麾
下死者百餘人於是諸軍奪氣稍稍降於北軍侯益吳