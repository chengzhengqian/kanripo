手射賊誤中柂工應弦而倒船上咸失色欲散亮不動
徐曰此手何可使著賊衆乃安峻兵入臺城司徒導謂
侍中禇翜曰至尊當御正殿君可啟令速出翜即入上
閤躬自抱帝登太極前殿𨗳及光祿大夫陸荀崧尚
書張闓共登御牀擁衛帝以劉超為右衛將軍使與鍾
雅褚翜侍立左右太常孔愉朝服守宗廟時百官奔散
殿省蕭然峻兵既入叱褚翜令下翜正立不動呵之曰
蘇冠軍來覲至尊軍人豈得侵逼由是峻兵不敢上殿