五年春正月帝引見閩使鄭元弼等元弼曰王昶蠻夷
之君不知禮義陛下得其善言不足喜惡言不足怒臣
將命無狀願伏鈇鑕以贖昶罪帝憐之辛未詔釋元弼
等　閩王曦既立驕滛苛虐猜忌宗族多尋舊怨其弟
建州刺史延政數以書諫之曦怒復書罵之遣親吏葉
翹監建州軍教練使杜漢崇監南鎮軍二人爭捃延政
隂事告於曦由是兄弟積相猜恨一日翹與延政議事
不叶翹訶之曰公反邪延政怒欲斬翹翹犇南鎮延政