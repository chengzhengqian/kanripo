敵皇帝亦知之乎曰知之延夀曰晉國東自沂宻西及
秦鳯延袤數千里邊於吳蜀常以兵戍之南方暑濕上
國之人不能居也它日車駕北歸以晉國如此之大無
兵守之吳蜀必相與乘虛入冦如此豈非為它人取之
乎契丹主曰我不知也然則奈何延夀曰陳橋降卒可
分以戍南邊則吳蜀不能為患矣契丹主曰吾昔在上
黨失於斷割悉以唐兵授晉既而返為仇讎北向與吾
戰辛勤累年僅能勝之今幸入吾手不因此時悉除之