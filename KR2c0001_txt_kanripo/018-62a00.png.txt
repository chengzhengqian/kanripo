将南歸留子弟及諸将守之吾取之如拾芥耳乃秣馬
礪兵訓飬士卒進據安定秦嶺北郡縣鎮戍皆降之裕
遣使遺勃勃書約為兄弟勃勃使中書侍郎皇甫徽為
報書而隂誦之對裕使者口授舍人使書之裕讀其文
嘆曰吾不如也　冬十一月辛未劉穆之卒太尉裕聞
之驚慟哀惋者累日始裕欲留長安經略西北而諸将
佐皆久役思歸多不欲留㑹穆之卒裕以根本無托遂
决意東還穆之之卒也朝廷恇懼欲發詔以太尉左司