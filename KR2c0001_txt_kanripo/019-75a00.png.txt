車之端以牽樓堞壊其南城陳憲内設女墻外立木柵
以拒之魏人填塹肉薄登城憲督厲將士苦戰積尸與
城等魏人乗尸上城短兵相接憲銳氣愈奮將士無不
一當百殺傷萬計城中死者亦過半魏主遣永昌王仁
將歩騎萬餘驅所掠六郡生口北屯汝陽時徐州刺史
武陵王駿鎮彭城帝遣間使命駿發騎齎三日糧襲之
駿發百里内馬得千五百匹分為五軍遣參軍劉泰之
帥安北騎兵行參軍垣謙之田曹行參軍臧肇之集曹