百里不絶于路又建元帥府舍于魏所過驛亭供酒饌
幄幕什器上下數十萬人無一不備　劉仁恭救滄州
戰屢敗乃下令境内男子十五以上七十以下悉自備
兵糧詣行營軍發之後有一人在閭里刑無赦或諌曰
今老弱悉行婦人不能轉餉此令必行濫刑者衆矣乃
命勝執兵者盡行文其面曰定霸都士人則文其腕或
臂曰一心事主于是境内士民穉孺之外身無不文者
得兵十萬軍于瓦橋時汴軍築壘圍滄州鳥鼠不能通