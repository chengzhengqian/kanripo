於淵曰嵗在辛未乃得洛陽今晉氣猶盛大軍不歸必
敗淵乃召聰等還　十一月甲申漢楚王聰始安王
曜歸于平陽王彌南出轘轅流民之在潁川襄城汝南
南陽河南者數萬家素為居民所苦皆燒城邑殺二千
石長吏以應彌　石勒冦信都殺冀州刺史王斌王浚
自領冀州詔車騎將軍王堪北中郎將裴憲將兵討勒
勒引兵還拒之魏郡太守劉矩以郡降勒勒至黎陽裴
憲棄軍犇淮南王堪退保倉垣　十二月漢王彌表