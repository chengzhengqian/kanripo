遣僧莽羅藺真將兵於雞項關南造橋以擊尚婢婢軍
於白土嶺婢婢遣其將尚鐸羅榻藏將兵據臨蕃軍以
拒之不利復遣磨離羆子燭盧鞏力將兵據𣯛牛峽以
禦之鞏力請按兵拒險勿與戰以竒兵絶其糧道使進
不得戰退不得還不過旬月其衆必潰羆子不從鞏力
曰吾寧為不用之人不為敗軍之將稱疾歸鄯州羆子
逆戰敗死婢婢糧乏留拓跋懐光守鄯州帥部落二千
餘人就水草於甘州西恐熱聞婢婢棄鄯州自將輕騎