但大笑不以為意宻聞而惡之刺史崔世樞自鄢陵初
附於宻讓囚之私府責其貨世樞營錢未辦遽欲加刑
讓召元帥府記室邢義期博逡巡未就杖之八十讓謂
左長史房彦藻曰君前破汝南大得寶貨獨與魏公全
不與我魏公我之所立事未可知彦藻懼以狀告宻因
與左司馬鄭頲共説宻曰讓貪愎不仁有無君之心宜
早圖之宻曰今安危未定遽相誅殺何以示逺頲曰毒
虵螫手壯夫解腕所全者大故也彼先得志悔無所及