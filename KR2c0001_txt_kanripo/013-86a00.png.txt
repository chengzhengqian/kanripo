二年夏四月石勒遣石虎擊鮮卑日六延於朔方大破
之斬首二萬餘級俘虜三萬餘人孔萇攻幽州諸郡悉
取之段匹磾士卒飢散欲移保上谷代王鬱律勒兵將
擊之匹碑棄妻子犇樂陵依邵續
三年春正月段末柸攻段匹磾破之匹磾謂邵續曰吾
本夷狄以慕義破家君不忘久要請相與共擊末柸續
許之遂相與追擊末柸大破之匹磾與弟文鴦攻薊後
趙王勒知續勢孤遣中山公虎將兵圍厭次孔萇攻續