十三年春三月甲戌回紇使還過河中朔方軍士掠其
輜重因大掠坊市　　秋七月戊午郭子儀奏以回紇
猶在塞上邊人恐懼請遣邠州刺史渾瑊將兵鎮振武
軍從之回紇始去
十四年秋七月庚辰詔回紇諸胡在京師者各服其服
無得效華人先是回紇留京帥者常千人商胡偽服而
雜居者又倍之縣官日給饔餼殖貲産開第舍市肆美
利皆歸之日縱暴横吏不敢問或衣華服誘取妻妾故