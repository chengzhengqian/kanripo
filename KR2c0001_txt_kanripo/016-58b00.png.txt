馬識所飬之恩親為大逆汝𦍑軰豈可以人理期也何
不速殺我早見先帝取姚萇於地下治之方成怒立斬
嵩悉阬其士卒以妻子賞軍後秦主萇掘秦主堅尸鞭
撻無數剥衣倮形薦之以棘坎土而埋之
十三年春二月秦主登軍朝那後秦主萇軍武都　秋
七月秦後秦自春相持屢戰互有勝負至是各觧歸闗
西豪傑以後秦久無成功多去而附秦　八月秦主登
立子崇為皇太子　冬十月後秦主萇還安定秦主登