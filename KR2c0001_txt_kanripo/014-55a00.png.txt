援湘州刺史益陽侯卞敦擁兵不赴又不給軍糧遣督
䕶將數百人隨大軍而已朝野莫不怪歎及峻平陶侃
奏敦阻軍顧望不赴國難請檻車收付廷尉王導以喪
亂之後宜加寛宥轉敦安南將軍廣州刺史病不赴徵
為光祿大夫領少府敦憂愧而卒追贈本官加散騎常
侍謚曰敬
臣光曰庾亮以外戚輔政首發禍機國破君危竄身茍
免卞敦位列方鎮兵糧俱足朝廷顛覆坐觀勝負人臣