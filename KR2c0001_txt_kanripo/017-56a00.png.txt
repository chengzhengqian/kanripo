斷淮口丹陽尹司馬恢之戍南㟁冠軍将軍桓謙等僃
白石左衛将軍王嘏等屯中堂徴豫州刺史譙王尚之
入衛京師劉牢之自山隂引兵邀撃恩未至而恩已過
乃使劉裕自海鹽入援裕兵不滿千人倍道兼行與恩
俱至丹徒裕衆既少加以渉逺疲勞而丹徒守軍莫有
闘志恩帥衆鼔譟登蒜山居民皆荷擔而立裕帥所領
奔擊大破之投崖赴水死者甚衆恩狼狽僅得還船然
恩猶恃其衆尋復整兵徑向京師後将軍元顯帥兵拒