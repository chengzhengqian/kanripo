害禹寵數毁惡之天子愈益敬厚禹毎病輙以起居聞
車駕自臨問之上親拜禹牀下禹頓首謝恩禹小子未
有官禹數視其小子上即禹牀下拜為黄門郎給事中
禹雖家居以特進為天子師國家毎有大政必與定議
時吏民多上書言災異之應譏切王氏專政所致上意
頗然之未有以明見乃車駕至禹第辟左右親問禹以
天變因用吏民所言王氏事示禹禹自見年老子孫弱
又與曲陽侯不平恐為所怨則謂上曰春秋日食地震