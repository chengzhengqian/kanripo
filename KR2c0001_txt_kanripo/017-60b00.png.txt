欲奉乗輿北走就劉裕既而知賊未至乃止　劉裕至
下邳以船載輜重自帥精銳歩歸至山陽聞何無忌敗
死慮京邑失守卷甲兼行與數十人至淮上問行人以
朝廷消息行人曰賊尚未至劉公若還便無所憂裕大
喜将濟江風急衆咸難之裕曰若天命助國風當自息
若其不然覆溺何害即命登舟舟移而風止過江至京
口衆乃大安夏四月癸未裕至建康以江州覆沒表送
章綬詔不許青州刺史諸葛長民兖州刺史劉藩并州