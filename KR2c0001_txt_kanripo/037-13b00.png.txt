不親政事專務遊戲賞賜無度田令孜專權無上天文
變異社稷将危上䟽極諫上大怒召昌業至内侍省賜
死　上善騎射劔槊法算至於音律蒱博無不精妙好
蹴鞠鬬雞與諸王賭鵞鵞一頭至直五十緡尤善撃毬
嘗謂優人石野猪曰朕若應撃毬進士舉須為状元對
曰若遇堯舜作禮部侍郎恐陛下不免駮放上笑而已
度支以用度不足奏借富户及胡商貨財敕借其半鹽
鐵轉運使髙駢上言天下盜賊蜂起皆出於飢寒獨富