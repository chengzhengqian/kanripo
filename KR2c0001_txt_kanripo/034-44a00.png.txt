臣於腹心耳目之地若臣畏避左右愛身不言是臣負
陛下言之而陛下惡聞乃陛下負臣也上怒解曰卿所
言皆人所不能言使朕聞所不聞真忠臣也它日盡言
皆應如是己丑以絳為中書舍人學士如故絳甞從容
諌上聚財上曰今兩河數十州皆國家政令所不及河
湟數千里淪於左衽朕日夜思雪祖宗之恥而財力不
贍故不得不蓄聚耳不然朕宫中用度極儉薄多藏何
用邪