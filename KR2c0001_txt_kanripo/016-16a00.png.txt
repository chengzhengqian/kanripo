使道安乗間進言十一月堅與道安同輦遊於東苑堅
曰朕将與公南遊呉越泛長江臨滄海不亦樂乎安曰
陛下應天御世居中土而制四維自足以比隆堯舜何
必櫛風沐雨經略遐方乎且東南區區地卑氣癘
昔虞舜遊而不歸大禹徃而不復何足以上勞大駕也
堅曰天生烝民而樹之君使司牧之朕豈敢憚勞使彼
一方獨不被澤乎必如公言是古之帝王皆憚征伐也
道安曰必不得已陛下宜駐蹕洛陽遣使者奉尺書於