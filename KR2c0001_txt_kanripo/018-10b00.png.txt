為燉煌䕶軍與其子燉煌太守譲鎮燉煌遂遷于酒泉
暠手令戒諸子以為從政者當審慎賞罰勿任愛憎近
忠正逺佞䛕勿使左右竊弄威福毁譽之来當研覈真
偽聼訟折獄必和顔任理慎勿逆詐億必輕加聲色務
廣咨詢勿自専用吾蒞事五年雖未能息民然含垢匿
瑕朝為冦讎夕委心膂粗無負于新舊事任公平坦然無
纇初不容懐有所損益計近則如不足經逺乃為有餘
庶亦無愧前人也