罰常隂時則下人有伐上者惡察察言故云臣下有謀
光安世大驚以此益重經術士侍中傅嘉數進諫王亦
縳嘉繋獄光安世既定議乃使田延年報丞相楊敞敞
驚懼不知所言汗出洽背徒唯唯而已延年起至更衣
敞夫人遽從東廂謂敞曰此國大事今大将軍議已定
使九卿来報君侯君侯不疾應與大将軍同心猶與無
决先事誅矣延年從更衣還敞夫人與延年参語許諾
請奉大将軍教令癸巳光召丞相御史将軍列侯中二