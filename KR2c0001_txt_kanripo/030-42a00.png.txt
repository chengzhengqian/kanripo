兵三十萬所誅者止於越王貞城中聞官軍至踰城出
降者四面成溪明公縱將士暴掠殺已降以為功流血
丹野非萬貞而何恨不得尚方斬馬劒加於明公之頸
雖死如歸耳光輔不能詰歸奏仁傑不遜左遷復州刺
史　太后之召宗室朝明堂也東莞公融宻遣使問成
均助教髙子貢子貢曰來必死融乃稱疾不赴越王貞
起兵遣使約融融倉猝不能應為官屬所逼執使者以
聞擢拜右賛善大夫未㡬為支黨所引冬十月己亥戮