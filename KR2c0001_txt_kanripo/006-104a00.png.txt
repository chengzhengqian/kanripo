特奴為王勇又使别校誅斬東且彌王亦更立其種人
為王於是車師六國悉平勇遂發諸國兵擊匈奴呼衍
王亡走其衆二萬餘人皆降生得单于從兄勇使加特
奴手斬之以結車師匈奴之隙北單于自將萬餘騎入
後部至今且谷勇使假司馬曹俊救之單于引去俊追
斬其貴人骨都侯於是呼衍王遂徙居枯梧河上是後
車師無復虜跡
二年六月西域城郭諸國皆服於漢唯焉耆王元孟未