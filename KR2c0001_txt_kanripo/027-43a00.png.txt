退以告左武衛大將軍王伯當伯當心亦怏怏因謂宻
曰天下事在公度内耳今東海公在黎陽襄陽公在羅
口河南兵馬屈指可計豈得乆如此也宻大喜乃獻策
於上曰臣虚蒙榮寵安坐京師曽無報効山東之衆皆
臣故時麾下請往収而撫之憑藉國威取王世充如拾
地芥耳上聞宻故將士多不附世充亦欲遣宻往収之
羣臣多諌曰李宻狡猾好反今遣之如投魚於泉放虎
於山必不反矣上曰帝王自有天命非小子所能取借