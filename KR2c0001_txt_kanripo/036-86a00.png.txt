丑置鎮南軍於洪州　嶲州刺史喻士珍貪獪掠兩林
蠻以易金南詔復冦嶲州兩林蠻開門納之南詔盡殺
戍卒士珍降之　　壬寅以桂管觀察使嚴譔為鎮南
節度使譔震之孫也　　秋七月高駢治兵於海門未
進監軍李維周惡駢欲去之屢趣駢使進軍駢以五千
人先濟約維周發兵應援駢既行維周擁餘衆不發一
卒以繼之九月駢至南定峯州蠻衆近五萬方穫田駢
掩撃大破之收其所穫以食軍