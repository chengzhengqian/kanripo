詐云鄴中有變彎弓纒弰馳入南城遣宦者鄧長顒幽
太后於北宫仍敕内外諸親皆不得與胡太后相見太
后或為帝設食帝亦不敢嘗
四年春二月庚寅齊以侍中祖珽為左僕射初胡太后
既幽於北宫珽欲以陸令萱為太后為令萱言魏保太
后故事且謂人曰陸雖婦人然實雄傑自女媧以來未
之有也令萱亦謂珽為國師國寶由是得僕射　齊尚
書左僕射祖珽勢傾朝野左丞相咸陽王斛律光惡之