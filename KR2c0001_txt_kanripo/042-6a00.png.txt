彦之招募黨衆然心實忌之及舉兵止用為排陣使彦
之恨之帝聞重榮反壬辰遣護聖等馬步三十九指揮
擊之以天平節度使杜重威為招討使安國節度使馬
全節副之前永清節度使王周為馬步都虞候　戊戌
杜重威與安重榮遇於宗城西南重榮為偃月陣官軍
再擊之不動重威懼欲退指揮使宛丘王重𦙍曰兵家
忌退鎮之精兵盡在中軍請公分銳士擊其左右翼重
𦙍為公以契丹直衝其中軍彼必狼狽重威從之鎮人