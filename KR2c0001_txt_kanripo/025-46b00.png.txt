願湝心腹也衆皆駭懼湝殺相願妻子明日復戰憲擊
破之俘斬三萬人執湝及廣寧王孝珩憲謂湝曰任城
王何苦至此湝曰下官神武皇帝之子兄弟十五人幸
而獨存逢宗社顛覆今日得死無愧墳陵憲壯之命歸
其妻子又親為孝珩洗瘡傅藥禮遇甚厚孝珩歎曰自
神武皇帝以外吾諸父兄弟無一人至四十者命也嗣
君無獨見之明宰相非柱石之寄恨不得握兵符受斧
鉞展我心力耳齊王憲善用兵多謀畧得將士心齊人