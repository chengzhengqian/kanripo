然繼父位以来職貢不乏朝廷待以藩臣妻以公主今
其罪惡未彰宜加恕宥國家新征蠕蠕士馬疲弊未可
大舉且聞其土地鹵瘠難得水草大軍既至彼必嬰城
固守攻之不拔野無所掠此危道也初崔浩惡尚書李
順順使涼州凡十二返魏主以為能涼武宣王數與順
逰宴對其羣下時為驕慢之語恐順泄之随以金寳納
於順懐順亦為之隠浩知之密以白魏主魏主未之信
及議伐涼州順與尚書古弼皆曰自温圉水以西至姑