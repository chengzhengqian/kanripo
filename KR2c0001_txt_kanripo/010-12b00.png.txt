僅得入白帝城其舟船器械水歩軍資一時略盡尸骸
塞江而下漢主大慙恚曰吾乃為陸遜所折辱豈非天
邪將軍義陽傅彤為後殿兵衆盡死彤氣益烈吳人諭
之使降彤罵曰吳狗安有漢將軍而降者遂死之從事
祭酒程畿泝江而退衆曰後追將至宜解舫輕行畿曰
吾在軍未習為敵之走也亦死之初吳安東中郎將孫
桓别擊漢前鋒於夷道為漢所圍求救於陸遜遜曰未
可諸將曰孫安東公族見圍已困奈何不救遜曰安東