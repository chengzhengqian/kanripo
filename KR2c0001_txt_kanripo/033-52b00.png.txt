憺及其黨甲午詔贈曽等官始韋清與曽等約事泄不
相引故獨得免清恐終及禍說希烈請詣朱滔乞師希
烈遣之行至襄邑逃奔劉洽希烈聞周曽等有變閉壁
數日其黨寇尉氏鄭州者聞之亦遁歸希烈乃上表歸
咎扵周曽等引兵還蔡州外示悔過從順實待朱滔等
之援也置顔真卿扵龍興寺丁酉荆南節度使張伯儀
與淮寧兵戰扵安州官軍大敗伯儀僅以身免亡其所
持節希烈使人以其節及俘馘示顔真卿真卿號慟投