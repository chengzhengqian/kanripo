安西將軍劉雅帥騎二萬攻模於長安河内王粲始安
王曜帥大衆繼之染敗模兵於潼闗長驅至下邽涼州
將北宫純自長安帥其衆降漢漢兵圍長安模遣淳于
定出戰而敗模倉庫虛竭士卒離散遂降於漢趙染送
模於河内王粲九月粲殺模
愍帝建興三年春二月丙子以南陽王保為相國　南
陽王模之敗也都尉陳安往歸世子保於秦州保命將
千餘人討叛羌寵待甚厚保將張春疾之譛安云有異