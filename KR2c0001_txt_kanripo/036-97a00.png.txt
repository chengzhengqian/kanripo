尤之詔發河東山南西道東州兵援之仍命天平節度
使高駢詣西川制置蠻事
二年春正月丙戌以高駢為西川節度使　高駢至劒
州先遣使走馬開成都門或諌曰蠻冦逼近成都相公
尚遠萬一豨突奈何駢曰吾在交趾破蠻三十萬衆蠻
聞我來逃竄不暇何敢輒犯成都今春氣向暖數十萬
人蘊積城中生死共處汚穢鬱蒸將成癘疫不可緩也
使者至成都開門縱民出各復常業乘城者皆下城解