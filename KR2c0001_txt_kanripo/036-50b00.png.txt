其相赤心僕固特勒那頡啜各帥其衆抵天德塞下就
雜虜貿易穀食且求内附　冬十月丙辰天徳軍使温徳
彛奏回鶻潰兵侵逼西城亘六十里不見其後邊人以
回鶻猥至恐懼不安詔振武軍節度使劉沔屯雲迦關
以備之
武宗㑹昌元年春二月回鶻十三部近牙帳者立烏希
特勒為烏介可汗南保錯子山　　秋八月天德軍使
田牟監軍韋仲平欲擊回鶻以求功奏稱回鶻叛將嗢