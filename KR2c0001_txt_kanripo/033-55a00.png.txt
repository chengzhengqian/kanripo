不過五旬河朔定矣使林還報抱真隂相約結　庚戌
初行稅間架除陌錢法時河東澤潞河陽朔方四軍屯
魏縣神策永平宣武淮南浙西荆南江泗沔鄂湖南黔
中劔南嶺南諸軍環淮寧之境舊制諸道軍出境則仰
給度支上優恤士卒每出境加給酒肉本道糧仍給其
家一人兼三人之給故将士利之各出軍纔逾境而止
月費錢百三十餘萬緡常賦不能供判度支趙賛乃奏
行二法所謂稅間架者每屋兩架為間上屋稅錢二千