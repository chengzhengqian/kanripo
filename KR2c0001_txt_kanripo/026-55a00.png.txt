由是峻法治之所殺三萬餘人皆籍沒其家枉死者大
半流徙者六千餘人𤣥感之圍東都也開倉賑給百姓
凡受米者皆阬之於都城之南𤣥感所善文士㑹稽虞
綽琅琊王胄俱坐徙邊綽胄亡命捕得誅之帝善屬文
不欲人出其右薛道衡死帝曰更能作空梁落燕泥否
王胄死帝誦其佳句曰庭草無人隨意緑復能作此語
邪帝自負才學每驕天下之士嘗謂侍臣曰天下皆謂
朕承藉緒餘而有四海設令朕與士大夫高選亦當為