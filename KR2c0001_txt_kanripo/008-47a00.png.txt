日有食之尚書盧植上言凡諸黨錮多非其罪可
加赦恕申宥回枉又宋后家屬並以無辜委骸横尸
不得斂𦵏宜敕收拾以安遊魂帝不省
二年王甫曹節等姦虐弄權扇動内外太尉段熲阿附
之節甫父兄子弟為卿校牧守令長者布滿天下所在
貪暴甫養子吉為沛相尤殘酷凡殺人皆磔尸車上隨
其罪目宣示屬縣夏月腐爛則以䋲連其骨周徧一郡
乃止見者駭懼視事五年凡殺萬餘人尚書令陽球常