素所信任者為反狀以付俊臣無不承反矣太后意稍
寤召見仁傑等問曰卿承反何也對曰不承則已死於
栲掠矣太后曰何為作謝死表對曰無之出表示之乃
知其詐於是出此七族庚午貶知古江夏令仁傑彭澤
令宜禮夷陵令元忠涪陵令獻西鄉令流行本嗣真于
嶺南俊臣與武承嗣等固請誅之太后不許俊臣乃獨
稱行本罪尤重請誅之秋官郎中徐有功駮之以為明
主有更生之恩俊臣不能將順虧損恩信殿中侍御史