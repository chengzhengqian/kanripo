意酒色肆行誅殺謙勸振引兵下戰已守江陵振素輕
謙不從其言劉毅至巴陵誅王稚徽何無忌劉道規進
攻桓謙於馬頭桓蔚於龍泉皆破之蔚祕之子也無忌
欲乗勝直趣江陵道規曰兵法屈伸有時不可茍進諸
桓世居西楚羣小皆為竭力振勇冠三軍難與爭鋒且
可息兵養銳徐以計䇿縻之不憂不克無忌不從振逆
戰於靈溪馮該以兵㑹之無忌等大敗死者千餘人退
還尋陽與劉毅等上牋請罪劉裕以毅節度諸軍免其