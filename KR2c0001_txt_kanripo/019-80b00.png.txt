魯爽鎮長社棄城走爽軌之子也幢主王陽兒擊魏豫
州刺史僕蘭破之僕蘭犇虎牢鑠又遣安蠻司馬劉康
祖將兵助坦進逼虎牢魏羣臣初聞有宋師言於魏主
請兵救縁河榖帛魏主曰馬今未肥天時尚熱速出必
無功若兵来不止且還隂山避之國人本著羊皮袴何
用綿帛展至十月吾無憂矣九月辛卯魏主引兵南救
滑臺命太子晃屯漢南以備柔然呉王余守平城庚子
魏發州郡兵五萬分給諸軍王𤣥謨士衆甚盛器械精