安西軍司浩不應翼遺浩書曰王夷甫立名非真雖云談
道實長華競明徳君子遇㑹處際寜可然乎浩猶不起
殷羨為長沙相在郡貪殘庾氷與翼書屬之翼報曰殷
君驕豪亦似由有佳兒弟故小令物情容之大較江東
之政以嫗煦豪彊常為民蠹時有行法輒施之寒劣如
往年偷石頭倉米一百萬斛皆是豪將輩而直殺倉督
監以塞責山遐為餘姚長為官出豪彊所藏二千戸而
衆共驅之令遐不得安席雖皆前宰之惛謬江東事去