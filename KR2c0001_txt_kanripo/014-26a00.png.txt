鳳鳳亦推嶠嶠偽辭之敦不聴六月表嶠為丹陽尹且
使覘伺朝廷嶠恐既去而錢鳯於後間止之因敦餞别
嶠起行酒至鳳鳳未及飲嶠偽醉以手版擊鳳幘墜作
色曰錢鳳何人温太真行酒而敢不飲敦以為醉兩釋
之嶠臨去與敦别涕泗横流出閤復入者再三行後鳳
謂敦曰嶠於朝廷甚密而與庾亮深交未可信也敦曰
太真昨醉小加聲色何得便爾相讒嶠至建康盡以敦
逆謀告帝請先為之備又與庾亮共畫討敦之謀敦聞