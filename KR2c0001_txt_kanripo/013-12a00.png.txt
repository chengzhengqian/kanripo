义不聴朝㑹义憂懼不知所為上表乞為庻人幷除諸
子之封褒美晉王請以為嗣抽抑而弗通
四年漢中常侍王沈宣懷中宫僕射郭猗等皆寵幸用
事漢主聰游宴後宫或三日不醒或百日不出自去冬
不視朝政事一委相國粲唯殺生除拜乃使沈等入白
之沈等多不白而自以其私意決之故勲舊或不叙而
姦佞小人有數日至二千石者軍旅嵗起將士無錢帛
之賞而後宫之家賜及僮僕動至數千萬沈等車服第