葉間與黥布行收兵羽聞漢王在宛果引兵南漢王堅
壁不與戰　漢王之敗彭城解而西也彭越皆亡其所
下城獨將其兵北居河上常往來為漢游兵擊楚絶其
後糧是月彭越度睢與項聲薛公戰下邳破殺薛公羽
乃使終公守成臯而自東擊彭越漢王引兵北擊破終
公復軍成臯六月羽已破走彭越聞漢復軍成臯乃引
兵西拔滎陽城生得周苛羽謂苛為我將以公為上將
軍封三萬户周苛罵曰若不趨降漢今為虜矣若非漢