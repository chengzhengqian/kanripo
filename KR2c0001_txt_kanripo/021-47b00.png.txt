當須明年二月進兵衍曰舉事之初所藉者一時驍銳
之心事事相接猶恐疑怠若屯兵十旬必生悔吝且坐
甲十萬糧用自竭若童子立異則大事不成况處分已
定安可中息哉昔武王伐紂行逆太嵗豈復待年月乎
戊午衍上表勸南康王寳融稱尊號不許十二月頴胄
與夏侯詳移檄建康百官及州郡牧守數帝及梅蟲兒
茹法珍罪惡頴胄遣冠軍將軍天水楊公則向湘州西
中郎㕘軍南郡鄧元起向夏口乙亥荆州將佐復勸寳