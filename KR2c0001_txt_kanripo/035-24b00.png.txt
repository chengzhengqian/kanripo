損壽臣是時不死諌者以陛下年已十五故也今皇子
纔一歳臣安敢畏死而不諌乎上感其言賜錦綵百匹
銀器四
敬宗寳厯元年上遊幸無常昵比羣小視朝月不再三
大臣罕得進見二月壬午浙西觀察使李德裕獻丹扆
六箴一曰宵衣以諷視朝稀晚二曰正服以諷服御乖
異三曰罷獻以諷徵求玩好四曰納誨以諷侮棄讜言
五曰辨邪以諷信任羣小六曰防微以諷輕出遊幸其