弟地勒察别統部落與沙鉢畧有隙復以衆叛歸阿波
連兵不已各遣使詣長安請和求援隋主皆不許　六
月突厥冦幽州隋幽州總管廣宗壯公李崇帥步騎三
千拒之轉戰十餘日師人多死遂保砂城突厥圍之城
荒頽不可守禦曉夕力戰又無所食每夜出掠虜營得
六畜以繼軍糧突厥畏之厚為其備每夜中結陣以待
之崇軍苦飢出輒遇敵死亡略盡及明奔還城者尚百
許人然多重傷不堪更戰突厥意欲降之遣使謂崇曰