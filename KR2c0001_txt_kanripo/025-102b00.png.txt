誠臣也敕以本官直門下省陳水軍都督周羅㬋與郢
州刺史荀法尚守江夏秦王俊督三十六總管水陸十
餘萬屯漢口不得進相持踰月陳荆州刺史陳慧紀遣
南康内史吕忠肅屯岐亭據巫峽於北岸鑿巖綴鐵鎖
三條横截上流以遏隋船忠肅竭其私財以充軍用楊
素劉仁恩奮兵擊之四十餘戰忠肅守險力爭隋兵死
者五千餘人陳人盡取其鼻以求功賞既而隋師屢捷
獲陳之士卒三縱之忠肅棄柵而遁素徐去其鎻忠肅