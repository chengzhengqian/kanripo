七年春正月齊主還鄴　二月齊主言語澁呐不喜見
朝士自非寵私昵狎未嘗交語性懦不堪人視雖三公
令録奏事莫得仰視皆略陳大指驚走而出承世祖奢
㤗之餘以為帝王當然後宫皆寶衣玉食一裙之費至
直萬匹競為新巧朝衣夕弊盛修宫苑窮極壯麗所好
不常數毁又復百工土木無時休息夜則然火照作寒
則以湯為泥鑿晉陽西山為大像一夜然油萬盆光照
宫中毎有災異冦盜不自貶損惟多設齋以為修徳好