欹而寤名曰警枕置粉盤于卧内有所記則書盤中比
老不倦或寢方酣外有白事者今侍女振紙即寤時彈
銅丸于樓牆之外以警直更者嘗微行夜叩北城門吏
不肯啓關曰雖大王來亦不可啓乃自佗門入明日召
北門吏厚賜之　　秋八月吳徐温遣使以吳王書解
歸無錫之俘於吳越吳越王鏐亦遣使請和於吳自是
吳國休兵息民三十餘州民樂業者二十餘年吳王及
徐温屢遺吳越王鏐書勸鏐自王其國鏐不從