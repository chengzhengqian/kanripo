加倫九錫復加其子荂撫軍將軍䖍中軍將軍翊為侍
中又加孫秀侍中輔國將軍相國司馬右率如故張林
等竝居顯要増相府兵為二萬人與宿衛同井所隠匿
之兵數踰三萬九月改司徒為丞相以梁王肜為之肜
固辭不受倫及諸子皆頑鄙無識秀狡黠貪淫所與共
事者皆邪佞之士惟競榮利無深謀逺畧志趣乖異互
相憎嫉秀子會為射聲校尉形貎短陋加奴僕之下者
秀使尚帝女河東公主　　冬十一月甲子立皇后羊