道濟帥衆来晦惶懼無計道濟既至與到彦之軍合牽
艦縁岸晦始見艦數不多輕之不即出戰至晚因風帆
上前後連咽西人離沮無復鬬心戊辰臺軍至忌置洲
尾列艦過江晦軍一時皆潰晦夜出投巴陵得小船還
江陵先是帝遣雍州刺史劉粹自陸道帥歩騎襲江陵
至沙橋周超帥萬餘人逆戰大破之士衆傷死者過半
俄而晦敗問至初晦與粹善以粹子曠之為參軍帝疑之
王𢎞曰粹無私必無憂也及受命南討一無所顧帝