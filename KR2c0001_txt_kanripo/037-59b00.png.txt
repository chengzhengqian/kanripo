諫官禮官皆以為不可上出手札諭之曰卿等所論至
當事有從權勿以小瑕遂妨大禮於是宦官始服劒佩
侍祠己酉祀圓丘赦天下上在藩邸素疾宦官及即位
楊復恭恃援立功所為多不法上意不平政事多謀於
宰相孔緯張濬勸上舉大中故事抑宦者權復恭常乘
肩輿至太極殿他日上與宰相言及四方反者孔緯曰
陛下左右有將反者况四方乎上矍然問之緯指復恭
曰復恭陛下家奴乃肩輿造前殿多養壯士為假子使