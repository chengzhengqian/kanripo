内外連結援引宗戚縱横不法賣官鬻獄貨賂公行賞
罰之命不出於外大臣有不從者因而譖之於是孔張
之權熏灼四方大臣執政皆從風謟附孔範與孔貴嬪
結為兄妺上惡聞過失毎有惡事孔範必曲為文飾稱
揚贊羙由是寵遇優渥言聽計從羣臣有諌者輙以罪
斥之中書舍人施文慶頗涉書史嘗事上於東宫聰敏
彊記明閑吏職心筭口占應時條理由是大被親幸又
薦所善吳興沈客卿陽惠朗徐哲暨慧景等云有吏能