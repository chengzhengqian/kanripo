黄巢将王播圍興平玫退屯奉天及龍尾陂　西川黄
頭軍使李鋋將萬人鞏咸将五千人屯興平為二寨與
黄巢戰屢㨗陳敬瑄遣神機營使高仁厚將二千人益
之初車駕至成都蜀軍賞錢人三緍田令孜為行在都
指揮處置使每四方貢金帛輒頒賜從駕諸軍無虚月
不復及蜀軍蜀軍頗有怨言秋七月丙寅令孜宴土
客都頭以金杯行酒因賜之諸都頭皆拜而受西川黄
頭軍使郭琪獨不受起言曰諸將月受俸料豐贍有餘