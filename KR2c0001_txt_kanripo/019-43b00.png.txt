討謝晦晦以弟遯為竟陵内史將萬人揔留任帥衆二
萬發江陵列舟艦自江津至于破冢旌旗蔽日歎曰恨
不得以此為勤王之師　二月庚申上發建康命王𢎞
與彭城王義康居守入居中書下省侍中殷景仁參掌
留任帝姊㑹稽公主留止臺内揔攝六宫謝晦自江陵
東下何承天留府不從晦至江口到彥之已至彭城洲
庾登之據巴陵畏懦不敢進㑹霖雨連日參軍劉和之
曰彼此各有雨耳檀征北尋至東軍方彊唯宜速戰登