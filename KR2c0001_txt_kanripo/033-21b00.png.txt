二道結好二十餘年柰何一旦棄之且雖執其使朝廷
未必見信正己忽來襲我孤軍無援何以待之惟岳又
從之前定州刺史谷從政惟岳之舅也有膽略頗讀書
王武俊等皆敬憚之為寳臣所忌從政乃稱疾杜門惟
岳亦忌之不與圖事日夜獨與胡震王它奴等計議多
散金帛以悅将士從政往見惟岳曰今海内無事自上
國來者皆言天子聰眀英武志欲致太平深不欲諸侯
子孫専地爾今首違詔命天子必遣諸道致討将士受