敷馮該戍湓口移沮漳蠻二千户於江南立武寧郡更
招集流民立綏安郡詔徴廣州刺史刁達豫章太守郭
昶之𤣥皆留不遣𤣥自謂有晉國三分之二數使人上
已符瑞欲以惑衆又致箋於㑹稽王道子曰賊造近郊
以風不得進以雨不致火食盡故去耳非力屈也昔國
寶死後王恭不乗此威入統朝政足見其心非侮於眀
公也而謂之不忠今之貴要腹心有時流清望者誰乎
豈可云無佳勝直是不能信之耳爾來一朝一夕遂成