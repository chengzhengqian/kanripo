逆亂乎異日無成悔之何及華郷在李寳臣幕府以直
道已為同列所忌至是為副使同列尤疾之言扵武俊
曰華以軍中陰事奏天子請為内應故得超遷是将覆
大夫之軍大夫宜備之武俊以其舊人不忍殺奪職使
歸私第田悅恃援兵将至遣其将康愔将萬餘人出城
西與馬燧等戰扵御河上大敗而還　時兩河用兵月
費百餘萬緡府庫不支數月太常愽士韋都賔陳京建
議以為貨利所聚皆在富商請括富商錢出萬緡者借