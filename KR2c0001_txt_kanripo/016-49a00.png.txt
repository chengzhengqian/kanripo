遣尚書令髙蓋帥衆五萬伐後秦戰於新平南盖大敗
降於後秦　符定符紹符謨符亮聞秦主丕即位皆自
河北遣使謝罪中山太守王兖本新平氐也固守博陵
為秦拒燕十一月丕以兖為平州刺史定為冀州牧紹
為冀州都督謨為幽州牧亮為幽平二州都督並進爵
郡公左将軍竇衝據兹川有衆數萬與秦州刺史王統
河州刺史毛興益州刺史王廣南秦州刺史楊壁衛将
軍楊定皆自隴右遣使邀丕共撃後秦丕以定為雍州