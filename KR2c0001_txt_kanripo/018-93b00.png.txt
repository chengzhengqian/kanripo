主遣使請和於魏魏主以詔諭之使降六年春正月夏酒泉公雋自平涼犇魏　夏五月夏主
欲復取統萬引兵東至侯尼城不敢進而還夏主少凶
暴無頼不為世祖所知十月畋于隂槃登苛藍山望統
萬城泣曰先帝若以朕承大業者豈有今日之事乎
七年春三月壬寅魏封赫連昌為秦王　秋九月夏主
遣其弟謂以代伐魏鄜城魏平西将軍始平公隗歸等
擊之殺萬餘人謂以代遁去夏主自将數萬人邀擊隗