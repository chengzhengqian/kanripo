利在一決萬一失計大事去矣敬猷出於愽徒不習軍
事其衆單弱人情易駭大軍臨之駐馬可克敬業雖欲
救之計程必不能及我𠑽敬猷乗勝而進雖有韓白不
能當其鋒矣今不先取弱者而遽攻其疆非計也孝逸
從之引兵擊超夜遁進擊敬猷敬猷脱身走庚申敬業
勒兵阻溪拒守後軍揔管蘇孝祥夜將五千人以小舟
度溪先擊之兵敗孝祥死士卒赴溪溺死者過半左豹
衛果毅漁陽成三朗為敬業所擒唐之竒紿其衆曰此