先公稱藩劉石者惟審於彊弱也今論涼土之力則損
於往時語大秦之德則非二趙之匹而將軍翻然自絶
無乃非宗廟之福也歟以秦之威旁振無外可以回弱
水使東流返江河使西注闗東既平將移兵河右恐非
六郡士民所能抗也劉表謂漢南可保將軍謂西河可
全吉凶在身元龜不逺宜深筭妙慮以求多福無使六
世之業一旦而墜地也天錫大懼遣使謝罪稱藩堅拜
天錫使持節都督河右諸軍事驃騎大將軍開府儀同三