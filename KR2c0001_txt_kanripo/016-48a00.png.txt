克呉之所以亡對曰數戰數勝文侯曰數戰數勝國之
福也何故亡對曰數戰則民疲數勝則主驕以驕主御
疲民未有不亡者也秦王堅似之矣
長樂公丕在鄴将西赴長安幽州刺史王永在壺闗遣
使招丕丕乃帥鄴中男女六萬餘口西如潞川驃騎将軍
張蚝并州刺史王騰迎之入晉陽王永㽜平州刺史符
沖守壺闗自帥騎一萬㑹丕于晉陽丕始知長安不守
堅已死乃發喪即皇帝位追謚堅曰宣昭皇帝廟號世