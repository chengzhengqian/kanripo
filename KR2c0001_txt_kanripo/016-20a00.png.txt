吏歎曰謝安石有廟堂之量不閑将略今大敵垂至方
遊談不暇遣諸不經事少年拒之衆又寡弱天下事已
可知吾其左祍矣　冬十月秦陽平公融等攻夀陽癸
酉克之執平虜将軍徐元喜等融以其參軍河南郭襃
為淮南太守慕容垂拔鄖城胡彬聞夀陽䧟退保硤石
融進攻之秦衛将軍梁成等帥衆五萬屯於洛澗柵淮
以遏東兵謝石謝𤣥等去洛澗二十五里而軍憚成不
敢進胡彬糧盡潜遣使告石等曰今賊盛糧盡恐不復