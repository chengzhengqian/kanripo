弟虎賁郎將𤣥縱鷹揚郎將萬石並從幸遼東𤣥感潜
遣人召之二人皆亡還萬石至高陽為監事許華所執
斬於涿郡時右驍衞大將軍來䕶兒以舟師自東萊將
入海趣平壤𤣥感遣家奴偽為使者從東方來詐稱䕶
兒反六月乙巳𤣥感入黎陽縣閉城大索男夫取帆布
為牟甲署官屬皆准開皇之舊移書傍郡以討䕶兒為
名各令發兵㑹於倉所郡縣官有幹用者𤣥感皆以運
糧追集之以趙懷義為衞州刺史東光尉元務本為黎