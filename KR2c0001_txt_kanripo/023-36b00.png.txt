許之頃之復故　秋七月東魏侯景高敖曹等圍魏獨
孤信于金墉太師歡帥大軍繼之景悉燒洛陽内外官寺
民居存者什二三魏主將如洛陽拜園陵㑹信等告急
遂與丞相泰俱東命尚書左僕射周惠達輔太子欽守
長安開府儀同三司李弼車騎大將軍達奚武帥千騎
為前驅八月庚寅丞相泰至糓城侯景等欲整陳以待
其至儀同三司太安莫多婁貸文請帥所部撃其前鋒
景等固止之貸文勇而専不受命與可朱渾道元以千