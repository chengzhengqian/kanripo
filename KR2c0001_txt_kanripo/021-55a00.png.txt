吏於麝幐中得其事昭胄兄弟與偃等皆伏誅雍州刺
史張欣泰與弟前始安内史欣時宻謀結胡松及前南
譙太守王靈秀直閣將軍鴻選等誅諸嬖倖廢東昏東
昏遣中書舍人馮元嗣監軍救臨秋七月甲午茹法珍
梅蟲兒及太子右率李居士制局監楊明泰送之於中
興堂欣泰等使人懐刀於座斫元嗣頭墜果柈中又斫
明泰破其腹蟲兒傷數創手指皆墮居士法珍等散走
還臺靈秀詣石頭迎建康王寳寅帥城中將吏見力去