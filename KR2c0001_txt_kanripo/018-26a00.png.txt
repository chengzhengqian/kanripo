将軍沮渠竒珍㐲兵於捫天嶺執伐并其騎士三百人
以歸既而遣尚書郎王杼送伐還秦并遺暮末馬千匹
及錦𦋺銀繒秋七月暮末遣記室郎中馬艾如河西報
聘　冬十二月河西王䝉遜伐秦至磐夷秦相國元基
等将騎萬五千拒之䝉遜還攻西平征虜将軍出連輔
政等将騎二千救之
六年春正月秦出連輔政等未至西平河西王䝉遜拔
西平執太守麴承　夏五月河西王䝉遜伐秦秦王暮