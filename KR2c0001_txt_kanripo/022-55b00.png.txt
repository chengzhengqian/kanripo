祖吐豆發帥精騎一萬南出前鋒至廣昌賊塞隘口柔
然遂還己丑津長史李裔引賊入執津欲烹之既而捨
之瀛州刺史元寜以城降洛周　蕭寳寅圍馮翌未下
長孫稚軍至恒農行臺左丞楊侃謂稚曰昔魏武與韓
遂馬超據潼闗相拒遂超之才非魏武敵也然而勝負
久不决者扼其險要故也今賊守禦已固雖魏武復生
無以施其智勇不如北取蒲坂度河而西入其心腹置
兵死地則華州之圍不戰自解潼闗之守必内顧而走