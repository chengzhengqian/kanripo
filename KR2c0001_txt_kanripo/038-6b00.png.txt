寇初平方務姑息得克用表大恐但遣中使賜優詔和
解之克用前後凡八表稱全忠妬功疾能隂狡禍賊異
日必為國患惟乞下詔削其官爵臣自帥本道兵討之
不用度支糧餉上累遣楊復恭等諭指稱吾深知卿寃
方事之殷姑存大體克用終鬱鬱不平時藩鎮相攻者
朝廷不復為之辨曲直由是互相吞噬惟力是視皆無
所禀畏矣　　八月李克用奏請割麟州𨽻河東又奏
請以弟克修為昭義節度使皆許之由是昭義分為二