可輕也今單于歸義懐款誠之心欲離其庭陳見於前
此乃上世之遺䇿神靈之所想望國家雖費不得已者
也奈何距以來厭之辭踈以無日之期消往昔之恩開
将來之隙夫疑而隙之使有恨心負前言縁徃辭歸怨
於漢因以自絶終無北靣之心威之不可諭之不能焉
得不為大憂乎夫明者視於無形聰者聽於無聲誠先
於未然即兵革不用而憂患不生不然壹有隙之後雖
智者勞心於内辯者轂撃於外猶不若未然之時也且