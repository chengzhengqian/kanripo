矣當北歸張尚書常寧曰大夫暗弱信任左右觀其勢
終為朱滔所滅今天子有詔得大夫首者以其官爵與
之中丞素為衆所服與其出亡曷若倒戈以取大夫轉
禍為福如反掌耳事茍不捷歸張尚書未晩也武俊深
以為然會惟岳使要籍謝遵至趙州城下武俊引遵同
謀取惟岳遵還宻告王士真閏月甲辰武俊常寧自趙
州引兵還襲惟岳遵與士真矯惟岳命啟城門納之黎
明武俊帥數百騎突入府門士真應之扵内殺十餘人