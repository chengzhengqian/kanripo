於是守城者稍稍棄甲投兵而下崔彦曽故吏路審中
開門納官軍龎舉直許佶帥其黨保子城日昃賊自北
門出𤣥稔遣兵追之斬舉直佶首餘黨多赴水死悉捕
戍桂州者親族斬之死者數千人徐州遂平龎勛將兵
二萬自石山西出所過焚掠無遺庚申承訓始知之引
步騎八萬西擊之使朱邪赤心將數千騎為前鋒勛襲
宋州陷其南城刺史鄭處沖守其北城賊知有備捨去
度汴南掠亳州沙陀追及之勛引兵循溪水而東將歸