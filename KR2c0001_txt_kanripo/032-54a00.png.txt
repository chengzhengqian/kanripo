子儀表稱臣不收京城無以見陛下若出兵藍田虜必
不敢東向上許之鄜坊節度判官段秀實説節度使白
孝徳引兵赴難孝徳即日大舉南趣京畿與蒲陜商華
合勢進擊吐蕃既立廣武王承宏欲掠城中士女百工
整衆歸國子儀使左羽林大將軍長孫全緒將二百騎
出藍田觀虜勢令第五琦攝京兆尹與之偕行又令寶
應軍使張知節將兵繼之全緒至韓公堆晝則擊皷張
旗幟夜則多燃火以疑吐蕃前光祿卿殷仲卿聚衆近