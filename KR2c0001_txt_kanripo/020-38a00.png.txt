一至尋陽謝罪主上然後自刎耳因慷慨叱左右索節
無復應者及旦伯珍請屏人言事遂斬顗首詣錢溪馬
軍主襄陽俞湛之湛之因斬伯珍并送首以為己功劉
胡帥二萬人向尋陽詐晉安王子勛云袁顗已降軍皆
散唯已帥所領獨返宜速處分為一戰之資當停據湓
城誓死不貳乃於江外夜趣沔口鄧琬聞胡去憂惶無
計呼中書舍人禇靈嗣等謀之並不知所出張恱詐稱
疾呼琬計事令左右伏甲帳後戒之若聞索酒便出琬