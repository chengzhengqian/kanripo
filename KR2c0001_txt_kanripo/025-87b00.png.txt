施文慶沈客卿共譖縡受髙麗使金上收縡下獄縡於
獄中上書曰夫君人者恭事上帝子愛下民省嗜欲逺
謟佞未明求衣日旰忘食是以澤被區宇慶流子孫陛
下頃來酒色過度不䖍郊廟大神専媚滛昏之鬼小人
在側宦豎弄權惡忠直若仇讎視生民如草芥後宫曳
綺繡廐馬餘菽粟百姓流離殭尸蔽野貨賄公行帑藏
損耗神怒民怨衆叛親離臣恐東南王氣自斯而盡書
奏上大怒頃之意稍解遣使謂縡曰我欲赦卿卿能改