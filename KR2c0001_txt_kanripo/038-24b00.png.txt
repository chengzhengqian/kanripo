獨黙然徐曰諸君喜以口撃賊嗣源但以手擊賊耳衆
慙而止　　冬十月乙酉朱全忠自河陽如滑州視事
遣使者請糧馬及假道于魏以伐河東羅𢎞信不許又
請於鎮鎮人亦不許全忠乃自黎陽濟河撃魏　官軍
出隂地關遊兵至于汾州李克用遣薛志勤李承嗣將
騎三千營于洪洞李存孝將兵五千營于趙城鎮國節
度使韓建以壯士三百夜襲存孝營存孝知之設伏以
待之建兵不利靜難鳯翔之兵不戰而走禁軍自潰河