五年冬十月北燕王雲自以無功徳而居大位内懐危
懼常畜飬壮士以為腹心爪牙寵臣離班桃仁専典禁
衛賞賜以巨萬計衣食起居皆與之同而班仁志願無
厭猶有怨憾戊辰雲臨東堂班仁懐劍執紙而入稱有
所啓班抽劒擊雲雲以几扞之仁從旁撃雲弑之馮跋
升洪光門以觀變帳下督張泰李桑言於跋曰此豎勢
何所至請為公斬之乃奮劒而下桑斬班于西門泰殺
仁於庭中衆推跋為主跋以讓其弟范陽公素弗素弗