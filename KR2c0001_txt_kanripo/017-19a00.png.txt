當之官路經夏口𤣥詐稱朝廷遣銓為已前鋒乃授以
江夏之衆使督諸軍並進宻報兄偉令為内應偉遑遽
不知所為自齎疏示仲堪仲堪執偉為質令與𤣥書辭
甚苦至𤣥曰仲堪為人無决常懐成敗之計為兒子作
慮我兄必無憂也仲堪遣殷遹帥水軍七千至西江口
𤣥使郭銓符宏擊之遹等敗走𤣥頓巴陵食其糓仲堪
遣楊廣及弟子道䕶等拒之皆為𤣥所敗江陵震駭城
中乏食以胡麻廪軍士𤣥乗勝至零口去江陵二十里