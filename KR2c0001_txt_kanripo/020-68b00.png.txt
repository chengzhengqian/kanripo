寳道逢休範兵棄首於水挺身特達唱云已平而無以
以為驗衆莫之信休範將士亦不之知其將杜黒騾攻
新亭甚急蕭道成在射堂司空主簿蕭恵朗帥敢死士
數十人突入東門至射堂下道成上馬帥麾下搏戰恵
朗乃退道成復得保城恵朗恵開之弟也其姊為休範
妃恵朗兄黄門郎恵明時為道成軍副在城内了不自
疑道成與黒騾拒戰自晡達旦矢石不息其夜大雨鼓
呌不復相聞將士百日不得寢食軍中馬夜驚城内亂