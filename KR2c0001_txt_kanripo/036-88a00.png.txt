勵將士攻城遂克之殺段酋遷及土蠻為南詔鄉導者
朱道古斬首三萬餘級南詔遁去駢又破土蠻附南詔
者二洞誅其酋長土蠻帥衆歸附者萬七千人　　冬
十一月壬子赦天下詔安南邕州西川諸軍各保疆域
勿復進攻南詔委劉潼曉諭如能更修舊好一切不問
　置静海軍於安南以高駢為節度使自李涿侵擾羣
蠻為安南患殆將十年至是始平駢築安南城周三千
步造屋四十餘萬間