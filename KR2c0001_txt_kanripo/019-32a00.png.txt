荷非才上曰廬陵何如晦曰臣請觀焉出造廬陵王義
真義真盛欲與談晦不甚答晦還曰徳輕於才非人主
也丁未出義真為都督南豫豫雍司秦并六州諸軍事
車騎將軍開府儀同三司南豫州刺史　五月帝疾甚
召太子誡之曰檀道濟雖有幹略而無逺志非如兄韶
有難御之氣也徐羡之傅亮當無異圗謝晦數從征伐
頗識機變若有同異必此人也又為手詔曰後世若有
幼主朝事一委宰相母后不煩臨朝司空徐羡之中書