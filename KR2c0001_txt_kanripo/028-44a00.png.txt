丁巳突厥冦凉州都督長樂王㓜良擊走之　夏四月
丁卯突厥寇朔州庚午冦原州癸酉冦涇州戊寅安州
大都督李靖與突厥頡利可汗戰於靈州之硤石自旦
至申突厥乃退癸未突厥冦西㑹州　五月戊戌突厥
冦秦州突厥冦蘭州　六月突厥寇隴州辛未冦渭州
遣右衛大將軍柴紹擊之　秋七月己丑柴紹破突厥
於秦州斬特勒一人士卒首千餘級　八月丙辰突厥
遣使請和癸亥詔傳位於太子甲子太宗即皇帝位於