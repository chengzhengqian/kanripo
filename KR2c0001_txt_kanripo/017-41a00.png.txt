曰卿當為一代英雄裕嘗與刁逵樗蒲不時輸直逵縳
之馬栁謐見之責逵而釋之代之還直由是裕深憾逵
而徳謐蕭方等曰夫蛟龍潜伏魚蝦䙝之是以漢髙赦
雍齒魏武免梁鵠安可以布衣之嫌而成萬乗之隙也
今王謐為公刁逵亡族酬恩報怨何其狹哉　丁卯劉
裕遷鎮東府　桓𤣥至尋陽郭昶之給其器用兵力辛
未𤣥逼帝西上劉毅帥何無忌劉道規等諸軍追之𤣥
留龍驤将軍何澹之前将軍郭銓與郭昶之守湓口