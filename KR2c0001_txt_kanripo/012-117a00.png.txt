導等上䟽引咎請解職睿曰政刑失中皆吾闇塞所致
一無所問
元帝建武元年春正月宋哲奔江東二月辛巳宋哲至
建康稱受愍帝詔令丞相琅邪王睿統攝萬機三月琅
邪王素服出次舉哀三日於是西陽王羕及官屬等共
上尊號王不許羕等固請不已王慨然流涕曰孤罪人
也諸賢見逼不已當歸琅邪耳呼私奴命駕將歸國羕
等乃請依魏晉故事稱晉王許之辛卯即晉王位大赦