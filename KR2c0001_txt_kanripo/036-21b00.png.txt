聞魏慱敗引兵退保兖州賊悉毁其城柵運其資糧傳
檄徐州盛自誇大謂官軍為國賊云　馬舉將精兵三
萬救泗州乙巳分軍三道度淮至中流大譟聲聞數里
賊大驚不測衆寡歛兵屯城西寨舉就圍之縱火焚柵
賊衆大敗斬首數千級王𢎞立死吳迥退保徐州泗州
之圍始解泗州被圍凡七月守城者不得寐面目皆生
瘡　龐勛留豐縣數日欲引兵西擊康承訓或曰天時
向暑蠶麥方急不若且休兵聚食然後圖之或曰將軍