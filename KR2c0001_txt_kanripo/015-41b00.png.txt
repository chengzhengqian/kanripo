下奮臂前驅者如此則福流子孫名垂不朽豈徒脱今
日之禍而已夀然之隂與長史略陽羅恒巴西解思明
謀攻成都期頗聞之數遣許涪至夀所伺其動靜又鴆
殺夀養弟安北將軍攸夀乃詐為妹夫任調書云期當
取夀其衆信之遂帥步騎萬餘人自涪襲成都許賞以
城中財物以其將李奕為前鋒期不意其至初不設備
夀世子勢為翊軍校尉開門納之遂克成都屯兵宫門
期遣侍中勞夀夀奏建寧王越景騫田襃姚華許涪及