之光武加以重賞未聞二臣有専命之誅而今左右羣
豎惡傷黨類妄相交構致此刑譴聞臣是言當復
嗁訴陛下深宜割塞近習與政之源引納尚書朝省之
士簡練清高斥黜佞邪如是天和於上地洽於下休徴
符瑞豈逺乎哉帝不納宦官由此疾蕃彌甚選舉奏議
輒以中詔譴郤長史已下多至抵罪猶以蕃名臣不敢
加害平原襄楷詣闕上疏曰臣聞皇天不言以文象設
教臣竊見太微天廷五帝之坐而金火罰星揚光其中