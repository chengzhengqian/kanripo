令具頓遞招討使鄭從讜閉城以備之克用屯於汾東從
讜犒勞給其資糧累日不發李克用自至城下大呼求與
從讜相見從讜登城謝之癸亥復求發軍賞給從讜以錢
千緡米千斛遺之甲子克用縱沙陀剽掠居民城中大駭
從讜求救於振武節度使契苾璋璋引突厥吐谷渾救之破
沙陀兩寨克用追戰至晉陽城南璋引兵入城沙陀掠
陽曲榆次而去　　夏六月李克用遇大雨己亥引兵
北還陷忻代二州因留居代州鄭從讜遣教練使論安