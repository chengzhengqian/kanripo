耳富貴何為即引去榮故酣飲不省府事長史葛旟以
其廢職白冏徙榮為中書侍郎穎川處士庾衮聞冏期
年不朝歎曰晉室卑矣禍亂將興帥妻子逃於林慮山
中王豹致牋於冏曰伏思元康已來宰相在位未有一
人獲終者乃事埶使然非皆為不善也今公克平禍亂
安國定家乃復尋覆車之軌欲冀長存不亦難乎今河
間樹根於闗右成都盤桓於舊魏新野大封於江漢三
王各以方剛彊盛之年並典戎馬處要害之地而明公