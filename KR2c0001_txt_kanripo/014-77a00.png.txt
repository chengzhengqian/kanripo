所敗死者什七八斌等牧軍還三城虎遣使誅郭敖秦
王宏有怨言虎幽之　　冬十月趙主𢎞自齎璽綬詣
魏宫請禪位於丞相虎虎曰帝王大業天下自當有議
何為自論此邪𢎞流涕還宫謂太后程氏曰先帝種真
無復遺矣於是尚書奏魏臺請依唐虞禪讓故事虎曰
𢎞愚暗居喪無禮不可以君萬國便當廢之何禪讓也
十一月虎遣郭英持節入宫廢𢎞為海陽王𢎞安歩就
車容色自若謂羣臣曰庸昧不堪纂承大統夫復何言