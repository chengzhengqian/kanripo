二年春三月乙酉復以錢鏐為天下兵馬都元帥尚父
吳越國王遣監門上將軍張籛徃諭㫖以曏日致仕安
重誨矯制也三年春三月吳越武肅王錢鏐寢疾謂將吏曰吾疾必
不起諸兒愚懦誰可為帥者衆泣曰兩鎮令公仁孝有
功孰不愛戴鏐乃悉出印鑰授傳瓘曰將吏推爾宜善
守之又曰子孫善事中國勿以易姓廢事大之禮庚戌
卒年八十一傳瓘與兄弟同幄行䘮内牙指揮使陸仁