歲上遣中使迎之八月乙巳息元至京師上館之禁中
山亭　上遊戯無度狎暱羣小善擊毬好手搏禁中及
諸道争獻力士又以錢萬緡付内園令召募力士晝夜
不離側又好深夜自捕狐狸性復褊急力士或恃恩不
遜輙配流籍沒宦官小過動遭捶撻皆怨且懼十二月
辛丑上夜獵還宫與宦官劉克明田務澄許文端及擊
毬軍將蘇佐明王嘉憲石從寛閻惟直等二十八人飲
酒上酒酣入室更衣殿上燭忽滅蘇佐明等弑上於室