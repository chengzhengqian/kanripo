著衰絰坐葦席終日乃脫之十一月帝大閱於津陽門外遇北風暴雨輕輦還宫癸未魏軍濟漢于謹令宇文
䕶楊忠帥精騎先據江津斷東路甲申䕶克武寜執宗
均是日帝乗馬出城行栅挿木為之周圍六十餘里以
領軍將軍胡僧祐都督城東諸軍事尚書右僕射張綰
為之副左僕射王襃都督城西諸軍事四廂領直元景
亮為之副王公已下各有所守丙戌命太子廵行城樓
令居人助運木石夜魏軍至黄華去江陵四十里丁亥