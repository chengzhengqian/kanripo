於濟州使髙阿那肱守濟州闗覘候周師自與穆后馮
淑妃㓜主韓長鸞鄧長顒等數十人奔青州使内參田
鵬鸞西出參伺動静周師獲之問齊主何在紿云已去
計當出境周人疑其不信捶之毎折一支辭色愈厲竟
折四支而死上皇至青州即欲入陳而髙阿那肱密召
周師約生致齊主屢啟云周師尚逺已令燒斷橋路上
皇由是淹留自寛周師至闗阿那肱即降之周師奄至
青州上皇嚢金繫於鞍後與后妃㓜主等十餘騎南走