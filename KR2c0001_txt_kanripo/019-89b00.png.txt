乃吾報國之秋諸君封侯之日也奈何去之諸君甞見
數十萬人聚於小城之下而不敗者乎昆陽合肥前事
之明驗也衆心稍定璞收集得二千精兵曰足矣及臧
質向城衆謂璞曰虜若不攻城則無所事衆若其攻城
則城中止可容見力耳地狭人多鮮不為患且敵衆我
寡人所共知若以質衆能退敵完城者則全功不在我
若避罪歸都㑹資舟楫必更相蹂踐正足為患不若閉
門勿受璞嘆曰敵必不能登城敢為諸君保之舟楫之