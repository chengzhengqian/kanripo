皆出於林甫專寵固位之謀也
七載夏六月庚子賜安祿山鐵券
九載夏五月乙卯賜安祿山爵東平郡王唐將帥封王
自此始　秋八月丁巳以安祿山兼河北道采訪處置
使　安祿山屢誘奚契丹為設㑹飲以莨菪酒醉而阬
之動數千人函其酋長之首以獻前後數四至是請入
朝上命有司先為起第於昭應祿山至戲水楊釗兄弟
姊妹皆往迎之冠蓋蔽野上自幸望春宫以待之冬十