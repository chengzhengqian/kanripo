討恩劉牢之亦發兵討恩拜表輒行　　冬十二月謝
琰撃斬許允之迎魏隠還郡進撃丘尫破之與劉牢之
轉闘而前所向輒克琰留屯烏程遣司馬髙素助牢之
進臨浙江詔以牢之都督呉都諸軍事牢之引劉裕為
參軍事使将數十人覘賊遇賊數千人即迎擊之從者
皆死裕墜㟁下賊臨㟁欲下裕奮長刀仰斫殺數人乃
得登㟁仍大呼逐之賊皆走裕所殺傷甚衆劉敬宣怪
裕久不返引兵尋之見裕獨驅數千人咸共歎息因進