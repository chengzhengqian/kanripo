使侯益為鳯翔節度使權知鳯翔府事焦繼勲為保大
節度使晞涿州人也既而何重建附蜀史匡威不受代
契丹勢稍沮　晉主之絶契丹也匡國節度使劉繼勲
為宣徽北院使頗預其謀契丹主入汴繼勲入朝契丹
主責之時馮道在殿上繼勲急指道曰馮道為首相與
景延廣實為此謀臣位卑安敢發言契丹主曰此叟非
多事者勿妄引之命鎖繼勲將送黄龍府趙在禮至洛
陽謂人曰契丹主嘗言莊宗之亂由我所致我此行良