君前見攻之甚閎按劔曰太守奉朝命而文公擁兵相
距閎攻賊耳何謂甚邪歩起跪謝與之宴飲待為上賔
令閎關掌郡事
二年夏四月虎牙大將軍蓋延都駙馬都尉馬武等四
將軍撃劉永破之遂圍永於睢陽故更始將蘓茂反殺
淮陽太守潘蹇據廣樂而臣於永永以茂為大司馬淮
陽王　秋八月蓋延圍睢陽數月克之劉永走至虞虞
人反殺其母妻永與麾下數十人犇譙蘓茂佼彊周建