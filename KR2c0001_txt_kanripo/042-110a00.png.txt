諫曰魯詩書之國自伯禽以來不能霸諸侯然以禮義
守之可以長世公於國家非有私憾胡為自疑況主上
開諭勤至茍撤備歸誠則坐享泰山之安矣獨不見杜
中令安襄陽李河中竟何所成乎彦超怒以周度阿庇
司馬閻𢎞魯等斬於市　夏四月帝以曹英等攻兖州
乆未克乙夘下詔親征以李穀權東京留守兼判開封
府鄭仁誨權大内都㸃檢又以侍衛馬軍都指揮使郭
崇充在京都巡檢　　五月庚申帝發大梁戊辰至兖