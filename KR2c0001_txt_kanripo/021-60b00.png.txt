吕僧珍縱火焚其營將士皆殊死戰鼓譟震天地珍國
等衆軍不能抗王寳孫切罵諸將帥直閣將軍席豪發
憤突陳而死豪驍將也既死士卒土崩赴淮死者無數
積尸與航等後至者乘之以濟於是東昏侯諸軍望之
皆潰衍軍長驅至宣陽門諸將移營稍前陳伯之屯西
明門毎城中有降人出伯之輒呼與耳語衍恐其復懐
翻覆宻語伯之曰聞城中甚忿卿舉江州降欲遣刺客
中卿宜以為慮伯之未之信㑹東昏侯將鄭伯倫來降