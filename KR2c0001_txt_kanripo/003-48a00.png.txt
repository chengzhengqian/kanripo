既得渾邪王地隴西北地上郡益少邊㓂詔减三郡戍
卒之半以寛天下之繇
四年上與諸將議曰翕侯趙信為單于畫計常以為漢
兵不能度幕輕留今大發士卒其勢必得所欲乃粟馬
十萬令大將軍青票騎將軍去病各將五萬騎私負從
馬復四萬匹步兵轉者踵軍後又數十萬人而敢力戰
深入之士皆屬票騎票騎始為出定㐮當單于捕虜言
單于東乃更令票騎出代郡令大將軍出定㐮郎中令