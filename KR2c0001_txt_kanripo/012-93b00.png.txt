淆亂茍道將豈可以不義使之乃移檄諸州自稱功伐
陳越罪狀帝亦惡越專權多違詔命所留將士何倫等
抄掠公卿逼辱公主密賜晞手詔使討之晞數與帝文
書往來越疑之使遊騎於成臯間伺之果獲晞使及詔
書乃下檄罪狀晞以從事中郎楊瑁為兖州刺史使與
徐州刺史裴盾共討晞晞遣騎收潘滔滔夜遁得免執
尚書劉曽侍中程延斬之越憂憤成疾以後事付王衍
三月丙子薨于項祕不發喪衆共推衍為元帥衍不敢