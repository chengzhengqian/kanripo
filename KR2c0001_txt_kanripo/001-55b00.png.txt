弗許周子曰夫趙之於齊楚扞蔽也猶齒之有脣也脣
亡則齒寒今日亡趙明日患及齊楚矣救趙之務宜若
奉漏甕沃焦釜然且救趙髙義也却秦師顯名也義救
亡國威却彊秦不務為此而愛粟為國計者過矣齊王
弗聽九月趙軍食絶四十六日皆内隂相殺食急來攻
秦壘欲出為四隊四五復之不能出趙括自出銳
戰秦人射殺之趙師大敗卒四十萬人皆降武安君曰
秦已拔上黨上黨民不樂為秦而歸趙趙卒反覆非盡