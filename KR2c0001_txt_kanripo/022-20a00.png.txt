主素知其忠篤委信不疑
十三年冬十月魏降人王足陳計求堰淮水以灌壽陽
上以為然使水工陳承伯材官將軍祖暅視地形咸謂
淮内沙土漂輕不堅實功不可就上弗聴發徐揚民率
二十户取五丁以築之假太子右衛率康絢都督淮上
諸軍事幷䕶堰作於鍾離役人及戰士合二十萬南起
浮山北抵巉石依岸築土合脊於中流
十四年春三月魏左僕射郭祚表稱蕭衍狂悖謀斷川