知上㫖乃奏稱回紇本種非多所輔以彊者羣胡耳今
聞其自相魚肉頓莫賀新立移地健有逆子及國相梅
録各擁兵數千人相攻國未定彼無財則不能使其衆
陛下不乘此際除之乃歸其人與之財正所謂借冦兵
資盗糧者也請殺之三奏上不許光晟乃使副將過其
館門故不為禮突董怒執而鞭之數十光晟勒兵掩擊
并羣胡盡殺之聚為京觀獨留二胡使歸國為證曰回
紇鞭辱大將且謀襲據振武故先事誅之上徵光晟為