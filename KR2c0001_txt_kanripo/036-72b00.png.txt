三年春二月吐蕃論恐熱軍于河州尚婢婢軍于河源
尚婢婢諸將欲擊恐熱婢婢曰不可我軍驟勝而輕敵
彼窮困而致死戰必不利諸將不從婢婢知其必敗據
河橋以待之諸將果敗婢婢収餘衆焚橋歸鄯州
吐蕃秦原安樂三州及石門等七關來降以太僕卿陸
耽為宣諭使詔涇原靈武鳳翔邠寧振武皆出兵應接
　　夏六月涇原節度使康季榮取原州及石門驛藏
大峽制勝六磐石峽六闗　　秋七月丁巳靈武節度使朱