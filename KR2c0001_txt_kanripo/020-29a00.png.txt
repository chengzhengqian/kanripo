散還共保濃湖時軍旅大起國用不足募民上錢榖者
賜荒縣荒郡或五品至三品散官有差軍中食少建安
王休仁撫循軍士均其豐儉弔死問傷身親隠恤故十
萬之衆莫有離心鄧琬遣其豫州刺史劉胡帥衆三萬
鐡騎三千東屯鵲尾并舊兵凢十餘萬胡宿將勇健多
權畧屢有戰功將士畏之司徒中兵㕘軍冠軍蔡那子
弟在襄陽胡毎戰懸之外城那進戰不顧吳喜既定三
吳帥所領五千人并運資實至于赭圻　薛索兒將馬