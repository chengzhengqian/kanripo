過宴罷之後各奏其闕失迕視謬言㒺有不舉大者即
加刑戮小者記録為罪或剝人面或鑿人眼由是上下
離心莫為盡力益州刺史王濬上䟽曰孫皓荒滛凶逆
宜速征伐若一旦皓死更立賢主則彊敵也臣作船七
年日有朽敗臣年七十死亡無日三者一乖則難圗也
誠願陛下無失事機帝於是决意伐吴㑹安東將軍王
渾表孫皓欲北上邉戍皆戒嚴朝廷乃更議明年出師
王濬參軍何攀奉使在洛上䟽稱皓必不敢出宜因戒