等厚贐而遣之目段文昌曰君必為將相未敢奉薦載
廬山人式琯之從子文昌志𤣥之𤣥孫也闢有二妾皆
殊色監軍請獻之崇文曰天子命我討平凶豎當以撫
百姓為先遽獻婦人以求媚豈天子之意邪崇文義不
為此乃以配將吏之無妻者杜黄裳建議征蜀及指授
髙崇文方畧皆懸合事宜崇文素憚劉澭黄裳使謂之
曰若無功當以劉澭相代故能得其死力及蜀平宰相
入賀上目黄裳曰卿之功也　冬十月制割資簡陵榮