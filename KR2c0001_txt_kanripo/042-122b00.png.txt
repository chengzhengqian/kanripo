禄有老母在圍中若以實告周人必發兵據險而拒之
如此家國兩亡吾獨生何益不若殺身以全家國所得
多矣甲辰帝以得中欺罔縊殺之乙巳帝發晉陽匡國
節度使藥元福言於帝曰進軍易退軍難帝曰朕一以
委卿元福乃勒兵成列而殿北漢果出兵追躡元福擊
走之然軍還怱遽芻粮數十萬在城下者悉焚棄之軍
中訛言相驚或相剽掠軍須失亡不可勝計所得北漢
州縣周所置刺史等皆棄城走惟代州桑珪既叛北漢