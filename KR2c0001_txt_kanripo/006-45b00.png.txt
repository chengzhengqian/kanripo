曉勸於囂曰援竊見四海已定兆民同情而季孟閉拒
背叛為天下表的常懼海内切齒思相屠裂故遺書戀
戀以致惻隠之計乃聞季孟歸罪於援而納王游翁謟
邪之説因自謂函谷以西舉足可定以今而觀竟何如
邪援間至河内過存伯春見其奴吉從西方還説伯春
小弟仲舒望見吉欲問伯春無它否竟不能言曉夕號
泣宛轉塵中又説其家悲愁之狀不可言也夫怨讎可
刺不可毁援聞之不自知泣下也援素知季孟孝愛曾