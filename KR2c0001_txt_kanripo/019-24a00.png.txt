伐之今江南無釁不可比也魏主不從假司空奚斤節
加晉兵大將軍行揚州刺史使督宋兵將軍交州刺史
周幾呉兵將軍廣州刺史公孫表同入冦　冬十月魏
軍將發公卿集議於監國之前以先攻城與先略地奚
斤欲先攻城崔浩曰南人長于守城若符氏攻襄陽經
年不拔今以大兵坐攻小城若不時克挫傷軍勢敵得
徐嚴而来我怠彼銳此危道也不如分軍略地至淮為
限列置守宰收歛租榖則洛陽滑臺虎牢更在軍北絶