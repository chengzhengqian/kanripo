汗作攻具欲攻大同城詔以漢王諒為元帥尚書左僕
射高熲出朔州道右僕射楊素出靈州道上柱國燕榮
出幽州道以撃都藍皆取漢王節度然漢王竟不臨戎
都藍聞之與達頭可汗結盟合兵掩襲突利大戰長城
下突利大敗都藍盡殺其兄弟子姪遂度河入蔚州突
利部落散亡夜與長孫晟以五騎南走比旦行百餘里
収得數百騎突利與其下謀曰今兵敗入朝一降人耳
大隋天子豈禮我乎玷厥雖來本無寃隙若往投之必