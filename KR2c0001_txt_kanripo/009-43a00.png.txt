擊劉表荀彧曰紹既新敗其衆離心宜乗其困遂定之
而欲逺師江漢若紹収其餘燼乗虚以出人後則公事
去矣操乃止　夏四月操揚兵河上擊袁紹倉亭軍破
之　秋九月操還許
七年春正月操進軍官渡袁紹自軍敗慙憤發病嘔
血夏五月薨初紹有三子譚熈尚後妻劉氏愛尚數稱
於紹紹欲以為後而未顯言之乃以譚繼兄後出為青
州刺史沮授諌曰世稱萬人逐兎一人獲之貪者悉止