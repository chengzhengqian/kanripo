直臣
三年春正月丙寅蜀郡岷山崩壅江三日江水竭劉向
大惡之曰昔周岐山崩三川竭而幽王亡岐山者周所
興也漢家本起於蜀漢今所起之地山崩川竭星孛又
及攝提大角從參至辰殆必亡矣綏和元年冬十月甲
寅王根病免　十一月衛尉侍中淳于長有寵於上大
見信用貴傾公卿外交諸侯牧守賂遺賞累累鉅萬滛
於聲色許后姊孊為龍雒思侯夫人寡居長與孊私通