悉如公言何也詡曰此易知耳將軍雖善用兵非曹公
敵也曹公軍新退必自斷後故知必敗曹公攻將軍既
無失䇿力未盡而一朝引退必國内有故也已破將軍
必輕軍速進留諸將斷後諸將雖勇非將軍敵故雖用
敗兵而戰必勝也繡乃服　吕布復與袁術通曹操欲
自擊布諸將皆曰劉表張繡在後而逺襲吕布其危必
也荀攸曰表繡新破勢不敢動布驍猛又恃袁術若縱
横淮泗間豪傑必應之今乗其初叛衆心未一往可破