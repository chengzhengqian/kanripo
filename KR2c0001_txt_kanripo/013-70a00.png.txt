侃敦怒不許攀等以侃始滅大賊而更被黜衆情憤惋
又以廙忌戾難事遂帥其徒三千人屯溳口西迎杜曾
廙為攀等所襲犇於江安杜曾與攀等北迎第五猗以
拒廙廙督諸軍討曽復為曽所敗敦意攀承侃風㫖被
甲持矛將殺侃出而復還者數四侃正色曰使君雄斷
當裁天下何此不決乎因起如厠諸議叅軍梅陶長史
陳頒言於敦曰周訪與侃親姻如左右手安有斷人左
手而右手不應者乎敦意解乃設盛饌以饑之侃使夜