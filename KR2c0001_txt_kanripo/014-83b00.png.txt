王姓者當之虎曰誰可者攬曰無貴於王領軍虎意惜
朗使攬更言其次攬無以對因曰其次唯中書監王波
耳虎乃下詔追罪波前議楛矢事腰斬之及其四子投
尸漳水既而愍其無罪追贈司空封其孫為侯　虎作
橋於靈昌津用功五百餘萬不成斬匠而罷
穆帝永和元年春正月趙王虎以樂平公苞代鎮長安
發雍洛秦并州十六萬人治長安未央宫虎好獵晚嵗
體重不能跨馬乃造獵車干乘刻期校獵自靈昌津南