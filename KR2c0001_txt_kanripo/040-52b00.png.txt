聽命徳威使白晉王十一月甲辰晉王以監軍張
承業權知軍府事自詣幽州辛酉單騎抵城下謂守光
曰朱温篡逆余本欲與公合河朔五鎮之兵興復唐祚
公謀之不臧乃效彼狂僭鎮定二帥皆俛首事公而公
曾不之恤是以有今日之役丈夫成敗須決所向公將
何如守光曰今日爼上肉耳惟王所裁王憫之與折弓
矢為誓曰但出相見保無它也守光辭以它日先是守
光愛將李小喜多贊成守光之惡言聽計從權傾境内