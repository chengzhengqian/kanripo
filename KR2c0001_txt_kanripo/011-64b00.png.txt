鎮南大將軍都督荆州諸軍事祜卒帝哭之甚哀南州
民聞祜卒為之罷市巷哭聲相接吴守邊將士亦為之
泣祜好逰峴山襄陽人建碑立廟於其地歳時祭祀望
其碑者無不流涕因謂之墮涙碑杜預至鎮簡精鋭襲
吴西陵督張政大破之政吴之名將也恥以無備取敗
不以實告吴主預欲間之乃表還其所獲吴主果召政
還遣武昌監留憲代之
五年吴主毎宴羣臣咸令沈醉又置黄門郎十人為司