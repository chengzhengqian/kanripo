兄臣恐後世必以陛下度越衆賢私後宮親以為三公
上曰善吾不見是因謂羣臣曰吾用野王為三公後世
必謂我私後宮親屬以野王為比三月丙寅詔曰剛疆
堅固確然亡欲大鴻臚野王是也心辨善辭可使四方
少府五鹿充宗是也亷潔節儉太子少傅張譚是也其
以少傅為御史大夫　夏五月壬辰帝崩于未央宮
六月己未太子即皇帝位
成帝建始元年春正月石顯遷長信中太僕秩中二千