綝斂淮南及淮北郡縣屯田口十餘萬官兵楊州新附
勝兵者四五萬人聚榖足一年食為閉門自守之計遣
長史吴綱將少子靚至吴稱臣請救并請以牙門子弟為
質　司馬昭奉帝及太后討諸葛誕吴綱至吴吴人大
喜使將軍全懌全端唐咨王祚將三萬衆與文欽同救
誕以誕為左都護假節大司徒驃騎將軍青州牧封夀春
侯懌琮之子端其從子也六月甲子車駕次項司馬昭
督諸軍二十六萬進屯丘頭以鎮南將軍王基行鎮東