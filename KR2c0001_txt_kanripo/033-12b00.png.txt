劉昌遣僧神表潜說僧恵僧恵召問計昌為之泣陳逆
順僧恵乃與汴宋牙将髙憑石隐金遣神表奉表詣京
師請討靈曜九月壬戌以僧恵為宋州刺史憑為曹州
刺史隠金為鄆州刺史乙丑李忠臣馬燧軍于鄭州靈
曜引兵逆戰兩軍不意其至退軍滎澤淮西軍士潰去
者什五六鄭州士民皆驚走入東都忠臣将歸淮西燧
固執不可曰以順討逆何憂不克柰何自棄功名堅壁
不動忠臣聞之稍收散卒數日皆集軍勢復振戊辰李