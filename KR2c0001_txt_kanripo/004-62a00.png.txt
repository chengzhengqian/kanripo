營營皆張弩持滿指之騎引却頗遣吏士射城門騎歩
兵騎歩兵皆入延夀湯令軍聞鼔音皆薄城下四面圍
城各有所守穿塹塞門户鹵楯為前㦸弩為後仰射城
樓上人樓上人下走土城外有重木城從木城中射頗
殺傷外人外人發薪燒木城夜數百騎欲出外迎射殺
之初單于聞漢兵至欲去疑康居怨已為漢内應又聞
烏孫諸國兵皆發自以為無所之郅支已出復還曰不
如堅守漢兵逺来不能久攻單于乃被甲在樓上諸閼