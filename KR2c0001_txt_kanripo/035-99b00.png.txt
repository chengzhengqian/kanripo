可得故致此亂弁何從得之元實辭屈德裕曰縱其有
十五里光明甲必須殺此賊因奏稱楊弁微賊決不可
恕如國力不及寧捨劉稹河東兵戌榆社者聞朝廷令
客軍取太原恐妻孥為所屠滅乃擁監軍吕義忠自取
太原壬子克之生擒楊弁盡誅亂卒　三月乙卯吕
義忠奏克太原丙辰李德裕言於上曰王宰久應取澤
州今已遷延兩月蓋宰與石雄素不叶今得澤州距上
黨猶二百里而石雄所屯距上黨纔百五十里宰恐攻