乃報或不知所在宦者以裹魚肉還家並是五省黄案
帝甞習騎致適顧謂左右曰江祏常禁吾乘馬小子若
在吾豈能得此因問祏親戚餘誰對曰江祥今在冶帝
於馬上作勅賜祥死始安王遥光素有異志與其弟荆
州刺史遥欣宻謀舉兵據東府使遥光自江陵引兵急
下刻期將發而遥欣病卒江祏被誅帝召遥光入殿告
以祏罪遥光懼還省即陽狂號哭遂稱疾不復入臺先
是遥光弟豫州刺史遙昌率其部曲皆歸遙光及遙欣