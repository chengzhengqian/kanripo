勢益張易為守也權善之權嘗為其子求昬於羽羽罵
其使不許昬權由是怒及羽攻樊闗羽攻曹仁於樊/事見孫氏據江東吕
蒙上疏曰羽討樊而多留備兵必恐蒙圗其後故也蒙
常有病乞分士衆還建業以治疾為名羽聞之必撤備
兵盡赴襄陽大軍浮江晝夜馳上襲其空虛則南郡可
下而羽可禽也遂稱病篤權乃露檄召蒙還隂與圗計
蒙下至蕪湖定威校尉陸遜謂蒙曰闗羽接境如何逺
下後不當可憂也蒙曰誠如來言然我病篤遜曰羽矜