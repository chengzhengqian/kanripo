焦氏之子大豫以焦氏為左夫人人情憤怨從弟從事
中郎憲輿櫬切諫不聽秦王堅下詔曰張天錫雖稱藩
受位然臣道未純可遣使持節武衛將軍武都茍萇左
將軍毛盛中書令梁熈歩兵校尉姚萇等將兵臨西河
尚書郎閻負梁殊奉詔徵天錫入朝若有違王命即進
師撲討是時秦歩騎十三萬軍司叚鏗謂周虓曰以此
衆戰誰能敵之虓曰戎狄以來未之有也堅又命秦州
刺史茍池河州刺史李辯涼州刺史王綂帥三州之衆