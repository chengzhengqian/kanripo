全忠乗怒倉猝處置違宜故留使者逮夜然後從容白
之全忠果大驚翔因為畫䇿詐收唐賓妻子繋獄遣騎
往慰撫全忠從之軍中始安秋七月全忠如蕭縣未至
珍出迎命武士執之責以専殺而誅之諸將霍存等數
十人叩頭為之請全忠怒以牀擲之乃退丁未至蕭縣
以龎師古代珍為都指揮使八月丙子全忠進攻時溥
壁會大雨引兵還
大順元年春正月李克用急攻邢州孟遷食竭力盡執