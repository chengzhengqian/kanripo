携劒驅後宫十餘人將赴火為親軍將薛超所持俄而
彦澤自寛仁門傳契丹主與太后書慰撫之且召桑維
翰景延廣帝乃命滅火悉開宫城門帝坐苑中與后妃
相聚而泣召翰林學士范質草降表自稱孫男臣重貴
禍至神惑運盡天亡今與太后及妻馮氏舉族於郊野
面縛待罪次遣男鎮寧節度使延煦威信節度使延寶
奉國寶一金印三出迎太后亦上表稱新婦李氏妾傅
珠爾入宣契丹主命帝脱黄袍服素衫再拜受宣左右