法尚詐不可為公言之即帥衆踰熊耳山南據要道令
弓弩夾路乗高刀楯伏於溪谷令之曰俟賊半渡一時
俱發或問曰聞李宻欲向洛州而公入山何也彦師曰
宻聲言向洛實欲出人不意走襄城就張善相耳若賊
入谷口我自後追之山路險隘無所施力一夫殿後必
不能制今吾先得入谷擒之必矣李宻既度險以為餘
不足慮遂擁衆徐行果踰山南出彦師撃之宻衆首尾
斷絶不得相救遂斬宻及伯當俱傳首長安盛彦師以