今名位故是經常宰相宜禮絶羣后微示變革當先令
禇公知之儉請衘命道成曰我當自徃經少日道成自
造禇淵欵言移晷乃謂曰我夢應得官淵曰今授始爾
恐一二年間未容便移且吉夢未必應在旦夕道成還
以告儉儉曰禇是未達理耳儉乃唱議加道成太傅假
黄鉞使中書舍人虞整作詔道成所親任遐曰此大事
應報禇公道成曰禇公不從奈何遐曰彦回惜身保妻
子非有竒才異節遐能制之淵果無違異丙午詔進道