召絢子弟謂曰尊君素望清崇今交廣藉才聖上欲以
尊君為之可乎若憚逺行則當左遷不然以賓詹分務
東洛亦優賢之命也何如絢懼以賓詹為請林甫恐乖
衆望乃除華州刺史到官未幾誣其有疾州事不理除
詹事員外同正上又嘗問林甫以嚴挺之今安在是人
亦可用挺之時為絳州刺史林甫退召挺之弟損之諭
以上待尊兄意甚厚盍為見上之策奏稱風疾求還京
師就醫挺之從之林甫以其奏白上云挺之衰老得風