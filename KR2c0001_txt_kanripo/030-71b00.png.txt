幸君子之不幸斯之謂也望陛下而今而後頗節於赦
使黎氓知禁姦宄肅清其二以為海内具僚九品以上
毎歳逢赦必賜階勲至於朝野宴集公私聚㑹緋服衆
於青衣象板多於木笏皆榮非德舉位罕才升不知何
者為姸蚩何者為美惡臣望自今以後消息私恩使有
善者逾效忠勤無才者咸知勉勵其三以為陛下臨朝
踐極取士太廣六品以下職事清官遂乃方之土芥比
之沙礫若遂不加沙汰臣恐有穢皇風其四以為今之