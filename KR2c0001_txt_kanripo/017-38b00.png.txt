之屯覆舟山西衆合二萬己未裕軍食畢悉棄其餘糧
進至覆舟山東使羸弱登山張旗幟為疑兵數道並前
布滿山谷𤣥偵候者還云裕軍四塞不知多少𤣥益憂
恐遣武衛将軍庾賾之帥精卒副援諸軍謙等士卒多
北府人素畏服裕莫有闘志裕與劉毅等分為數隊進
突謙陳裕以身先之將士皆殊死戰無不一當百呼聲
動天地時東北風急因縱火焚之煙炎熛天鼓噪之音
震動京邑謙等諸軍大潰𤣥時雖遣軍拒裕而走意已