之心殺人如不能舉刑人如恐不勝天下皆叛之懷王
與諸將約曰先破秦入咸陽者王之今沛公先破秦入
咸陽毫毛不敢有所近還軍霸上以待將軍勞苦而功
髙如此未有封爵之賞而聽細人之說欲誅有功之人
此亡秦之續耳竊為將軍不取也項羽未有以應曰坐
樊噲從良坐坐須臾沛公起如厠因招樊噲出沛公曰
今者出未辭也為之奈何樊噲曰如今人方為刀俎我
方為魚肉何辭為於是遂去鴻門去霸上四十里沛公