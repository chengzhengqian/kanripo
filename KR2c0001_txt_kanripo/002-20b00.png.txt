一赤幟從間道萆山而望趙軍誡曰趙見我走必空壁
逐我若疾入趙壁拔趙幟立漢赤幟令其禆將傳餐曰
今日破趙㑹食諸將皆莫信佯應曰諾信曰趙已先據
便地為壁且彼未見吾大將旗鼓未肯擊前行恐吾至
阻險而還也乃使萬人先行出背水陳趙軍望見而大
笑平旦信建大將旗鼓行出井陘口趙開壁擊之大戰
良久於是信與張耳佯棄鼓旗走水上軍水上軍開入
之復疾戰趙果空壁爭漢旗鼓逐信耳信耳已入水上