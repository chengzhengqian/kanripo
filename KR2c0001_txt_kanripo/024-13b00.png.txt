徐州刺史徵霸先世子昌及兄子頊詣江陵以昌為員
外散騎常侍頊為領直霸公卿藩鎭數勸進於湘東王
十一月丙子世祖即皇帝位於江陵改元大赦是日帝
不升正殿公卿陪列而已　己卯立王太子方矩為皇
太子更名元良皇子方智為晉安王方畧為始安王方
等之子莊為永嘉王侯景之亂州郡大半入魏自巴陵
以下至建康以長江為限荆州界北盡武寜西拒硤口
嶺南復為蕭勃所據詔令所行千里而近民戸著籍者