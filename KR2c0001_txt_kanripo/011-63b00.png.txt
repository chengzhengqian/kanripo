遣侍臣詰羊祜不追討之意并欲移荆州祜曰江夏去
襄陽八百里比知賊問賊已去經日歩軍安能追之勞
師以免責非臣志也昔魏武帝置都督類皆與州相近
以兵勢好合惡離故也疆埸之間一彼一此慎守而已
若輒徙州賊出無常亦未知州之所宜據也四年夏六月羊祜以病求入朝既至帝命乘輦入殿不
拜而坐祜面陳伐吴之計帝善之以祜病不宜數入更
遣張華就問籌䇿祜曰孫皓暴虐已甚於今可不戰而