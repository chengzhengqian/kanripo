吐蕃於宜祿　冬十月僕固懷恩引囘紇吐蕃至邠州
庚午嚴武拔吐蕃鹽川城　僕固懷恩與囘紇吐蕃逼
奉天京師戒嚴
永泰元年春三月庚戌吐蕃遣使請和詔元載杜鴻漸
與盟於興唐寺　秋九月僕固懷恩誘囘紇吐蕃數十
餘萬衆俱入寇事見僕固/懷恩之叛　劒南節度使嚴武以將軍
崔旰為漢州刺史使將兵擊吐蕃於西山連拔其數城
攘地數百里