及庾亮鎮武昌卒使毛寳樊峻戍邾城趙王虎惡之以
䕫安為大都督帥石鑒石閔李農張貉李菟等五將軍
兵五萬人㓂荆揚北鄙二萬騎攻邾城毛寳求救於庾
亮亮以城固不時遣兵九月石閔敗晉兵於沔隂殺將
軍蔡懷夔安李農䧟沔南朱保敗晉兵於白石殺鄭豹
等五將軍張貉䧟邾城死者六千人毛寳樊峻突圍出
走赴江溺死夔安進據胡亭㓂江夏義陽將軍黄沖義
陽太守鄭進皆降於趙安進圍石城竟陵太守李陽拒