食也若存記前事應知我心後遇冬至百官皆詣勇勇
張樂受賀上知之問朝臣曰近聞至日内外百官相帥
朝東宫此何禮也太常少卿辛亶對曰於東宫乃賀也
不得言朝上曰賀者正可三數十人隨情各去何乃有
司徵召一時普集太子法服設樂以待之可乎因下詔
曰禮有等差君臣不雜皇太子雖居上嗣義兼臣子而
諸方岳牧正冬朝賀任土作貢别上東宫事非典則宜
悉停斷自是恩寵始衰漸生猜阻勇多内寵昭訓雲氏