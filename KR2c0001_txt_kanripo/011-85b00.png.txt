地新平安定界内諸羗著先零罕开析支之地徙扶風
始平京兆之氐出還隴右著隂平武都之界廪其道路
之糧令足自致各附本種反其舊土使屬國撫夷就安
集之戎晉不雜並得其所縱有猾夏之心風塵之警則
絶逺中國隔閡山河雖為冦暴所害不廣矣難者曰氐
冦新平闗中饑疫百姓愁苦咸望寧息而欲使疲瘁之
衆徙自猜之冦恐勢盡力屈緒業不卒前害未及弭而
後變復横出矣答曰子以今者羣氐為尚挾餘資悔惡