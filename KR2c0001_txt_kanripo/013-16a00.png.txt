復能言安用黙黙茍生乎歸而自殺九月漢主宴群臣
於光極殿引見太弟义义容貌憔悴鬚髪蒼然涕泣陳
謝聰亦為之慟哭乃縱酒極歡待之如初
元帝建武元年春三月漢相國粲使其黨王平謂太弟
义曰適奉中詔云京師將有變宜衷甲以備非常义信
之命宫臣皆衷甲以居粲馳遣告靳準王沈準以白漢
主聰曰太弟將為亂已衷甲矣聰大驚曰寧有是耶王
沈等皆曰臣等言之乆矣屢言之而陛下不之信也聰