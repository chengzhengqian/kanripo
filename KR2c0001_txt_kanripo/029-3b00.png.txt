國危國危則君䘮矣朕常以此思之故不敢縦欲也
十二月己巳益州大都督竇軌奏稱獠反請發兵討之
上曰獠依阻山林時出鼠竊乃其常俗牧守茍能撫以
恩信自然帥服安可輕動干戈漁獵其民比之禽獸豈
為民父母之意邪竟不許　上謂裴寂曰比多上書言事
者朕皆粘之屋壁得出入省覽每思治道或深夜方寢
公輩亦當恪勤職業副朕此意上厲精求治數引魏徴
入卧内訪以得失徴知無不言上皆欣然嘉納上遣使