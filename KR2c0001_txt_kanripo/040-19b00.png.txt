齊王天福八年楚地多産金銀茶利尤厚由是財貨豐
殖而楚王希範奢欲無厭喜自誇大為長槍大槊節之
以金可執而不可用募富民年少肥澤者八千人為銀
鎗都宫室園囿服用之物務窮侈靡作九龍殿刻沉香
為八龍飾以金寶長十餘丈抱柱相向希範居其中自
為一龍其幞頭脚長丈餘以象龍角用度不足重為賦
斂毎遣使者行田尋以增頃畝為功民不勝租賦而逃
王曰但令田在何憂無榖命營田使鄧懿文籍逃田募