於是諸將爭功紛紜不已淮安王神通曰臣舉兵闗西
首應義旗今房𤣥齡杜如晦等専弄筆刀功居臣上臣
竊不服上曰義旗初起叔父雖首唱舉兵葢亦自營脱
禍及竇建徳吞噬山東叔父全軍覆没劉黒闥再合餘
燼叔父望風犇北𤣥齡等運籌帷幄坐安社稷論功行
賞固冝居叔父之先叔父國之至親朕誠無所愛但不
可以私恩濫與勲臣同賞耳諸將乃相謂曰陛下至公
雖淮安王尚無所私吾儕何敢不安其分遂皆悦服房