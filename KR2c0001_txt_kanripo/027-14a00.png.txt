感之謀變姓名亡命遇宻於梁宋之間遂與之俱遊漢
沔徧入諸賊説其豪傑還日從者數百人仍為遊客處
於讓營讓見宻為豪傑所歸欲從其計猶豫未決有賈
雄者曉隂陽占候為讓軍師言無不用宻深結於雄使
之託術數以説讓雄許諾懷之未發㑹讓召雄告以宻
所言問其可否對曰吉不可言又曰公自立恐未必成
若立斯人事無不濟讓曰如卿言蒲山公當自立何來
從我對曰事有相因所以來者將軍姓翟翟者澤也蒲