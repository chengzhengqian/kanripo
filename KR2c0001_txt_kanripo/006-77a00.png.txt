父勲獄憲遂令客斬紆子以首祭勲冡　秋七月南單
于上言請出兵共討北匈奴太后議欲從之㑹齊殤王
子都鄉侯暢来弔國憂太后數召見之竇憲懼暢分宫
省之權遣客刺殺暢於屯衛之中而歸罪於暢弟利侯剛乃使侍御史與青州刺史雜考剛等尚書潁川韓稜
以為賊在京師不宜捨近問逺恐為姦臣所笑太后怒
以切責稜稜固執其議何敞說宋由曰暢宗室肺府茅
土藩臣来弔大憂上書湏報親在武衛致此殘酷奉憲