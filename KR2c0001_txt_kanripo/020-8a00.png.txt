言公主薨以宫婢送邁第殯𦵏行喪禮庚辰拜貴嬪為
夫人駕鸞輅龍旂出警入蹕邁素豪俠多養死士謀因
帝出逰廢之立晉安王子勛事泄十一月壬辰帝自將
兵誅邁初沈慶之既發顔柳之謀遂自昵於帝數盡言
規諌帝寖不恱慶之懼禍杜門不接賔客嘗遣左右范
羡至吏部尚書蔡興宗所興宗使羡謂慶之曰公閉門
絶客以避悠悠請託者耳如興宗非有求於公者也何
為見拒慶之使羡邀興宗興宗徃見慶之因説之曰主