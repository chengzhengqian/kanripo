有虞蒸蒸之化俯思凱風慰母之念臣又聞開國承家
小人勿用今功臣久外未䝉爵秩阿母寵私乃享大封
大風雨雹亦由於兹又故太傅陳蕃勤身王室而見陷
羣邪一旦誅滅其為酷濫駭動天下而門生故吏並離
徙錮蕃身已往人百何贖宜還其家屬解除禁網夫台
宰重器國命所繫今之四公惟司空劉寵斷斷守善餘
皆素餐致冦之人必有折足覆餗之凶可因灾異並加
罷黜徵故司空王暢長樂少府李膺並居政事庶灾變