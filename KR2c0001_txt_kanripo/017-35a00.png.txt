不及東海吕母明矣汝能如此吾復何恨問所與同謀
者曰劉裕母尤喜因為言𤣥必敗舉事必成之理以勸
之乙卯裕託以遊獵與無忌收合徒衆得百餘人丙辰
詰旦京口城開無忌傳詔服稱敕使居前徒衆随之齊
入即斬桓修以徇修司馬刁𢎞帥文武佐吏來赴裕登
城謂之曰郭江州已奉乗輿返正於尋陽我等並被宻
詔誅除逆黨今日賊𤣥之首已當梟於大航矣諸君非
大晉之臣乎今來欲何為𢎞等信之收衆而退裕問無