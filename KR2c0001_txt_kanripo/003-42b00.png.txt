軍衛尉蘇建為右將軍郎中令李廣為後將軍左内史
李沮為彊弩將軍咸屬大將軍斬首數千級而還休士
馬於定襄雲中鴈門　夏四月衛青復將六將軍出定
襄擊匈奴斬首虜萬餘人右將軍建前將軍信并軍三
千餘騎獨逢單于兵與戰一日餘漢兵且盡信故胡小
王降漢漢封信翕侯及敗匈奴誘之遂將其餘騎可八
百降匈奴建盡亡其軍脱身亡自歸大將軍議郎周霸
曰自大將軍出未嘗斬禆將今建棄軍可斬以明將軍