之行至西明門外謝㬭正直遣報亮云殿内有異處分
亮辭以嫂病暫還遣信報羡之羡之還西州乗内人問
訊車出郭歩走至新林入陶竈中自經死亮乗車出郭
門乗馬犇兄廸墓屯騎校尉郭泓收之至廣莫門上遣
中書舍人以詔書示亮并謂曰以公江陵之誠當使諸
子無恙亮讀詔書訖曰亮受先帝布衣之眷遂䝉顧託
黜昬立明社稷之計也欲加之罪其無辭乎於是誅亮
而徙其妻子於建安誅羡之二子而宥其兄子珮之又