張泓等於陽翟泓等皆䧏自兵興六十餘日戰鬬死者
近十萬人斬張衡閭和孫髦于東市蔡璜自殺五月誅
義陽王威襄陽太守岱宗承冏檄斬孫旂永饒冶令空
桐機斬孟觀皆傳首洛陽夷三族　六月乙卯齊王
冏帥衆入洛陽頓軍通章署甲士數十萬威震京師甲戍詔以齊王冏為大司馬加九錫備物典䇿如宣景
文武輔魏故事成都王穎為大將軍都督中外諸軍事
假黄鉞録尚書事加九錫入朝不趨劒履上殿河間王