賜無忌上因從容言皇后無子以諷無忌對以佗語竟
不順㫖上及昭儀皆不恱而罷昭儀又令母楊氏詣無
忌第屢有祈請無忌終不許禮部尚書許敬宗亦數勸
無忌無忌厲色折之
六年夏六月武昭儀誣王后與其母魏國夫人栁氏為
厭勝敕禁后母栁氏不得入宫秋七月戊寅貶吏部尚
書栁奭為遂州刺史奭行至扶風岐州長史于承素希
㫖奏奭漏洩禁中語復貶榮州刺史唐因隋制後宫有