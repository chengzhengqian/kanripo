誠邉境安危之原師旅動静之首不可不詳也不如勿
受以昭日月之信抑詐諼之謀懷附親之心便對奏天
子從之遣中郎将王舜往問降状伊邪莫演曰我病狂
妄言耳遣去歸到官位如故不肯令見漢使
四年春正月匈奴單于来朝
元延元年匈奴搜諧單于将入朝未入塞病死弟且莫
車立為車牙若鞮單于以囊知牙斯為左賢王
綏和元年秋八月匈奴車牙單于死弟囊知牙斯立為