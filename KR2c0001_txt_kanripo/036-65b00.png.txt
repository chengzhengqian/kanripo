歸取遏捻等遏捻聞之夜與妻葛禄子特勒毒斯等九
騎西走餘衆追之不及相與大哭室韋分回鶻衆為七
七姓共分之居三日黠戛斯遣其相阿播帥諸胡兵號
七萬來取回鶻大破室韋悉收回鶻餘衆歸磧北猶有
數帳潛竄山林鈔盗諸胡其别部厖勒先在安西亦自
稱可汗居甘州總磧西諸城種落微弱時入獻見
十年春三月辛亥詔以回鶻有功於國世為婚姻稱臣
奉貢北邊無警㑹昌中虜廷喪亂可汗犇亡屬奸臣當