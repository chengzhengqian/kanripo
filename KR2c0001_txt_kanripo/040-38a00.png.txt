淮南戰屢捷淮南兵易與耳今欲以朗州之衆復取湖
南可乎朗曰朗在金陵數年備見其政事朝無賢臣軍
無良將忠佞無别賞罰不當如此得國存幸矣何暇兼
人朗請為公前驅取湖南如拾芥耳逵悦厚遇之　唐
主既克湖南遣其將李建期屯益陽以圖朗州以知全
州張巒兼桂州招討使以圖桂州久之未有功唐主謂
馮延已孫晟曰楚人求息肩于我我未有以撫其瘡痍
而虐用其力非所以副來蘇之望吾欲罷桂林之役斂