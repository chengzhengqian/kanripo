民囚竇建德王琬長孫安世郭士衡等至洛陽城下以
示世充世充與建德語而泣仍遣安世等入城言敗狀
世充召諸將議突圍走襄陽諸將皆曰吾所恃者夏王
夏王今已為擒雖得出終必無成丙寅世充素服帥其
太子羣臣二千餘人詣軍門降世民禮接之世充俯伏
流汗世民曰卿昔以童子見處今見童子何恭之甚邪
世充頓首謝罪於是部分諸軍先入洛陽分守市肆禁
止侵掠無敢犯者丁卯世民入宫城命記室房𤣥齡先