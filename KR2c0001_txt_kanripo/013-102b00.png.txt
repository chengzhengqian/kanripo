洛陽城己卯中山公虎引歩卒三萬自城北而西攻趙
中軍石堪石聰等各以精騎八千自城西而北擊趙前
鋒大戰於西陽門勒躬貫甲胄出自閶闔門夾擊之曜
少而嗜酒末年尢甚將戰飲酒數斗常乘赤馬無故跼
頓乃乘小馬北出復飲酒斗餘至西陽門揮陳就平石
堪因而乘之趙兵大潰曜昬醉退走馬䧟石渠墜於氷
上被瘡十餘通中者三為堪所執勒遂大破趙兵斬首
五萬餘級下令曰所欲擒者一人耳今已獲之其敕將