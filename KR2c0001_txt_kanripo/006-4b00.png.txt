壇埸祠城陽景王諸三老從事皆大㑹列盆子等三人
居中立以年次探札盆子最幼後探得符諸將皆稱臣
拜盆子時年十五被髪徒跣敝衣赭汗見衆拜恐畏欲
啼茂謂曰善藏符盆子即齧折棄之以徐宣為丞相樊
崇為御史大夫逢安為左大司馬謝禄為右大司馬其餘
皆列卿將軍盆子雖立猶朝夕拜劉俠卿時欲出從牧
兒戱俠卿怒止之崇等亦不復候視也　秋八月赤眉
至髙陵張卬等降之九月赤眉入長安更始單騎走從