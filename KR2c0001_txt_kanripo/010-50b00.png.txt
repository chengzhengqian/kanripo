云用竒亦當任力不當稍計役費也帝謂懿曰公孫淵
將何計以待君對曰淵棄城豫走上計也據遼東拒大
軍其次也坐守襄平此成禽耳帝曰然則三者何出對
曰唯明智能審量彼我乃豫有所割棄此既非淵所及
又謂今往孤逺不能支久必先拒遼水逺守襄平也帝
曰還往㡬日對曰往百日攻百日還百日以六十日為
休息如此一年足矣公孫淵聞之復遣使稱臣求救於
吳吳人欲戮其使羊衟曰不可是肆匹夫之怒而捐覇