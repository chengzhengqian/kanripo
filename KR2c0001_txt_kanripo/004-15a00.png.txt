去後少内嗇夫白吉曰食皇孫無詔令時吉得食米
肉月月以給皇曾孫曾孫病㡬不全者數焉吉數敕保
養乳母加致醫藥視遇甚有恩惠吉聞史良娣有母貞
君及兄㳟乃載皇曾孫以付之貞君年老見孫孤甚哀
之自飬視焉後有詔掖庭養視上屬籍宗正時掖庭令
張賀嘗事戾太子思顧舊恩哀曾孫奉養甚謹以私錢
供給教書既壮賀欲以女孫妻之是時昭帝始冠長八
尺二寸賀弟安世為右将軍輔政聞賀稱譽皇曽孫欲