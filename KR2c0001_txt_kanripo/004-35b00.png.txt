地薦草愁於寄託逺遯骨肉心離人有畔志而明主班
師罷兵萬人留田順天時因地利以待可勝之虜雖未
即伏辜兵决可朞月而望𦍑虜瓦觧前後降者萬七百
餘人及受言去者凡七十軰此坐支觧𦍑虜之具也臣
謹條不出兵留田便宜十二事歩兵九校吏士萬人留
屯以為武備因田致榖威德並行一也又因排折𦍑虜
令不得歸肥饒之地貧破其衆以成𦍑虜相畔之漸二
也居民得並田作不失農業三也軍馬一月之食度支