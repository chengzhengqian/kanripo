羣凶若陳明公之懇誠算時事之利害請都關右挾天
子以令諸侯奉王命以討暴亂此桓文之業千載一時
也泰善之丞相歡聞泰定秦隴遣使甘言厚禮以結之
泰不受封其書使都督濟北張軌獻於魏主斛斯椿問
軌曰高歡逆謀行路皆知之人情所恃唯在西方未知
宇文何如賀拔軌曰宇文公文足經國武能定亂椿曰
誠如君言真可恃也魏主命泰發二千騎鎮東雍州助
為勢援仍命泰稍引軍而東泰以大都督武川梁禦為