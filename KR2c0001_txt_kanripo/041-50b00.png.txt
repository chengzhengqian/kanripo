詩將家子文非素習徒取人竊笑汝勿效也　秦王從
榮為人鷹視輕佻峻急既判六軍諸衛事復參朝政多
驕縱不法初安重誨為樞密使上專屬任之從榮及宋
王從厚自襁褓與之親狎雖典兵常為重誨所制畏事
之重誨死王淑妃與宣徽使孟漢瓊宣傳帝命范延光
趙延夀為樞密使從榮皆輕侮之河陽節度使同平章
事石敬瑭兼六軍諸衛副使其妻永寧公主與從榮異
母素相憎疾從榮以從厚聲名出已右尤忌之從厚善