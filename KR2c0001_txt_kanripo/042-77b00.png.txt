羈縻之　　夏四月河中城中食且盡民餓死者付五
六癸夘李守貞出兵五千餘人齎梯橋分五道以攻長
圍之西北隅郭威遣都監吳䖍裕引兵横擊之河中兵敗走殺傷大半奪其攻具五月丙午守貞復出兵又敗
之擒其將魏延朗鄭賓壬子周光遜王繼勲聶知遇帥
其衆千餘人來降守貞將士降者相繼威乘其離散庚
申督諸軍百道攻之　趙思綰好食人肝嘗面剖而膾
之膾盡人猶未死又好以酒吞人膽謂人曰吞此千枚