橋拒之恐熱至隔水語蘇毗等曰賊臣亂國天遣我來
誅之汝曹奈何助逆我今已為宰相國内兵我皆得制
之汝不從將滅汝部落蘇毗等疑不戰恐熱引驍騎涉
水蘇毗等皆降思羅西走追獲殺之恐熱盡併其衆合
十餘萬自渭州至松州所過殘滅尸相枕籍
三年吐蕃鄯州節度使尚婢婢世為吐蕃相婢婢好讀
書不樂仕進國人敬之年四十餘彛泰賛普彊起之使
鎮鄯州婢婢寛厚沈勇有謀略訓練士卒多精勇論恐