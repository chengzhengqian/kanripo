安彦進癸亥沁州刺史李廷誨降庚午帝發潞州趣晉
陽癸酉北漢忻州監軍李勍殺刺史趙臯及契丹通事
楊訥格舉城降以勍為忻州刺史　　五月丙子帝至
晉州城下旗幟環城四十里楊衮疑北漢代州防禦使
鄭處謙二于周召與計事欲圖之處謙知之不往衮使
胡騎數十守其城門處謙殺之因閉門拒衮衮奔歸契
丹契丹主怒其無功囚之處謙舉城來降丁丑置静塞
軍於代州以鄭處謙為節度使契丹數千騎屯忻代之