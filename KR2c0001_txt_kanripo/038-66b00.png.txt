司益相憎疾各結藩鎮為援以相傾奪摶恐其致亂從
容言於上曰人君當務明大體無所偏私宦官擅權之
弊誰不知之顧其勢未可猝除宜俟多難漸平以道消
息願陛下言勿輕泄以速姦變𦙍聞之譖摶於上曰王
摶姦邪已為道弼輩外應上疑之及𦙍罷相意摶排已
愈恨之及出鎮廣州遺朱全忠書具道摶語令全忠表
論之全忠上言𦙍不可離輔弼之地摶與敕使相表裏
同危社稷表連上不已上雖察其情迫於全忠不得已