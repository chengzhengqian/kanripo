之退走恢之所領水軍皆沒丙午道子屯中堂元顯守
石頭己酉王珣守北郊謝琰屯宣陽門以僃之王恭素
以才地陵物既殺王國寶自謂威無不行仗劉牢之為
爪牙而但以部曲将遇之牢之負其才深懐恥恨元顯
知之遣廬江太守高素說牢之使叛恭許事成即以恭
位號授之又以道子書遺牢之為陳祸福牢之謂其子
敬宣曰王恭昔受先帝大㤙今為帝舅不能翊戴王室
數舉兵向京師吾不能審恭之志事捷之日必能為天