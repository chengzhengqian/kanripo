拔賊沃洲寨甲辰㧞新昌寨破賊將毛應天進扺唐興
　五月辛亥浙東東路軍破賊將孫馬騎於寧海戊
午南路軍大破賊將劉毛應天於唐興南谷斬應天
先是王式以兵少奏更發忠武義成軍及請昭義軍詔從之三道軍至越州式命忠武將張茵將三百人屯唐
興斷賊南出之道義成將高羅鋭將三百人益以台州
土軍徑趨寧海攻賊巢穴昭義將跌戣將四百人益
東路軍斷賊入明州之道庚申南路軍大破賊於海游