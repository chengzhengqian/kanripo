門　壬辰燕主守光遣使致書于徳威以請和語甚卑
而哀徳威曰大燕皇帝尚未郊天何雌伏如是邪予受
命討有罪者結盟繼好非所聞也不荅書守光懼復遣
人祈哀徳威乃以聞于晉王　己亥晉劉光濬拔燕平
州執刺史張在吉五月光濬攻營州刺史楊靖降　　六月壬申朔晉王遣張承業詣幽州與周徳威議
軍事　辛夘燕主守光遣使詣張承業請以城降承業
以其無信不許　　秋七月甲子晉五院軍使李信