肉相殘是天棄彼而使我復呼韓邪之業也鮮卑烏桓
我之氣類可以為援奈何擊之淵曰善大丈夫當為漢
髙魏武呼韓邪何足効哉宣等稽首曰非所及也
冬十月帝既還洛陽張方擁兵專制朝政太弟穎不得
復預事豫州都督范陽王虓徐州都督東平王楙等上
言穎弗克負荷宜降封一邑特全其命太宰宜委以闗
右之任自州郡以下選舉授任一皆仰成朝之大事廢
興損益每輙疇咨張方為國効節而不逹變通未即西