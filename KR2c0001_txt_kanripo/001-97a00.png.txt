破之周文自刎軍遂不戰吳叔圍滎陽李由為三川守
守滎陽叔弗能下楚将軍田臧相與謀曰周章軍已破
矣秦兵旦暮至我圍滎陽城弗能下秦兵至必大敗不
如少遺兵守滎陽悉精兵迎秦軍今假王驕不知兵權
不足與計事恐敗因相與矯王令以誅吳叔獻其首於
陳王陳王使使賜田臧楚令尹印使為上将田臧乃使
諸将李歸等守滎陽自以精兵西迎秦軍於敖倉與戰
田臧死軍破章邯進兵擊李歸等滎陽下破之李歸等