非傅氏之福也臣願以身命當國咎崇因持詔書案起
傅太后大怒曰何有為天子乃反為一臣所顓制耶
二月癸卯上遂下詔封商為汝昌侯　夏六月尊帝太
太后為皇太太后
元壽元年春正月辛丑朔詔將軍中二千石舉明習兵
法者各一人因就拜孔鄉侯傅晏為大司馬衛將軍陽
安侯丁明為大司馬驃騎將軍是日日有食之上詔公
卿大夫悉心陳過失又令舉賢良方正能直言者各一