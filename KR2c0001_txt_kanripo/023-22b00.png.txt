洛臣當帥勒文武式清宫禁若返正無日則七廟不可
無主萬國須有所歸臣寧負陛下不負社稷帝亦不答
歡乃集百官耆老議所立時清河王亶出入已稱警蹕
歡醜之乃託以孝昌以來昭穆失序永安以孝文為伯
考永熈遷孝明於夾室業喪祚短職此之由遂立清河
世子善見為帝謂亶曰欲立王不如立王之子亶不自
安輕騎南走歡追還之丙寅孝静帝即位於城東北時
年十一大赦改元天平魏宇文泰進軍攻潼關斬薛瑜