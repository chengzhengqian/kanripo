政詭曰唯命詧鎻之至城下使言曰王僧辯聞臺城被
圍已自為帝王琳孤弱不復能至政告城中曰援兵大
至各思自勉吾以間使被擒當碎身報國監者擊其口
詧怒命速殺之西中即參軍蔡大業諫曰此民望也殺
之則荆州不可下矣乃釋之政之禮之子大業大寳之
弟也時徵兵四方皆未至甲寅魏人百道攻城城中負
戸䝉楯胡僧祐親當矢石晝夜督戰奬勵將士明行賞
罰衆咸致死所向摧殄魏不得前俄而僧祐中流矢死