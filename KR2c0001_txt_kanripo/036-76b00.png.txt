自有其功猶豫未許延心復曰延心既入朝部落内徙
但惜秦州無所復恃耳承勛與諸將相顧黙然明日諸
將言於承勛曰明公首開營田置使府擁萬兵仰給度
支將士無戰守之勞有耕市之利若從延心之謀則西
陲無事朝廷必罷使府省戍兵還以秦州隸鳳翔吾屬
無所復望矣承勛以為然即奏延心為河渭都遊奕使
統其衆居之
懿宗咸通三年嗢末始入貢嗢末者吐蕃之奴號也吐