擊賊大破之斬獲千餘人初恩聞八郡響應謂其屬曰
天下無復事矣當與諸君朝服至建康既而聞牢之臨
江曰吾割浙江以東不失作句踐戊申牢之引兵濟江
恩聞之曰孤不羞走遂驅男女二十餘萬户東走多棄
寶物子女於道官軍競取之恩由是得脫復逃入海島
髙素破恩黨於山隂斬恩所署呉郡太守陸瓌吴興太
守丘尫餘姚令吴興沈穆夫東土遭亂企望官軍之至
既而牢之等縱軍士暴掠士民失望郡縣城中無復人