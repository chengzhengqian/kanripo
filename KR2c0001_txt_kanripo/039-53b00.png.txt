四年春二月盧損至福州閩主稱疾不見命弟繼恭主
之遣其禮部員外郎鄭元弼奉繼恭表隨損入貢閩主
不禮於損有士人林省鄒私謂損曰吾主不事其君不
愛其親不恤其民不敬其神不睦其鄰不禮其賔其能
乆乎余將僧服而北逃㑹當相見上國耳　閩主忌其
叔父前建州刺史延武戸部尚書延望才名巫者林興
與延武有怨託鬼神語云延武延望將為變閩主不復
詰使興帥壯士就第殺之并其五子閩主用陳守元言