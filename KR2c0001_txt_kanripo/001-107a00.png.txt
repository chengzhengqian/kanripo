遂具斯五刑論腰斬咸陽市斯出獄與其中子俱執顧
謂其中子曰吾欲與若復牽黄犬俱出上蔡東門逐狡
免豈可得乎遂父子相哭而夷三族二世乃以趙髙為
丞相事無大小皆決焉　項梁已破章邯於東阿引兵
西北至定陶再破秦軍項羽沛公又與秦軍戰於雍丘
大破之斬李由項梁益輕秦有驕色宋義諫曰戰勝而
将驕卒惰者敗今卒少惰矣秦兵日益臣為君畏之項
梁弗聽乃使宋義使於齊道遇齊使者髙陵君顯曰公