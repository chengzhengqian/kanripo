臣家亦豫其禍於是大臣蘇威裴矩之徒皆舞蹈馬首
惟恐不及黎明遂傾隋室前事不逺願陛下速決之上
命敬宗更加審察明日敬宗復奏曰去夜季方已承與
無忌同反臣又問季方無忌與國至親累朝寵任何恨
而反季方答云韓瑗嘗語無忌云栁奭褚遂良勸公立
梁王為太子今梁王既廢上亦疑公故出髙履行於外
自此無忌憂恐漸為自安之計後見長孫祥又出韓瑗
得罪日夜與季方等謀反臣參騐辭狀咸相符合請收