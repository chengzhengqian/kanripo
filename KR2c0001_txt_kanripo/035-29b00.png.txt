矣又曰法宜畫一官宜正名今分外官中官之員立南
司北司之局或犯禁于南則亡命于北或正刑于外則
破律於中法出多門人無所措實由兵農勢異而中外
法殊也又曰今夏官不知兵籍止於奉朝請六軍不主
兵事止於養勲階軍容合中官之政戎律附内臣之職
首一戴武弁疾文吏如仇讎足一蹈軍門視農夫如草
芥謀不足以翦除兇逆而詐足以抑揚威福勇不足以
鎮衛社稷而暴足以侵軼里閭羈絏藩臣干陵宰輔隳