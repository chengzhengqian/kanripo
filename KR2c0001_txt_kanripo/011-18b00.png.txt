鍾㑹遣衛瓘先至成都收鄧艾㑹以瓘兵少欲令艾殺
瓘因以為艾罪瓘知其意然不可得距乃夜至成都檄
艾所統諸將稱奉詔收艾其餘一無所問若來赴官軍
爵賞如先敢有不出誅及三族比至鷄鳴悉來赴瓘唯
艾帳内在焉平旦開門瓘乘使者車徑入至艾所居艾
尚卧未起遂執艾父子置艾於檻車諸將圗欲刼艾整
仗趣瓘營瓘輕出迎之偽作表草將申明艾事諸將信
之而止丙子㑹至成都送艾赴京師㑹所憚惟艾艾父