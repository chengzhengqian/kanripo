孝子之歸慈父也垂恱癸未封柔為陽平王盛為長樂
公㑹為清河公　秋七月秦主登軍于瓦亭後秦主萇
攻彭沛糓堡拔之糓犇杏城萇還隂宻以太子興鎮長
安　八月秦馮掖太守蘭櫝帥衆二萬自頻陽入和寧
與魯王纂謀攻長安纂弟師奴勸纂稱尊號纂不從師
奴殺纂而代之櫝遂與師奴絶西燕主永攻櫝櫝遣使
請救於秦後秦主萇欲自救之尚書令姚旻左僕射尹
緯曰符登近在瓦亭将乗虚襲吾後萇曰符登衆盛非