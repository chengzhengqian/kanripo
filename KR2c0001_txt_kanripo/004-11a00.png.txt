右謹宿衛卒有故物自裁令我負天下有殺主名王尚
未自知當廢謂左右我故羣臣從官安得罪而大将軍
盡繋之乎頃之有太后詔召王王聞召意恐乃曰我安
得罪而召我哉太后被珠襦盛服坐武帳中侍御數百
人皆持兵期門武士陛㦸陳列殿下羣臣以次上殿召
昌邑王伏前聼詔光與羣臣連名奏王尚書令讀奏曰
丞相臣敞等昧死言皇太后陛下孝昭皇帝早棄天下
遣使徵昌邑王典喪服斬衰無悲哀之心廢禮誼居道