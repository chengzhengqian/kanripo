為三十二隊其小帥有謀略者推劉勇力推劉慶劉
從簡羣盗皆遙通書幣求屬麾下甫自稱天下都知兵
馬使改元羅平鑄印曰天平大聚資糧購良工治器械
聲震中原　鄭祗德累表告急且求救於鄰道浙西遣
牙將凌茂貞將四百人宣歙遣牙將白琮將三百人赴
之祗德始令屯郭門及東小江尋復召還府中以自衛
祗德饋之比度支常饋多十三倍而宣潤將士猶以為
不足宣潤將士請土軍為導以與賊戰諸將或稱病或