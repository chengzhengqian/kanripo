勢相似然西域尚未内屬北敵未有舋作臣愚以為當
先擊白山得伊吾破車師通使烏孫諸國以斷其右臂
伊吾亦有匈奴南呼衍一部破此復為折其左角然後
匈奴可擊也上善其言議者或以為今兵出白山匈奴
必幷兵相助又當分其東以離其衆上從之十二月以
秉為駙馬都尉固為奉車都尉以騎都尉秦彭為秉副
耿忠為固副皆置從事司馬出屯涼州秉國之子忠弇
之子廖援之子也