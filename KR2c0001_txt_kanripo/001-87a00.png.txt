事不能成乃見丞相斯曰上賜長子書及符璽皆在胡
亥所定太子在君侯與髙之口耳事将何如斯曰安得
亡國之言此非人臣所當議也髙曰君侯材能謀慮功
髙無怨長子信之此五者皆孰與䝉恬斯曰不及也髙
曰然則長子即位必用蒙恬為丞相君侯終不懷通侯
之印歸鄉里明矣胡亥慈仁篤厚可以為嗣願君審計
而定之丞相斯以為然乃相與謀詐為受始皇詔立胡
亥為太子更為書賜扶蘇數以不能闢地立功士卒多