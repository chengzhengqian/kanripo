之至但見其數來請和知援軍必勝矣戊戌蠻復請和
使者十返城中亦依違答之蠻以援軍在近攻城尤急
驃信以下親立矢石之間庚子官軍至城下與蠻戰奪
其升遷橋是夕蠻自燒攻具遁去比明官軍乃覺之初
朝廷使顔慶復救成都命宋威屯綿漢為後繼威乘勝
先至城下破蠻軍功居多慶復疾之威飯士欲追蠻軍
城中戰士亦欲與北軍合勢俱進慶復牒威奪其軍勒
歸漢州蠻至雙流阻新穿水造橋未能成狼狽失度三