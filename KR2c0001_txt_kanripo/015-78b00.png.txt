兵撃祚傳檄州郡廢祚以侯還第復立涼寧侯矅靈易
揣張玲軍始濟河瓘撃破之揣等單騎犇還瓘軍躡之
姑臧振恐驍騎將軍敦煌宋混兄修與祚有隙懼禍八
月混與弟澄西走合衆萬餘人以應瓘還向姑臧祚遣
楊秋胡將矅靈於東苑拉其腰而殺之埋於沙坑謚曰
哀公　　九月涼宋混軍於武始大澤為矅靈發哀閏
月混軍至姑臧涼王祚收張瓘弟琚及子嵩將殺之琚
嵩聞之募市人數百揚言張祚無道我兄大軍已至城