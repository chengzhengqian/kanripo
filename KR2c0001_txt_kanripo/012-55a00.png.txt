臣死者相枕連戰三日冏衆大敗大司馬長史趙淵殺
何朂因執冏以䧏冏至殿前帝惻然欲活之乂叱左右
趣牽出斬於閶闔門外狥首六軍同黨皆夷三族死者
二千餘人囚冏子超冰英於金墉城廢冏弟北海王寔
赦天下改元李含等聞冏死引兵還長安長沙王乂雖
在朝廷事無巨細皆就鄴諮大將軍穎穎以孫惠為參
軍陸雲為右司馬
二年　初李含以長沙王乂微弱必為齊王冏所殺因