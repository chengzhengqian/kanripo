歡留後部分事畢還晉陽改司州為洛州以尚書令元弼為
洛州刺史鎮洛陽以行臺尚書司馬子如為尚書左僕射與
右僕射髙隆之侍中髙岳孫騰留鄴共知朝政詔以遷民貲
産未立出粟一百三十萬石以賑之十一月兗州刺史樊子
鵠據瑕丘以拒東魏南青州刺史大野拔帥衆就之庚
寅東魏主至鄴居北城相州之廨改相州刺史為司州
牧魏郡太守為魏尹是時六坊之衆從孝武帝西行者
不及萬人餘皆北徙並給常廩春秋賜帛以供衣服乃