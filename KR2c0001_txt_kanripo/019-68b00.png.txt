長沙王義欣在彭城將佐恐魏兵大至勸義欣委鎮還
都義欣不從魏兵攻濟南濟南太子武進蕭承之帥數
百人拒之魏衆大集承之使偃兵開城門衆曰賊衆我
寡奈何輕敵之甚承之曰今懸守窮城事已危急若復
示弱必為所屠唯當見彊以待之耳魏人疑有伏兵遂
引去　戊戌魏叔孫建攻竺靈秀於湖陸靈秀大敗死
者五千餘人建還屯范城　辛丑魏安頡督諸軍攻滑
臺　魏以叔孫建都督冀青等四州諸軍事　十二月