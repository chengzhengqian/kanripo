士抑鋒止鋭縱其歸命之路曜見勒曰石王頗憶重門
之盟否使徐光謂之曰今日之事天使其然復云何邪
乙酉勒班師使征東將軍石邃將兵衛送曜邃虎之子
也曜瘡甚載以馬輿使醫李永與同載己亥至襄國舎
曜於永豐小城給其妓妾嚴兵圍守遣劉岳劉震等從
男女盛服以見之曜曰吾謂卿等久為灰土石王仁厚
乃全宥至今邪我殺石佗愧之多矣今日之禍自其分
耳留宴終日而去勒使曜與其太子熙書諭令速降曜