殷之少子也楚王希廣希萼兄弟争國南漢主以内侍
使吴懐㤙為西北招討使將兵屯境上伺間宻謀進取
希廣遣指揮使彭彦暉將兵屯龍峒以備之希萼自衡
山遣使以彦暉為桂州都監在城外内巡檢使判軍府
事希隠惡之潛遣人告䝉州刺史許可瓊可瓊方畏南
漢之逼即棄䝉州引兵趣桂州與彦暉戰于城中彦暉
敗奔衡山可瓊留屯桂州吴懐恩據䝉州進兵侵掠桂
管大擾希隠可瓊不知所為但相與飲酒對泣南漢主