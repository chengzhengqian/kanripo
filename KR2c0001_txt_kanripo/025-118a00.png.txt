上皆知之矣已奉密詔定當廢立君能告之則大富貴
威許諾即上書告之秋九月壬子上至自仁壽宫翌日
御大興殿謂侍臣曰我新還京師應開懐歡樂不知何
意飜邑然愁苦吏部尚書牛宏對曰臣等不稱職故至
尊憂勞上既數聞譖毁疑朝臣悉知之故於衆中發問
冀聞太子之過宏對既失㫖上因作色謂東宫官屬曰
仁壽宫去此不逺而令我毎還京師嚴備仗衛如入敵
國我為下利不解衣卧昨夜欲近厠故在後房恐有警