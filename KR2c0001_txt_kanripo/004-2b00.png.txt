璽郎不肯授光欲奪之郎按劔曰臣頭可得璽不可得
也光甚誼之明日詔増此郎秩二等衆庻莫不多光
昭帝始元二年春正月封大将軍光為博陸侯或説霍
光曰將軍不見諸吕之事乎處伊尹周公之位攝政擅
權而背宗室不與共職是以天下不信卒至於滅亡今
將軍當盛位帝春秋富且納宗室又多與大臣共事反
諸吕道如是則可以免患光然之
元鳳元年冬十月大將軍光以朝無舊臣光祿勲張安