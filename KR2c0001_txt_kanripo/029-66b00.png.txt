張儉将胡兵為前鋒進渡遼水趨建安城破髙麗兵斬
首數千級　丁未車駕發幽州上悉以軍中資糧器械
簿書委岑文本夙夜勤力躬自料配籌筆不去手精神
耗竭言辭舉措頗異平日上見而憂之謂左右曰文本
與我同行恐不與我同返是日遇暴疾而薨其夕上聞
嚴皷聲曰文本殞没所不忍聞命撤之時右庻子許敬
宗在定州與髙士亷等共知機要文本薨上召敬宗以
本官檢校中書侍郎　壬子李世勣等拔蓋牟城獲二