欲與夀共攻期夀不敢發始怒反譛夀於期請殺之期
欲藉夀以討李玝故不許遣夀將兵向涪壽先遣使告
玝以去就利害開其去路玝遂來犇詔以玝為巴郡太
守期以夀為梁州刺史屯涪
咸康元年秋九月成太子班之舅羅演與漢王相天水
上官澹謀殺成主期立班子事覺期殺演澹及班母羅氏期
自以得志輕諸舊臣信任尚書令景騫尚書姚華田襃中常
侍許涪等刑賞大政皆決於數人希復關公卿襃無它才嘗