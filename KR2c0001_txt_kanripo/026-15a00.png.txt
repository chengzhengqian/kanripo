葉護遣使上表言狀隋使車騎將軍長孫晟持節拜之
賜以鼓吹幡旗莫何勇而有謀以隋所賜旗鼓西撃阿
波阿波之衆以為得隋兵助之多望風降附遂生擒阿
波上書請其死生之命隋主下其議樂安公元諧請就
彼梟首武陽公李充請生取入朝顯戮以示百姓隋主
謂長孫晟於卿何如晟對曰若突厥背誕須齊之以刑
今其昆弟自相夷滅阿波之惡非負國家因其困窮取
而為戮恐非招逺之道不如兩存之左僕射高熲曰骨