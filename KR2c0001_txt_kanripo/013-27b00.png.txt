臣萬里歸誠今臣來而不返必謂朝廷以其僻陋而棄
之孤其嚮義之心使懈體於討賊此臣之所甚惜是以
不敢徇私而忘公也帝曰卿言是也乃遣使隨嶷拜廆
安北將軍平州刺史
四年十二月以慕容廆為都督幽平二州東夷諸軍事
車騎將軍平州牧封遼東公單于如故遣謁者即授印
綬聴承制置官司守宰廆於是備置僚屬以裴嶷游邃
為長史裴開為司馬韓夀為别駕陽耽為軍諮祭酒崔