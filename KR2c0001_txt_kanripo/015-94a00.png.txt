王沖為大司馬沖暐之弟也以荆州刺史吳王垂為侍
中車騎大將軍儀同三司　秦鎮東將軍洛州刺史魏
公庾據陜城舉兵反以陜城降燕請兵應接秦人大懼
盛兵守華隂燕魏尹范陽王德上疏以為先帝應天受
命志平六合陛下纂統當繼而成之今苻氏骨肉乖離
國分為五投誠請援前後相尋是天以秦賜燕也天與
不取反受其殃吳越之事足以觀矣宜命皇甫真引并
冀之衆徑趨蒲陜吳王垂引許洛之兵馳解庾圍太傳