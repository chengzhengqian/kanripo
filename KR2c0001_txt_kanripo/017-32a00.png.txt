羣下失色殷仲文曰将由聖徳深厚地不能載𤣥大恱
梁王珍之國臣孔樸奉珍之犇夀陽珍之晞之曽孫也
　辛亥桓𤣥遷帝於尋陽　癸丑納桓温神主於太廟
桓𤣥臨聴訟觀閱囚徒罪無輕重多得原放有干輿乞
者時或恤之其好行小恵如此
三年春正月桓𤣥立其妻劉氏為皇后劉氏喬之曽孫
也𤣥以其祖彛以上名位不顯不復追尊立廟散騎常
侍徐廣曰敬其父則子恱請依故事立七廟𤣥曰禮大