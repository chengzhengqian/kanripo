上以鉤繯挽之使近投火沃油焚之攻者皆死盧耽以
楊慶復攝左都押牙李驤各帥突將出戰殺傷蠻二千
餘人㑹暮焚其攻具三千餘物而還蜀人素怯其突將
新為慶復所奬抜且利於厚賞勇氣自倍其不得出者
皆憤鬱求奮後數日賊取民籬重沓濕而屈之以為蓬
置人其下舉以抵城而斸之矢石不能入火不能然慶
復鎔鐵汁而灌之攻者又死乙酉支詳遣使與蠻約和
丁亥蠻斂兵請和戊子遣使迎支詳時顔慶復以援軍