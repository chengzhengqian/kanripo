布若紹為冦布為之援此深害也彧曰不先取吕布河
北未易圖也操曰然吾所惑者又恐紹侵擾關中西亂
羌胡南誘蜀漢是我獨以兖豫抗天下六分之五也為
將奈何彧曰關中將帥以十數莫能相一惟韓遂馬騰
最疆彼見山東方爭必各擁衆自保今若撫以恩徳遣
使連和雖不能久安比公安定山東足以不動侍中尚
書僕射鍾繇有智謀若屬以西事公無憂矣操乃表繇
以侍中守司𨽻校尉持節督關中諸軍特使不拘科制