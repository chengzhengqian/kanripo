我若分軍擊其左右悅必救之則我腹背受敵戰必不
利故進軍逼悅所謂攻其所必救也彼茍出戰必為諸
君破之乃為三橋逾洹水日往挑戰悅不出燧令諸軍
夜半起食潜師循洹水直趨魏州令曰賊至則止為陳
留百騎擊鼓鳴角扵營中仍抱薪持火俟諸軍畢發則
止鼔角匿其旁伺悅軍畢渡焚其橋軍行十里所悅聞
之帥淄青成徳步騎四萬踰橋掩其後乘風縱火鼓譟
而進燧按兵不動先除其前草莽百步為戰塲結陳以