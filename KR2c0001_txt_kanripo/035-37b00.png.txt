決於訓王涯輩承順其風指唯恐不逮自中尉樞密禁
衛諸將見訓皆震慴迎拜叩首壬申以刑部郎中兼御
史知雜李孝本權知御史中丞孝本宗室之子依訓注
得進　冬十月李訓鄭注密言於上請除王守澄辛
巳遣中使李好古就第賜酖殺之贈揚州大都督訓注
本因守澄進卒謀而殺之人皆快守澄之受佞而疾訓
注之隂狡於是元和之逆黨略盡矣乙酉鄭注赴鎮
庚子以東都留守司徒兼侍中裴度兼中書令餘如故