引突厥冦隋平州突厥悉發五可汗控弦之士四十萬
入長城　六月乙酉隋上柱國李充敗突厥於馬邑突
厥又冦蘭州涼州總管賀婁子幹敗之於可洛峐　冬
十月癸酉隋太子勇屯兵咸陽以備突厥　十二月乙
酉隋遣沁源公虞慶則屯𢎞化以備突厥行軍總管達
奚長儒將兵二千與突厥沙鉢略可汗遇於周槃沙鉢
略有衆十餘萬軍中大懼長儒神色慷慨且戰且行為
虜所衝突而復聚四面抗拒轉鬬三日晝夜凡十四戰