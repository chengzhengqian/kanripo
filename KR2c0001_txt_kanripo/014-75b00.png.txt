暴逆庶幾猶有濟也劉氏曰事急矣當速為之九月堪微
服輕騎襲兖州不克南奔譙城丞相虎遣其將郭太追
之獲堪于城父送襄國炙而殺之徵南陽王恢還襄國
劉氏謀泄虎廢而殺之尊𢎞母程氏為皇太后堪本田
氏子數有功趙主勒養以為子劉氏有膽畧勒每與之
參決軍事佐勒建功業有吕后之風而不妬忌更過之
趙河東王生鎮關中石朗鎮洛陽冬十月生朗皆舉兵
以討丞相虎生自稱秦州刺史遣使來降氐帥蒲洪自