中外兵馬事顔之儀知非帝㫖拒而不從昉等草詔署
訖逼之儀連署之儀厲聲曰主上升遐嗣子冲㓜阿衡
之任宜在宗英方今趙王最長以親以徳合膺重寄公
等備受朝恩當思盡忠報國奈何一旦欲以神器假人
之儀有死而已不能誣罔先帝昉等知不可屈乃代之
儀署而行之諸衛既受敕並受堅節度堅恐諸王在外
生變以千金公主將適突厥為辭徵趙陳越代滕五王
入朝堅索符璽顔之儀正色曰此天子之物自有主者