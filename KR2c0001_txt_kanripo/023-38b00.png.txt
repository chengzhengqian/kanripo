其卒先歸開府儀同三司李虎念賢等為後軍見信等
退即與俱去泰由是燒營而歸留儀同三司長孫子彦
守金墉王思政下馬舉長矟左右横撃一舉輒踣數人
陷陳既深從者盡死思政被重創悶絶㑹日暮敵亦収
兵思政每戰常著破衣弊甲敵不知其將帥故得免帳
下督雷五安於戰處哭求思政㑹其已蘇割衣裹創扶
思政上馬夜乆始得還營平東將軍蔡祐下馬步鬬左
右勸乗馬以備倉猝祐怒曰丞相愛我如子今日豈惜