中慅慅人情大異堅深以為憂與内史上大夫鄭譯謀代
此三人者李徳林曰公與諸將皆國家貴臣未相服從
今正以挾令之威控御之耳前所遣者疑其乖異後所
遣者安知其能盡腹心邪又取金之事虚實難明今一
旦代之或懼罪逃逸若加縻縶則自鄖公以下莫不驚
疑且臨敵易將此燕趙之所以敗也如愚所見但遣公
一腹心明於智略素為諸將所信服者速至軍所使觀
其情偽縱有異意必不敢動動亦能制之矣堅大悟曰