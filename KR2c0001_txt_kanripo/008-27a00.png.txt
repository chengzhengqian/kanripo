可為黨相有死而已所不能也從事大怒即收郡僚職
送獄遂舉奏弼會黨禁中解弼以俸贖罪所脱者甚衆
竇武所薦朱㝢沛人苑康勃海人楊喬㑹稽人邉韶陳
留人喬容儀偉麗數上言政事帝愛其才貌欲妻以公
主喬固辭不聽遂閉口不食七日而死　十二月丁丑
帝崩于徳陽前殿城門校尉竇武議立嗣召侍御史河
間劉鯈問以國中宗室之賢者鯈稱解凟亭侯宏宏者
河間孝王之曾孫也祖淑父萇世封解凟亭侯武乃入