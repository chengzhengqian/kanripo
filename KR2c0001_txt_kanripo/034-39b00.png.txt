下之兵唯討承宗一賊自冬及夏都未立功則兵力之
彊弱資費之多少豈宜使西戎北虜一一知之忽見利
生心承虚入寇以今日之勢力可能救其首尾哉兵連
禍生何事不有萬一及此實闗安危此其為陛下深憂
者二也　盧從史首建伐王承宗之謀及朝廷興師從
史逗遛不進隂與承宗通謀令軍士潜懐承宗號又髙
芻粟之價以販度支諷朝廷求平章事誣奏諸道與賊
通不可進兵上甚患之㑹從史遣牙將王翊元入奏事