臣猶父子也休戚同之明公莫若竭忠徇國則家國俱
安矣世充詭辭稱善而遣之世充議受九錫胄復固諫
世充怒出為鄭州長史使與兄子行本鎮虎牢乃使段
達等言於皇泰主請加世充九錫皇泰主曰鄭公近平
李宻已拜太尉自是以來未有殊績俟天下稍平議之
未晚段達曰太尉欲之皇泰主熟視達曰任公辛巳達
等以皇泰主之詔命世充為相國假黄鉞總百揆進爵
鄭王加九錫鄭國置丞相以下官　甲午王世充遣其