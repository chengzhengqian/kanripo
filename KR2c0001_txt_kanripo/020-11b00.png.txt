内坑中使以口就槽食之用為歡笑前後欲殺三王以
十數休仁多智數每以談笑佞䛕恱之故得推遷少府
劉曚妾孕臨月帝迎入後宫俟其生男欲立為太子彧
甞忤㫖帝祼之縛其手足貫之以杖使人擔付太官曰
今日屠豬休仁笑曰豬未應死帝問其故休仁曰待皇
太子生殺豬取其肝肺帝怒乃解曰且付廷尉一宿釋
之丁未曚妾生子名曰皇子為之大赦賜為父後者爵
一級帝又以太祖世祖在兄弟數皆第三江州刺史晉