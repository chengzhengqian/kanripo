願得一官號帝曰叔寶全無心肝監者又言叔寶常醉
罕有醒時帝問飲酒㡬何對曰與其子弟日飲一石帝
大驚使節其酒既而曰任其性不爾何以過日帝以陳
氏子弟既多恐其在京城為非乃分置邊州給田業使
為生嵗時賜衣服以安全之詔以陳尚書令江總為上
開府儀同三司僕射袁憲驃騎蕭摩訶領軍任忠皆為
開府儀同三司吏部尚書呉興姚察為秘書丞上嘉袁
憲雅操下詔以為江表稱首授昌州刺史聞陳散騎常