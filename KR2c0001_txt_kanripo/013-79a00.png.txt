得見王公見其所賜如見公也復遣董肇奉表於浚期
以三月中旬親詣幽州奉上尊號亦修牋於棗嵩求幷
州牧廣平公勒問浚之故事於王子春子春曰幽州去
歳大水人不粒食浚積粟百萬不能賑贍刑政苛酷賦
役殷煩忠賢内離夷狄外叛人皆知其將亡而浚意氣
自若曽無懼心方更置立臺閣布列百官自謂漢髙魏
武不足比也勒撫几笑曰王彭祖真可擒也浚使者還
薊具言石勒形勢寡弱欵誠無二浚大恱益驕怠不復