鄭靖尹武等將委之以罪虎疑宣殺韜欲召之恐其不
入乃詐言其母杜后哀過危惙宣不謂見疑入朝中宫
因留之建興人史科知其謀告之虎使收楊柸牟成皆
亡去獲趙生詰之具服虎悲怒彌甚囚宣於席庫以鐵
環穿其頷而鎮之取殺韜刀箭舐其血哀號震動宫殿
佛圖澄曰宣韜皆陛下之子今為韜殺宣是重禍也陛
下若加慈恕福祚猶長若必誅之宣當為彗星下掃鄴
宫虎不従積柴於鄴北樹標其上標末置鹿盧穿之以