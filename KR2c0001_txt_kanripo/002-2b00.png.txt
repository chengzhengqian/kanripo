之吾當王關中與父老約法三章耳殺人者死傷人及
盜抵罪餘悉除去秦法吏民皆案堵如故凡吾所以來
為父老除害非有所侵暴無恐且吾所以還軍覇上待
諸侯至而定約束耳乃使人與秦吏行縣郷邑告諭之
秦民大喜爭持牛羊酒食獻饗軍士沛公又讓不受曰
倉粟多非乏不欲費民民又益喜惟恐沛公不為秦王
項羽既定河北率諸侯兵西入關先是諸侯吏卒繇使
屯戍過秦中者秦中吏卒遇之多無狀及章邯以秦軍