守闓不能進使郡人孟獲誘扇諸夷諸夷皆從之牂柯
太守朱褒越嶲夷王髙定皆叛應闓諸葛亮以新遭大
䘮皆撫而不討務農殖榖閉闗息民民安食足而後用
之
六年春三月漢諸葛亮率衆討雍闓等參軍馬謖送之
數十里亮曰雖共謀之厯年今可更惠良規謖曰南中
恃其險逺不服乆矣雖今日破之明日復反耳今公方
傾國北伐以事彊賊彼知官勢内虚其叛亦速若殄盡