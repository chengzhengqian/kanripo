手敕賜之神通以教給在前不與婕妤訴於上曰敕賜
妾父田秦王奪之以與神通上遂發怒責世民曰我手
敕不如汝教邪它日謂左僕射裴寂曰此兒乆典兵在
外為書生所教非昔日子也尹徳妃父阿鼠驕横秦王
府屬杜如晦過其門阿䑕家僮數人曵如晦墜馬敺之
折一指曰汝何人敢過我門而不下馬阿䑕恐世民訴
於上先使徳妃奏云秦王左右陵暴妾家上復怒責世
民曰我妃嬪家猶為汝左右所陵况小民乎世民深自