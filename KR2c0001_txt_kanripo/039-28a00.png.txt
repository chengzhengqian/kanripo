禮頗倨帝遣供奉官烏昭遇韓玫使吳越昭遇與玫有
隙使還玫奏昭遇見鏐稱臣拜舞謂鏐為殿下及私以
國事告鏐安重誨奏賜昭遇死癸巳制鏐以太師致仕
自餘官爵皆削之凡吳越進奏官使者綱吏令所在繫
治之鏐令子傳瓘等上表訟寃皆不省
長興元年冬十月錢鏐因朝廷冊閩王使者裴羽還附
表引咎其子傳瓘及將佐屢為鏐上表自訴癸卯敕聽
兩浙綱吏自便