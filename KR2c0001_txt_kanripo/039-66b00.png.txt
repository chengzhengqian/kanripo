大將數人從洪進詣建州延政以繼勲為侍中泉州刺
史從效忠順思安洪進皆為都指揮使漳州將程謨聞
之亦殺刺史程文緯立王繼成權州事繼勲繼成皆延
政從子也朱文進之㓕王氏二人以疎逺獲全汀州刺
史許文稹奉表請降於殷　　十二月癸丑加朱文進
同平章事封閩國王　朱文進聞黄紹頗死大懼以重
賞募兵二萬遣統軍使林守諒内客省使李廷鍔將之
攻泉州鉦鼓相聞五百里殷主延政遣大將軍杜進將