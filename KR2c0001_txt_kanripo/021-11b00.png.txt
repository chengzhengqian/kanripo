斷英運道及歸路英勒兵奮擊且戰且前矢中英頰卒
全軍還仇池討叛氐平之英楨之子懿衍之兄也英之
攻南鄭也魏主詔雍涇岐三州發兵六千人戍南鄭俟
克城則遣之侍中兼左僕射李冲表諌曰秦川險阨地
接羌夷自西出師後餉援連續加氐胡叛逆所在奔命
運糧擐甲迄茲未已今復豫差戍卒懸擬山外雖加優
復恐猶驚駭脫終攻不克徒動民情連胡結夷事或難
測輒依㫖宻下刺史待軍克鄭城然後差遣如臣愚見