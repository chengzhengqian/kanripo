以宻降為誠實盛飭賓館於宣仁門東皇泰主引見儉
等以儉為司農卿師譽為尚書右丞冊拜宻太尉尚書
令東南道大行臺行軍元帥魏國公令先平化及然後
入朝輔政以徐世勣為右武侯大將軍仍下詔稱宻忠
款且曰其用兵機略一稟魏公節度　元文都等喜於
和解謂天下可定置酒作樂王世充作色曰朝廷官爵
乃以與賊志欲何為邪文都等亦疑世充由是有隙
秋七月皇泰主遣大理卿張權鴻臚卿崔善福賜李宻