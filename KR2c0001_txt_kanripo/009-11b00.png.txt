誠不可為心今天下大亂英雄並起必有命世能息天
下之亂者此智者所宜詳擇也得主者昌失主者亡陳
宫叛迎吕布而百城皆應似能有為然以君觀之布何
如人哉夫布麤中少親剛而無禮匹夫之雄耳宫等以
勢假合不能相君也兵雖衆終必無成曹使君智畧不
世出殆天所授君必固范我守東阿則田單之功可立
也孰與違忠從惡而母子俱亡乎惟君詳慮之允流涕
曰不敢有貳心時汎嶷已在縣允乃見嶷伏兵刺殺之