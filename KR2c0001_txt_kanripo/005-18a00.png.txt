公私示正路也古者諸侯方伯得專征伐乃賜斧鉞漢
家邊吏職任距寇亦賜武庫兵皆任事然後䝉之春秋
之誼家不藏甲所以抑臣威損私力也今賢等便嬖弄
臣私恩㣲妾而以天下公用給其私門契國威器供其
家備民力分於弄臣武兵設於㣲妾建立非宜以廣驕
僭非所以示四方也孔子曰奚取於三家之堂臣請收
還武庫上不説　諫大夫渤海鮑宣上書曰竊見孝成
皇帝時外親持權人人牽引所私以充塞朝廷妨賢人