宋文帝元嘉三年　初袁皇后生皇子劭后自詳視使
馳白帝曰此兒形貌異常必破國亡家不可舉即欲殺
之帝狼狽至后殿戸外手撥幔禁之乃止以尚在諒闇
故祕之閏正月丙戌始言劭生
六年春三月丁丑立皇子劭為太子
十五年夏四月納故黄門侍郎殷淳女為太子劭妃
十六年乙亥太子劭加元服大赦劭羙鬢眉好讀書便
弓馬喜延賔客意之所欲上必從之東宫置兵與羽林