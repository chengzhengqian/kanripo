復遣泰詣洛陽請事宻陳其狀魏主喜加泰武衞將軍
使還報八月帝以岳為都督雍華等二十州諸軍事雍
州刺史又割心前血遣使者齎以賜之岳遂引兵西屯
平涼以牧馬為名斛拔彌俄突紇豆陵伊利及費也頭
万俟受洛干鐵勒斛律沙門等皆附於岳唯曹泥附於
歡秦南秦河渭四州刺史同㑹平涼受岳節度岳以夏
州被邊要重欲求良刺史以鎮之衆舉宇文泰岳曰宇
文左丞吾左右手何可廢也沈吟累日卒表用之　冬