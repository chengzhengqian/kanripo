卜在長安以告超超不敢告其母妻潛與謙變姓名逃
歸南燕行至梁父鎮南長史恱夀以告兖州刺史慕容
法法曰昔漢有卜者詐稱衛太子今安知非此類也不
禮之超由是與法有隙備徳聞超至大喜遣騎三百迎
之超至廣固以金刀獻與備徳慟哭悲不自勝封超為
北海王拜侍中驃騎大将軍司𨽻校尉開府妙選時賢
為之僚佐備徳無子欲以超為嗣超入則侍奉盡懽出
則傾身下士由是内外譽望翕然歸之　秋九月汝水