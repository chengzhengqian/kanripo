滕王修琦等六人免死流嶺南　右衛胄曹㕘軍陳子
昻上疏以為周頌成康漢稱文景皆以能措刑故也今
陛下之政雖盡善矣然太平之朝上下樂化不宜有亂
臣賊子日犯天誅者大獄増多逆徒滋廣愚臣頑昩初
謂皆實乃去月十五日陛下特察繫囚李珍等無罪百
寮慶恱皆賀聖明臣乃知亦有無罪之人挂於疎網者
陛下務在寛典獄官務在急刑以傷陛下之仁以誣太
平之政臣竊恨之又九月二十一日敕免楚金等死初