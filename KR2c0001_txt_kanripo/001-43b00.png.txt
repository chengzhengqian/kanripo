韓魏乎兵出之日而王憂其不返也王若不借路於仇
讎之韓魏必攻隨水右壤此皆廣川大水山林谿谷不
食之地是王有毁楚之名而無得地之實也且王攻楚
之日四國必悉起兵以應王秦楚之兵構而不離魏氏
将出而攻留方與銍湖陵碭蕭相故宋必盡齊人南面
攻楚泗上必舉此皆平原四達膏腴之地如此則天下
之國莫彊於齊魏矣臣為王慮莫若善楚秦楚合而為
一以臨韓韓必歛手而朝王施以東山之險帶以曲河