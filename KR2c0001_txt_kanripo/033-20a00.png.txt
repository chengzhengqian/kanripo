寳臣亦不之罪也兵馬使王武俊位卑而有勇故寳臣
特親愛之以女妻其子士真士真復厚結其左右故孝
忠武俊獨得全及薨孔目官胡震家僮王它奴勸惟岳
匿䘮二十餘日詐為寳臣表求令惟岳繼襲上不許遣
給事中汲人班宏往問寳臣疾且諭之惟岳厚賂宏宏
不受還報惟岳乃發䘮自為留後使将佐共奏求旌節
上又不許初寳臣與李正己田承嗣梁崇義相結期以
土地傳之子孫故承嗣之死寳臣力為之請扵朝使以