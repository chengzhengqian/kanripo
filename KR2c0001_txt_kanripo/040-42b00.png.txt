獲全琇及其黨十餘人皆斬之　王逵遣使以斬何敬
真告劉言言不得己庚申斬符㑹等數人　周行逢惡
武平節度副使張倣言於王逵曰何敬真倣之親戚臨
刑以後事屬倣公宜備之夏四月庚申逵召倣飲醉而
殺之　　夏六月王逵以周行逢知潭州自將兵襲朗
州克之殺指揮使鄭珓執武安節度使同平章事劉言
幽于别館　　秋八月王逵遣使上表誣劉言謀以朗
州降唐又欲攻潭州其衆不從廢而囚之臣已至朗州