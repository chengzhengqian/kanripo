知其意謂𤣥感曰福嗣元非同盟實懷觀望明公初起
大事而姦人在側聽其是非必為所誤請斬之𤣥感曰
何至於此宻退謂所親曰楊公好反而不欲勝吾屬今
為虜矣李子雄勸𤣥感速稱尊號𤣥感以問宻宻曰昔
陳勝自欲稱王張耳諫而被外魏武將求九錫荀彧止
而見誅今者宻欲正言還恐追蹤二子阿䛕順意又非
宻之本圖何者兵起以來雖復頻捷至於郡縣未有從
者東都守禦尚彊天下救兵益至公當挺身力戰早定