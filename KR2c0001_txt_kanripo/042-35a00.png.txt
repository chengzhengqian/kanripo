丹主紿之曰趙延夀威望素淺恐不能帝中國汝果降
者當以汝為之威喜遂定降計丙寅伏甲召諸將出降
表示之使署名諸將駭愕莫敢言者但唯唯聴命威遣
閤門使高勲齎詣契丹契丹主賜詔慰納之是日威悉
命軍士出陳於外軍士皆踊躍以為且戰威親諭之曰
今食盡塗窮當與汝曹共求生計因命釋甲軍士皆慟
哭聲振原野威守貞仍於衆中揚言主上失徳信任姦
邪猜忌於已聞者無不切齒契丹主遣趙延夀衣赭袍