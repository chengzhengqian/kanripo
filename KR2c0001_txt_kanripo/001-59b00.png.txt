校武安君病愈王欲使代之武安君曰邯鄲實未易攻
也且諸侯之救日至彼諸侯怨秦之日久矣秦雖勝於
長平士卒死者過半國内空逺絶河山而爭人國都趙
應其内諸侯攻其外破秦軍必矣王自命不行乃使應
侯請之武安君終辭疾不肯行乃以王齕代王陵趙王
使平原君求救於楚平原君約其門下食客文武備具
者二十人與之俱得十九人餘無可取者毛遂自薦於
平原君平原君曰夫賢士之處世也譬若錐之處囊中