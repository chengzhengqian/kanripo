鄭畋謁上於道次請車駕留鳳翔上曰朕不欲宻邇巨
冦且幸興元徴兵以圖收復卿東扞賊鋒西撫諸蕃糾
合鄰道勉建大勲畋曰道路梗澁奏報難通請得便宜
從事許之戊子上至壻水詔牛朂楊師立陳敬瑄諭以
京城不守且幸興元若賊勢猶盛将幸成都宜豫為備
擬庚寅黄巢殺唐宗室在長安者無遺類辛夘巢始入
宫壬辰巢即皇帝位于含元殿畫皁繒為衮衣擊戰鼓
數百以代金石之樂登丹鳯樓下赦書國號大齊改元