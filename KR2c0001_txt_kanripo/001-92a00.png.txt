法爭殺長吏以應涉謁者使從東方來以反者聞二世
怒下之吏後使者至上問之對曰羣盜䑕竊狗偷郡守
尉方逐捕今盡得不足憂也上悅陳王以吳叔為假王
監諸将以西擊滎陽張耳陳餘復說陳王請竒兵北略
趙地於是陳王以故所善陳人武臣為将軍邵騷為護
軍以張耳陳餘為左右校尉予卒三千人徇趙陳王又
令汝隂人鄧宗徇九江郡當此時楚兵數千人為聚者
不可勝數葛嬰至東城立襄彊為楚王聞陳王已立因