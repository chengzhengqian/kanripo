使告諸侯㑹陳吾將南游雲夢上因隨以行楚王信聞
之自疑懼不知所為或說信曰斬鍾離眛以謁上上必
喜無患信從之十二月上㑹諸侯於陳信持眛首謁上
上令武士縛信載後車信曰果若人言狡兎死走狗烹
髙鳥盡良弓藏敵國破謀臣亡天下已定我固當烹上
曰人告公反遂械繫信以歸因赦天下田肯賀上曰陛
下得韓信又治秦中秦形勝之國也帶河阻山地埶便
利其以下兵於諸侯譬猶居髙屋建瓴水也夫齊東有