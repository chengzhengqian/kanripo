司徒長樂元懿公馮誕病不能從魏主與之泣訣行五
十里聞誕卒時崔慧景等軍去魏主營不過百里魏主
輕將數千人夜還鍾離拊尸而哭達旦聲淚不絶壬戍
勅諸軍罷臨江之行𦵏誕依晉齊獻王故事誕與帝同
年幼同硯席尚帝妹樂安長公主雖無學術而資性淳
篤故特有寵丁卯魏主遣使臨江數上罪惡魏久攻鍾
離不克士卒多死三月戊寅魏主如邵陽築城於洲上
柵斷水路夾築二城蕭坦之遣軍主裴叔業攻二城拔