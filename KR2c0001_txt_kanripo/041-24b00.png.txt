之在禮乃聽嗣源紹真俱出城宿魏縣散兵稍有至者
　漢州無城塹樹木為栅乙丑任圜進攻其栅縱火焚
之李紹琛引兵出戰於金鴈橋兵敗與十餘騎犇綿竹
追擒之孟知祥自至漢州犒軍與任圜董璋置酒髙會
引李紹琛檻車至座中知祥自酌大巵飲之謂曰公已
擁節旄又有平蜀之功何患不冨貴而求入此檻車邪
紹琛曰郭侍中佐命功第一兵不血刃取兩川一旦無
罪族誅如紹琛輩安保首領以此不敢歸朝耳魏王繼