勲赫震動天地自古以來未之有也無功而獲厚賞則
人莫不樂國之有禍是禍原無窮也凡作此者由東安
公人謂殿下既至當有以正之正之以道衆亦何怒衆
之所怒者在於不平耳而今皆更倍論莫不失望亮頗
專權勢咸復諌曰楊駿有震主之威委任親戚此天下
所以諠譁今之處重宜反此失靜黙頤神有大得失乃
維持之自非大事一皆抑遣比過尊門冠蓋車馬填塞
街衢此之翕習既宜弭息又夏侯長容無功而暴擢為