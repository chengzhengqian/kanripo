十萬衆外軍飢潰蹋開禁阬臣之失守鼎鑊甘心朝廷謀
臣愧顔何寄或聞陛下已議西巡茍鑾輿一動則上
下土崩臣敢以猶生之軀奮冐死之語願與近宻及宰
臣熟議未可輕動急徵兵以救闗防則髙祖太宗之業
庶幾猶可扶持使黄巢繼安禄山之亡微臣勝哥舒翰
之死辛巳賊急攻潼闗承範悉力拒之自寅及申闗上
矢盡投石以擊之闗外有天塹賊驅民千餘人入其中
掘土填之須臾即平引兵而度夜縱火焚闗樓俱盡承