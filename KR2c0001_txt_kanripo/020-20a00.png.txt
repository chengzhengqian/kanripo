蕭恵開聞晉安王子勛舉兵集將佐謂之曰湘東太祖
之昭晉安世祖之穆其於當壁並無不可但景和雖昏
本是世祖之嗣不任社稷其次猶多吾荷世祖之恩當
推奉九江乃遣巴郡太守費欣夀將五千人東下於是
湘州行事何慧文廣州刺史袁曇逺梁州刺史柳元怙
山陽太守程天祚皆附於子勛元怙元景之從兄也是
嵗四方貢計皆歸尋陽朝廷所保唯丹陽淮南等數郡其間諸縣或應子勛東兵已至永世宫省危懼上集羣