異常勿令宿衞述乃諷宻使稱病自免宻遂屛人事專
務讀書嘗乗黄牛讀漢書楊素遇而異之因召至家與
語大悦謂其子𤣥感等曰李宻識度如此汝等不及也
由是𤣥感與為深交時或侮之宻曰人言當指實寧可
面諛若決機兩陳之間喑嗚咄嗟使敵人震懾宻不如
公驅策天下賢俊各伸其用公不如宻豈可以階級稍
崇而輕天下士大夫邪𤣥感笑而服之素恃功驕倨朝
宴之際或失臣禮帝心銜而不言素亦覺之及素薨帝