令其東邊郁成王遮攻殺漢使取其財物於是天子大
怒諸嘗使宛姚定漢等言宛兵弱誠以漢兵不過三千
人疆弩射之可盡虜矣天子嘗使浞野侯以七百騎虜
樓蘭王以定漢等言為然而欲侯寵姬李氏乃拜李夫
人兄廣利為貳師将軍發屬國六千騎及郡國惡少年
數萬人以往伐宛期至貳師城取善馬故號貳師將軍
趙始成為軍正故浩侯王恢使導軍而李哆為校尉制
軍事