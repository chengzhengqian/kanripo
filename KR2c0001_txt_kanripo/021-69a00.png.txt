矣功臣諸將實有其勞然成帝業者卿二人也甲寅詔
進大司馬位相國總百揆揚州牧封十郡為梁公備九
錫之禮置梁百司去録尚書之號驃騎大將軍如故二
月辛酉梁公始受命　丙寅詔梁國選諸要職悉依天
朝之制於是以沈約為吏部尚書兼右僕射范雲為侍
中　丙戌詔梁公增封十郡進爵為王癸巳受命赦國
内及府州殊死以下　齊和帝東歸至姑孰丙辰下詔
禪位於梁　夏四月辛酉宣徳太后令曰西詔至帝憲