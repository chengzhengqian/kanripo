奏請諭祿山以進車馬宜俟至冬官自給夫無煩本軍
於是上稍寤始有疑祿山之意㑹輔璆琳受賂事亦泄
上託以他事樸殺之上遣中使馮神威齎手詔諭祿山
如珣策且曰朕新為卿作一湯十月於華清宫待卿神
威至范陽宣㫖祿山踞牀微起亦不拜曰聖人安穩又
曰馬不獻亦可十月灼然詣京師卽令左右引神威置
館舍不復見數日遣還亦無表神威還見上泣曰臣幾
不得見大家　安祿山專制三道陰蓄異志殆將十年