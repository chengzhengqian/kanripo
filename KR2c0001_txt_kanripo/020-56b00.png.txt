東之民疲於賦役顯祖命因民貧富為三等輸租之法
等為三品上三品輸平城中輸它州下輸本州又魏舊
制常賦之外有雜調十五至是悉罷之由是民稍贍給
　夏五月魏徙青州民於平城置升城厯城民望於桑
乾立平齊郡以居之自餘悉為奴婢分賜百官魏沙門
統曇曜奏平齊户及諸民有能嵗輸糓六十斛入僧曹
者即為僧祇戸粟為僧祇粟遇凶嵗賑給饑民又請民
犯重罪及官奴以為佛圖户以供諸寺掃灑魏主並許