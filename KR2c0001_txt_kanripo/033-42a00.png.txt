得二百餘人悉斬之餘衆股栗乃復舉兵而南衆莫敢
前却進取寧晉留屯以待王武俊武俊将步騎萬五千
取元氏東趣寧晉武俊之始誅李惟岳也遣判官孟華
入見上問以河朔利害華性忠直有才略應對慷慨上
悅以為恒冀團練副使會武俊與朱滔有異謀上遽遣
華歸諭㫖華至武俊已出師華諫曰聖意扵大夫甚厚
茍盡忠義何患官爵之不崇土地之不廣不日天子必
移康中丞扵它鎮深趙終為大夫之有何苦遽自同扵