公之故地修穆公之政令寡人思念先君之意常痛於
心賔客羣臣有能出竒計彊秦者吾且尊官與之分土
於是衛公孫鞅聞是令下乃西入秦公孫鞅者衛之庶
孫也好刑名之學事魏相公孫痤痤知其賢未及進㑹
病魏惠王往問之曰公叔病有如不可諱將奈社稷何
公叔曰痤之中庶子衛鞅年雖少有竒才願君舉國而
聽之王黙然公叔曰君即不聽用鞅必殺之無令出境
王許諾而去公叔召鞅謝曰吾先君而後臣故先為君