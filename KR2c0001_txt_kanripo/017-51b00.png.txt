兵亦不設僃日於道室稽䫙跪呪官屬請出兵討㤙凝
之曰我已請大道借鬼兵守諸津要各數萬賊不足憂
也及㤙漸近乃聴出兵㤙已至郡下甲寅恩䧟㑹稽凝
之出走恩執而殺之并其諸子凝之妻謝道藴奕之女
也聞㓂至舉措自若命婢肩輿抽刀出門手殺數人乃
被執呉國内史桓謙臨海太守新秦王崇義興太守魏
隠皆棄郡走於是㑹稽謝鍼呉郡陸瓌呉興丘尫義興
許允之臨海周胄永嘉張永等及東陽新安凡八郡人