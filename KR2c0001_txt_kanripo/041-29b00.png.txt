忠何言之悖也即奪其兵指揮使潘環守王村寨有芻
粟數萬帝遣騎視之環亦犇大梁帝至萬勝鎮聞嗣源
已據大梁諸軍離叛神色沮䘮登髙歎曰吾不濟矣即
命旋師是夜復至汜水帝之出闗也扈從兵二萬五千及還已失萬餘人乃留秦州都指揮使張唐以步騎三
千守闗癸未帝還過罌子谷道狭每遇衛士執兵仗者
輙以善言撫之曰適報魏王又進西川金銀五十萬到
京當盡給爾曹對曰陛下賜已晚矣人亦不感聖恩帝