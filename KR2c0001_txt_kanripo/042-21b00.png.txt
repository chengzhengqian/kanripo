晉廷謙舉州降甲寅取蒲城獲契丹酋長穆蘭及其兵
二千人乙夘取遂城趙延夀部曲有降者言契丹主還
至虎北口聞晉取泰州復擁衆南向約八萬餘騎計來
夕當至宜速為備杜威等懼丙辰退保泰州戊午契丹
至泰州己未晉軍南行契丹踵之晉軍至陽城庚申契
丹大至晉軍與戰逐北十餘里契丹踰白溝而去壬戌
晉軍結陳而南胡騎四合如山諸軍力戰拒之是日纔
行十餘里人馬饑乏癸亥晉軍至白團衞村埋鹿角為