僕固殺之那頡啜收赤心之衆七千帳東走河東奏回
鶻兵至横水殺掠兵民今退屯釋迦泊東李德裕上言
釋迦泊西距可汗帳三百里未知此兵為那頡所部為
可汗遣來宜且指此兵云不受可汗指揮擅掠邊鄙密
詔劉沔仲武先經略此兵如可以討逐事亦有名摧此
一支可汗必自知懼　　夏四月庚辰天德都防禦使
田牟奏回鶻侵擾不已不俟朝㫖已出兵三千拒之壬
午李德裕奏田牟殊不知兵戎狄長於野戰短於攻城