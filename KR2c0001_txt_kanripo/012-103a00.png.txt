當共成大功奈何遽勸孤降此策應斬然素知君怯特
相宥耳於是黜膺為將軍擢賔為右長史號曰右侯勒
引兵發葛陂遣石虎帥騎二千向夀春遇晉運船虎將
士爭取之為紀瞻所敗瞻追奔百里前及勒軍勒結陳
待之瞻不敢撃退還夀春　漢主聰封帝為會稽郡公
加儀同三司聰從容謂帝曰卿昔為豫章王朕與王武
子造卿武子稱朕於卿卿言聞其名久矣贈卿柘弓銀
研卿頗記否帝曰臣安敢忘之但恨爾日不早識龍顏