送軍資憐出迎之酸棗民王玉馳以告魏丁酉魏尚書
滑稽引兵襲倉垣兵吏悉踰城走陳留太守馮翊嚴稜
詣斤降魏以王玉為陳留太守給兵守倉垣奚斤等攻
滑臺不拔求益兵魏主怒切責之壬辰自將諸國兵五
萬餘人南出天關踰恒嶺為斤等聲援　十一月魏太
子燾將兵出屯塞上使安定王彌與安同居守庚戌奚
斤等急攻滑臺拔之王景度出走景度司馬陽瓉為魏
所執不降而死魏主以成臯侯茍兒為兖州刺史鎮滑