薄捷既克重阻民心懷服瞻望涪益旦夕可屠正以兵
少糧匱未宜前出今若不取後圖便難况益州殷實户
口十萬比壽春義陽其利三倍朝廷若欲進取時不可
失若欲保境寧民則臣居此無事乞歸侍養魏主詔以
平蜀之舉當更聽後敕冦難未夷何得以養親為辭巒
又表稱昔鄧艾鍾㑹帥十八萬衆傾中國資儲僅能平
蜀所以然者鬭實力也况臣才非古人何冝以二萬之
衆而希平蜀所以敢者正以據得要險士民慕義此往