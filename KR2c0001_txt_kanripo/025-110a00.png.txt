陳之役使為鄉導位至上開府儀同三司班在羅㬋上
韓擒虎於朝堂戲之曰不知機變乃立在羊翔之下能
無愧乎羅㬋曰昔在江南乆承令問謂公天下節士今
日所言殊非所望擒虎有愧色帝之責陳君臣也陳叔
文獨欣然有得色既而復上表自陳昔在巴州已先送
款乞知此情望異常例帝雖嫌其不忠而欲懐柔江表
乃授叔文開府儀同三司拜宜州刺史初陳散騎常侍
韋鼎聘於周遇帝而異之謂帝曰公當大貴貴則天下