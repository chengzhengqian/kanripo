濳與太子荂牋言秀専權不合衆心而功臣皆小
人撓亂朝廷可悉誅之荂以書白倫倫以示秀秀
勸倫収林殺之夷其三族秀以齊王冏成都王頴
河間王顒各擁彊兵據方面惡之乃盡用其親黨
為三王參佐加冏鎮東大將軍頴征北大將軍皆
開府儀同三司以寵安之　三月齊王冏謀討趙
王倫遣使告成都王頴河間王顒常山王乂及南
中郎將新野公歆移檄征鎮州郡縣國稱逆臣孫秀