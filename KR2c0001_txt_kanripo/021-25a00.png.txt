未邪未邪景雋具以事對上撫牀曰遥光㡬誤人事乃
賜王侯供饌明日悉遣還第以子恪為太子中庶子寳
覽緬之子也敬則帥實甲萬人過浙江百姓檐篙荷挿
隨之者十餘萬衆五月壬午詔前軍司馬左興盛後軍
將軍崔恭祖輔國將軍劉山陽龍驤將軍馬軍主胡松
築壘於曲阿長岡右僕射沈文季為持節都督屯湖頭
備京口路恭祖慧景之族也敬則急攻興盛山陽二壘
臺軍不能敵欲退而圍不開各死戰胡松引騎兵突其