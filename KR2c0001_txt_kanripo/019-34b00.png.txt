眠道濟就寝便熟晦以此服之時帝於華林園為列肆
親自沽賣又與左右引船為樂夕逰天淵池即龍舟而
寝乙酉詰旦道濟引兵居前羡之等繼其後入自雲龍
門安泰等先誡宿衛莫有禦者帝未興軍士進殺二侍
者傷帝指扶出東閤收璽綬羣臣拜辭衛送故太子宫
侍中程道惠勸羡之等立皇弟南豫州刺史義恭羡之
等以宜都王義隆素有令望又多符瑞乃稱皇太后令
數帝過惡廢為營陽王以宜都王纂承大統赦死罪以