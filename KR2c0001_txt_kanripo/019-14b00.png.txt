文王卒免羑里髙祖不斃鴻門茍天命所在誰能違之
脫如符䜟之言留之適足為害遂遣之　詔加太尉裕
太傅揚州牧劒履上殿入朝不趨賛拜不名　秋八月
甲子太尉裕還建康固辭太傅州牧其餘受命
十二年春正月加太尉裕兖州刺史都督南秦州凡都
督二十二州　三月加太尉裕中外大都督裕戒嚴將
伐秦加裕領司豫二州刺史　夏五月癸巳加太尉領
北雍州刺史　秋八月太尉裕以世子義符為中軍將