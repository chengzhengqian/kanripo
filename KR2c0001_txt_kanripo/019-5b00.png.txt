穆之代僧施為丹陽尹毅表求至京口辭墓裕徃㑹之
於倪塘寕逺將軍胡藩言於裕曰公謂劉衛軍終能為
公下乎裕黙然久之曰卿謂何如藩曰連百萬之衆攻
必取戰必克毅固以此服公至於渉獵傳記一談一詠
自許以為雄豪以是縉紳白靣之士輻輳歸之恐終不
為公下不如因㑹取之裕曰吾與毅俱有克復之功其
過未彰不可自相圖也　秋九月劉毅至江陵多變易
守宰輙割豫州文武江州兵力萬餘人以自隨㑹毅疾