丙午上與羣臣論止盜或請重灋以禁之上哂之曰民
之所以為盜者由賦䌓役重官吏貪求飢寒切身故不
暇顧亷恥耳朕當去奢省費輕徭薄賦選用亷吏使民
衣食有餘則自不為盜安用重灋邪自是數年之後海
内升平路不拾遺外户不閉商旅野宿焉上又嘗謂侍
臣曰君依於國國依於民刻民以奉君猶割肉以充腹
腹飽而身斃君富而國亡故人君之患不自外來常由
身出夫欲盛則費廣費廣則賦重賦重則民愁民愁則