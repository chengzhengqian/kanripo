開門嗣昭不信曰此必為賊所得使來誑我耳欲射之
左右止之嗣昭曰王果來可見乎王自往呼之嗣昭見
王白服大慟幾絶城中皆哭遂開門初徳威與嗣昭有
隙晉王克用臨終謂存朂曰進通忠孝吾愛之深今不
出重圍豈徳威不忘舊怨邪汝為吾以此意諭之若潞
圍不解吾死不瞑目進通嗣昭小名也晉王存朂以告
徳威徳威感泣由是戰夾寨甚力既與嗣昭相見遂歡
好如初康懐貞以百餘騎自天井闗遁歸帝聞夾寨不