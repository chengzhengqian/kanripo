廣明元年春三月庚午以左金吾大將軍陳敬瑄為西
川節度使代崔安潛　安南軍亂節度使曽衮出城避
之諸道兵戍邕管者徃徃自歸　趙宗政之還南詔也
西川節度使崔安潛表以崔澹之議為是且曰南詔小
蠻本雲南一郡之地今遣使與和彼謂中國為怯復求
尚主何以拒之上命宰相議之盧攜豆盧瑑上言太中
之末府庫充實自咸通以來蠻兩陷安南邕管一入黔
中四犯西川徵兵運糧天下疲弊踰十五年租賦大半