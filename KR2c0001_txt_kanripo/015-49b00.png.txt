馬都督中外諸軍領尚書事假黄鉞温以撫軍司馬王
坦之為長史坦之述之子也又以征西郗超為參軍
王珣為主簿每事必與二人謀之府中為之語曰髯參
軍短主簿能令公喜能令公怒温氣槩髙邁罕有所推
與超言常自謂不能測傾身待之超亦深自結納珣導
之孫也與謝𤣥皆為温掾温俱重之曰謝掾年四十必
擁旄杖節王當作黑頭公皆未易才也𤣥奕之子也
二年夏五月戊辰加大司馬温揚州牧録尚書事壬申