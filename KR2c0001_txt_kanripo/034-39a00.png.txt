章表繼來即義無不許請而後捨體勢可知轉令承宗
膠固同類如此則與奪皆由鄰道恩信不出朝廷實恐威
權盡歸河北此為陛下痛惜者二也今天時已熱兵氣
相蒸至於饑渴疲勞疾疫暴露驅以就戰人何以堪縱
不惜身亦難忍苦況神䇿烏雜城市之人例皆不慣如
此忽思生路或有犇逃一人若逃百人相扇一軍若散
諸軍必搖事忽至此悔將何及此為陛下深憂者一也
臣聞回鶻吐蕃皆有細作中國之事小大盡知今聚天