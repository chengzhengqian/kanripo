而遣之遣使盡籍境内户口甲兵榖帛之數以與之曰
承嗣今年八十有六溘死無日諸子不肖悅亦孱弱凡
今日所有為公守耳豈足以辱公之師旅乎立使者扵
廷南向拜而授書又圖正己之像焚香事之正己悅遂
按兵不進扵是河南諸道兵皆不敢進承嗣既無南顧
之虞得専意北方上嘉李寳臣之功遣中使馬承倩齎
詔勞之將還寳臣詣其館遺之百縑承倩詬詈擲出道
中寳臣慙其左右兵馬使王武俊說寳臣曰今公在軍