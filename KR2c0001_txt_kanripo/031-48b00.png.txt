祿山發所部兵及同羅奚契丹室韋凡十五萬衆號二
十萬反於范陽命范陽節度副使賈循守范陽平盧節
度副使吕知誨守平盧别將高秀巖守大同諸將皆引
兵夜發詰朝祿山出薊城南大閲誓衆以討楊國忠為
名牓軍中曰有異議扇動軍人者斬及三族於是引兵
而南祿山乘鐵轝步騎精鋭烟塵千里鼔譟震地時海
内久承平百姓累世不識兵革猝聞范陽兵起逺近震
駭河北皆祿山統内所過州縣望風瓦解守令或開門