約與共伐趙蘇代自燕來齊王曰秦使魏冉致帝子以
為何如對曰願王受之而勿稱也秦稱之天下安之王
乃稱之無後也秦稱之天下惡之王因弗稱以収天下
此大資也且伐趙孰與伐桀宋利今王不如釋帝以収
天下之望發兵以伐桀宋宋舉則趙楚梁衛皆懼矣是
我以名尊秦而令天下憎之所謂以卑為尊也齊王從
之稱帝二日而復歸之十二月呂禮自齊入秦秦王亦
去帝復稱王　秦攻趙拔杜陽