王青葢車迎入殿中庚子即皇帝位　六月癸巳録定
䇿功封竇武為聞喜侯武子機為渭陽侯兄子紹為鄠
侯靖為西鄉侯中常侍曹節為長安鄉侯侯者凡十一
人涿郡盧植上書説武曰足下之於漢朝猶旦奭之在
周室建立聖主四海有繫論者以為吾子之功於斯為
重今同宗相後披圗案牒以次建之亦何勲之有豈可
横叨天功以為己力乎宜辭大賞以全身名武不能用
植身長八尺二寸音聲如鐘性剛毅有大節少事馬融融