公起為盜保據周橋衆至數萬　丁丑發丁男十萬城
大興　戊寅帝幸遼東命民部尚書樊子葢等輔越王
侗留東都時所在盜起齊郡王薄孟讓北海郭方預清
河張金稱平原郝孝德河間格謙勃海孫宣雅各聚種
攻剽多者十餘萬少者數萬人山東苦之天下承平日
乆人不習兵郡縣吏每與賊戰望風沮敗　夏四月庚
午車駕度遼禮部尚書楊𤣥感反於黎陽　秋七月癸
未餘杭民劉元進起兵以應𤣥感元進手長尺餘臂垂