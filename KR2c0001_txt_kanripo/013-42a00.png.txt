二年春正月李特潜渡江擊羅尚水上軍皆散走蜀郡
太守徐儉以少城降特入據之惟取馬以供軍餘無侵
掠赦其境内改元建初羅尚保太城遣使求和於特蜀
民相聚為塢者皆送款於特特遣使就撫之以軍中糧
少乃分六郡流民於諸塢就食李流言於特曰諸塢新
附人心未固宜質其大姓子弟聚兵自守以備不虞又
與特司馬上官惇書曰納降如待敵不可易也前將軍
雄亦以為言特怒曰大事已定但當安民何為更逆加