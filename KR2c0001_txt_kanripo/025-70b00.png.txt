尉遲迥通謀堅以迥未平因勞勉之即拜吳州總管趙
僣王招謀殺堅邀堅過其第堅齎酒殽就之招引入寢
室招子員貫及妃弟魯封等皆在左右佩刀而立又藏
刄於帷席之間伏壯士於室後堅左右皆不得從惟從
祖弟開府儀同大將軍𢎞大將軍元胄坐於户側胄順
之孫也𢎞胄皆有勇力為堅心腹酒酣招以佩刀刺瓜
連㗖堅欲因而刺之元胄進曰相府有事不可久留招
訶之曰我與丞相言汝何為者叱之使却胄瞋目憤氣