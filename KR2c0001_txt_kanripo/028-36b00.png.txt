戍𫟍君璋將髙滿政冦代州驃騎將軍李寶言擊走之
癸卯髙開道引突厥冦幽州突厥稽將兵邀擊破之
六月戊午髙滿政以馬邑來降先是前并州總管劉世
譲除廣州總管將之官上問以備邉之䇿世譲對曰突
厥比數為冦良以馬邑為之中頓故也請以勇將戍崞
城多貯金帛募有降者厚賞之數出騎兵掠其城下蹂
其禾稼敗其生業不出嵗餘彼無所食必降矣上然其
計曰非公誰為勇將即命世譲戍崞城馬邑病之是時