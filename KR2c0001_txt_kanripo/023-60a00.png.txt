早受命高德政亦敦勸不已洋使術士李宻卜之遇大
横曰漢文之卦也又使宋景業筮之遇乾之鼎曰乾君
也鼎五月卦也宜以仲夏受禪或曰五月不可入官犯
之終於其位景業曰王為天子無復下期豈得不終於
其位乎洋大悦乃發晉陽高德政録在鄴諸事條進於
洋洋令左右陳山提馳驛齎事條幷宻書與楊愔是月
山提至鄴楊愔即召太常卿邢劭等議撰儀注祕書監
魏収草九錫禪讓勸進諸文引魏宗室諸王入北宫留