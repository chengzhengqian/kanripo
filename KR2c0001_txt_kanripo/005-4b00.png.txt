周侯皇后父晏為孔鄉侯皇太后弟侍中光禄大夫趙
欽為新城侯　傅太后從弟右將軍喜好學問有志行
衆庻歸望於喜初上官之爵外親也喜獨執謙稱疾傅
太后始與政事數諫之由是傅太后不欲令喜輔政庚
午賜喜黄金百斤上右將軍印授以光禄太夫養病大
司空何武尚書令唐令皆上書言喜行義修潔忠誠憂
國内輔之臣也今以寢病一旦遣歸衆庶失望皆曰傅
氏賢子以論議不合於定陶太后故退百寮莫不為國