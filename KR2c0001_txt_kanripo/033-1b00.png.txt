為節度副使節度使由軍士廢立自此始　臣光曰夫
民生有欲無主則亂是故聖人制禮以治之自天
子諸侯至於卿大夫士庶人尊卑有分大小有倫
若綱條之相維臂指之相使是以民服事其上而下無
覬覦其在周易上天下澤履象曰君子以辨上下定民
志此之謂也凡人君所以能有其臣民者以八柄存乎
已也茍或捨之則彼此之勢均何以使其下哉肅宗遭
唐中衰幸而復國是宜正上下之禮以綱紀四方而偷