留魏延鎮漢中皆實兵諸圍以禦外敵敵若來攻使不
得入及興勢之役王平捍拒曹爽皆承此制及姜維用
事建議以為錯守諸圍適可禦敵不獲大利不若使聞
敵至諸圍皆斂兵聚榖退就漢樂二城聽敵入平重闗
頭鎮守以捍之令㳺軍旁出以伺其虚敵攻闗不克野
無散榖千里運糧自然疲乏引退之日然後諸城並出
與㳺軍并力搏之此殄敵之術也於是漢主令督漢中
胡濟却住漢夀監軍王含守樂城護軍蔣斌守漢城