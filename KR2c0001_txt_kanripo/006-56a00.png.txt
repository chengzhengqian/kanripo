書陳言禍福示以丹青之信述省書歎息以示所親太
常少隆光禄勲張隆皆勸述降述曰廢興命也豈有降
天子哉左右莫敢復言少隆皆以憂死帝還自長安
　冬十月公孫述使刺客詐為亡奴降岑彭夜刺殺彭
太中大夫監軍鄭興領其營以俟呉漢至而授之彭持
軍整齊秋毫無犯卭榖王任貴聞彭威信數千里遣使
迎降㑹彭已被害帝盡以任貴所獻賜彭妻子蜀人為
立廟祠之　十二月呉漢自夷陵將三萬人泝江而上