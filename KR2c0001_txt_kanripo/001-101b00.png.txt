陳王定死召諸别将㑹薛計事沛公亦往焉居鄛人范
增年七十素居家好竒計往說項梁曰陳勝敗固當夫
秦滅六國楚最無罪自懷王入秦不反楚人憐之至今
故楚南公曰楚雖三户亡秦必楚今陳勝首事不立楚
後而自立其勢不長今君起江東楚蠭起之将皆爭附
君者以君世世楚将為能復立楚之後也於是項梁然
其言乃求得楚懷王孫心於民間為人牧羊夏六月以
立為楚懷王從民望也陳嬰為上柱國封五縣與懷王