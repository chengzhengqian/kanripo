后又自詔丞相御史大夫曰高武侯附下罔上與故
大司空丹同心背畔放命圯族不宜奉朝請其遣就國
　丞相孔光自先帝時議繼嗣有持異之隙又重忤傅
太后指由是傅氏在位者與朱博為表裏共毁譖光乙
亥䇿免光為庶人以御史大夫朱博為丞相封陽鄉侯
朱博既為丞相上遂用其議下詔曰定陶共皇之號不
宜復稱定陶尊共皇太后曰帝太太后稱永信宫共皇
后曰帝太后稱中安宫為共皇立寢廟於京師比宣帝