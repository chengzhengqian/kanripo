禄山構逆𤣥宗幸蜀以避之崔沆曰禄山衆纔五萬比
之黄巢不足言矣豆盧瑑曰哥舒翰以十五萬衆不能
守潼闗今黄巢衆六十萬而潼闗又無哥舒之兵若令
孜為社稷計三川帥臣皆令孜腹心比於𤣥宗則有備
矣上不懌謂令孜曰卿且為朕發兵守潼闗是日上幸
左神䇿軍親閲将士令孜薦左軍馬軍将軍張承範右
軍步軍将軍王師㑹左軍兵馬使趙珂上召見三人以
承範為兵馬先鋒使兼把截潼闗制置使師㑹為制置