澤使人諷之曰契丹主至此物不可匿也帝悉歸之亦
分以遺彦澤彦澤擇取其竒貨而封其餘以待契丹彦
澤遣控鶴指揮使李筠以兵守帝内外不通帝姑烏氏
公主賂守門者入與帝訣相持而泣歸第自經死帝與
太后所上契丹主表章皆先示彦澤然後敢發帝使取
内庫帛數段主者不與曰此非帝物也又求酒於李菘
崧亦辭以它故不進又欲見李彦韜彦韜亦辭不往帝
惆悵乆之馮玉佞張彦澤求自送傳國寶冀契丹復任