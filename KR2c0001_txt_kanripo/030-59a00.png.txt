王德夀謂仁傑日尚書定減死矣德夀業受驅策欲求
少階級煩尚書引楊執柔可乎仁傑曰皇天后土遣狄
仁傑為如此事以頭觸柱血流被面德夀懼而謝之侯
思止鞫魏元忠元忠辭氣不屈思止怒命倒曳之元忠
曰我薄命譬如墜驢足絓於鐙為所曳耳思止愈怒更
曵之元忠曰侯思止汝若須魏元忠頭則截取何必使
承反也狄仁傑既承反有司待報行刑不復嚴備仁傑
裂衾帛書寃狀置綿衣中謂王德夀曰天時方熱請授