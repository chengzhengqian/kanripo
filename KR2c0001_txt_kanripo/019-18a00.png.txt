輕率以自保全遂委身事之為之防衛時宗室多逃亡
在河南有司馬文榮者帥乞活千餘户屯金墉城南又
有司馬道恭自東垣帥三千人屯城西司馬順明帥五
千人屯陵雲臺司馬楚之屯栢谷塢皆降於魏　秋七
月宋公裕始受進爵之命八月移鎮夀陽以度支尚書
劉懐慎為督淮北諸軍事徐州刺史鎮彭城　九月宋
王裕自觧揚州牧　冬十二月辛卯宋王裕加殊禮進
王太妃為太后世子為太子