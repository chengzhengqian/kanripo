之有才略引為腹心尚之說道子曰今方鎮彊盛宰相
權輕宜宻樹腹心於外以自藩衛道子從之以其司馬
王愉為江州刺史都督江州及豫州之四郡軍事用為
形援日夜與尚之謀議以伺四方之隙　　秋七月桓
𤣥求為廣州㑹稽王道子忌𤣥不欲使居荆州因其所
欲以𤣥為督交廣二州軍事廣州刺史𤣥受命而不行
豫州刺史庾楷以道子割其四郡使王愉督之上疏言
江州内地而西府北帶㓂戎不應使愉分督朝廷不許