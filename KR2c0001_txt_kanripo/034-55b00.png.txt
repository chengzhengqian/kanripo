憲宗元和四年　初吳少誠寵其大將吳少陽名以從
弟署為軍職出入少誠家如至親累遷申州刺史少誠
病不知人家僮鮮于熊兒詐以少誠命召少陽攝副使
知軍州事少誠有子元慶少陽殺之十一月己巳少誠
薨少陽自為留後
五年上以河朔方用兵不能討吳少陽二月己未以少
陽為淮西留後
六年春正月甲辰以彰義留後吳少陽為節度使