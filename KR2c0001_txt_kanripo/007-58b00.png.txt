舉奏又惡絶宦官不與交通於是中外並怨遂共誣規
貨賂群羌令其文降帝璽書誚讓相屬規上疏自訟曰
四年之秋戎醜蠢戾舊都懼駭朝廷西顧臣振國威靈
羌戎稽首所省之費亦億以上以為忠臣之義不敢告
勞故恥以片言自及微效然比方先事庶免罪悔前踐
州界先奏孫雋李翕張禀旋師南征又上郭閎趙熹陳
其過惡執據大辟凡此五臣支黨半國其餘墨綬下至
小吏所連及者復有百餘吏託報將之怨子思復父之