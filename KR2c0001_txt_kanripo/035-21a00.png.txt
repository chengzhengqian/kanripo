制國事勢傾中外注日夜出入其家與之謀議語必通
夕關通賂遺人莫能窺其迹始則有微賤巧宦之士或
因以求進數年之後達官車馬滿其門矣
四年　初柳泌等既誅方士稍復因左右以進上餌其
金石之藥有處士張臯者上疏以為神慮澹則血氣和
嗜欲勝則疾疹作藥以攻疾無疾不可餌也昔孫思邈
有言藥勢有所偏助令人藏氣不平借使有疾用藥猶
須重慎庶人尚爾况於天子先帝信方士妄言餌藥致