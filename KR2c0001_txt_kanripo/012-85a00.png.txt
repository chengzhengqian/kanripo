漢劉聰戰於河東敗之　秋七月甲辰漢王淵冦平
陽太守宋抽棄郡走河東太守路述戰死淵徙都蒲子
上郡鮮卑陸逐延氐酋單徴並降於漢　八月丁亥太
傅越自鄄城徙屯濮陽未幾又徙屯滎陽　九月漢
王彌石勒冦鄴和郁棄城走詔豫州刺史裴憲屯白馬
以拒彌車騎將軍王堪屯東燕以拒勒平北將軍曹武
屯大陽以備蒲子憲楷之子也　石勒劉靈帥衆三萬
冦魏郡汲郡頓丘百姓望風降附者五十餘壘皆假壘