深拱禁中與臣及侍中習法者待事事來有以揆之如
此則大臣不敢奏疑事天下稱聖主矣二世用其計乃
不坐朝廷見大臣常居禁中趙髙侍中用事事皆決於
趙髙髙聞李斯以為言乃見丞相曰關東羣盜多今上
急益發繇治阿房宫聚狗馬無用之物臣欲諫為位賤
此真君侯之事君何不諫李斯曰固也吾欲言之久矣
今時上不坐朝廷常居深宫吾所言者不可傳也欲見
無間趙髙曰君誠能諫請為君候上間語君於是趙髙