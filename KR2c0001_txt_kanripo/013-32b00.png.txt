何充奏從其請乙卯以慕容皝為使持節大將軍都督河
北諸軍事幽州牧大單于燕王備物典策皆從殊禮又
以其世子儁為假節安北將軍東夷校尉左賢王賜軍
資器械以千萬計又封諸功臣百餘人以劉翔為代郡
太守封臨泉鄉侯加貟外散騎常侍翔固辭不受翔疾
江南士大夫以驕奢酣縱相尚嘗因朝賀宴集謂何充
等曰四海板蕩奄踰三紀宗社為墟黎民塗炭斯乃廟
堂焦慮之時忠臣畢命之秋也而諸君宴安江沱肆情