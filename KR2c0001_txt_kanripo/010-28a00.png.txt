何能必勝此臣之未解四也自臣到漢中中間朞年耳
然䘮趙雲陽羣馬玉閻芝丁立白夀劉郃鄧銅等及曲
長屯將七十餘人突將無前賨叟青羌散騎武騎一千
餘人皆數十年之内所糾合四方之精銳非一州之所
有若復數年則損三分之二當何以圗敵此臣之未解
五也今民窮兵疲而事不可息事不可息則住與行勞
費正等而不及虚圗之欲以一州之地與賊支乆此臣
之未解六也夫難平者事也昔先帝敗軍於楚當此時