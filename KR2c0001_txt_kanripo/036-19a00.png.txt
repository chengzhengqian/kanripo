散走山谷不復還營委棄資糧器械山積時有敕諸軍
破賊得農民皆釋之自是賊毎與官軍遇其驅掠之民
先自潰龎勛許佶以𢎞立驕惰致敗欲斬之周重為之
説勛曰𢎞立再勝未賞一敗而誅之棄功録過為敵報
讎諸將咸懼矣不若赦之責其後效勛乃釋之𢎞立收
散卒纔得數百人請取泗州以補過勛益其兵而遣之
　　三月康承訓既破王𢎞立進逼柳子與姚周一月
之間數十戰丁亥周引兵度水官軍急撃之周退走官