通聞陳涉起欲發兵以應涉使項梁及桓楚将是時桓
楚亡在澤中梁曰桓楚亡人莫知其處獨籍知之耳梁
乃出誡籍持劒居外梁復入與守坐曰請召籍使受命
召桓楚守曰諾梁召籍入湏臾梁眗籍曰可行矣於是
籍遂拔劒斬守頭項梁持守頭佩其印綬門下大驚擾
亂籍所擊殺數十百人一府中皆慴伏莫敢起梁乃召
故所知豪吏諭以所為起大事遂舉吳中兵使人収下
縣得精兵八千人梁為㑹稽守籍為禆将狥下縣籍是