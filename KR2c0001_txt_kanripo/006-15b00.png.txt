皆言兵當從中起寵以子后蘭卿質漢歸不信之使將
兵居外無親於中寵齋在便室蒼頭子宻等三人因寵
臥寐共縳著牀告外吏云大王齋禁皆使吏休偽稱寵命
收縛奴婢各置一處又以寵命呼其妻妻入驚曰奴反
奴乃捽其頭撃其頰寵急呼曰趣為諸將軍辦裝於是
兩奴將妻入取寳物畱一奴守寵寵謂守奴曰若小兒
吾素所愛也今為子密所廹劫耳解我縛當以女珠妻
汝家中財物皆以與若小奴意欲解之視户外見子宻