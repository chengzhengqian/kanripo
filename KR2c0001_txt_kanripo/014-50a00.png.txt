政有進無退非直整齊三軍示衆必死而已亦謂退無
所據終至滅亡往者杜弢非不彊盛公克滅之何至於
峻獨不可破邪賊亦畏死非皆勇徤公可試與寶兵使
上岸㫁賊資糧若寶不立效然後公去人不恨矣侃然
之加寶督䕶而遣之竟陵太守李陽説侃曰今大事若
不濟公雖有粟安得而食諸侃乃分米五萬石以餉嶠
軍毛寶燒峻句容湖孰積聚峻軍乏食侃遂留不去張
徤韓晃等急攻大業壘中乏水人飲糞汁郭黙深潛突