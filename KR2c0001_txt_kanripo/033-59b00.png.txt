謨為荆襄等道行營都元帥更名誼以户部尚書蕭復
為長史右庶子孔巢父為左司馬諫議大夫樊澤為右
司馬其餘将佐皆選中外之望未行㑹涇師作亂而止
復嵩之孫巢父孔子三十七世孫也　上發涇原等諸
道兵救襄城冬十月丙午涇原節度使姚令言将兵五
千至京師将士冐雨寒甚多擕子弟而來冀得厚賜遺
其家既至一無所賜丁未發至滻水詔京兆尹王翃犒師
惟糲食菜餤衆怒蹴而覆之因揚言曰吾軰将死扵敵