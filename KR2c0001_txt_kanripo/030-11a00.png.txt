亦不恱許敬宗屢以利害説無忌無忌每靣折之敬宗亦怨
武后既立無忌内不自安后令敬宗伺其隙而陷之㑹洛陽
人李奉節告太子洗馬韋季方監察御史李巢朋黨事勅敬
宗與辛茂將鞫之敬宗按之急季方自刺不死敬宗因誣奏
季方欲與無忌構陷忠臣近戚使權歸無忌伺隙謀反今事
覺故自殺上驚曰豈有此邪舅為小人所間小生疑阻則有
之何至於反敬宗曰臣始末推究反狀已露陛下猶以為疑
恐非社稷之福上泣曰我家不幸親戚間屢有異志往年髙