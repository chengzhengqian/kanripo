右金吾將軍遣中使王嘉祥徃致信幣回紇請得專殺
者以復讎上為之貶光晟為睦王傅以慰其意
三年張光晟之殺突董也上欲遂絕回紇召冊可汗使
源休還太原久之乃復遣休送突董及翳密施大小梅
録等四喪還其國可汗遣其宰相頡子思伽等迎之頡
子思伽坐大帳立休等於帳前雪中詰以殺突董之狀
欲殺者數四供待甚薄留五十餘日乃得歸可汗使人
謂之曰國人皆欲殺汝以償怨我意則不然汝國已殺