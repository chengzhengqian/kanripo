申錡表言軍變殺留後大將先是錡選腹心五人為所
部五州鎮將姚志安處蘇州李深處常州趙惟忠處湖
州丘自昌處杭州髙肅處睦州各有兵數千伺察刺史
動靜至是錡各使殺其刺史遣牙將庾伯良將兵三千
治石頭城常州刺史顔防用客李雲計矯制稱招討副
使斬李深傳檄蘇杭湖睦請同進討湖州刺史辛秘潜
募鄊閭子弟數百夜襲趙惟忠營斬之蘇州刺史李素
為姚志安所敗生致於錡具桎梏釘於船舷未及京口