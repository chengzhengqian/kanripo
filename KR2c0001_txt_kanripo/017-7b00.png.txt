發必大失朝野之望况擁彊兵竊發於京輦誰謂非逆
國寶若遂不改惡布天下然後順衆心以除之亦無憂
不濟也恭乃止既而謂珣曰比來視君一似胡廣珣曰
王陵廷爭陳平慎黙但問嵗晏何如耳冬十月甲申𦵏
孝武帝於隆平陵王恭還鎮将行謂道子曰主上諒闇
冡宰之任伊周所難願大王親萬機納直言放鄭聲逺
佞人國寳等愈懼
安帝隆安元年春正月己亥朔帝加元服改元以左僕