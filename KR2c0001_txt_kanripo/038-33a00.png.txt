社稷士民或竄匿山谷王鎔徳其以已故致失地迎歸
鎮州為築第父事之　　夏四月汴軍攻徐州累月不
克通事官張濤以書白朱全忠云進兵時日非良故無
功全忠以為然敬翔曰今攻城累月所費甚多徐人已
困旦夕且下使將士聞此言則懈於攻取矣全忠乃焚
其書癸未全忠自將如徐州戊子龎師古拔彭城時溥
舉族登鷰子樓自焚死己丑全忠入彭城以宋州刺史
張廷範知感化留後奏乞朝廷除文臣為節度使　李