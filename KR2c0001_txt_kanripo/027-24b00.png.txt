門閲乃與𤣥感舉兵偶脱網羅得有今日唯圖反噬未
諭高旨莽卓敦𤣥非不强盛一朝夷滅罪及祖宗僕死
而後已不敢聞命宻怒囚之慈明説防人席務本使亡
走奉表江都及致書東都論賊形勢至雍丘為宻將李
公逸所獲宻又義而釋之出至營門翟讓殺之慈明子
琮之子也宻之克洛口也箕山府郎將張季珣固守不
下宻以其寡弱遣人呼之季珣罵宻極口宻怒遣兵攻
之不能克時宻衆數十萬在其城下季珣四面阻絶所