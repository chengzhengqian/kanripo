衆軍即日上道縁江至建康凢磯浦村落軍行宿次立
頓處所𢎞策逆為圖畫如在目中　汝南民胡文超起
兵於灄陽以應蕭衍求取義陽安陸等郡以自效衍又
遣軍主唐脩期攻隨郡皆克之司州刺史王僧景遣子
貞孫為質於衍司部悉平　初東昏侯遣陳伯之鎮江
州以為吳子陽等聲援子陽等既敗蕭衍謂諸將曰用
兵未必須實力所聴威聲耳今陳虎牙狼狽奔歸尋陽
人情理當恟懼可傳檄而定也乃命捜俘囚得伯之幢