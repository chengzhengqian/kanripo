廢丘廢丘降章邯自殺盡定雍地以為中地北地隴西
郡　秋八月漢王如滎陽命蕭何守關中侍太子為法
令約束立宗廟社稷宫室縣邑事有不及奏决者輒以
便宜施行上來以聞計關中户口轉漕調兵以給軍未
甞乏絶　漢王使酈食其往說魏王豹且召之豹不聽
曰漢王慢而侮人罵詈諸侯羣臣如罵奴耳吾不忍復
見也於是漢王以韓信為左丞相與灌嬰曹參俱擊魏
漢王問食其魏大將誰也對曰栢直王曰是口尚乳臭