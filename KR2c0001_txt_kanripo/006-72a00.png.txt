為言兄衛尉廖等即時减削其外親有謙素義行者輙
假借温言賞以財位如有纎介則先見嚴恪之色然後
加譴其美車服不遵法度者便絶属籍遣歸田里廣平
鉅鹿樂成王車騎朴素無金銀之或以白太后即賜
錢各五百萬於是内外從化被服如一諸家惶恐倍於
永平時置織室蠶於濯龍門數往觀視以為娱樂常與
帝旦夕言道政事及教授小王論語經書述叙平生雍
和終日馬廖慮美業難終上疏勸成德政曰昔元帝罷