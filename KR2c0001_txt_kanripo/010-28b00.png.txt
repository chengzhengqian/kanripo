曹操拊手謂天下已定然後先帝東連吳越西取巴蜀
舉兵北征夏侯授首此操之失計而漢事將成也然後
吳更違盟闗羽毁敗秭歸蹉跌曹丕稱帝凡事如是難
可逆見臣鞠躬盡力死而後已至於成敗利鈍非臣之
明所能逆覩也十二月亮引兵出散闗圍陳倉陳倉已
有備亮不能克亮使郝昭鄉人靳詳於城外遥說昭昭
樓上應之曰魏家科灋卿所練也我之為人卿所知也
我受國恩多而門户重卿無可言者但有必死耳卿還