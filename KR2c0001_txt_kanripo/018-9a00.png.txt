郭黁之言邪白額駒今已生矣暠乃從之遣使将命于
業業因以暠為燉煌太守右衛将軍燉煌索嗣言於業
曰李暠不可使處燉煌業以嗣代暠為燉煌太守使帥
五百騎之官嗣未至二十里移暠迎已暠驚疑将出迎
之效榖令張邈及宋繇止之曰段王闇弱正是英豪有
為之日将軍據一國成資奈何拱手授人嗣自恃本郡
謂人情附已不意将軍猝能拒之可一戰禽也暠從之
先遣繇見嗣㗖以甘言繇退謂暠曰嗣志驕兵弱易取