壬寅召部將侯安都周文育及安陸徐度錢塘杜稜謀
之稜以為難霸先懼其謀泄以手巾絞稜悶絶于地因
閉於别室部分將士分賜金帛以弟子著作郎曇朗鎭
京口知留府事使徐度侯安都帥水軍趨石頭霸先帥
馬步自江乗羅落㑹之是夜皆發召杜稜與同行知其
謀者唯安都等四將外人皆以為江旴徵兵禦齊不之
怪也甲辰安都引舟艦將趣石頭霸先控馬未進安都
大懼追霸先罵曰今日作賊事勢已成生死須決在後