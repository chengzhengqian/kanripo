為偽朝戮力内實通啟於朕不忠也送欵之後猶持兩
端不信也用心如此不死何待遂斬之使將軍尉遲勤
追齊主甲午周主入鄴齊國子博士張樂熊安生慱通
五經聞周主入鄴遽令掃門家人怪而問之安生曰周
帝重道尊儒必將見我俄而周主幸其家不聽拜親執
其手引與同坐賞賜甚厚給安車駟馬以自隨又遣小
司馬唐道和就中書侍郎李徳林宅宣㫖慰諭曰平齊
之利惟在於爾引入宫使内史宇文昂訪問齊朝風俗