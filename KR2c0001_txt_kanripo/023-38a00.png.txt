能足魏又殺東魏西兖州刺史宋顯等虜甲士萬五千
人赴河死者以萬數初歡以万俟普尊老特禮之嘗親
扶上馬其子洛免冠稽首曰願出死力以報深恩及邙
山之戰諸軍北度橋洛獨勒兵不動謂魏人曰万俟受
洛干在此能來可來也魏人畏之而去歡名其所營地
為回洛是日東西魏置陳既大首尾懸逺從旦至未戰
數十合氛霧四塞莫能相知魏獨孤信李逺居右趙貴
怡峰居左戰並不利又未知魏主及丞相泰所在皆棄