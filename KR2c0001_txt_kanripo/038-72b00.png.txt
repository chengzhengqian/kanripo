希度李奉本等皆斬於都市由是益重李振庚寅以周
承誨為嶺南西道節度使賜姓名李繼誨董彦弼為寧
逺節度使賜姓李並同平章事與李繼昭俱留宿衛十
日乃出還家賞賜傾府庫時人謂之三使相癸巳進朱
全忠爵東平王　丙午敕近年宰臣延英奏事樞宻使
侍側爭論紛然既出又稱上㫖未允復有改易撓權亂
政自今並依大中舊制俟宰臣奏事畢方得升殿承受
公事賜兩軍副使李師䖍徐彦孫自盡皆劉季述之黨