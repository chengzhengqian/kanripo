長史謝朏屏人與語乆之朏無言唯二小兒捉燭道成
慮朏難之仍取燭遣兒朏又無言道成乃呼左右朏莊
之子也太尉右長史王儉知其指它日請間言於道成
曰功髙不賞古今非一以公今日位地欲終北面可乎
道成正色裁之而神采内和儉因曰儉䝉公殊眄所以
吐所難吐何賜拒之深宋氏失徳非公豈復寧濟但人
情澆薄不能持乆公若小復推遷則人望去矣豈唯大
業永淪七尺亦不可得保道成曰卿言不無理儉曰公