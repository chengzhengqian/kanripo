子不然将與三國共立之齊王卒用其相計而歸楚太
子楚人立之　秦王聞孟嘗君之賢使涇陽君為質於
齊以請孟嘗君來入秦秦王以為丞相
十七年或謂秦王曰孟嘗君為相必先齊而後秦秦其
危哉秦王乃以樓緩為相囚孟嘗君欲殺之孟嘗君使
人求解於秦王幸姬姬曰願得君狐白裘孟嘗君有狐
白裘已獻之秦王無以應姬求客有善為狗盜者入秦
藏中盜狐白裘以獻姬姬乃為之言於王而遣之王後