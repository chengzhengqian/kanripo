議者云云求移者甚衆時未臨履亦謂宜然將軍深筭
利害獨秉固志上違詔命下拒衆議終至制敵禽賊雖
古人所述不是過也昭欲遣諸軍輕兵深入招迎唐咨
等子弟因釁有滅吴之勢王基諌曰昔諸葛恪乗東闗
之勝竭江表之兵以圍新城城既不抜而衆死者大半
姜維因洮西之利輕兵深入糧餉不繼軍覆上邽夫大
㨗之後上下輕敵輕敵則慮難不深今賊新敗於外又
内患未弭是其脩備設慮之時也且兵出踰年人有歸