傾心與相結所得賞賜分與之由是后及淑妃動静昭
儀必知之皆以聞於上后寵雖衰然上未有意廢也㑹
昭儀生女后憐而弄之后出昭儀潜扼殺之覆之以被
上至昭儀陽歡笑發被觀之女已死矣即驚啼問左右
左右皆曰皇后適來此上大怒曰后殺吾女昭儀因泣
數其罪后無以自明上由是有廢立之志又畏大臣不
從乃與昭儀幸太尉長孫無忌第酣飲極歡席上拜無
忌寵姬子三人皆為朝散大夫仍載金寶繒錦十車以