政有憐其才欲漸進之者悉召至京師諫官爭言其不
可上與武元衡亦惡之三月乙酉皆以為逺州刺史官
雖進而地益逺永州司馬栁宗元為栁州刺史朗州司
馬劉禹錫為播州刺史宗元曰播州非人所居而夢得
親在堂萬無母子俱往理欲請於朝願以栁易播㑹中
丞裴度亦為禹錫言曰禹錫誠有罪然母老與其子死
别良可傷上曰為人子尤當自謹勿貽親憂此則禹錫
重可責也度曰陛下方侍太后恐禹錫在所宜矜上良