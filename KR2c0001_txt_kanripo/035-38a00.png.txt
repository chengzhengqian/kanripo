李訓所奬㧞率皆狂險之士然亦時取天下重望以順
人心如裴度令狐楚鄭覃皆累朝耆俊久為當路所軋
置之散地訓皆引居崇秩由是士大夫亦有望其眞能
致太平者不惟天子惑之也然識者見其横甚知將敗
矣　十一月丙午以大理卿郭行餘為邠寧節度使
癸丑以河東節度使同平章事李載義兼侍中丁巳以
户部尚書判度支王璠為河東節度使戊午以京兆尹
李石為户部侍郎判度支以京兆少尹羅立言權知府