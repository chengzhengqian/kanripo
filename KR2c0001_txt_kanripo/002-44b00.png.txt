與楚連和參分天下王之今釋此時而自必於漢以擊
楚且為智者固若此乎韓信謝曰臣事項王官不過郎
中位不過執㦸言不聽畫不用故倍楚而歸漢漢王授
我上將軍印予我數萬衆解衣衣我推食食我言聽計
用故吾得以至於此夫人深親信我我倍之不祥雖死
不易幸為信謝項王武渉已去蒯徹知天下權在信乃
以相人之術說信曰僕相君之面不過封侯又危不安
相君之背貴乃不可言韓信曰何謂也蒯徹曰天下初