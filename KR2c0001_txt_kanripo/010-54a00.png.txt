就獄殺之廷尉髙柔上䟽曰臣竊聞晃先數自歸陳淵
禍萌雖為凶族原心可恕夫仲尼亮司馬牛之憂祁奚
明叔向之過在昔之羙義也臣以為晃信有言宜貸其
死茍自無言便當市斬今進不赦其命退不彰其罪閉
著囹圄使自引分四方觀國或疑此舉也帝不聼竟遣
使齎金屑飲晃及其妻子賜以棺衣殯斂於宅
　
　