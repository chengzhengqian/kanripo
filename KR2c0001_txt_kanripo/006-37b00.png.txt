也囂病之而止時關中將帥數上書言蜀可撃之狀帝
以書示囂因使撃蜀以效其信囂上書盛言三輔單弱
劉文伯在邊未宜謀蜀帝知囂欲持兩端不願天下統
一於是稍黜其禮正君臣之儀帝以囂與馬援來歙相
善數使歙援奉使徃來勸令入朝許以重爵囂連遣使
深持謙辭言無功德須四方平定退伏閭里帝復遣來
歙説囂遣子入侍囂聞劉永彭寵皆已破滅乃遣長子
恂随歙詣闕帝以為胡騎校尉封鐫羗侯鄭興因恂求