太平元年春正月癸未陳霸先使從事中郎江旴說徐
嗣徽使南歸嗣徽執旴送齊　陳蒨周文育合軍攻杜
龕於呉興龕勇而無謀嗜酒常醉其將杜泰隂與蒨等
通龕與蒨等戰敗泰因說龕使降龕然之其妻王氏曰
霸先讐隙如此何可求和因出私財賞募復擊蒨等大
破之既而杜泰降於蒨龕尚醉未覺蒨遣人負出於項
王寺前斬之王僧智與其弟豫章太守僧愔俱犇齊東
揚州刺史張彪素為王僧辯所厚不附霸先二月庚戌