燕王帥龍城見户東徙焚宫殿火一旬不滅令婦人被
甲居中陽伊等勒精兵居外葛盧孟光帥騎殿後方軌
而進前後八十餘里古弼部将髙茍子帥騎欲追之弼
醉拔刀止之故燕王得逃去魏主聞之怒檻車徴弼及
娥清至平城皆黜為門卒戊午魏主遣散騎常侍封撥
使髙麗令送燕王　秋九月髙麗不送燕王於魏遣使
奉表稱當與馮𢎞俱奉王化魏主以髙麗違詔議擊之
将發隴右騎卒劉絜曰秦隴新民且當優復俟其饒實