斬阿薄干魏人退還畔城超石帥寕朔将軍胡藩寕逺
将軍劉榮祖追擊又破之殺獲千計魏主嗣聞之乃恨
不用崔浩之言秦魯公紹遣長史姚洽寧朔将軍安鸞
䕶軍姚墨蠡河東太守唐小方帥衆三千屯河北之九
原阻河為固欲以絶檀道濟糧援沈林子邀擊破之斬
洽墨蠡小方殺獲殆盡林子因啓大尉裕曰紹氣葢關
中今兵屈于外國危于内恐其凶命先盡不得以膏齊
斧耳紹聞洽等敗死憤恚嘔血以兵屬東平公讃而卒