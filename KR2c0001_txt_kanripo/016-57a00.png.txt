秦州豪傑十萬户于安定　三月秦主登以竇衝為南
秦州牧楊定為益州牧楊壁為司空梁州牧　夏四月
後秦征西将軍姚碩徳為楊定所逼退守涇陽定與秦
魯王纂共攻之戰於涇陽碩徳大敗後秦主萇自隂宻
救之纂退屯敷陸　燕王垂自碻磝還中山慕容柔慕
容盛慕容㑹來自長子庚辰垂為之大赦垂問盛長子
人情何如為可取乎盛曰西軍擾擾人有東歸之志陛
下唯當修仁政以俟之耳若大軍一臨必投戈而來若