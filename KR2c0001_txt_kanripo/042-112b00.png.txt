　癸未帝命馮道奉梓宫赴山陵以鄭仁誨為東京留
守乙酉帝發大梁庚寅至懷州帝欲兼行速進控鶴都
指揮使真定趙晁私謂通事舍人鄭好謙曰賊勢方盛
宜持重以挫之好謙言於帝帝怒曰汝安得此言必為
人所使言其人則生不然必死好謙以實對帝命并晁
械於州獄壬辰帝過澤州宿於州東北北漢主不知帝
至過潞州不攻引兵而南是夕軍於高平之南癸巳前
鋒與北漢兵遇擊之北漢兵却帝慮其遁去趣諸軍亟