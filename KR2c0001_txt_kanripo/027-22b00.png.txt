且請改武陽為魏州又請帥所部西取魏郡南㑹諸將
取黎陽倉宻喜即以寶藏為魏州總管召魏徵為元帥
府文學參軍掌記室徵少孤貧好讀書有大志落拓不
事生業始為道士寶藏召典書記宻愛其文辭故召之
初貴鄉長𢎞農魏德深為政清静不嚴而治遼東之役
徵稅百端使者旁午責成郡縣民不堪命唯貴鄉閭里不擾有無相通不竭其力所求皆給元寶藏受詔捕賊
數調器械動以軍法從事其鄰城營造皆聚於聽事官