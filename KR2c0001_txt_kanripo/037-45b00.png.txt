月壬午時溥遣使獻黄巢及家人首并姬妾上御大𤣥樓
受之宣問姬妾汝曹皆勲貴子女世受國恩何為從賊
其居首者對曰狂賊凶逆國家以百萬之衆失守宗祧播
遷巴蜀今陛下以不能拒賊責一女子置公卿将相於
何地乎上不復問皆戮之於市人爭與之酒其餘皆悲
怖昏醉居首者獨不飲不泣至於就刑神色肅然　上
以長安宫室焚毁故久留蜀未歸王徽知京兆尹事招
撫流散户口稍歸復繕治宫室百司粗有緒冬十月關