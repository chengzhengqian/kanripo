於是大驚曰天雨惡水其亡我乎因夜遁晟追之斬首
千餘級史萬嵗出塞至大斤山與虜相遇達頭遣使問
隋將為誰候騎報史萬嵗也突厥復問得非敦煌戌卒
乎候騎曰是也達頭懼而引去萬嵗馳追百餘里縱擊
大破之斬數千級逐北入磧數百里虜逺遁而還詔遣
長孫晟復還大利城安撫新附達頭復遣其弟子俟利
伐從磧東攻啓民上又發兵助啓民守要路俟利伐退
走入磧啓民上表陳謝曰大隋聖人可汗憐養百姓如