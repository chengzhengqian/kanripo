池竭童謠訛言國人不安間一嵗而秦亡衆乃服浩之
精妙
十二年春二月秦王興如華隂使太子泓監國入居西
宫興疾篤還長安黄門侍郎尹沖謀因泓出迎而殺之
興至泓将出迎宫臣諌曰主上疾篤姦臣在側殿下今
出進不得見主上退有不測之禍泓曰臣子聞君父疾
篤而端居不出何以自安對曰全身以安社稷孝之大
者也泓乃止尚書姚沙彌謂尹沖曰太子不出迎宜奉