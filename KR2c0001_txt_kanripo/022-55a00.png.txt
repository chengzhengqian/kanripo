二年春正月魏北道行臺楊津守定州城居鮮于修禮
杜洛周之間迭來攻圍津蓄薪糧治器械隨機拒擊賊
不能克津潜使人以鐵劵説賊黨賊黨有應津者遺津
書曰賊所以圍城正為取北人耳城中北人宜盡殺之
不然必為患津悉收北人内子城中而不殺衆無不感
其仁及葛榮代修禮統衆使人説津許以為司徒津斬
其使固守三年杜洛周圍之魏不能救津遣其子遁突
圍出詣柔然頭兵可汗求救遁日夜泣請頭兵遣其從