進北漢主以中軍陳於巴公原張元徽軍其東楊衮軍
其西衆頗嚴整時河陽節度使劉詞將後軍未至衆心
危懼而帝志氣益鋭命白重賛與侍衞馬步都虞候李
重進將左軍居西樊愛能何徽將右軍居東向訓史彦
超將精騎居中央殿前都指揮使張永徳將禁兵衛帝
帝介馬自臨陣督戰北漢主見周軍少悔召契丹謂諸
將曰吾自用漢軍可破也何必契丹今日不帷克周亦
可使契丹心服諸將皆以為然楊衮策馬前望周軍退