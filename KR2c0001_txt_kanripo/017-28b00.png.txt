吴大饑户口減半㑹稽減什三四臨海永嘉殆盡富室
皆衣羅紈懐金玉閉門相守餓死　　秋八月太尉𤣥
諷朝廷以𤣥平元顯功封豫章公平殷楊功封桂陽公
并本封南郡如故𤣥以豫章封其子昇桂陽封其兄子
俊　　冬十月太尉𤣥殺呉興太守髙素将軍竺謙之
及謙之從兄朗之劉襲并襲弟季武皆劉牢之北府舊
将也襲兄冀州刺史邀司馬休之劉敬宣髙雅之等
共據山陽欲起兵攻𤣥不克而走將軍袁䖍之劉夀髙