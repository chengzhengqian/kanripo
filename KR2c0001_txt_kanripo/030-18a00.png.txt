又數作書誚讓之太子愈不自安及崇儼死賊不得天
后疑太子所為太子頗好聲色與户奴趙道生等狎昵
多賜之金帛司議郎韋承慶上書諌不聽天后使人告
其事詔薛元超裴炎與御史大夫髙智周等雜鞫之於
東宫馬坊捜得皁甲數百領以為反具道生又欵稱太
子使道生殺崇儼上素愛太子遲回欲宥之天后曰為
人子懷逆謀天地所不容大義滅親何可赦也甲子廢
太子賢為庶人遣右監門中郎將令狐智通等送賢詣