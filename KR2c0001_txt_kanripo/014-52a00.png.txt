中右衛讓奪而殺之初讓少無行太常華恒為本州大
中正黜其品及讓為蘇峻將乘勢多所誅殺見恒輒恭
敬不敢縦暴及鍾劉之死蘇逸欲并殺恒讓盡心救衛
恒乃得免　冠軍將軍趙𦙍遣部將甘苗擊祖約于歴
陽戊辰約夜帥左右數百人奔後趙其將牽騰帥衆出
降　蘇逸蘇碩韓晃并力攻臺城焚太極東堂及祕閣
毛寶登城射殺數千人晃謂寶曰君名勇果何不出鬭
寶曰君名健將何不入鬭晃笑而退　　二月丙戌諸