謂𤣥素曰卿謂我不如煬帝何如桀紂對曰若此役不
息亦同歸于亂耳上歎曰吾思之不熟乃至於是顧謂
房𤣥齡曰朕以洛陽土中朝貢道均意欲便民故使營
之今𤣥素所言誠有理冝即為之罷役後日或以事至
洛陽雖露居亦無傷也仍賜𤣥素綵二百匹　　秋七
月乙丑上問房𤣥齡蕭瑀曰隋文帝何如主也對曰文
帝勤於為治每臨朝或至日昃五品已上引坐論事衛
士傳飱而食雖性非仁厚亦勵精之主也上曰公得其