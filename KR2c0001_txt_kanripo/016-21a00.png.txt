待之牢之直前渡水撃成大破之斬成及弋陽太守王
詠又分兵斷其歸津秦歩騎崩潰爭赴淮水士卒死者
萬五千人執秦楊州刺史王顯等盡收其器械軍寔於
是謝石等諸軍水陸繼進秦王堅與陽平公融登夀陽
城望之見晉兵部陣嚴整又望見八公山上草木皆以
為晉兵顧謂融曰此亦勍敵何謂弱也憮然始有懼色
秦兵逼淝水而陳晉兵不得渡謝𤣥遣使謂陽平公融
曰君懸軍深入而置陳逼水此乃持久之計非欲速戰