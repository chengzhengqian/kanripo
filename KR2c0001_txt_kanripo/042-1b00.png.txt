重榮代祕瓊也戒之曰瓊不受代當别除汝一鎮勿以
力取恐為患滋深重榮由是以帝為怯謂人曰祕瓊匹
夫耳天子尚畏之況我以將相之重士馬之衆乎毎所
奏請多踰分為執政所可否意憤憤不快乃聚亡命市
戰馬有飛揚之志帝知之義武節度使皇甫遇與重榮
婣家七月徙遇為昭義節度使
五年　初帝割鴈門之北以賂契丹由是吐谷渾皆屬
契丹苦其貪虐思歸中國成徳節度使安重榮復誘之