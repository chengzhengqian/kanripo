雨還保襄城李希烈遣其将李光輝攻襄城曜擊却之
　五月乙未以宣武節度使劉洽兼淄青招討使　李
晟謀取𣵠莫二州以絶幽魏往來之路與張孝忠之子
升雲圍朱滔所署易州刺史鄭景濟扵清苑累月不下
滔以其司武尚書馬寔為留守将步騎萬餘守魏營自
将步騎萬五千救清苑李晟軍大敗退保易州滔還軍
瀛州張升雲奔滿城會晟病甚引軍還保定州王武俊
以滔既破李晟留屯瀛州未還魏橋遣其給事中宋端