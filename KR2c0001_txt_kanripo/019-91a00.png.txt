計同議者少今日士民勞怨不得無慙貽大夫之憂予
之過也又曰檀道濟若在豈使胡馬至此上又登幕府
山觀望形勢購魏主及王公首許以封爵金帛又募人
齎野葛酒置空村中欲以毒魏人竟不能傷魏主鑿𤓰
歩山為蟠道於其上設氊屋魏主不飲河南水以槖駝
負河北水自随餉上槖駝名馬以求和請㛰上遣奉朝
請田竒餉以珍羞異味魏主得黄甘即噉之并大進酃
酒左右有附耳語者疑食中有毒魏主不應舉手指天