殷亦自訴朝廷和解之　初沈丘人舒元嵩山道士楊
訥俱以遊客干李守貞守貞為漢所攻遣元更姓朱訥
更姓李名平間道奉表求救於唐唐諌議大夫查文徽
兵部侍郎魏岑請出兵應之唐主命北面行營招討使
李金全將兵救河中以清淮節度使劉彦貞副之文徽
為監軍使岑為沿淮巡檢使軍于沂州之境金全與諸
將方㑹食候騎白有漢軍數百在澗北皆羸弱請掩之
金全令曰敢言過澗者斬及暮伏兵四起金鼓聞十餘