髙祖之入闗也隋武勇郎將馮翊党仁𢎞將兵二千餘
人歸髙祖於蒲坂從平京城尋除陜州總管大軍東討
仁𢎞轉餉不絶歴南寜戎廣州都督仁𢎞有才略所至
著聲迹上甚器之然性貪罷廣州為人所訟贓百餘萬
罪當死上謂侍臣曰吾昨見大理五奏誅仁𢎞哀其白
首就戮方晡食遂命撤案然為之求生理終不可得今
欲曲法就公等乞之十二月壬午朔上復召五品已上
就太極殿前謂曰法者人君所受於天不可以私而失