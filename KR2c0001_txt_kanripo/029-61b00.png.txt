歸我侵地恐兵未能已𤣥奨曰既往之事焉可追論至
於遼東諸城本皆中國郡縣中國尚且不言髙麗豈得
必求故地莫離支竟不從二月乙巳朔𤣥奨還具言其
状上曰蓋蘇文弑其君賊其大臣殘虐其民今又違我
詔命侵暴隣國不可以不討諌議大夫禇遂良曰陛下
指麾則中原清宴顧眄則四夷讋服威望大矣今乃渡
海逺征小夷若指期克㨗猶可也萬一蹉跌傷威損望
更興忿兵則安危難測矣李世勣曰間者薛延陁入㓂