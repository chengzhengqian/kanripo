相泣　壬寅趙鳯奏竊聞近有姦人誣䧟大臣揺國柱
石行之未盡帝乃收李行徳張儉皆族之　安重誨久
專大權中外惡之者衆王徳妃及武徳使孟漢瓊浸用
事數短重誨於上九月重誨内憂懼表解機務上曰朕
無間於卿誣罔者朕既誅之矣卿何為爾甲戌重誨復
面奏曰臣以寒賤致位至此忽為人誣以反非陛下至
明臣無種矣由臣才薄任重恐終不能鎮浮言願賜一
鎮以全餘生上不許重誨求之不已上怒曰聽卿去朕