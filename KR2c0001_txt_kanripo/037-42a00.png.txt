最少而破黄巢復長安功第一兵勢最强諸将皆畏之
克用一目㣲眇時人謂之獨眼龍詔以崔璆家貴身顯
為黄巢相首尾三載不逃不隱於所在斬之　黄巢使
其驍將孟楷將萬人為前鋒擊蔡州節度使秦宗權逆
戰而敗賊進攻其城宗權遂稱臣於巢與之連兵初巢在
長安陳州刺史宛丘趙犨謂將佐曰巢不死長安必東
走陳其衝也且巢素與忠武為仇不可不為之備乃完
城塹繕甲兵積芻粟六十里之内民有資糧者悉徙之