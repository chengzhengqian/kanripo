殺以威之乃盛開告密之門有告密者臣下不得問皆
給驛馬供五品食使詣行在雖農夫樵人皆得召見廪
於客館所言或稱㫖則不次除官無實者不問於是四
方告密者蜂起人皆重足屏息有胡人索元禮知太后
意因告密召見擢為游擊將軍令案制獄元禮性殘忍
䧟一人必令引數十百人太后數召見賞賜以張其權
於是尚書都事長安周興萬年人來俊臣之徒效之紛
紛繼起興累遷至秋官侍郎俊臣累遷至御史中丞相