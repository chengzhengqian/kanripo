為自次王用其姊妻之與謀漢信教單于益北絶募以
誘罷漢兵徼極而取之無近塞單于從其計是時漢比
歲發十餘萬衆擊邊斬捕首虜之士受賜黄金二十餘
萬斤而漢軍士馬死者十餘萬兵甲轉漕之費不與焉
於是大司農經用竭不足以奉戰士六月詔令民得買爵
及贖禁錮免臧罪置賞官名曰武功爵級十七萬凡直
三十餘萬金諸買武功爵至千夫者得先除為吏吏道
雜而多端官職耗廢矣