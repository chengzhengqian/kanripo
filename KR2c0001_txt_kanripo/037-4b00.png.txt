王仙芝尚君長罪除官以招諭之仙芝䧟陽武攻鄭州
昭義監軍判官雷殷符屯中牟擊仙芝破走之冬十月
仙芝南攻唐鄧　十一月王仙芝攻郢復二州陷之
　十二月王仙芝攻申光廬夀舒通等州淮南節度
使劉鄴奏求益兵敕感化節度使薛能選精兵數千助
之鄭畋以言計不行稱疾遜位不許乃上言自沂州奏
㨗之後仙芝愈肆猖狂屠䧟五六州瘡痍數千里宋威
衰老多病自妄奏以來諸道尤所不服今淹留亳州殊