當直取京都亮不從辛卯方興帥諸軍進戰建安王休
仁又遣軍主郭季之步兵校尉杜幼文屯騎校尉垣恭
祖龍驤將軍濟地頓生京兆叚佛榮等三萬人往㑹戰
自寅及午大破之追奔至姥山而還幼文驥之子也孫
冲之於湖白口築二城軍主竟陵張興仁攻抜之壬辰
詔以沈攸之為輔國將軍假節代殷孝祖督前鋒諸軍
事陶亮聞湖口二城不守大懼急召孫冲之還鵲尾留
薛常寳等守赭圻先於姥山及諸岡分立營寨亦悉