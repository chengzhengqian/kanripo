心其收大司馬印綬罷歸第即日賢與妻皆自殺家惶
恐夜塟莽疑其詐死有司奏請發賢棺至獄診視因埋
獄中莽又奏董賢父子驕恣奢僭請收沒入財物縣官
諸以賢為官者皆免父恭弟寛信與家屬徙合浦母别
歸故郡鉅鹿長安中小民讙譁鄉其第哭幾獲盗之縣
官斥賣董氏財凡四十三萬萬賢所厚吏沛朱詡自請
去大司馬府買棺衣收賢屍塟之莽聞之以他罪擊殺
詡