不失信於天下也使闗羽屯江陵張飛屯秭歸諸葛亮
據南郡備自住孱陵權不得已召瑜還及備西攻劉璋
權曰猾虜乃敢挾詐如此備留闗羽守江陵魯肅與羽
鄰界羽數生疑貳肅常以歡好撫之及備已得益州權
令中司馬諸葛瑾從備求荆州諸郡備不許曰吾方圖
凉州凉州定乃盡以荆州相與耳權曰此假而不反乃
欲以虛辭引歳也遂置長沙零陵桂陽三郡長吏闗羽
盡逐之權大怒遣吕蒙督兵二萬以取三郡蒙移書長