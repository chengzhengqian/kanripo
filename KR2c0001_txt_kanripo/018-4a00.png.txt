張氏熈之嫂也羙而有巧思熈欲以為殉乃毁其襚鞾
中得弊氈遂賜死右僕射韋璆等皆恐為殉沐浴俟命
公卿以下至兵民户率營陵費殫府藏陵周圍數里熈
謂監作者曰善為之朕将繼徃丁酉燕太后段氏去尊
號出居外宫　秋七月癸亥燕王熈葬其后符氏于徽
平陵䘮車髙大毁北門而出熈被髪徒跣歩從二十餘
里甲子大赦初中衛将軍馮跋及弟侍御郎素弗皆得
罪於熈熈欲殺之跋兄弟亡命山澤熈賦役繁數民不