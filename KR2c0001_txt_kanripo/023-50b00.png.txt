相魏人聞之因下令曰勁弩一發凶身自殞歡聞之勉
至見諸貴使斛律金作敕勒歌歡自和之哀感流涕
大清元年春正月丙午東魏勃海獻武王歡卒
二年夏四月甲戌東魏遣太尉高岳行臺慕容紹宗大
都督劉豐生等將步騎十萬攻魏王思政於潁川思政
命卧鼓偃旗若無人者岳恃其衆四面陵城思政選驍
勇開門出戰岳兵敗走岳更築土山晝夜攻之思政隨
方拒守奪其土山置樓堞以助防守