宣敕乃徐起舞蹈再拜竟無憂喜之色是日陰雲四塞
既釋楚金等天氣晴霽　初髙宗之世周興以河陽令
召見上欲加擢用或奏以非清流罷之興不知數於明
堂俟命諸相皆無言地官尚書檢校納言魏𤣥同時同
平章事謂之曰周明府可去矣興以為𤣥同沮已銜之
𤣥同素與裴炎善時人以其終始不渝謂之耐久朋周
興奏誣𤣥同言太后老矣不若奉嗣君為耐久太后怒
閏月甲午賜死于家監刑御史房濟謂𤣥同曰丈人何