仲為景元皇帝立妻虵氏為皇后子興為太子置百官
萇與羣臣宴酒酣言曰諸卿皆與朕北面朝秦今忽為
君臣得無恥乎趙遷曰天不恥以陛下為子臣等何恥
為臣萇大笑　六月西燕刁雲等殺西燕主忠推慕容
永為使持節大都督中外諸軍事大将軍大單于雍秦
梁凉四州牧錄尚書事河東王稱藩於燕　燕主垂遣
太原王楷趙王麟陳留王紹章武王宙攻秦符定符紹
符謨符亮等楷先以書與之為陳祸福定等皆降垂封