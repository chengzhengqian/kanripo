勞何足懼乎乃與三弟藍𢎞夀及故大彤渠師重異等兵
號二十萬至臨菑大城東將攻弇弇上書曰臣據臨菑
深塹髙壘張歩從劇縣來攻疲勞饑渇欲進誘而攻之
欲去随而擊之臣依營而戰精鋭百倍以逸待勞以實
擊虛旬日之間歩首可獲於是弇先出菑水上與重異
遇突騎欲縱弇恐挫其鋒令歩不敢進故示弱以盛其
氣乃引歸小城陳兵於内使都尉劉歆泰山太守陳俊
分陳於城下歩氣盛直攻弇營與劉歆等合戰弇升王