虚若營造不已公私勞費殆不能堪上嘉之曰戴胄於
我非親但以忠直體國知無不言故以官爵酬之耳乆
之竟命將作大匠竇璡修洛陽宫璡鑿池築山雕餙華
靡上怒遽命毁之免璡官　　初上令羣臣議封建魏
徴議以為若封建諸侯則卿大夫咸資俸禄必致厚斂
又京畿賦税不多所資畿外若盡以封國邑經費頓闕
又燕秦趙代俱帶外夷若有警急追兵内地難以犇赴
禮部侍郎李百藥以為運祚修短定命自天堯舜大聖