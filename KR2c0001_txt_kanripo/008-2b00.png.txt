建光元年帝以江京嘗迎帝於邸封為都鄉侯李閏為
雍鄉侯閏京與中常侍樊豐黄門令劉安鈎盾令陳達
等扇動内外競為侈虐司徒楊震上疏不省
延光二年中常侍樊豐等更相扇動傾揺朝廷楊震上
疏不聽
三年樊豐等見楊震連諫不從無所顧忌震復上疏豐
等惶怖遂共譛震收震太尉印綬遣歸本郡震飲酖而
卒　秋八月江京樊豐等廢太子保為濟陰王