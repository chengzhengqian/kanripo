歴山飛别將甄翟兒衆十萬冦太原將軍潘長文敗死
　帝問侍臣盜賊左翊衛大將軍宇文述曰漸少帝曰
比從來少幾何對曰不能什一納言蘇威引身隱柱帝
呼前問之對曰臣非所司不委多少但患漸近帝曰何
謂也威曰他日賊據長白山今近在汜水且往日租賦
丁役今皆何在豈非其人皆化為盜乎比見奏賊皆不
以實遂使失於支計不時翦除又昔在鴈門許罷征遼
今復徵發賊何由息帝不悅而罷尋屬五月五日百僚