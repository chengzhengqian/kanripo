地擁富庶之民鐡騎萬羣麥禾布野奈何芟苗徙民先
自蹙弱乎不如縱使入峴以精騎蹂之何憂不克輔國
将軍廣寕王賀頼盧苦諌不從退謂五樓曰必若此亡
無日矣太尉桂林王鎮曰陛下必以騎兵利平地者宜
出峴逆戰戰而不勝猶可退守不宜縱敵入峴自棄險
固也超不從鎮出謂韓曰主上既不能逆戰却敵又
不肯徙民清野延敵入腹坐待攻圍酷似劉璋矣今年
國滅吾必死之卿中華之士復為文身矣超聞之大怒