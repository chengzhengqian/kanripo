將趨賀再三璠知見紿涕泣而行至左軍見王涯曰二
十兄自反胡為見引涯曰五弟昔為京兆尹不漏言於
王守澄豈有今日邪璠俛首不言又收羅立言於太平
里及涯等親屬奴婢皆入兩軍繫之户部員外郎李元
臯訓之再從弟也訓實與之無恩亦執而殺之故嶺南
節度使胡証家鉅富禁兵利其財託以搜賈餗入其家
執其子溵殺之又入左常侍羅讓詹事渾鐬翰林學士
黎埴等家掠其貨財掃地無遺鐬瑊之子也坊市惡少