命盡市之秋七月辛丑回紇辭歸載賜遺及馬價共用
車千餘乘　　八月壬申回紇復遣使者赤心以馬萬
匹來求互市有司以回紇赤心馬多請市千匹郭子
儀以為如此逆其意太甚自請輸一歲俸為國市之上
不許　　十一月戊子命市六千匹
十年冬十二月回紇千騎冦夏州州將梁榮宗破之於
烏水郭子儀遣兵三千救夏州回紇遁去
十一年春二月辛巳増朔方五城戍兵以備回紇