曰萬一鎮魏請占三州朝廷難於可否上從之詔山南
東道兼昭義節度使盧鈞乗驛赴鎮潞人聞三州降大
懼郭誼王協謀殺劉稹以自贖稹再從兄中軍使匡周
兼押牙誼患之言於稹曰十三郎在牙院諸將皆莫敢
言事恐為十三郎所疑而獲罪以此失山東今誠得十
三郎不入則諸將始敢盡言采於衆人必獲長䇿稹召
匡周諭之使稱疾不入匡周怒曰我在院中故諸將不
敢有異圖我出院家必滅矣稹固請之匡周不得已彈