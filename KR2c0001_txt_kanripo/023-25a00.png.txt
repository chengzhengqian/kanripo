己酉魏進丞相略陽公泰為都督中外諸軍録尚書事
大行臺封安定王泰固辭王爵及録尚書乃封安定公
以尚書令斛斯椿為太保廣平王贊為司徒　己巳東
魏以丞相歡為相國假黄鉞殊禮固辭　東魏大行臺
尚書司馬子如帥大都督竇泰太州刺史韓軌等攻潼
關魏丞相泰軍於霸上子如與軌回軍從蒲津宵濟攻
華州刺史王羆合戰破之子如等遂引去夏四月
元慶和攻東魏城父丞相歡遣高敖曹帥三萬人趣項