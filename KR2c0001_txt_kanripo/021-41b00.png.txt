裹之令左右數十人鳴鼓角馳繞其外遣人謂寳𤣥曰
汝近圖我亦如此耳　五月己酉江夏王寳𤣥伏誅
六月乙丑曲赦建康南徐兖二州先是崔慧景既平詔
赦其黨而嬖倖用事不依詔書無罪而家富者皆誣為
賊黨殺而籍其貲實附賊而貧者皆不問或謂中書舍
人王垣之云赦書無信人情大惡垣之曰正當復有赦
耳由是再赦既而嬖倖誅縱亦如初是時帝所寵左右
凡三十一人黄門十人直閣驍騎將軍徐世素為帝