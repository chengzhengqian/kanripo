命人心皆歸至尊但時運未至故晦迹自藏耳今秦主
兵敗委身於我是天借之便以復燕祚此時不可失也
願不以意氣微㤙忘社稷之重垂曰汝言是也然彼以
赤心投命於我若之何害之天茍棄之何患不亡不若
保䕶其危以報徳徐俟其釁而圖之既不負宿心且可
以義取天下奮威将軍慕容徳曰秦彊而并燕秦弱而
圖之此為報仇雪恥非負宿心也兄奈何得而不取釋
數萬之衆以授人乎垂曰吾昔為太傅所不容置身無