江州刺史桓冲為中軍將軍都督楊豫江三州諸軍事
揚豫二州刺史鎮姑孰竟陵太守桓石秀為寧逺將軍
江州刺史鎮潯陽石秀豁之子也冲既代温居任盡忠
王室或勸冲誅除時望専執時權冲不從始温在鎮死
罪皆專決不請冲以為生殺之重當歸朝廷凡大辟皆
先上須報然後行之謝安以天子幼冲新喪元輔欲請
崇德太后臨朝王彪之曰前世人主幼在襁褓母子一
體故可臨朝太后亦不能決事要須顧問大臣今上年