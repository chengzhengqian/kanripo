以避難王衍以為不可賣車牛以安衆心山簡為嚴嶷
所逼自襄陽徙屯夏口　石勒引兵濟河將趨南陽王
如侯脫嚴嶷等聞之遣衆一萬屯襄城以拒勒勒擊之
盡俘其衆進屯宛北是時侯脱據宛王如據穰如素與
脫不協遣使重賂勒結為兄弟說勒使攻脱勒攻宛克
之嚴嶷引兵救宛不及而降勒斬脱囚嶷送于平陽盡
幷其衆遂南冦襄陽攻拔江西壘壁三十餘所還趨襄
城王如遣弟璃襲勒勒迎擊滅之復屯江西　太傅越