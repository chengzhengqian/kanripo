主也帝復遣入城丁丑重威開門出降城中餒死者什
七八其存者皆尫瘠無人狀張璉先邀朝廷信誓詔許
以歸鄉里及出降殺璉等將校數十人縱其士卒北歸
將出境大掠而去郭威請殺重威牙將百餘人并重威
家貲籍之以賞戰士從之以重威為太傅兼中書令楚
國公重威毎出入路人往往擲瓦礫詬之　　臣光曰
漢髙祖殺幽州無辜千五百人非仁也誘張璉而
誅之非信也杜重威罪大而赦之非刑也仁以合衆