不負約援不得久畱願急賜報廣竟不答諸將毎有疑
議更請呼援咸敬重焉隗囂上疏謝曰吏民聞大兵卒
至驚恐自救臣囂不能禁止兵有大利不敢廢臣子之
節親自追還昔虞舜事父大杖則走小杖則受臣雖不
敏敢忘斯義今臣之事在本朝賜死則死加刑則刑如
更得洗心死骨不朽有司以囂言慢請誅其子帝不忍
復使來歙至汧賜囂書曰昔柴將軍云陛下寛仁諸侯
雖有亡叛而後歸輙復位號不誅也今若束手復遣恂