賤致位大臣欲立效以報恩論議抑揚無所囬避省宫
掖不急之費禁約左右驕縱之臣數譏切寵要獻替帷
幄帝亦深倚仗之雕遂以澄清為己任意氣甚髙貴倖
皆側目隂謀䧟之尚書左丞封孝琰隆之之弟子也與
侍中崔季舒皆為祖珽所厚孝琰嘗謂珽曰公是衣冠
宰相異於餘人近習聞之大以為恨㑹齊主將如晉陽
季舒與張雕議以為壽陽被圍大軍出拒之信使往還
須禀節度且道路小人或相驚恐以為大駕向并州畏