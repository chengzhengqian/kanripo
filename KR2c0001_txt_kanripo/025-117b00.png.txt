因加誣飾以成其罪上遂踈忌勇廼於𤣥武門達至徳
門量置候人以伺動靜皆隨事奏聞又東宫宿衛之人
侍官以上名籍悉令屬諸衛府有勇健者咸屏去之出
左衛率蘇孝慈為浙州刺史勇愈不悅太史令袁充言
於上曰臣觀天文皇太子當廢上曰𤣥象久見羣臣不
敢言耳充君正之子也晉王廣又令督王府軍事姑臧
段達私賂東宫幸臣威令伺太子動靜密告楊素於
是内外諠謗過失日聞叚達因脅威曰東宫過失主