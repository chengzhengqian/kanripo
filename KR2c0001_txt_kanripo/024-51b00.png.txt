守熊曇朗引兵㑹之衆且萬人文育軍於金口公颺詐
降謀執文育文育覺之囚送建康文育進屯三陂王琳
遣其將曹慶帥二千人救余孝勱慶分遣主帥常衆愛
與文育相拒自帥其衆攻周迪及安南將軍吳明徹迪
等敗文育退據金口熊曇朗因其失利謀殺文育以應
衆愛監軍孫白象聞其謀勸文育先之文育不從時周
迪棄舡走不知所在乙酉文育得迪書自齎以示曇朗
曇朗殺之於坐而併其衆因據新淦城曇朗將兵萬人