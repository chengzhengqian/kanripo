彊其宗族陵弱帝室冬十一月徙王含為征東將軍都
督揚州江西諸軍事王舒為荆州刺史監荆州沔南諸
軍事王彬為江州刺史　㑹稽内史周札一門五侯宗
族彊盛吳士莫與為比王敦忌之敦有疾錢鳳勸敦早
除周氏敦然之周嵩以兄顗之死心常憤憤敦無子養
王含子應為嗣嵩甞於衆中言應不宜統兵敦惡之嵩
與札兄子筵皆為敦従事中郎道士李脱以妖術惑衆
士民頗信事之