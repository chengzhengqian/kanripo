傷萬計尸與城平凡攻之三旬不拔㑹魏軍中多疾疫
或告以建康遣水軍自海入淮又敕彭城㫁其歸路二
月丙辰朔魏主燒攻具退走盱眙人欲追之沈璞曰今
兵不多雖可固守不可出戰但整舟楫示若欲北渡者
以速其走計不湏實行也臧質以璞城主使之上露板
璞固辭歸功于質上聞益嘉之魏師逼彭城江夏王義
恭震懼不敢擊或告敵去南口萬餘夕應宿安王陂去
城數十里今追之可悉得諸將皆請行義恭禁不許明