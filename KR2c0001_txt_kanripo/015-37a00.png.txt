袁真奏免真為庶人又免冠軍將軍鄧遐官真以温誣
已不服表温罪狀朝廷不報真遂據夀春叛降燕且請
救亦遣使如秦温以毛虎生領淮南太守守厯陽　燕
主暐遣大鴻臚温統拜袁真使持節都督淮南諸軍事
征南大將軍揚州刺史封宜城公統未踰淮而卒　冬
十一月辛丑丞相昱與大司馬温㑹涂中以謀後舉以
温世子熈為豫州刺史假節　十二月大司馬温發徐
兖州民築廣陵城徙鎮之時征役既頻加之疫癘死者