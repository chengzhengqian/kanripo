日蠻困蹙甚城且下㑹得王晏權牒已與李維周將大
軍發海門駢即以軍事授韋仲宰與麾下百餘人北歸
先是仲宰遣小使王惠賛駢遣小校曽衮入告交趾之
㨗至海中望見旌旗東來問遊船云新經略使與監軍
也二人謀曰維周必奪表留我乃匿於島間維周過即
馳詣京師上得奏大喜即加駢檢校工部尚書復鎮安
南駢至海門而還王晏權暗懦動禀維周之命維周凶
貪諸將不為之用遂解重圍蠻遁去者大半駢至復督