雖奉事朝廷而不用其法令官爵甲兵租賦刑殺皆自
専之上寛仁一聼其所為朝廷或完一城増一兵輙有
怨言以為猜貳常為之罷役而自扵境内築壘繕兵無
虚日以是雖在中國名藩臣而實如蠻貊異域焉
十三年秋八月乙亥成徳節度使李寳臣請復姓張許
之十四年春二月癸未魏愽節度使田承嗣薨有子十一
人以其姪中軍兵馬使悅為才使知軍事而諸子佐之