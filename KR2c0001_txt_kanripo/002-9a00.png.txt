即墨齊將田都從楚救趙因從入關故立都為齊王都
臨菑項羽方渡河救趙田安下濟北數城引其兵降項
羽故立安為濟北王都愽陽田榮數負項梁又不肯將
兵從楚擊秦以故不封成安君陳餘棄將印去不從入
關亦不封客多說項羽曰張耳陳餘一體有功於趙今
耳為王餘不可以不封羽不得已聞其在南皮因環封
之三縣番君將梅鋗功多封十萬户侯漢王怒欲攻項
羽周勃灌嬰樊噲皆勸之蕭何諌曰雖王漢中之惡不