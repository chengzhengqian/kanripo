機等皆仁所信用也皝執而斬之王冰自殺慕容幼慕
容稚佟夀郭充翟楷龐鑒皆東走幼中道而還皝兵追
及楷鑒斬之夀充奔髙麗自餘吏民為仁所詿誤者皝
皆赦之封髙詡為汝陽侯　　夏六月叚遼遣中軍將
軍李詠襲慕容皝詠趣武興都尉張萌擊擒之遼别遣
叚蘭將歩騎數萬屯柳城西回水宇文逸豆歸攻安晉
以為蘭聲援皝帥歩騎五萬向柳城蘭不戰而遁皝引
兵北趣安晉逸豆歸棄輜重走皝遣司馬封弈帥輕騎