北城為突門二十餘道俟其來至列守未定出其不意
直衝末柸帳彼必驚駭不暇為計破之必矣末柸敗則
其餘不攻而潰矣勒從之密為突門既而疾陸眷攻北
城勒登城望之見其將士或釋仗而寢乃命孔萇督鋭
卒自突門出擊之城上鼓譟以助其勢萇攻末柸帳不
能克而退末柸逐之入其壘門為勒衆所獲疾陸眷等
軍皆退走萇乘勝追擊枕尸三十餘里獲鎧馬五千匹
疾陸眷收其餘衆還屯渚陽勒質末柸遣使求和於疾