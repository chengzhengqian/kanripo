民競入府庫盜金帛晡時黄巢前鋒將柴存入長安金
吾大將軍張直方帥文武數十人迎巢於霸上巢乘金
装肩輿其徒皆被髮約以紅繒衣錦繡執兵以從甲騎
如流輜重塞塗千里絡繹不絶民夾道聚觀尚讓歴諭
之曰黄王起兵本為百姓非如李氏不愛汝曹汝但安
居毋恐巢館於田令孜第其徒為盜久不勝富見貧者
往往施與之居數日各出大掠焚市肆殺人滿街巢不
能禁尤憎官吏得者皆殺之　上趣駱谷鳯翔節度使