北院使吳䖍裕在旁曰樞密重地難以乆居當使後來
者迭為之相公辭之是也帝聞之不悅辛巳以䖍裕為
鄭州防禦使　朝廷以契丹近入侵横行河北諸藩鎮
各自守無扞禦之者議以郭威鎮鄴都使督諸將以備
契丹史𢎞肇欲威仍領樞宻使蘇逢吉以為故事無之
𢎞肇曰領樞宻使則可以便宜從事諸軍畏服號令行
矣帝卒從𢎞肇議𢎞肇怨逢吉異議逢吉曰以内制外
順也今反以外制内其可乎壬午制以威為鄴都留守