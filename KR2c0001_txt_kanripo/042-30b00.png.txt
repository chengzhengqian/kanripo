乘此可取深州刺史慕容遷獻瀛莫圖馮玉李崧信以
為然欲發大兵迎趙延夀及延祚先是侍衞馬步都指
揮使天平節度使李守貞數將兵過廣晉杜威厚待之
贈金帛甲兵動以萬計守貞由是與威親善守貞入朝
帝勞之曰聞卿為將常費私財以賞戰士對曰此皆杜
威盡忠於國以金帛資臣臣安敢掠有其美因言陛下
若它日用兵臣願與威戮力以清沙漠帝由是亦賢之
及將北征帝與馮玉李崧議以威為元帥守貞副之趙