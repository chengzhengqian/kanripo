二年春三月杜弢將王眞襲陶侃於林障侃犇灄中周
訪救侃擊弢兵破之
三年春二月王敦遣陶侃甘卓等討杜弢前後數十戰
弢將士多死乃請降於丞相睿睿不許弢遺南平太守
應詹書自陳昔與詹共討樂鄉本同休戚後在湘中懼
死求生遂相結聚儻以舊交之情為明枉直使得輸誠
盟府厠列義徒或北清中原或西取李雄以贖前愆雖
死之日猶生之年也詹為啟呈其書且言弢益州秀才