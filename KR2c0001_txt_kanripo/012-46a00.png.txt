彦曰今我軍失利敵新得志有輕我之心我若退縮士
氣沮衂不可復用且戰何能無勝負不若更選精兵星
行倍道出敵不意此用兵之竒也穎從之倫賞黄橋之
功士猗許超與孫會皆持節由是各不相從軍政不一
且恃勝輕穎而不設備穎帥諸軍擊之大戰于溴水會
等大敗棄軍南走穎乗勝長驅濟河自冏等起兵百官
將士皆欲誅倫秀秀懼不敢出中書省及聞河北軍敗
憂懣不知所為孫會許超士猗等至與秀謀或欲收餘