還諭種人䕶軍以下皆争之曰此反虜不可擅遣充國
曰諸君但欲便文自營非為公家忠計也語未卒璽書
報令靡忘以贖論後䍐竟不煩兵而下上詔破𦍑彊弩
将軍詣屯所以十二月與充國合進擊先零時𦍑降者
萬餘人矣充國度其必壊欲罷騎兵屯田以待其敝作
奏未上㑹得進兵璽書充國子中郎将卬懼使客諫充
國曰誠令兵出破軍殺将以傾國家将軍守之可也即
利與病又何足争一旦不合上意遣繡衣来責将軍将