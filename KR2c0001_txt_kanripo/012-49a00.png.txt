計之上也穎從之帝見穎於東堂慰勞之穎拜謝曰此
大司馬冏之勲臣無預焉因表稱冏功徳宜委以萬機
自陳母疾請歸藩即辭出不復還營便謁太廟出自東
陽城門遂歸鄴遣信與冏别冏大驚馳出送穎至七里
澗及之穎住車言别流涕滂沱惟以太妃疾苦為憂不
及時事由是士民之譽皆歸穎冏辟新興劉殷為軍諮
祭酒洛陽令曹攄為記室督尚書郎江統陽平太守河
内苟晞參軍事呉國張翰為東曹掾孫恵為户曹掾前