四年秋九月吐蕃寇靈州丁丑朔方留後常謙光撃破
之　冬十月常謙光奏吐蕃寇鳴沙首尾四十里郭子
儀遣兵馬使渾瑊將鋭兵五千救靈州子儀自將進至
慶州聞吐蕃退乃還
五年秋九月吐蕃寇永壽
六年夏四月吐蕃請和庚辰遣兼御史大夫呉損使於
吐蕃　秋九月吐蕃下青石嶺軍於那城郭子儀使人諭
之明日引退