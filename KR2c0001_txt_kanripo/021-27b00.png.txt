後悔無及𢎞策又自說懿曰以卿兄弟英武天下無敵
據郢雍二州為百姓請命廢昏立明易於反掌此桓文
之業也勿為豎子所欺取笑身後雍州揣之已熟願善
圖之懿不從衍乃迎其弟驃騎外兵㕘軍偉及西中郎
外兵㕘軍憺至襄陽初髙宗雖顧命羣公而多寄心腹
在江祏兄弟二江更直殿内動止闗之帝稍欲行意徐
孝嗣不能奪蕭坦之時有異同而祏執制堅確帝深忿
之帝左右㑹稽茹法珍吳興梅蟲兒等為帝所委任祏