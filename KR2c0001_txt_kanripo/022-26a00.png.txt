人意胡太后以其保䕶之功累遷至侍中右光禄大夫
遂干預政事納賂為人求官無不效者河間王琛簡之
子也為定州刺史以貪縱著名及罷州還太后詔曰琛
在定州唯不將中山宫來自餘無所不致何可更復叙
用遂廢于家琛乃求為騰養息賂騰金寶巨萬計騰為
之言於太后得兼都官尚書出為秦州刺史㑹騰疾篤
太后欲及其生而貴之九月癸未朔以騰為衛將軍加
儀同三司