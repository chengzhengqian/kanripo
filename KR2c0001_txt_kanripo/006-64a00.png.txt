無為宗貴慈悲不殺以為人死精神不㓕隨復受形生
時所行善惡皆有報應故所貴修練精神以至為佛善
為宏闊勝大之言以勸誘愚俗精於其道者號曰沙門
於是中國始傳其術圗其形像而王公貴人獨楚王英
最先好之
十三年冬十月楚王英與方士作金龜玉鶴刻文字為
符瑞男子燕廣告英與漁陽王平顔忠等造作圗書有
逆謀事下案騐有司奏英大逆不道請誅之帝以親親