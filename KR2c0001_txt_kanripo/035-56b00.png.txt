覺之遂以老病求散秩詔以左衛上將軍兼内侍監知
省事　六月癸酉仇士良以左衛上將軍内侍監致
仕其黨送歸私第士良教以固權寵之術曰天子不可
令閒常宜以奢靡娛其耳目使日新月盛無暇更及它
事然後吾輩可以得志慎勿使之讀書親近儒生彼見
前代興亡心知憂懼則吾輩疎斥矣其黨拜謝而去
四年宦官發仇士良宿惡於其家得兵仗數千詔削其
官爵籍沒家貲