蜀人乘髙布伏弓弩亂發飛矢中郃右䣛而卒　丞相
亮之攻祁山也李平留後主督運事㑹天霖雨平恐運
糧不繼遣參軍狐忠督軍成藩喻指呼亮來還亮承以
退軍平聞軍退乃更陽驚説軍糧饒足何以便歸又欲
殺督運岑述以解已不辦之責又表漢主說軍偽退欲
以誘賊與戰亮具出其前後手筆書䟽本末違錯平辭
窮情竭首謝罪負於是亮表平前後過惡免官削爵土
徙梓潼郡復以平子豐為中郎將參軍事