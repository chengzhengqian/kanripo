自有由道濟飬冦自資彦之中塗疾動魏所恃者唯馬
今夏水浩汗河道流通泛舟北下碻磝必走滑臺小戍
易可覆拔克此二城館榖弔民虎牢洛陽自然不固比
及冬初城守相接敵馬過河即成擒也慶之又固陳不
可上使徐湛之江湛難之慶之曰治國譬如治家耕當
問奴織當問婢陛下今欲伐國而與白靣書生輩謀之
事何由濟上大笑太子劭及䕶軍將軍蕭思話亦諌上
皆不從魏主聞上將北伐復與上書曰彼此和好日久