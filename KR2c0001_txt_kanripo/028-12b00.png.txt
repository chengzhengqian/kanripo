太白見秦分秦王當有天下上以其狀授世民於是世
民密奏建成元吉淫亂後宫且曰臣於兄弟無絲毫負
今欲殺臣似為世充建徳報讎臣今枉死永違君親魂
歸地下實耻見諸賊上省之愕然報曰明當鞫問汝宜
早參庚申世民帥長孫無忌等入伏兵於𤣥武門張婕
妤竊知世民表意馳語建成建成召元吉謀之元吉曰
宜勒宫府兵託疾不朝以觀形勢建成曰兵備已嚴當
與弟入參自問消息乃俱入趨𤣥武門上時已召裴寂