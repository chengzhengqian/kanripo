謝其主驕臣佞如此馬希萼望唐人立已為潭帥而潭
人惡希萼共請邉鎬為帥唐主乃以鎬為武安節度使
　唐邊鎬趣馬希崇帥其族入朝馬氏聚族相泣欲重
賂鎬奏乞留居長沙鎬微哂曰國家與公家世為仇敵
殆六十年然未嘗敢有意窺公之國今公兄弟鬬鬩困
窮自歸若復二三恐有不測之憂希崇無以應十一月
辛酉與宗族及將佐千餘人號慟登舟送者皆哭
響振川谷　楚静江節度副使知桂州馬希隠武穆王