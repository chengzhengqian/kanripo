其背以出血武氣絶半日復息惠等哭輿歸營單于壯
其節朝夕遣人候問武而收繫張勝武益愈單于使使
曉武欲降之㑹論虞常欲因此時降武劒斬虞常已律
曰漢使張勝謀殺單于近臣當死單于募降者赦罪舉
劒欲擊之勝請降律謂武曰副有罪當相坐武曰本無
謀又非親屬何謂相坐復舉劒擬之武不動律曰蘇君
律前負漢歸匈奴幸䝉大恩賜號稱王擁衆數萬馬畜
彌山富貴如此蘇君今日降明日復然空以身膏草野