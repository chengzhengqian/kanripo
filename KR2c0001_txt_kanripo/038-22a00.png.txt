萬人發京師上御安喜樓餞之濬屏左右言於上曰俟
臣先除外憂然後為陛下除内患楊復恭竊聴聞之兩
軍中尉餞濬於長樂坂復恭屬濬酒濬辭以醉復恭戲
之曰相公杖鉞專征作態邪濬曰俟平賊還方見作態
耳復恭益忌之癸丑削奪李罕之官爵六月以孫揆為
昭義節度使充招討副使　張濬㑹宣武鎮國静難鳯
翔保大定難諸軍於晉州　秋七月官軍至隂地關朱
全忠遣驍將葛從周將千騎潜自壺闗夜扺潞州犯圍