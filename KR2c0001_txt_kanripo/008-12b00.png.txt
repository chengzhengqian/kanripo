故多為盗賊焉中常侍侯覽小黄門段珪皆有田業近
濟北界僕從賓客劫掠行旅濟北相滕延一切收捕殺
數十人陳尸路衢覽珪以事訴帝延坐徵詣廷尉免左
悺兄勝為河東太守皮氏長京兆趙岐恥之即日棄官
西歸唐衡兄玹為京兆尹素與岐有隙收岐家屬宗親
陷以重灋盡殺之岐逃難四方靡所不歴自匿姓名賣
餅北海市中安丘孫嵩見而異之載與俱歸藏於複壁
中及諸唐死遇赦乃敢出