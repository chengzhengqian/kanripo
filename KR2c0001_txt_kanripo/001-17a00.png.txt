魏大敗其師四萬餘人禽將龍賈取雕隂且欲東兵蘇
秦恐秦兵至趙而敗從約念莫可使用於秦者乃激怒
張儀入之於秦張儀者魏人與蘇秦俱事鬼谷先生學
縱横之術蘇秦自以為不及也儀游諸侯無所遇困於
楚蘇秦故召而辱之儀怒念諸侯獨秦能苦趙遂入秦
蘇秦隂遣其舍人齎金幣資儀儀得見秦王秦王說之
以為客卿舍人辭去曰蘇君憂秦伐趙敗從約以為非
君莫能得秦柄故激怒君使臣隂奉給君資盡蘇君之