業後事游擊將軍髙元禮為僕素詭譎無賴恒州刺史
裴貞杖一判司判使思止告貞與舒王元名謀反秋七
月辛巳元名坐廢徙和州壬午殺其子豫章王亶貞亦
族滅擢思止為游擊將軍時吿密者往往得五品思止
求為御史太后曰卿不識字豈堪御史對曰獬豸何當
識字但能觸邪耳太后恱即以為朝散大夫侍御史它
日太后以先所籍沒宅賜之思止不受曰臣惡反逆之
人不願居其宅太后益賞之衡水人王𢎞義素無行嘗