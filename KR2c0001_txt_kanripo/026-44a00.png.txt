倓為燕王侗為越王侑為代王皆昭之子也　九月乙
丑立秦孝王子浩為秦王　冬十月置洛口倉於鞏東
南原上築倉城周回二十餘里穿三千窖窖容八千石
以還置監官幷鎮兵千人十二月置回洛倉於洛陽北
七里倉城周回十里穿三百窖　初齊温公之世有魚
龍山車等戯謂之散樂周宣帝時鄭譯奏徵之高祖受
禪命牛𢎞定樂非正聲清商及九部四舞之色悉放遣
之帝以啓民可汗將入朝欲以富樂誇之太常少卿裴