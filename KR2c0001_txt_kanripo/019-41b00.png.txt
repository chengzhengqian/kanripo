帝所親委事將發密使報𢎞且召道濟欲使討晦王華
等皆以為不可帝曰道濟止於脅從本非創謀殺害之
事又所不關吾撫而使之必將無慮乙丑道濟至建康
丙寅下詔暴羡之亮晦殺營陽王廬陵王之罪命有司
誅之且曰晦據有上流或不即罪朕當親帥六師為其
過防可遣中領軍到彦之即日電發征北將軍檀道濟
駱驛犇路符衛軍府州以時收翦已命雍州刺史劉粹
等㫁其走伏罪止元凶餘無所問是日詔召羡之亮羡