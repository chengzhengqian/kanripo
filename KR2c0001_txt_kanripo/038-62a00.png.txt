使張訓為刺史六月乙亥汴兵拔登州師範帥登莱兵
拒朱友寧於石樓為兩柵丙子夜友寧擊登州柵柵中
告急師範趣茂章出戰茂章按兵不動友寧破登州柵
進攻莱州柵比明茂章度其兵已疲乃與師範合兵出
戰大破之友寧旁自峻阜馳騎赴敵馬仆青州將張土
梟斬之傳首淮南兩鎮兵遂北至米河俘斬萬計魏博
之兵殆盡全忠聞友寧死自將兵二十萬晝夜兼行赴
之秋七月壬子至臨朐命諸將攻青州王師範出戰汴