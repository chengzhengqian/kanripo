異常之舉衆之所駭遊聲噂想足下亦少聞之茍患
失之無所不至或能望風振擾一時崩散如此則望實
並喪社稷之事去矣皆由吾闇弱徳信不著不能鎮静
羣庻保固維城所以内愧于心外慙良友吾與足下雖
職有内外安社稷保家國其致一也天下安危繋之明
徳當先思寜國而後圖其外使王基克隆大義𢎞著所
望於足下區區誠懐豈可復顧嫌而不盡哉温即上疏
惶恐致謝回軍還鎮