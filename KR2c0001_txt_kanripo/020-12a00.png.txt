安王子勛亦第三故惡之因何邁之謀遣左右朱景雲
送藥賜子勛死景雲至湓口停不進子勛典籖謝道邁
主帥潘欣之侍書禇靈嗣聞之馳以告長史鄧琬泣涕
請計琬曰身南土寒士䝉先帝殊恩以愛子見託豈得
惜門户百口期當以死報効幼主昏暴社稷危殆雖曰
天子事猶獨夫今便指帥文武直造京邑與羣公卿士
廢昏立明耳戊申琬稱子勛教令所部戒嚴子勛戎服
出聴事集僚佐使潘欣之口宣㫖諭之四座未對録事