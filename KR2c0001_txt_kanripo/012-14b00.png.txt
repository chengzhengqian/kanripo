尉何勗勗曰今朝野皆歸心於公公不討人而畏人討
邪亮不敢發夜馳赴許昌乃得免駿弟濟及甥河南尹
李斌皆勸駿留亮駿不從濟謂尚書左丞傅咸曰家兄
若徴大司馬退身避之門户庶幾可全咸曰宗室外戚
相恃為安但召大司馬還共崇至公以輔政無為避也
濟又使侍中石崇見駿言之駿不從五月辛未𦵏武帝
于峻陽陵楊駿自知素無美望欲依魏明帝即位故事
普進封爵以求媚於衆左軍將軍傅祗與駿書曰未有