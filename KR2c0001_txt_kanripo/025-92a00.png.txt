燕榮出東海凢總管九十兵五十一萬八千皆受晉王
節度東接滄海西距巴蜀旌旗舟楫横亘數千里以左
僕射髙熲為晉王元帥長史右僕射王韶為司馬軍中
事皆取決焉區處支度無所凝滯　十一月丁夘隋主
親餞將士乙亥至定城陳師誓衆　十二月隋軍臨江
髙熲謂行臺吏部郎中薛道衡曰今茲大舉江東必可
克乎道衡曰克之嘗聞郭璞有言江東分王三百年復
與中國合今此數將周一也主上恭儉勤勞叔寶荒滛