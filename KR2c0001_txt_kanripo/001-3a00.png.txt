力寡而功多救其著則竭力而不能及也易曰履霜堅
冰至書曰一日二日萬幾謂此類也故曰分莫大於名
也嗚呼幽厲失德周道日衰綱紀散壞下陵上替諸侯
専征大夫擅政禮之大體十喪七八矣然文武之祀猶
緜緜相屬者蓋以周之子孫尚能守其名分故也何以
言之昔晉文公有大功於王室請隧於襄王襄王不許
曰王章也未有代德而有二王亦叔父之所惡也不然
叔父有地而隧又何請焉文公於是乎懼而不敢違是