王恭使至仲堪許之恭大喜甲戍恭上表罪状國寶舉
兵討之初孝武帝倚任王珣及帝暴崩不及受顧命珣
一旦失勢循然而已丁丑王恭表至内外戒嚴道子問
珣曰二藩作逆卿知之乎珣曰朝政得失珣勿之預王
殷作難何由可知王國寶惶懼不知所為遣數百人戍
竹里夜遇風雨各散歸王緒說國寶矯相王之命召王
珣車𦙍殺之以除時望因挾君相發兵以討二藩國寶
許之珣𦙍至國寶不敢害更問計於珣珣曰王殷與卿