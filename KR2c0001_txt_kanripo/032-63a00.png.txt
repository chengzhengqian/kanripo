絁布歳役二旬不役則收其傭日三尺有事而加役者
旬有五日免其調三旬租調俱免水旱蟲霜為災什損
四以上免租損六已上免調損七已上課役俱免凡民
貲業分九等百户為里五里為鄉四家為鄰四鄰為保
在城邑者為坊田野者為村食祿之家無得與民爭利
工商雜類無預士伍男女始生為黃四歳為小十六為
中二十為丁六十為老歳造計帳三年造户籍元宗開/元九年
詔括天下逃移户口議/定賦役事見姦臣聚歛