時河東無兵守倉庫者及工匠皆出從軍李石召横水
戍卒千五百人使都將楊弁將之詣逢壬午戍卒至太原
先是軍士出征人給絹二匹劉沔之去竭府庫自隨石
初至軍用乏以已絹益之人纔得一匹時已歲盡軍士
求過正旦而行監軍吕義忠累牒趣之楊弁因衆心之
怒又知城中空虚遂作亂
四年春正月乙酉朔楊弁帥其衆剽掠城市殺都頭梁
季叶李石犇汾州并據軍府釋賈羣之囚使其姪與之