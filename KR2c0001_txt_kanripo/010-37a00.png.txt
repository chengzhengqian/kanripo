或不從命軍便自發亮卒儀祕不發喪令禕往揣延意
指延曰丞相雖亡吾自見在府親官屬便可將䘮還葬
吾自當率諸軍擊賊云何以一人死廢天下之事邪且
魏延何人當為楊儀所部勤作㫁後將乎自與禕共作
行留部分令禕手書與已連名告于諸將禕紿延曰當
為君還解楊長史長史文吏稀更軍事必不違命也禕
出門犇馬而去延尋悔之已不及矣延遣人覘儀等欲
案亮成規諸營相次引軍還延大怒攙儀未發率所領