方欲極言之衆皆稱賛獨叔文無言既退太子目留叔
文謂曰向者君獨無言豈有意邪叔文曰叔文䝉幸太
子有所見敢不以聞太子職當視膳問安不宜言外事
陛下在位久如疑太子收人心何以自解太子大驚因
泣曰非先生寡人無以知此遂大愛幸與王伾相依附
叔文因為太子言某可為相某可為將幸異日用之密
結翰林學士韋執誼及當時朝士有名而求速進者陸
淳吕温李景儉韓煜韓泰陳諫栁宗元劉禹錫等定為