門父居之邪玖深怨之玖弟超領萬人為小督未戰縱
兵大掠陸機録其主者超將鐵騎百餘人直入機麾下
奪之顧謂機曰貉奴能作督不機司馬呉郡孫拯勸機
殺之機不能用超宣言於衆曰陸機將反又還書與玖
言機持兩端故軍不速決及戰超不受機節度輕兵獨
進敗没玖疑機殺之譛之於頴曰機有貳心於長沙牽秀素
諂事玖將軍王闡郝昌帳下督陽平公師藩皆玖所引
用相與共證之穎大怒使秀將兵收機參軍事王彰諫