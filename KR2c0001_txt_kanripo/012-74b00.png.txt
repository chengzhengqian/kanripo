朗等東屯滎陽成都王穎進據洛陽　劉琨說冀州刺
史太原温羨使讓位於范陽王虓虓領冀州遣琨詣幽
州乞師於王浚浚以突騎資之擊王闡於河上殺之琨
遂與虓引兵濟河斬石超於滎陽劉喬自考城引退虓
遣琨及督䕶田徽東擊東平王楙於廪邱楙走還國琨
徽引兵東迎越擊劉祐於譙祐敗死喬衆遂潰喬犇平
氏司空越進屯陽武王浚遣其將祁𢎞帥突騎鮮卑烏
桓為越先驅