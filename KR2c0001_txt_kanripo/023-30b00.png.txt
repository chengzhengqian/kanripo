約聞鼓聲而起晡時東魏兵至渭曲都督太安斛律羌
舉曰黑獺舉國而來欲一死決譬如猘狗或能噬人且
渭曲葦深土濘無所用力不如緩與相持宻分精鋭徑
掩長安巢穴既傾則黒獺不戰成擒矣歡曰縱火焚之
何如侯景曰當生擒黒獺以示百姓若衆中燒死誰復
信之彭樂盛氣請鬬曰我衆賊寡百人擒一何憂不克
歡從之東魏兵望見魏兵少争進撃之無復行列兵將
交丞相泰鳴鼓士皆奮起于謹等六軍與之合戰李弼