冠大號車馬衣服宜皆稱皇之意置吏二千石以下各
供厥職又宜為共皇立廟京師上復下其議羣下多順
指言母以子貴宜立尊號以厚孝道唯丞相光大司馬
喜大司空丹以為不可丹曰聖王制禮取法於天地尊
卑者所以正天地之位不可亂也今定陶共皇太后共
皇后以定陶共為號者母從子妻從夫之義也欲立官
置吏車服與太皇太后並非所以明尊無二上之議也
定陶共皇號諡已前定議不得復改禮父為士子為天