會之　　朱全忠求救於兖鄆朱瑄朱瑾皆引兵赴
之義成軍亦至辛巳全忠以四鎮兵攻秦宗權於邊孝
村大破之斬首二萬餘級宗權宵遁全忠追之至陽武
橋而還全忠深徳朱瑄兄事之蔡人之守東都河陽許
汝懐鄭陝虢者聞宗權敗皆棄去宗權發鄭州孫儒發
河陽皆屠滅其人焚其廬舍而去宗權之勢自是稍衰
　　秋八月朱全忠欲兼兖鄆而以朱瑄兄弟有功於
已攻之無名乃誣瑄招誘宣武軍士移書誚讓瑄復書