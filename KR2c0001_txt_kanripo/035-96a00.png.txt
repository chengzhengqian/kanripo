窮蹙故偽輸誠欵冀以緩師稍得自完復坐侵軼望詔
石荅恬書云前書未敢聞奏若郎君誠能悔過舉族面
縛待罪境上則石當親徃受降護送歸闕若虚為誠欵
先求解兵次望洗雪則石必不敢以百口保人仍望詔
諸道乗其上下離心速進兵攻討不過旬朔必内自生
變上從之右拾遺崔碣上疏請受其降上怒貶碣鄧城
令行初劉沔破回鶻留兵三千戍横水柵河東行營都
知兵馬使王逢奏乞益榆社兵詔河東以兵二千赴之