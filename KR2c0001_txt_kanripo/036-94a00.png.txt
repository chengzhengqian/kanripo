為康州司户以顔慶復為東川節度使凡援蜀諸軍皆
受慶復節制癸巳慶復至新都蠻分兵徃拒之甲午與
慶復遇慶復大破蠻軍殺二千餘人蜀民數千人争操
芟刀白棓以助官軍呼聲震野乙未蠻步騎數萬復至
㑹右武衛上將軍宋威以忠武軍二千人至即與諸軍
㑹戰蠻軍大敗死者五千餘人退保星宿山威進軍沱
江驛距成都三十里蠻遣其臣楊定保詣支詳請和詳
曰宜先解圍退軍定保還蠻圍城如故城中不知援軍