行至尋陽喜曰今始免矣鄧琬為晉安王子勛鎮軍長
史尋陽内史行江州事顗與之欵狎過常每清閒必盡
日窮夜顗與琬人地本殊見者知其有異志矣尋復以
興宗為吏部尚書　帝舅東陽太守王藻尚世祖女臨
川長公主公主妬譖藻於帝冬十月己卯藻下獄死㑹
稽太守孔靈符所至有政績以忤逆近臣近臣譛之帝
遣使鞭殺靈符并誅其二子寧朔將軍何邁禹之子也
尚帝姑新蔡長公主帝納公主於後宫謂之謝貴妃詐