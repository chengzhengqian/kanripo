都䕶帥諸軍受司空越節度　冬十一月立節將軍周
權詐被檄自稱平西將軍復立羊后洛陽令何喬攻權
殺之復廢羊后太宰顒矯詔以羊后屢為姦人所立遣
尚書田淑敕留臺賜后死詔書屢至司𨽻校尉劉暾等
上奏固執以為羊庶人門户殘破廢放空宫門禁峻密
無縁得與姦人搆亂衆無愚智皆謂其寃今殺一祜窮
之人而令天下傷慘何益於治顒怒遣吕朗收暾暾犇
青州依髙密王略然羊后亦以是得免　十二月吕