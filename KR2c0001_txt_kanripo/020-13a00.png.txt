兩岸築壘又以巴東建平二郡太守孫冲之為諮議㕘
軍領中兵與陶亮並統前軍移檄逺近　戊午帝召諸
妃主立於前彊左右使辱之南平王鑠妃江氏不從帝
怒殺妃三子南平王敬猷廬陵王敬先安南侯敬淵鞭
江妃一百先是民間訛言湘中出天子帝將南巡荆湘
二州以厭之明旦欲先誅湘東王彧然後發初帝既殺
諸公恐羣下謀已以直閤將軍宗越譚金童太一沈攸
之等有勇力引為爪牙賞賜美人金帛充牣其家越等