釋月城之圍狼狽自救宻還與戰大破之斬首三千餘
級　王世充自洛北之敗堅壁不出越王侗遣使勞之
世充慙懼請戰於宻丙辰世充與宻夾石子河而陳宻
布陳南北十餘里翟讓先與世充戰不利而退世充逐
之王伯當裴仁基從旁横斷其後宻勒中軍擊之世充
大敗西走翟讓司馬王儒信勸讓自為大冢宰總統衆
軍以奪宻權讓不從讓兄柱國滎陽公寛粗愚人也謂
讓曰天子汝當自為奈何與人汝不為者我當為之讓