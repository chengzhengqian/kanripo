與后毁扉而出崔𦙍迎上御長樂門樓帥百官稱賀
周承誨擒劉季述王彦範繼至方詰責已為亂挺所
斃薛齊偓赴井死出而斬之滅四人之族并誅其黨
二十餘人宦官奉太子匿於左軍獻傳國寶上曰裕
㓜弱為凶豎所立非其罪也命還東宫黜為徳王復
名裕丙戌以孫徳昭同平章事充静海節度使賜姓
名李繼昭丁亥崔𦙍進位司徒𦙍固辭上寵待𦙍益
厚己丑朱全忠聞季述等誅折程巖足械送京師并劉