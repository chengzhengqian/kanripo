之所覽也當今之務宜君臣上下計校府庫量入為出
猶恐不及而工役不輟侈靡日崇帑藏日竭昔漢武信
神仙之道謂當得雲表之路以餐玉屑故立僊掌以承
髙露陛下通明毎所非笑漢武有求於露而猶尚見非
陛下無求於露而空設之不益於好而糜費功夫誠皆
聖慮所宜裁制也時有詔録奪士女前已嫁為吏民妻
者還以配士聼以生口自贖又簡選其有姿色者内之
掖庭太子舍人沛國張茂上書諫曰陛下天之子也百