將軍青日退而票騎日益貴大將軍故人門下士多去
事票騎輙得官爵唯任安不肯票騎將軍為人少言不
泄有氣敢徃天子嘗欲教之孫呉兵法對曰顧方略何
如耳不至學古兵法天子為治第令票騎視之對曰匈
奴未滅無以家為也由此上益重愛之然少貴不省士
其從軍天子為遣太官齎數十乘既還重車餘棄粱肉
而士有饑者其在塞外卒乏糧或不能自振而票騎尚
穿域蹋鞠事多此類大將軍為人仁喜士退譲以和柔