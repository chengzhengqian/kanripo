口分徙漢陽安定隴西迷唐遂弱逺踰賜支河首依發
羌居久之病死其子來降戸不滿數十
十四年春安定降羌燒何種反郡兵擊滅之時西海及
大小榆谷左右無復羌冦隃糜相曹鳳上言自建武以
來西羌犯法者常從燒當種起所以然者以其居大小
榆谷土地肥美有西海魚鹽之利阻大河以為固又近
塞内諸種易以為非難以攻伐故能彊大常雄諸種恃
其拳勇招誘羌胡今者衰困黨援壞沮亡逃棲竄逺依