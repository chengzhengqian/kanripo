内劉克明等矯稱上旨命翰林學士路隋草遺制以絳
王悟權勾當軍國事壬寅宣遺制絳王見宰相百官於
紫宸外廡克明等欲易置内侍之執權者於是樞密使
王守澄楊承和中尉魏從簡梁守謙定議以衛兵迎江
王涵入宮發左右神䇿飛龍兵進討賊黨盡斬之克明
赴井出而斬之絳王為亂兵所害時事起倉猝守澄等
以翰林學士韋處厚博通古今一夕處置皆與之共議
守澄等欲號令中外而疑所以為辭處厚曰正名討罪