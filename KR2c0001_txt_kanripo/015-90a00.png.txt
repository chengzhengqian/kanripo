藝六也謙恭七也好施八也儁曰卿譽之雖過然此兒
在吾死無憂矣景茂何如時太子暐侍側績曰皇太子
天資岐嶷雖八德已聞然二闕未補好逰畋而樂絲竹
此其所以為損也儁顧謂暐曰伯陽之言藥石之惠也
汝宜誡之暐甚不平儁夢趙主虎齧其臂乃發虎墓求
尸不獲購以百金鄴女子李莬知而告之得尸於東明
觀下僵而不腐儁蹋而罵之曰死胡何敢怖生天子數
其殘曓之罪而鞭之投於漳水尸倚橋柱不流及秦滅