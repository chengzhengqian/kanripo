略對曰姑臧城旁有四部鮮卑皆臣祖父舊民臣願處
軍前宣國威信示以禍福必相帥歸命外援既絶然後
取其孤城如反掌耳魏主曰善八月甲午永昌王健獲
河西畜産二十餘萬河西王牧犍聞有魏師驚曰何為
乃爾用左丞姚定國計不肯出迎求救於柔然遣其弟
征南大将軍董来将兵萬餘人出戰於城南望風犇潰
劉絜用卜者言以為日辰不利斂兵不追董来遂得入
城魏主由是怒之丙申魏主至姑臧遣使諭牧犍令出