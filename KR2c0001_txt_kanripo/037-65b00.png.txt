嚴刑所不能禁八月以嗣覃王嗣周為京西招討使神
䇿大将軍李鐬副之　九月乙亥覃王嗣周帥禁軍
三萬送鳯翔節度使徐彦若赴鎮軍於興平李茂貞王
行瑜合兵近六萬軍於盩厔以拒之禁軍皆新募市井
少年茂貞行瑜所将皆邊兵百戰之餘壬午茂貞等進
逼興平禁軍皆望風逃潰茂貞等乘勝進攻三橋京師
大震士民犇散市人復守闕請誅首議用兵者崔昭緯
心害太尉門下侍郎同平章事杜讓能宻遺茂貞書曰