女陵對無所事騎臣願以少擊衆步兵五千人涉單于
庭上壯而許之因詔路博徳將兵半道迎陵軍博徳亦
羞為陵後距奏言方秋匈奴馬肥未可與戰願留陵至
春俱出上怒疑陵悔不欲出而教博徳上書乃詔博徳
引兵擊匈奴於西河詔陵以九月發出遮虜障至東浚
稽山南龍勒水上徘徊觀虜即亡所見還抵受降城休
士陵於是將其步卒五千人出居延北行三十日至浚
稽山止營舉圖所過山川地形使麾下騎陳步樂還以