收朝臣入城翌日又不對宰相亦不宣慰朝臣臣備位
諫官至今未知聖躬安否况疎冗乎儻羣臣不顧君上
罪固當誅若陛下不恤羣臣於義安在夫天下者髙祖
太宗之天下非北司之天下天子者四海九州之天子
非北司之天子北司未必盡可信南司未必盡無用豈
天子與宰相了無闗涉朝臣皆若路人如此恐收復之
期尚勞宸慮尸禄之士得以晏安臣躬被寵榮職在裨
益雖遂事不諫而來者可追疏入令孜屏不奏辛未矯