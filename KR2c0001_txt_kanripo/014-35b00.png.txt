吾觀之亂將作矣遂求出為廣州刺史孚咸之子也
　冬十月南頓王宗自以失職怨望又素與蘇峻善庾
亮欲誅之宗亦欲廢執政御史中丞鍾雅劾宗謀反亮
使右衛將軍趙𦙍收之宗以兵拒戰為𦙍所殺貶其族
為馬氏三子綽超演皆廢為庶人免太宰西陽王羕降
封弋陽縣王大宗正虞𦙍左遷桂陽太守宗宗室近屬
羕先帝保傅亮一旦翦黜由是愈失逺近之心宗黨卞
闡亡奔蘇峻亮符峻送闡峻保匿不與宗之死也帝不