速勿後時也勒曰吾所未了右侯已了之吾復何疑遂
以火宵行至柏人殺主簿㳺綸以其兄統在范陽恐泄
軍謀故也遣使奉牋送質於劉琨自陳罪惡請討浚以
自效琨大喜移檄州郡稱已與猗盧方議討勒勒走伏
無地求㧞幽都以贖罪今便當遣六修南襲平陽除僣
偽之逆類降知死之逋羯順天副民翼奉皇家斯乃曩
年積誠靈祐之所致也三月勒軍達易水王浚督護孫
緯馳還白浚將勒兵拒之㳺統禁之浚將佐皆曰胡貪