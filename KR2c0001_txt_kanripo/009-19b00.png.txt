羣雄軍國之饒起於祗而成於峻　驃騎將軍武威張
濟自關中引兵入荆州界攻穰城為流矢所中死濟族
子建忠將軍繡代領其衆屯宛宣威將軍賈詡徃歸繡
二年春正月曹操討張繡軍於淯水繡舉衆降襲擊操
軍殺操長子昻操中流矢敗走操引軍還許袁紹與操
書辭語驕慢操謂荀彧郭嘉曰今將討不義而力不敵
何如對曰劉項之不敵公所知也漢髙惟智勝項羽故
羽雖疆終為所禽今紹有十敗公有十勝紹雖疆無能