北伐欲進據洛陽修復園陵吏部尚書王彪之上㑹稽
王昱牋以為弱兒等容有詐偽浩未應輕進不從浩以
姚襄為前驅襄引兵北行度浩將至詐令部衆夜遁隂
伏甲以邀之浩聞而追襄至山桑襄縱兵撃之浩大敗
棄輜重走保譙城襄俘斬萬餘悉収其資仗使兄益守
山桑襄復如淮南㑹稽王昱謂王彪之曰君言無不中
張陳無以過也　　冬十一月殷浩使部將劉啟王彬
之攻姚益於山桑姚襄自淮南撃之啟彬之皆敗死襄