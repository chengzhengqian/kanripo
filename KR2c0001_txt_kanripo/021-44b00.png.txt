往刺衍紹叔知之宻以白衍衍置酒紹叔家戯植曰朝
廷遣卿見圖今日閒宴是可取良㑹也賔主大笑又令
植厯觀城隍府庫士馬器械舟遣植退謂紹叔曰雍州
實力未易圖也紹叔曰兄還具為天子言之若取雍州
紹叔請以此衆一戰送植於南峴相持慟哭而别及懿
死衍聞之夜召張宏䇿吕僧珍長史王茂别駕劉慶逺
功曺吉士瞻等入宅定議茂天生之子慶逺元景之弟
子也十一月乙巳衍集僚佐謂曰昏主暴虐惡踰於紂