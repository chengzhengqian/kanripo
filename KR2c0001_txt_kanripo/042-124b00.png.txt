阻聲教未能混一宜命近臣著為君難為臣不易論及
開邊策一篇朕將覽焉比部郎中王朴獻策以為中國
之失吳蜀幽并皆由失道今必先觀所以失之之原然
後知所以取之之術其始失之也莫不以君暗臣邪兵
驕民困姦黨内熾武夫外横因小致大積微成著今欲
取之莫若反其所為而已夫進賢退不肖所以収其才
也恩隠誠信所以結其心也賞功罰罪所以盡其力也
去奢節用所以豐其財也時使薄斂所以阜其民也俟