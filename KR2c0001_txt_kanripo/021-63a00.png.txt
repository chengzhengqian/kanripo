右謀以為陳顯達一戰即敗崔慧景圍城尋走謂衍兵
亦然敕太官辦樵米為百日調而已及大桁之敗衆情
兇懼茹法珍等恐士民逃潰故閉城不復出兵既而長
圍已立塹柵嚴固然後出盪屢戰不㨗東昏尤惜金錢
不肯賞賜法珍叩頭請之東昏曰賊來獨取我邪何為
就我求物後堂儲數百具榜啟為城防東昏欲留作殿
竟不與又督御府作三百人精仗待圍解以擬屏除金
銀雕鏤雜物倍急於常衆皆怨怠不為致力外圍既乆