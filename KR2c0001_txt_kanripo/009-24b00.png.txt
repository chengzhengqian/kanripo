從圍繡於穰　初袁紹每得詔書患其有不便於己者
欲移天子自近使説曹操以許下埤濕雒陽殘破宜徙
都鄄城以就全實操拒之田豐説紹曰徙都之計既不
克從宜早圖許奉迎天子動託詔書號令海内此筭之
上者不爾終為人所禽雖悔無益也紹不從㑹紹亡卒
詣操云田豐勸紹襲許操解穰圍而還張繡率衆追之
　五月劉表遣兵救繡屯於安衆守險以絶軍後操與
荀彧書曰吾到安衆破繡必矣及到安衆操軍前後受