旁國共殺其王萬年及漢使者奚充國自立為王神爵二年烏孫昆彌翁歸靡因長羅侯常惠上書願以
漢外孫元貴靡為嗣得令復尚漢公主結婚重親畔絶
匈奴詔下公卿議大鴻臚蕭望之以為烏孫絶域變故
難保不可許上美烏孫新立大功又重絶故業乃以烏
孫主解憂弟相夫為公主盛為資送而遣之使常惠送
之至燉煌未出塞聞翁歸靡死烏孫貴人共從本約立
岑娶子泥靡為昆彌號狂王常惠上書願留少主燉煌