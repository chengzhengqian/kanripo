彼二人者始則勸人為亂終則賣主規利其死固有餘
罪然憲宗用之於前武宗誅之於後臣愚以為皆失之
何則賞奸非義也殺降非信也失義與信何以為國昔
漢光武待王郎劉盆子止於不死知其非力竭則不降
故也樊崇徐宣王元牛邯之徒豈非助亂之人乎而光
武弗殺蓋以既受其降則不可復誅故也若既赦而復
逃亡叛亂則其死固無辭矣如誼等免死流之逺方没
齒不還可矣殺之非也　王羽賈庠等已為誼所殺李