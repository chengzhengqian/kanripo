州刺史魏蘭根蘭根辭曰此縣介於强冦不能自立故
附從以救死官軍之至宜矜而撫之奈何助賊為虐翦
以為賤役乎悉求其父兄而歸之
二月壬辰莫折念生遣都督楊鮓等攻仇池郡行臺魏
子建撃破之
夏四月胡琛據高平遣其大將万俟醜奴宿勒明達等
冦魏涇州將軍盧祖遷伊甕生討之不克蕭寶寅崔延
伯既破莫折天生引兵㑹祖遷等於安定甲卒十二萬