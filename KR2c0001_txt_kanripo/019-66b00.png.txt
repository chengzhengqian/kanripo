仲徳獨有憂色曰諸賢不諳北土情偽必堕其計魏主
雖仁義不足而凶狡有餘今歛戍北歸必并力完聚若
河氷既合將復南来豈可不以為憂乎　八月魏主遣
冠軍將軍安頡督䕶諸軍擊到彦之丙寅彦之遣禆將
呉興姚聳夫渡河攻冶坂與頡戰聳夫兵敗死者甚衆
戊寅魏主遣征西大將軍長孫道生㑹丹陽王大毗屯
河上禦彦之　冬十月到彦之王仲徳㳂河置守還保
東平乙亥魏安頡自委粟津濟河攻金墉金墉城不治