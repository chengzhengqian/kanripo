梁武帝天監元年春正月齊和帝遣兼侍中席闡文等慰勞
建康　戊戌迎宣徳太后入宫臨朝稱制衍解承制　壬寅
進大司馬衍都督中外諸軍事劍履上殿賛拜不名　初大
司馬與黄門侍郎范雲南清河太守沈約司徒右長史任昉
同在竟陵王西邸意好敦密至是引雲為大司馬諮議參軍
領録事約為驃騎司馬昉為記室參軍與參謀議前吳興
太守謝朏國子祭酒何𦙍先皆棄官家居衍奏徴為軍
諮祭酒朏𦙍皆不至大司馬内有受禪之志沈約微扣