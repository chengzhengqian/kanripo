兵所能下也進退無據未見其可西陽武昌取之即得
然既得之後即應鎮守欲守兩城不減萬人糧儲稱是
卒無所出脫東軍有上者以萬人攻兩城兩城埶不得
相救若我分軍應援則首尾俱弱如其不遣孤城必陷
一城既没諸城相次土崩天下大事去矣若郢州既㧞
席卷沿流西陽武昌自然風靡何遽分兵散衆自貽憂
患乎且丈夫舉事欲清天步况擁數州之兵以誅羣小
懸河注火奚有不滅豈容北面請救戎狄以示弱於天