愛長鸞長鸞名鳳以字行累遷侍中領軍總知内省機
密宫婢陸令萱者其夫漢陽駱超坐謀叛誅令萱配掖
庭子提婆亦沒為奴齊主之在襁褓令萱保飬之令萱
巧黠善取媚有寵於胡太后宫掖之中獨擅威福封為
郡君和士開髙阿那肱皆為之養子齊主以令萱為女
侍中令萱引提婆入侍齊主朝夕戱狎累遷至開府儀
同三司武衛大將軍宫人穆舍利者斛律后之從婢也
有寵於齊主令萱欲附之乃為之養母薦為𢎞徳夫人