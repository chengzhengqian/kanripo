百家保河隂之峽石時刼掠得榖麥獻之帝以為揚威
將軍平陽太守度支如故　漢主聰使前軍大將軍呼
延晏將兵二萬七千冦洛陽比及河南晉兵前後十二
敗死者三萬餘人始安王曜王彌石勒皆引兵會之未
至晏留輜重於張方故壘癸未先至洛陽甲申攻平昌
門丙戌克之遂焚東陽門及諸府寺六月丁亥朔晏以
外繼不至俘掠而去帝具舟於洛水將東走晏盡焚之
庚寅荀藩及弟光禄大夫組奔轘轅辛卯王彌至宣陽