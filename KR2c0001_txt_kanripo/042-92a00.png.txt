侯益輩何能為乎王峻狥於衆曰我得公處分俟克京
城聽旬日剽掠衆皆踊躍　辛巳鸗脫至大梁前此帝
議自徃澶州聞郭威已至河上而止帝甚有悔懼之色
私謂竇貞固曰屬者亦太草草李業等請傾府庫以賜
諸軍蘇禹珪以為未可業拜禹珪於帝前曰相公且為
天子勿惜府庫乃賜禁軍人二十緡下軍半之將士在
北者給其家仍使通家信以誘之壬午郭威軍至封邱
人情忷懼太后泣曰不用李濤之言宜其亡也慕容彦