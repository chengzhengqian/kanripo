使朱泚營扵城北其弟滔将牙内兵潜使百餘人扵衆
中大言曰節度使非朱副使不可衆皆從之泚遂權知
留後遣使言状冬十月辛未以泚為檢校左常侍幽州
盧龍節度使
八年春正月昭義節度使相州刺史薛嵩薨子平年十
二將士脅以為帥平偽許之既而讓其叔父萼夜奉父
䘮逃歸郷里壬午制以萼知留後　秋八月辛未幽州
節度使朱泚遣弟滔將五千精騎詣涇州防秋自