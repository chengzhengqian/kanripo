西俟淮西平乘其勝勢回取恒冀如拾芥耳上猶豫久
乃從之丙子罷河北行營各使還鎮
十三年裴度之在淮西也布衣柏耆以䇿干韓愈曰吳
元濟既就擒王承宗破膽矣願得奉丞相書往説之可
不煩兵而服愈白度為書遣之承宗懼求哀於田𢎞正
請以二子為質及獻德棣二州輸租税請官吏𢎞正為
之奏請上初不許𢎞正上表相繼上重違𢎞正意乃許
之夏四月甲寅朔魏愽遣使送承宗子知感知信及德