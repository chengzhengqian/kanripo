還宜遣還郡所加方官請悉如舊司徒戎司空越並忠
國小心宜幹機事委以朝政王浚有定社稷之勲宜特
崇重遂撫幽朔長為北藩臣等竭力捍城藩屏皇家則
陛下垂拱四海自正矣張方在洛既久兵士剽掠殆竭
衆情喧喧無復留意議欲奉帝遷都長安恐帝及公卿
不從欲須帝出而劫之乃請帝謁廟帝不許十一月乙
未方引兵入殿以所乘車迎帝帝馳避後園竹中軍人
引帝出逼使上車帝垂泣從之方於馬上稽首曰今冦