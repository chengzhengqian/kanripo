曰亟發兵阬豎子耳帝黙然又問陳平陳平曰人上書
言信反信知之乎曰不知陳平曰陛下精兵孰與楚上
曰不能過平曰陛下諸將用兵有能過韓信者乎上曰莫
及也平曰今兵不如楚精而將不能及舉兵攻之是
趣之戰也竊為陛下危之上曰為之奈何平曰古者天
子有廵狩㑹諸侯陛下第出偽游雲夢㑹諸侯於陳陳
楚之西界信聞天子以好出游其埶必無事而郊迎謁
謁而陛下因禽之此特一力士之事耳帝以為然乃發