常銜之顯祖毎見祖珽常呼為賊故珽亦怨之且欲求
媚於世祖乃說世祖曰文宣狂暴何得稱文既非創業
何得稱祖若文宣為祖陛下萬歲後當何所稱帝從之
己丑改諡太祖獻武皇帝為神武皇帝廟號髙祖獻明
皇后為武明皇后令有司更議文宣諡號　十二月庚
午齊改諡文宣皇帝為景烈皇帝廟號威宗
天康元年冬十二月齊河間王孝琬怨執政為草人而
射之和士開祖珽譖之於上皇曰草人以擬聖躬也又