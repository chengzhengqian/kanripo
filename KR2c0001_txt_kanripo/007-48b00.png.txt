千遮詡于陳倉崤谷詡即停軍不進而宣言上書請兵
須到當發羌聞之乃分鈔傍縣詡因其兵散日夜進道
兼行百餘里令吏士各作兩竈日増倍之羌不敢逼或
問曰孫臏減竈而君增之兵法日行不過三十里以戒
不虞而今日且二百里何也詡曰虜衆多吾兵少徐行
則易為所及速進則彼所不測虜見吾竈日増必謂郡
兵來迎衆多行速必憚追我孫臏見弱吾今示彊勢有
不同故也既到郡兵不滿三千而羌衆萬餘攻圍赤亭