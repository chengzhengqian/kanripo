𢎞昭曰急召我欲罪之也赴井死安從進聞𢎞昭死殺
馮贇於第滅其族傳𢎞昭贇首於潞王帝欲犇魏州召
孟漢瓊使詣魏州為先置漢瓊不應召單騎犇陜初帝
在藩鎮愛信牙將慕容遷及即位以為控鶴指揮使帝
將北度河密與之謀使帥部兵守𤣥武門是夕帝以五
十騎出𤣥武門謂遷曰朕且幸魏州徐圖興復汝帥有
馬控鶴從我遷曰生死從大家乃陽為團結帝既出即
闔門不行己巳馮道等入朝及端門聞朱馮死帝已北