春申君就封於吳行相事　秦拔魏朝歌及衛濮陽衛
元君率其支屬徙居野王阻其山以保魏之河内
七年伐魏取汲　蒙驁卒　八年韓桓惠/王薨子安立
九年伐魏取垣蒲　楊端和伐魏取衍氏
十年文信侯免相就國宗室大臣議曰諸侯人來仕者
皆為其主遊間耳請一切逐之於是大索逐客客卿
楚人李斯亦在逐中行且上書曰昔穆公求士西取由
余於戎東得百里奚於宛迎蹇叔於宋求丕豹公孫支