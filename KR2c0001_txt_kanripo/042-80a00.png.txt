加領方鎮辭曰楊邠位在臣上未有茅土且帷幄之臣
不可以𢎞肇為比九月壬寅徧賜宰相樞密宣徽三司
侍衞使九人與威如一帝欲特賞威辭曰運籌建畫出
於廟堂發兵饋糧資於藩鎮暴露戰鬭在於將士而功
獨歸臣臣何以堪之乙巳加威兼侍中史𢎞肇兼中書
令辛亥加竇貞固司徒蘇逢吉司空蘇禹珪左僕射楊
邠右僕射諸大臣議以朝廷執政溥加恩恐藩鎮觖望
乙夘加天雄節度使高行周守太師山南東道節度使