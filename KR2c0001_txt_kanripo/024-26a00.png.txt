趙朗殺宋文徹以邵陵歸于王琳　三月貞陽侯淵明
至東關散騎常侍裴之横禦之丙戌齊克東關斬裴之
横俘數千人王僧辯大懼出屯姑孰謀納淵明　夏五
月王琳迎永嘉王莊送之建康　王僧辯遣使奉啟於
貞陽侯淵明定君臣之禮又遣别使奉表於齊以子顯
及顯母劉氏弟子世珍為質於淵明遣左民尚書周𢎞
正至厯陽奉迎因求以晉安王為皇太子淵明許之淵
明求度衛士三千僧辯慮其為變止受散卒千人庚子