持而不下則劉項之權未有所分也此將軍所短也善
用兵者不以短擊長而以長擊短韓信曰然則何由廣
武君對曰方今為將軍計莫如按甲休兵鎮撫趙民百
里之内牛酒日至以饗士大夫北首燕路而後遣辯士
奉咫尺之書暴其所長於燕燕必不敢不聽從燕已從
而東臨齊雖有智者亦不知為齊計矣如是則天下事
皆可圖也兵固有先聲而後實者此之謂也韓信曰善
從其䇿發使使燕燕從風而靡遣使報漢且請以張耳