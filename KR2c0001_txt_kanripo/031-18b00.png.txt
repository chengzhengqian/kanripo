㑹等事皆發獄具鉷賜自盡銲杖死於朝堂鉷子準偁
流嶺南尋殺之有司籍其第舍數日不能徧鉷賓佐莫
敢窺其門獨采訪判官裴冕收其尸葬之　初李林甫
以陳希烈易制引為相政事常隨林甫左右晩節遂與
林甫為敵林甫懼㑹李獻忠叛林甫乃請解朔方節制
且薦河西節度使安思順自代夏四月庚子以思順為
朔方節度使初李林甫以國忠為才且貴妃之族故善
遇之國忠與王鉷俱為中丞鉷用林甫徵為大夫故國