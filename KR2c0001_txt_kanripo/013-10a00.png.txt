言於聰曰父死子繼古今常道陛下承髙祖之業太弟
何為者哉陛下百年後粲兄弟必無種矣聰曰然吾當
徐思之呼延氏曰事留變生太弟見粲兄弟浸長必有
不安之志萬一有小人交構其間未必不禍發于今日
也聰心然之义舅光祿大夫單沖泣謂义曰踈不間親
主上有意於河内王矣殿下何不避之义曰河瑞之末
主上自惟嫡庻之分以大位讓义义以主上齒長故相
推奉天下者髙祖之天下兄終弟及何為不可粲兄弟