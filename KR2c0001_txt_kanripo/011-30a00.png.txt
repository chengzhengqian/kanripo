大目涕泣曰世事敗矣善自努力是日毌丘儉聞欽退
恐懼夜走衆遂大潰欽還至項以孤軍無繼不能自立
欲還夀春夀春已潰遂犇吴吴孫峻至東興聞儉等敗
壬寅進至橐臯文欽父子詣軍降毌丘儉走北至慎縣
左右人兵稍棄儉去儉藏水邊草中甲辰安風津民張
屬就殺儉傅首京師封屬為侯諸葛誕至夀春夀春城
中十餘萬口懼誅或流迸山澤或散走入吴詔以誕為
鎮東大將軍儀同三司都督揚州諸軍事夷毌丘儉三