九年閠八月丙辰彰義節度使吳少陽薨少陽在蔡州
隂聚亡命牧養馬騾時抄掠夀州茶山以實其軍其子
攝蔡州刺史元濟匿喪以病聞自領軍務上自平蜀即欲取
淮西淮南節度使李吉甫上言少陽軍中上下𢹂離請
徙理夀州以經營之㑹朝廷方討王承宗未暇也及吉
甫入相田𢎞正以魏愽歸附吉甫以為汝州扞蔽東都
河陽宿兵本以制魏慱今𢎞正歸順則河陽為内鎮不
應屯重兵以示猜阻辛酉以河陽節度使烏重𦙍為汝