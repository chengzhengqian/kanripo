武王為獻武皇帝廟號太祖後改為高祖文襄王為文
襄皇帝廟號世宗辛酉尊王太后婁氏為皇太后乙丑
降魏朝封爵有差其宣力霸朝及西南投化者不在降
限　夏六月齊主封宗室高岳等十人功臣庫狄干等
七人皆為王癸未封弟浚為永安王淹為平陽王浟為
彭城王演為常山王渙為上黨王淯為襄城王湛為長
廣王湝為任城王湜為高陽王濟為博陵王凝為新平
王潤為馮翊王洽為漢陽王