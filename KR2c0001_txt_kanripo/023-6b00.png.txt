留前太忠大夫潁川韓褒曰此天授也又何疑乎侯莫
陳悦井中蛙耳使君往必擒之衆以為悦在水洛去平
涼不逺若已有賀拔公之衆則圖之實難願且留以觀
變泰曰悅既害元帥自應乗勢直據平涼而退屯水洛
吾知其無能為也夫難得易失者時也若不早赴衆心
將離夏州首望都督彌姐元進隂謀應悦泰知之與帳
下都督高平蔡祐謀執之祐曰元進㑹當反噬不如殺
之泰曰汝有大決乃召元進等入計事泰曰隴賊逆亂