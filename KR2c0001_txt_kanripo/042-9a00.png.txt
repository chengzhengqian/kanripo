主契丹主大怒入冦之志始決晉使如契丹者皆縶之
幽州不得見桑維翰屢請遜辭以謝契丹毎為延廣所
沮帝以延廣有定䇿功故寵冠羣臣又總宿衞兵故
大臣莫能與之爭河東節度使劉知逺知延廣必致冦而
畏其方用事不敢言但益募兵奏置興捷武節等十餘
軍以備契丹楊光逺之叛也宻告契丹以晉主負徳違
盟境内大饑公私困竭乘此際攻之一舉可取趙延夀
亦勸之契丹主乃集山後及盧龍兵合五萬人使延夀