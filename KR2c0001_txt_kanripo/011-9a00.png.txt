勢水陸並進此滅虢取虞之勢也計蜀戰士九萬居守
成都及備他境不下四萬然則餘衆不過五萬今絆姜
維於沓中使不得東顧直指駱谷出其空虚之地以襲
漢中以劉禪之闇而邊城外破士女内震其亡可知也
乃以鍾㑹為鎮西將軍都督闗中征西將軍鄧艾以為
蜀未有釁屢陳異議昭使主簿師纂為艾司馬以諭之
艾乃奉命姜維表漢主聞鍾㑹治兵闗中欲規進取宜並
遣左右車騎張翼廖化督諸軍分護陽安闗口及隂平