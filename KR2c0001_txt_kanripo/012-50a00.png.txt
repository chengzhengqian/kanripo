命温縣瘞趙王倫戰士萬四千餘人皆盧志之謀也穎
形美而神昏不知書然氣性敦厚委事於志故得成其
美焉詔復遣使諭穎入輔并使受九錫穎嬖人孟玖不
欲還洛又程太妃愛戀鄴都故穎終辭不拜初大司馬
冏疑中書郎陸機為趙王倫撰禪詔收欲殺之大將軍
穎為之辨理得免死因表為平原内史以其弟雲為清
河内史機友人顧榮及廣陵戴淵以中國多難勸機還
呉機以受穎全濟之恩且謂穎有時望可與立功遂留