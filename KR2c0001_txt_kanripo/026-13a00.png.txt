可汗不起安敢違意但可賀敦為帝女則可汗是大隋
女壻柰何不敬婦翁沙鉢略笑謂其達官曰須拜婦翁
乃起拜頓顙跪受璽書以戴於首既而大慙與羣下相
聚慟哭慶則又遣稱臣沙鉢略謂左右曰何謂臣左右
曰隋言臣猶此云奴耳沙鉢略曰得為大隋天子奴虞
僕射之力也贈慶則馬千匹幷以從妹妻之
三年　初突厥阿波可汗既與沙鉢略有隙分而為二阿
波浸疆東距都斤西越金山龜兹鐵勒伊吾及西域諸