田洛帥衆五萬進攻盱眙難超又敗退屯淮隂𤣥遣何謙等
帥舟師乗潮而上夜焚淮橋卲保戰死難超退屯淮北𤣥與
何謙戴由洛共追之戰於君川復大破之難超北走僅以
身免謝𤣥還廣陵詔進號冠軍将軍加領徐州刺史秦王堅
聞之大怒　秋七月檻車徴超下廷尉超自殺難削爵為民
以毛當為徐州刺史鎮彭城毛盛為兖州刺史鎮胡陸王顯
為揚州刺史戍下邳謝安為宰相秦人屢入宼邉兵失利衆
心危懼安毎鎮之以和靜其為政務舉大綱不為小察時人