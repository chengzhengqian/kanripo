鄭回回相州人通經術閤邏鳳愛重之其子鳳迦異及
孫異牟尋曽孫尋夢凑皆師事之每授學回得撻之及
異牟尋為王以回為清平官清平官者蠻相也凡有六
人而國事專決於回五人者事回甚卑謹有過則回撻
之雲南有衆數十萬吐蕃每入寇常以雲南為前鋒賦
歛重數又奪其險要地立城堡歲徴兵助防雲南苦之
回因説異牟尋復自歸於唐曰中國尚禮義有惠澤無
賦役異牟尋以為然而無路自致凡十餘年及西川節