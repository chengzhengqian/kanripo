漢安元年冬十月罕羌邑落五千餘户詣趙沖降唯燒
何種據參䜌未下甲戌罷張喬軍屯
二年夏四月庚戌護羌校尉趙沖與漢陽太守張貢擊
燒當羌於參䜌破之　冬閏十月趙冲擊燒當羌於阿
陽破之
建康元年春護羌從事馬𤣥為諸羌所誘將羌衆亡出
塞領護羌校尉衛琚追擊𤣥等斬首八百餘級趙沖復
追叛羌到建威鸇隂河軍度竟所將降胡六百餘人叛