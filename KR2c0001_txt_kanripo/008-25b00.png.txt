郡内幹心膂宜以次貶黜案罪糾罰信任忠良平决臧
否使邪正毁譽各得其所寶愛天官唯善是授如此咎
徵可消天應可待間者有嘉禾芝草黄龍之見夫瑞生
必扵嘉士福至實由善人在徳為瑞無徳為灾陛下所
行不合天意不宜稱慶書奏因以病上還城門校尉槐
里侯印綬霍諝亦為表請帝意稍解使中常侍王甫就
獄訊黨人范滂等皆三木囊頭暴於階下甫以次辨詰
曰卿等更相拔舉迭為脣齒其意如何滂曰仲尼之言