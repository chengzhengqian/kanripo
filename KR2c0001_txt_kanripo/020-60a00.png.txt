不使之鎮留之建康遣上佐行府州事休祐性剛狠前
後忤上非一上積不能平且慮將來難制欲方便除之
春二月甲寅休祐從上於巖山射雉左右從者並在仗
後日欲闇上遣左右壽寂之等數人逼休祐令墜馬因
共毆拉殺之傳呼驃騎落馬上陽驚遣御醫絡繹就視
比其左右至休祐已絶去車輪輿還第追贈司空𦵏之
如禮建康民間訛言荆州刺史巴陵王休若有至貴之
相上以此言報之休若憂懼戊午以休若代休祐為南