其計常欲先赴䍐开之急以堅其約先撃䍐羌先零必
助之今虜馬肥糧食方饒撃之恐不能傷害適使先零
得施德於䍐𦍑堅其約合其黨虜交堅黨合精兵二萬
餘人廹脅諸小種附著者稍衆莫湏之屬不輕得離也
如是虜兵寖多誅之用力數倍臣恐國家憂累由十年
數不二三嵗而已扵臣之計先誅先零已則䍐开之屬
不煩兵而服矣先零已誅而䍐开不服渉正月撃之得
計之理又其時也以今進兵誠不見其利戊申充國上