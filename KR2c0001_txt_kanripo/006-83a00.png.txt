兄弟專權帝與内外臣僚莫由親接所與居者閹宦而
已帝以朝臣上下莫不附憲獨中常侍鈎盾令鄭衆
謹敏有心幾不事豪黨遂與衆定議誅憲以憲在外慮
其為亂忍而未發㑹憲與鄧疊皆還京師時清河王慶
恩遇尤渥常入省宿止帝將發其謀欲得外戚傳懼左
右不敢使令慶私從千乗王求夜獨内之又令慶傳語
鄭衆求索故事庚申帝幸北宫詔執金吾五校尉勒兵
屯衛南北宫閉城門收捕郭璜郭舉鄧疊鄧磊皆下獄