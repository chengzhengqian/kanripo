乙未楊行宻遣其將王茂章以步騎七千救之又遣别
將將兵數萬攻宿州全忠遣其將康懐英救宿州淮南
兵遁去　　五月朱友寧攻博昌月餘不抜朱全忠怒
遣客將劉捍往督之捍至友寧驅民丁十餘萬負木石
牽牛驢詣城南築土山既至并人畜木石排而築之寃
號聲聞數十里俄而城陷盡屠之進拔臨淄抵青州城
下遣别將攻登莱淮南將王茂章會王師範弟莱州刺
史師誨攻宻州拔之斬其刺史劉康乂以淮海都遊奕