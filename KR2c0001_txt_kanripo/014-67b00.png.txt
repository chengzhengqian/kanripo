長大皝為之造可手弓矢使車埋於道旁而密告之二
月翰竊逸豆歸名馬攜其二子過取弓矢逃歸逸豆歸
使驍騎百餘追之翰曰吾乆客思歸既得上馬無復還
理吾曏日陽愚以誑汝吾之故藝猶在無為相逼自取
死也追騎輕之直突而前翰曰吾居汝國乆恨恨不欲
殺汝汝去我百歩立汝刀吾射之一發中者汝可還不
中者可來前追騎解刀立之一發正中其環追騎散走
皝聞翰至大喜恩遇甚厚