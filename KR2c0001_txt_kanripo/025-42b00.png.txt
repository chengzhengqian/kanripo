齊主引尚書令髙元海等議依天統故事禪位皇太子
九年春正月乙亥朔齊太子恒即皇帝位生八年矣改
元承光大赦尊齊主為太上皇帝皇太后為太皇太后
皇后為太上皇后以廣寧王孝珩為太宰司徒莫多婁
敬顯領軍大將軍尉相願謀伏兵千秋門斬髙阿那肱
立廣寧王孝珩㑹阿那肱自它路入朝不果孝珩求拒
周師謂阿那肱等曰朝廷不賜遣擊賊豈不畏孝珩反
邪孝珩若破宇文邕遂至長安反亦何預國家事以今