謀立𢎞侑徳安秘不發喪與諸將謀伏甲士於幕下壬
子惲入府執而殺之廢𢎞侑為庶人復姓孫幽之明州
是日將吏以元瓘遺命承制以鎮海鎮東節度副大使
𢎞佐為節度使時年十四　九月庚申𢎞佐即王位命丞
相曹仲達攝政軍中言賜與不均舉仗不受諸將不能
制仲達親諭之皆釋仗而拜𢎞佐温恭好書禮士躬勤
政務發摘姦伏人不能欺民有獻嘉禾者𢎞佐問倉吏
今蓄積幾何對曰十年王曰然則軍食足矣可以寛吾