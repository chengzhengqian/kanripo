廢衛后而以李夫人配食今竇氏罪深豈得合𦵏先帝
李咸復上疏曰臣伏惟章徳竇后虐害恭懐安思閻后
家犯惡逆而和帝無異𦵏之議順朝無貶降之文至於
衛后孝武皇帝身所廢棄不可以為比今長樂太后尊
號在身親嘗稱制且援立聖明光隆皇祚太后以陛下
為子陛下豈得不以太后為母子無黜母臣無貶君宜
合𦵏宣陵一如舊制帝省奏從之秋七月甲寅𦵏桓思
皇后于宣陵　有人書朱雀闕言天下大亂曹節王甫