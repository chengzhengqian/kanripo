戰不利孔坦曰本不須召郗公遂使東門無限今宜遣
還雖晚猶勝不也侃乃令鑒與後將軍郭黙還據京口
立大業曲阿庱亭三壘以分峻之兵勢使郭黙守大業
壬辰魏該卒祖約遣祖渙桓撫襲湓口陶侃聞之將自
擊之毛寶曰義軍恃公公不可動寶請討之侃従之渙
撫過皖因攻譙國内史桓宣寶往救之為渙撫所敗箭
貫寳髀徹鞍寶使人蹋鞍抜箭血流滿鞾還擊渙撫破
走之宣乃得出歸于温嶠寶進攻祖約軍于東關抜合