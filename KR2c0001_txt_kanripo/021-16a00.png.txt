野太守劉思忌拒守冬十月丁巳魏軍攻之不克築長
圍守之遣人謂城中曰房伯玉已降汝何為獨取糜碎
思忌遣人對曰城中兵食猶多未暇從汝小虜語也魏
右軍府長史韓顯宗將别軍屯赭陽成公期遣胡松引
蠻兵攻其營顯宗力戰破之斬其禆將髙灋援顯宗至
新野魏主謂曰卿破賊斬將殊益軍勢朕方攻堅城何
為不作露布對曰頃聞鎮南將軍王肅獲賊二三人驢
馬數匹皆為露布臣在東觀私常哂之近雖仰憑威靈