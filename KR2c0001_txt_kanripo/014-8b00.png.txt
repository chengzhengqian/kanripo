劉隗為鎮北將軍都督青徐幽平四州諸軍事青州刺
史鎮淮陰皆假節領兵名為討胡實備王敦也隗雖在
外而朝廷機事進退士大夫帝皆與之密謀敦遺隗書
曰頃承聖上顧眄足下今大賊未滅中原鼎沸欲與足
下及周生之徒戮力王室共靜海内若其泰也則帝祚
於是乎隆若其否也則天下永無望矣隗荅曰魚相忘
於江湖人相忘於道術竭股肱之力效之以忠貞吾之
志也敦得書甚怒壬午以驃騎將軍王𨗳為侍中司空