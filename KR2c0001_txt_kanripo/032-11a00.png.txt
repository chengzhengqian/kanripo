武判元帥行軍司馬事侍直帷幄宣傳詔命四方文奏
寶印符契晨夕軍號一以委之及還京師專掌禁兵常
居内宅制敇必經輔國押署然後施行宰相百司非時
奏事皆因輔國關白承㫖常於銀臺門決天下事事無
大小輔國口為制敇寫付外施行事畢聞奏又置察事
數十人潛令於人間聴察細事即行推按有所追索諸
司無敢拒者御史臺大理寺重囚或推斷未畢輔國追
詣銀臺一時縱之三司府縣鞫獄皆先詣輔國咨稟輕