　十二月癸巳秦宗權所署山南東道留後趙徳諲陷
荆南節度使張瓌留其將王建肇守城而去遺民纔數
百家
文徳元年春正月蔡將石璠將萬餘人寇陳亳朱全忠
遣朱珍葛從周將數千騎撃擒之癸亥以全忠為蔡州
四面行營都統代時溥諸鎮兵皆受全忠節度　二
月魏博節度使樂彦禎驕泰不法發六州民築羅城方
八十里人苦其役其子從訓尤凶險既殺王鐸魏人皆