成擒及𤣥感軍至城下智積登陴詈之𤣥感怒留攻之
李宻諌曰公今詐衆西入軍事貴速况乃追兵將至安
可稽留若前不得據關退無所守大衆一散何以自全
𤣥感不從遂攻之燒其城門智積於内益火𤣥感兵不
得入三日不拔乃引而西至閺鄉宇文述衛文昇來䕶
兒屈突通等軍追及之於皇天原𤣥感上槃豆布陳亘
五十里且戰且行𤣥感一日三敗　八月壬寅𤣥感陳
於董杜原諸軍擊之𤣥感大敗獨與十餘騎奔上洛追