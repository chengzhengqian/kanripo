上八九十里僵尸相屬收得輜重二千餘兩歩還劇兄
弟各分兵散去後數日車駕至臨菑自勞軍羣臣大㑹
帝謂弇曰昔韓信破厯下以開基今將軍攻祝阿以發
迹此皆齊之西界功足相方而韓信襲撃已降將軍獨
㧞勍敵其功又難於信也又田横烹酈生及田横降髙
帝詔衞尉不聴為仇張步前亦殺伏隆若步來歸命吾當
詔大司徒釋其怨又事尤相類也將軍前在南陽建此
大策常以為落落難合有志者事竟成也帝進幸劇