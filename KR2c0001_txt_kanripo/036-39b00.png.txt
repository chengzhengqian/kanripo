都應接朱泚許以河南子女金帛賂之滔娶回紇女為
側室回紇謂之朱郎且利其俘掠許之
興元元年夏五月乙亥李抱真王武俊距貝州三十里
而軍回紇達干見朱滔請戰回紇敗走事見藩/鎮連兵
貞元三年回紇合骨咄録可汗屢求和親且請昏上未
之許㑹邊將告乏馬無以給之李泌言於上曰陛下誠
用臣䇿數年之後馬賤於今十倍矣上曰何故對曰願
陛下推至公之心屈已狥人為社稷大計臣乃敢言上