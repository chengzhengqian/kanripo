逆賊曹操何等明公今日降之若卵投石豈可得全也
布將侯成亡其名馬已而復得之諸將合禮以賀成成
分酒肉先入獻布布怒曰布禁酒而卿等醖釀為欲因
酒共謀布邪成忿懼　十二月癸酉成與諸將宋憲魏
續等共執陳宫髙順率其衆降布與麾下登白門樓兵
圍之急布令左右取其首詣操左右不忍乃下降布見
操曰今日已徃天下定矣操曰何以言之布曰明公之
所患不過於布今已服矣若令布將騎明公將歩天下