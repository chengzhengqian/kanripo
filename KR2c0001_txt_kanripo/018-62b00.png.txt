馬徐羡之代之中軍諮議參軍張邵曰今誠急病任終
在徐然世子無専命宜須諮之裕欲以王𢎞代穆之從
事中郎謝晦曰休元輕易不若羡之乃以羡之為吏部
尚書建威将軍丹陽尹代管留任於是朝廷大事常决
於穆之者並悉北諮裕以次子桂陽公義真為都督雍
梁秦三州諸軍事安西将軍領雍東秦二州刺史義真
時年十二以太尉諮議參軍京兆王修為長史王鎮惡
為司馬領馮翼太守沈田子毛徳祖皆為中兵參軍仍