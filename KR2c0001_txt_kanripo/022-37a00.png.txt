臣光曰李崇之表乃所以銷禍於未萌制勝於無形魏
肅宗既不能用及亂生之日曽無愧謝之言乃更以為
崇罪彼不明之君烏可與謀哉詩云聽言則對誦言如
醉匪用其良覆俾我悖其是之謂矣
夏四月壬申加崇使持節開府儀同三司北討大都督
命撫軍將軍崔暹鎮軍將軍廣安王深皆受崇節度深
嘉之子也
六月魏自破六韓拔陵之反二夏幽涼寇盜蜂起秦州