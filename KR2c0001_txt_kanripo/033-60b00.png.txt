賊大呼告之曰汝曹勿恐不奪汝商貨僦質矣不稅汝
間架陌錢矣上遣普王誼翰林學士姜公輔出慰諭之
賊已陳扵丹鳳門外小民聚觀者以萬計初神策軍使
白志貞掌召募禁兵東征死亡者志貞皆隠不以聞但
受市井富兒賂而補之名在軍籍受給賜而身居市㕓
為販鬻司農卿段秀實上言禁兵不精其數全少卒有患
難将何待之不聴至是上召禁兵以禦賊竟無一人至者
賊已斬闗而入上乃與王貴妃韋淑妃太子諸王唐安