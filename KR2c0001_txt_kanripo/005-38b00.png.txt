雖與臣至親行皆奢僭無以率導百姓不如御史大夫
音謹敕臣敢以死保之及鳳且死上書謝上復固薦音
自代言譚等五人必不可用天子然之初譚倨不肯事
鳳而音敬鳳卑恭如子故鳳薦之八月丁巳鳳薨九月
甲子以王音為大司馬車騎將軍而王譚位特進領城
門兵安定太守谷永以譚失職勸譚辭讓不受城門職
由是譚音相與不平
鴻嘉元年王音既以從舅越親用事小心親職上以音