相國問卿卿但云有之若責卿不先啓卿即云臣誠負
死罪然仰惟主上寛仁殿下敦睦茍言不見信則䧟於
誣譛不測之誅故不敢言也皮惇許諾粲召問之二人
至不同時而其辭若一粲以為信然靳凖復說粲曰殿
下宜自居東宫以領相國使天下早有所繋今道路之
言皆云大將軍衛將軍欲奉太弟為變期以季春若使
太弟得天下殿下無容足之地矣粲曰為之奈何準曰
人告太弟為變主上必不信宜緩東宫之禁使賔客得