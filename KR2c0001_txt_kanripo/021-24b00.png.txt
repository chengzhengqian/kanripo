也敬則起兵以奉子恪為名子恪亡走未知所在始安
王遥光勸上盡誅髙武子孫於是悉召諸王侯入宫晉
安王寳義江陵公寳覽等處中書省髙武諸孫處西省
勅人各從左右兩人過此依軍法孩幼者與乳母俱入
其夜令太醫煮椒二斛都水辦棺材數千具須三更當
盡殺之子恪徒跣自歸二更達建陽門刺啟時刻已至
而上眠不起中書舍人沈徽孚與上所親左右單景雋
共謀少留其事須㬰上覺景雋啟子恪已至上驚問曰