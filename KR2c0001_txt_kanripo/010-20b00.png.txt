侍郎郭攸之費褘董允等此皆良實志慮忠純是以先
帝簡拔以遺陛下愚以為宫中之事事無大小悉以咨
之然後施行必能禆補闕漏有所廣益將軍向寵性行
淑均曉暢軍事試用於昔日先帝稱之曰能是以衆議
舉寵為督愚以為營中之事悉以咨之必能使行陳和
睦優劣得所親賢臣逺小人此先漢所以興隆也親小
人逺賢臣此後漢所以傾頺也先帝在時毎與臣論此
事未嘗不歎息痛恨於桓靈也侍中尚書長史參軍此