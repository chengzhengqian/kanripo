寛和喜文學善談詠而懦弱多病興欲以為嗣而狐疑
不决久乃立之　是嵗秦王興立昭儀張氏為皇后封
子懿弼洸宣諶愔璞質逵裕國児皆為公
義熈三年秦王興以太子泓錄尚書事
七年秦廣平公弼有寵於秦王興為雍州刺史鎮安定
姜紀謟附於弼勸弼結左右以求入朝興徴弼為尚書
令侍中大将軍弼遂傾身結納朝士收采名藝以傾東
宫國人惡之㑹興以西北多叛亂欲命重将鎮撫之隴