禪之大臣無從行者惟秘書令郤正及殿中督汝南張
通捨妻子單身隨禪禪賴正相導宜適舉動無闕乃慨
然太息恨知正之晚初漢建寧太守霍弋都督南中聞
魏兵至欲赴成都劉禪以備敵既定不聼成都不守弋
素服大臨三日諸將咸勸弋宜速降弋曰今道路隔塞
未詳主之安危去就大故不可茍也若魏以禮遇主上
則保境而降不晚也若萬一危辱吾將以死拒之何論
遲速邪得禪東遷之問始率六郡將守上表曰臣聞人