口國寶兄侍中愷驃騎司馬愉並請解職道子以愷愉
與國寶異母又素不協皆釋不問戊子大赦殷仲堪雖
許王恭猶豫不敢下聞國寶等死乃始抗表舉兵遣楊
佺期屯巴陵道子以書止之仲堪乃還㑹稽世子元顯
年十六有雋才為侍中說道子以王殷終必為患請潜
為之備道子乃拜元顯征虜将軍以其衛府及徐州文
武悉配之　司徒左長史王廞𨗳之孫也以母䘮居呉
王恭之討王國寶也版廞行呉國内史使起兵於東方