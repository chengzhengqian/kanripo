陵循浙江築壘以拒之大集舟艦得間則長驅進取浙
西過大江掠揚州貨財以自實還修石頭城而守之宣
歙江西必有響應者遣劉從簡以萬人循海而南襲取
福建如此則國家貢賦之地盡入於我矣但恐子孫不
能守耳終吾身保無憂也甫曰醉矣明日議之以甫
不用其言怒陽醉而出有進士王輅在賊中賊客之輅
説甫曰如劉副使之謀乃孫權所為也彼乗天下大亂
故能據有江東今中國無事此功未易成也不如擁衆