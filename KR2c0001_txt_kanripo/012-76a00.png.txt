還報顒以輔為定安太守送方頭於司空越以請和越
不許宋胄襲河橋樓褒西走平昌公模遣前鋒督䕶馮
嵩會宋胄逼洛陽成都王穎西犇長安至華隂聞顒已
與山東和親留不敢進吕朗屯滎陽劉琨以張方首示
之遂降甲子司空越遣祁𢎞宋胄司馬纂帥鮮卑西迎
車駕以周馥為司𨽻校尉假節都督諸軍屯澠池　夏
四月己巳司空越引兵屯温初太宰顒以為張方死
東方兵必可解既而東方兵聞方死爭入關顒悔之乃