之數有不平之言又表求還都諮議參軍何尚之屢諌
不聼時羡之等已密謀廢帝而次立者應在義真乃因
義真與帝有隙先奏列其罪惡廢為庶人徙新安郡前
吉陽令堂邑張約之上疏曰廬陵王少䝉先皇優慈之
遇長受陛下睦愛之恩故在心必言所懐必亮容犯臣
子之道致招驕恣之愆至於天姿夙成實有卓然之羙
宜在容飬錄善掩瑕訓盡義方進退以漸今猥加剥辱
幽徙逺郡上傷陛下棠棣之篤下令逺近恇然失圖臣