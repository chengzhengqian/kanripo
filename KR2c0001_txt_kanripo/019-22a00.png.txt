立功劉裕奮起寒微不階尺土討滅桓𤣥興復晉室北
禽慕容超南梟盧循所向無前非其才之過人安能如
是乎嗣曰裕既入闗不能進退我以精騎直𢷬彭城夀
春裕將若之何對曰今西有屈丏北有柔然窺伺國隙
陛下既不可親御六師雖有精兵未睹良將長孫嵩長
於治國短於用兵非劉裕敵也興兵逺攻未見其利不
如且安静以待之裕克秦而歸必簒其主關中華戎錯
雜風俗勁悍裕欲以荆楊之化施之函秦此無異觧衣