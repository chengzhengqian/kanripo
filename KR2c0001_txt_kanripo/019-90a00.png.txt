計固已久息魏之殘害古今未有屠剝之苦衆所共見
其中幸者不過得驅還北國作奴婢耳彼雖烏合寧不
憚此邪所謂同舟而濟胡越一心者也今兵多則敵退
速少則退緩吾寕可欲専功而留敵乎乃開門納質質
見城中豐實大喜衆皆稱萬嵗因與璞共守魏人之南
寇也不齎糧用唯以抄掠為資及過淮民多竄匿抄掠
無所得人馬飢乏聞盱眙有積粟欲以為北歸之資既
破崇之等一攻城不拔即留其將韓元興以數千人守