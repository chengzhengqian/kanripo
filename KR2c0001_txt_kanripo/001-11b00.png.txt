謀後以告子子必速行矣鞅曰君不能用子之言任臣
又安能用子之言殺臣乎卒不去王出謂左右曰公叔
病甚悲乎欲令寡人以國聽衛鞅也既又勸寡人殺之
豈不悖哉衛鞅既至秦因嬖臣景監以求見孝公說以
富國彊兵之術公大悅與議國事
十年衛鞅欲變法秦人不悅衛鞅言於秦孝公曰夫民
不可與慮始可與樂成論至德者不和於俗成大功者
不謀於衆是以聖人茍可以彊國不法其故甘龍曰不