令人氣踊如山不自截䑕子頭以擲於海無顔復臨萬
國就令顚沛不以為恨陸遜上䟽曰陛下以神武之姿誕膺期運破操烏林敗備西陵禽羽荆州斯三虜者當
世雄傑皆摧其鋒聖化所綏萬里草偃方蕩平華夏總
一大猷今不忍小忿而發靁霆之怒違垂堂之戒輕萬
乗之重此臣之所惑也臣聞之行萬里者不中道而輟
足圗四海者不懐細以害大彊冦在境荒服未庭陛下
乘桴逺征必致闚慼至而憂悔之無及若使大事時