道而歸則示弱且捐棄資財非計也俄而昬霧風雨䝉
遜兵大至傉檀敗走䝉遜進圍樂都傉檀嬰城固守以
子染干為質以請和䝉遜乃還
九年南涼王傉檀伐河西王䝉遜䝉遜敗之於若厚塢
又敗之于若涼因進圍樂都二旬不克南涼湟河太守
文支以郡降于䝉遜䝉遜以文支為廣武太守䝉遜復
伐南涼傉檀以太尉俱延為質乃還
十年唾契汗乙弗等部皆叛南涼南涼王傉檀欲討之