守之命劉權鎮河源郡積石鎮大開屯田扞禦吐谷渾
以通西域之路是時天下凡有郡一百九十縣一千二
百五十五户八百九十萬有奇東西九千三百里南北
萬四千八百一十五里隋氏之盛極於此矣帝謂裴矩
有綏懷之略進位銀青光禄大夫自西京諸縣及西北
諸郡皆轉輸塞外每嵗鉅億萬計經塗險逺及遇冦鈔
人畜死亡不達者郡縣皆徵破其家由是百姓失業西
方先困矣丙辰上御觀風殿大備文物引高昌王麴伯