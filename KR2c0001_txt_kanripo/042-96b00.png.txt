袍衣之令草太后誥令迎新君儀注蒼黄之中討論撰
定皆得其宜初隠帝遣供奉官押班陽曲張永徳賜昭
義節度使常思生辰物永徳郭威之壻也㑹楊邠等誅
宻詔思殺永徳思素聞郭威多竒異囚永徳以觀變及
威克大梁思乃釋永徳而謝之庚寅郭威帥羣臣上言
比皇帝到闕動涉浹旬請太后臨朝聴政　壬辰太后
始臨朝以王峻為樞宻使袁㠖為宣徽南院使王殷為
侍衛馬步軍都指揮使郭崇威為侍衛馬軍都指揮使