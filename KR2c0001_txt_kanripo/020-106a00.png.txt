千計若分以賜鰥寡孤獨之民所濟實多今直以與親
近之臣殆非周急不繼富之謂也帝覽奏甚善之　二
月壬寅魏主北巡癸卯濟河三月壬申至平城使羣臣
更論遷都利害各言其志燕州刺史穆羆曰今四方未
定未宜遷都且征伐無馬將何以克帝曰廏牧在代何
患無馬今代在恒山之北九州之外非帝王之都也尚
書于果曰臣非以代地為勝伊洛之美也但自先帝以
來乆居於此百姓安之一旦南遷衆情不樂平陽公丕