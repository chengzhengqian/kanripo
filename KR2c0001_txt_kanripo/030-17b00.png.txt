之自岐州刺史左遷申州刺史乾封初敕曰素節既有
舊疾不須入朝而素節實無疾自以久不得入覲乃著
忠孝論王府倉曹㕘軍張東之因使潜封其論以進后
見之誣以贓賄冬十月丙午降封鄱陽王袁州安置
永隆元年太子賢聞宫中竊議以賢為天后姊韓國夫
人所生内自疑懼明崇儼以厭勝之術為天后所信嘗
密稱太子不堪承繼英王貎類太宗又言相王相最貴
天后嘗命北門學士撰少陽正範及孝子傳以賜太子