燕兵所執燕人殺魏僕射劉羣執董閏張温及閔皆送於
薊閔子操奔魯口髙開被創而卒慕容恪進屯常山雋
命恪鎮中山己卯冉閔至薊雋大赦立閔而責之曰汝
奴僕下才何得妄稱帝閔曰天下大亂爾曹夷狄禽獸
之類猶稱帝況我中土英雄何為不得稱帝邪雋怒鞭
之三百送於龍城慕容霸軍至繹幕叚勤與弟思聰舉
城降甲申雋遣慕容評及中尉侯龕帥精騎萬人攻鄴
癸巳至鄴魏蔣幹及太子智閉城拒守城外皆降於燕