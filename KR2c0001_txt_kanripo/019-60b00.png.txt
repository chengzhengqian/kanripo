十二月乙未煜綜熈先及其子弟黨與皆伏誅煜母至
市涕泣責煜以手擊煜頸煜色不作妹及妓妾来别煜
悲涕流漣綜曰舅殊不及夏侯色煜收淚而止謝約不
預逆謀見兄綜與熈先逰甞諌之曰此人輕事好竒不
近於道果銳無檢未可與狎綜不從而敗綜母以子弟
自蹈逆亂獨不出視煜語綜曰姊今不来勝人多矣收
籍煜家樂器服玩並皆珍麗妓妾不勝珠翠母居止單
陋惟有一厨盛樵薪弟子冬無被叔父單布衣