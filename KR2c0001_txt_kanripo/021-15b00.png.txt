大威眞可謂獲其死所外臣䝉武帝採㧞豈敢忘恩但
嗣君失徳主上光紹十宗非唯副億兆之深望抑亦兼
武帝之遺敕是以區區盡節不敢失墜往者北師深入
冦擾邉民輒厲將士以修職業返已而言不應垂責宛
城東南御溝上有橋魏主引兵過之伯玉使勇士數人
衣斑衣戴虎頭㡌伏於竇下突出擊之魏主人馬俱驚
召善射者原靈度射之應弦而斃乃得免　丁未魏主
發南陽留太尉咸陽王禧等攻之己酉魏主至新野新