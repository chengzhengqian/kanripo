本水為凖平王道公正脩明則百川理落脉通偏黨失
綱則涌溢為敗今汝潁漂涌與雨水並為民害此詩所
謂百川沸騰咎在皇甫卿士之屬唯陛下少抑外家親大
臣臣聞地道柔靜隂之常義也閒者闗東地數震宜務
崇陽抑隂以救其咎固志建威閉絶私路拔進英雋退
不任職以彊本朝夫本彊則精神折衝本弱則招殃致
凶為邪謀所陵聞往者淮南王作謀之時其所難者獨
有汲黯以為公孫𢎞等不足言也𢎞漢之名相於今亡