達以自效絢信之引兵隨建德至長河不復設備建德
襲之殺虜數千人斬絢首獻士達張金稱餘衆皆歸建
德楊義臣乗勝至平原欲入高雞泊討之建德謂士達
曰歴觀隋將善用兵者無如義臣今滅張金稱而來其
鋒不可當請引兵避之使其欲戰不得坐費嵗月將士
疲倦然後乘間擊之乃可破也不然恐非公之敵士達
不從留建德守營自帥精兵逆撃義臣戰小勝因縱酒
高宴建德聞之曰東海公未能破敵遽自矜大禍至不