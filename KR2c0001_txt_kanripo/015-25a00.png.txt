施以二千人戍洛陽衛山陵徙降民三千餘家於江漢
之間執周成以歸姚襄奔平陽秦并州刺史尹赤復以
衆降襄襄遂據襄陵秦大將軍張平擊之襄為平所敗
乃與平約為兄弟各罷兵　　冬十一月詔遣兼司空
散騎常侍車灌等持節如洛陽修五陵十二月庚戌帝
及羣臣皆服緦臨於太極殿三日　司州都督謝尚以
疾不行以丹陽尹王胡之代之未行而卒胡之廙之子
也