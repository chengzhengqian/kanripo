寅思謙敗漢兵於玉女潭漢兵退屯寶雞思謙進屯模
壁韓保貞出新闗壬辰軍于隴州神前漢兵不出保貞
亦不敢進趙暉告急於郭威威自往赴之時李守貞遣
副使周光遜禆將王繼勲聶知遇守城西威戒白文珂
劉詞曰賊茍不能突圍終為我擒萬一得出則吾不得
復留於此成敗之機於是乎在賊之驍銳盡在城西我
去必來突圍爾曹謹備之威至華州聞蜀兵食盡引去
威乃還韓保貞聞安思謙去亦退保弓川寨