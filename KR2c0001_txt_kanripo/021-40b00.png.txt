刺史蕭懿將兵在小峴帝遣宻使告之懿方食投箸而
起帥軍主胡松李居士等數千人自采石濟江頓越城
舉火臺城中鼓呌稱慶恭祖先勸慧景遣二千人斷西
崖兵令不得度慧景以城旦夕降外救自然應散不從
至是恭祖請擊懿軍又不許獨遣崔覺將精卒數千人
渡南岸懿軍昧旦進戰數合士皆致死覺大敗赴淮死
者二千餘人覺單馬退開桁阻淮恭祖掠得東宫女伎
覺逼奪之恭祖積忿恨其夜與慧景驍將劉靈運詣城