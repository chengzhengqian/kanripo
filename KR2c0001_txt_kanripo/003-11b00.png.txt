之易也獨不觀近世之呉楚乎夫呉王王四郡國富民
衆計定謀成舉兵而西然破於大梁犇走而東身死祀
絶者何誠逆天道而不知時也方今大王之兵衆不能
十分呉楚之一天下安寜萬倍呉楚之時大王不從臣
之計今見大王棄千乗之君賜絶命之書為羣臣先死
於東宫也王涕泣而起王有孽子不害最長王弗愛王
后太子皆不以為子兄數不害有子建材高有氣常怨
望太子隂使人告太子謀殺漢中尉事下廷尉治王患