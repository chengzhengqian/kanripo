於東齋甲寅東魏進洋位相國總百揆備九錫洋行至
前亭所乗馬忽倒意甚惡之至平都城不復肯進高德
政徐之才苦請曰山提先去恐其漏泄即命司馬子如
杜弼馳驛續入觀察物情子如等至鄴衆人以事勢已
決無敢異言洋至鄴召夫齎築具集城南高隆之請曰
用此何為洋作色曰我自有事君何問為欲族滅邪隆
之謝而退於是作圓丘備法物丙辰司空潘樂侍中張
亮黄門郎趙彦深等求入啟事東魏孝静帝在昭陽殿