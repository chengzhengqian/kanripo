為人患宜漸除之以便社稷言終而卒堅比斂三臨哭謂太
子宏曰天不欲使我平定六合邪何奪我景略之速也𦵏之
如漢霍光故事
太元元年　陽平國常侍慕容紹私謂其兄楷曰秦恃其强
大務勝不休北戍雲中南守蜀漢轉運萬里道殣相望兵疲
於外民困於内危亡近矣冠軍叔仁智度英拔必能恢復燕
祚吾屬但當愛身以待時耳
二年春髙句麗新羅西南夷皆遣使入貢于秦趙故将作功