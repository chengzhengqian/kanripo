人曰吾與其逃於溝瀆而不免不若往見之乃投刺謁
彦澤曰上疏請殺太尉人李濤謹來請死彦澤欣然接
之謂濤曰舍人今日懼乎濤曰濤今日之懼亦猶足下
昔日之懼也曏使高祖用濤言事安至此彦澤大笑命
酒飲之濤引滿而去旁若無人天福七年張彦澤獲亡/將楊洪斷其手足斬之
朝義節度使王周奏之帝釋/而不問李濤伏閤極論其罪甲戌張彦澤遷帝於開封
府頃刻不得留宮中慟哭帝與太后皇后乘肩輿宫人
宦者十餘人步從見者流涕帝悉以内庫金珠自隨彦