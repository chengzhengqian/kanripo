城中皆思早亡莫敢先發茹法珍梅蟲兒說東昏曰大
臣不留意使圍不解宜悉誅之王珍國張稷懼禍珍國
宻遣所親獻明鏡於蕭衍衍斷金以報之兖州中兵㕘
軍馮翊張齊稷之腹心也珍國因齊宻與稷同謀弑東
昏齊夜引珍國就稷造膝定計齊自執燭又以計告後
閣舍人錢强十二月丙寅夜强密令人開雲龍門珍國
稷引兵入殿御刀豐勇之為内應東昏在含徳殿作笙
歌寢未熟聞兵入趨出北户欲還後宫門已閉宦者黄