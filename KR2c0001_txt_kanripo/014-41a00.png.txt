突入後宫宫人及太后左右侍人皆見掠奪峻兵驅役
百官光祿勲王彬等皆被捶撻令負擔登蔣山裸剝士
女皆以壊席苫草自鄣無草者坐地以土自覆哀號之
聲震動内外初姑孰既陷尚書左丞孔垣謂人曰觀峻
之勢必破臺城自非戰士不須戎服及臺城陷戎服者
多死白衣者無佗時官有布二十萬匹金銀五十斤錢
億萬絹數萬匹佗物稱是峻盡費之太官惟有燒餘米
數石以供御膳或謂鍾雅曰君性亮直必不容於冦讐