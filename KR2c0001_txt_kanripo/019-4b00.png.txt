方誅桓𤣥輔晉室卿何為来對曰裕削弱王室臣宗族
有自修立裕輙除之方為國患甚於桓𤣥耳
七年春正月己未劉裕還建康　三月劉裕始受太尉
中書監
八年夏四月以後將軍豫州刺史劉毅為衛将軍都督
荆寕秦雍四州諸軍事荆州刺史毅謂左衛將軍劉敬
宣曰吾忝西任欲屈卿為長史南蠻豈有見輔意乎敬
宣懼以告太尉裕裕笑曰但令老兄平安必無過慮毅