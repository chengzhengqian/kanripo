見之亮曰五行遞運有始有終齊王聖德欽明萬方歸
仰願陛下逺法堯舜帝斂容曰此事推挹已乆謹當遜
避又曰若爾須作制書中書郎崔劼裴讓之曰制已作
訖使侍中楊愔進之東魏主既署曰居朕何所愔對曰
北城别有館宇乃下御坐步就東廊詠范蔚宗後漢書
贊曰獻生不辰身播國屯終我四百永作虞賓所司請
發帝曰古人念遺簮弊履朕欲與六宫别可乎高隆之
曰今日天下猶陛下之天下况在六宫帝步入與妃嬪