有道屈膝稽顙永為藩附遣其子庫合真入朝八月丙
戍庫合真至長安隋主下詔曰沙鉢略往雖與和猶是
二國今作君臣便成一體因命肅告郊廟普頒逺近凡
賜沙鉢略詔不稱其名宴庫合真於内殿引見皇后賞
勞甚厚沙鉢略大悦自是嵗時貢獻不絶
四年春正月庚午隋頒歴於突厥
禎明元年夏四月突厥沙鉢略可汗遣其子入貢于隋
因請獵於恒代之間隋主許之仍遣人賜以酒食沙鉢