守何如金墉欲阻沔水何如大江欲拒石虎何如蘓峻
凡此數者宜詳校之石生猛將闗中精兵征西之戰殆
不能勝也金墉險固劉曜十萬衆不能㧞征西之守殆
不能勝也又當是時洛陽闗中皆舉兵擊虎今此三鎮
反為其用方之於前倍半之勢也石生不能敵其半而
征西欲當莫倍愚所疑也蘓峻之彊不及石虎沔水之
險不及大江大江不能禦蘓峻而欲以沔水禦石虎又
所疑也昔祖士雅在譙佃於城北界胡來攻豫置軍屯