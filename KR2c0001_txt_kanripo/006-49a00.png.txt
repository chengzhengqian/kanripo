來分析昭然可曉帝曰虜在吾目中矣明旦遂進軍至
髙平第一竇融率五郡太守及羗虜小月氐等歩騎數
萬輜重五千餘兩與大軍㑹是時軍旅草創諸將朝㑹
禮容多不肅融先遣從事問㑹見儀適帝聞而善之以
宣告百僚乃置酒髙㑹待融等以殊禮遂共進軍數道
上隴使王遵以書招牛邯下之拜邯太中大夫於是囂
大將十三人屬縣十六衆十餘萬皆降囂將妻子犇西
城從楊廣而田弇李育保上邽畧陽圍解帝勞賜來歙