戊午帝崩於未央宫太皇太后聞帝崩召大司馬賢引
見東箱問以喪事調度賢内憂不能對免冠謝太后曰
新都侯莽前以大司馬奉送先帝大行曉習故事吾令
莽佐君賢頓首幸甚太后遣使者馳召莽詔尚書諸發兵
符節百官奏事中黄門期門兵皆屬莽莽以太后指使
尚書劾賢帝病不親醫藥禁止賢不得入宫殿司馬中
賢不知所為詣闕免冠徒跣謝己未莽使謁者以太后
詔即闕下冊賢曰賢年少未更事理為大司馬不合衆