日之言一朞而驗可謂筭無遺䇿此觴所集非卿而誰
以買徳為都官尚書封河陽侯龍驤将軍王敬先戍曹
公壘齡石徃從之朱超石至蒲阪聞齡石所在亦徃從
之赫連昌攻敬先壘㫁其水道衆渇不能戰城且䧟齡
石謂超石曰弟兄俱死異域使老親何以為心爾求間
道亡歸我死此無恨矣超石持兄泣曰人誰不死寕忍
今日辭兄去乎遂與敬先及右軍參軍劉欽之皆被執
送長安勃勃殺之欽之弟秀之悲泣不歡燕者十年欽