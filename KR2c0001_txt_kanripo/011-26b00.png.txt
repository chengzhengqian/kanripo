陽召三方兵㑹于陳許師問計於光禄勲鄭袤袤曰毌
丘儉好謀而不達事情文欽勇而無筭今大軍出其不
意江淮之卒銳而不能固宜深溝髙壘以挫其氣此亞
夫之長䇿也師稱善師以荆州刺史王基為行監軍假
節統許昌軍基言於師曰淮南之逆非吏民思亂也儉
等誑誘廹脅畏目下之戮是以尚屯聚耳若大兵一臨
必土崩瓦解儉欽之首不終朝而致於軍門矣師從之
以基為前軍既而復敕基停駐基以為儉等舉軍足以