勅縁邊修保障峻長城命上柱國武威隂壽鎮幽州京
兆尹虞慶則鎮幷州屯兵數萬以備之初奉車都尉長
孫晟送千金公主入突厥突厥可汗愛其善射留之竟
嵗命諸子弟貴人與之親友冀得其射法沙鉢略弟處
羅侯號突利設尤得衆心為沙鉢略所忌宻託心腹隂
與晟盟晟與之遊獵因察山川形勢部衆强弱靡不知
之及突厥入寇晟上書曰今諸夏雖安戎虜尚梗興師
致討未是其時棄於度外又相侵擾故宜宻運籌䇿漸