反縛以狥軍中皆呼萬嵗潮推前鋒將為主前鋒將曰
吾屬今日不為魚肉皆王君力也夫以王君為主誰敢
先之相推讓數四卒奉潮為將軍緒歎曰此子在吾網
中不能殺豈非天哉潮引兵將還光州約其屬所過秋
毫無犯行及沙縣泉州人張延魯等以刺史廖彦若貪
暴帥耆老奉牛酒遮道請潮留為州將潮乃引兵圍泉
州
二年秋八月王潮拔泉州殺廖彦若潮聞福建觀察使