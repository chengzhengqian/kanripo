戰敗而恚内忌將發吾不望生紹軍士皆拊膺泣曰向
令田豐在此必不至於敗紹謂逢紀曰冀州諸人聞吾
軍敗皆當念吾惟田别駕前諌止吾與衆不同吾亦慙
之紀曰豐聞將軍之退拊手大笑喜其言之中也紹於
是謂僚屬曰吾不用田豐言果為所笑遂殺之初曹操
聞豐不從戎喜曰紹必敗矣及紹奔遁復曰向使紹用
其别駕計尚未可知也審配二子為操所禽紹將孟岱
言於紹曰配在位專政族大兵彊且二子在南必懐反