給然猶分别士庶不令雜居工伎屠沽各有攸處但不
設科禁乆而混淆今聞洛邑居民之制専以官位相從
不分族類夫官位無常朝榮夕悴則是衣冠皁𨽻不日
同處矣借使一里之内或調習歌舞或講肄詩書縱羣
兒隨其所之則必不棄歌舞而從詩書矣然則使工伎
之家習士人風禮百年難成士人之子效工伎容態一
朝而就是以仲尼稱里仁之美孟母勤三徙之訓此乃
風俗之原不可不察朝廷每選人士校其一婚一宦以