之弢遁歸長沙周顗出潯水投王敦於豫章敦留之陶
侃使叅軍王貢告捷於敦敦曰若無陶侯便失荆州矣
乃表侃為荆州刺史屯沔江左丞相睿召周顗復以為
軍諮祭酒　王貢自王敦所還至竟陵矯陶侃之命以
杜曽為前鋒大都督擊王冲斬之悉降其衆侃召曾曾
不至貢恐以矯命獲罪遂與曽反擊侃　　冬十月侃
兵大敗僅以身免敦表侃以白衣領職侃復帥周訪等
進擊杜弢大破之敦乃奏復侃官