諌帝以刑殺過差帝大怒𤣥謨宿將有威名道路訛言
𤣥謨已見誅蔡興宗嘗為東陽太守𤣥謨典籖包灋榮
家在東陽𤣥謨使灋榮至興宗所興宗謂灋榮曰領軍
殊當憂懼灋榮曰領軍比日殆不復食夜亦不眠恒言
收已在門不保俄傾興宗曰領軍憂懼當為方畧那得
坐待禍至因使灋榮勸𤣥謨舉事𤣥謨使灋榮謝曰此
亦未易可行期當不泄君言右衞將軍劉道隆為帝所
寵任専典禁兵興宗甞與之俱從帝夜出道隆過興宗