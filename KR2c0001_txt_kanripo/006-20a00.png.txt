先赴之憲逆戰而陽敗退延等因㧞圍入城明日憲大
出兵合圍延等懼遽出突走因往攻郯帝讓之曰間欲
先赴郯者以其不意故耳今既犇走賊計已立圍豈可
解乎延等至郯果不能克而董憲遂㧞蘭陵殺賁休
五年二月蘇茂將五校兵救周建於垂惠馬武為茂建
所敗犇過王霸營大呼求救霸曰賊兵盛出必兩敗努
力而已乃閉營堅壁軍吏皆爭之霸曰茂兵精鋭其衆
又多吾吏士心恐而捕虜與吾相恃兩軍不一此敗道