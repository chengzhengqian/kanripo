廷其長史禆惠以郡兵寡弱山民易擾謂宜且案甲以
待之彛厲色曰見無禮於其君者若鷹鸇之逐鳥雀今社稷危逼義無宴安辛未彛進屯蕪湖韓晃擊破之因進
攻宣城彛退保廣徳晃大掠諸縣而還徐州刺史郗鑒
欲帥所領赴難詔以北冦不許
三年春正月温嶠入救建康軍于潯陽韓晃襲司馬流
於慈湖流素懦怯將戰食炙不知口處兵敗而死丁未
蘇峻帥祖渙許柳等衆二萬人濟自横江登牛渚軍于