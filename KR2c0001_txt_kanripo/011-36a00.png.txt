游兵輕騎絶其轉輸可不戰而破也吴賊破欽等必成
擒矣乃命諸軍按甲以守之卒不煩攻而破議者又以
為淮南仍為叛逆吴兵室家在江南不可縱宜悉坑之
昭曰古之用兵全國為上戮其元惡而已吴兵就得亡
還適可以示中國之大度耳一無所殺分布三河近郡
以安處之拜唐咨安逺將軍其餘禆將咸假位號衆皆
恱服其淮南將士吏民為誕所脅略者皆赦之聽文鴦
兄弟收斂父䘮給其車牛致葬舊墓昭遺王基書曰初