說萬端王終不聽公子乃屬賔客約車騎百餘乗欲赴
鬬以死於趙過夷門見侯生侯生曰公子勉之矣老臣
不能從公子去行數里心不快復還見侯生侯生笑曰
臣固知公子之還也今公子無佗端而欲赴秦軍譬如
以肉投餒虎何功之有公子再拜問計侯嬴屏人曰吾
聞晉鄙兵符在王卧内而如姬最幸力能竊之嘗聞公
子為如姬報其父仇如姬欲為公子死無所辭公子誠
一開言則得虎符奪晉鄙之兵北救趙西却秦此五伯