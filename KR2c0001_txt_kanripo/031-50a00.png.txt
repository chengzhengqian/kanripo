兵軍土門忠志奚人祿山養為假子又以張獻誠攝博
陵太守獻誠守珪之子也祿山至藁城常山太守顏杲
卿力不能拒與長史袁履謙往迎之祿山輒賜杲卿金
紫質其子弟使仍守常山又使其將李欽凑將兵數千
人守井陘口以備西來諸軍杲卿歸途中指其衣謂履
謙曰何為著此履謙悟其意乃陰與杲卿謀起兵討祿
山杲卿思魯之𤣥孫也丙子斬太僕卿安慶宗賜榮義
郡主自盡以朔方節度使安思順為户部尚書思順弟