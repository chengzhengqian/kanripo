安能當韓信騎將誰也曰馮敬曰是秦將馮無擇子也
雖賢不當灌嬰步卒將誰也曰項它曰不能當曹參吾
無患矣韓信亦問酈生魏得無用周叔為大將乎酈生
曰栢直也信曰豎子耳遂進兵魏王盛兵蒲坂以塞臨
晉信乃益為疑兵陳船欲渡臨晉而伏兵從夏陽以木
罌渡軍襲安邑魏王豹驚引兵迎信九月信擊虜豹傳
詣滎陽悉定魏地置河東上黨太原郡　漢之敗於彭
城而西也陳餘亦覺張耳不死即背漢韓信既定魏使