煬帝大業三年春正月朔旦大陳文物時突厥啟民可
汗入朝見而慕之請襲冠帶帝不許明日又帥其屬上
表固請帝大悦謂牛𢎞等曰令衣冠大備致單于解辮
卿等功也各賜帛甚厚　夏四月丙寅車駕北巡己亥
頓赤岸澤五月丁巳突厥啟民可汗遣其子拓特勒來
朝戊午發河北十餘郡丁男鑿太行山達于幷州以通
馳道丙寅啟民遣其兄子毗黎伽特勒來朝辛未啟民
遣使請自入塞奉迎輿駕上不許　六月戊子車駕頓