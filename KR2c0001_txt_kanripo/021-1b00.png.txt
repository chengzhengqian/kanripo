鍾離平南將軍廣平劉藻向南鄭眞度安都從祖弟也
以尚書盧淵為安南將軍督襄陽前鋒諸軍淵辭以不
習軍旅不許淵曰但恐曺虎為周魴耳　魏主欲自將
入冦癸卯中外戒嚴戊申詔代民遷洛者復租賦三年
相州刺史髙閭上表稱洛陽草創曺虎既不遣質任必
非誠心無宜輕舉魏主不從乆之虎使竟不再來魏主
引公卿議行留之計公卿或以為宜止或以為宜行帝
曰衆人紛紜莫知所從必欲盡行留之勢宜有客主共