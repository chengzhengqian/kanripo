師當有大兵兩宮流血帝欲厭之乃大發四方兵講武
於平樂觀下起大壇上建十二重華葢高十丈壇東北
為小壇復建九重華葢高九丈列步騎數萬人結營為
陳甲子帝親出臨軍駐大華葢下大將軍進駐小華葢
下帝躬擐甲介馬稱無上將軍行陳三匝而還以兵授
進帝問討虜校尉葢勲曰吾講武如是何如對曰臣聞
先王曜徳不觀兵今冦在逺而設近陳不足昭果毅秪
黷武耳帝曰善恨見君晚羣臣初無是言也勲謂袁紹