徒王戎為尚書令劉暾為御史中丞王衍為河南尹新
野王歆將之鎮與冏同乗謁陵因說冏曰成都王至親
同建大勲今宜留之與輔政若不能爾當奪其兵權常
山王乂與成都王穎俱拜陵乂謂穎曰天下者先帝之
業王宜維正之聞其言者莫不憂懼盧志謂穎曰齊王
衆號百萬與張泓等相持不能決大王逕前濟河功無
與貳然今齊王欲與大王共輔朝政志聞兩雄不俱立
宜因太妃微疾求還定省委重齊王以收四海之心此