下察之旬月未報預復上表曰羊祜不先博謀於朝臣
而宻與陛下共施此計故益令朝臣多異同之議凡事
當以利害相校今此舉之利十有八九而其害一二止
於無功耳必使朝臣言破敗之形亦不可得直是計不
出己功不在身各恥其前言之失而固守之也自頃朝
廷事無大小異意蜂起雖人心不同亦由恃恩不慮後
患故輕相同異也自秋已來討賊之形頗露今若中止
孫皓或怖而生計徙都武昌更完脩江南諸城逺其居