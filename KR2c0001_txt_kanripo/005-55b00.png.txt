列侯太僕王惲等二十五人皆賜爵闗内侯又令諸侯
玉公列侯闗内侯無子而有孫若同産子者皆得以為
嗣宗室屬未盡而以罪絶者復其屬天下吏比二千石
以上年老致仕者參分故禄以一與之終其身下及庻
民鰥寡恩澤之政無所不施莽既媚說吏民又欲專斷
知太后老厭政乃風公卿奏言往者吏以功次遷至二
千石及州郡所舉茂材異等吏率多不稱宜皆見安漢
公又太后春秋高不宜親省小事令太后下詔曰自今