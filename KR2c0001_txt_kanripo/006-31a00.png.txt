屬甚盛欲授援以封侯大將軍位賔客皆樂畱援曉之
曰天下雄雌未定公孫不吐哺走迎國士與圖成敗反
脩飾邊幅如偶人形此子何足久稽天下士乎因辭歸
謂囂曰子陽井底蛙耳而妄自尊大不如專意東方囂
乃使援奉書雒陽援初到良久中黄門引入帝在宣德
殿南廡下但幘坐迎笑謂援曰卿遨遊二帝間今見卿
使人大慙援頓首辭謝因曰當今之世非但君擇臣臣
亦擇君矣臣與公孫述同縣少相善臣前至蜀述陛㦸