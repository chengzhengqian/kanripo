五月乙酉魏行臺宫延和陜州刺史宫延慶降於東魏
東魏以河北馬塲為義州以處之
八年春三月魏初置六軍　秋八月東魏丞相歡撃魏
入自汾絳連營四十里丞相泰使王思政守玉壁以斷
其道歡以書招思政曰若降當受以幷州思政復書曰
可朱渾道元降何以不得冬十月己亥歡圍玉壁九
日遇大雪士卒飢凍多死者遂解圍去魏遣太子欽鎮
蒲坂丞相泰出軍蒲坂至皂莢聞歡退度汾追之不及