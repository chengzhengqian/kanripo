可憂契丹遣契丹將蘓葉奚王伊喇勃海將高謨翰戌
洛陽在禮入謁拜於庭下伊喇等皆踞坐受之乙夘在
禮至鄭州聞繼勲被鎖大驚夜自經於馬間契丹主
聞在禮死乃釋繼勲繼勲憂憤而卒劉晞在契丹嘗為
樞宻使同平章事至洛陽詬奚王曰趙在禮漢家大臣
爾北方一酋長耳安得慢之如此立於庭下以挫之由
是洛人稍安契丹主廣受四方貢獻大縱酒作樂毎謂
晉臣曰中國事我皆知之吾國事汝曹弗知也趙延夀