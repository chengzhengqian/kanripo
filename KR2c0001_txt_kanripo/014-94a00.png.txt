恒雖欲為石氏拒守其將士顧家人懐歸志若大軍臨
之自然瓦解臣請為殿下前驅東出徒何潛趣令支出
其不意彼聞之勢必震駭上不過閉門自守下不免棄
城逃潰何暇禦我哉然則殿下可以安歩而前無復留
難矣雋猶豫未決以問五材將軍封弈對曰用兵之道
敵彊則用智敵弱則用勢是故以大吞小猶狼之食豚
也以治易亂猶日之消雪也大王自上世以來積徳累
仁兵彊士練石虎極其殘暴死未瞑目子孫爭國上下