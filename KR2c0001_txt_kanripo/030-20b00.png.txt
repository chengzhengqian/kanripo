監武承嗣齎璽書慰諭之曰今以皇帝諒闇不言眇身
且代親政逺勞勸戒復辭衰疾又云吕氏見嗤於後代
禄産移禍於漢朝引喻良深愧慰交集公忠貞之操終
始不渝勁直之風古今罕比初聞此語能不罔然静而
思之是為龜鑑况公先朝舊德遐邇具瞻願以匡救為
懷無以暮年致請　辛酉太后命左金吾將軍丘神勣
詣巴州檢校故太子賢宅以備外虞其實風使殺之神
勣行恭之子也　甲子太后御武成殿皇帝帥王公以