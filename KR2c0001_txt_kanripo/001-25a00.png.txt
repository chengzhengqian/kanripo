秦必負王是王北絶齊交西生患於秦也兩國之兵必
俱至為王計者不若隂合而陽絶於齊使人隨張儀茍
與吾地絶齊未晚也王曰願陳子閉口毋復言以待寡
人得地乃以相印授張儀厚賜之遂閉關絶約於齊使
一将軍隨張儀至秦張儀佯墮車不朝三月楚王聞之
曰儀以寡人絶齊未甚邪乃使勇士宋遺借宋之符北
罵齊王齊王大怒折節而事秦齊秦之交合張儀乃朝
見楚使者曰子何不受地從某至某廣袤六里使者怒