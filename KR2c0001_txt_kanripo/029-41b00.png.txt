功也皆賜之佩刀上謂徴曰朕政事何如徃年對曰威
徳所加比貞觀之初則逺矣人悦服則不逮也上曰逺
方畏威慕徳故來服若其不逮何以致之對曰陛下徃
以未治為憂故徳義日新今以既治為安故不逮上曰
今所為猶徃年也何以異對曰陛下貞觀之初恐人不
諌常導之使言中間悦而從之今則不然雖勉從之猶
有難色所以異也上曰其事可聞歟對曰陛下昔欲殺元
律師孫伏伽以為法不當死陛下賜以蘭陵公主園直