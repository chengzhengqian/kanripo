竊恐復驚駭都邑人臣盡忠在勤王不在入覲願熟圖
之克用笑曰蓋寓尚不欲吾入朝况天下之人乎乃表
稱臣總帥大軍不敢徑入朝覲且懼部落士卒侵擾渭北
居人辛亥引兵東歸表至京師上下始安詔賜河東士
卒錢三十萬緡克用既去李茂貞驕横如故河西州縣
多為茂貞所據以其将胡敬璋為河西節度使
三年夏五月戊子遣中使賜崔昭緯死行至荆南追及
斬之中外咸以為快　初李克用屯渭北李茂貞韓建