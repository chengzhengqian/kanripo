嵗李實怙恩挾貴氣葢一時公當此時逡巡路旁乃江
南一吏耳今公一旦復據其地安知路旁無如公者乎
其黨欲逐之韋執誼以羣素有彊直名止之　上疾久
不愈時扶御殿羣臣瞻望而已莫有親奏對者中外危
懼思早立太子而王叔文之黨欲專大權惡聞之宦官
俱文珍劉光琦薛盈珍等皆先朝任使舊人疾叔文忠
言等朋黨專恣乃啟上召翰林學士鄭絪衛次公李程
王涯入金鑾殿草立太子制時牛昭容輩以廣陵王淳