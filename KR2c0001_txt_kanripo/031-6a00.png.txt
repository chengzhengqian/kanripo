李林甫為吏部尚書兼中書令揔文武選事　秋九月
戊午太子更名紹
天寶元年李林甫為相凡才望功業出己右及為上所
厚勢位將逼己者必百計去之尤忌文學之士或陽與
之善啗以甘言而隂陷之世謂李林甫口有蜜腹有劍
上嘗陳樂於勤政樓下垂簾觀之兵部侍郎盧絢謂上
已起垂鞭按轡橫過樓下絢風標清粹上目送之深歎
其藴藉林甫常厚以金帛賂上左右上舉動必知之乃