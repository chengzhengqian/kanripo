以萬計還屯淮隂尉元以書諭徐州刺史王𤣥載𤣥載
棄下邳走魏以土西辛紹先為下邳太守紹先不尚苛
察務舉大綱教民治生禦冦而已由是下邳安之孔伯
恭進攻宿豫宿豫戍將魯僧遵亦棄城走魏將孔太恒
等將千騎南攻淮陽淮陽太守崔武仲焚城走魏將孔
曜進屯瑕丘崔道固未之降也綏邉將軍房法夀為王
𤣥邈司馬屢破道固軍歴城人畏之及道固降皆罷兵
道固畏灋夀扇動百姓迫遣灋夀使還建康㑹從弟崇