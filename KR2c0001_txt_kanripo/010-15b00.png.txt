又刻印置遜所王毎與漢主及諸葛亮書常過示遜輕
重可否有所不安便令改定以印封之漢復遣鄧芝聘
于吳吳王謂之曰若天下太平二主分治不亦樂乎芝
對曰天無二日土無二王如并魏之後大王未深識天
命君各茂其徳臣各盡其忠將提枹鼓則戰爭方始耳
吳王大笑曰君之誠欵乃當爾耶
明帝太和三年夏四月吳主使以並尊二帝之議往告
于漢漢人以為交之無益而名體弗順宜顯明正義絶