宻外柵宻營中驚擾將潰世充不知鳴角収衆宻因帥
敢死士乗之世充大敗爭橋溺死者萬餘人王辯死世
充僅自免洛北諸軍皆潰世充不敢入東都北趣河陽
是夜疾風寒雨軍士涉水沾濕道路凍死者又以萬數
世充獨與數千人至河陽自繫獄請罪越王侗遣使赦
之召還東都賜金帛美女以安其意世充収合亡散復
得萬餘人屯含嘉城不敢復出宻乗勝進據金墉城修
其門城廬舍而居之鉦鼔聲聞於東都未幾擁兵三十