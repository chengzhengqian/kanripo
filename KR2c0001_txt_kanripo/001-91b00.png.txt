謁陳涉素聞其賢大喜陳中豪傑父老請立涉為楚王
涉以問張耳陳餘耳餘對曰秦為無道滅人社稷暴虐
百姓将軍出萬死之計為天下除殘也今始至陳而王
之示天下私願将軍毋王急引兵而西遣人立六國後
自為樹黨為秦益敵敵多則力分與衆則兵彊如此野
無交兵縣無守城誅暴秦據咸陽以令諸侯諸侯亡而
得立以德服之如此則帝業成矣今獨王陳恐天下懈
也陳涉不聽遂自立為王號張楚當是時諸郡縣若秦