吾未嘗敢失辭也何謂不臣願聞罪而死使者曰臣不
得與謀奉書從事将閭乃仰天大呼天者三曰吾無罪
昆弟三人皆流涕拔劒自殺宗室振恐公子髙欲犇恐
収族乃上書曰先帝無恙時臣入則賜食出則乗輿御
府之衣臣得賜之中廐之寳馬臣得賜之臣當從死而
不能為人子不孝為人臣不忠不孝不忠者無名以立於世
臣請從死願葬驪山之足唯上幸哀憐之書上二世大
說召趙髙而示之曰此可謂急乎趙髙曰人臣當憂死