冒死來入陜州欲取倉粟今敖曹已圍陜城粟不得出
但置兵諸道勿與野戰比及麥秋其民自應餓死寶炬
黒獺何憂不降願勿渡河侯景曰今兹舉兵形勢極大
萬一不捷猝難収斂不如分為二軍相繼而進前軍若
勝後軍全力前軍若敗後軍承之歡不從自蒲津濟河
丞相泰遣使戒華州刺史王羆羆語使者曰老羆當道
卧貉子那得過歡至馮翊城下謂罷曰何不早降羆大
呼曰此城是王羆冢死生在此欲死者來歡知不可攻