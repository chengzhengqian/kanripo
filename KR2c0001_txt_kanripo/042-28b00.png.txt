張彦澤充馬軍都指揮使兼都虞候義武節度使薊人李殷充步軍都指揮使兼都排陳使遣䕶聖指揮使臨
清王彦超太原白延遇以部兵十營詣邢州時馬軍都
指揮使鎮安節度使李彦韜方用事視守貞蔑如也守
貞在外所為事無大小彦韜必知之守貞外雖敬奉而
内恨之　　秋七月有自幽州來者言趙延夀有意歸
國樞宻使李崧馮玉信之命天雄節度使杜威致書於
延夀具述朝旨啖以厚利洺州軍將趙行實嘗事延夀