范絜先將三千餘人在外還救南鄭英掩擊盡獲之圍
城數十日城中恟懼録事㕘軍新野庾越封題空倉數
十指示將士曰此中粟皆滿足支二年但努力堅守衆
心乃安㑹魏主召英還英使老弱先行自將精兵為後
拒遣使與懿告别懿以為誑英去一日猶不開門二日
乃遣將追之英與士卒下馬交戰懿兵不敢逼行四日
四夜懿兵乃返英入斜谷㑹天大雨士卒截竹貯米執
炬火於馬上炊之先是懿遣人誘說仇池諸氐使起兵