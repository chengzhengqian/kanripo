使郡主簿劉鍾統之丁巳裕帥二州之衆千七百人軍
于竹里移檄逺近聲言益州刺史毛璩已定荆楚江州
刺史郭昶之奉迎主上返正於尋陽鎮北參軍王元徳
等並帥部曲保據石頭揚武将軍諸葛長民已據歴陽
𤣥移還上宫召侍官皆入止省中加揚州刺史新安王
桓謙征討都督以殷仲文代桓修為徐兖二州刺史謙
等請亟遣兵撃裕𤣥曰彼兵銳甚計出萬死若有蹉跌
則彼氣成而吾事去矣不如屯大衆於覆舟山以待之