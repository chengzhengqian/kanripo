發外人莫能明也中尉梁守謙與諸宦官馬進潭劉承
偕韋元素王守澄等共立太子殺吐突承璀及澧王惲
賜左右神䇿軍士錢人五十緡六軍威遠人三十緡左
右金吾人十五緡閏月丙午穆宗即位于太極殿東序
　丁未輟西宫朝臨集羣臣於月華門外貶皇甫鎛為
崖州司户市井皆相賀　壬子杖殺柳泌及僧大通自
餘方士皆流嶺表貶左金吾將軍李道古循州司馬
　二月丁丑上御丹鳳門樓赦天下事畢盛陳倡優雜