矢石俱發自帥馬步三百人出其後城上人復踰城而
下内外奮擊居士敗走獲其器甲不可勝計居士請於
東昏侯燒南岸邑屋以開戰塲自太航以西新亭以北
皆盡衍諸弟皆自建康自㧞赴軍冬十月甲戌東昏侯
遣征虜將軍王珍國軍主胡虎牙將精兵十萬餘人陳
於朱雀航南宦官王寳孫持白虎幡督戰開航背水以
絶歸路衍軍小却王茂下馬單刀直前其甥韋欣慶執
鐡纒矟以翼之衝擊東軍應時而陷曺景宗縱兵乘之