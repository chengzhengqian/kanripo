王鏐貢獻之勤壬戌加鏐諸道兵馬元帥朝議多言鏐
之入貢利於市易不宜過以名器假之翰林學士竇夢
徴執麻以泣坐貶蓬萊尉
三年冬十月己亥加吳越王鏐天下兵馬元帥
四年春三月吳越王鏐初立元帥府置官屬
五年春三月詔吳越王鏐大舉討淮南鏐以節度副大
使傳瓘為諸軍都指揮使帥戰艦五百艘自東州擊吳
吳遣舒州刺史彭彦章及禆將陳汾拒之　　四月錢