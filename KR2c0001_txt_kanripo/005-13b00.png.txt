人前凉州刺史杜鄴以方正對策曰臣聞陽尊隂卑天
之道也是以男雖賤各為其家陽女雖貴猶為其國隂
故禮明三從之儀雖有父母之德必繫於子昔鄭伯隨
姜氏之欲終有叔叚簒國之禍周襄王内廹惠后之難
而遭居鄭之危漢興吕太后權私親屬幾危社稷竊見
陛下約儉正身欲與天下更始然嘉瑞未應而日食地
震案春秋災異以指象為言語日食明陽為隂所臨坤
以法地為土為母以安靜為德震不隂之効也占象甚