其後軍破之叔業留將佐守營自將精兵數千救之永
登門樓望叔業南行數里即開門奮擊大破之獲叔業
傘扇鼓幕甲伏萬餘叔業進退失據遂走左右欲追之
永曰吾弱率不滿三千彼精甲猶盛非力屈而敗自墮
吾計中耳既不測我之虚實足使喪膽俘此足矣何更
追之魏主遣謁者就拜永安逺將軍汝南太守封貝丘
縣男永有勇力好學能文魏主常歎曰上馬能擊賊下
馬作露板唯傅脩期耳