錄尚書事馮萬泥為尚書令馮素弗為昌黎尹馮𢎞為
征東大将軍孫䕶為尚書左僕射張興為輔國大将軍
𢎞跋之弟也
四年春正月北燕王雲立妻李氏為皇后子彭城為太
子夏五月北燕以尚書令馮萬泥為幽冀二州牧鎮肥
如中軍将軍馮乳陳為并州牧鎮白狼撫軍大将軍馮
素弗為司𨽻校尉務銀提為尚書令　秋七月北燕王
雲封慕容歸為遼東公使主燕祀