臣以謀成敗蔡興宗曰今普天同叛人有異志宜鎮之
以静至信待人叛者親戚布在宫省若繩之以法則土
崩立至宜明罪不相及之義物情既定人有戰心六軍
精勇器甲犀利以待不習之兵其勢相萬耳願陛下勿
憂上善之　建武司馬劉順恱豫州刺史殷琰使應尋
陽琰以家在建康未許右衞將軍柳光世自省内出奔
彭城過夀陽言建康必不能守琰信之且素無部曲為
大豪前右軍㕘軍杜叔寳等所制不得已而從之琰以