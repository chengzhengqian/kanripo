世法官每刑人先以木丸塞其口　武承嗣使鑿白石
為文曰聖母臨人永昌帝業末紫石雜藥物填之庚午
使雍州人唐同泰奉表獻之稱獲之於洛水太后喜命
其石曰寶圖擢同泰為遊擊將軍五月戊辰詔當親拜
洛受寶圗有事南郊告謝昊天禮畢御明堂朝羣臣命
諸州都督刺史及宗室外戚以拜洛前十日集神都乙
亥太后加尊號為聖母神皇　六月壬寅作神皇三璽
　東陽大長公主削封邑并二子徙巫州公主適髙履