朔方時從兵單寡良娣每寢常居上前上曰禦寇非婦
人所能良娣曰倉猝之際妾以身當之殿下可從後逸
去至靈武產子三日起縫戰士衣上止之對曰此非妾
自養之時上以是益憐之　肅宗即位於靈武遣使召
李泌於潁陽謁見大喜時事皆咨之　上以建寧王倓
為天下兵馬元帥李泌勸上用廣平王俶倓聞而謝之
事見安/史之亂上皇賜張良娣七寶鞍李泌言於上曰今四海
分崩當以儉約示人良娣不宜乘此請撤其珠玉付庫