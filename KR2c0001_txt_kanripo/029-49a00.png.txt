而亂之茍為不治縦暴愎諌雖有良臣將安所施上曰
齊文宣得楊遵彦非君亂而臣治乎對曰彼纔能救亡
耳烏足為治哉
十七年春正月鄭文貞公魏徴薨上思徴之不已謂侍
臣曰人以銅為鏡可以正衣冠以古為鏡可以見興替
以人為鏡可以知得失魏徴没朕亡一鏡矣　二月壬
午上問諌議大夫禇遂良曰舜造漆器諌者十餘人此
何足諌對曰奢侈者危亡之本漆器不已將以金玉為