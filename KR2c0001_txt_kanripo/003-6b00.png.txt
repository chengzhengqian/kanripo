母真定後封長為淮南王淮南王蚤失母常附吕后故
孝惠吕后時無患而常心怨辟陽侯以為不彊爭之於
吕后使其母恨而死也及帝即位淮南王自以最親驕
蹇數不奉法上常寛假之是歲入朝從上入苑囿獵與
上同車常謂上大兄王有材力能扛鼎乃徃見辟陽侯
自袖鐡椎椎辟陽侯令從者魏敬剄之馳走闕下肉袒
謝罪帝傷其志為親故赦弗治當是時薄太后及太子
諸大臣皆憚淮南王淮南王以此歸國益驕恣出入稱