大人何忍不救克用報曰今賊兵塞晉綘衆寡不敵進
則與汝兩亡不若與王郎舉族歸朝珂又遺李茂貞書
言天子新返正詔藩鎮無得相攻同奬王室今朱公不
顧詔命首興兵相加其心可見河中若亡則同華邠岐
俱不自保天子神器拱手授人其勢必然矣公宜亟帥
關中諸鎮兵固守潼關赴救河中僕自知不武願於公
西偏授一小鎮此地請公有之關中安危國祚脩短繫
公此舉願審思之茂真素無逺圖不報　　二月甲寅