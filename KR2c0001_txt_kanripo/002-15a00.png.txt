平為都尉使為參乘典䕶軍諸將盡讙曰大王一日得
楚之亡卒未知其髙下而即與同載反使監護長者漢
王聞之愈益幸平　漢王南渡平陰津至洛陽新城三
老董公遮說王曰臣聞順徳者昌逆德者亡兵出無名
事故不成故曰明其為賊敵乃可服項羽為無道放殺
其主天下之賊也夫仁不以勇義不以力大王宜率三
軍之衆為之素服以告諸侯而伐之則四海之内莫不
仰德此三王之舉也於是漢王為義帝發䘮袒而大哭