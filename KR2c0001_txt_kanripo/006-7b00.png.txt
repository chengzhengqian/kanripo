無益願得退為庻人更求賢知唯諸君省察樊崇等謝
曰此皆崇等罪也恭復固請或曰此寧式侯事邪恭惶
恐起去盆子乃下牀解璽綬叩頭曰今設置縣官而為
賊如故四方怨恨不復信向此皆立非其人所致願乞
骸骨避賢聖路必欲殺盆子以塞責者無所離死因涕
泣噓唏崇等及㑹者數百人莫不哀憐之乃皆避席頓
首曰臣無狀負陛下請自今已後不敢復放縱因共抱
持盆子帶以璽綬盆子號呼不得已既罷出各閉營自