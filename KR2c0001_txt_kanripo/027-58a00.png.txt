河隂攻回洛城大軍屯於北邙連營以逼世充洧州長
史䌓水張公謹與刺史崔樞以州城來降　八月鄧州
土豪執王世充所署刺史來降　甲辰黄君漢遣校尉
張夜叉以舟師襲迴洛城克之獲其將達奚善定斷河
陽南橋而還降其堡聚二十餘世充使太子𤣥應帥楊公
卿等攻迴洛不克乃築月城於其西留兵戌之世充陳
於青城宫秦王世民亦置陳當之世充隔水謂世民曰
隋室傾覆唐帝關中鄭帝河南世充未嘗西侵王忽舉