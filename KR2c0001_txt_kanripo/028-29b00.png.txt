唐髙祖武徳元年初五原通守櫟陽張長遜以中原大
亂舉郡附突厥突厥以為割利特勒郝瑗說薛舉與梁
師都及突厥連兵以取長安舉從之時啓民可汗之子
咄苾號莫賀咄設建牙直五原之北舉遣使與莫賀咄
設謀入冦莫賀咄設許之唐主使都水監宇文歆賂莫
賀咄設且為陳利害止其出兵又說莫賀咄設遣張長
遜入朝以五原之地歸之中國莫賀咄設並從之　夏
四月己夘武都宕渠五原等郡皆降王即以長遜為五