淵謂羣臣曰昔漢有天下乆長恩結於民吾漢室之甥
約為兄弟兄亡弟紹不亦可乎乃建國號曰漢劉宣等
請上尊號淵曰今四方未定且可依髙祖稱漠王於是
即漢王位大赦改元曰元熈追尊安樂公禪為孝懷皇
帝作漢三祖五宗神主而祭之立其妻呼延氏為王后
以右賢王宣為丞相崔㳺為御史大夫左於陸王宏為
太尉范隆為大鴻臚朱紀為太常上黨崔懿之後部人
陳元達皆為黄門郎族子曜為建武將軍㳺固辭不就