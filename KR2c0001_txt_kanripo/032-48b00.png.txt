懼不敢進仙芝乃使令誠以羸弱三千守其城復進三
日至坦駒嶺下峻阪四十餘里前有阿弩越城仙芝恐
士卒憚險不肯下先令人胡服詐為阿弩越守者迎降
云阿弩越赤心歸唐娑夷水藤橋已斫斷矣娑夷即弱
水也其水不能勝草芥藤橋者通吐蕃之路也仙芝陽
喜士卒乃下又三日阿弩越城迎者果至明日仙芝入
阿弩越城遣將軍席元慶將千騎前行謂曰小勃律聞
大軍至其君臣百姓必走山谷第呼出取繒帛稱敇賜