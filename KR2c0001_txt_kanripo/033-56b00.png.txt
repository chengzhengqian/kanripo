圖勢不得止况其餘衆盖並脅從茍知全生豈願為惡
又曰無紓目前之虞或興意外之患人者邦之本也財
者人之心也其心傷則其本傷其本傷則枝幹顛瘁矣
又曰人揺不寧事變難測是以兵貴拙速不尚巧遲若
不靖扵本而務救扵末則救之所為乃禍之所起也又
論闗中形勢以為王者蓄威以昭徳偏廢則危居重以
馭輕倒持則悖王畿者四方之本也太宗列置府兵分
隷禁衛大凡諸府八百餘所而在闗中者殆五百焉舉