伏恩等至幽州門者曰使人衷甲馬有汗宜閉城門羡
曰敕使豈可疑拒出見之伏恩執而殺之初羡常以盛
滿為懼表解所職不許臨刑嘆曰富貴如此女為皇后
公主滿家常使三百兵何得不敗及其五子伏護世逹
世遷世辦世酋皆死周主聞光死為之大赦祖珽與侍
中髙元海共執齊政元海妻陸令萱之甥也元海數以
令萱密語告珽珽求為領軍齊主許之元海密言扵帝
曰孝徵漢人兩目又盲豈可為領軍因言珽與廣寧王