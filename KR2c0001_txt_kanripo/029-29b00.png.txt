也況賞賚不貲未厭逺人之望給復連年不償百姓之
勞崇虚名而受實害陛下將焉用之㑹河南北數州大
水事遂寢
三月長樂公主將出降上以公主皇后所生特愛之敕
有司資送倍於永嘉長公主魏徴諌曰昔漢眀帝欲封
皇子曰我子豈得與先帝子比皆令半楚淮陽今資送
公主倍於長主得無異於眀帝之意乎上然其言入告
皇后后歎曰妾亟聞陛下稱重魏徴不知其故今觀其