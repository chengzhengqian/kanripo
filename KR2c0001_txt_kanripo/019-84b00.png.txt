中國民今為魏盡力力屈乃降何也皆曰魏驅民使戰
後出者滅族以騎蹙歩未戰先死此將軍所親見也諸
將欲盡殺之元景曰今王旗北指當令仁聲先路盡釋
而遣之皆稱萬嵗而去甲午克陕城龎法起等進攻潼
關魏戍主婁須棄城走法起等據之關中豪傑所在蠭
起及四山𦍑胡皆来送欵上以王𤣥謨敗退魏兵深入
栁元景等不宜獨進皆召還元景使薛安都㫁後引兵
歸㐮陽詔以元景為㐮陽太守魏永昌王仁攻懸瓠項