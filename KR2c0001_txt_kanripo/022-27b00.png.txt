之騰稱詔集公卿議論懌大逆衆咸畏义無敢異者唯
僕射新泰文真公游肇抗言以為不可終不下署义騰
持公卿議入奏俄而得可夜中殺懌於是詐為太后詔
自稱有疾還政於帝幽太后於北宫宣光殿宫門晝夜
長閉内外斷絶騰自執管籥帝亦不得省見裁聴傳食
而已太后服膳俱廢不免飢寒乃嘆曰養虎得噬我之
謂矣义使中常侍酒泉賈粲侍帝書宻令防察動止义遂
與太師高陽王雍等同輔政帝謂义為姨父义與騰表