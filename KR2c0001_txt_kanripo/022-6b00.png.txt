寃哉皇天忠而見殺武士又築之乃飲毒酒武士就
殺之向晨以褥裹尸載歸其第云王因醉而薨李妃號
哭大言曰高肇枉理殺人天道有靈汝安得良死魏主
舉哀於東堂贈官葬禮皆優厚加等在朝貴賤莫不喪
氣行路士女皆流涕曰高令公枉殺賢王由是中外惡
之益甚京兆王愉不能守信都癸卯燒門攜李氏及四
子從百餘騎突走李平入信都斬愉所置冀州牧韋超
等遣統軍叔孫頭追執愉置信都以聞羣臣請誅愉魏