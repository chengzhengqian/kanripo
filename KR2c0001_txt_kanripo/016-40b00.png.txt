蓮勺令馮羽尚書郎趙義汶山太守馮苗諫曰昔田單
以一城存齊今秦之州鎮猶連城過百奈何遽為叛臣
乎輔喜曰此吾志也但恐久而無救郡人横被無辜諸
君能爾吾豈顧生哉於是憑城固守後秦為土山地道
輔亦於内為之或戰地下或戰山上後秦之衆死者萬
餘人輔詐降以誘萇萇将入城覺之而返輔伏兵邀擊
幾獲之又殺萬餘人　鮮卑在長安城中者猶千餘人
慕容紹之兄肅與慕容暐隂謀結鮮卑為亂十二月暐