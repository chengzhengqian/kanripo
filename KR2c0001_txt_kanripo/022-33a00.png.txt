一妹之故不正元义之罪使天下不得伸其寃憤太后
嘿然順澄之子也他日太后從容謂侍臣曰劉騰元义
昔邀朕求鐵劵冀得不死朕賴不與韓子熈曰事關生
殺並繋鐵劵且陛下昔雖不與何解今日不殺太后黙
然未幾有告义及弟𤓰謀誘六鎮降户反於定州又招
魯陽諸蠻侵擾伊闕欲為内應得其手書太后猶未忍
殺之羣臣固執不已魏主亦以為言太后乃從之賜义
及弟𤓰死於家猶贈义驃騎大將軍儀同三司尚書令