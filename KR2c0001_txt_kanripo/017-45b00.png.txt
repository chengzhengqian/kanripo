既戰勝以為大事已定不急追躡又遇風舡未能進𤣥
死幾一旬諸軍猶未至時桓謙匿於沮中揚武将軍桓
振匿於華客浦𤣥故将王稚徽戍巴陵遣人報振云桓
歆已克京邑馮稚復克尋陽劉毅諸軍並中路敗退振
大喜聚黨得二百人襲江陵桓謙亦聚衆應之閏月己
丑復䧟江陵殺王康産王騰之振見帝於行宫躍馬奮
戈直至階下問桓昇所在聞其已死瞋目謂帝曰臣門
户何負國家而屠滅若是琅邪王徳文下牀謂曰此豈