二日發北京告諭諸道　甲午以太原尹崇為北京留
守以趙州刺史李存瓌為副留守河東幕僚真定李驤
為少尹牙將太原蔚進為馬步指揮使以佐之存瓌唐
莊宗之從弟也　丙申帝發太原自隂地闗出晉絳丁
酉史𢎞肇奏克澤州始𢎞肇攻澤州刺史翟令竒固守
不下帝以𢎞肇兵少欲召還蘇逢吉楊邠曰今陜晉河
陽皆已向化崔廷勲耿崇美朝夕遁去若召𢎞肇還則
河南人心動搖敵勢復壯矣帝未決使人諭指於𢎞肇