可了則淳亦不來矣雖火山湯海猶將赴之豈寒暑之
足憚哉雄謂淳曰貴主英名葢世土險兵彊何不亦稱
帝自娯一方淳曰寡君祖考以來世篤忠貞以讎耻未
雪枕戈待旦何自娯之有雄甚慙曰我之祖考本亦晉
臣遭天下大亂與六郡之民避難此州為衆所推遂有
今日琅邪若能中興大晉於中國者亦當帥衆輔之厚為
淳禮而遣之淳卒致命於建康長安之失守也敦煌計
吏耿訪自漢中入江東屢上書請遣大使慰撫涼州朝