温募生獲叛將陳紹者賞錢百萬指揮使崔彦章獲之
紹勇而多謀温復使之典兵初錦衣之役吳馬軍指揮
曹筠叛犇吴越徐温赦其妻子厚遇之遣間使告之曰
使汝不得志而去吾之過也汝無以妻子為念及是役
筠復犇吳温自數昔日不用筠言者三而不問筠去來
之罪歸其田宅復其軍職筠内愧而卒知誥請帥步卒
二千易吳越旗幟鎧仗躡敗卒而東襲取蘇州温曰爾
䇿固善然吾且求息兵未暇如汝言也諸将皆以為吳