以田子領始平太守徳祖領秦州刺史天水太守傅𢎞
之為雍州治中從事史先是隴上流戸寓關中者望因
兵威得復本土及置東秦州知裕無復西略之意皆嘆
息失望裕之克長安王鎮惡功為多由是南人皆忌之
沈田子自以嶢栁之㨗與鎮惡争功不平裕将還田子
及傅𢎞之屡言於裕曰鎮惡家在關中不可保信裕曰
今留卿文武将士精兵萬人彼若欲為不善正足自滅
且勿復多言裕私謂田子曰鍾㑹不得遂其亂者以有