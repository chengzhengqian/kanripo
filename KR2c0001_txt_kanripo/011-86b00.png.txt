困必濟遇否能通今子遭敝事之終而不圗更制之始
愛易轍之勤而遵覆車之軌何哉且闗中之人百餘萬
口率其少多戎狄居半處之與遷必須口實若有窮之
糁粒不繼者故當傾闗中之榖以全其生生之計必無
擠於溝壑而不為侵掠之害也今我遷之傳食而至附其
種族自使相贍而秦地之人得其半榖此為濟行者以
廪糧遺居者以積倉寛闗中之逼去盜賊之原除旦夕
之損建終年之益若憚蹔舉之小勞而忘永逸之𢎞䇿