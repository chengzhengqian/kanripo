二十七年春正月魏主將入冦二月甲午大獵於梁川
帝聞之敕淮泗諸郡若魏冦小至則各堅守大至則拔
民歸夀陽邊戍偵候不明辛亥魏主自將歩騎十萬奄
至南頓太守鄭琨潁川太守郭道隠並棄城走是時豫
州刺史南平王鑠鎮夀陽遣左軍行參軍陳憲行汝南
郡事守懸瓠城中戰士不滿千人魏主圍之三月以軍
興減内外百官俸三分之一魏人晝夜攻懸瓠多作髙
樓臨城以射之矢下如雨城中負戸以汲施大鉤於衝