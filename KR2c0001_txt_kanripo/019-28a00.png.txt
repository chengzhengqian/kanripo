交通音問密遣人説奚斤云表與之連謀毎答表書輙
多所治定表以書示斤斤疑之以告魏主先是表與太
史令王亮少同營署好輕侮亮亮奏表置軍虎牢東不
得便地故令賊不時滅魏主素好術數以為然積前後
忿使人夜就帳中縊殺之乙卯魏主濟自靈昌津遂如
東郡陳留叔孫建將三萬騎逼東陽城城中文武纔一
千五百人竺䕫垣苗悉力固守時出竒兵擊魏破之魏
歩騎繞城列陳千餘里大治攻具䕫作四重塹魏人填