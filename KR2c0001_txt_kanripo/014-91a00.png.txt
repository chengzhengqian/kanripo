請以彭城王遵義陽王鑒為左右丞相以慰其心劉氏
従之豺與太尉張舉謀誅司空李農舉素與農善密告
之農奔廣宗帥乞活數萬家堡上白劉氏使張舉統宿
衛諸軍圍之豺以張離為鎮軍大將軍監中外諸軍事
以為已副彭城王遵至河内聞喪姚弋仲蒲洪劉寧及
征虜將軍石閔武衛將軍王鸞等共説遵曰殿下長且
賢先帝亦有意以殿下為嗣正以末年惛惑為張豺所
誤今女主臨朝姦臣用事上白相持未下京師宿衛空