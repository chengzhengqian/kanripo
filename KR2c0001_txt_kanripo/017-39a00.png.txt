决潜使領軍将軍殷仲文具舟於石頭聞謙等敗帥親
信數千人聲言赴戰遂将其子昇兄子濬出南掖門遇
前相國參軍胡藩執馬鞚諫曰今羽林射手猶有八百
皆是義故西人受累世之恩不驅令一戰一旦舍此欲
安之乎𤣥不對但舉䇿指天因鞭馬而走西趨石頭與
殷仲文等浮江南走經日不食左右進粗飯𤣥咽不能
下昇抱其胸而撫之𤣥悲不自勝裕入建康王仲徳抱
元徳子方囘出候裕裕於馬上抱方囘與仲徳對哭追