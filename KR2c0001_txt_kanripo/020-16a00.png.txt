進鎮軍將軍江州刺史晉安王子勛為車騎將軍開府
儀同三司癸亥以建安王休仁為司徒尚書令揚州
刺史以山陽王休祐為荆州刺史桂陽王休範為南徐
州刺史　丙寅湘東王即皇帝位大赦改元其廢帝時
昏制謬封並皆刋削庚午以右衞將軍劉道隆為中䕶
軍道隆暱於廢帝甞無禮於建安太妃至是建安王休
仁求解職明帝乃賜道隆死宗越譚金童太一等雖為
上所撫接内不自安上亦不欲使居中從容謂之曰卿