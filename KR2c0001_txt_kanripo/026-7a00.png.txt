省表大悦因召與語晟復口陳形勢手畫山川寫其虚
實皆如指掌帝深嘆異皆納用之遣太僕元暉出伊吾
道詣達頭賜以狼頭纛達頭使來引居沙鉢略使上以
晟為車騎將軍出黄龍道齎幣賜奚霫契丹遣為鄉導
得至處羅侯所深布心腹誘之内附反間既行果相猜貳
十四年夏四月庚寅隋大將軍韓僧壽破突厥於雞頭
山上柱國李充破突厥於河北山　五月己未高寶寧