之上欲徙都以避突厥秦王世民諌止之建成與妃嬪因並譛世民曰突厥雖屢為邊患得賂則退秦王外託
禦冦之名内欲總兵權成其篡奪之謀耳上校獵城南
太子秦齊王皆從上命三子馳射角勝建成有胡馬肥
壯而喜蹶以授世民曰此馬甚駿能超數丈澗弟善騎
試乗之世民乗以逐鹿馬蹶世民躍立於數步之外馬
起復乗之如是者三顧謂宇文士及曰彼欲以此見殺
死生有命庸何傷乎建成聞之因令妃嬪譛之於上曰