東藩鎮表請車駕還京師十二月鳯翔節度使李昌言
病表弟昌符知留後昌言薨制以昌符為鳯翔節度使
時黄巢雖平秦宗權復熾命将出兵冦掠鄰道陳彦侵
淮南秦賢侵江南秦誥䧟襄唐鄧孫儒䧟東都孟陜虢
張晊䧟汝鄭盧瑭攻汴宋所至屠翦焚蕩殆無孑遺其
殘暴又甚於巢軍行未始轉糧車載鹽尸以從北至衛
滑西及關輔東盡青齊南出江淮州鎮存者僅保一城
極目千里無復煙火上将還長安畏宗權為患