元嗣自建康至五州具言太子弑逆駿使元嗣以告僚
佐沈慶之宻謂腹心曰蕭斌婦人其餘將帥皆易與耳
東宫同惡不過三十人此外屈逼必不為用今輔順討
逆不憂不濟也　太子劭分浙東五郡為㑹州省揚州
立司𨽻校尉以其妃父殷冲為司𨽻校尉冲融之曽孫
也以大將軍義恭為太保荆州刺史南醮王義宣為太
尉始興王濬為驃騎將軍雍州刺史臧質為丹陽尹㑹
稽太守隨王誕為㑹州刺史劭料檢文帝巾箱及江湛