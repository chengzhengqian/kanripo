掌機事是夕上殂庚子太子即皇帝位大赦時蒼梧王
方十嵗袁粲禇淵秉政承太宗奢侈之後務𢎞節儉欲
救其弊而阮佃夫王道隆等用事貨賂公行不能禁也
　冬十一月中書通事舍人阮佃夫加給事中輔國將
軍權任轉重欲用其所親吳郡張澹為武陵郡袁粲等
不同佃夫稱勅施行粲等不敢執
蒼梧王元徽元年　桂陽王休範素凡訥少知解不為諸兄
所齒遇物情亦不向之故太宗之末得免於過及帝即位年