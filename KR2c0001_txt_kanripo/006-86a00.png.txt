二十二年西域諸國侍子乆留敦煌皆愁思亡歸莎車
王賢知都䕶不至擊破鄯善攻殺龜兹王鄯善王安上
書願復遣子入侍更請都䕶都䕶不出誠迫於匈奴帝
報曰今使者大兵未能得出如諸國力不從心東西南
北自在也於是鄯善車師復附匈奴
班固論曰孝武之世圖制匈奴患其兼從西國結黨南羌乃
表河曲列四郡開玉門通西域以斷匃奴右臂隔絶南羌月
氏單于失援由是逺遁而幕南無王庭遭値文景𤣥黙養民