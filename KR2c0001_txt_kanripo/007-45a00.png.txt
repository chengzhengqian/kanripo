京非復漢有此不可三也議者喻以補衣猶有所完詡
恐其疽食侵淫而無限極也禹曰吾意不及此微子之
言幾敗國事詡因説禹收羅涼土雄傑引其牧守子弟
於朝令諸府各辟數人外以勸厲答其功勤内以拘致
防其邪計禹善其言更集四府皆從詡議於是辟西州
豪傑為掾屬拜牧守長吏子弟為郎以安慰之　三月
先零羌復攻褒中鄭勤欲擊之主簿段崇諫以為虜乗
勝鋒不可當宜堅守待之勤不從出戰大敗死者三千