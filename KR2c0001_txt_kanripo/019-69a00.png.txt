右將軍到彦之安北將軍王仲徳皆下獄免官兖州刺
史竺靈秀坐棄軍伏誅上見垣䕶之書而善之以為北
髙平太守彦之之北伐也甲兵資實甚盛及敗還委棄
盪盡府藏武庫為之空虚
八年春正月丙申檀道濟等自清水救滑臺魏叔孫建
長孫道生拒之丁酉道濟至夀張遇魏安平公乙旃眷
道濟帥寧朔將軍王仲徳驍騎將軍段宏奮擊大破之
轉戰至髙梁亭斬魏濟州刺史悉煩庫結　二月檀道