自是朝廷動息皆禀於邠岐南北司往往依附二鎮以
邀恩澤有崔鋋王超者為二鎮判官凡天子有所可否
其不逞者輒訴於鋋超二人則敎茂貞行瑜上章論之
朝廷小有依違其辭語已不遜制復以茂貞為鳯翔節
度使兼山南西道節度使守中書令於是茂貞盡有鳯
翔興元洋隴秦等十五州之地以徐彦若為御史大夫
　邠寧節度使守侍中兼中書令王行瑜求為尚書令
韋昭度宻奏稱太宗以尚書令執政遂登大位自是不