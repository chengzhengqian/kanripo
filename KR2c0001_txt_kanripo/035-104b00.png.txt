散之以慰勞苦之士使帖不可用也乃擅開倉庫給士
卒人絹一匹穀十二石士卒大喜釗遂閉城請降於何
𢎞敬安玉在磁州聞二州降亦降於𢎞敬堯山都知兵
馬使魏元談等降於王元逵元逵以其久不下皆殺之
八月辛卯鎮魏奏邢洺滋三州降宰相入賀李德裕曰
昭義根本盡在山東三州降則上黨不日有變矣上曰
郭誼必梟劉稹以自贖德裕曰誠如聖料上曰於今所
宜先處者何事德裕請以給事中盧𢎞正為三州留後