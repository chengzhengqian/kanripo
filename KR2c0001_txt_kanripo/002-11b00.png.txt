亦以為大王不如也然臣嘗事之請言項王之為人也
項王喑噁叱咤千人皆廢然不能任屬賢將此特匹夫
之勇耳項王見人恭敬慈愛言語嘔嘔人有疾病涕泣分食飲至使人有功當封爵者印刓敝忍不能予此所
謂婦人之仁也項王雖霸天下而臣諸侯不居關中而
都彭城背義帝之約而以親愛王諸侯不平逐其故主
而王其將相又遷逐義帝置江南所過無不殘滅百姓
不親附特刼於威彊耳名雖為霸實失天下心故其彊