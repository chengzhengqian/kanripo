久之不决故宗正劉向上䟽曰郅支單于囚殺使者吏
士以百數事暴揚外國傷威毁重羣臣皆閔焉陛下赫
然欲誅之意未嘗有忘西域都䕶延夀副校尉湯承聖
指倚神靈總百蠻之君攬城郭之兵出百死入絶域遂
蹈康居屠三重城搴歙侯之旗斬郅支之首縣旌萬里
之外揚威昆山之西埽谷吉之恥立昭明之功萬夷慴
伏莫不懼震呼韓邪單于見郅支已誅且喜且懼鄉風
馳義稽首來賔願守北藩累世稱臣立千載之功建萬