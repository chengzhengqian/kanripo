關而責義帝之處收天下之兵立諸侯之後降城即以
侯其將得賂即以分其士與天下同其利豪英賢才皆
樂為之用項王有倍約之名殺義帝之負於人之功無
所記於人之罪無所忘戰勝而不得其賞拔城而不得
其封非項氏莫得用事天下畔之賢才怨之而莫為之
用故天下之事歸於漢王可坐而䇿也夫漢王發蜀漢
定三秦涉西河破北魏出井陘誅成安君此非人之力
也天之福也今已據敖倉之粟塞成臯之險守白馬之