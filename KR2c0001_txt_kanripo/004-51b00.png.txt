五鳳元年秋匈奴屠耆單于使先賢撣兄右奥鞬王與
烏藉都尉各二萬騎屯東方以備呼韓邪單于是時西
方呼掲王来與唯犂當户謀共讒右賢王言欲自立為
單于屠耆單于殺右賢王父子後知其寃復殺唯犂當
户於是呼掲王恐遂畔去自立為呼掲單于右奥鞬王
聞之即自立為車犂單于烏藉都尉亦自立為烏藉單
于凡五單于屠耆單于自将兵東擊車犂單于使都隆
奇擊烏藉烏藉車犂皆敗西北走與呼掲單于兵合為