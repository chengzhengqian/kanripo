仁是以皇上發徳音以大王為儲副意者願聞殿下抗
目夷上仁之義執子臧大賢之節逃玉輿而弗乗棄萬
乗如脫屣庶改澆競之俗以大呉國之風古有其人今
聞其語能行之者非殿下而誰使無為之化復生於遂
古讓王之道不墜於來葉豈不盛歟王不能從　六月
癸丑立華容公歡為豫章王其弟枝江公譽為河東王
曲阿公詧為岳陽王上以人言不息故封歡兄弟以大
郡用慰其心