以佞巧有寵於帝至是帝召承誨欲與之謀承誨伏匿
不至張彦澤捕而殺之彦澤縱兵大掠貧民乘之亦争
入富室殺人取其貨二日方止都城為之一空彦澤所
居寶貨山積自謂有功於契丹晝夜以酒樂自娛出入
騎從常數百人其旗幟皆題赤心為主見者笑之軍士
擒罪人至前彦澤不問所犯但瞋目䜿三指即驅出斷
其腰領彦澤素與閤門使高勲不協乘醉至其家殺其
叔父及弟尸諸門首士民不寒而慄中書舍人李濤謂