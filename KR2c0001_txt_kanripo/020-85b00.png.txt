即束裝臨去啜羮冩胷上手振不自禁未暗載婦女盡
室奔石頭部曲數百赫奕滿道既至見粲粲驚曰何事
遽來今敗矣秉曰得見公萬死何恨孫曇瓘萬之亦奔
石頭丹陽丞王遜等走告道成事乃大露遜僧綽之子
也道成宻使人告王敬則時閤已閉敬則欲開閤出卜
伯興嚴兵為備敬則乃鋸所止屋壁得出至中書省收
韞韞已戒嚴列燭自照見敬則猝至驚起迎之曰兄何
能夜顧敬則呵之曰小子那敢作賊韞抱敬則敬則拳