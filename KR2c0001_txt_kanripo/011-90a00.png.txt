起兵江東以討石氷推前吴興太守吳郡顧祕都督揚
州九郡諸軍事傳檄州郡殺氷所署將吏於是前侍御
史賀循起兵於㑹稽廬江内史廣陵華譚及丹陽葛洪
甘卓皆起兵以應祕玘處之子循邵之子卓寧之曽孫
也氷遣其將羌毒帥兵數萬拒玘玘擊斬之氷自臨淮
退趨夀春征東將軍劉凖聞氷至惶懼不知所為廣陵
度支廬江陳敏統衆在夀春謂凖曰此等本不樂逺戍
逼廹成賊烏合之衆其勢易離敏請督帥運兵為公破