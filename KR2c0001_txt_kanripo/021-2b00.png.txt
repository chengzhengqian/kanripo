食無甔石之儲又冬月垂盡東作將起乃百堵皆興俶
載南畆之時而驅之使擐甲執兵泣當白刃殆非歌舞
之師也且諸軍已進非無應接若降欵有實待既平樊
沔然後鑾輿順動亦何晚之有今率然輕舉上下疲勞
若空行空返恐挫損天威更成賊氣非策之得者也司
空穆亮以為宜行公卿皆同之澄謂亮曰公輩在外之
時見張旗授甲皆有憂色平居論議不願南征何得對
上即為此語面背不同事涉欺佞豈大臣之義國士之