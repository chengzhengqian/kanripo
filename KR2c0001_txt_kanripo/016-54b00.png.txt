二萬餘户秦略陽太守王皮降之　九月王統以秦州
降於後秦後秦主萇以姚碩徳為使持節都督隴右諸
軍事秦州刺史鎮上邽　冬十月西燕慕容永遣使詣
秦主丕求假道東歸丕弗許與永戰於襄陵秦兵大敗
左丞相王永衛大将軍俱石子皆死初東海王纂自長
安來麾下壮士三千餘人丕忌之既敗懼為纂所殺帥
騎數千南犇東垣謀襲洛陽楊威将軍馮該自陜邀撃
之殺丕執其太子寧長樂王夀送建康詔赦不誅以付