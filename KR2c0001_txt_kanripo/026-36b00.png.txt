義臣趣平壤左光禄大夫王仁恭出扶餘道仁恭進軍
至新城高麗兵數萬拒戰仁恭帥勁騎一千擊破之髙麗
嬰城固守帝命諸將攻遼東聽以便意從事飛樓撞雲
梯地道四面俱進晝夜不息而高麗應變拒之二十餘
日不拔主客死者甚衆衝梯竿長十五丈驍果呉興沈
光升其端臨城與高麗戰短兵接殺十數人高麗競擊
之而墜未及地適遇竿有垂絙光接而復上帝望見壯
之即拜朝散大夫恒置左右　遼東城乆不拔帝遣造