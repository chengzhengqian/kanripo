事石神符之五世孫也己未以太府卿韓約為左金吾
衛太將軍始鄭注與李訓謀至鎮選壯士數百皆持白
棓懐其斧以為親兵是月戊辰王守澄葬於滻水注奏
請入䕶葬事因以親兵自隨仍奏令内臣中尉以下盡
集滻水送塟注因闔門令親兵斧之使無遺類約既定
訓與其黨謀如此事成則注專有其功不若使行餘璠
以赴鎮為名多募壯士為部曲并用金吾臺府吏卒先
期誅宦者已而并注去之行餘璠立言約及中丞李