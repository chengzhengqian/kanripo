韜素與繼鵬相惡故也辛巳繼鵬稱皇太后令監國是
日即皇帝位更名昶諡其父曰齊肅明孝皇帝廟號恵
宗既而自稱權知福建節度事遣使奉表於唐大赦境
内立李春鷰為賢妃初閩恵宗娶漢主女清逺公主使
宦者閩清林延遇置邸於畨禺專掌國信漢主賜以大
第稟賜甚厚數問以閩事延遇不對退謂人曰去閩語
閩去越語越處人宫禁可如是乎漢主聞而賢之以為
内常侍使鉤校諸司事延遇聞恵宗遇弑求歸不許素