之勢不可改也辛丑太原奏破契丹偉王於秀容斬首
三千級契丹自鴉鳴谷遁去　天平節度副使知鄆州
顔衎遣觀察判官竇儀奏博州刺史周儒以城降契丹
又與楊光逺通使往還引契丹自馬家口濟河擒左武
衞將軍蔡行遇儀謂景延廣曰敵若濟河與光逺合則河
南危矣延廣然之儀薊州人也　　二月甲辰朔命前
保義節度使石贇守麻家口前威勝節度使何重建守
楊劉鎮䕶聖都指揮使白再榮守馬家口西京留守安