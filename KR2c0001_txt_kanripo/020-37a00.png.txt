糧運鯁塞當如此何胡曰彼尚得泝流越我而上此運
何以不得沿流越彼而下邪乃遣安北府司馬沈仲玉
將千人步趣南陵迎糧仲玉至南陵載米三十萬斛錢
布數十舫榜為城規欲突過行至貴口不敢進遣聞
信報胡令遣重軍援接張興世遣夀寂之任農夫等將
三千人至貴口擊之仲玉走還顗營悉虜其資實胡衆駭懼胡將張喜來降鎮東中兵㕘軍劉亮進兵逼胡營
胡不能制袁顗懼曰賊入人肝脾裏何由得活胡隂謀