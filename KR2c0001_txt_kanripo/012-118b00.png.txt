夏六月丙寅温嶠等至建康王導周顗庾亮等皆愛嶠
才爭與之交是時太尉豫州牧荀組冀州刺史邵續青
州刺史曺嶷寜州刺史王遜東夷校尉崔毖等皆上表
勸進王不許　冬十一月漢主聰出畋以愍帝行車
騎將軍戎服執㦸前導見者指之曰此故長安天子也
聚而觀之故老有泣者太子粲言於聰曰昔周武王豈
樂殺紂乎正恐同惡相求為患故也今興兵聚衆者皆
以子業為名不如早除之聰曰吾前殺庾珉軰而民心