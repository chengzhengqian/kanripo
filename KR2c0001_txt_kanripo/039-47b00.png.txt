其衆且萬人叛奔吳　　九月閩内樞密使薛文傑説
閩主抑挫諸宗室從子繼圖不勝忿謀反坐誅連坐者
千餘人　閩俗好鬼神巫盛韜等皆有寵薛文傑言於
閩主曰陛下左右多姦臣非質諸鬼神不能知也盛韜
善視鬼宜使察之閩主從之文傑惡樞宻吳勗勗有疾
文傑省之曰主上以公乆疾欲罷公近密僕言公但小
苦頭痛耳將愈矣主上或遣使來問慎勿以它疾對也
勗許諾明日文傑使韜言於閩主曰適見北廟崇順王