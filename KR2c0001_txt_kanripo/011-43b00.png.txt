四年春二月復命司馬昭進爵位如前又辭不受　冬
十月復命大將軍昭進位爵賜一如前詔昭乃受命昭
辟任城魏舒為相國参軍
咸熙元年春三月己卯進晉公爵為王増封十郡王祥
何曽荀顗共詣晉王顗謂祥曰相王尊重何侯與一朝
之臣皆已盡敬今日便當相率而拜無所疑也祥曰相
國雖尊要是魏之宰相吾等魏之三公王公相去一階
而已安有天子三公可輒拜人者損魏朝之望虧晉王