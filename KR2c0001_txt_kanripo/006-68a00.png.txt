即位為貴人時后前母姊女賈氏亦以選入生皇子炟
帝以后無子命養之謂曰人未必當自生子但患愛養
不至耳后於是盡心撫育勞悴過於所生太子亦孝性
淳篤母子慈愛始終無纎介之間后常以皇嗣未廣薦
逹左右若恐不及後宫有進見者每加慰納若數所寵
引輙増隆遇及有司奏立長秋宫帝未有所言皇太后
曰馬貴人德冠後宫即其人也后既正位宫闈愈自謹
肅好讀書常衣大練裙不加縁朔望諸姬主朝請望見