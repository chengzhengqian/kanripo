家屬皆在京師官軍不可輕出不若閉城以挫其鋒使
其母妻登城招之可不戰而下也慕容彦超曰侯益衰
老為懦夫計耳帝乃遣益及閻晉卿吳䖍裕前保大節
度使張彦超將禁軍趣澶州是日郭威已至澶州李洪
義納之王殷迎謁慟哭以所部兵從郭威涉河帝遣内
養鸗脫覘郭威威獲之以表置鸗脫衣領中使歸白帝曰臣昨得詔書延頸俟死郭崇威等不忍殺臣云此皆
陛下左右貪權無厭者譛臣耳逼臣南行詣闕請罪臣