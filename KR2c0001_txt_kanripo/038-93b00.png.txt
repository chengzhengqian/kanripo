宮舊𨽻參豫軍謀寵過而驕不復能制遂至愛子慈父
皆不能庇以憂悸終代宗踐阼仍遵覆轍程元振魚朝
恩相繼用事竊弄刑賞壅蔽聰明視天子如委裘陵宰
相如奴虜是以来瑱入朝遇讒賜死吐蕃深侵郊甸匿
不以聞致狼狽幸陜李光弼危疑憤鬱以隕其生郭子
儀擯廢家居不保丘壟僕固懐恩寃抑無訴遂棄勲庸
更為叛亂徳宗初立頗振紀綱宦官稍絀而返自興元
猜忌諸將以李晟渾瑊為不可信悉奪其兵而以竇文