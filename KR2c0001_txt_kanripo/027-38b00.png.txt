赴敵中流矢墜於地知節救之殺數人世充軍披靡乃
抱行儼重騎而還為世充騎所逐刺槊洞過知節迴身
捩折其槊兼斬追者與行儼俱免㑹日暮各斂兵還營
宻驍將孫長樂等十許人皆被重創宻新破宇文化及
有輕世充之心不設壁壘世充夜遣二百餘騎潜入北
山伏谿谷中命軍士皆秣馬蓐食甲寅將戰世充誓衆
曰今日之戰非直争勝負死生之分在此一舉若其捷
也富貴固所不論若其不捷必無一人獲免所争者死