慰而已李絳甞極言宦官驕横侵害政事讒毁忠貞上
曰此屬安敢為讒就使為之朕亦不聽絳曰此屬大抵
不知仁義不分枉直惟利是嗜得賂則譽跖蹻為㢘良
怫意則毁龔黄為貪暴能用傾巧之智構成疑似之端
朝夕左右浸潤以入之陛下必有時而信之矣自古宦
官敗國者備載方冊陛下豈得不防其漸乎己亥吐突
承璀将神䇿兵發長安命恒州四面藩鎮各進兵招討
　田季安聞吐突承璀将兵討王承宗聚其徒曰師不