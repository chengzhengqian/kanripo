北掖門入聞韓擒虎已得陳叔寶呼視之叔寶惶懼流
汗股慄向弼再拜弼謂之曰小國之君當大國之卿拜
乃禮也入朝不失作歸命侯無勞恐懼既而耻功在韓
擒虎後與擒虎相訽挺刄而出欲令蔡徵為叔寶作降
箋命乘騾車歸已事不果弼置叔寶於徳教殿以兵衛
守髙熲先入建康熲子徳𢎞為晉王廣記室廣使徳𢎞
馳詣熲所令留張麗華熲曰昔太公蒙面以斬妲己今
豈可留麗華乃斬之於青溪徳𢎞還報廣變色曰昔人