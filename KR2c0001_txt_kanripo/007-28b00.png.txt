並以病徴五原太守陳龜代為中郎將龜以單于不能
制下逼迫單于及其弟左賢王皆令自殺龜又欲徙單
于近親于内郡而降者遂更狐疑龜坐下獄免大將軍
商上表曰匈奴冦畔自知罪極窮鳥困獸皆知救死況
種類繁熾不可单盡今轉運日増三軍疲苦虚内給外
非中國之利度遼將軍馬續素有謀謨且典邊日久深
曉兵要毎得續書與臣策合宜令續深溝髙壁以恩信
招降宣示購賞明為期約如此則醜類可服國家無事