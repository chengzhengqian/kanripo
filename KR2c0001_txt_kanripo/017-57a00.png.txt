　冬十一月劉裕追孫恩至滬瀆海鹽又破之俘斬以
萬數恩遂自浹口逺竄入海
元興元年春三月孫恩㓂臨海臨海太守辛景擊破之
恩所虜三吴男女死亡殆盡恩恐為官軍所獲乃赴海
死其黨及妓妾從死者以百數謂之水仙餘衆數千人
復推恩妹夫盧循為主循諶之曽孫也神采清秀雅有
材藝少時沙門恵逺嘗謂之曰君雖體渉風素而志存
不軌如何太尉𤣥欲撫安東土乃以循為永嘉太守循