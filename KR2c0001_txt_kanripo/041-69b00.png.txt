三萬兩匹而賞軍之費計應用五十萬緡帝怒玫請率
京城民財以足之數日僅得數萬緡帝謂執政曰軍不可
不賞人不可不恤今將奈何執政請據屋為率無問士
庶自居及僦者預借五月僦直從之　王𢎞贄遷閔帝
於州廨帝遣𢎞贄之子殿直巒往酖之戊寅巒至衛州
謁見閔帝問來故不對𢎞贄數進酒閔帝知其有毒不
飲巒縊殺之閔帝性仁厚於兄弟敦睦雖遭秦王忌疾
閔帝坦懐待之卒免於患及嗣位於潞王亦無嫌而朱