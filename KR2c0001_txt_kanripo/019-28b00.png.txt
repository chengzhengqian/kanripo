其三重為撞車以攻城䕫遣人從地道中出以大麻絙
挽之令折魏人復作長圍進攻逾急歴時寖久城轉隨
壊戰士多死傷餘衆困乏旦暮且䧟檀道濟至彭城以
司青二州並急而所領兵少不足分赴青州道近竺䕫
兵弱乃與王仲徳兼行先救之甲子劉粹遣李元徳襲
許昌斬庾龍元徳因留綏撫并上租糧魏主至盟津于
栗磾造浮橋於治阪津乙丑魏主引兵北濟西如河内
娥清周幾閭大肥徇地至湖陸髙平民屯聚而射之清