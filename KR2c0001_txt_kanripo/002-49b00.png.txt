從中起天下可圖也陳豨素知其能也信之曰謹奉教
豨甞慕魏無忌之養士及為相守邊告歸過趙賓客隨
之者千餘乗邯鄲官舍皆滿趙相周昌求入見上具言
豨賓客甚盛擅兵於外數嵗恐有變上令人覆案豨客
居代者諸不法事多連引豨豨恐韓王信因使王黄曼
丘臣等說誘之太上皇崩上使人召豨豨稱疾不至九
月遂與王黄等反自立為代王劫略趙代上自東擊之
至邯鄲喜曰豨不南據邯鄲而阻漳水吾知其無能為