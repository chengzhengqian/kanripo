節之士安得擬之敦曰當是時危機交急鑒曰丈夫
當死生以之敦惡其言不復相見久留不遣敦黨皆
勸敦殺之敦不從鑒還臺遂與帝謀討敦　王敦從
子允之方總角敦愛其聰警常以自隨敦嘗夜飲允
之辭醉先卧敦與錢鳯謀為逆允之悉聞其言即於
卧處大吐衣面並汚鳯出敦果照視見允之卧於吐
中不復疑之㑹其父舒拜廷尉允之求歸省父急以
敦鳯之謀白舒舒與王導俱啟帝隂為之備敦欲