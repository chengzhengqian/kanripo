吏各自免競就深文非有教使之然畏罪故耳陛下儻
一斷以律則此風立變矣上悦從之由是斷獄平允
二月上至顯仁宫官吏以闕儲偫有被譴者魏徴諌曰
陛下以儲偫譴官吏臣恐承風相扇異日民不聊生殆
非行幸之本意也昔煬帝諷郡縣獻食視其豐儉以為
賞罰故海内叛之此陛下所親見柰何欲效之乎上驚
曰非公不聞此言因謂長孫無忌等曰朕昔過此買飯
而食僦舍而宿今供頓如此豈得猶嫌不足乎　　三