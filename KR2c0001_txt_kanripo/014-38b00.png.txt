不先往峻必先至峻至則人心危駭難與戰矣此時不
可失也導然之庾亮不従十二月辛亥蘇峻使其將韓
晃張健等襲陷姑孰取鹽米亮方悔之壬子彭城王雄
章武王休叛奔峻雄釋之子也庚申京師戒嚴假庾亮
節都督征討諸軍事以左衛將軍趙𦙍為歴陽太守使
左將軍司馬流將兵據慈湖以拒峻以前射聲校尉劉
超為左衛將軍侍中褚翜典征討軍事亮使弟翼以白
衣領數百人備石頭　宣城内史桓彛欲起兵以赴朝