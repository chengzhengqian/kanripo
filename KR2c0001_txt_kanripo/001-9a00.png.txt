分而知所先後又何失人之足患哉
三家分智氏之田趙襄子漆智伯之頭以為飲器智伯之
臣豫讓欲為之報讐乃詐為刑人挾匕首入襄子宫中塗
廁襄子如廁心動索之獲豫讓左右欲殺之襄子曰智伯
死無後而此人欲為報仇真義士也吾謹避之耳乃舍之
豫讓又漆身為癩吞炭為啞行乞於市其妻不識也行
見其友其友識之為之泣曰以子之才臣事趙孟必得近
幸子乃為所欲為顧不易邪何乃自苦如此求以報仇