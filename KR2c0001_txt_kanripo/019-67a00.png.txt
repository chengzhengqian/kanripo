既久又無糧食杜驥欲棄城走恐獲罪初髙祖滅秦遷
其鐘虡於江南有大鐘沒於洛水帝使姚聳夫將千五
百人徃取之驥紿之曰金墉城已修完糧食亦足所乏
者人耳今敵騎南渡當相與并力禦之大功既立牽鐘
未晚聳夫從之既至見城不可守乃引去驥遂南遁丙
子安頡拔洛陽殺將士五千餘人杜驥歸言於帝曰本
欲以死固守姚聳夫及城遽走人情沮貶不可復禁上
大怒誅聳夫於夀陽聳夫勇健諸偏禆莫及也魏河北