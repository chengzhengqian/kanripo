希烈由是自稱天下都元帥
四年春正月庚寅李希烈遣其将李克誠襲陷汝州執
别駕李元平元平本湖南判官薄有才藝性踈傲敢大言
好論兵中書侍郎闗播竒之薦扵上以為将相之器以
汝州距許州最近擢元平為汝州别駕知州事元平至
州即募工徒治城希烈隂使壯士往應募執役入數百
人元平不之覺希烈遣克誠将數百騎突至城下應募
者應之扵内縛元平馳去元平為人眇小無須見希烈