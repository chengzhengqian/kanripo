宻乃從之置酒召讓戊午讓與兄寛及兄子司徒府長
史摩侯同詣宻宻與讓寛裴仁基郝孝德共坐單雄信
等皆立侍房彦藻鄭頲往來檢校宻曰今日與達官飲
不須多人左右止留數人給使而已宻左右皆引去讓
左右猶在彦藻白宻曰今方為樂天時甚寒司徒左右
請給酒食宻曰聴司徒進止讓應曰甚佳乃引讓左右
盡出獨宻下壯士蔡建德持刀立侍食未進宻出良弓
與讓習射讓方引滿建德自後斫之踣於牀前聲若牛