示之以不肅彼必以吾為懦而懈惰然後可圖也淮西
人自以甞敗髙袁二帥輕愬名位素微遂不為備　二
月李愬謀襲蔡州表請益兵詔以昭義河中鄜坊步騎
二千給之丁酉愬遣十將馬少良將十餘騎巡邏遇吳
元濟捉生虞候丁士良與戰擒之士良元濟驍將常為
東邊患衆請刳其心愬許之既而召詰之士良無懼色
愬曰真丈夫也命釋其縛士良乃自言本非淮西士貞
元中𨽻安州與吳氏戰為其所擒自分死矣吳氏釋我