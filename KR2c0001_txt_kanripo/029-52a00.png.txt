八月壬子上謂司徒無忌等曰人苦不自知其過卿可
為朕眀言之對曰陛下武功文徳臣等順之不暇又何
過之可言上曰朕問公以己過公等乃曲相諛悦朕欲
面舉公等得失以相戒而改之何如皆拜謝上曰長孫
無忌善避嫌疑應物敏速決斷事理古人不過而總兵
攻戰非其所長髙士亷涉獵古今心術明逹臨難不改
節當官無朋黨所乏者骨鯁規諌耳唐儉言辭辯㨗善
和解人事朕三十年遂無言及於獻替楊師道性行純