曰我本自疑此至半便止索筆益之曰未亡人不幸罹此
百憂感念存沒心焉如割己酉温集百官於朝堂廢立既
曠代所無莫有識其故典者百官震慄温亦色動不知所
為尚書僕射王彪之知事不可止乃謂温曰公阿衡皇家
當倚傍先代乃命取霍光傳禮度儀制定於須臾彪之朝
服當階神彩毅然曽無懼容文武儀凖莫不取定朝廷以
此服之於是宣太后令廢帝為東海王以丞相録尚書
事㑹稽王昱統承皇極百官入太極前殿温使督䕶