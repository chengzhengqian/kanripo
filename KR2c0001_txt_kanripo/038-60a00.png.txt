乎會張濬自長水亦遺之書勸舉義兵師範曰張公言
正合吾意夫復何疑雖力不足當死生以之時關東兵
多從全忠在鳯翔師範分遣諸將詐為貢獻及商販包
束兵仗載以小車入汴徐兖鄆齊沂河南孟滑河中陝
虢華等州期以同日俱𤼵討全忠適諸州者多事泄被
擒獨行軍司馬劉鄩取兖州時泰寧節度使葛從周悉
將其兵屯邢州鄩先遣人為販油者入城詗其虚實及
兵所從入丙午鄩將精兵五百夜自水竇入比明軍城