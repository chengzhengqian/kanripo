敕使衛兵相與為一將若之何汴兵若来必與岐兵鬬
於闕下臣竊寒心上但愀然憂沮而已冬十月戊戌朱
全忠大舉兵發大梁　韓全誨聞朱全忠將至丁酉令
李繼誨李彦弼等勒兵刼上請幸鳯翔宫禁諸門皆増
兵防守人及文書出入搜閲甚嚴上遣人宻賜崔𦙍御
札言皆悽愴末云我為宗社大計勢須西行卿等但東
行也惆悵惆悵戊戌上遣趙國夫人出語韓偓朝来彦
弼輩無禮極甚欲召卿對其勢未可且言上與皇后但