寶遺夫人書諭以國亡使之歸隋夫人集首領數千人
盡日慟哭遣其孫馮魂帥衆迎洸洸擊斬徐璒入至廣
州說諭嶺南諸州皆定表馮魂為儀同三司冊洗氏為
宋康郡夫人洸夐之子也衡州司馬任瓌勸都督王勇
據嶺南求陳氏子孫立以為帝勇不能用以所部來降
瓌棄官去瓌忠之弟子也於是陳國皆平得州三十郡
一百縣四百詔建康城邑宫室並平蕩耕墾更於石頭
城置蔣州晉王廣班師留王韶鎮石頭委以後事三月