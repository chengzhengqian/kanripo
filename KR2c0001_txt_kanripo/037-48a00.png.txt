講解僅得脱去匡祐歸以告令孜勸圖之五月令孜徙
重榮為泰寧節度使以泰寧節度使齊克讓為義武節
度使以義武節度使王處存為河中節度使仍詔李克
用以河東軍援處存赴鎮　王重榮自以有復京城功
為田令孜所擯不肯之兖州累表論令孜離間君臣數
令孜十罪令孜結邠寧節度使朱玫鳯翔節度使李昌
符以抗之王處存亦上言幽鎮兵新退臣未敢離易定
且王重榮無罪有大功於國不宜輕有改易揺藩鎮心