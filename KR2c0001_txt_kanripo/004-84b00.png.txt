成王能賢舜禹周公而消共工管蔡故以大治榮華至
今孔子與季孟偕仕於魯李斯與叔孫俱宦於秦定公
始皇賢季孟李斯而消孔子叔孫故以大亂汙辱至今
故治亂榮辱之端在所信任信任旣賢在於堅固而不
移詩云我心匪石不可轉也言守善篤也易曰渙汗其
大號言號令如汗汗出而不反者也今出善令未能踰
時而反是反汗也用賢未能三旬而退是轉石也論語
曰見不善如探湯今二府奏佞讇不當在位歴年而不