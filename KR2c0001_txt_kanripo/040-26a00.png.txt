肯此來駢之言非私於潭人實為公謀也乃釋之使還
報曰大義絶矣非地下不相見也朱進忠請希萼自將
兵取潭州辛未希萼留其子光贊守朗州悉發境内之
兵趣長沙自稱順天王　先是馬希萼遣蠻兵圍玉潭
朱進忠引兵㑹之崔洪璉兵敗奔還長沙希萼引兵繼
攻岳州刺史王贇拒之五日不克希萼使人謂贇曰公
非馬氏之臣乎不事我欲事異國乎為人臣而懐二心
豈不辱其先人贇曰亡父為先王將六破淮南兵今大