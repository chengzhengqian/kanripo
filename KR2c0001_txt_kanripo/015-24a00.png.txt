諸人之過温作色曰昔劉景升有千斤大牛噉芻豆十
倍於常牛負重致逺曽不若一羸牸魏武入荆州殺以
享軍八月己亥温至伊水姚襄撤圍拒之匿精鋭於水
北林中遣使謂温曰承親帥王師以來襄今奉身歸命
願敕三軍小却當拜伏路左温曰我自開復中原展敬
山陵無預君事欲來者便前相見在近何煩使人襄據
水而戰温結陳而前親被甲督戰襄衆大敗死者數千
人襄帥麾下數千騎犇於洛陽北山其夜民棄妻子隨