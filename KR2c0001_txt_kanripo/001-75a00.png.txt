從其破秦必矣唯荆卿留意焉荆軻許之於是舍荆卿
於上舍太子日造門下所以奉養荆軻無所不至及王
翦滅趙太子聞之懼欲遣荆軻行荆軻曰今行而無信
則秦未可親也誠得樊将軍首與燕督亢之地圖奉獻
秦王秦王必說見臣臣乃有以報太子曰樊将軍窮困
來歸丹丹不忍也荆軻乃私見樊於期曰秦之遇将軍
可謂深矣父母宗族皆為戮没今聞購将軍首金千斤
邑萬家将奈何於期太息流涕曰計将安出荆卿曰願