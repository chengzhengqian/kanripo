士信將前鋒圍慈澗王世充自將兵三萬救之己丑秦
王世民將輕騎前覘世充猝與之遇衆寡不敵道路險
阨為世充所圍世民左右馳射皆應弦而斃獲其左建
威將軍燕琪世充乃退世民還營埃塵覆面軍不復識
欲拒之世民免胄自言乃得入旦日帥步騎五萬進軍
慈澗世民拔慈澗之戌歸于洛陽世民遣行軍總管史
萬寶自宜陽南據龍門將軍劉德威自太行東圍河内
上谷公王君廓自洛口斷其餉道懷州總管黄君漢自