之子也徳使將軍慕容宙帥騎一千為前鋒與晉兵遇
宙曰晉人輕剽怯於陷敵勇於乗退宜設餌以釣之乃
使二百騎挑戰分餘騎為三伏挑戰者兵未交而走晉
兵追之宙帥伏以擊之晉兵死者甚衆温戰數不利糧
儲復竭又聞秦兵將至丙申焚舟棄輜重鎧仗自陸道
犇還以毛虎生督東燕等四郡諸軍事領東燕太守温
自東燕出倉垣鑿井而飲行七百餘里燕之諸將爭欲
追之吳王垂曰不可温初退惶恐以嚴設警備簡精鋭