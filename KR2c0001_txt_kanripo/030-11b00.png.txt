陽公主與房遺愛謀反今元舅復然使朕慙見天下之人於
事若實如之何對曰遺愛乳臭兒與一女子謀反勢何所成
無忌與先帝謀取天下天下服其智為宰相三十年天下畏
其威若一旦竊發陛下遣誰當之今賴宗廟之靈皇天疾
惡因按小事乃得大姦實天下之慶也臣竊恐無忌知季
方自刺窘急發謀攘袂一呼同惡雲集必為宗廟之憂臣
昔見宇文化及父述為煬帝所親任結以昏姻委以朝政
述卒化及復典禁兵一夕於江都作亂先殺不附己者