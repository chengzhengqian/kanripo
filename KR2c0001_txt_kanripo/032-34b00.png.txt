固懷恩不反正由汝輩激之我亦不反今日為汝反矣
叱下斬之臠食其肉朝士舉選人畏智光之暴多自同
州竊過智光遣將將兵邀之於路死者甚衆戊申詔加
智光檢校左僕射遣中使徐元仙持告身授之智光慢
罵曰智光有大功於天下國家不與平章事而與僕射
且同華地狹不足展才若益以陜虢商鄜坊五州庶猶
可耳因歴數大臣過失且曰此去長安百八十里智光
夜眠不敢舒足恐踏破長安城至於挾天子令諸侯惟