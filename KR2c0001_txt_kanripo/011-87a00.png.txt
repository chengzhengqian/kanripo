惜日月之煩苦而遺累世之冦敵非所謂能創業垂統
謀及子孫者也并州之胡本實匈奴桀惡之冦也建安
中使右賢王去卑誘質呼厨泉聼其部落散居六郡咸熙
之際以一部太彊分為三率泰始之初又増為四於是
劉猛内叛連結外虜近者郝散之變發於榖逺今五部
之衆户至數萬人口之盛過於西戎其天性驍勇弓馬
便利倍於氐羗若有不虞風塵之慮則并州之域可為
寒心正始中母丘儉討句驪徙其餘種於榮陽始徙之