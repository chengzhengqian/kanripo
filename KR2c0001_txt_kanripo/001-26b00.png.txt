重地尊秦秦女必貴而夫人斥矣於是鄭袖日夜泣於
楚王曰臣各為其主耳今殺張儀秦必大怒妾請子母
俱遷江南毋為秦所魚肉也王乃赦張儀而厚禮之張
儀因說楚王曰夫為從者無以異於驅羣羊而攻猛虎
不格明矣今王不事秦秦劫韓驅梁而攻楚則楚危矣
秦西有巴蜀治船積粟浮岷江而下一日行三百餘里
不至十日而距扞關扞關驚則從境以東盡城守矣黔
中巫郡非王之有秦舉甲出武關則北地絶秦兵之攻