建康　八月王太后疾篤使呼廢帝帝曰病人間多鬼
那可往太后怒謂侍者取刀來剖我腹那得生寧磬兒
已丑太后殂
明帝泰始元年　廢帝幼而猜暴及即位始猶難太后
大臣及戴灋興等未敢自恣太后既殂帝年漸長欲有
所為灋興輒抑制之謂帝曰官所為如此欲作營陽耶
帝稍不能平所幸閹人華願兒賜與無算灋興常加裁
減願兒恨之帝使願兒於外察聴風謡願兒言於帝曰