揚州刺史或欲令裕於丹徒領揚州以内事付孟昶遣
尚書右丞皮沈以二議諮裕沈先見裕記室錄事參軍
劉穆之具道朝議穆之偽起如厠密疏白裕曰皮沈之
言不可從裕既見沈且令出外呼穆之問之穆之曰晉
朝失政日久天命已移公興復皇祚勲髙位重今日形
勢豈得居謙遂為守藩之將耶劉孟諸公與公俱起布
衣共立大義以取富貴事有前後故一時相推非為委
體心服宿定臣主之分也力敵勢均終相吞噬揚州根