流儋州至商山賜死　度支奏籍鄭注家貲得絹百餘
萬匹它物稱是庚辰上問宰相坊市安未李石對曰漸
安然比日寒冽特甚蓋刑殺太過所致鄭覃曰罪人周
親前已皆死其餘殆不足問時宦者深怨李訓等凡與
之有𤓰葛親或蹔䝉奬引者誅貶不已故二相言之李
訓鄭注既誅召六道巡邊使田全操等怨訓注之謀在
道揚言我入城凡儒服者無貴賤當盡殺之癸未全操
等乗驛疾驅入金光門京城訛言有寇至士民驚譟縱