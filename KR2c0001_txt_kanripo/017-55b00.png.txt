可在後為聲勢嗣之不從裕乃多伏旗鼓前驅既交諸
伏皆出裕舉旗鳴鼓賊以為四面有軍乃退嗣之追之
戰沒裕且戰且退所領死傷且甚至向戰處令左右脫
取死人衣以示閒暇賊疑之不敢逼裕大呼更戰賊懼
而退裕乃引歸　　五月孫恩䧟滬瀆殺呉國内史袁
崧死者數千人　　六月甲戌孫恩浮海奄至丹徒戰
士十餘萬樓船千餘艘建康震駭乙亥内外戒嚴百官
入居省内冠軍将軍髙素等守石頭輔國将軍劉襲柵