萬級馬數萬匹牛羊甚衆又重以餓死人民死者什三
畜産什五匈奴大虚弱諸國覊屬者皆瓦觧攻盜不能
理其後漢出三千餘騎為三道竝入匈奴捕虜得數千
人還匈奴終不敢取當滋欲鄉和親而邉境少事矣
地節二年匈奴壺衍鞮單于死弟左賢王立為虚閭權
渠單于以右大将女為大閼氏而黜前單于所幸顓渠
閼氏顓渠閼氏父左大且渠怨望是時漢以匈奴不能
為邉㓂罷塞外諸城以休百姓單于聞之喜召貴人謀