禦使　朝廷以李克用據雲中夏四月以前大同軍防
禦使盧簡方為振武節度使以振武節度使李國昌為
大同節度使以為克用必無以拒也　李國昌欲父子
并據兩鎮得大同制書毁之殺監軍不受代與李克用
合兵陷遮虜軍進擊寧武及岢嵐軍盧簡方赴振武至
嵐州而薨丁巳河東節度使竇澣發民塹晉陽己未以
都押衙康傳圭為代州刺史又發土團千人戍代州土
團至城北娖隊不發求優賞時府庫空竭澣遣馬步都