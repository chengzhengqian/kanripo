于霸上顒前拜謁帝下車止之帝入長安以征西府為
宫唯尚書僕射荀藩司𨽻劉暾河南尹周馥等在洛陽
為留臺承制行事號東西臺藩勗之子也丙午留臺大
赦改元復為永安辛丑復皇后羊氏　十二月丁亥
詔太弟穎以成都王還第更立豫章王熾為皇太弟帝
兄弟二十五人時存者惟穎熾及呉王晏晏材質庸下
熾冲素好學故太宰顒立之詔以司空越為太傅與顒
夾輔帝室王戎參録朝政又以光禄大夫王衍為尚書