别省甲子越啓帝下詔免乂官置金墉城大赦改元城
既開殿中將士見外兵不盛悔之更謀刧出乂以拒頴
越懼欲殺乂以絶衆心黄門侍郎潘滔曰不可將自有
靜之者乃遣人宻告張方丙寅方取乂於金墉城至營
炙而殺之方軍士亦為之流涕公卿皆詣鄴謝罪大將
軍穎入京師復還鎮于鄴詔以穎為丞相加東海王越
守尚書令穎遣奮武將軍石超等帥兵五萬屯十二城
門殿中宿所忌者穎皆殺之悉代去宿衛兵表盧志為