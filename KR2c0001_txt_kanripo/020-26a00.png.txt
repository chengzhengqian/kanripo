封府庫以待吳喜己卯王宴入城殺綏執尋陽王子房
於别署縱兵大掠府庫皆空獲孔璪殺之庚辰嵴山民
縛孔覬送宴宴謂之曰此事孔璪所為無預卿事可作
首辭當相為申上覬曰江東處分莫不由身委罪求活
便是君輩行意耳宴乃斬之顧琛王曇生袁標等詣吳
喜歸罪喜皆宥之東軍主凡七十六人於陳斬十七人
其餘皆原宥薛索兒攻申闡乆不下使申令孫入睢陵
說闡闡出降索兒并令孫殺之　山陽王休祐在歴陽