爵賞各有加隆或我之將卒逃逸彼朝無問貴賤皆從
蕩滌自是齊臣降者相繼初齊髙祖為魏丞相以唐邕
典外兵曹太原白建典騎兵曹皆以善書計工簿帳受
委任及齊受禪諸司咸歸尚書惟二曹不廢更名二省
邕官至録尚書事建官至中書令常典二省世稱唐白
邕兼領度支與髙阿那肱有隙阿那肱譛之齊主敕侍
中斛律孝卿總知騎兵度支孝卿事多専决不復詢禀
邕自以宿舊習事為孝卿所輕意甚欝欝及齊主還鄴