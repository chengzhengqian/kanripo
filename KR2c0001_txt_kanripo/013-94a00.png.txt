烈宗靳太后等年皆未盈二十粲多行無禮無復哀戚
靳準隂有異志私謂粲曰如聞諸公欲行伊霍之事先
誅太保及臣以大司馬統萬機陛下宜早圗之粲不從
準懼復使二靳氏言之粲乃從之收其太宰景大司馬
驥驥母弟車騎大將軍吳王逞太師顗大司徒齊王勱
皆殺之朱紀范隆犇長安八月粲治兵於上林謀討石
勒以丞相曜為相國都督中外諸軍事仍鎮長安靳準
為大將軍錄尚書事粲常游宴後宫軍國之事一決於