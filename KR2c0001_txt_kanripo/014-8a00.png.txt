灰身亦無益也十二月詔曰晉室開基方鎮之任親賢並用
其以譙王氶為湘州刺史長沙鄧騫聞之歎曰湘州之禍其
在斯乎氶行至武昌敦與之宴謂氶曰大王雅素佳士恐非
將帥才也氶曰公未見知耳鈆刀豈無一割之用敦謂錢鳯
曰彼不知懼而學壯語足知其不武無能為也乃聽之鎮時
湘土荒殘公私困弊氶躬自儉約傾心綏撫甚有能名
四年秋七月甲戌以尚書僕射戴淵為征西將軍都督
司兖豫并雍冀六州諸軍事司州刺史鎮合肥丹陽尹