愛州於道殺之益州長史髙履行累貶洪州都督　涼
州長史趙持滿多力善射喜任俠其從母為韓瑗妻其
舅駙馬都尉長孫銓無忌之族弟也銓坐無忌流嶲州
許敬宗恐持滿作難誣云無忌同反驛召至京師下獄
訊掠備至終無異辭曰身可殺也辭不可更吏無如之
何乃代為獄辭結奏夏五月戊戌誅之尸於城西親戚
莫敢視友人王方翼歎曰欒布哭彭越義也文王葬枯
骨仁也下不失義上不失仁不亦可乎乃收而葬之上