對三問乃下牀拜曰老婢應死老婢始聞和士開言孝
徵多才慱學意謂善人故舉之比來觀之大是奸臣人
寔難知老婢應死帝令韓長鸞撿案長鸞素惡珽得其
詐出敕受賜等十餘事帝以嘗與之重誓故不殺解珽
侍中僕射出為北徐州刺史珽求見帝長鸞不許遣人
推出栢閣珽坐不肯行長鸞令牽曵而出癸巳齊以領
軍穆提婆為尚書左僕射侍中中書監叚孝言為右僕
射孝言韶之弟也初祖珽執政引孝言為助除吏部尚