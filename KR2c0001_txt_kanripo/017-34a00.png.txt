今日英雄有誰正當是卿耳於是裕毅無忌元徳仲徳
昶及裕弟道規任城魏詠之髙平檀慿之琅邪諸葛長
民河内太守隴西辛扈興振威将軍東莞童厚之相與
合謀起兵道規為桓𢎞中兵參軍裕使毅就道規及昶
於江北共殺𢎞據廣陵長民為刁逵參軍使長民殺逵
據歴陽元徳扈興厚之在建康使之聚衆攻𤣥為内應
刻期齊發孟昶妻周氏富於財昶謂之曰劉邁毁我於
桓公使我一生淪䧟我决當作賊卿幸早離絶脫得富