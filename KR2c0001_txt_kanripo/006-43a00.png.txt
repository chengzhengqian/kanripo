得枸邑三輔動搖夫攻者不足守者有餘今先據城以
逸待勞非所以爭也潛往閉城偃旗鼓行廵不知馳赴
之異乘其不意卒撃鼓建旗而出廵軍驚亂犇走追撃
大破之祭遵亦破王元於汧於是北地諸豪長耿定等
悉叛隗囂降詔異進軍義渠撃破盧芳將賈覽匈奴奥
鞬日逐王北地上郡安定皆降　竇融復遣其弟友上
書曰臣幸得託先后末屬累世二千石臣復假厯將帥
守持一隅故遣劉鈞口陳肝膽自以底裏上露長無纎