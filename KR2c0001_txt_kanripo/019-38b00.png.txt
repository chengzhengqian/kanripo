行荆州刺史謝晦為真晦將行與蔡廓别屏人問曰吾
其免乎廓曰卿受先帝顧命任以社稷廢昬立明義無
不可但殺人二兄而以之北靣挾震主之威據上流之
重以古推今自免為難晦始懼不得去既發顧望石頭
城喜曰今得脫矣癸卯徐羡之進位司徒王𢎞進位司
空傅亮加開府儀同三司謝晦進號衛將軍檀道濟進
號征北將軍有司奏車駕依故事臨華林園聼訟詔曰
政刑多所未悉可如先者二公推訊帝以王曇首王華