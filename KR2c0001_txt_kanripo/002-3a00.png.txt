降諸侯吏卒乗勝多奴虜使之輕折辱秦吏卒秦吏卒
多竊言曰章將軍等詐吾屬降諸侯今能入關破秦大
善即不能諸侯虜吾屬而東又盡誅吾父母妻子柰何
諸將微聞其計以告項羽項召黥布蒲將軍計曰秦吏
卒尚衆其心不服至關不聴事必危不如擊殺之而獨
與章邯長史欣都尉翳入秦於是楚軍夜擊阬秦卒二
十餘萬人新安城南　或説沛公曰秦富十倍天下地
形彊聞項羽號章邯為雍王王關中今則來沛公恐不