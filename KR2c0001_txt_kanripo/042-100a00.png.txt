朕周室之裔虢叔之後國號宜曰周改元大赦楊邠史
𢎞肇王章等皆贈官官為斂𦵏仍訪其子孫叙用之凡
倉場庫務掌納官吏無得収斗餘稱耗舊所進羡餘物
悉罷之犯竊盜及姦者竝依晉天福元年以前刑名罪
人非反逆無得誅及親族籍沒家貲唐莊宗明宗晉高
祖各置守陵十戸漢高祖陵職員官人時月薦享及守
陵户竝如故初唐衰多盜不用律文更定峻灋竊盜贓
三匹者死晉天福中加至五匹姦有夫婦人無問彊和