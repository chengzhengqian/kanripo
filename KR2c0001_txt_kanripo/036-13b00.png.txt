終日士卒皆為之流涕厚本乃許分五百人與之仍問
將士將士皆願行讜舉身自擲叩頭以謝將士遂帥之
抵淮南岸望賊方攻城有軍吏言曰賊勢似已入城還
去則便讜逐之攬得其髻舉劒撃之士卒共救之曰予
五百人判官不可殺也讜曰臨陳妄言惑衆必不可捨
衆請不能得乃共奪之讜素多力衆不能奪讜曰將士
但登舟我則捨此人衆競登舟乃捨之士卒有回顧者
則斫之驅至淮北勒兵撃賊慆於城上布兵與之相應