王晏欲殺之光禄大夫傅祗爭之於朝堂衆皆諫止倫
倫乃貶晏為賔徒縣王齊王冏以功遷逰擊將軍冏意
不滿有恨色孫秀覺之且憚其在内乃出為平東將軍
鎮許昌　孫秀議加相國倫九錫百官莫敢異議吏部
尚書劉頌曰昔漢之錫魏魏之錫晉皆一時之用非可
通行周勃霍光其功至大皆不聞有九錫之命也張林
積忿不已以頌為張華之黨將殺之孫秀曰殺張裴已
傷時望不可復殺頌林乃止以頌為光禄大夫遂下詔