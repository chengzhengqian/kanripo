自謙抑為盡忠自託之意羽意大安無復所嫌稍撤兵
以赴樊遜具啓形狀陳其可禽之要羽得于禁等人馬
數萬糧食乏絶擅取權湘闗米權聞之遂發兵襲羽欲
令征虜將軍孫皎與吕蒙為左右部大督蒙曰若至尊
以征虜能宜用之以蒙能宜用蒙昔周瑜程普為左右
部督督兵攻江陵雖事决於瑜普自恃久將且俱是督
遂共不睦㡬敗國事此目前之戒也權寤謝蒙曰以卿
為大督命皎為後繼可也魏王操之出漢中也使平冦