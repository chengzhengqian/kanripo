祖東向左昭右穆晉立七廟宣帝不得正東向之位何
足法也祕書監卞承之謂廣曰若宗廟之祭果不及祖
有以知楚徳之不長矣廣邈之弟也𤣥自即位心常不
自安二月己丑朔夜濤水入石頭流殺人甚多讙譁震
天𤣥聞之懼曰奴軰作矣𤣥性苛細好自矜伐主者奏
事或一字不體或片辭之謬必加紏摘以示聰眀尚書
答詔誤書春蒐為春莵自左丞王納之以下凡所闗署
皆被降黜或手注直官或自用令史詔令紛紜有司奉