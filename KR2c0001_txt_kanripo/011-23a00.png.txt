日不思因閉其目㑹王復問禪對如前王曰何乃似郤
正語邪禪驚視曰誠如尊命左右皆笑　初鍾㑹之伐
漢也辛憲英謂其夫之從子羊祜曰㑹在事縱恣非持
乆處下之道吾畏其有他志也㑹請其子郎中琇為參
軍憲英憂曰他日吾為國憂今日難至吾家矣琇固請
於晉王王不聼憲英謂琇曰行矣戒之軍旅之間可以
濟者其惟仁恕乎琇竟以全歸癸巳詔以琇嘗諌㑹反
賜爵闗内侯