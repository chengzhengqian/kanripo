可為忠言遂上屯田奏曰臣所将吏士馬牛食所用糧
榖茭藳調度甚廣難久不觧徭役不息恐生他變為明
主憂誠非素定廟勝之冊且𦍑易以計破難用兵碎也
故臣愚心以為撃之不便計度臨𦍑東至浩亹𦍑虜故
田及公田民所未墾可二千頃以上其間郵亭多壊敗
者臣前部士入山伐材木六萬餘枚在水次臣願罷騎
兵留歩兵萬二百八十一人分屯要害處氷觧漕下繕
鄉亭浚溝渠治湟陿以西道橋七十所令可至鮮水左右田事