是歲騫還到拜為大行後歲餘騫所遣使通大夏之屬
者皆頗與其人俱來於是西域始通於漢矣西域凡三
十六國南北有大山中央有河東西六千餘里南北千
餘里東則接漢玉門陽關西則限以葱嶺河有兩源一
出葱嶺一出于闐合流東注鹽澤鹽澤去玉門陽關三
百餘里自玉門陽關出西域有两道從鄯善傍南山北
循河西行至莎車為南道南道西踰葱嶺則出大月氏
安息自車師前王庭隨北山循河西行至䟽勒為北道北道