父子竭力心存本朝以寡撃衆屢殄彊敵使石虎畏懼
悉使邊陲之民散居三魏蹙國千里以薊城為北境功
烈如此而惜海北之地不以為封邑何哉昔漢髙祖不
愛王爵於韓彭故能成其帝業項羽刓印不忍授卒用
危亡吾之至心非茍欲尊其所事竊惜聖朝疎忠義之
國使四海無所勸慕耳尚書諸葛恢翔之姊夫也獨主
異議以為夷狄相攻中國之利惟器與名不可輕許乃
謂翔曰借使慕容鎭軍能除石虎乃是復得一石虎也