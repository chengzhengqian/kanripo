納誨箴畧曰漢驁流湎舉白浮鍾魏叡侈汰陵霄作宫
忠雖不忤善亦不從以規為瑱是謂塞聰防微箴畧曰
亂臣猖獗非可遽數𤣥服莫辨觸瑟始仆柏谷微行豺
豕塞路覩貎獻餐斯可戒懼上優詔答之　冬十月
上欲幸驪山温湯左僕射李絳諌議大夫張仲方等屢
諌不聽拾遺張權輿伏紫宸殿下叩頭諌曰昔周幽王
幸驪山為犬戎所殺秦始皇葬驪山國亡𤣥宗宫驪山
而禄山亂先帝幸驪山而享年不長上曰驪山若此之