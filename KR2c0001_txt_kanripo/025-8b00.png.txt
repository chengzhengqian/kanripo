賜叡等罷之太后及齊主召問士開對曰先帝於羣臣
之中待臣最厚陛下諒闇始爾大臣皆有覬覦今若出
臣正是翦陛下羽翼宜謂叡等云文遥與臣並為先帝
任用豈可一去一留並可用為州且出納如舊待過山
陵然後遣之叡等謂臣真出心必喜之帝及太后然之
告叡等如其言乃以士開為兖州刺史文遥為西兖州
刺史葬畢叡等促士開就路太后欲留士開過百日叡
不許數日之内太后數以為言有中人知太后宻㫖者