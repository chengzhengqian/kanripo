臣光曰唐太宗不以天下大噐私其所愛以杜禍亂之
原可謂能逺謀矣　　太宗平突厥
隋煬帝大業十一年秋八月帝巡北塞初裴矩以突厥
始畢可汗部衆漸盛獻䇿分其勢欲以宗女嫁其弟叱
吉設拜為南面可汗叱吉不敢受始畢聞而漸怨突厥
之臣史蜀胡悉多謀略為始畢所寵任矩詐與為互市
誘至馬邑下殺之遣使詔始畢曰史蜀胡悉叛可汗來