曰馮夫人為烏孫右大將妻右大將與烏就屠相愛都
䕶鄭吉使馮夫人說烏就屠以漢兵方出必見滅不如
降烏就屠恐曰願得小號以自處帝徴馮夫人自問狀
遣謁者竺次期門甘延夀為副送馮夫人馮夫人錦車
持節詔烏就屠詣長羅侯赤谷城立元貴靡為大昆彌
烏就屠為小昆彌皆賜印綬破羌將軍不出塞還後烏
就屠不盡歸諸翎侯民衆漢復遣長羅侯惠將三校屯赤谷因為分别其人民地界大昆彌戸六萬餘小昆彌