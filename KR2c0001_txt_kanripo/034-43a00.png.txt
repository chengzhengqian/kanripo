待居易如初　秋七月庚子王承宗遣使自陳為盧從
史所離閒乞輸貢賦請官吏許其自新李師道等數上
表請雪承宗朝廷亦以師久無功丁未制洗雪承宗以
為成徳軍節度使復以德棣二州與之悉罷諸道行營
將士共賜布帛二十八萬端匹加劉濟中書令　秋九
月己亥吐突承璀自行營還辛亥復為左衛上將軍充
左軍中尉裴垍曰承璀首唱用兵疲弊天下卒無成功
陛下縱以舊恩不加顯戮豈得全不貶黜以謝天下乎