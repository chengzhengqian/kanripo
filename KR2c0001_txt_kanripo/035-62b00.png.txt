敬宗寳厯元年春正月中書侍郎同平章事牛僧孺以
上荒滛嬖幸用事又畏罪不敢言但累表求出乙卯升
鄂岳為武昌軍以僧孺同平章事充武昌節度使
夏四月癸巳羣臣上尊號曰文武大聖廣孝皇帝赦天
下赦文但曰左降官已經量移者宜與量移不言未量
移者翰林學士韋處厚上言逢吉恐李紳量移故有此
處置如此則應近年流貶官因李紳一人皆不得量移
也上即追赦文改之紳由是得移江州長史　冬十