則淮西遺醜復延歳月之命矣儻虜騎南牧國家非步
兵二萬騎五千則不足以抗禦借使一歳而勝之其費
豈特降主之比哉上不聽
十二年回鶻屢請尚公主有司計其費近五百萬緍時
中原方用兵故上未之許　　二月辛卯朔遣回鶻麾尼僧
等歸國命宗正少卿李誠使回鶻諭意以緩其期
十五年憲宗之末回鶻遣合達干來求昏尤切憲宗許
之二月癸卯朔遣合達干歸國