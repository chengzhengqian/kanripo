微枝葉彊大故其末流有從横之事勢數然也漢承秦
制改立郡縣主有尊巳之威臣無百年之柄至於成帝
假借外家哀平短祚國嗣三絕故王氏擅朝能竊號位
危自上起傷不及下是以即真之後天下莫不引領而
歎十餘年間中外騷擾逺近俱發假號雲合咸稱劉氏
不謀同辭方今雄桀𢃄州域者皆無六國世業之資而
百姓謳吟思仰漢必復興已可知矣囂曰生言周漢之
勢可也至於但見愚人習識劉氏姓號之故而謂漢復