魏文帝黄初四年春三月漢主病篤命丞相亮輔太子
以尚書令李嚴為副漢主謂亮曰君才十倍曹丕必能
安國終定大事若嗣子可輔輔之如其不才君可自取
亮涕泣曰臣敢不竭股肱之力効忠貞之節繼之以死
漢王又為詔敕太子曰人五十不稱天吾年已六十有
餘何所復恨但以卿兄弟為念耳勉之勉之勿以惡小
而為之勿以善小而不為惟賢惟徳可以服人汝父徳
薄不足効也汝與丞相從事事之如父夏四月癸巳漢