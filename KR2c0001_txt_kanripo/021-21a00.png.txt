不伐喪引兵還　魏主得疾甚篤丙午發懸瓠舍於汝
濵冬十一月辛巳魏主還鄴
東昏侯永元元年春正月太尉陳顯達督平北將軍崔
慧景等軍四萬擊魏欲復雍州諸郡癸未魏遣前將軍
元英拒之　乙酉魏主發鄴　二月陳顯達與魏元英
戰屢破之攻馬圏城四十日城中食盡噉死人肉及樹
皮癸酉魏人突圍走斬獲千計顯達入城將士競取城
中絹遂不窮追顯達又遣軍主莊丘黒進擊南鄉㧞之