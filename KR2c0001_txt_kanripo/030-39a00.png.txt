稷以授武氏八月壬寅沖召長史蕭德琮等令募兵分
告韓霍魯越及貝州刺史紀王慎各令起兵共趣神都
太后聞之以左金吾將軍丘神勣為清平道行軍大㧾
管以討之沖募兵得五千餘人欲度河取濟州先擊武
水武水令郭務悌詣魏州求救莘令馬𤣥素將兵七百
人中道邀沖恐力不敵入武水閉門拒守冲推草車塞
其南門因風縱火焚之欲乗火突入火作而風回冲軍
不得進由是氣沮堂邑董𤣥寂為沖將兵擊武水謂人