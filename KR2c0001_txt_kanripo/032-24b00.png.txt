丁卯以郭子儀為朔方節度大使二月子儀至河中
僕固瑒圍榆次旬餘不拔遣使急發祁縣兵李光逸盡
與之士卒未食行不能前其將白玉焦暉以鳴鏑射其
後者軍士曰將軍何乃射人玉曰今從人反終不免死
死一也射之何傷至榆次瑒責其遲胡人曰我乘馬乃
漢卒不行耳瑒捶漢卒卒皆怨怒曰節度使黨胡人其
夕焦暉白玉帥衆攻瑒殺之僕固懷恩聞之入告其母
母曰吾語汝勿反國家待汝不薄今衆心既變禍必及