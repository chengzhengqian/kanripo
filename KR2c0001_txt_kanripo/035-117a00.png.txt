鎮賊入甬溪洞戊辰官軍屯於洞口賊出洞戰又破之
己巳高羅鋭襲賊别帥劉平天寨破之自是諸軍與賊
十九戰賊連敗劉謂裘甫曰曏從吾謀入越州寧有
此困邪王輅等進士數人在賊中皆衣緑悉收斬之
曰亂我謀者此青蟲也高羅銳克寧海收其逃散之民
得七千餘人王式曰賊窘且饑必逃入海入海則歳月
間未可擒也命羅鋭軍海口以拒之又命望海鎮將雲
思益浙西將王克容將水軍巡海澨思益等遇賊將劉