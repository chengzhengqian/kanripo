恭日夜聚謀而持疑不能决元景以其謀告沈慶之慶
之與義恭素不厚又師伯常専斷朝政不與慶之㕘懐
謂令史曰沈公爪牙耳安得豫政事慶之恨之乃發其
事癸酉帝自帥羽林兵討義恭殺之并其四子斷絶義
恭支體分裂腸胃挑取眼睛以蜜漬之謂之鬼目粽别
遣使者稱詔召柳元景以兵隨之左右奔告兵刃非常
元景知禍至入辭其母整朝服乘車應召弟車騎司馬
叔仁戎服帥左右壯士欲拒命元景苦禁之既出巷軍