則宛固己憂困圍其城攻之四十餘日宛貴人謀曰王
母寡匿善馬殺漢使今殺王而出善馬漢兵宜解即不
解乃力戰而死未晚也宛貴人皆以為然共殺王其外
城壊虜宛貴人勇將煎靡宛大恐走入城中持王母寡
頭遣人使貳師約曰漢無攻我我盡出善馬恣所取而
給漢軍食即不聼我我盡殺善馬康居之救又且至至
我居内康居居外與漢軍戰熟計之何從是時康居候
視漢兵尚盛不敢進貳師聞宛城中新得漢人知穿井