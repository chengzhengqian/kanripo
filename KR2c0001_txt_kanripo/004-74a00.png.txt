單于曰藩擅稱詔從單于求地法當死更大赦二今徙
藩為濟南太守不令當匈奴
哀帝建平四年秋八月匈奴單于上書願朝明年時帝
被疾或言匈奴從上游來厭人自黄龍竟寧時單于朝
中國輙有大故上由是難之以問公卿亦以為虚費府
帑可且勿許單于使辭去未發黄門郎楊雄上書諫曰
臣聞六經之治貴於未亂兵家之勝貴於未戰二者皆
微然而大事之本不可不察也今單于上書求朝國家