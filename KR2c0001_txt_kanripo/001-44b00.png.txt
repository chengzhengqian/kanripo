南陽郡秦魏楚兵伐燕　燕惠王薨子/武成王立
四十五年秦伐趙圍閼與趙王召亷頗樂乗而問之曰
可救否皆曰道逺險陿難救問趙奢趙奢對曰道逺險
陿譬猶兩䑕鬬於穴中将勇者勝王乃令趙奢将兵救
之去邯鄲三十里而止令軍中曰有以軍事諫者死秦
師軍武安西鼓譟勒兵武安屋瓦盡振趙軍中候有一
人言急救武安趙奢立斬之堅壁留二十八日不行復
益增壘秦間入趙軍趙奢善食而遣之問以報秦将秦