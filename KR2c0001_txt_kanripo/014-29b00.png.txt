突一戰曠日持久必啟義士之心令智力得展今以此
弱力敵彼彊冦決勝負於一朝定成敗於呼吸萬一蹉
跌雖有申胥之徒義存投袂何補於既往哉帝乃止帝
帥諸軍出屯南皇堂癸酉夜募壯士遣將軍叚秀中軍
司馬曹渾等帥甲卒千人渡水掩其未備平旦戰於越
城大破之斬其前鋒將何康秀匹磾之弟也敦聞含敗
大怒曰我兄老婢耳門户衰世事去矣顧謂參軍吕寳
曰我當力行因作勢而起困乏復卧乃謂其舅少府羊