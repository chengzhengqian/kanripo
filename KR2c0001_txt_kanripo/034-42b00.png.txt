前不知陛下復何所待是時上毎有軍國大事必與諸
學士謀之甞踰月不見學士李絳等上言臣等飽食不
言其自為計則得矣如陛下何陛下詢訪理道開納直
言實天下之幸豈臣等之幸上遽令明日三殿對來白
居易甞因論事言陛下錯上色荘而罷密召承㫖李絳
謂曰居易小臣不遜須令出院絳曰陛下容納直言故羣
臣敢竭誠無隠居易言雖少思志在納忠陛下今日罪
之臣恐天下各思箝口非所以廣聰明昭聖德也上悦