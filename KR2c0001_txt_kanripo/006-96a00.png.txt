光共脅龜兹廢其王尤利多而立白霸使光將尤利多
還詣京師超居龜兹它乾城徐幹屯疏勒唯焉耆危湏
尉犂以前没都䕶猶懐二心其餘悉定
六年秋七月西域都䕶班超發龜兹鄯善等八國兵合
七萬餘人討焉耆到其城下誘焉耆王廣尉犂王汎等
於陳睦故城斬之傳首京師因縱兵鈔掠斬首五千餘
級獲生口萬五千人更立焉耆左侯元孟為焉耆王超
留焉耆半嵗慰撫之於是西域五十餘國悉納質内属