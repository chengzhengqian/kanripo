開封府止於旅舍主人不納李氏顧天已暮不肯去主
人牽其臂而出之李氏仰天慟哭曰我為婦人不能守
節而此手為人所執邪即引斧自斷其臂見者為之嗟
泣開封尹聞之白其事於朝厚䘏李氏而笞其主人嗚
呼士不自愛其身而忍恥以偷生者聞李氏之風宜少
知愧哉
臣光曰天地設位聖人則之以制禮立法内有夫婦外
有君臣婦之從夫終身不改臣之事君有死無貳此人