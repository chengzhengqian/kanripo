所求者節而已願陛下姑與之文喜必怠則臣計得施
矣上曰名器不可假人爾能立效固善我節不可得也
使海賔歸以告文喜而攻之如初减御膳以給軍士城
中將士當受春服者賜予如故扵是衆知上意不可移
時吐蕃方睦扵唐不為發兵城中勢窮庚寅海賔與諸
將共殺文喜傳首而原州竟不果城自上即位李正己
内不自安遣參佐入奏事會涇州㨗奏至上使觀文喜
之首而歸正己益懼　六月術士桑道茂上言陛下不