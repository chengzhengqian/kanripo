唐境君廓以䇿撃却之詔勞之曰卿以十三人破賊一
萬自古以少制衆未之有也世充尉州刺史時德叡帥
所部把夏陳隨許穎尉七州來降秦王世民以便宜命
州縣官竝依世充所署無所變易改尉州為南汴州於
是河南州縣相繼來降　辛巳世民以五百騎行戰地
登魏宣武陵王世充帥步騎萬餘猝至圍之單雄信引
槊直趨世民尉遲敬德躍馬大呼横刺雄信墜馬世充
兵稍却敬德翼世民出圍世民敬德更帥騎兵還戰出