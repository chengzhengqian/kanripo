海陵宅在何處坦之以告文濟白帝帝仍遣収之檢其
家至貧唯有質錢帖數百還以啟帝原其死繫尚方茹
法珍等譛劉暄有異志帝曰暄是我舅豈應有此直閣
新蔡徐世標曰明帝乃武帝同堂恩遇如此猶滅武帝
之後舅焉可信邪遂殺之曹虎善於誘納日食荒客常
數百人晚節吝嗇罷雍州有錢五千萬它物稱是帝疑
虎舊將且利其財遂殺之坦之暄虎所新除官皆未及
拜而死初髙宗臨殂以隆昌事戒帝曰作事不可在人