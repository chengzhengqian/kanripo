相去逺矣大王何居焉楚王亦許之於是蘇秦為從約
長并相六國北報趙車騎輜重擬於王者　韓髙門成/昭侯薨子
宣恵/王立　齊威王薨子/宣王辟疆立　燕文公薨/子易王立
三十七年秦惠王使犀首欺齊魏與共伐趙以敗從約趙
肅侯讓蘇秦蘇秦恐請使燕必報齊蘇秦去趙而從約
皆解趙人決河水以灌齊魏之師乃去　魏以隂晉為
和於秦寔華隂
三十九年秦伐魏圍焦曲沃魏入少梁河西地于秦