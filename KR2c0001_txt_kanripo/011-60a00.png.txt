慎刑賞訓諸司以徳撫百姓以仁而聼諸將狥名窮兵
黷武動費萬計士卒彫瘁寇不為衰而我已大病矣今
争帝王之資而昧十百之利此人臣之姦便非國家之
良䇿也昔齊魯三戰魯人再克而亡不旋踵何則大小
之勢異也況今師所克獲不補所喪哉吴主不從
九年春三月吴以陸抗為大司馬荆州牧
十年秋七月吴大司馬陸抗疾病上䟽曰西陵建平國
之蕃表既處上流受敵二境若敵汎舟順流星犇電邁