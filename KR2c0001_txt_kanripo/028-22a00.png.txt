密為之備太子大然之厚賂君集及左屯衛中郎將頓
丘李安儼使詗上意動静相語安儼先事隱太子隱太
子敗安儼為之力戰上以為忠故親任之使典宿衛安
儼深自託於太子漢王元昌亦勸太子反且曰比見上
側有美人善彈琵琶事成願以垂賜太子許之洋州刺
史開化公趙節慈景之子也母曰長廣公主駙馬都尉
杜荷如晦之子也尚城陽公主皆為太子所親暱預其
反謀凡同謀者皆割臂以帛拭血燒灰和酒飲之誓同