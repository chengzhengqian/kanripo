建殺新蔡内史周密降於後趙勒斬之送首於逖曰叛
臣逃吏吾之深仇將軍之惡猶吾惡也逖深德之自是
後趙人叛歸逖者逖皆不納禁諸將不使侵暴後趙之
民邊境之間稍得休息
四年秋七月甲戌以尚書僕射戴淵為征西將軍都督
司兖豫并雍冀六州諸軍事司州刺史鎭合肥秋八月
豫州刺史祖逖以戴淵呉士雖有才望無𢎞致逺識且
已翦荆棘收河南地而淵雍容一旦來統之意甚怏怏