以為固不如先取常潤為定霸之基然後北向以圗中
原進無不利退有所歸此良䇿也思温曰山東豪傑以
武氏専制憤惋不平聞公舉事皆自蒸麥飯為糧伸耡
為兵以俟南軍之至不乗此勢以立大功乃更蓄縮欲
自謀巢穴逺近聞之其誰不解體敬業不從使唐之竒
守江都將兵度江攻潤州思温謂杜求仁曰兵勢合則
疆分則弱敬業不并力度淮收山東之衆以取洛陽敗
在眼中矣壬辰䧟潤州執刺史李思文以李宗臣代之思