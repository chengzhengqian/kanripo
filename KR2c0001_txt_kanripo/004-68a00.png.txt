世之安羣臣之勲莫大焉昔周大夫方叔吉甫為宣王誅
獫狁而百蠻從其詩曰嘽嘽焞焞如霆如雷顯允方叔
征伐獫狁蠻荆来威易曰有嘉折首獲匪其醜言美誅
首惡之人而諸不順者皆来從也今延夀湯所誅震雖
易之折首詩之雷霆不能及也論大功者不録小過舉
大美者不疵細瑕司馬灋曰軍賞不踰月欲民速得為
善之利也蓋急武功重用人也吉甫之歸周厚賜之其
詩曰吉甫宴喜既多受祉来歸自鎬我行永久千里