少至今十八九矣通經術有美材行安而節和願将軍
詳大義参以蓍龜豈宜褒顯先使入侍令天下昭然知
之然後决定大䇿天下幸甚杜延年亦知曾孫德美勸
光安世立焉秋七月光坐庭中㑹丞相以下議定所立
遂復與丞相敞等上奏曰孝武皇帝曾孫病已年十八
師受詩論語孝經躬行節儉慈仁愛人可以嗣孝昭皇
帝後奉承祖宗廟子萬姓臣昧死以聞皇太后詔曰可
光遣宗正德至曾孫家尚冠里洗沐賜御衣太僕以軨