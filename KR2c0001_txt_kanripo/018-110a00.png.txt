三年夏四月氐王楊盛以平北将軍符宣為梁州督䕶
将兵入漢中秦梁州别駕吕瑩等起兵應之刺史王敏
攻之瑩等求援於盛盛遣軍臨濜口敏退屯武興盛復
通於晉晉以盛為都督隴右諸軍事征西大将軍開府
儀同三司盛因以宣行梁州刺史
八年冬十月仇池公楊盛叛秦侵擾祁山秦王興遣建
威将軍趙琨為前鋒立節将軍姚伯夀繼之前将軍姚
恢出鷲峽秦州刺史姚嵩出羊頭峽右衛将軍胡翼度