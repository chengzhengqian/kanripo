待也今棄之逺去超修城浚隍積薪儲榖更來恐難圖
矣石不從遂還長社　初尋陽既平帝遣沈文秀弟文
炳以詔書論文秀又遣輔國將軍劉懷珍將馬步三千
人與文炳偕行未至值張永等敗退懷珍還鎮山陽文
秀攻青州刺史明僧暠帝使懷珍帥龍驤將軍王廣之
將五百騎歩卒二千人浮海救之至東海僧暠已退保
東萊懷珍進據朐城衆心恟懼欲且保郁洲懷珍曰文
秀欲以青州歸於魏計齊之士民安肯甘心臣魏邪今