慟哭自陳詣闕之由馮道帥百官班見拜王答拜道等
復上牋勸進王立謂道等曰予之此行事非獲已俟皇
帝歸闕園寢禮終當還守藩服羣公遽言及此甚無謂
也癸酉太后下令廢少帝為鄂王以潞王知軍國事權
以書詔印施行百官詣至徳宫門待罪王命各復其位
甲戌太后令潞王宜即皇帝位乙亥即位於柩前帝之
發鳯翔也許軍士以入洛人賞錢百緡既至問三司使
王玫以府庫之實對有數百萬在既而閲實金帛不過