臣光曰智伯之亡也才勝德也夫才與德異而世俗莫
之能辨通謂之賢此其所以失人也夫聰察彊毅之謂
才正直中和之謂德才者德之資也德者才之帥也雲
夢之竹天下之勁也然而不矯揉不羽括則不能以入
堅棠谿之金天下之利也然而不鎔範不砥礪則不能
以擊彊是故才德全盡謂之聖人才德兼亡謂之愚人
德勝才謂之君子才勝德謂之小人凡取人之術茍不
得聖人君子而與之與其得小人不若得愚人何則君