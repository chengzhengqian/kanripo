郎李舟詣襄州諭㫖以安之舟甞奉使詣劉文喜為陳
禍福文喜囚之會帳下殺文喜以降諸道跋扈者聞
之謂舟能覆城殺將至襄州崇義惡之舟又勸崇義入
朝言頗切直崇義益不悦及遣使宣慰諸道舟復詣襄
州崇義拒境不内上言軍中疑懼請易以他使時兩河
諸鎮方猜阻上欲示恩信以安之夏四月庚寅加崇義
同平章事妻子悉加封賞賜以鐵劵遣御史張著齎手
詔徴之仍以其禆将藺杲為鄧州刺史　五月田悅卒