祐為周王同平章事　宣遺制令周王即皇帝位　丁
亥尊皇后曰皇太后蘇逢吉等為相多遷補官吏
楊邠以為虚費國用所奏多抑之逢吉等不悅三月中
書侍郎兼戸部尚書同平章事李濤上疏言今闗西紛
擾外禦為急二樞宻皆佐命功臣官雖貴而家未富宜
授以要害大鎮樞機之務在陛下目前易以裁决逢吉
禹珪自先帝時任事皆可委也楊邠郭威聞之見太后
泣訴稱臣等從先帝起艱難中今天子聽人言欲棄之