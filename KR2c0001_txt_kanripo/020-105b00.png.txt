為升降何其宻也至於度地居民則清濁連甍何其畧
也今因遷徙之初皆是公地分别工伎在於一言有何
可疑而闕盛美又南人昔有淮北之地自比中華僑置
郡縣自歸附聖化仍而不改名實交錯文書難辨宜依
地理舊名一皆釐革小者并合大者分置及中州郡縣
昔以户少并省今民口既多亦可復舊又君人者以天
下為家不可有所私倉庫之儲以供軍國之用自非有
功徳者不當加賜在朝諸貴受禄不輕比來頒賚動以