鎮秦州尹昭曰廣平公與皇太子不平今握彊兵於外
陛下一旦不諱社稷必危小不忍亂大謀陛下之謂也
興不從　秋九月秦王興藥動廣平公稱疾不朝聚兵
於第興聞之怒收弼黨唐盛孫𤣥等殺之太子泓請曰
臣不肖不能輯諧兄弟使至於此皆臣之罪也若臣死
而國家安願賜臣死若陛下不忍殺臣乞退就藩興惻
然憫之召姚讃梁喜尹昭歛曼嵬與之謀囚弼将殺之
窮治黨與泓流涕固請乃并其黨赦之泓待弼如初無