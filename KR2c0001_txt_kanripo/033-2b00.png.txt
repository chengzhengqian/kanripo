惡惡其何所不至乎書云逺乃猷詩云猷之未逺是用
大諫孔子曰人無逺慮必有近憂為天下之政而専事
姑息其憂患可勝校乎由是為下者常眄眄焉伺其上
茍得間則攻而族之為上者常惴惴焉畏其下茍得間
則掩而屠之争務先發以逞其志非有相保養為俱利
久存之計也如是而求天下之安其可得乎迹其厲階
肇扵此矣蓋古者治軍必本扵禮故晉文公城濮之戰
見其師少長有禮知其可用今唐治軍而不顧禮使士