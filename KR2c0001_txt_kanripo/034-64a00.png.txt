城乙亥以嚴綬為太子少保盜焚襄州佛寺軍儲盡徙
京城積草於四郊以備火丁丑李文通敗淮西兵於固
始戊寅盜焚獻陵寢宫永巷　初吳少陽聞信州人吳
武陵名邀以為賔友武陵不荅及元濟反武陵以書諭
之曰足下勿謂部曲不我欺人情與足下一也足下反
天子人亦反足下易地而論則其情可知矣
十一年春三月夀州團練使李文通奏敗淮西兵於固始
拔𨫼山己夘唐鄧節度使髙霞寓奏敗淮西兵於朗山