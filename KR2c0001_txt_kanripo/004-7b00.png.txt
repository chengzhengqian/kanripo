以湔洒大王即捽善屬衛士長行法王到霸上大鴻臚
郊迎騶奉乘輿車王使夀成御郎中令遂参乘旦至廣
明東都門遂曰禮犇喪望見國都哭此長安東郭門也
王曰我嗌痛不能哭至城門遂復言王曰城門與郭門
等耳且至未央宮東闕遂曰昌邑帳在是闕外馳道北
未至帳所有南北行道馬足未至數歩大王宜下車鄉
闕西面伏哭盡哀止王曰諾到哭如儀六月丙寅王受
皇帝壐綬襲尊號尊皇后曰皇太后　壬申葬孝昭皇