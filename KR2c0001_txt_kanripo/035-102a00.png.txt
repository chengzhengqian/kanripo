城外百姓賊亦不惜宜令進營據其要害以漸逼之若
止如今日賊中殊不以為懼望詔諸將各使知之劉稹
腹心將高文端降言賊中乏食令婦人挼穗舂之以給
軍德裕訪文端破賊之䇿文端以為官軍今直攻澤州
恐多殺士卒城未易得澤州兵約萬五千人賊常分兵
太半潛伏山谷伺官軍攻城疲弊則四集救之官軍必
失利今謀令陳許軍過乾河立寨自寨城連延築為夾
城環繞澤州日遣大軍布陳於外以扞救兵賊見圍城