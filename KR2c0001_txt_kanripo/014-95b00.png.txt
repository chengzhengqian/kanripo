弗之疑而更題名善惡以挫抑之衆咸怨怒中書令孟
準左衛將軍王鸞勸遵稍奪閔兵權閔益恨望準等咸
勸誅之十一月遵召義陽王鑒樂平王苞汝陰王琨淮
南王昭等入議於鄭太后前曰閔不臣之迹漸著今欲
誅之如何鑒等皆曰宜然鄭氏曰李城還兵無棘奴豈
有今日小驕縦之何可遽殺鑒出遣宦者楊環馳以告
閔閔遂刧李農及右衛將軍王基密謀廢遵使將軍蘇
彦周成帥甲兵三千人執遵於南臺遵方與婦人彈碁