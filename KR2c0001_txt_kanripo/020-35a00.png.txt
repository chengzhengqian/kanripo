兵進據之靈秀不能禁庚子劉胡自將水步二十六軍
來攻錢溪將士欲迎擊之興世禁之曰賊來尚逺氣盛
而矢驟驟既易盡盛亦易衰不如待之令將士治城如
故俄而胡來轉近船入洄洑興世命夀寂之任農夫帥
壯士數百擊之衆軍相繼並進胡敗走斬首數百胡收
兵而下時興世城寨未固建安王休仁慮袁顗并力更
攻錢溪欲分其勢辛丑命沈攸之吳喜等以皮艦進攻
濃湖斬獲千數是日劉胡帥步卒二萬鐡馬一千欲更