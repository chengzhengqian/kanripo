㑹日暮操乃得引去拜韋都尉令常將親兵數百人繞
大帳左右濮陽大姓田氏為反間操得入城燒其東門
示無反意及戰軍敗布騎得操而不識問曰曹操何在
操曰乗黃馬走者是也布騎乃釋操而追黃馬者操突
火而出至營自力勞軍令軍中促為攻具進復攻之與
布相守百餘日蝗蟲起百姓大餓布糧食亦盡各引去
　九月操還鄄城布到乗氏為其縣人李進所破東屯
山陽　冬十月操至東阿袁紹使人説操欲使操遣家