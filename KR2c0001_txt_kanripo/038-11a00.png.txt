不遜全忠遣其將朱珍葛從周襲曹州壬子拔之殺刺
史丘𢎞禮又攻濮州與兖鄆兵戰於劉橋殺數萬人朱
瑄朱瑾僅以身免全忠與兖鄆始有隙　九月朱珍
攻濮州朱瑄遣其弟罕將步騎萬人救之辛卯朱全忠
逆擊罕於范擒斬之　　冬十月丁未朱珍拔濮州刺
史朱裕犇鄆珍進兵攻鄆瑄使裕詐遺珍書約為内應
珍夜引兵赴之瑄開門納汴軍閉而殺之死者數千人
汴軍乃退瑄乗勝復取曹州以其屬郭詞為刺史　初