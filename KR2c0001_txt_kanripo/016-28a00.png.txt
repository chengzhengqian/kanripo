無預焉丙戌垂至洛陽平原公暉聞其殺符飛龍閉門
拒之翟斌復遣長史郭通徃說垂垂猶未許通曰将軍
所以拒通者豈非以翟斌兄弟山野異類無竒才逺略
必無所成故邪獨不念将軍今日憑之可以濟大業乎
垂乃許之於是斌帥其衆來與垂㑹勸垂稱尊號垂曰
新興侯吾主也當迎歸返正耳垂以洛陽四面受敵欲
取鄴而據之乃引兵而東故扶餘王餘蔚為榮陽太守
及昌黎鮮卑衛駒各帥其衆降垂至滎陽羣下同請上