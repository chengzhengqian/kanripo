泣𤣥曰吾創已重君宜速去鑒曰将軍不濟鑒去安之
與之皆死姚禹踰城犇道濟甲子道濟進逼洛陽丙寅
洸出降道濟獲秦人四千餘人議者欲盡阬之以為京
觀道濟曰伐罪弔民正在今日皆釋而遣之於是夷夏
感恱歸之者甚衆閻生姚益男未至聞洛陽已沒不敢
進己丑詔遣兼司空髙密王恢之修謁五陵置守衛太
尉裕以冠軍将軍毛修之為河南河内二郡太守行司
州事戍洛陽　十一月西秦王熾磐遣使詣太尉裕求