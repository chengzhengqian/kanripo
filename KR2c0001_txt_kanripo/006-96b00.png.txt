至于海濵四萬里外皆重譯貢獻九年十二月西域都䕶定逺侯班超遣掾甘英使大秦
條支窮西海皆前世所不至莫不備其風土傳其珍恠
焉
十四年秋七月班超乆在絶域年老思土上書乞歸曰
臣不敢望到酒泉郡但願生入玉門闗謹遣子勇隨安
息獻物入塞及臣生在令勇目見中土朝廷乆之未報
超妹曹大家上書曰蠻夷之性悖逆侮老而超旦暮入