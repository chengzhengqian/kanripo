莫以兵臨滇滇王舉國降請置吏入朝於是以為益州
郡賜滇王王印復長其民是時漢㓕两越平西南夷置
初郡十七且以其故俗治毋賦税南陽漢中以徃郡各
以地比給初郡吏卒奉食幣物傳車馬被具而初郡時
時小反殺吏漢發南方吏卒徃誅之間嵗萬餘人費皆
仰給大農大農以均輸調鹽鐡助賦故能贍之然兵所
過縣為以訾給毋乏而已不敢言擅賦法矣
六年漢既通西南夷開五郡欲地接以前通大夏嵗遣