一時起兵殺長吏以應㤙旬日之中衆數十萬呉興太
守謝邈永嘉太守司馬逸嘉興公顧𦙍南康公謝眀慧
黄門郎謝沖張琨中書郎孔道等皆為恩黨所殺邈沖
皆安之弟子也時三呉承平日久民不習戰故郡縣兵
皆望風奔潰㤙據㑹稽自稱征東将軍逼人士為官屬
號其黨曰長生人民有不與之同者戮及嬰孩死者什
七八醢諸縣令以食其妻子不肯食者即支解之所過
掠財物燒邑屋焚倉廪刋木堙井相帥聚於㑹稽婦人