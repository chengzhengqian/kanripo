人望所屬李穀時為轉運使帝數以㣲言諷之穀但以
人臣盡節為對帝以是賢之即位首用為相時國家新
造四方多故王峻夙夜盡心知無不為軍旅之謀多所
禆益范質明敏彊記謹守灋度李穀沈毅有器畧在帝
前議論辭氣忼慨善譬諭以開主意　契丹遣燕王蘇
葉等冊命北漢主為大漢神武皇帝妃為皇后北漢主
更名旻　　秋七月北漢主遣翰林學士博興衛融等
詣契丹謝冊禮且請兵　　八月壬戌葬漢隠帝于潁