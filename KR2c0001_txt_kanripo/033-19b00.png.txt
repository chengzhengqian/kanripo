中姚令言為留後謨邈之子也早孤上子之
二年春正月戊辰成徳節度使李寳臣薨寳臣欲以軍
府傳其子行軍司馬惟岳以其年少闇弱豫誅諸將之
難制者深州刺史張獻誠等至有十餘人同日死者寳
臣召易州刺史張孝忠孝忠不往使其弟孝節召之孝
忠使孝節謂寳臣曰諸将何罪連頸受戮孝忠懼死不
敢往亦不敢叛正如公不入朝之意耳孝節泣曰如此
孝節必死孝忠曰往則併命我在此必不敢殺汝遂歸