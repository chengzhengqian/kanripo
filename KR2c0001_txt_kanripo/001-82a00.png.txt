記也於是始皇遂東游海上行禮祠名山大川及八神
始皇南登琅邪大樂之留三月作琅邪臺立石頌德明
得意初燕人宋無忌羡門子髙之徒稱有僊道形解銷
化之術燕齊迂怪之士皆爭傳習之自齊威王宣王燕
昭王皆信其言使人入海求蓬萊方丈瀛洲云此三神
山在渤海中去人不逺患且至則風引船去嘗有至者
諸僊人及不死之藥皆在焉及始皇至海上諸方士齊
人徐市等爭上書言之請得齋戒與童男女求之於是