韜曰公若請立劉夫人為皇后上必喜内有皇后之助
則伶官輩不能為患矣崇韜從之與宰相帥百官共奏
劉夫人宜正位中宫癸未立魏國夫人劉氏為皇后皇
后生於寒㣲既貴專務蓄財其在魏州至於薪蘇果茹
皆販鬻之及為后四方貢獻皆分為二一上天子一上
中宫以是寳貨山積惟用寫佛經施尼師而已是時皇
太后誥皇后教與制勑交行於藩鎮奉之如一　勲臣
畏伶官之讒皆不自安蕃漢内外馬步副總管李嗣源