城樵采者皆不抄掠丁亥全忠表請修宫闕及迎車駕
己丑遣國子司業薛昌祚内使王廷續齎詔賜全忠癸
巳茂貞復出兵擊汴軍城西寨敗還全忠以綘袍衣降
者使招呼城中人鳯翔軍夜縋去及因樵采去不返者
甚衆是後茂貞或遣兵出擊汴軍多不為用散還茂貞
疑上與全忠有宻約壬寅更於御院北垣外增兵防衛
　　十二月癸卯朔保大節度使李茂勲帥其衆萬餘
人救鳯翔屯於城北阪上與城中舉烽相應　甲辰上