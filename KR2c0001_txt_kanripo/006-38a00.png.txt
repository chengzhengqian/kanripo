歸𦵏父母囂不聴而徙興舎益其秩禮興入見曰今為
父母未𦵏乞骸骨若以增秩徙舎中更停畱是以親為
餌也無禮甚矣將軍焉用之願畱妻子獨歸葬將軍又
何猜焉囂乃令與妻子俱東馬援亦將家屬隨恂歸雒
陽以所將賔客猥多求屯田上林苑中帝許之囂將王
元以為天下成敗未可知不願專心内事説囂曰昔更
始西都四方響應天下喁喁謂之太平一旦壞敗將軍
幾無所厝今南有子陽北有文伯江湖海岱王公十數