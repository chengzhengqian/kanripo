必向邕州請分兵屯容藤州　冬十二月南詔冦西
川
五年春正月丙午西川奏南詔冦嶲州刺史喻士珍破
之獲千餘人詔發右神策兵五千及諸道兵戍之忠武
大將顔慶復請築新安遏戎二城從之　　以容管經
略使張茵兼勾當交州事益海門鎮兵滿二萬五千人
令茵進取安南　　二月己巳以刑部尚書鹽鐵轉運
使李福同平章事充西川節度使　　三月康承訓至