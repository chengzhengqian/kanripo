功臣不侯今太后諸弟皆以無功為侯外戚未曽有也
故天為見異於是大將軍鳳懼上書乞骸骨辭職上優
詔不許
三年上專欲委任王鳳八月䇿免車騎將軍許嘉以特
進侯就朝位
四年夏上悉召前所舉直言之士詣白虎殿對䇿是時
上委政王鳳議者多歸咎焉谷永知鳳方見柄用隂欲
自託乃曰方今四夷賔服皆為臣妾北無薫粥冒頓之