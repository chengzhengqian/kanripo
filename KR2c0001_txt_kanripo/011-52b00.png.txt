清白忠勤或資才卓茂皆社稷之良輔願陛下重留神思
訪以時務使各盡其忠拾遺萬一邵齊之孫瑩綜之子
𤣥沛人脩南陽人也凱尋卒吴主素銜其切直且曰聞
何定之譛乆之竟徙凱家於建安
六年夏四月吴左大司馬施績卒以鎮軍大將軍陸抗
都督信陵西陵夷道樂鄉公安諸軍事治樂郷抗以吴主
政事多闕上疏曰臣聞徳均則衆者勝寡力侔則安者
制危此六國所以并於秦西楚所以屈於漢也今敵之