吏以俟有戰功者賞之良娣自閤中言曰鄰里之舊何
至如是上曰先生為社稷計也遽命撤之建寧王倓泣
於廊下聲聞於上上驚召問之對曰臣比憂禍亂未已
今陛下從諫如流不日當見陛下迎上皇還長安是以
喜極而悲耳良娣由是惡泌及倓　上又謂泌曰良娣
祖母昭成太后之妹也上皇所念朕欲使正位中宫以
慰上皇心何如對曰陛下在靈武以羣臣望尺寸之功
故踐大位非私己也至於家事宜待上皇之命不過晩