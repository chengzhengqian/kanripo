弟征北中兵㕘軍文静為輔國將軍統髙宻等五郡軍
事自海道救東陽至不其城為魏所斷因保城自固魏
人攻之不克辛卯分青州置東青州以文靜為刺史
冬十月發諸州兵北伐十二月魏人㧞不其城殺沈文
静入東陽西郭
五年沈文静守東陽魏人圍之三年外無救援士卒晝
夜拒戰甲胄生蟣虱無離叛之志春正月乙丑魏人㧞
東陽文秀解戎服正衣冠取所持節坐齋内魏兵交至