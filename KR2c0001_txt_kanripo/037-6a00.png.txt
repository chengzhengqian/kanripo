遂不受命大掠蘄州城中之人半驅半殺焚其廬舍偓
犇鄂州敕使犇襄州鐐為賊所拘賊乃分其軍三千餘
人從仙芝及尚君長二千餘人從巢各分道而去
四年春二月王仙芝陷鄂州　黄巢陷鄆州殺節度
使薛崇　三月黄巢陷沂州　夏四月黄巢與尚讓
合軍保查牙山　六月庚申王仙芝黄巢攻宋州三
道兵與戰不利賊遂圍宋威於宋州甲寅左威衛上将
軍張自勉将忠武兵七千救宋州殺賊二千餘人賊解