不意而至必驚擾吾攻之一日必㧞㧞臨菑即西安孤
與劇隔絕必復亡去所謂撃一而得二者也若先攻西
安不能卒下頓兵堅城死傷必多縱能㧞之藍引軍還
奔臨菑并兵合勢觀人虛實吾深入敵地後無轉輸旬
月之間不戰而困矣遂攻臨菑半日㧞之入據其城張
藍聞之懼遂將其衆亡歸劇弇乃令軍中無得虜掠湏
張歩至乃取之以激怒歩歩聞大笑曰以尤來大彤十
餘萬衆吾皆即其營而破之今大耿兵少於彼又皆疲