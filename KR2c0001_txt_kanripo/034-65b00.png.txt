將久無功冬十一月辛巳命知樞密梁守謙宣慰因留
監其軍授以空名告身五百通及金帛以勸死士庚寅
先加李光顔等檢校官而詔書切責示以無功必罰
辛夘李文通奏敗淮西兵於固始斬首千餘級　十二
月袁滋至唐州去斥候止其兵不使犯吳元濟境元濟
圍其新興柵滋卑辭以請之元濟由是不復以滋為意
朝廷知之甲寅以太子詹事李愬為唐隨鄧節度使愬聽
之兄也　初置淮潁水運使楊子院米自淮隂泝淮入