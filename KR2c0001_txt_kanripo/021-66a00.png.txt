駕部郎考城江革為書與昂曰根本既傾枝葉安附今
竭力昏主未足為忠家門屠滅非所為孝豈若翻然改
圖自招多福昂復書曰三吳内地非用兵之所况以偏
隅一郡何能為役自承麾斾届止莫不膝袒軍門惟僕
一人敢後至者政以内揆庸素文武無施雖欲獻心不
增大師之勇置其愚黙寧沮衆軍之威幸藉將軍含𢎞
之大可得從容以禮竊以一餐微施尚復投殞况食人
之禄而頓忘一旦非惟物議不可亦恐明公鄙之所以