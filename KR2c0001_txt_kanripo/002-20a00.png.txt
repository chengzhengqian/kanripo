道車不得方軌騎不得成列行數百里其勢糧食必在
其後願足下假竒兵三萬人從間路絶其輜重足下深
溝髙壘勿與戰彼前不得鬭退不得還野無所掠不至
十日而兩將之頭可致於麾下否則必為二子所禽矣
成安君甞自稱義兵不用詐謀竒計曰韓信兵少而疲
如此避而不擊則諸侯謂吾怯而輕來伐我矣韓信使
人間視知其不用廣武君䇿則大喜乃敢引兵遂下未
至井陘口三十里止舍夜半傳發選輕騎二千人人持