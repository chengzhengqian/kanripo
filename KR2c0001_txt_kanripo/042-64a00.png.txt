彦超欲急攻城行周欲緩之由是二將不協帝恐生它
變欲自將擊重威九月戊寅詔幸澶魏勞軍　庚辰帝
發大梁　晉昌節度使趙匡賛恐終不為朝廷所容冬
十月遣使降蜀請自終南山路出兵應援帝至鄴都遣
給事中陳觀往諭指重威復閉門拒之城中食浸竭將
士多出降者慕容彦超固請攻城帝從之丙午親督諸
將攻城自寅至辰士卒傷者萬餘人死者千餘人不克
而止彦超乃不敢復言初契丹留幽州兵千五百人戍