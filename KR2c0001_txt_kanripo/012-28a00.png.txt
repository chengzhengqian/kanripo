不居權位尋詔頠專任門下事頠上表固辭以賈模適
亡復以臣代之崇外戚之望彰偏私之舉為聖朝累不
聽或謂頠曰君可以言當盡言於中宫言而不從當逺
引而去儻二者不立雖有十表難以免矣頠慨然久之
竟不能從帝為人戇騃嘗在華林園聞蝦蟆謂左右曰
此鳴者為官乎為私乎時天下荒饉百姓餓死帝聞之
曰何不食肉糜由是權在羣下政出多門勢位之家更
相薦託有如互市賈郭恣横貨賂公行南陽魯褒作錢