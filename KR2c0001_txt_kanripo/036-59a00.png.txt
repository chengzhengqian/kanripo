俟來春　九月以劉沔兼招撫回鶻使如須驅逐其諸道
行營兵權令指揮以張仲武為東面招撫回鶻使其當
道行營兵及奚契丹室韋等並自指揮以李思忠為河
西党項都將回鶻西南面招討使皆㑹軍于太原令沔
屯鴈門關初奚契丹羈屬回鶻各有監使歳督其貢賦
且詗唐事張仲武遣牙將石公緒統二部盡殺回鶻監
使等八百餘人仲武破那頡啜得室韋酋長妻子室韋
以金帛羊馬贖之仲武不受曰但殺回鶻監使則歸之