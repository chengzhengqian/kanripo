誇示突厥令宇文愷為大帳其下可坐數千人甲寅帝
於城東御大帳備儀衞宴啓民及其部落作散樂諸胡
駭悦爭獻牛羊駝馬數千萬蹄帝賜啓民帛二十萬段
其下各有差又賜啓民路車乘馬鼓吹幡旗賛拜不名
位在諸侯王上又詔發丁男百餘萬築長城西距榆林
東至紫河尚書左僕射蘇威諫帝不聽築之二旬而畢
　八月壬午車駕發榆林歴雲中泝金河時天下承平
百物豐實甲士五十餘萬馬十萬匹旌旗輜重千里不