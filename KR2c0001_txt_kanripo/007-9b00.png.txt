匈奴來者聞衆與單于爭禮之狀乃復召衆為軍司馬
十五年夏四月謁者僕射耿秉數上言請擊匈奴上以
顯親侯竇固嘗從其世父融在河西明習邊事乃使秉
固與太僕祭肜虎賁中郎將馬廖下博侯劉張好畤侯
耿忠等共議之耿秉曰昔者匈奴援引弓之類幷左袵
之屬故不可得而制孝武既得河西四郡及居延朔方
敵失其肥饒畜兵之地羌胡分離唯有西域俄復内屬
故呼韓邪單于請事欵塞其勢易乗也今有南單于形