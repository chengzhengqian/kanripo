道路皆言宫中有二天子灋興為真天子官為贋天子
且官居深宫與人物不接灋興與太宰顔柳共為一體
往來門客恒有數百内外士庶莫不畏服灋興自孝武
左右乆在宫闈今與它人作一家深恐此坐席非復官
有帝遂發詔免灋興官遣還田里仍徙逺郡八月辛酉
賜灋興死解巢尚之舍人員外散騎侍郎東海奚顯度
亦有寵於世祖常典作後課督苛虐捶朴慘毒人皆苦
之帝常戯曰顯度為百姓患比當除之左右因唱諾即