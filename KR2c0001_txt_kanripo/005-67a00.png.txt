得至德君子孰能安之安漢公莽輔政三世與周公異
世同符今前輝光嚻武功長通上言丹石之符朕深思
厥意云為皇帝者乃攝行皇帝之事也其令安漢公居
攝踐祚如周公故事具禮儀奏於是羣臣奏言太后聖
德昭然深見天意詔令安漢公居攝臣請安漢公踐祚
服天子韍冕背斧扆於户牗之間南面朝羣臣聼政事
車服出入警蹕民臣稱臣妾皆如天子之制郊祀天地
宗祀明堂共祀宗廟享祭羣神贊曰假皇帝民臣謂之