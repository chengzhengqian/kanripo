揚兵直前宣布威徳諸城可飛書而下奈何守此不進
自為沮撓乎遂進至黔陬文秀所署髙宻平昌二郡太
守棄城走懷珍送致文炳達朝廷意文秀猶不降百姓
聞懷珍至皆喜文秀所署長廣太守劉桃根將數千人
戍不其城懷珍軍於洋水衆謂且宜堅壁伺隙懷珍曰
今衆少糧竭懸軍深入正當以精兵速進掩其不備耳
乃遣王廣之將百騎襲不其城拔之文秀聞諸城皆敗
乃遣使請降帝復以為青州刺史崔道固亦請降復以