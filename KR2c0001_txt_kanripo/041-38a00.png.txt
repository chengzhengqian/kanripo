圜並為中書侍郎同平章事圜仍判三司圜憂公如家
簡拔賢俊杜絶僥倖期年之間府庫充實軍民皆足朝
綱粗立圜每以天下為己任由是安重誨忌之　帝目
不知書四方奏事皆令安重誨讀之重誨亦不能盡通
乃奏稱臣徒以忠實之心事陛下得典樞機今事粗能
曉知至於古事非臣所及願倣前朝侍講侍讀近代直
崇政樞密院選文學之臣與之共事以備應對乃置端
明殿學士乙亥以翰林學士馮道趙鳯為之　戊寅以