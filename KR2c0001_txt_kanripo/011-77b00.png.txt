典詔命功封一子為亭侯其餘諸將及公卿以下賞賜
各有差帝以平吴䇿告羊祜廟乃封其夫人夏侯氏為
萬歳鄉君食邑五千户王濬自以功大而為渾父子及
黨與所挫抑每進見陳其攻伐之勞及見枉之狀或不
勝忿憤徑出不辭帝每容恕之益州護軍范通謂濬曰
卿功則羙矣然恨所以居羙者未盡善也卿旋斾之日
角巾私第口不言平吴之事若有問者輒曰聖主之徳
羣帥之力老夫何力之有此藺生所以屈廉頗也王渾