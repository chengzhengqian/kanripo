言紀頓兵日乆頻戰不利又聞魏冦深入成都孤危憂
懣不知所為乃遣其度支尚書樂奉業詣江陵求和請
依前㫖還蜀奉業知紀必敗啟上曰蜀軍乏糧士卒多
死危亡可待上遂不許其和紀以黄金一斤為餅餅百
為篋至有百篋銀五倍於金錦罽繒綵稱是毎戰懸示
將士不以為賞寜州刺史陳智祖請散之以募勇士弗
聽智祖哭而死有請事者紀辭疾不見由是將卒解體
秋七月辛未巴東民符昇等斬峽口城主公孫晃降於