為侍中曇首領右衛將軍華領驍騎將軍朱容子為右
軍將軍甲辰徐羡之等欲即以到彦之為雍州帝不許
徴彥之為中領軍委以戎政彦之自襄陽南下謝晦已
至鎮慮彦之不過已彥之至揚口歩徃江陵深布誠欵
晦亦厚自結納彦之留馬及利劒名刀以與晦晦由此
大安
二年春正月徐羡之傅亮上表歸政表三上帝乃許之
丙寅始親萬機羡之仍遜位還第徐珮之程道惠及呉