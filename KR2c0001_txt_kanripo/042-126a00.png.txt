蓄積實邊矣上欣然納之時羣臣多守常偷安所對少
有可取者惟朴神峻氣勁有謀能斷凡所規畫皆稱上
意上由是重其器識未幾遷左諫議大夫知開封府事
　唐主性和柔好文華而喜人順已由是諂諛之臣多
進用政事日亂既克建州破湖南益驕有吞天下之志
李守貞慕容彦超之叛皆為之出師遙為聲援又遣使
自海道通契丹及北漢約共圖中國值中國多事未暇
與之校先是毎冬淮水淺涸唐人常發兵戍守謂之把