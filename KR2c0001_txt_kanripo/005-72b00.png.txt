棺柩夷滅三族誅及種嗣至皆同坑以棘五毒并葬之
又取義及趙朋霍鴻黨衆之尸聚之通路之旁濮陽無
閭圉槐里盩厔凡五所建表木於其上書曰反虜逆賊
䲔鯢義等既敗莽於是自謂威徳日盛大獲天人之助
遂謀即真之事矣　羣臣復奏進攝皇帝子安臨爵為
公封兄子光為衍功侯是時莾還歸新都國羣臣復白
以封莽孫宗為新都侯　　九月莽毋功顯君死莽自
以居攝踐祚奉漢太宗之後為功顯君緦縗弁而加麻