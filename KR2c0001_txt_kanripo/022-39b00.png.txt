丁丑莫折念生遣其都督楊伯年等攻仇鳩河沌二戌
東益州刺史魏子建遣將軍伊祥尋撃破之斬首千餘
級東益州本氐王楊紹先之國將佐皆以城民勁勇三
秦反者皆其族類請先収其器械子建曰城民數經行
陳撫之足以為用急之則腹背為患乃悉召城民慰諭
之既而漸分其父兄子弟外戍諸郡内外相顧卒無叛
者子建蘭根之族兄也
八月魏貟外散騎侍郎李苗上書曰凡食少兵精利於