百世之笑乎彼霍去病漢廷一將猶志滅匈奴况臣忝
備藩維願假數年之期請繫頡利之頸致之闕下若其
不效遷都未晩上曰善建成曰昔樊噲欲以十萬衆橫
行匈奴中秦王之言得無似之世民曰形勢各異用兵
不同樊噲小豎何足道乎不出十年必定漠北非敢虚
言也　閏月己未詔世民元吉將兵出豳州以禦突厥
上餞之於蘭池苑君璋引突厥冦朔州　八月戊辰突
厥冦原州壬申突厥冦忻州丙子冦并州京師戒嚴戊