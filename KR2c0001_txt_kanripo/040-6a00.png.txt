沙殷表賨為節度副使它日殷議入貢天子賨曰楊王
地廣兵強與吾鄰接不若與之結好大可以為緩急之
援小可通商旅之利殷作色曰楊王不事天子一旦朝
廷致討罪將及吾汝置此論勿為吾禍
昭宣帝天祐三年吉州刺史彭玕遣使請降於湖南玕
本赤石洞蠻酋鎮南節度使鍾傳用為吉州刺史
後梁太祖開平元年夏四月辛未以武安節度使馬殷
為楚王　　五月𢎞農王以鄂岳觀察使劉存為西南