身屠者安史是也怦忝宻親黙而無告是負重知惟司
徒圖之無貽後悔滔雖不用其言亦嘉其盡忠卒無疑
貳滔将起兵恐張孝忠為後患復遣牙官蔡雄往說之
孝忠曰昔者司徒發幽州遣人語孝忠曰李惟岳負恩
為逆謂孝忠歸國即為忠臣孝忠性直用司徒之教今
既為忠臣矣不復助逆也且孝忠與武俊皆出夷落深
知其心最喜飜覆司徒勿忘鄙言它日必相念矣雄復
欲以巧辭說之孝忠怒欲執送京師雄懼逃歸滔乃使