下且案兵積糓以待其釁於是君臣各言利害久之不
决堅曰此所謂築室道旁無時可成吾當内斷於心耳
羣臣皆出獨留陽平公融謂之曰自古定大事者不過
一二臣而已今衆言紛紛徒亂人意吾當與汝决之對
曰今伐晉有三難天道不順一也晉國無釁二也我數
戰兵疲民有畏敵之心三也羣臣言晉不可伐者皆忠
臣也願陛下聴之堅作色曰汝亦如此吾復何望吾彊
兵百萬資仗如山吾雖未為令主亦非闇劣乗累捷之