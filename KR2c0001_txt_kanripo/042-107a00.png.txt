月帝以北漢契丹之兵猶在晉州甲子以王峻為行營
都部署將兵救之詔諸軍皆受峻節度聴以便宜從事
得自選擇將吏乙丑峻行帝自至城西餞之　王峻留
陜州旬日帝以北漢攻晉州急憂其不守議自將由澤
州路與峻㑹兵救之且遣使諭峻十二月戊子朔下詔
以三日西征使者至陜峻因使者言於帝曰晉州城堅
未易可拔劉崇兵鋒方銳不可力争所以駐兵待其氣
衰耳非臣怯也陛下新即位不宜輕動若車駕出汜水