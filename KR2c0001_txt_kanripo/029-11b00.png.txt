皇營宫室而民怨叛者病人以利己故也夫靡麗珍竒
固人之所欲若縦之不已則危亡立至朕欲營一殿材
用已具鑒秦而止三公以下宜體朕此意由是二十年
間風俗素朴衣無錦繡公私富給上謂黄門侍郎王珪曰國家本置中書門下以相檢察中書詔敕或有差失
則門下當行駮正人心所見互有不同茍論難徃來務
求至當捨已從人亦復何傷比來或䕶已之短遂成怨
隙或茍避私怨知非不正順一人之顔情為兆民之深