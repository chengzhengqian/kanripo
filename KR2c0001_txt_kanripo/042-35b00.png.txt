至晉營慰撫士卒曰彼皆汝物也杜威已下皆迎謁於
馬前亦以赭袍衣威以示晉軍其實皆戲之耳以威為
太傅李守貞為司徒威引契丹主至恒州城下諭順國
節度使王周以已降之狀周亦出降戊辰契丹主入恒
州遣兵襲代州刺史王暉以城降之先是契丹屢攻易
州刺史郭璘固守拒之契丹主毎過城下指而嘆曰吾
能吞併天下而為此人所扼及杜威既降契丹主遣通
事耿崇美至易州誘諭其衆衆皆降璘不能制遂為崇