疑有變伺其所為乙夘小歛太子哀哭俯伏叔陵抽剉
藥刀斫太子中項太子悶絶于地母柳皇后走來救之
又斫后數下乳媪吳氏自後掣其肘太子乃得起叔陵
持太子衣太子自奮得免叔堅手搤叔陵奪去其刀仍
牽就柱以其褶袖縳之時吳媪已扶太子避賊叔堅求
太子所在欲受生殺之命叔陵多力奮袖得脱突走出
雲龍門馳車還東府召左右斷青溪道赦東城囚以充
戰士散金帛賞賜又遣人往新林追其所部兵仍自被