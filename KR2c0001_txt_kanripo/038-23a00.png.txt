於潞州城下曰朝廷以孫尚書為潞帥命韓天使賜旌
節葛僕射可速歸大梁令尚書視事遂縛以獻於克用
克用囚之既而使人誘之欲以為河東副使揆曰吾天
子大臣兵敗而死分也豈能復事鎮使邪克用怒命以
鋸鋸之鋸不能入揆罵曰死狗奴鋸人當用板夾汝豈
知邪乃以板夾之至死罵不絶聲　李罕之告急於李
克用克用遣存孝將五千騎救之　　九月壬寅朱全
忠軍于河陽汴軍之初圍澤州也呼李罕之曰相公每