郭崇威等皆泣曰天子幼冲此必左右羣小所為若使
此輩得志國家其得安乎崇威願從公入朝自訴盪滌
鼠輩以清朝廷不可為單使所殺受千載惡名翰林天
文趙修已謂郭威曰公徒死何益不若順衆心擁兵而
南此天啟也郭威乃留其養子榮鎮鄴都命郭崇威將
騎兵前驅戊寅自將大兵繼之慕容彦超方食得詔捨
匕筯入朝帝悉以軍事委之己夘吳䖍裕入朝帝聞郭
威舉兵南向議發兵拒之前開封尹侯益曰鄴都戍兵