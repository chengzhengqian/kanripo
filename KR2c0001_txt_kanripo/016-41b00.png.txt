鄴不去乃更引兵圍鄴開其西走之路焦逵見謝𤣥𤣥
欲徴丕任子然後出兵逵固陳丕欵誠并述楊膺之意
𤣥乃遣劉牢之滕恬之等帥衆二萬救鄴丕告饑𤣥水
陸運米二千斛以饋之
十年春正月秦王堅朝饗羣臣時長安饑人相食諸将
吐肉以飼妻子慕容沖即皇帝位于阿房改元更始沖
有自得之志賞罰任情慕容盛年十三謂慕容柔曰夫
十人之長亦須才過九人然後得安今中山王才不逮