四十一年魏復與齊合從秦穰侯伐魏拔四城斬首四
萬四十二年趙人魏人伐韓華陽韓人告急於秦秦王弗
救韓相國謂陳筮曰事急矣願公雖病為一宿之行陳
筮如秦見穰侯穰侯曰事急乎故使公來陳筮曰未急
也穰侯怒曰何也陳筮曰彼韓急則将變而他從以未
急故復來耳穰侯曰請發兵矣乃與武安君及客卿胡
陽救韓八日而至敗魏軍於華陽之下走芒卯虜三将