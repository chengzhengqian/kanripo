吾民選其酋長使入宿衞畏威懷徳何後患之有上卒
用彦博䇿處突厥降衆東自幽州西至靈州分突利故
所統之地置順祐北長四州都督府又分頡利之地為
六州左置定襄都督府右置雲中都督府以統其衆
五月辛未以突利為順州都督使帥其部落之官上戒
之曰爾祖啓民挺身奔隋隋立以為大可汗奄有北荒
爾父始畢反為隋患天道不容故使爾今日亂亡如此
我所以不立爾為可汗者懲啓民前事故也今命爾為