非全計也蹄涔不容尺鯉公必悔之匡賛乃遣恕奉表
請入朝景崇等未行而恕至帝問恕匡賛何為附蜀對
曰匡賛自以身受敵官父在敵廷恐陛下未之察故附
蜀求茍免耳臣以為國家必應存撫故遣臣來祈哀帝
曰匡賛父子本吾人也不幸陷敵今延夀方墜檻穽吾
何忍更害匡賛乎即聽其入朝侯益亦請赴二月四日
聖夀節上夀景崇等將行帝召入臥内敇之曰匡賛益
之心皆未可知汝至彼彼已入朝則勿問若尚遷延顧