令皇太子純勾當時内外共疾王叔文黨與專恣上亦
惡之俱文珍等屢啟上請令太子監國上固厭倦萬機
遂許之又以太常卿杜黄裳為門下侍郎左金吾大將
軍袁滋為中書侍郎竝同平章事俱文珍等以其舊臣
故引用之又以鄭珣瑜為吏部尚書髙郢為刑部尚書
竝罷政事太子見百官於東朝堂百官拜賀太子涕泣
不答拜八月庚子制令太子即皇帝位朕稱太上皇制
敇稱誥辛丑太上皇徙居興慶官誥改元永貞立良娣