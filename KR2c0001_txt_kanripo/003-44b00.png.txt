元狩元年夏五月匈奴萬人入上谷殺數百人二年三月霍去病為票騎將軍將萬騎出隴西擊匈奴
歴五王國轉戰六日過焉支山千餘里殺折蘭王斬盧
侯王執渾邪王子及相國都尉獲首虜八千九百餘級
收休屠王祭天金人詔益封去病二千戸夏去病復與
合騎侯公孫敖將數萬騎俱出北地異道衛尉張騫郎
中令李廣俱出右北平異道廣將四千騎先行可數百
里騫將萬騎在後匈奴左賢王將四萬騎圍廣廣軍士