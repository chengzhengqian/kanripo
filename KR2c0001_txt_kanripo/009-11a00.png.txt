曰貢與邈等分非素結也今來速計必未定及其未定
説之縱不為用可使中立若先疑之彼將怒而成計
貢見彧無懼意謂鄄城未易攻遂引兵去是時兖州郡
縣皆應布唯鄄城范東阿不動布軍䧏者言陳宫欲自
將兵取東阿又使汎嶷取范吏民皆恐程昱本東阿人
彧謂昱曰今舉州皆叛唯有此三城宫等以重兵臨之
非有以深結其心三城必動君民之望也宜往撫之昱
乃歸過范説其令靳允曰聞吕布執君母弟妻子孝子