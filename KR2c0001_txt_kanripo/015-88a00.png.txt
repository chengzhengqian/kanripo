於闗中餘皆安堵如故封天錫為歸義侯拜北部尚書
初秦兵之出也先為天錫築第於長安至則居之以天
錫晉興太守隴西彭和正為黄門侍郎治中從事武興
蘇膺敦煌太守張烈為尚書郎西平太守金城趙凝為
金城太守髙昌楊幹為髙昌太守餘皆隨才擢叙
　　苻秦滅燕
晉穆帝永和九年春二月庚子燕王儁立其妃可足渾
氏為皇后世子為皇太子皆自龍城遷於薊宫