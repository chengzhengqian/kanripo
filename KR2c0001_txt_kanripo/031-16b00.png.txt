鈞軸怨仇滿天下一朝禍至欲為此得乎林甫不樂曰
勢已如此將若之何先是宰相皆以徳度自處不事威
勢騶從不過數人士民或不之避林甫自以多結怨常
虞刺客出則步騎百餘人為左右翼金吾靜街前驅在
數百步外公卿走避居則重關複壁以石甃地牆中置
板如防大敵一夕屢徙牀雖家人莫知其處宰相騶從
之盛自林甫始
八載夏四月咸寧太守趙奉璋告李林甫罪二十餘條