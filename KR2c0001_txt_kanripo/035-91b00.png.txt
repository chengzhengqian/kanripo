略可稱請賜𢎞敬詔以河陽河東皆閡山險未能進軍
賊屢出兵焚掠晉絳今遣王宰將忠武全軍徑魏博直
扺磁州以分賊勢𢎞敬必懼此攻心伐謀之術也從之
詔宰悉選步騎精兵自相魏趣磁州甲戌薛茂卿破科
斗寨擒河陽大將馬繼等焚掠小寨一十七距懐州纔
十餘里茂卿以無劉稹之命故不敢入時議者鼎沸以
為劉悟有功不可絶其嗣又從諌養精兵十萬糧支十
年如何可取上亦疑之以問李德裕對曰小小進退兵