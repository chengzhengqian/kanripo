勤亦至矣流福遺祚至於陛下陛下既不能增明烈考
之軌而忽髙祖之勤妄假利器委授國柄使羣醜刑𨽻
芟刈小民虎豹窟於麑場豺狼乳於春囿貨殖者為窮
寃之魂貧餒者作饑寒之鬼死者悲於窀穸生者戚於
朝野是愚臣所為咨嗟長懐歎息者也且秦之將亡正
諫者誅諛進者賞嘉言結於忠舌國命出於讒口擅閻
樂於咸陽授趙高以車府權去已而不知威離身而不
顧古今一揆成敗同勢願陛下逺覽彊秦之傾近察哀