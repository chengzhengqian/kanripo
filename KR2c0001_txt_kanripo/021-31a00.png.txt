掩取尚書左僕射沈文季於其宅欲以為都督㑹文季
已入臺垣厯生說遥光帥城内兵夜攻臺輦荻燒城門
曰公但乘輿隨後反掌可克遥光狐疑不敢出天稍曉
遥光戎服出聴事命上仗登城行賞賜厯生復勸出軍
遥光不肯冀臺中自有變及日出臺軍稍至臺中始聞
亂衆情惶惑向曉有詔召徐孝嗣孝嗣入人心乃安
將軍沈約聞變馳入西掖門或勸戎服約曰臺軍方擾
攘見我戎服或者謂同遥光乃朱衣而入丙辰詔曲赦