杜鳯舉亦詣宫言狀上怒託他事手詔召建成令詣行
在建成懼不敢赴太子舍人徐師謩勸之據城舉兵詹
事主簿趙𢎞智勸之貶損車服屏從者詣上謝罪建成
乃詣仁智宫未至六十里悉留官屬於毛鴻賔堡以十
餘騎往見上叩頭謝罪奮身自擲㡬至於絶上怒不解
是夜置之幕下飼以麥飯使殿中監陳萬福防守遣司農
卿宇文穎馳召文幹頴至慶州以情告之文幹遂舉兵
反上遣左武衞將軍錢九隴與靈州都督楊師道擊之