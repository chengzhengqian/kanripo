史　夏四月乙卯以潮州司户李宗閔為衡州司馬
凡李訓所指為李德裕宗閔黨者稍稍收復之
三年春正月楊嗣復欲援進李宗閔恐為鄭覃所沮乃
先令宦官諷上上臨朝為宰相曰宗閔積年在外宜與
一官鄭覃曰陛下若憐宗閔之遠止可移近北數百里
不宜再用用之臣請先避位陳夷行曰宗閔曏以朋黨
亂政陛下何愛此纖人楊嗣復曰事貴得中不可但狥
愛憎上曰可與一州覃曰與州太優止可洪州司馬耳