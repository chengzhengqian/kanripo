所當寛其妻子其兵自歸如即屠之彼望絶矣衆皆稱
善於是毗羅恃衆來薄官軍仲文設伏擊之毗羅軍大
潰争投洙水死水為之不流獲檀讓檻送京師斬毗羅
傳首韋孝寛分兵討闗東叛者悉平之堅徙相州於安
陽毁鄴城及邑居分相州置毛州魏州梁主聞迥敗謂
桞莊曰若從衆人之言社稷已不守矣丞相堅之初得
政也待黄公劉昉沛公鄭譯甚厚賞賜不可勝計委以
心膂言無不從朝野傾屬稱為黄沛二人皆恃功驕恣