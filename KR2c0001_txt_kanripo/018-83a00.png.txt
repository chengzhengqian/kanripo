責其不送侍子掠男女六千口而還　冬十一月魏人
數伐燕燕日危蹙上下憂懼太常楊㟭復勸燕王速遣
太子入侍燕王曰吾未忍為此若事急且東依髙麗以
圖後舉㟭曰魏舉天下以擊一隅理無不克髙麗無信
始雖相親終恐為變燕王不聼密遣尚書陽伊請迎於
髙麗
十三年春二月戊子燕王遣使入貢於魏請送侍子魏
主不許将舉兵討之壬辰遣使者十餘軰詣東方髙麗