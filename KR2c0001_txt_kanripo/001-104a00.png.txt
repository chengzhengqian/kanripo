待二世方燕樂婦女居前使人告丞相上方閒可奏事
丞相至宫門上謁如此者三二世怒曰吾常多間日丞
相不來吾方私燕丞相輒來請事丞相豈少我哉且固
我哉趙髙因曰夫沙丘之謀丞相與焉今陛下已立為
帝而丞相貴不益此其意亦望裂地而王矣且陛下不
問臣臣不敢言丞相長男李由為三川守楚盜陳勝等
皆丞相傍縣之子以故楚盜公行過三川城守不肯擊
髙聞其文書相往來未得其審故未敢以聞且丞相居