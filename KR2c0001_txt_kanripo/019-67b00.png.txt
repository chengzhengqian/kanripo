諸軍㑹於七女津到彦之恐其南渡遣禆將王燔龍泝
流奪其船杜超等擊斬之安頡與龍驤將軍陸俟進攻
虎牢辛巳拔之尹冲及滎陽太守清和崔模降魏　十
一月壬辰加征南大將軍檀道濟都督征討諸軍事帥
衆伐魏甲午魏夀光侯叔孫建汝隂公長孫道生濟河
而南到彥之聞洛陽虎牢不守諸軍相繼犇敗欲引兵
還殿中將軍垣䕶之以書諌之以為宜使竺靈秀助朱
修之守滑臺自帥大軍進擬河北且曰昔人有連年攻