徐之民流叛畧盡守令坐不能綏懐下獄誅者五十餘
人金紫光祿大夫逯明因侍切諌虎大怒使龍騰拉殺
之
二年夏五月趙中黄門嚴生惡尚書朱軌㑹乆雨生譖
軌不修道路又謗訕朝政趙王虎囚之蒲洪諌曰陛下
既有襄國鄴宫乂修長安洛陽宫殿將以何用作獵車
千乘環數千里以養禽獸奪人妻女十萬餘口以實後
宫聖帝明王之所為固若是乎今又以道路不修欲殺