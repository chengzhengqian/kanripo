大梁帝入大梁或告幽州兵將為變帝盡殺之於繁臺
之下及圍鄴都張璉將幽州兵二千助重威拒守帝屢
遣人招諭許以不死璉曰繁臺之卒何罪而戮今守此
以死為期耳由是城乆不下十一月丙辰内殿直韓訓
獻攻城之具帝曰城之所恃者衆心耳衆心茍離城無
所保用此何為杜重威之叛也觀察判官金鄉王敏屢
泣諫不聴及食竭力盡甲戍遣敏奉表出降乙亥重威
子𢎞璉來見丙子妻石氏來見石氏即晉之宋國長公