以賂遺中官以此得顯位用埶縱横岑晊與賊曹史張
牧勸成瑨收捕汎等既而遇赦瑨竟誅之并收其宗族
賓客殺二百餘人後乃奏聞小黄門晉陽趙津貪横放恣
為一縣巨患太原太守平原劉瓆使郡吏王允討捕亦
於赦後殺之於是中常侍侯覽使張汎妻上書訟寃宦
官因縁譖訴瑨瓆帝大怒徵瑨瓆皆下獄有司承㫖奏
瑨瓆罪當棄市山陽太守翟超以郡人張儉為東都督
郵侯覽家在防東殘暴百姓覽䘮母還家大起塋冢儉