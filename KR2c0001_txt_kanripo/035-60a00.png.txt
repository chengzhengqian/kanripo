中丞亦次對官不疑而可之㑹紳與京兆尹兼御史大
夫韓愈争臺參及它職事文移徃來辭語不遜逢吉奏
二人不協冬十月丙戌以愈為兵部侍郎紳為江西觀
察使　韓愈李紳入謝上各令自叙其事乃深寤壬辰
復以愈為吏部侍郎紳為户部侍郎
四年　初穆宗既留李紳李逢吉愈忌之紳族子虞頗
以文學知名自言不樂仕進隱居華陽川及從父耆為
左拾遺虞與耆書求薦誤達於紳紳以書誚之且以語