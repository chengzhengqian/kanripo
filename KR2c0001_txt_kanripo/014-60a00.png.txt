吾計已決敢沮者斬壬午皝帥其弟軍師將軍評等自
昌黎東踐冰而進凡三百餘里至麻林口捨輜重輕兵
趣平郭去城七里候騎以告仁仁狼狽出戰張英之俘
二使也仁恨不窮追及皝至仁以為皝復遣偏師輕出
㓂抄不知皝自來謂左右曰今兹當不使其匹馬得返
矣乙未仁悉衆陳於城之西北慕容軍帥所部降於皝
仁衆沮動皝従而縦擊大破之仁走其帳下皆叛遂擒
之皝先為斬其帳下之叛者然後賜仁死丁衡㳺毅孫