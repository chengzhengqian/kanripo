乃與楊佺期結婚為援佺期屢欲攻𤣥仲堪毎抑止之
𤣥恐終為殷楊所滅乃告執政求廣其所統執政亦欲
交構使之乖離乃加𤣥都督荆州四郡軍事又以𤣥兄
偉代佺期兄廣為南蠻校尉佺期忿懼楊廣欲拒桓偉
仲堪不聴出廣為宜都建平二郡太守楊孜敬先為江
夏相𤣥以兵襲而刼之以為諮議參軍佺期勒兵建牙
聲云援洛欲與仲堪共襲𤣥仲堪雖外結佺期而内疑
其心苦止之猶慮弗能禁遣從弟遹屯於北境以遏佺