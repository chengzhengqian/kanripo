驍勇者八千人分𨽻四驃騎以自衛號曰内軍常曰此
八千人足當百萬齩金更名知節羅士信趙仁基皆帥
衆歸宻宻署為總管使各統所部癸巳宻遣裴仁基孟
讓帥二萬餘人襲回洛東倉破之遂燒天津橋縱兵大
掠東都出兵擊之仁基等敗走宻自帥衆屯回洛倉東
都兵尚二十餘萬人乗城擊柝晝夜不解甲宻攻偃師
金墉皆不克乙未還洛口東都城内乏糧而布帛山積
至以絹為汲綆然布以㸑越王侗使人運回洛倉米入