禮不中軍中驚擾敬真等乗其亂擊之禮軍大潰禮被
創走至家而卒於是朗兵水陸急攻長沙步軍指揮使
吴宏小門使楊滌相謂曰以死報國此其時矣各引兵
出戰宏出清泰門戰不利滌出長樂戰自辰至午朗兵
小却許可瓊劉彦瑫按兵不救滌士卒飢疲退就食彭
師暠戰於城東北隅蠻兵自城東縦火城上人招許可
瓊軍使救城可瓊舉全軍降希萼長沙遂陷朗兵及蠻
兵大掠三日殺吏民焚廬舍自武穆王以來所營宫室