六年夏趙王倫信用嬖人琅邪孫秀與雍州刺史濟南
解系爭軍事更相表奏歐陽建亦表倫罪惡朝廷以倫
撓亂關右徴倫為車騎將軍倫至洛陽用秀計深交賈
郭賈后大愛信之倫因求録尚書事又求尚書令張華
裴頠固執以為不可倫秀由是怨之
七年　王衍為尚書令南陽樂廣為河南尹皆善清談
宅心事外名重當世朝野之人爭慕效之衍與弟澄好
品題人物舉世以為儀凖衍神情明秀少時山濤見之