援軍十萬士馬精彊猶不能克君以區區之衆將何所
之如聞嶺北王矦又皆鼎沸親尋干戈以君踈外詎可
暗投未若且留始興遥張聲勢保太山之安也霸先曰
僕荷國恩往聞矦景渡江即欲赴援遭值元蘭梗我中
道今京都覆沒君辱臣死誰敢愛命君侯體則皇枝任
重方岳遣僕一軍猶賢乎已乃更止之乎乃遣使間道詣江陵受湘東王繹節度時南康土豪蔡路養起兵據
郡勃乃以腹心譚世逺為曲江令與路養相結同遏霸