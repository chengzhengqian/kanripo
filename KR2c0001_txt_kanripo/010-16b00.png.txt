越江猶魏賊之不能渡漢非力有餘而利不取也若大軍
致討彼髙當分裂其地以為後規下當略民廣境示武
於内非端坐者也若就其不動而睦於我我之北伐無
東顧憂河南之衆不得盡西此之為利亦已深矣權僭
逆之罪未宜明也乃遣衛尉陳震使於吳賀稱尊號吳
主與漢人盟約中分天下以豫青徐幽屬吳兖冀并凉
屬漢其司州之土以函谷闗為界
　　諸葛亮出師平南中附/