斬首虜數千人　臨菑人主父偃乃上書言九事其八
事為律令一事諌伐匈奴其辭曰司馬法曰國雖大好
戰必亡天下雖平忘戰必危夫怒者逆德也兵者凶器
也爭者末節也夫務戰勝窮武事者未有不悔者也昔
秦皇帝并吞戰國務勝不休欲攻匈奴李斯諫曰不可
夫匈奴無城郭之居委積之守遷徙鳥舉難得而制也
輕兵深入糧食必絶踵糧以行重不及事得其地不足
以為利也得其民不可調而守也勝必殺之非民父母