詔曰王氏女朕之外家其勿采庻民諸生郎吏以上守
闕上書者日千餘人公卿大夫或詣廷中或伏省户下
咸言安漢公盛勲堂堂若此今當立后獨奈何廢公女
天下安所歸命願得公女為天下母莽遣長史以下分
部曉止公卿及諸生而上書者愈甚太后不得已聼公
卿采莽女莽復自白宜博選衆女公卿爭曰不宜采諸
女以貳正統莽乃白願見女
三年春太后遣長樂少府夏侯藩宗正劉宏尚書令平