待紀徵宜封侯諮議參軍劉璠為中書侍郎使者八反
乃至紀令劉孝勝深布腹心璠苦求還中記室韋登私
謂璠曰殿下忍而蓄憾足下不留將致大禍孰若共構
大厦使身名俱羙哉璠正色曰卿欲緩頰於我邪我與
府侯分義已定豈以夷險易其心乎殿下方布大義於
天下終不逞志於一夫紀知必不為己用乃厚禮遣之
　秋八月武陵王紀舉兵由外水東下以永豐侯撝為
益州刺史守成都使其子宜都王圓肅副之