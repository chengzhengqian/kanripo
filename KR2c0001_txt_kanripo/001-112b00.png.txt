苐言之騎士從容言如酈生所誡者沛公至髙陽傳舍
使人召酈生酈生至入謁沛公方倨牀使兩女子洗足
而見酈生酈生入則長揖不拜曰足下欲助秦攻諸侯
乎且欲率諸侯破秦也沛公罵曰豎儒天下同苦秦久
矣故諸侯相率而攻秦何謂助秦攻諸侯乎酈生曰必
聚徒合義兵誅無道秦不宜倨見長者於是沛公輟洗
起攝衣延酈生上坐謝之酈生因言六國從横時沛公
喜賜酈生食問曰計将安出酈生曰足下起糾合之衆