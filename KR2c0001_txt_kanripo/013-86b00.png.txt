别營十一皆下之二月續自出擊之虎伏騎斷其後遂
執續使降其城續呼兄子竺等謂曰吾志欲報國不幸
至此汝等努力奉匹磾為主勿有貳心匹磾自薊還未
至厭次聞續已没衆懼而散復為虎所遮文鴦以親兵
數百力戰始得入城與續子緝兄子存竺等嬰城固守
虎送續於襄國勒以為忠釋而禮之以為從事中郎因
下令自今克敵獲士人母得擅殺必生致之吏部郎劉
𦙍聞續被攻言於帝曰此方藩鎭盡矣惟餘邵續而已