懼事之安危繫於一人大王此際無所推委當自强以
厲將士不宜示弱事急矣臣請出擊之縦無大捷足以
安衆乃將敢死數百騎出衝趙兵所向披靡斬獲而還
於是士氣自倍皝問計於封弈對曰石虎凶虐已甚民
神共疾禍敗之至其何日之有今空國逺來攻守勢異
戎馬雖彊無能為患頓兵積日釁隙自生但堅守以俟
之耳皝意乃安或説皝降皝曰孤方取天下何謂降也
趙兵四面蟻附縁城慕輿根等晝夜力戰凡十餘日趙