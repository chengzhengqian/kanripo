侍袁元友數直言於陳叔寶擢拜主爵侍郎謂羣臣曰
平陳之初我悔不殺任蠻奴受人榮禄兼當重寄不能
横尸狥國乃云無所用力與宏演納肝何其逺也帝見
周羅㬋慰諭之許以富貴羅㬋垂泣對曰臣荷陳氏厚
遇本朝淪亡無節可紀得免於死陛下之賜也何富貴
之敢望賀若弼謂羅㬋曰聞公郢漢捉兵即知揚州可
得王師利渉果如所量羅㬋曰若得與公周旋勝負未
可知也頃之拜上儀同三司先是陳禆將羊翔來降伐