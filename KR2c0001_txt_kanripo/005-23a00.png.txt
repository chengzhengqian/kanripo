動害及身體陛下寢疾乆不平繼嗣未立宜思正萬事
順天人之心以求福祐奈何輕身肆意不念高祖之勤
苦垂立制度欲傳之於無窮哉臣謹封上詔書不敢露
見非愛死而不自法恐天下聞之故不敢自劾初廷尉
梁相治東平王雲獄時冬月未盡二旬而相心疑雲寃
獄有飾辭奏欲傳之長安更下公卿覆治尚書令鞫譚
僕射宗伯鳳以為可許天子以為相等皆見上體不平
外内顧望操持兩心幸雲踰冬無討賊疾惡主讎之意