或告地官尚書武思文初與徐敬業通謀甲子流思文
於嶺南復姓徐氏　九月乙亥殺岐州刺史雲𢎞嗣來
俊臣鞫之不問一欵先斷其首乃偽立文案奏之其殺
張䖍朂亦然敕㫖皆依海内鉗口　鸞臺侍郎同平章
傅遊藝夢登湛露殿以語所親所親告之壬辰下獄自
殺　先是鳯閣舍人修武張嘉福使洛陽人王慶之等
數百人上表請立武承嗣為皇太子文昌右相同鳯閣
鸞臺三品岑長倩以皇嗣在東宫不宜有此議奏請切