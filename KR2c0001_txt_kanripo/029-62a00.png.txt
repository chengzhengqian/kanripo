陛下欲發兵窮討魏徴諌而止使至今為患曏用陛下
之䇿北鄙安矣上曰然此誠徴之失朕尋悔之而不欲
言恐塞良謀故也上欲自征髙麗禇遂良上疏以為天
下譬猶一身兩京心腹也州縣四支也四夷身外之物
也髙麗罪大誠當致討但命二三猛将将四五萬衆仗
陛下威靈取之如反掌耳今太子新立年尚㓜穉自餘
藩屏陛下所知一旦棄金湯之全踰遼海之險以天下
之君輕行逺舉皆愚臣之所甚憂也上不聼時羣臣多