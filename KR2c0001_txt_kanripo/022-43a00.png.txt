失色延伯自為後殿不與之戰使其衆先渡部伍嚴整
天生兵不敢撃須臾渡畢延伯徐渡天生之衆亦引還
寶寅喜曰崔君之勇關張不如延伯曰此賊非老奴敵
也明公但安坐觀老奴破之癸亥延伯勒兵出寶寅與
軍繼其後天生悉衆逆戰延伯身先士卒陷其前鋒將
士盡鋭競進大破之俘斬十餘萬追犇至小隴岐雍及
隴東皆平將士稽留採掠天生遂塞隴道由是諸軍不
能進寶寅破宛川俘其民以為奴婢以美女十人賞岐