國然後勝之是以末年遂棄輪臺之地而下哀痛之詔
豈非仁聖之所悔哉且通西域近有龍堆逺則葱嶺身
熱頭痛懸度之阨淮南杜欽揚雄之論皆以為此天地
所以界别區域絶外内也西域諸國各有君長兵衆分
弱無所統一雖屬匈奴不相親附匈奴能得其馬畜旃
罽而不能統率與之進退與漢隔絶道里又逺得之不
為益棄之不為損盛德在我無取於彼故自建武以來
西域思漢威德咸樂内屬數遣使置質于漢願請都䕶