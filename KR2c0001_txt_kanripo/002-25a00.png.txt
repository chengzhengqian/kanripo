漢恐楚兵殺之乃間行與何俱歸漢十二月九江王至漢
漢王方踞牀洗足召布入見布大怒悔來欲自殺及出
就舍帳御飲食從官皆如漢王居布又大喜過望於是
乃使人入九江楚已使項伯收九江兵盡殺布妻子布
使者頗得故人幸臣將衆數千人歸漢漢益九江王兵
與俱屯成臯　楚數侵奪漢甬道漢軍乏食漢王與酈
食其謀撓楚權食其曰昔湯伐桀封其後於杞武王伐
紂封其後於宋今秦失德棄義侵伐諸侯滅其社稷使