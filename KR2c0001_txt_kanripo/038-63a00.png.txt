植旗幟於城上遣羸弱居前自以精兵殿其後而去全
忠遣左踏白指揮使王檀攻宻州既至望旗幟數日乃
敢入城見府庫城邑皆完遂不復追訓全軍而還全忠
以檀為宻州刺史　　八月戊辰朔朱全忠留齊州刺
史楊師厚攻青州身歸大梁　楊師厚屯臨朐聲言將
之宻州留輜重於臨朐九月癸卯王師範出兵攻臨朐
師厚伏兵奮擊大破之殺萬餘人獲師範弟師克明日
莱州兵五千救青州師厚邀擊之殺獲殆盡遂徙寨抵