犇命追之十五萬衆度沙漠不日而還邊人見此援師
遂自意輕中國尚書令臣崇求改鎮為州抑亦先覺朝
廷未許而高關戌主御下失和拔陵殺之遂相帥為亂
攻城掠地所過夷滅王師屢北賊黨日盛此段之舉指
望銷平而崔暹隻輪不返臣崇與臣逡巡復路相與還
次雲中將士之情莫不解體今日所慮非止西北將恐
諸鎮尋亦如此天下之事何易可量書奏不省詔徵崔
暹繋廷尉暹以女妓田園賂元义卒得不坐