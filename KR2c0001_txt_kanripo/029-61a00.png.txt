王遣使持節冊命　秋九月庚辰新羅遣使言百濟攻
取其國四十餘城復與髙麗連兵謀絶新羅入朝之路
乞兵救援上命司農丞相里𤣥奨齎璽書賜髙麗曰新
羅委質國家朝貢不乏爾與百濟各宜戢兵若更攻之
明年發兵擊爾國矣
十八年春正月相里𤣥奨至平壌莫離支已将兵擊新
羅破其兩城髙麗王使召之乃還𤣥奨諭使勿攻新羅
莫離支曰昔隋人入冦新羅乘釁侵我地五百里自非