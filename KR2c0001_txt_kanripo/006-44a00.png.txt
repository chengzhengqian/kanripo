所以欣服髙義願從役於將軍者良為此也而忿悁之
閒改節易圖委成功造難就百年累之一朝毁之豈不
惜乎殆執事者貪功建謀以至於此當今西州地勢局
廹民兵離散易以輔人難以自建計若失路不反聞道
猶迷不南合子陽則北入文伯耳夫負虛交而易彊禦
恃逺救而輕近敵未見其利也自兵起以來城郭皆為
丘墟生民轉於溝壑幸賴天運少還而將軍復重其難
是使積痾不得遂瘳幼孤將復流離言之可為酸鼻庸