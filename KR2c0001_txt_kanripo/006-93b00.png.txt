從千人就超先是莎車以為漢兵不出遂降於龜兹而
疏勒都尉番辰亦叛㑹徐幹適至超遂與幹擊番辰大
破之斬首千餘級欲進攻龜兹以烏孫兵彊宜因其力
乃上言烏孫大國控弦十萬故武帝妻以公主至孝宣
帝卒得其用今可遣使招慰與共合力帝納之
八年冬十二月帝拜班超為將兵長史以徐幹為軍司
馬别遣衛候李邑䕶送烏孫使者邑到于窴值龜兹攻
疏勒恐懼不敢前因上書陳西域之功不可成又盛毁