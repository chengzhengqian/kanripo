大夫裴仁基為河南道討捕大使代領其衆徙鎮虎牢
讓乃令宻建牙别統所部號蒲山公營宻部分嚴整凡
號令士卒雖盛夏皆如背負霜雪躬服儉素所得金寶
悉頒賜麾下由是人為之用麾下士卒多為讓士卒所
陵辱以威約有素不敢報也讓謂宻曰今資糧粗足意
欲還向瓦岡公若不往唯公所適讓從此别矣讓帥輜
重東引宻亦西行至康城説下數城大獲資儲讓尋悔
復引兵從宻