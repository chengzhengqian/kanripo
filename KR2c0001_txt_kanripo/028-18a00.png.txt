者也上從之上又令泰徙居武徳殿魏徴上疏以為陛
下愛魏王常欲使之安全冝每抑其驕奢不處嫌疑之
地今移居此殿乃在東宫之西海陵昔嘗居之時人不
以為可雖時異事異然亦恐魏王之心不敢安息也上
曰幾致此誤遽遣泰歸第　夏六月甲辰詔自今皇
太子出用庫物所司勿為限制於是太子發取無度
左庶子張𤣥素上書以為周武帝平定山東隋文帝混
一江南勤儉愛民皆為令主有子不肖卒亡宗祀聖上