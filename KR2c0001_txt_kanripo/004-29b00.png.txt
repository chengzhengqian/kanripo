制又恐其為誘兵也擊虜以殄滅為期小利不足貪令
軍勿擊遣騎候四望陿中無虜夜引兵上至落都召諸
校司馬謂曰吾知羌虜不能為兵矣使虜發數千人守
杜四望陿中兵豈得入哉充國常以逺斥侯為務行必
為戰備止必堅營壁尤能持重愛士卒先計而後戰遂
西至西部都尉府日饗軍士士皆欲為用虜數挑戰充
國堅守捕得生口言𦍑豪相數責曰語汝無反今天子
遣趙将軍来年八九十矣善為兵今請欲一闘而死可