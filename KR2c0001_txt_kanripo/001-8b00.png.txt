子挾才以為善小人挾才以為惡挾才以為善者善無
不至矣挾才以為惡者惡亦無不至矣愚者雖欲為不
善智不能周力不能勝譬之乳狗搏人人得而制之小
人智足以遂其姦勇足以決其暴是虎而翼者也其為
害豈不多哉德者人之所嚴而才者人之所愛愛者易
親嚴者易疎是以察者多蔽於才而遺於德自古昔以
來國之亂臣家之敗子才有餘而德不足以至於顛覆
者多矣豈特智伯哉故為國為家者茍能審於才德之