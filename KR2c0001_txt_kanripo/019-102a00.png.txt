遂與麗定謀共立皇孫麗俟之子也戊申賀與尚書長
孫渇侯嚴兵守衛宫禁使尼麗迎皇孫於苑中麗抱皇
孫於馬上入平城賀渇侯開門納之尼馳還東廟大呼
曰宗愛弑南安王大逆不道皇孫已登大位有詔宿衛
之士皆還宫衆咸呼萬嵗遂執宗愛賈周等勒兵而入
奉皇孫即皇帝位登永安殿大赦改元興安殺愛周皆
具五刑夷三族
　　太子劭弑逆