帥周徳威等發晉陽　己巳晉王軍于黄碾距上黨四
十五里五月辛未朔晉王伏兵三垂岡下詰旦大
霧進兵直抵夾寨梁軍無斥候不意晉兵之至將士尚
未起軍中驚擾晉王命周徳威李嗣源分兵為二道徳
威攻西北隅嗣源攻東北隅填塹燒寨鼓譟而入梁兵
大潰南走招討使符道昭馬倒為晉人所殺失亡將校
士卒以萬計委棄資糧器械山積周徳威等至城下呼
李嗣昭曰先王已薨今王自來破敵夾寨賊已去矣可