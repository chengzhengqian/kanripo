傅時㑹稽王道子專權奢縱嬖人趙牙本出倡優茹千
秋本錢塘捕賊吏皆以諂賂得進道子以牙為魏郡太
守千秋為驃騎諮議參軍牙為道子開東第築山穿池
功用鉅萬帝常幸其第謂道子曰府内乃有山甚善然
修飾太過道子無以對帝去道子謂牙曰上若知山是
人力所為爾必死矣牙曰公在牙何敢死營作彌甚千
秋賣官招權聚貨累億博平令呉興聞人奭上疏言之
帝益惡道子而逼於太后不忍廢黜乃擢時望及所親