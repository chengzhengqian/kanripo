下官自義熈以来叅三州七郡常懼福過災生思避盈
居損富貴之㫖非所敢當且使以書呈裕裕曰阿夀故
為不負我也　裕在江陵輔國將軍王誕白裕求先下
裕曰諸葛長民似有自疑心卿詎宜便去誕曰長民知
我䝉公垂眄今輕身單下必當以為無虞乃可以少安
其意耳裕笑曰卿勇過賁育矣乃聼先還　冬十二月
加太尉裕太傅揚州牧
九年春二月太尉裕自江陵東還駱驛遣輜重兼行而