於後苑無一事煩民夫亦何傷魏徴曰先王惟恐不聞
其過陛下既使之上封事正得恣其陳述茍其言可取
固有益於國若其無取亦無所損上曰公言是也皆勞
而遣之侍御史馬周上疏以為三代及漢歴年多者八
百少者不減四百良以恩結人心人不能忘故也自是
以降多者六十年少者纔二十餘年皆無恩於人本根
不固故也陛下當隆禹湯文武之業為子孫立萬代之
基豈得但持當年而已今之户口不及隋之什一而給