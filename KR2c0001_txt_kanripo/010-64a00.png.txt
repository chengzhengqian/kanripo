忠無禮國何以立臣知言出必死而臣自比於牛之一
毛生既無益死亦何損秉筆流涕心與世辭臣有八子
臣死之後累陛下矣將奏沐浴以待命帝曰董尋不畏
死邪主者奏收尋有詔勿問髙堂隆上䟽曰今之小人
好說秦漢之奢靡以蕩聖心求取亡國不度之器勞役
費損以傷徳政非所以興禮樂之和保神明之休也帝
不聼隆又上書曰昔洪水滔天二十二載堯舜君臣南
面而已今無若時之急而使公卿大夫並與厮徒共供