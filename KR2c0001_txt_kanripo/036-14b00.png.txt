及郭厚本送徐州據淮口漕驛路絶康承訓軍於新興
賊將姚周屯柳子出兵拒之時諸道兵集者纔萬人承
訓以衆寡不敵退屯宋州龎勛以為官軍不足畏乃分
遣其將丁從實等各將數千人南寇舒廬北侵沂海破
沐陽下蔡烏江巢縣攻陷滁州殺刺史高錫望又冦和
州刺史崔雍遣人以牛酒犒之引賊登樓共飲命軍士
皆釋甲指所愛二人為子弟乞全之其餘惟賊所處賊
遂大掠城中殺士卒八百餘人泗州援兵既絶糧且盡