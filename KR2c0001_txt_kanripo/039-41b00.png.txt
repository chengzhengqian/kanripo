及濵海蠻夷皆以兵船助之
二年王彦復王審知攻福州乆不下范暉求救於威勝
節度董昌昌與陳巖昏姻發温台婺州兵五千救之彦
復審知以城堅援兵且至士卒死傷多白王潮欲罷兵
更圖後舉潮不許請潮自臨行營潮報曰兵盡添兵將
盡添將兵將俱盡吾當自來彦復審知懼親犯矢石急
攻之五月城中食盡暉知不能守夜以印授監軍棄城
走援兵亦還庚子彦復等入城辛丑暉亡抵沿海都為