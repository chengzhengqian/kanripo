不決善與族人斬關納魏師崇禮出走追獲之丞相泰
進軍蒲坂略定汾絳凡薛氏預開城之謀者皆賜五等
爵善曰背逆歸順臣子常節豈容闔門大小俱叨封邑
與其弟慎固辭不受東魏行晉州事封祖業棄城走儀
同三司薛修義追至洪洞説祖業還守祖業不從修義
還據晉州安集固守魏儀同三司長孫子彦引兵至城
下修義開門伏甲以待之子彦不測虛實遂退走丞相
歡以修義為晉州刺史獨孤信至新安高敖曹引兵北