所疾苦也嚴安上書曰昔秦王意廣心逸欲威海外使
䝉恬將兵以北攻胡又使尉屠睢將樓船之士以攻越
當是時秦禍北構於胡南挂於越宿兵於無用之地進
而不得退行十餘年丁男被甲丁女轉輸苦不聊生自
經於道樹死者相望及秦皇帝崩而天下大畔滅世絶
祀窮兵之禍也故周失之弱秦失之彊不變之患也今
狥南夷朝夜郎降羌僰略薉州建城邑深入匈奴燔其
龍城議者美之比人臣之利非天下之長策也書奏天