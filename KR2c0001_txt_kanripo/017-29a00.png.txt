長慶郭恭等皆徃從之将奔魏至陳留南分為二起
休之敬宣奔南燕䖍之夀長慶恭奔秦　　冬十二月
太尉𤣥使御史桂林防衛㑹稽文孝王道子至安成林
承𤣥㫖酖道子殺之　袁䖍之等至長安秦王興問曰
桓𤣥才略何如其父卒能成功乎䖍之曰𤣥乗晉室衰
亂盜據宰衡猜忌安忍刑賞不公以臣觀之不如其父
逺矣𤣥今已執大柄其埶必将簒逆正可為他人驅除
耳興善之以䖍之為廣州刺史