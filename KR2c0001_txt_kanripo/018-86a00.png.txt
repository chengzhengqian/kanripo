子相圗國人不安欲伐之長孫嵩等皆曰彼若城守以
逸待勞大檀聞之乗虚入寇此危道也崔浩曰徃年以
来熒惑再守羽林鉤已而行其占秦亡今年五星并出
東方利以西伐天人相應不可失也嵩固争之帝大怒
責嵩在官貪汚命武士頓辱之於是遣司空奚斤帥四
萬五千人襲蒲阪宋兵将軍周幾帥萬人襲陜城以河
東太守薛謹為鄉導謹辨之子也魏主欲以中書慱士
平棘李順總前驅之兵訪於崔浩浩曰順誠有籌略然