魯不能舉其辭求其簡已失之矣問無恤誦其辭甚習
求其簡出諸袖中而奏之於是簡子以無恤為賢立以
為後簡子使尹鐸為晉陽請曰以為繭絲乎抑為保障
乎簡子曰保障哉尹鐸損其户數簡子謂無恤曰晉國
有難而無以尹鐸為少無以晉陽為逺必以為歸及智
宣子卒智襄子為政與韓康子魏桓子宴於藍臺智伯
戲康子而侮段規智國聞之諌曰主不備難必至矣智
伯曰難将由我我不為難誰敢興之對曰不然夏書有