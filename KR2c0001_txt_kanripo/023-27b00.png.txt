等謀翻城應之洛州刺史泉企知之殺岳及猛略杜窋
走歸敖曹敖曹以為鄉導而攻之敖曹被流矢通中者
三殞絶良乆復上馬免胄巡城企固守旬餘二子元禮
仲遵力戰拒之仲遵傷目不堪復戰城遂陷企見敖曹
曰吾力屈非心服也敖曹以杜窋為洛州刺史敖曹創
甚曰恨不見季式作刺史丞相歡聞之即以高季式為
濟州刺史敖曹欲入藍田關歡使人告曰竇泰軍沒人
心恐動宜速還路險賊盛拔身可也敖曹不忍棄衆力