下者至丹水髙武侯鰓襄侯王陵降還攻胡陽遇番君
别将梅鋗與偕攻析酈皆降所過亡得鹵掠秦民皆喜
　王離軍既沒章邯軍棘原項羽軍漳南相持未戰秦
軍數却二世使人讓章邯章邯恐使長史欣請事至咸
陽留司馬門三日趙髙不見有不信之心長史欣恐還
走其軍不敢出故道趙髙果使人追之不及欣至軍報
曰趙髙用事於中下無可為者今戰能勝髙必嫉妬吾
功不能勝不免於死願将軍熟計之陳餘亦遺章邯書