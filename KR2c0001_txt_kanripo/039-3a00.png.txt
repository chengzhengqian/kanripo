百餘通鎮犇諸暨三年劉漢宏分兵屯黄嶺巖下真女三鎮錢鏐將八都
兵自富春擊之破黄嶺擒巖下鎮將史弁真女鎮將楊
元宗漢宏以精兵屯諸暨鏐又擊破之漢宏走　　冬
十月劉漢宏將十餘萬衆出西陵將擊董昌戊午錢鏐
濟江逆戰大破之漢宏易服持鱠刀而遁己未漢宏收
餘衆四萬復戰鏐又破之斬其弟漢容及將辛約
四年春三月婺州人王鎮執刺史黄碣降于錢鏐劉漢