六年　初南單于於扶羅既立國人殺其父者遂叛共
立須卜骨都侯為單于於扶羅詣闕自訟㑹靈帝崩天
下大亂於扶羅將數千騎與白波賊合兵冦郡縣時民
皆保聚鈔掠無利而兵遂挫傷復欲歸國國人不受乃
止河東平陽須卜骨都侯為單于一年而死南庭遂虛
其位以老王行國事
獻帝興平二年冬十二月南單于於扶羅死弟呼廚泉
立居於平陽