南巡腹心宗越等並聴出外裝束唯隊主樊僧整防華
林閤柳光世與僧整鄉人因宻邀之僧整即受命凡同
謀十餘人阮佃夫慮力少不濟更欲招合夀寂之曰謀
廣或泄不煩多人其夕帝悉屏侍衞與羣巫及綵女數
百人射鬼於竹林堂事畢將奏樂夀寂之抽刀前入姜
産之次之淳于文祖等皆隨其後休仁聞行聲甚疾謂
休祐曰事作矣相隨奔景陽山帝見寂之至引弓射之
不中綵女皆迸走帝亦走大呼寂寂者三寂之追而弑