之忷懼十二月丁卯道成入守朝堂命侍中蕭嶷代鎮
東府撫軍行參軍蕭映鎮京口映嶷之弟也戊辰内外
戒嚴己巳以郢州刺史武陵王賛為荆州刺史庚午以
右衛將軍黄囘為郢州刺史督前鋒諸軍以討攸之初
道成以世子賾為晉熈王燮長史行郢州事修治器械
以備攸之及徴燮為揚州以賾為左衛將軍與燮俱下
劉懷珍言於道成曰夏口衝要宜得其人道成與賾書
曰汝既入朝當須文武兼資與汝意合者委以後事賾