都梁山諸將皆曰超憑險自固士無所施其勇騎無所
展其足且窮冦死戰攻之多殺士卒不如分兵守之大
軍直趣江都覆其巢穴支度使薛克搆曰超雖據險其
衆非多今多留兵則前軍勢分少留兵則終為後患不
如先擊之其勢必舉舉都梁則淮陰髙郵望風瓦解矣
魏元忠請先擊徐敬猷諸將曰不如先攻敬業敬業敗
則敬猷不戰自擒矣若擊敬猷則敬業引兵救之是腹
背受敵也元忠曰不然賊之精銳盡在下阿烏合而來