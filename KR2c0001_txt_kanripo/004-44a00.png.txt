至期還天子薄其過寛而不罪祁連將軍出塞千六百
里至雞秩山斬首捕虜十九級逢漢使匈奴還者冉𢎞
等言雞秩山西有虜衆祁連即戒𢎞使言無虜欲還兵
御史屬公孫益壽諫以為不可祁連不聽遂引兵還虎
牙將軍出塞八百餘里至丹餘吾水上即止兵不進斬
首捕虜千九百餘級引兵還上以虎牙將軍不至期詐
増鹵獲而祁連知虜在前逗遛不進皆下吏自殺擢公
孫益夀為侍御史烏孫昆彌自將五萬騎與校尉常惠