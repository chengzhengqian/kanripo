印綬及呼韓邪來朝與伊秩訾相見謝曰王為我計甚
厚令匈奴至今安寧王之力也德其可忘我失王意使
王去不復顧留皆我過也今欲白天子請王歸庭伊秩
訾曰單于頼天命自歸於漢得以安寧單于神靈天子
之祐也我安得力既以降漢又復歸匈奴是兩心也願
為單于侍使於漢不敢聽命單于固請不能得而歸單
于號王昭君為寧胡閼氏生一男伊屠智牙師為右日
逐王　初中書令石顯嘗欲以姨妻甘延夀延夀不取及