相存濟晟知之宻遣使者入伏逺鎮令速舉烽突利見
四烽俱發以問晟晟紿之曰城高地迥必遥見賊來我
國家法若賊少舉二烽來多舉三烽大逼舉四烽彼見
賊多而又近耳突利大懼謂其衆曰追兵已逼且可投
城既入鎮晟留其達官執室領其衆自將突利馳驛入
朝夏四月丁酉突利至長安帝大喜以晟為左勲衛驃
騎將軍持節䕶突厥上令突利與都藍使者因頭特勒
相辨詰突利辭直上乃厚待之都藍弟都速六棄其妻