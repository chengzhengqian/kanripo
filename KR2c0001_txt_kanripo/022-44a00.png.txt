鐵馬八千軍威甚盛醜奴軍於安定西北七里時以輕
騎挑戰大兵未交輒委走延伯恃其勇且新有功遂唱
議為先驅撃之别造大盾内為鎖柱使壯士負而趨謂
之排城置輜重於中戰士在外自安定北緣原北上將
戰有賊數百騎詐持文書云是降簿且乞緩師寶寅延
伯未及閲視宿勤明達引兵自東北至降賊自西競下
覆背撃之延伯上馬奮撃逐北徑抵其營賊皆輕騎延
伯軍雜步卒戰乆疲乏賊乘間得入排城延伯遂大敗