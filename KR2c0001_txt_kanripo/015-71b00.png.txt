怒鑿其頂而殺之衛將軍廣平王黄眉前將軍新興王
飛建節將軍鄧羌以平太后之弟叩頭固諫生弗聽出
黄眉為左馮翊飛為右扶風羌行咸陽太守猶惜其驍
勇故皆弗殺五月太后彊氏以憂恨卒謚曰明德
六月秦主生下詔曰朕受皇天之命君臨萬邦嗣綂已
來有何不善而謗讟之音扇滿天下殺不過千而為之
殘虐行者比肩未足為希方當峻刑極罰復如朕何自
去春以來潼闗之西至於長安虎狼為暴晝則繼道夜