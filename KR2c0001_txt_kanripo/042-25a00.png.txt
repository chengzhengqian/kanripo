威復請以為牙隊而稟賜皆仰縣官威又令公主白帝
求天雄節鉞帝許之　　六月癸酉以杜威為天雄節
度使　契丹連嵗入㓂中國疲於奔命邊民塗地契丹
人畜亦多死國人厭苦之舒嚕太后謂契丹主曰使漢
人主契丹可乎曰不可太后曰然則汝何故欲為漢主
曰石氏負恩不可容太后曰汝今雖得漢地不能居也
萬一蹉跌悔何所及又謂其羣下曰漢兒何得一向眠
自古但聞漢和蕃不聞蕃和漢漢兒果能囘意我亦何