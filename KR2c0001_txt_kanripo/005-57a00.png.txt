以抑患禍之端上安社稷下全保傅莽令太后下詔曰
剛所言僻經妄説違背大義罷歸田里
二年春黄支國獻犀牛黄支在南海中去京師三萬里
王莽欲耀威德故厚遺其王令遣使貢獻越雋郡上黄
龍游江中太師光大司徒宫等咸稱莽功德比周公宜
告祠宗廟大司農孫寳曰周公上聖召公大賢尚猶有
不相說著於經典兩不相損今風雨未時百姓不足毎
有一事羣臣同聲得無非其美者時大臣皆失色甄邯