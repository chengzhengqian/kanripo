符讖遂與承嗣通謀宻圖范陽承嗣亦陳兵境上寳臣
謂滔使者曰聞朱公儀貌如神願得畫像觀之滔與之
寳臣置扵射堂命諸将共觀之曰真神人也滔軍扵瓦
橋寳臣選精騎二千通夜馳三百里襲之戒曰取貌如
射堂者時兩軍方睦滔不虞有變狼狽出戰而敗會衣
它服得免寳臣欲乘勝取范陽滔使雄武軍使昌平劉
怦守留府寳臣知有備不敢進承嗣聞幽恒兵交即引
軍南還使謂寳臣曰河内有警不暇從公石上讖文吾