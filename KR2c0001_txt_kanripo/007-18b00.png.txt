亥以憲為車騎將軍伐北匈奴以執金吾耿秉為副發
北軍五校黎陽雍營縁邊十二郡騎士及羌胡兵出塞
和帝永元元年春竇憲將征匈奴三公九卿詣朝堂上
書諫以為匈奴不犯邊塞而無故勞師逺涉損費國用
徼功萬里非社稷之計書連上輒寝宋由懼遂不敢復
署議而諸卿稍自引止唯袁安任隗守正不移至免冠
朝堂固爭前後且十上衆皆為之危懼安隗正色自若
侍御史魯恭上疏曰國家新遭大憂陛下方在諒隂百