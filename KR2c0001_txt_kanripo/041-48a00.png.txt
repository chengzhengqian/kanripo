重矣崇贊等至陕有詔繫獄皇城使翟光鄴素惡重誨
帝遣詣河中察之曰重誨果有異志則誅之光鄴至河
中李從璋以甲士圍其第自入見重誨拜於庭下重誨
驚降階答拜從璋奮撾擊其首妻張氏驚救亦撾殺之
奏至己亥下詔以重誨離間孟知祥董璋錢鏐為重誨
罪又誣其欲自擊淮安以圖兵柄遣元隨竊二子歸本
道并二子誅之　六月乙丑復以李從珂同平章事充
西都留守