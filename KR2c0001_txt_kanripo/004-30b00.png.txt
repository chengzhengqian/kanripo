不可久若至秋冬乃進兵此虜在境外之冊今虜朝夕
為㓂土地寒苦漢馬不耐冬不如以七月上旬齎三十
日糧分兵出張掖酒泉合撃䍐开在鮮水上者雖不能
盡誅但奪其畜産虜其妻子復引兵還冬復撃之大兵
仍出虜必震壊天子下其書充國令議之充國以為一
馬自負三十日食為米二斛四斗麥八斛又有衣装兵
器難以追逐虜必商軍進退稍引去逐水草入山林隨
而深入虜即據前險守後阨以絶糧道必有傷危之憂