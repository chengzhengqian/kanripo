李襲譽邀撃敗之虜牛羊萬計　壬午秦王世民至新
安王世充遣魏王𢎞烈鎮襄陽荆王行本鎮虎牢宋王
泰鎮懷州齊王世惲檢校南城楚王世偉守寶城太子
𤣥應守東城漢王𤣥恕守含嘉城魯王道徇守曜儀城
世充自將戰兵左輔大將軍楊公卿帥左龍驤二十八
府騎兵右游擊大將軍郭善才帥内軍二十八府步兵
左游撃大將軍跋野綱帥外軍二十八府步兵總三萬
人以備唐𢎞烈行本世偉之子泰世充之兄子也　羅