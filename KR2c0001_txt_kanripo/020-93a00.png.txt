此大事一朝緩急便易本心吾不能也城潰軍士執以
見敬兒敬兒曰邉公何不早來榮曰沈公見留守城不
忍委去本不祈生何須見問敬兒曰死何難得命斬之
榮懽笑而去榮客太山程邕之抱榮曰與邉公周逰不
忍見邉公死乞先見殺兵人不得行戮以白敬兒敬兒
曰求死甚易何為不許先殺邕之然後及榮軍人莫不
垂泣孫同宗儼之等皆伏誅丙子解嚴以侍中柳世隆
為尚書右僕射蕭道成還鎮東府丁丑以左衛將軍蕭