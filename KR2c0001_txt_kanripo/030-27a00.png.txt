今用臣言猶未晚如是者三太后命於朝堂杖之一百
長流瀼州炎之下獄也郎將姜嗣宗使至長安劉仁軌
問以東都事嗣宗曰嗣宗覺裴炎有異於常久矣仁軌
曰使人覺之乎嗣宗曰然仁軌曰仁軌有奏事願附使
者以聞嗣宗曰諾明日受仁軌表而還表言嗣宗知裴
炎反不言太后覽之命拉嗣宗於殿庭絞於都亭　丁
酉追削李敬業祖考官爵發冡斵棺復姓徐氏　徐敬
業聞李孝逸將至自潤州囬軍拒之屯髙郵之下阿溪