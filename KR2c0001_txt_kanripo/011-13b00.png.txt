之何周曰方今東吴未賔事勢不得不受受之不得不
禮若陛下降魏魏不裂土以封陛下者周請身詣京都
以大義争之衆人皆從周議漢主猶欲入南狐疑未决
周上䟽曰南方逺夷之地平常無所供為猶數反叛自
丞相亮以兵威偪之窮乃率從今若至南外當拒敵内
供服御費用張廣他無所取耗損諸夷其叛必矣漢主
乃遣侍中張紹等奉璽綬以降於艾北地王諶怒曰若
理窮力屈禍敗將及便當父子君臣背城一戰同死社