皇后之弟也虞世基亦勸帝重為賞格下詔停遼東之
役帝從之帝親巡將士謂之曰努力擊賊茍能保全凡
在行陳勿憂富貴必不使有司㺯刀筆破汝勲勞乃下
令守城有功者無官直除六品賜物百段有司以次増
益使者慰勞相望於道於是衆皆踴躍晝夜拒戰死傷
甚衆甲申詔天下募兵守令競來赴難李淵之子世民
年十六應募𨽻屯衛將軍雲定興說定興多齎旗鼓為
疑兵曰始畢敢舉兵圍天子必謂倉猝不能赴援故也