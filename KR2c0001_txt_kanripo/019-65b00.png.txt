值斗牛三也熒惑伏於翼軫主亂及䘮四也太白未出
進兵者敗五也夫興國之君先修人事次盡地利後觀
天時故萬舉萬全今劉義隆新造之國人事未洽災變
屢見天時不協舟行水涸地利不盡三者無一可而義
隆行之必敗無疑魏主不能違衆言乃詔冀定相三州
造船三千艘簡幽州以南戍兵集河上以備之　夏六
月魏主使平南大將軍丹陽王大毗屯河上以司馬楚
之為安南大將軍荆州刺史封琅邪王屯頴川以備宋