㪟所署太守劉芳平西將軍祖約逐敦所署淮南太守
任台沈充師衆萬餘人與王含軍合司馬顧颺説充曰
今舉大事而天子已扼其咽喉鋒摧氣沮相持日久必
鼓禍敗今若決破栅塘因湖水以灌京邑乘水勢縦舟
師以攻之此上䇿也藉初至之鋭并東西軍之力十道
俱進衆寡過倍理必摧䧟中䇿也轉禍為福召錢鳳計
事因斬之以䧏下䇿也充皆不能用颺逃歸于吳丁亥
劉遐蘇峻等帥精卒萬人至帝夜見勞之賜將士各有