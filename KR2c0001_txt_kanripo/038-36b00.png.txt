吐谷渾殺赫連鐸擒白義誠　　秋八月昭義節度使
康君立詣晉陽謁李克用克用會諸將飲博酒酣克用
語及李存孝流涕不已君立素與李存信善一言忤㫖
克用拔劒斫之囚於馬步司九月庚申朔出之君立已
死克用表雲州刺史薛志誠為昭義留後　　冬十月
劉仁恭數因蓋寓獻䇿於李克用願得兵萬人取幽州
克用方攻邢州分兵數千欲納仁恭於幽州不克李匡
籌益驕數侵河東之境克用怒十一月大舉兵攻匡籌