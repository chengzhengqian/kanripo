於漢數以書責譬之囂得書增怒及囂發兵反援乃上
書曰臣與隗囂本實交友初遣臣東謂臣曰本欲為漢
願足下往觀之於汝意可即專心矣及臣還反報以赤
心實欲導之於善非敢譎以非義而囂自挾姦心盗憎
主人怨毒之情遂歸於臣臣欲不言則無以上聞願聴
詣行在所極陳滅囂之術帝乃召之援具言謀畫帝因
使援將突騎五千往來游説囂將髙峻任禹之屬下及
羌豪為陳禍福以離囂支黨援又為書與囂將楊廣使