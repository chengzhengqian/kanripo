整三靈不昧百度俱存君臣之禮儀上下之名分所宜
遵守未可墮陵朕雖冲人安得輕侮駢臣節既虧自是
貢賦遂絶　黄巢攻興平興平諸軍退屯奉天　秋
七月以保大留後東方逵為節度使充京城東面行營
招討使　八月黄巢所署同州防禦使朱温屢請益
兵以扞河中知右軍事孟楷抑之不報温見巢兵勢日
蹙知其将亡親将胡真謝瞳勸温歸國九月丙戌温殺
其監軍嚴實舉州降王重榮温以舅事重榮王鐸承制