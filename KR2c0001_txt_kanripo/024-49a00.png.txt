軍主焦僧度襲之盡取以歸仍於豫章立柵軍中食盡
諸將欲退文育不許使人間行遺衡州刺史周迪書約
為兄弟迪得書甚喜許饋以糧於是文育分遣老弱乗
故舡㳂流俱下燒豫章柵偽若遁去者孝頃望之大喜
不復設備文育由間道兼行據芉韶芉韶上流則歐陽
頠蕭孜下流則傅泰余孝頃營文育據其中間築城饗
士頠等大駭頠退入泥溪文育遣嚴威將軍周鐡虎等
襲頠癸巳擒之文育盛陳兵甲與頠乗舟而宴廵蹠口