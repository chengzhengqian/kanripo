其敕諸州兵明年悉集朕當親董六師以奉天命羣臣
皆賀上皇徳頌者一百七人制征士五人出車一乘牛
二頭米十五斛絹十匹調不辦者斬民至鬻子以供軍
須猶不能給自經於道樹者相望
康帝建元二年　初趙領軍王朗言於趙主虎曰盛冬雪寒
而皇太子使人伐宫材引於漳水役者數萬吁嗟滿道陛
下宜因出游罷之虎従之太子宣怒㑹熒惑守房宣使太史
令趙攬言於虎曰房為天王今熒惑守之其殃不細宜以貴臣