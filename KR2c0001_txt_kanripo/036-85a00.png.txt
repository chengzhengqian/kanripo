間一日解圍去承訓乃遣諸軍數千追之所殺虜不滿
三百級皆溪獠脅從者承訓騰奏告㨗云大破蠻賊中
外皆賀　夏四月加康承訓檢校右僕射賞破蠻之
功也自餘奏功受賞者皆承訓子弟親暱營小校不遷
一級由是軍中怨怒聲流道路　秋七月西川奏兩
林鬼主邀南詔蠻敗之殺獲甚衆保塞城使杜守連不
從南詔帥衆詣黎州降　嶺南東道節度使韋宙具知
康承訓所為以書白宰相承訓亦自疑懼累表辭疾乃