臣敞謬與機密言所不宜罪名明曰當填牢獄先夀僵
仆萬死有餘書奏夀得减死論從合浦未行自殺夀惲
之子也　夏六月竇憲出朔方雞鹿塞分遣副校尉閻
盤等破北單于於𥞇落山事見兩匈/奴叛服　秋九月庚申以
竇憲為大將軍中郎將劉尚為車騎將軍封憲武陽侯
食邑二萬户憲固辭封爵詔許之舊大將軍位在三公
下至是詔憲位次太傅下三公上長史司馬秩中二千
石竇氏兄弟驕縱而執金吾景尤甚奴客緹騎彊奪人