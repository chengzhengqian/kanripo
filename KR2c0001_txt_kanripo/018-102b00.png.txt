臧地皆枯石絶無水草彼人言姑臧城南天梯山上冬
有積雪深至丈餘春夏消釋下流成川居民引以溉灌
彼聞軍至決此渠口水必乏絶環城百里之内地不生
草人馬飢渇難以久留斤等之議是也魏主乃命浩與
斤等相詰難衆無復它言但云彼無水草浩曰漢書地
理志稱涼州之畜為天下饒若無水草畜何以蕃又漢
人終不於無水草之地築城郭建郡縣也且雪之消釋
僅能斂塵何得通渠溉灌乎此言大為欺誣矣李順曰