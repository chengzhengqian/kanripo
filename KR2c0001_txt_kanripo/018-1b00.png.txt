百餘人壬辰夜前将軍段璣與秦輿之子興段讃之子
泰潛於禁中鼓譟大呼盛聞變帥左右出戰賊衆逃潰
璣被創匿廂屋間俄有一賊從闇中擊盛盛被傷輦升
前殿申約禁衛事定而卒中壘将軍慕容拔冗從僕射
郭仲白太后丁氏以為國家多難宜立長君時衆望在
盛弟司徒尚書令平原公元而河間熈素得幸於丁氏
丁氏乃廢太子定密迎熈入宫明旦羣臣入朝始知有
變因上表勸進於熈熈以譲元元不敢當癸巳熈即天