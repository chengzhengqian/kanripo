髪謝休聞之率歩騎十萬向皖以應魴帝又使司馬懿
向江陵賈逵向東闗三道俱進秋八月吳王至晥以陸
遜為大都督假黄鉞親執鞭以見之以朱桓全琮為左
右督各督三萬人以擊休休知見欺而恃其衆欲遂與
吳戰朱桓言於吳王曰休本以親戚見任非智勇名將
也今戰必敗敗必走走當由夾石挂車此兩道皆險
阨若以萬兵柴路則彼衆可盡而休可生虜臣請將
所部以斷之若䝉天威得以休自效便可乗勝長驅