疾此陛下所詳知也豈得復循其覆轍乎今朝野之人
紛紜竊議但畏忤㫖莫敢進言臣生長蓬艾麋鹿與遊
無所邀求但粗知忠義欲禆萬一耳上甚善其言使求
之不獲　庚午上疾復作壬申大漸命太子監國宦官
欲請郭太后臨朝稱制太后曰昔武后稱制幾傾社稷
我家世守忠義非武氏之比也太子雖少但得賢宰相
輔之卿輩勿預朝政何患國家不安自古豈有女子為
天下主而能致唐虞之理乎取制書手裂之太后兄太