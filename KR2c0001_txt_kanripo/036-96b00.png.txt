卭峽關攻雅州大渡河潰兵犇入邛州成都驚擾民爭
入城或北犇它州城中大為守備而塹壘比鄉時嚴固
驃信使其坦綽遺節度使牛叢書云非敢為寇也欲入
見天子面訴數十年為讒人離間寃抑之事儻䝉聖恩
矜恤當還與尚書永敦鄰好今假道貴府欲借蜀王㕔
留止數日即東上叢素懦怯欲許之楊慶復以為不可
斬其使者留二人授以書遣還書辭極數其罪詈辱之
蠻兵及新津而還叢恐蠻至豫焚城外民居蕩盡蜀人