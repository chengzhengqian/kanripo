中宫威權大重宜稍抑損髙宗雖不能用深以其言為
然及太后稱制四方爭言符瑞嵩陽令樊文獻瑞石太
后命於朝堂示百官元常奏言状渉謟詐不可誣罔天
下太后不恱出為隴州刺史元常子琮之曽孫也
丙午太常卿同中書門下三品武承嗣罷為禮部尚書
　武承嗣請太后追王其祖立武氏七廟太后從之裴
炎諌曰太后母臨天下當示至公不可私於所親獨不
見吕氏之敗乎太后曰吕氏以權委生者故及於敗今