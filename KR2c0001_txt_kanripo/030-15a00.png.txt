麟德元年　初武后能屈身忍辱奉順上意故上排羣
議而立之及得志専作威福上欲有所為動為后所制
上不勝其忿有道士郭行真出入禁中嘗為厭勝之術
宦者王伏勝發之上大怒宻召西臺侍郎同東西臺三
品上官儀議之儀因言皇后専恣海内所不與請廢之
上意亦以為然即命儀草詔左右奔告于后后遽詣上
自訴詔草猶在上所上羞縮不忍復待之如初猶恐后
怨怒因紿之曰我初無此心皆上官儀教我儀先為陳