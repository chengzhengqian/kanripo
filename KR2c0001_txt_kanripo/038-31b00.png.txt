與朱友裕合擊徐兖兵於石佛山下大破之瑾遁歸兖
州辛卯徐兵復出存戰死　李克用進下井陘李存孝
將兵救王鎔遂入鎮州與鎔計事鎔又乞師於朱全忠
全忠方與時溥相攻不能救但遺克用書言鄴下有十
萬精兵抑而未進克用復書言儻實屯軍鄴下顒望降
臨必欲真決雌雄願角逐於常山之尾甲午李匡威引
兵救鎔敗河東兵於元氏克用引還邢州鎔犒匡威於
藁城輦金帛二十萬以酬之　朱友裕圍彭城時溥數