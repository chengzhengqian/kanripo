而秦果顯鄭朱而不與趙媾秦數敗趙兵亷頗堅壁不
出趙王以頗失亡多而更怯不戰怒數讓之應侯又使
人行千金於趙為反間曰秦之所畏獨畏馬服君之子
趙括為将耳亷頗易與且降矣趙王遂以趙括代頗将
藺相如曰王以名使括若膠柱鼓瑟耳括徒能讀其父
書傳不知合變也王不聽初趙括自少時學兵法以天
下莫能當嘗與其父奢言兵事奢不能難然不謂善括
母問其故奢曰兵死地也而括易言之使趙不将括則