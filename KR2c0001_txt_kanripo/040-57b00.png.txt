魏之諸縣全忠分命諸將攻討至是悉平之引兵南還
全忠留魏半嵗羅紹威供億所殺牛羊豕近七十萬資
糧稱是所賂遺又近百萬比去蓄積為之一空紹威雖
去其逼而魏兵自是衰弱紹威悔之謂人曰合六州四
十三縣鐵不能為此錯也壬申全忠至大梁　　八月
朱全忠以幽滄相首尾為魏患欲先取滄州甲辰引兵
發大梁　　九月辛亥朔朱全忠自白馬渡河丁夘至
滄州軍于長蘆滄人不出羅紹威饋運自魏至長蘆五