郗氏為宣徳皇后封文武功臣車騎將軍夏侯詳等十
人為公侯立皇弟中䕶軍宏為臨川王南徐州刺史秀
為安成王雍州刺史偉為建安王左衛將軍恢為鄱陽
王荆州刺史憺為始興王以宏為揚州刺史　戊辰巴
陵王卒時上欲以南海郡為巴陵國徙王居之沈約曰
古今殊事魏武所云不可慕虚名而受實禍上頷之乃
遣所親鄭伯禽詣姑孰以生金進王王曰我死不須金
醇酒足矣乃遣沉醉伯禽就摺殺之　以謝沐縣公寳