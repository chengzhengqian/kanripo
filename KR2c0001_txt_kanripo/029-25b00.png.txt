宿衛部落皆襲衣冠徴之力也但恨不使封徳彛見之
耳徴再拜謝曰突厥破滅海内康寜皆陛下威徳臣何
力焉上曰朕能任公公能稱所任則其功豈獨在朕乎
房𤣥齡奏閲府庫甲兵逺勝隋世上曰甲兵武備誠不
可闕然煬帝甲兵豈不足邪卒亡天下若公等盡力使
百姓乆安此乃朕之甲兵也
五年秋九月上修仁壽宫更命曰九成宫又將修洛陽
宫民部尚書戴胄表諌以亂離甫爾百姓彫弊帑藏空