津單車白服從左右數十人詣頴胄頴胄使前汶陽太守劉
孝慶等伏兵城内山陽入門即於車中斬之副軍主李
元履収餘衆請降柳忱世隆之子也頴胄慮西中郎司
馬夏侯詳不同以告忱忱曰易耳近詳求昏未之許也
乃以女嫁詳子䕫而告之謀詳從之乙卯以南康王寳
融教纂嚴又教赦囚徒施恵澤頒賞格丙辰以蕭衍為
使持節都督前鋒諸軍事丁巳以蕭頴胄為都督行留
諸軍事頴胄遣使送劉山陽首於蕭衍且言年月未利