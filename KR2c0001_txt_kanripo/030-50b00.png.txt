不撓爭之彌功太后雖好殺知有功正直甚敬憚之景
儉武邑人也司刑丞滎陽李日知亦尚平恕少卿胡元
禮欲殺一囚日知以為不可往復數四元禮怒曰元禮
不離刑曹此囚終無生理日知曰日知不離刑曹此囚
終無死法竟以兩狀列上日知果直　東魏國寺僧法
明等撰大雲經四卷表上之言太后乃彌勒佛下生當
代唐為閻浮提主制頒於天下　武承嗣使周興羅告
隋州刺史澤王上金舒州刺史許王素節謀反徵詣行