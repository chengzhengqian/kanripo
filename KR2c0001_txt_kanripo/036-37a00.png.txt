負於我吾前年侵太原獲牛馬數萬可謂大㨗而道遠
糧乏比歸士卒多徒行者今舉國深入萬一不㨗將安
歸乎登里不聽頓莫賀乘人心之不欲南冦也舉兵擊
殺之并九姓胡二千人自立為合骨咄禄毗伽可汗遣
其臣聿達干與梁文秀俱入見願為藩臣垂髪不剪以
待冊命乙卯命京兆少尹臨漳源休冊頓莫賀為武義
成功可汗　　秋八月甲午振武留後張光晟殺回紇
使者突董等九百餘人突董者武義可汗之叔父也代