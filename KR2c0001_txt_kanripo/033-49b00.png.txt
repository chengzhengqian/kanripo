恐懼便液汚地希烈罵之曰盲宰相以汝當我何相輕
也以判官周晃為汝州刺史又遣别将董待名等四出
抄掠取尉氏圍鄭州官軍數為所敗邏騎四至彭婆東
都士民震駭竄匿山谷留守鄭叔則入保西苑上問計
扵盧杞對曰希烈年少驍将恃功驕慢将佐莫敢諌止
誠得儒雅重臣奉宣聖澤為陳逆順禍福希烈必革心
悔過可不勞軍旅而服顔真卿三朝舊臣忠直剛决名
重海内人所信服真其人也上以為然甲午命真卿詣