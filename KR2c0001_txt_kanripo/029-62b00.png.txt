諫征髙麗者上曰八堯九舜不能冬種野夫童子春種
而生得時故也夫天有其時人有其功蓋蘇文陵上虐
下民延頸待救此正髙麗可亡之時也議者紛紜但不
見此耳　上將征髙麗秋七月辛夘勑将作大匠閻立徳
等詣洪饒江三州造船四百艘以載軍糧甲午下詔遣
營州都督張儉等帥幽營二都督兵及契丹奚靺鞨先
擊遼東以觀其勢以太常卿韋挺為饋運使以民部侍
郎崔仁師副之自河北諸州皆受挺節度聼以便宜從