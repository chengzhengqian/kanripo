徐世勣幾死今失利而就之安可保乎時王伯當棄金
墉保河陽宻自虎牢歸之引諸將共議宻欲南阻河北
守太行東連黎陽以圖進取諸將皆曰今兵新失利衆
心危懼若更停留恐叛亡不日而盡又人情不願難以
成功宻曰孤所恃者衆也衆既不願孤道窮矣欲自刎
以謝衆伯當抱宻號絶衆皆悲泣宻復曰諸君幸不相
棄當共歸關中宻身雖無功諸君必保富貴府椽柳燮
曰明公與唐公同族兼有疇昔之好雖不陪起兵然阻