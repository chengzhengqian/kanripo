六年冬十一月己丑以户部侍郎李絳為中書侍郎同
平章事
七年春三月丙戌上御延英殿李吉甫言天下已太平
陛下宜為樂李絳曰漢文帝時兵木無刃家給人足賈
誼猶以為厝火積薪之下不可謂安今灋令所不能制
者河南北五十餘州犬戎腥羶近接涇隴烽火屢驚加
之水旱時作倉廪空虛此正陛下宵衣旰食之時豈得謂之
太平遽為樂哉上欣然曰卿言正合朕意退謂左右曰