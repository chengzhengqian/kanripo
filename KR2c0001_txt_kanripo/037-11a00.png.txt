六年春正月鎮海節度使髙駢遣其将張璘梁纉分道
撃黄巢屢破之降其将秦彦畢師鐸李罕之許勍等數
十人巢遂趣廣南彦徐州人師鐸寃句人罕之項城人
也　上以羣盜為憂王鐸曰臣為宰相之長在朝不足
分陛下之憂請自督諸将討之乃以鐸守司徒兼侍中
充荆南節度使南面行營招討都統　泰寧節度使李
係晟之曽孫也有口才而實無勇略王鐸以其家世良
將奏為行營副都統兼湖南觀察使使將精兵五萬并