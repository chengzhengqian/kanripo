奏詣闕帝報以殊禮言稱字用敵國之儀所以慰藉之
甚厚
四年二月延岑復冦順陽遣鄧禹將兵撃破之岑犇漢
中公孫述以岑為大司馬封汝寧王　冬十月隗囂使
馬援往觀公孫述援素與述同里閈相善以為既至當
握手歡如平生而述盛陳陛衛以延援入交拜禮畢使
出就舘更為援制都布單衣交讓冠㑹百官於宗廟中
立舊交之位述鸞旗旄騎警蹕就車磬折而入禮饗官