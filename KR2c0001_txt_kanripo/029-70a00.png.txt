自效上曰汝家皆在加尸汝為我戰莫離支必殺汝妻
子得一人之力而滅一家吾不忍也戊戌皆廪賜遣之己
亥以蓋牟城為蓋州丁未車駕發遼東丙辰至安市城
進兵攻之丁巳髙䴡北部耨薩延壽惠真帥髙麗靺鞨
兵十五萬救安市上謂侍臣曰今為延夀筞有三引兵
直前連安市城為壘據髙山之險食城中之粟縱靺鞨
掠吾牛馬攻之不可猝下欲歸則泥潦為阻坐困吾軍
上筞也拔城中之衆與之霄遁中筞也不度智能來與