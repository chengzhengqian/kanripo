守之而不能固漢魏微賤拒之而不能却今使勲戚子
孫皆有民有社易世之後將驕淫自恣攻戰相殘害民
尤深不若守令之迭居也中書侍郎顔師古以為不若
分王宗子勿令過大間以州縣雜錯而居互相維持使
各守其境協力同心足扶京室為置官寮皆省司選用
法令之外不得擅作威刑朝貢禮儀具為條式一定此
制萬代無虞十一月丙辰詔皇家宗室及勲賢之臣宜
令作鎮藩部貽厥子孫非有大故無或黜免所司眀為