太府卿元文都等募守城者不食公糧進散官二品於
是商賈執象而朝者不可勝數　二月李宻遣房彦藻
鄭頲等東出黎陽分道招慰州縣以梁郡太守楊汪為
上柱國宋州總管又以手書與之曰昔在雍丘曽相追
捕射鈎斬袂不敢庶幾汪遣使往來通意宻亦羈縻待
之彦藻以書招竇建德使來見宻建德復書卑辭厚禮
託以羅藝南侵請捍禦北垂彦藻還至衛州賊帥王德
仁邀殺之德仁有衆數萬據何慮山四出抄掠為數州