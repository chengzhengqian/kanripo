賦以贍戍兵繼勲等務為苛刻湖南人失望行營糧料
使王紹顔減士卒糧賜奉節指揮使孫朗曹進怒曰昔
吾從咸公降唐唐待我豈如今日湖南將士之厚哉今
有功不增禄賜又減之不如殺紹顔及鎬據湖南歸中
原富貴可圖也
二年春正月庚申夜孫朗曹進帥其徒作亂束藁潛燒
府門火不然邊鎬覺之出兵格鬬且命鳴鼓角朗進等
以為將曉斬闗奔朗州王逵問朗曰吾昔從武穆王與