救不至將軍蔣班焦皆誕腹心謀主也言於誕曰朱
異等以大衆來而不能進孫綝殺異而歸江東外以發
兵為名内實坐湏成敗今宜及衆心尚固士卒思用并
力决死攻其一面雖不能盡克猶有可全者空坐守死
無為也文欽曰公今舉十餘萬之衆歸命於吴而欽與
全端等皆同居死地父兄子弟盡在江表就孫綝不欲
來主上及其親戚豈肯聽乎且中國無歳無事軍民並
疲今守我一年内變將起奈何捨此欲乘危徼幸乎班