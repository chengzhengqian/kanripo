文既有母喪韋執誼益不用其語叔文怒與其黨日夜
謀起復必先斬執誼而盡誅不附己者聞者忷懼自叔
文歸第王伾失據日詣宦官及杜佑請起叔文為相且
總北軍既不獲則請以為威逺軍使平章事又不得其
黨皆憂悸不自保是日伾坐翰林中疏三上不報知事
不濟行且卧至夜忽呌曰伾中風矣明日遂輿歸不出
己丑以倉部郎中判度支案陳諌為河中少尹伾叔文
之黨至是始去　乙未制以積疹未復其軍國政事權