之本比置諸使分奪其權今宜復舊上從之正月甲子
詔天下錢榖皆歸金部倉部罷晏轉運租庸青苖鹽鐵
等使　二月丙申朔命黜陟使十一人分巡天下先是
魏愽節度使田悅事朝廷猶恭順河北黜陟使洪經綸
不曉時務聞悅軍十萬人符下罷其四萬令還農悅陽
順命如符罷之既而集應罷者激怒之曰汝曹久在軍
中有父母妻子今一旦為黜陟使所罷将何資以自衣
食乎衆大哭悅乃出家財以賜之使各還部伍扵是軍