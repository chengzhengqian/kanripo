至日中得三千五百人隆曰足矣又請自至武庫選仗
武庫令與隆忿争御史中丞劾奏隆隆曰臣當畢命戰
場武庫令乃給以魏時朽仗非陛下所以使臣之意也
帝命惟隆所取仍給三年軍資而遣之　十一月馬
隆西度温水樹機能等以衆數萬據險拒之隆以山路
陿隘乃作扁箱車為木屋施於車上轉戰而前行千餘
里殺傷甚衆自隆之西音問㫁絶朝廷憂之或謂已沒
後隆使夜到帝撫掌歡笑詰朝召羣臣謂曰若從諸卿