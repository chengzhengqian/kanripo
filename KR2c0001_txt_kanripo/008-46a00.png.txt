宣語左右事遂漏露其為邕所裁黜者側目思報初邕
與大鴻臚劉郃素不相平叔父衛尉質又與將作大匠
陽球有隙球即中常侍程璜女夫也璜遂使人飛章言
邕質數以私事請託於郃郃不聽邕含隠切志欲相中
於是詔下尚書召邕詰状邕上書曰臣實愚戇不顧後
害陛下不念忠臣直言宜加掩蔽誹謗卒至便用疑怪
臣年四十有六孤特一身得託名忠臣死有餘榮恐陛
下於此不復聞至言矣於是下邕質於雒陽獄劾以仇