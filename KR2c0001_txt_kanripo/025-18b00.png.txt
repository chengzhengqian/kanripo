事不可測帝遂信之謂何洪珍曰人心亦大靈我前疑
其欲反果然帝性怯恐即有變令洪珍馳召祖珽告之
欲召光恐其不從命珽請遣使賜以駿馬語云明日將
逰東山王可乗此同行光必入謝因而執之帝如其言
六月戊辰光入至涼風堂劉桃枝自後撲之不仆顧曰
桃枝常為如此事我不負國家桃枝與三力士以弓絃
罥其頸拉而殺之血流於地剗之迹終不滅於是下詔
稱其謀反并殺其子開府儀同三司世雄儀同三司恒