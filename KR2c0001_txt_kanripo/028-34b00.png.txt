馬邑失期不至大恩不能獨進頓兵新城頡利可汗遣
數萬騎與劉黒闥共圍大恩上遣右驍衛大將軍李髙
遷救之未至大恩糧盡夜遁突厥邀之衆潰而死上惜
之獨孤晟坐减死徙邉　五月突厥冦忻州李髙遷擊
破之　秋八月乙卯突厥頡利可汗冦邊遣左驍衞將
軍段徳操雲州總管李子和將兵拒之丙辰頡利十五
萬騎入雁門己未冦并州别遣兵冦原州庚申命太子
出豳州道秦王世民出蒲州道以禦之李子和趨雲中