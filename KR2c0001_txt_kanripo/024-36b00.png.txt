以鴨肉數臠乙卯未明蓐食比曉霸先帥麾下出幕府
山侯安都謂其部將蕭摩訶曰卿驍勇有名千聞不如
一見摩訶對曰今日令公見之及戰安都墜馬齊人圍
之摩訶單騎大呼直衝齊軍齊軍披靡安都乃免霸先
與呉明徹沈泰等衆軍首尾齊舉縱兵大戰安都自白
下引兵横出其後齊師大潰斬獲數千人相蹂藉而死
者不可勝計生擒徐嗣徽及弟嗣宗斬之以徇追犇至
于臨沂其江乗攝山鍾山等諸軍相次克㨗虜蕭軌東