兼散騎常侍程尚賢等來聘戊寅隋主下詔曰陳叔寶據
手掌之地恣溪壑之險刼奪閭閻資産俱竭驅逼内外
勞役弗已窮奢極侈俾晝作夜斬直言之客滅無罪之
家欺天造惡祭鬼求恩盛粉黛而執干戈曳羅綺而呼
警蹕自古昏亂罕或能比君子濳逃小人得志天災地
孽物怪人妖衣冠鉗口道路以目重以背徳違言揺蕩
疆場晝伏夜逰䑕竊狗盜天之所覆無非朕臣每關聽
覽有懐傷惻可出師授律應機誅殄在斯一舉永清呉