乎慶逺曰和親則二國交歡生民䝉福否則二國交惡
生民塗炭和親與否裁自聖衷魏主賜慶逺酒殽衣服
而遣之戊申魏主循淮而東民皆安堵租運屬路丙辰
至鍾離上遣左衛將軍崔慧景寧朔將軍裴叔業救鍾
離劉昶王肅衆號二十萬塹柵三重并力攻義陽城中
負楯而立王廣之引兵救義陽去城百餘里畏魏强不
敢進城中益急黄門侍郎蕭衍請先進廣之分麾下精
兵配之衍間道夜發與太子右率蕭誄等徑上賢首山