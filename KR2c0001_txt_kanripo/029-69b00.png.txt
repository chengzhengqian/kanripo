食八十以上賜帛有差他城之兵在白巖者悉慰諭給
糧仗任其所之先是遼東城長史為部下所殺其省事
奉其妻子奔白巖上憐其有義賜帛五匹為長史造靈
輿歸之平壤以白巖城為巖州以孫代音為刺史契苾
何力瘡重上自為傳藥推求得刺何力者髙突勃付何
力使自殺之何力奏稱彼為其主冐白刄刺臣乃忠勇
之士也與之初不相識非有怨讎遂捨之初莫離支遣
加尸城七百人戍蓋牟城李世勣盡虜之其人請從軍