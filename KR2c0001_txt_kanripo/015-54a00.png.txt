白石上書求歸姑孰庚申詔進温丞相大司馬如故留
京師輔政温固辭仍請還鎮辛酉温自白石還姑孰秦
王堅聞温廢立謂羣臣曰温前敗灞上後敗枋頭不能
思愆自貶以謝百姓方更廢君以自説六十之叟舉動
如此將何以自容於四海乎諺曰怒其室而作色於父
其桓温之謂矣　　十二月大司馬温奏廢放之人屏
之以逺不可以臨黎元東海王宜依昌邑故事築第呉
郡太后詔曰使為庶人情有不忍可特封王温又奏可