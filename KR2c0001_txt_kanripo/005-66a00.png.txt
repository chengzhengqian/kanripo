公勿敢言丙午帝崩於未央宫大赦天下莽令天下吏
六百石以上皆服喪三年奏尊孝成廟曰統宗孝平廟
曰元宗斂孝平加元服塟康陵　班固贊曰孝平之世
政自莽出襃善顯功以自尊盛觀其文辭方外百蠻無
思不服休徴嘉應頌聲並作至乎變異見於上民怨於
下莽亦不能文也　太后與羣臣議立嗣時元帝世絶
而宣帝曾孫有見王五人列侯四十八人莽惡其長大
曰兄弟不得相為後乃悉徴宣帝𤣥孫選立之是月前