曰吾觀鎮北必不免卿可随我還京口桓𤣥若守臣節
當與卿事之不然當與卿圖之於是牢之大集僚佐議
據江北以討𤣥參軍劉襲曰事之不可者莫大於反将
軍徃年反王兖州近日反司馬郎君今復反桓公一人
三反何以自立語畢趨出佐吏多散走牢之懼使敬宣
之京口迎家失期不至牢之以為事已泄為𤣥所殺乃
帥部曲北走至新洲縊而死敬宣至不暇哭即渡江奔
廣陵将吏共殯歛牢之以其䘮歸丹徒𤣥令斵棺斬首