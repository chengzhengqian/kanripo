今嵗租稅及募民入粟拜官有差仍發澤潞晉絳慈隰
及山東近便諸州民運糧以饋軍己未遣李穀詣太原
計度芻糧　庚申太師中書令瀛文懿王馮道卒道少
以孝謹知名唐莊宗世始貴顯自是累朝不離將相三
公三師之位為人清儉寛𢎞人莫測其喜愠滑稽多智
浮沈取容嘗著長樂老叙自述累朝榮遇之狀時人往
往以徳量推之　　歐陽修論曰禮義廉恥國之四維
四維不張國乃滅亡禮義治人之大法廉恥立人之大