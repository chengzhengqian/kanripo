敢與之來今知天可汗在上都令公復總兵於此懷恩
又為天所殺我曹豈肯與令公戰乎子儀因説之曰吐
蕃無道乘我國有亂不顧舅甥之親吞噬我邊鄙焚蕩我畿甸其所掠之財不可勝載馬牛雜畜長數百里彌
漫在野此天以賜汝也全師而繼好破敵以取富為汝
計孰便於此不可失也藥葛羅曰吾為懷恩所誤負公
誠深今請為公盡力擊吐蕃以謝過然懷恩之子可敦
兄弟也願捨之勿殺子儀許之囘紇觀者左右為兩翼