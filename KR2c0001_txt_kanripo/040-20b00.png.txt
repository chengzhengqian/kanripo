庫盡矣而浮費益甚百姓困矣而厚斂不息今淮南為
仇讐之國畨禺懐呑噬之志荆渚日圖窺伺溪洞待我
姑息諺曰足寒傷心民怨傷國願罷輸米之令誅周陟
以謝郡縣去不急之務減興作之役無令一旦禍敗為
四方所笑王大怒它日恒請見辭以晝寢恒謂客將區
𢎞練曰王逞欲而愎諌吾見其千口飄零無日矣王益
怒遂終身不復見之
開運二年秋七月楚王希範疑静江節度使兼侍中知