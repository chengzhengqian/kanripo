省事董秀於禁中乃賜載自盡於萬年縣載請主者願
得快死主者曰相公須受少汚辱勿怪乃脱穢韈塞其
口而殺之王縉初亦賜自盡劉晏謂李涵等曰故事重
刑覆奏況大臣乎且法有首從宜更取進止涵等從之
上乃貶縉括州刺史載妻王氏忠嗣之女也及子伯和
仲武季能皆伏誅有司籍載家財胡椒至八百石他物
稱是　夏四月癸未貶吏部侍郎楊炎諫議大夫韓洄
包佶起居舍人韓㑹等十餘人皆載黨也炎鳯翔人載