曰北鄙之民聞王師不利輕相扇動臣請奉詔書以鎮
慰安集之因過謁陵廟堅許之權翼諫曰國兵新破四
方皆有離心宜徴集名将置之京師以固根本鎮枝葉
垂勇略過人世豪東夏頃以避祸而來其心豈止欲作
冠軍而已哉譬如養鷹飢則附人每聞風飈之起常有
凌霄之志正宜謹其絛籠豈可解縱任其所欲哉堅曰
卿言是也然朕已許之匹夫猶不食言况萬乗乎若天
命有廢興固非智力所能移也翼曰陛下重小信而輕