三部降其衆以萬數進攻秦三城已北諸戍斬秦將楊
丕姚石生等諸將皆曰陛下欲經營關中宜先固根本
使人心有所慿係髙平山川險固土田饒沃可以定都
勃勃曰卿知其一未知其二吾大業草創士衆未多姚
興亦一時之雄諸將用命關中未可圗也我今専固一
城彼必并力於我衆非其敵亡可立待不如以驍騎風
馳出其不意救前則擊後救後則擊前使彼疲於奔命
我則㳺食自若不及十年嶺北河東盡為我有待興既