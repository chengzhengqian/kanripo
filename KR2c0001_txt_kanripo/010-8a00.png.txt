偏將軍吴郡全琮上書陳闗羽可取之計權恐事泄寢
而不答及已禽羽權置酒公安顧謂琮曰君前陳此孤
雖不相答今日之㨗抑亦君之功也於是封琮陽華亭
侯
魏文帝黄初二年六月漢主恥闗羽之沒將擊孫權翊
軍將軍趙雲曰國賊曹操非孫權也若先滅魏則權自
服今操身雖斃子丕簒盜當因衆心早圗闗中居河渭
上流以討凶逆闗東義士必裹糧䇿馬以迎王師不應