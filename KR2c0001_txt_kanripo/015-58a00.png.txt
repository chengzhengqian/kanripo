書謝安侍中王坦之迎于新亭是時都下人情恟恟或
云欲誅王謝因移晉室坦之甚懼安神色不變曰晉祚
存亡決於此行温既至百官拜於道側温大陳兵衛延
見朝士有位望者皆戰慴失色坦之流汗沾衣倒執手
板安從容就席坐定謂温曰安聞諸侯有道守在四鄰
明公何須壁後置人邪温笑曰正自不能不然爾遂命
左右撤之與安笑語移日郗超常為温謀主安與坦之
見温温使超卧帳中聽其言風動帳開安笑曰郄生可