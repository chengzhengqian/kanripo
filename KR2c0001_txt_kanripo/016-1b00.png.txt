還卿本邦世封幽州使卿去國不失為子之孝歸朕不
失事君之忠不亦美乎垂謝曰羇旅之臣免罪為幸本
邦之榮非所敢望堅復愛世子令及慕容楷之才皆厚
禮之賞賜鉅萬毎進見屬目觀之闗中士民素聞垂父
子名皆嚮慕之王猛言於堅曰慕容垂父子譬如龍虎
非可馴之物若借以風雲将不可復制不如早除之堅
曰吾方收攬英雄以清四海奈何殺之且其始來吾已
推誠納之矣匹夫猶不棄言况萬乗乎乃以垂為冠軍