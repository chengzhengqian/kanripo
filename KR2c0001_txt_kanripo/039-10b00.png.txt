甲午夜顧全武急攻越州乙未旦克其外郭董昌猶據
牙城拒之戊戌鏐遣昌故将駱團紿云奉詔令大王致
仕歸臨安昌乃送牌印出居清道坊己亥全武遣武勇
都監使吳璋以舟載昌如杭州至小江南斬之并其家
三百餘人宰相李邈蔣瓌以下百餘人昌在圍城中貪
吝益甚日索民間錢帛减戰士糧及城破庫有金帛雜
貨五百間倉有糧三百萬斛錢鏐傳昌首於京師散金
帛以賞将士開倉以賑貧乏　　八月加錢鏐兼中書