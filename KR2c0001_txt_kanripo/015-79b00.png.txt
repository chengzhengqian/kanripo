尚書令涼州牧張掖郡公以宋混為尚書僕射隴西人
李儼據郡不受瓘令用江東年號衆多歸之瓘遣其將
牛霸討之未至西平人衛綝亦據郡叛霸兵潰犇還瓘
遣弟琚擊綝敗之酒泉太守馬基起兵以應綝瓘遣司
馬張姚王國擊斬之
十二年春正月秦征東大將軍晉王栁遣參軍閻負梁
殊使於涼以書說涼王𤣥靚負殊至姑臧張瓘見之曰
我晉臣也臣無境外之交二君何以來辱負殊曰晉王