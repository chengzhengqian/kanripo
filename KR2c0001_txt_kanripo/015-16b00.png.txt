八年春正月尚書左丞孔嚴言於殷浩曰比來衆情良
可寒心不知使君當何以鎮之愚謂宜明受任之方韓
彭專征伐蕭曹守管籥内外之任各有攸司深思亷藺
屈身之義平勃交歡之謀令穆然無間然後可以保大
定功也觀頃日降附之徒皆人靣獸心貪而無親恐難
以義感也浩不從嚴愉之從子也浩上疏請北出許洛
詔許之以安西將軍謝尚北中郎將荀羨為都統進屯
夀春謝尚不能撫慰張遇遇怒㨿許昌叛使其將上官