天子氣扵是武帝遣使者分條中都官詔獄繫者無輕
重一切皆殺之内謁者令郭穰夜到郡邸獄吉閉門拒
使者不納曰皇曾孫在他人無辜死者猶不可况親曾
孫乎相守至天明不得入穰還以聞因劾奏吉武帝亦
寤曰天使之也因赦天下郡邸獄繋者獨頼吉得生既
而吉謂守丞誰如皇孫不當在官使誰如移書京兆尹
遣與胡組俱送京兆尹不受復還及組日滿當去皇孫
思慕吉以私錢雇組令詔與郭徵卿竝飬數月乃遣組