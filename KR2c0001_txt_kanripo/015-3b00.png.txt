以禦其外榖將熟胡果至丁夫戰於外老弱穫於内多
持炬火急則燒榖而走如此數年竟不得其利當是時胡惟據河北方之於今四分之一耳士雅不能捍其一
而征西欲以禦其四又所疑也然此但論征西旣至之
後耳尚未論道路之慮也自沔以西水急岸髙魚貫泝
流首尾百里若胡無宋襄之義及我未陣而撃之將如
之何今王土與胡水陸異埶便習不同胡若送死則敵
之有餘若棄江逺進以我所短撃彼所長懼非廟勝之