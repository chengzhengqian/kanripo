曰朕未之思秋七月戊寅以文昌左相同鳯閣鸞臺三
品武承嗣為特進納言武攸寧為冬官尚書夏官尚書
同平章事楊執柔為地官尚書並罷政事承嗣亦毁昭
德於太后太后曰吾任昭德始得安眠此代吾勞汝勿
言也是時酷吏恣横百官畏之側足昭德獨廷奏其姦
太后好祥瑞有獻白石赤文者執政詰其異對曰以其
赤心昭德怒曰此石赤心它石盡反邪左右皆笑襄州
人胡慶以丹漆書龜腹曰天子萬萬年詣闕獻之昭德