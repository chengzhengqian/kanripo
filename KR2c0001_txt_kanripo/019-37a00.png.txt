心明矣受寄崇重未容遽敢背徳畏廬陵嚴㫁將来必
不自容以殿下寛叡慈仁逺近所知且越次奉迎冀以
見徳悠悠之論殆必不然又羡之等五人同功並位孰
肯相譲就懐不軌勢必不行廢主若存慮其將来受禍
致此殺害盖由貪生過深寕敢一朝懐逆志不過欲
握權自固以少主仰待耳殿下但當長驅六轡以副天
人之心王曰卿復欲為宋昌邪長史王曇首南蠻校尉
劉彦之皆勸王行曇首仍陳天人符應王乃曰諸公受