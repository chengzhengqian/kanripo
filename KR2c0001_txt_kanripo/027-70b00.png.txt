長樂王置百官改元丁丑　秋七月煬帝詔左禦衛大
將軍涿郡留守薛世雄將燕地精兵三萬討李宻命王
世充等諸將皆受世雄節度軍所過盜賊隨便誅翦世
雄行至河間軍於七里井竇建德士衆惶懼悉拔諸城
南遁聲言還入豆子䴚世雄以為畏己不復設備建德
謀還襲之其處去世雄營百四十里建德帥敢死士二
百八十人先行令餘衆續發建德與其士衆約曰夜至
則擊其營已明則降之未至二里所天欲明建德惶惑