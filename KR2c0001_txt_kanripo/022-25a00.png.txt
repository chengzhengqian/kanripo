瑶光寺非大節慶不得入宫　秋八月丙子魏尊胡太
妃為皇太后居崇訓宫于忠領崇訓衛尉劉騰為崇訓
太僕加侍中侯剛為侍中撫軍將軍又以太后父國珍
為光禄大夫　魏江陽王繼之子义娶胡太后妹以义
為通直散騎侍郎义妻為新平郡君仍拜女侍中羣臣
奏請皇太后臨朝稱制九月乙未胡太后始臨朝聴政
太后聰悟頗好讀書屬文射能中針孔政事皆出手筆
自決加胡國珍侍中封安定公