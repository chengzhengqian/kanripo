十五年太子詹事于志寧遭母喪尋起復就職太子治
宫室妨農功又好鄭衛之樂志寧諌不聽又寵昵宦官
常在左右志寧上書以為自易牙以來宦官覆亡國家
者非一人殿下親寵此屬使陵易衣冠不可長也太子
役使司馭等半嵗不許分畨又私引突厥達哥友入宫
志寧上書切諌太子大怒遣刺客張師政紇干承基殺
之二人入其第見志寧寢處苫塊竟不忍殺而止
十六年春正月乙丑魏王泰上拓地志泰好學司馬蘇