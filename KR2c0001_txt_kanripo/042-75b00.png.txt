里金全曰卿可與之戰乎時唐士卒厭兵莫有鬭志又
河中道逺勢不相及十一月丙寅唐兵退保海州唐主
遺帝書謝請復通商旅且請赦守貞朝廷不報　　王
景崇累表告急於蜀蜀主命安思謙再出兵救之十二
月壬午思謙自興元引兵屯鳯州請先運糧四十萬斛
乃可出境蜀主曰觀思謙之志安肯為朕進取然亦發
興州興元米數萬斛以饋之戊子思謙進屯散闗遣馬
步使高彦儔眉州刺史申貴擊漢箭筈安都寨破之庚