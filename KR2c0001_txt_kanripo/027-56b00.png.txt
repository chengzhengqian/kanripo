充以瓚為顯州總管　上議撃世充世充聞之選諸州
鎮驍勇皆集洛陽置四鎮將軍募人分守四城　秋七
月壬戌詔秦王世民督諸軍撃世充陜東道行臺屈突
通二子在洛陽上謂通曰今欲使卿東征如卿二兒何
通曰臣昔為俘囚分當就死陛下釋縛加以恩禮當是
之時臣心口相誓期以更生餘年為陛下盡節但恐不
獲死所耳今得備先驅二兒何足顧乎上嘆曰徇義之
士一至此乎　癸亥突厥遣使潜詣王世充潞州總管