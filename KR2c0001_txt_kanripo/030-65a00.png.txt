太后召有功迎謂曰卿比按獄失出何多對曰失出人
臣之小過好生聖人之大德太后黙然由是龎氏得減
死與其三子皆流嶺南孝諶貶羅州司馬有功亦除名
　臘月丁夘降皇孫成器為夀春王恒王成義為衡陽
王楚王隆基為臨淄王衛王隆範為巴陵王趙王隆業
為彭城王皆睿宗之子也　春二月甲寅前尚方監裴
匪躬内常侍范雲仙坐私謁皇嗣腰斬於市自是公卿
以下皆不得見又有告皇嗣潜有異謀者太后命來俊