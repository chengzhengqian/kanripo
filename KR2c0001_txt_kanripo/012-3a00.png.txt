宜得威望重臣有智畧者以鎮撫之帝曰誰可者愷因
薦充純亦稱之秋七月癸酉以充為都督秦凉二州諸
軍事侍中車騎將軍如故充患之　冬十一月賈充將
之鎮公卿餞於夕陽亭充私問計於荀朂朂曰公為宰
相乃為一夫所制不亦鄙乎然是行也辭之實難獨有
結婚太子可不辭而自留矣充曰然孰可寄懐朂曰朂請
言之因謂馮紞曰賈公遠出吾等失埶太子婚尚未定
何不勸帝納賈公之女乎紘亦然之初帝將納衛瓘女