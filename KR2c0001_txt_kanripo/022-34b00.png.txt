準其舊文武兼用威恩並施此計若行國家庶無北顧
之慮矣崇為之奏聞事寢不報　初元义既幽胡太后
常入直於魏主所居殿側曲盡佞媚由是寵信之义出
入禁中恒令勇士持兵以自先後時出休於千秋門外
施木欄楯使腹心防守以備竊發士民求見者遥對之
而已其始執政之時矯情自飾以謙勤接物時事得失
頗以關懷既得志遂自驕愎嗜酒好色貪吝寶賄與奪
任情紀綱壞亂父京兆王繼尤貪縱與其妻子各受賂