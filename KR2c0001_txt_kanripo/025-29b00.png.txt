永橋大都督太安傅伏自永橋夜入中潬城周人既克
南城圍中潬二旬不下洛州刺史獨孤永業守金墉周
主自攻之不克永業通夜辦馬槽二千周人聞之以為
大軍且至而憚之九月齊右丞相髙阿那肱自晉陽將
兵拒周師至河陽㑹周主有疾辛酉夜引兵還水軍焚
其舟艦傅伏謂行臺乞伏貴和曰周師疲弊願得精騎
二千追擊之可破也貴和不許齊王憲于翼李穆所向
克捷降拔三十餘城皆棄而不守惟以王藥城要害令