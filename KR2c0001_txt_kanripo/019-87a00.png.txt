魏主常遲面寫但以人臣無境外之交恨不蹔悉備守
乃邊鎮之常恱以使之則勞而無怨耳魏主求甘橘及
借慱具皆與之復餉氊及九種鹽胡豉又借樂器義恭
應之曰受任戎行不齎樂具孝伯問暢何為匆匆閉門
絶橋暢曰二王以魏主營壘未立將士疲勞此精甲十
萬恐輕相陵踐故閉城耳待休息士馬然後共治戰塲
刻日交戲孝伯曰賓有禮主則擇之暢曰昨見衆賔至
門未為有禮魏主使人来言曰致意太尉安北何不遣