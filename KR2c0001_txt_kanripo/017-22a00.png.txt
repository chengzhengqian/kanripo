今日之祸在朝君子皆畏祸不言𤣥忝任在逺是以披
寫事寔元顯見之大懼張法順謂元顯曰桓𤣥承藉世
資素有豪氣既并殷楊專有荆楚第下之所控引止三
吴耳豫㤙為亂東土塗地公私困竭𤣥必乗此縱其奸
兇竊用憂之元顯曰為之奈何法順曰𤣥始得荆州人
情未附方務綏撫未暇他圖若乗此際使劉牢之為前
鋒而第下以大軍繼進𤣥可取也元顯以為然㑹武昌
太守庾楷以𤣥與朝廷構怨恐事不成祸及於已宻使