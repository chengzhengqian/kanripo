恣而臣不能違忠規欲殺臣賴在事執拒臣欲出忠於
外在心未行返為忠廢忝官尸禄孤負恩私請返私門
伏聴司敗太后以忠有保䕶之功不問其罪
十五年春二月魏中尉元匡奏彈于忠幸國大災專擅
朝命裴郭受寃宰輔黜辱又自矯㫖為儀同三司尚書
令領崇訓衛尉原其此意欲以無上自處既事在恩後
宜加顯戮請遣御史一人就州行決自去嵗世宗晏駕
以後皇太后未親覽以前諸不由階級或發門下詔書