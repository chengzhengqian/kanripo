事不稱耳殿下䇿勵而使之可也混戒澄及諸子曰吾
家受國大恩當以死報無恃勢位以驕人又見朝臣皆
戒之以忠貞及卒行路為之揮涕𤣥靚以澄為領軍將
軍輔政　　秋九月涼右司馬張邕惡宋澄專政起兵
攻澄殺之并滅其族張𤣥靚以邕為中䕶軍叔父天錫
為中領軍同輔政　涼張邕驕矜滛縱樹黨專權多所
刑殺國人患之張天錫所親敦煌劉肅謂天鍚曰國家
事欲未静天錫曰何謂也肅曰今䕶軍出入有似長寧