簡於寧海東賊不虞水軍遽至皆棄船走山谷得其船
十七盡焚之式曰賊無所逃矣惟黄罕嶺可入剡恨無
兵以守之雖然亦成擒矣裘甫既失寧海乃帥其徒屯
南陳舘下衆尚萬餘人辛未東路軍破賊將孫馬騎於
上疁村賊將王皋懼請降　戊寅浙東東路軍大破裘
甫於南陳館斬首數千級賊委棄繒帛盈路以緩追者
跌戣令士卒敢顧者斬毋敢犯者賊果自黄罕嶺遁
去六月甲申復入剡諸軍失甫不知所在義成將張茵