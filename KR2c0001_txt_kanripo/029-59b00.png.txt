本四郡地耳吾發卒數萬攻遼東彼必傾國救之别遣
舟師出東萊自海道趨平壤水陸合勢取之不難但山
東州縣彫瘵未復吾不欲勞之耳
十六年冬十一月丁巳營州都督張儉奏髙麗東部大
人泉蓋蘇文弑其王武蓋蘇文凶暴多不法其王及大
臣議誅之蓋蘇文密知之悉集部兵若校閱者并盛陳
酒饌於城南召諸大臣共臨視勒兵盡殺之死者百餘
人因馳入宫手弑其王斷為數叚棄溝中立王弟子藏