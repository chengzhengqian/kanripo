共討隴右而道路隔絶軍中大疫死者十三四規親入
庵廬廵視將士三軍感悦東羌遂遣使乞降涼州復通
先是安定太守孫儁受取狼藉屬國都尉李翕督軍御
史張禀多殺降羌涼州刺史郭閎漢陽太守趙熹並老
弱不任職而皆倚恃權貴不遵灋度規到悉條奏其罪
或免或誅羌人聞之翕然反善沈氐大豪滇昌饑括等
十餘萬口復詣規降　十一月滇那羌冦武威張掖酒
泉　皇甫規持節為將還督鄉里既無它私惠而多所