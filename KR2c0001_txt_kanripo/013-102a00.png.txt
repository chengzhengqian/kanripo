趙諸軍集於成臯歩卒六萬騎二萬七千勒見趙無守
兵大喜舉手指天復加額曰天也卷甲銜枚詭道兼行
出於鞏訾之間趙主曜專與嬖臣飲博不撫士卒左右
或諌曜怒以為妖言斬之聞勒已濟河始議增滎陽戍
杜黃馬關俄而洛水候者與後趙前鋒交戰擒羯送之
曜問大胡自來邪其衆幾何羯曰王自來軍勢甚盛曜
色變使攝金墉之圍陳於洛西衆十餘萬南北十餘里
勒望見益喜謂左右曰可以賀我矣勒帥歩騎四萬入