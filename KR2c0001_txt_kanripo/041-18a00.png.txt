逆京師已亂將士願與公俱歸仍表聞朝廷若天子萬
福興兵致討以吾魏博兵力足以拒之安知不更為富
貴之資乎仁晸不從暉殺之又刼小校不從又殺之効
節指揮使趙在禮聞亂衣不及帶踰垣而走暉追及曳
其足而下之示以二首在禮懼而從之亂兵遂奉以為
帥焚掠貝州暉魏州人在禮涿州人也詰旦暉等擁在
禮南趣臨清永濟館陶所過剽掠壬辰晚有自貝州来
告軍亂將犯鄴都者都巡檢使孫鐸等亟詣史彦瓊請