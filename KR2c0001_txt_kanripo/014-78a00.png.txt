鍾為侍中郎闓為光祿大夫王波為中書令文武封拜
各有差虎行如信都復還襄國
咸康元年秋九月趙王虎遷都于鄴大赦　奉天竺僧
佛圖澄二年冬十一月趙王虎作太武殿於襄國作東西宫於
鄴十二月皆成太武殿基髙二丈八尺縦六十五歩廣
七十五歩甃以文石下穿伏室置衛士五百人以漆灌
瓦金璫銀楹珠簾玉壁窮極工巧殿上施白玉牀流蘇