月不拔城中食且盡府庫竭士卒多死傷張伾飾其愛
女使出拜将士曰諸君守戰甚苦伾家無它物請鬻此
女為将士一日之費衆皆哭曰願盡死力不敢言賞李
抱真告急扵朝詔馬燧将步騎二萬與抱真討悅又遣
李晟将神策兵與之俱又詔幽州留後朱滔討惟岳燧
等軍未出險先遣使持書諭悦為好語悅謂燧畏之不
設備又與抱真合兵八萬東下壺闗軍于邯鄲擊悦支
軍破之悅方急攻臨洺分李惟岳兵五千助楊朝光明