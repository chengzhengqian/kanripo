十八年春正月彭城王義康至豫章辭刺史甲辰以義
康都督江交廣三州諸軍事前龍驤參軍巴東扶令育
詣闕上表稱昔袁盎諌漢文帝曰淮南王若道路遇霜
露死陛下有殺弟之名文帝不用追悔無及彭城王義
康先朝之愛子陛下之次弟若有迷謬之愆正可數之
以善惡道之以義方奈何信疑似之嫌一旦黜削逺送
南垂草萊黔首皆為陛下痛之廬陵徃事足為龜鑑恐
義康年窮命盡奄忽于南臣雖微賤竊為陛下羞之陛