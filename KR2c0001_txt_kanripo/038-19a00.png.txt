　　夏四月宿州將張筠逐刺史張紹光附于時溥朱
全忠帥諸軍討之溥出兵掠碭山全忠遣牙内都指揮
使朱友裕擊之殺三千餘人擒石君和友裕全忠之子
也　赫連鐸李匡威請討李克用朱全忠亦上言克用
終為國患今因其敗臣請帥汴滑孟三軍與河北三鎮
共除之乞朝廷命大臣為統帥初張濬因楊復恭以進
復恭中廢更附田令孜而薄復恭及復恭再用事深恨
之上知濬與復恭有隙特親倚之濬亦以功名為己任