鄉朝廷前後所發諸軍遇西軍皆迎降無一人戰者丙
寅康義誠引侍衛兵發洛陽詔以侍衛馬軍指揮使安
從進為京城巡檢從進已受潞王書濳布腹心矣是日
潞王至靈寳䕶國節度使安彦威匡國節度使安重霸
皆降惟保義節度使康思立謀固守陜城以俟康義誠
先是捧聖五百騎戍陜西為潞王前鋒至城下呼城上
人曰禁軍十萬已奉新帝爾輩數人奚為徒累一城人
塗地耳於是捧聖卒爭出迎思立不能禁不得已亦出