日但以追愧非惟朕無徳亦是江東衣冠道盡陳主遑
遽將避匿憲正色曰北兵之入必無所犯大事如此陛
下去欲安之臣願陛下正衣冠御正殿依梁武帝見侯
景故事陳主不從下榻馳去曰鋒刃之下未可交當吾
自有計從宫人十餘出後堂景陽殿將自投於井憲苦
諫不從後閤舍人夏侯公韻以身蔽井陳主與爭久之
乃得入既而軍人窺井呼之不應欲下石乃聞呌聲以
繩引之驚其太重及出乃與張貴妃孔貴嬪同束而上