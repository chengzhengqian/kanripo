決之帝以關中大行臺賀拔岳擁重兵宻與相結又出
侍中賀拔勝為都督三荆等七州諸軍事荆州刺史欲
倚勝兄弟以敵歡歡益不悦侍中司空高乾之在信都
也遭父喪不暇終服及孝武帝即位表請解職行喪詔
聴解侍中司空如故乾雖求退不謂遽見許既去内侍
朝政多不關預居常怏怏帝既貳於歡冀乾為己用常
於華林園宴罷獨留乾謂之曰司空奕世忠良今日復
建殊効相與雖則君臣義同兄弟宜共立盟約以敦情契