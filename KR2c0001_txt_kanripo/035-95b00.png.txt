稹知之誘茂卿至潞州殺之并其族以兵馬使劉公直
代茂卿安全慶守烏嶺李佐堯守雕黄嶺郭僚守石㑹
康良佺守武郷僚誼之姪也戊辰王宰進攻澤州與劉
公直戰不利公直乗勝復天井關甲戌宰進擊公直大
破之遂圍陵川克之河東奏克石㑹關洺州刺史李恬
石之從兄也石至太原劉稹遣軍將賈羣詣石以恬書
與石云稹願舉族歸命相公奉從諌喪歸葬東都石囚
羣以其書聞李德裕上言今官軍四合㨗書日至賊勢