先上須報攀曰朝廷猝聞召萬兵必不聼不如輒召設
當見却功夫已成勢不得止濬從之令攀典造船艦
器仗於是作大艦長百二十歩受二千餘人以木為城
起樓櫓開四出門其上皆得馳馬往來時作舩木柹蔽
江而下吴建平大守吴郡吴彦取流柹以白吴主曰晉
必有攻吴之計宜増建平兵以塞其衝要吴主不從彦乃
為鐵鎻横㫁江路　秋八月吴主徴昭武將軍西陵督
歩闡闡世在西陵猝被徴自以失職且懼有䜛九月據