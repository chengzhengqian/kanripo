建安元年秋八月曹操在許謀迎天子衆以為山東未
定韓暹楊奉負功恣睢未可卒制荀彧曰昔晋文公納
周襄王而諸侯景從漢髙祖為義帝縞素而天下歸心
自天子蒙塵將軍首唱義兵徒以山東擾亂未遑逺赴
今鑾駕旋軫東京榛蕪義士有存本之思兆民懐感舊
之哀誠因此時奉主上以從人望大順也秉至公以服
天下大畧也扶𢎞義以致英俊大德也四方雖有逆節
其何能為韓暹楊奉安足恤哉若不時定使豪傑生心