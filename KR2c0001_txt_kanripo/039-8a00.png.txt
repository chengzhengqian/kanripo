樓曰天冊之樓羣下謂已曰聖人以前杭州刺史李邈
前婺州刺史蒋兩浙鹽鐵副使杜逞前屯田郎中李
瑜為相又以吳瑶等皆為翰林學士李暢之等皆為大
將軍昌移書錢鏐告以權即羅平國位以鏐為兩浙都
指揮使鏐遺昌書曰與其閉門作天子與九族百姓俱
陷塗炭豈若開門作節度使終身富貴邪及今悛悔尚
可及也昌不聽鏐乃将兵三萬詣越州城下至迎恩門
見昌再拜言曰大王位兼將相奈何捨安就危鏐将兵