既而本根無庇㓜主孤立神器以勢弱傾移靈命隨樂推
囘改斯葢履霜有漸堅氷自至所由來逺矣　裴子野
論曰夫噬虎之獸知愛己子搏狸之鳥非䕶異巢太宗
保字螟蛉剿拉同氣既迷在原之天屬未識父子之自
然宋徳告終非天廢也夫危亡之君未甞不先棄本枝
嫗姁旁孽推誠嬖狎疾惡父兄前乘覆車後來并轡借
使叔仲有國猶不失配天而它人入室將七廟絶祀曾
是莫懷甘心揃落晉武背文明之託而覆中州者賈后