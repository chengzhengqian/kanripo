噫飛死矣　陳夀評曰闗羽張飛皆稱萬人之敵為世
虎臣羽報效曹公飛義釋嚴顔並有國士之風然羽剛
而自矜飛暴而無恩以短取敗理數之常也　秋七月
漢主自率諸軍撃孫權權遣使求和於漢南郡太守諸
葛瑾遺漢主牋曰陛下以闗羽之親何如先帝荆州大
小孰與海内俱應仇疾誰當先後若審此數易於反掌
矣漢主不聴時或言瑾别遣親人與漢主相聞者權曰
孤與子瑜有死生不易之誓子瑜之不負孤猶孤之不