寶寶弟𤣥爵闗内侯賜帝女弟三人號曰君皆留中山
不得至京師扶風功曹申屠剛以直言對䇿曰臣聞成
王㓜少周公攝政聼言下賢均權布寵動順天地舉措
不失然近則召公不悦逺則四國流言今聖主始免襁
褓即位以來至親分離外戚杜隔思不得通且漢家之
制雖任英賢猶援姻戚親疎相錯杜塞間隙誠所以安
宗廟重社稷也宜急遣使者徴中山太后置之别宫令
時朝見又召馮衛二族裁與冗職使得執㦸親奉宿衛