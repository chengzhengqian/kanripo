鎮夏口詔翼復督江州又領豫州刺史翼辭豫州復欲
移鎮樂鄉詔不許翼仍繕修軍器大佃積榖以圖後舉
穆帝永和元年春正月詔徴衞將軍禇裒欲以為揚州
刺史録尚書事吏部尚書劉遐長史王胡之說裒曰㑹
稽王令徳雅望國之周公也足下宜以大政授之裒乃
固辭歸藩壬戌以㑹稽王昱為撫軍大將軍録尚書六
條事　都亭肅侯庾翼疽發于背表子爰之行輔國將
軍荆州刺史委以後任司馬義陽朱燾為南蠻校尉以