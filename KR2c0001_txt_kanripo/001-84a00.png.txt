議誇主以為名異趣以為髙率羣下以造謗如此弗禁
則主勢降乎上黨與成乎下禁之便臣請史官非秦記
皆燒之非博士官所職天下有藏詩書百家語者皆詣
守尉雜燒之有敢偶語詩書棄市以古非今者族吏見
知不舉與同罪令下三十日不燒黥為城旦所不去者
醫藥卜筮種樹之書若有欲學法令者以吏為師制曰可
三十五年使䝉恬除直道道九原抵雲陽塹山堙谷千
八百里數年不就　始皇以為咸陽人多先王之宫庭