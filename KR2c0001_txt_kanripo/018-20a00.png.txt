適不容寕見妻子而死遂歸于熾磐唯隂利鹿随之傉
檀謂利鹿曰吾親屬皆散卿何獨留利鹿曰臣老母在
家非不思歸然委質為臣忠孝之道難以兩全臣不才
不能為陛下泣血求救于鄰國敢離左右乎傉檀嘆曰
知人固未易大臣親戚皆棄我去今日忠義終始不虧
者唯卿一人而已傉檀諸城皆降於熾磐獨尉賢政屯
浩亹固守不下熾磐遣人謂之曰樂都已潰卿妻子皆
在吾所獨守一城将何為也賢政曰受涼王厚恩為國