迎之乙酉城上望見舟師張㠶自東來識其旗浙西軍
也去城十餘里賊列火船拒之㠶止不進慆令讜帥死
士出迎之乗戰艦衝賊陳而過見張存誠帥米舟九艘
曰將士在道前却存誠屢欲自殺僅得至此今又不進
讜揚言賊不多甚易與耳帥衆揚旗鼓譟而前賊見其
勢猛鋭避之遂得入城　　二月康承訓使朱邪赤
心將沙陀三千騎為前鋒陷陳却敵十鎮之兵伏其
驍勇承訓嘗引麾下千人濟渙水賊伏兵圍之赤心