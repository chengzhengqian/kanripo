天下之衆勢分形散所備皆急巴漢竒兵出其空虚一
處傾壊則上下震蕩雖有智者不能為吴謀矣吴縁江
為國東西數千里所敵者大無有寧息孫皓恣情任意
與下多忌將疑於朝士困於野無有保世之計一定之
心平常之日猶懐去就兵臨之際必有應者終不能齊
力致死已可知也其俗急速不能持乆弓弩㦸楯不如
中國唯有水戰是其所便一入其境則長江非復所保
還趣城池去長入短非吾敵也官軍縣進人有致死之