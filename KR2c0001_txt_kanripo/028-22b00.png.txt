生死潜謀引兵入西宫杜荷謂太子曰天文有變當速
發以應之殿下但稱暴疾危篤主上必親臨視因兹可
以得志太子聞齊王祐反於齊州謂紇干承基等曰我
宫西牆去大内正可二十步耳與卿為大事豈比齊王
乎㑹治祐反事連承基承基坐繋大理獄當死　夏四
月庚辰朔承基上變告太子謀反勅長孫無忌房𤣥齡
蕭瑀李世勣與大理中書門下參鞫之反形已具上謂
侍臣將何以處承乾羣臣莫敢對通事舍人來濟進曰