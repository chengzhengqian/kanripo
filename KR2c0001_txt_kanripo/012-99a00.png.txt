亮為西曺掾　南陽王模使牙門趙染戒蒲坂染帥衆
降漢漢兵圍長安模戰敗遂降於漢九月河内王粲殺
模關西饑饉白骨蔽野士民存者百無一二聦以始安
王曜為車騎大將軍雍州牧更封中山王鎮長安以王
彌為大將軍封齊公　茍晞驕奢苛暴衆心離怨加以疾
疫饑饉石勒攻王讃於陽夏擒之遂襲䝉城執晞及豫
章王端鎻晞頸以為左司馬漢主聰拜勒幽州牧王彌
與勒外相親而内相忌彌聞勒擒茍晞心惡之以書賀