復命將襲乗輿時漢兵實疲弊曜信之乃追汜還斬修
於市　三月勒還至襄國劉荗逃歸言修死狀勒大怒
曰孤事劉氏於人臣之職有加矣彼之基業皆孤所為
今既得志還欲相圗趙王趙帝孤自為之何待於彼邪
乃誅曹平樂三族　漢主曜還都長安　　夏六月漢
主曜立宗廟社稷南北郊於長安詔曰吾之先興於北
方光文立漢宗廟以從民望今宜改國號以單于為祖
亟議以聞羣臣奏光文始封盧奴伯陛下又王中山中