以為暴利盡四海而天下不以為貪是我一舉而名實
附也而又有禁暴止亂之名今攻韓劫天子惡名也而
未必利也又有不義之名而攻天下所不欲危矣臣請
論其故周天下之宗室也齊韓之與國也周自知失九
鼎韓自知亡三川将二國并力合謀以因乎齊趙而求
解乎楚魏以鼎與楚以地與魏王弗能止也此臣之所
謂危也不如伐蜀完王從錯計起兵伐蜀十月取之貶
蜀王更號為侯而使陳荘相蜀蜀既屬秦秦以益彊富