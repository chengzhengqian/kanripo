戰破之斬首五千餘級安乃退遂掠漢東擁七千餘戸
遷于幽冀是時庾亮猶上疏欲遷鎮石城聞邾城陷乃
止上表陳謝自貶三等行安西將軍有詔復位以輔國
將軍庾懌為豫州刺史監宣城廬江歴陽安豐四郡諸
軍事假節鎮蕪湖
六年春正月庚子朔都亭文康侯庾亮薨以䕶軍録尚
書何充為中書令庚戌以南郡太守庾翼為都督江荆
司雍梁益六州諸軍事安西將軍荆州刺史假節代亮