汝為惡惡不可為使汝為善則我不為惡行路聞之莫
不流涕凡黨人死者百餘人妻子皆徙邊天下豪傑及
儒學有行義者宦官一切指為黨人有怨隙者因相陷
害睚眦之忿濫入黨中州郡承㫖或有未嘗交關亦離
禍毒其死徙廢禁者又六七百人郭泰聞黨人之死私
為之慟曰詩云人之云亡邦國殄瘁漢室滅矣但未知
瞻烏爰止于誰之屋耳泰雖好臧否人倫而不為危言
覈論故能處濁世而怨禍不及焉張儉亡命困迫望門