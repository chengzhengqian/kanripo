于新立誠慙於左右願使者衆中無相屈折也詔聽南
單于入居雲中始置使匈奴中郎將將兵衞䕶之　夏
南單于所獲北敵薁鞬左賢王將其衆及南部五骨都
侯合三萬餘人畔歸去北庭三百餘里自立為單于月
餘日更相攻擊五骨都侯皆死左賢王自殺諸骨都侯
子各擁兵自守　秋南單于遣子入侍詔賜單于冠帶
璽綬車馬金帛甲兵什器又轉河東米糒二萬五千斛
牛羊三萬六千頭以贍給之令中郎將將㢮刑五千人