魏東徐州刺史成固公戍圂城崇祖部將有罪亡降魏
成固公遣步騎二萬襲朐山去城二十里崇祖方出送
客城中人驚懼皆下船欲去崇祖還謂腹心曰魏非有
宿謀承叛者之言而來耳易誑也今得百餘人還事必
濟矣但人情一駭不可斂集卿等可亟去此二里外大
呼而來云艾塘義人已得破虜須戍軍速往相助逐之
舟中人果喜争上岸崇祖引入據城遣嬴弱入島持兩
炬火登山皷譟魏㕘騎以為軍備甚盛乃退上以崇祖