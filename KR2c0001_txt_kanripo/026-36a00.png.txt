九年春正月丁丑詔徵天下兵集涿郡始募民為驍果
修遼東古城以貯軍糧　二月壬午詔宇文述以兵糧
不繼遂陷王師乃軍吏失於支料非述之罪宜復其官
爵尋又加開府儀同三司帝謂侍臣曰高麗小虜侮慢
上國今拔海移山猶望克果况此虜乎乃復議伐高麗
左光禄大夫郭榮諫曰戎狄失禮臣下之事千鈞之弩
不為鼷鼠發機奈何親辱萬乘以敵小寇乎帝不聽
夏四月庚午車駕度遼壬申遣宇文述與上大將軍楊