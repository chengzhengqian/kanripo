大丈夫乎敏以陳恢為荆州刺史冦武昌𢎞加侃前鋒
督護以禦之侃以運船為戰艦或以為不可侃曰用官
船擊官賊何為不可侃與恢戰屢破之又與皮初張光
苖光共破錢端於長岐南陽太守衛展說𢎞曰張光太
宰腹心公既與東海宜斬光以明向背𢎞曰宰輔得失
豈張光之罪殺人自安君子弗為也乃表光殊勲乞加
遷擢
懐帝永嘉元年陳敏刑政無章不為英俊所附子弟凶