藍師未出塞十二月乙未都藍為部下所殺達頭自立
為歩迦可汗其國大亂長孫晟言於上曰今官軍臨境
戰數有功虜内自攜離其主被殺乘此招撫可以盡降
請遣染干部下分道招慰上從之降者甚衆二十年夏四月壬戌突厥達頭可汗犯塞詔命晉王廣
楊素出靈武道漢王諒史萬嵗出馬邑道以擊之長孫
晟帥降人為秦州行軍總管受晉王節度晟以突厥飲
泉易可行毒因取諸藥毒水上流突厥人畜飲之多死