堅辭而去朱全忠在定州行營聞亂丁未南還十二月
戊辰至大梁季述遣其養子希度詣全忠許以唐社稷
輸之又遣供奉官李奉本以太上皇誥示全忠全忠猶
豫未決㑹僚佐議之或曰朝廷大事非藩鎮所宜預知
天平節度副使李振獨曰王室有難此霸者之資也今
公為唐桓文安危所屬季述一宦豎耳乃敢囚廢天子
公不能討何以復令諸侯且㓜主位定則天下之權盡
歸宦官矣是以太阿之柄授人也全忠大悟即囚希度