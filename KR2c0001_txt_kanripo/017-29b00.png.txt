二年二月乙卯以太尉𤣥為大将軍　丁巳𤣥殺冀州
刺史孫無終　𤣥上表請帥諸軍掃平闗洛既而諷朝
廷下詔不許乃云奉詔故止𤣥初欲飾装先命作輕舸
載服玩書畫或問其故𤣥曰兵凶戰危脫有意外當使
輕而易運衆皆笑之　　秋八月荆州刺史桓偉卒大
将軍𤣥以桓修代之從事中郎曹靖之說𤣥曰謙修兄
弟專據内外權埶太重𤣥乃以南郡相桓石康為荆州
刺史石康豁之子也　　九月侍中殷仲文散騎常侍