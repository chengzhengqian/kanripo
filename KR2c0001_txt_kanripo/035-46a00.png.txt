視宰相陵暴朝士如草芥毎延英議事士良等動引訓
注折宰相鄭覃李石曰訓注誠為亂首但不知訓注始
因何人得進宦者稍屈搢紳賴之時中書惟有空垣破
屋百物皆闕江西湖南獻衣糧百二十分充宰相召募
從人辛未李石上言宰相若忠正無邪神靈所祐縱遇
盗賊亦不能傷若内懐姧罔雖兵衛甚設鬼得而誅之
臣願竭赤心以報國止循故事以金吾卒導從足矣其
兩道所獻衣糧並乞停寢從之十二月壬申朔顧師邕