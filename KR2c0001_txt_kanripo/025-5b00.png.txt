鬻獄事上皇曰爾乃誹謗我珽曰臣不敢誹謗陛下取
人女上皇曰我以其飢饉収飬之耳珽曰何不開倉振
給乃買入後宫乎上皇益怒以刀鐶築其口鞭杖亂下
將撲殺之珽呼曰陛下勿殺臣臣為陛下合金丹遂得
少寛珽曰陛下有一范増不能用上皇又怒曰爾自比
范増以我為項羽邪珽曰項羽布衣帥烏合之衆五年
而成覇業陛下藉父兄之資纔得至此臣以為項羽未
易可輕上皇愈怒令以土塞其口珽且吐且言乃鞭二