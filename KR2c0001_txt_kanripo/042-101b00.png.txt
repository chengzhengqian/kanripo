所公勿為憂公能同力相輔當加王爵永鎮河東鞏廷
美楊温聞湘隂公贇失位奉贇妃董氏據徐州拒守以
俟河東援兵帝使贇以書諭之廷美温欲降而懼死帝
復遺贇書曰爰念斯人盡心於主足以賞其忠義何由
責以悔尤俟新節度使入城當各除刺史公可更以委
曲示之　丙子帝帥百官詣西宫為漢隠帝舉哀成服
皆如天子禮　慕容彦超遣使入貢帝慮其疑懼賜詔
慰安之曰今兄事已至此言不欲䌓望弟扶持同安億