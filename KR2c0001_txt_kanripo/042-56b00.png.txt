天命之所歸者而臣之豈非長策乎衆以為然行徳即
以鎧仗授之相與殺契丹監軍使㑹契丹河陽節度使
崔廷勲以兵送耿崇美之潞州行徳遂乘虚入據河陽
衆推行徳為河陽都部署行徳遣弟行友奉蠟表間道
詣晉陽契丹遣武定節度使方太詣洛陽巡檢至鄭州
州有戍兵共迫太為鄭王梁嗣宻王朱乙逃禍為僧嵩
山賊帥張遇得之立以為天子取嵩岳神衮冕以衣之
帥衆萬餘襲鄭州太擊走之太以契丹尚彊恐事不濟