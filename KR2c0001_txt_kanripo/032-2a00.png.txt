親賢一旦恩命寵擢如此得非有讒人間之乎因泣下
延恩懼曰公素有才望主上以江淮為憂故不次用公
公反以為疑何哉展曰事茍不欺印節可先得乎延恩
曰可乃馳詣廣陵與峘謀解峘印節以授展展得印節
乃上表謝恩牒追江淮親舊置之心膂三道官屬遣使
迎賀申圖籍相望於道展悉舉宋州兵七千趣廣陵延
恩知展已得其情還犇廣陵與李峘鄧景山發兵拒之
移檄州縣言展反展亦移檄言峘反州縣莫知所從峘