梁州刺史前趣丹水桓温為前鋒小督假節帥衆入臨
淮並發所統六州奴及車牛驢馬百姓嗟怨八月庾翼
欲移鎮襄陽恐朝廷不許乃奏云移鎮安陸帝及朝士
皆遣使譬止翼翼遂違詔北行至夏口復上表請鎮襄
陽翼時有衆四萬詔加翼都督征討諸軍事先是車騎
將軍揚州刺史庾氷屢求出外辛巳以冰都督荆江寜
益梁交廣七州豫州之四郡諸軍事領江州刺史假節
鎮武昌以為翼繼援徵徐州刺史何充為都督揚豫徐