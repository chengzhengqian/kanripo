謝諸葛便可攻也詳以昭語告亮亮又使詳重說昭言
人兵不敵無為空自破滅昭謂詳曰前言已定矣我識
卿耳箭不識也詳乃去亮自以有衆數萬而昭兵纔千
餘人又度東救未能便到乃進兵攻昭起雲梯衝車以
臨城昭於是以火箭逆射其梯梯然梯上人皆燒死昭
又以繩連石磨壓其衝車衝車折亮乃更為井䦨百尺
以射城中以土丸填壍欲直攀城昭又於内築重牆亮
又為地突欲踊出於城裏昭又於城内穿地横截之晝