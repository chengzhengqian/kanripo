運黎陽洛口太原等倉穀向望海頓使民部尚書廬江
樊子蓋留守涿郡九月庚寅車駕至東郡宇文述素有
寵於帝且其子士及尚帝女南陽公主故帝不忍誅甲
申與于仲文等皆除名為民斬劉士龍以謝天下薩水
之敗高麗追圍薛世雄於白石山世雄奮擊破之由是
獨得免官以衛文昇為金紫光禄大夫諸將皆委罪於
于仲文帝既釋諸將獨繋仲文仲文憂恚發病困篤乃
出之卒于家