刑部侍郎李溥京兆尹李湯扈從不及匿民間巢搜獲
皆殺之廣徳公主曰我唐室之女誓與于僕射俱死執賊刄不置賊并殺之發盧攜尸戮之於市将作監鄭綦
庫部郎中鄭係義不臣賊舉家自殺左金吾大将軍張
直方雖臣於巢多納亡命匿公卿於複壁巢殺之　初
樞宻使楊復恭薦處士河間張濬拜太常博士遷度支
貟外郎黄巢逼潼關濬避亂商山上幸興元道中無供
頓漢隂令李康以騾負糗糧數百䭾獻之從行軍士始