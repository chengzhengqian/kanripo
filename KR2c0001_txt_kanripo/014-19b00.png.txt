兄子卭為敦參軍敦使卭歸説卓曰君此自是臣節不
相責也吾家計急不得不爾想便旋軍襄陽當更結好
卓雖慕忠義性多疑少決軍于豬口欲待諸方同出軍
稽留累旬不前敦既得建康乃遣臺使以騶虞幡駐卓
軍卓聞周顗戴淵死流涕謂卭曰吾之所憂正為今日
且使聖上元吉太子無恙吾據敦上流亦未敢遽危社
稷適吾徑據武昌敦勢逼必劫天子以絶四海之望不
如還襄陽更思後圖即命旋軍都尉秦康與樂道融説