隆衆心離壞夏四月癸酉慧景將腹心數人潜去欲北
渡江城此諸軍不知猶為拒戰城内出盪殺數百人懿
軍渡北岸慧景餘衆皆走慧景圍城凡十二日而敗從
者於道稍散單騎至蠏浦為漁人所斬以頭内鰌籃擔
送建康恭祖繫上方少時殺之覺亡命為道人捕獲伏
誅寳𤣥初至建康軍於東城士民多往投集慧景敗收
得朝野投寳𤣥及慧景人名帝令燒之曰江夏尚爾豈
可復罪餘人寳𤣥逃亡數日乃出帝召入後堂以步障