乃帥壮士四百騰柵而入秦兵披靡農督大衆随之大
敗秦兵斬越送首於垂越與毛當皆秦之驍将也故秦
王堅使助二子鎮守既而相繼敗沒人情騷動所在盜
賊羣起庚戍燕王垂至鄴改秦建元二十年為燕元年
服色朝儀皆如舊章以前岷山公庫傉官偉為左長史
前尚書叚崇為右長史滎陽鄭豁等為從事中郎慕容
農引兵㑹垂於鄴垂因其所稱之官而授之立世子寶
為太子封從弟拔等十七人及甥宇文翰舅子蘭審皆