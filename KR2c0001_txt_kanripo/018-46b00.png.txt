愔曰上已崩矣宜速决計愔即與尹沖帥甲士攻端門
歛曼嵬胡翼度等勒兵閉門拒戰愔等遣壯士登門縁
屋而入及於馬道泓侍疾在諮議堂太子右衛率姚和
都帥東宫兵入屯馬道南愔等不得進遂燒端門興力
疾臨前殿賜弼死禁兵見興喜躍争進赴賊賊衆驚擾和都以東宫兵自後擊之愔等大敗愔逃於驪山其黨
建康公吕隆犇雍尹沖及弟泓来犇興引東平公紹及
姚讃梁喜尹昭斂曼嵬入内寝受遺詔輔政明日興卒