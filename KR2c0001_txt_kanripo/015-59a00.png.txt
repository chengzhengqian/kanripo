安王坦之所任温曰渠等不為汝所處分其意以為已
存彼必不敢立異死則非冲所制若害之無益於冲更
失時望故也温以世子熙才弱使冲領其衆於是桓祕
與熙弟濟謀共殺冲冲密知之不敢入俄頃温薨冲先
遣力士拘録熙濟而後臨喪祕遂被廢棄熙濟俱徙長
沙詔葬温依漢霍光及安平獻王故事冲稱温遺命以
少子𤣥為嗣時方五嵗襲封南郡公庚戌加右將軍荆
州刺史桓豁征西將軍督荆楊雍交廣五州諸軍事以