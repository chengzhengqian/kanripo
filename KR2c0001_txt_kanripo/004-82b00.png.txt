是召顯等責問以議不詳皆免冠謝良久然後已上追
念望之不忘每嵗時遣使者祠祭望之冡終帝之世
臣光曰甚矣孝元之為君易欺而難寤也夫恭顯之譖
愬望之其邪說詭計誠有所不能辨也至於始疑望之
不肯就獄恭顯以為必無憂已而果自殺則恭顯之欺
亦明矣在中智之君孰不感動奮發以底邪臣之罰孝
元則不然雖涕泣不食以傷望之而終不能誅恭顯纔
得其免冠謝而已如此則姦臣安所懲乎是使恭顯得