與齊韓共伐秦因欲圖周王使東周武公謂楚令尹昭
子曰周不可圖也昭子曰乃圖周則無之雖然何不可
圖武公曰西周之地絶長補短不過百里名為天下共
主裂其地不足以肥國得其衆不足以勁兵雖然攻之
者名為弑君然而猶有欲攻之者見祭器在焉故也夫
虎肉臊而兵利身人猶攻之若使澤中之麋蒙虎之皮
人之攻之也必萬倍矣裂楚之地足以肥國詘楚之名
足以尊王今子欲誅殘天下之共主居三代之傳器器