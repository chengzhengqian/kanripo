主將軍都尉印綬簡其彊壯五萬為軍士老弱安堵如
故己酉勒執魏郡太守王粹于三臺殺之
三年春正月辛丑朔熒惑犯紫微漢太史令宣于脩之
言於漢主淵曰不出三年必克洛陽蒲子﨑嶇難以久
安平陽氣象方昌請徙都之淵從之　三月丁巳太
傅越自滎陽入京師中書監王敦謂所親曰太傅專執
威權而選用表請尚書猶以舊制裁之今日之來必有
所誅帝之為太弟也與中庶子繆播親善及即位以播