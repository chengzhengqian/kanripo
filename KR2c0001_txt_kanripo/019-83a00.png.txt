道並進永昌王仁自洛陽趨夀陽尚書長孫真趣馬頭
楚王建趣鍾離髙凉王那自青州趣下邳魏主自東平
趣鄒山十一月辛卯魏主至鄒山魯郡太守崔邪利為
魏所擒魏主見秦始皇石刻使人排而仆之以太牢祠
孔子楚王建自清西進屯蕭城歩尼公自清東進屯留
城武陵王駿遣參軍馮文恭將兵向蕭城江夏王義恭
遣軍主嵇𤣥敬將兵向留城文恭為魏所敗歩尼公遇
𤣥敬引兵趣苞橋欲渡清西沛縣民燒苞橋夜於林中