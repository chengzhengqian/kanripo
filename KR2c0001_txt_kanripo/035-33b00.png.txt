佞辭泉涌元素不覺執手欵曲諦聽忘倦𢎞楚詗伺徃
復再三元素不顧以金帛厚遺注而遣之𢎞楚怒曰中
尉失今日之斷必不免它日之禍矣因解軍職去頃之
疽發背卒王涯之為相注有力焉且畏王守澄遂寢李
款之奏守澄言注於上而釋之尋奏為侍御史充右神
䇿判官朝野駭歎　　冬十二月庚子上始得風疾不
能言於是王守澄薦昭義行軍司馬鄭注善醫上徵注
至京師飲其藥頗有驗遂有寵