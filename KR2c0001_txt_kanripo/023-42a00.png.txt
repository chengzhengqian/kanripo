延孫以澄清伊洛為己任魏以延孫兵少更以長壽之
壻京兆韋法保為東洛州刺史配兵數百以助之法保
名祐以字行既至與延孫連兵置柵於伏流獨孤信之入
洛陽也欲繕修宫室使外兵郎中天水權景宣帥徒兵
三千出採運㑹東魏兵至河南皆叛景宣間道西走與
李延孫相㑹攻孔城拔之洛陽以南尋亦西附丞相泰
即留景宣守張白塢節度東南諸軍應關西者是嵗延
孫為其長史楊伯蘭所殺韋法保即引兵據延孫之柵