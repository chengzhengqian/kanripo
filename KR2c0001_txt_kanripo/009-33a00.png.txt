有雄才逺畧决機無疑法一而兵精能用度外之人所
任各盡其力必能濟大事者也曹操使治書侍御史河
東衛覬鎮撫關中時四方大有還民關中諸將多引為
部曲覬書與荀彧曰關中膏腴之地頃遭荒亂人民流
入荆州者十萬餘家聞本土安寧皆企望思歸而歸者
無以自業諸將各競招懷以為部曲郡縣貧弱不能與
爭兵家遂彊一旦變動必有後憂夫鹽國之大寳也亂
來放散宜如舊置使者監賣以其直益市犂牛若有歸