嚮者革卦今當更與卿論之明堂之忿恐人人競言沮
我大計故以聲色怖文武耳想識朕意因屏人謂澄曰
今日之舉誠為不易但國家興自朔土徙居平城此乃
用武之城非可文治今將移風易俗其道誠難朕欲因
此遷宅中原卿以為何如澄曰陛下欲卜宅中土以經
畧四海此周漢之所以興隆也帝曰北人習常戀故必
將驚擾奈何澄曰非常之事故非常人之所及陛下斷
自聖心彼亦何所能為帝曰任城吾之子房也六月丙