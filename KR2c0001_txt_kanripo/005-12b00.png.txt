等奏劾博𤣥晏皆不道不敬請召詣廷尉詔獄上減𤣥
死罪三等削晏户四分之一假謁者節召丞相詣廷尉
博自殺國除　冬十月上欲令丁傅處爪牙官以光禄
勲丁望為左將軍
四年春正月上欲封傅太后從父弟侍中光禄大夫商
尚書僕射平陵鄭崇諫曰孝成皇帝封親舅五侯天為
赤黄晝昏日中有黑氣孔鄉侯皇后父高武侯以三公
封尚有因縁今無故欲復封商壞亂制度逆天人之心