府此明詔所欲寵也將軍宜承順聖意加異往時毎事
凡議必與及之發於至誠則孰不説諭音甚嘉其言由
是與成都侯商親密二人皆重鄴
永始元年　初太后兄弟八人獨弟曼早死不侯太后
憐之曼寡婦渠供養東宫子莽㓜孤不及等比其羣兄
弟皆將軍五侯子乘時侈靡以輿馬聲色佚游相高莽
因折節為恭儉勤身博學被服如儒生事母及寡嫂養
孤兄子行甚敕備又外交英俊内事諸父曲有禮意大