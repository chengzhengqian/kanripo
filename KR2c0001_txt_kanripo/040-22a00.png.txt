使以讓之不然必起争端彦瑫等皆曰今日軍政在手
天與不取使它人得之異日吾輩安所自容乎希廣懦
弱不能自決乙未彦瑫等稱希範遺命共立之張少敵
退而嘆曰禍其始此乎與拓跋恒皆稱疾不出　　秋
七月甲午以馬希廣為天策上將軍武安節度使江南
諸道都統兼中書令封楚王　　冬十月楚王希廣庶
弟天策左司馬希崇性狡險隂遺兄希萼書言劉彦瑫
等違先王之命廢長立少以激怒之希萼自永州來奔