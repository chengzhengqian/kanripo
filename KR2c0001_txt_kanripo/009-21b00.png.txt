繇至長安移書騰遂等為陳禍福騰遂各遣子入侍
袁術稱帝於壽春置公卿百官郊祀天地以書召沛相
陳珪珪答書曰曹將軍興復典刑將撥平凶慝以為足
下當戮力同心匡翼漢室而隂謀不軌以身試禍欲吾
營私阿附有死不能也　初袁術畏吕布為己害乃為
子求婚布許之　夏五月袁術遣使者韓𦙍以稱帝事
告吕布因求迎婦布遣女隨之陳珪恐徐揚合縱為難
未已徃説布曰曹公奉迎天子輔賛國政將軍宜與協