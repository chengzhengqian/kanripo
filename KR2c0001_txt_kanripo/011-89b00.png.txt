為鎮南將軍都督荆州諸軍事　秋七月張昌黨石冰
冦揚州敗刺史陳徽諸郡盡沒又攻破江州别將陳貞
等攻武陵零陵豫章武昌長沙皆䧟之臨淮人封雲起
兵冦徐州以應氷於是荆江揚豫徐五州之境多為昌
所據昌更置牧守皆桀盜小人専以劫掠為務劉𢎞遣
陶侃等攻昌於竟陵劉喬遣其將李楊等向江夏侃等
屢與昌戰大破之前後斬首數萬級昌逃于下儁山其
衆悉降　冬十二月議郎周玘前南平内史長沙王矩