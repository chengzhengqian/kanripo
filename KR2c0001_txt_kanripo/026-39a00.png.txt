懷逺鎮班師邯鄲賊帥楊公卿帥其黨八千人抄駕後
第八隊得飛黄上廐馬四十二匹而去　冬十月丁卯
上至東都己丑還西京以高麗使者及斛斯政告太廟
仍徵高麗王元入朝元竟不至敕將帥嚴裝更圖後舉
竟不果行初開皇之末國家殷盛朝野皆以高麗為意
劉炫獨以為不可作撫夷論以刺之至是其言始驗十
一月丙申殺斛斯政於金光門外
　