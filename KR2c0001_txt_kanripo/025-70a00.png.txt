守于仲文皆不從雄賀之曾孫仲文謹之孫也迥遣宇
文胄自石濟宇文威自白馬濟河二道攻仲文仲文棄
郡走還長安迥殺其妻子迥遣檀讓狥地河南丞相堅
以仲文為河南道行軍總管使詣洛陽發兵討讓命楊
素討宇文胄丁未周以丞相堅都督中外諸軍事鄖州
總管司馬消難亦舉兵應迥己酉周以柱國王誼為行
軍元帥以討消難廣州刺史于顗仲文之兄也與總管
趙文表不恊詐得心疾誘文表手殺之因唱言文表與