王雍于烈奉遷神主于洛陽辛亥發平城　十一月魏
主至洛陽欲澄清流品以尚書崔亮兼吏部郎中十二
月魏主欲變易舊風壬寅詔禁士民胡服國人多不恱
通直散騎常侍劉芳纉之族弟也與給事黄門侍郎太
原郭祚皆以文學為帝所親禮多引與講論及宻議政
事大臣貴戚皆以為踈已怏怏有不平之色帝使給事
黄門侍郎陸凱私諭之曰至尊但欲廣知故事詢訪前
世法式耳終不親彼而相䟽也衆意乃稍解戊申詔代