月辛未祿山獻奚俘八千人上命考課之日書上上考
前此聽祿山於山谷鑄錢五壚祿山乃獻錢様千緡
十載春正月上命有司為安祿山起第於親仁坊敇令
但窮壯麗不限財力既成具幄帟器皿充牣其中有帖
白檀牀二皆長丈濶六尺銀平脱屛風帳一方一丈八
尺於厨廏之物皆飾以金銀金飯甖二銀淘盆二皆受
五斗織銀絲筐及笊篱各一他物稱是雖禁中服御之
物殆不及也上毎令中使為祿山護役築第及造儲偫