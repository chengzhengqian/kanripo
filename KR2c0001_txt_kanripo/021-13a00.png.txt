沙堨鸞等見魏主於瑕丘魏主責之曰卿等沮辱威靈
罪當大辟朕以新遷洛邑特從寛典五月己巳降封鸞
為定襄縣王削户五百盧淵李佐韋珍皆削官爵為民
佐仍徙瀛州以薛眞度與其從兄安都有開徐方之功
聴存其爵及荆州刺史餘皆削奪曰進足明功退足彰
罪矣　癸未魏主還洛陽告于太廟甲申減冗官之禄
以助軍國之用乙酉行飲至之禮班賞有差
三年冬閏十月魏主謀入冦引見公卿於清徽堂曰朕