滔為主稱孤武俊悅納稱寡人所居堂曰殿處分曰
令羣下上書曰牋妻曰妃長子曰世子各以其所治州
為府置留守兼元帥以軍政委之又置東西曹視門下
中書省左右内史視侍中中書令餘官皆倣天朝而易
其名武俊以孟華為司禮尚書華竟不受嘔血死以兵
馬使衛常寧為内史監委以軍事常寧謀殺武俊武俊
腰斬之武俊遣其将張終葵寇趙州康日知擊斬之
李希烈帥所部兵三萬徙鎮許州遣所親詣李納與謀