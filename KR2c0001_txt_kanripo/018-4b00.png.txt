堪命跋素弗與其從弟萬泥謀曰吾輩還首無路不若
因民之怨共舉大事可以建公侯之業事之不㨗死未
晚也遂相與乗車使婦人御潛入龍城匿於北部司馬
孫䕶之家及熈出送葬跋等與左衛将軍張興及符進
餘黨作亂跋素與慕容雲善乃推雲為主雲以疾辭跋
曰河間滛虐人神共怒此天亡之時也公髙氏名家何
能為人飬子而棄難得之運乎扶之而出跋弟乳陳等
帥衆攻𢎞光門鼓譟而進禁衛皆散走遂入宫授甲閉