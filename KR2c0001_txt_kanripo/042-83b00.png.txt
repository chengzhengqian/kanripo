樞宻使又加三司使王章同平章事凡中書除官諸司
奏事帝皆委邠斟酌自是三相拱手政事盡決於邠事
有未經邠所可否者莫敢施行遂成凝滯三相毎進擬
用人茍不出邠意雖簿尉亦不之與邠素不喜書生常
言國家府廩實甲兵彊乃為急務至於文章禮樂何足
介意既恨二蘇排己以其除官太濫為衆所非欲矯其
弊由是艱於除拜士大夫往徃有自漢興至亡不霑一
命者凡門廕及百司入仕悉罷之雖由邠之愚蔽時人