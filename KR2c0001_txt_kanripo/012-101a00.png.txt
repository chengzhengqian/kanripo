奔琅邪王睿睿以顗為軍諮祭酒前騎都尉譙國桓彛
亦避亂過江見睿微弱謂顗曰我以中州多故來此求
全而單弱如此將何以濟既而見王導共論世事退謂
顗曰向見管夷吾無復憂矣諸名士相與登新亭遊宴
周顗中坐歎曰風景不殊舉目有江河之異因相視流
涕王導愀然變色曰當共戮力王室克復神州何至作
楚囚對泣邪衆皆收淚謝之陳頵遺王導書曰中華所
以傾弊者正以取才失所先名望而後實事浮競驅馳