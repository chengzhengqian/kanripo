臣之未解一也劉繇王朗各據州郡論安言計動引聖
人羣疑滿腹衆難塞胷今歳不戰明年不征使孫䇿坐
大遂并江東此臣之未解二也曹操智計殊絶於人其
用兵也髣髴孫吳然困於南陽險於烏巢危於祁連偪
於黎陽㡬敗伯山殆死潼闗然後偽定一時耳况臣才
弱而欲以不危而定之此臣之未解三也曹操五攻昌
霸不下四越巢湖不成任用李服而李服圗之委夏侯
淵而夏侯敗亡先帝毎稱操為能猶有此失況臣駑下