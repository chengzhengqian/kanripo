僕之罪解圍而去王之恵也城中數萬口不食數月矣
與其焚之為煙沉之為泥願乞其所餘以救之全忠為
之留數囷以遺之滄人賴以濟河東兵進攻澤州不克
而退
後梁太祖開平元年春正月辛巳梁王休兵于貝州
河東兵猶屯長子欲窺澤州王命保平節度使康懐貞
悉發京兆同華之兵屯晉州以備之　　三月甲辰唐
昭宣帝禪位于梁　　夏四月甲子梁王即皇帝位