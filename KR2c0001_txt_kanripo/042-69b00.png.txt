政皆後進有輕朝廷之志乃招納亡命養死士治城塹
繕甲兵晝夜不息遣人間道齎蠟丸結契丹屢為邊吏
所獲浚儀人趙修已素善術數自守貞鎮滑州署司户
參軍累從移鎮為守貞言時命不可勿妄動前後切諫
非一守貞不聽乃稱疾歸鄉里僧總倫以術媚守貞言
其必為天子守貞信之又嘗㑹將佐置酒引弓指䑛掌
虎圖曰吾有非常之福當中其舌一發中之左右皆賀
守貞益自負會趙思綰據長安奉表獻御衣於守貞守