十年夏五月河間人楮匡言於燕王跋曰陛下龍飛遼
碣舊邦族黨傾首朝陽以日為嵗請徃迎之跋曰道路
數千里復隔異國如何可致匡曰章武臨海舟楫可通
出於遼西臨渝不為難也跋許之以匡為逰擊将軍中
書侍郎厚資遣之匡與跋從兄買從弟睹自長樂帥五
千餘戸歸于和龍契丹庫莫奚皆降于燕跋署其大人
為歸善王跋弟丕避亂在髙句麗跋召之以為左僕射
封常山公