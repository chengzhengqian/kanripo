危自引親兵犯矢石督戰太祖皇帝時為宿衛將謂同
列曰主危如此吾屬何得不致死又謂張永徳曰賊氣
驕力戰可破也公麾下多能左射者請引兵乘高西出
為左翼我引兵為右翼以擊之國家安危在此一舉永
徳從之各將二千人進戰太祖皇帝身先士卒馳犯其
鋒士卒死戰無不一當百北漢兵披靡内殿直夏津馬
仁瑀謂衆曰使乘輿受敵安用我輩躍馬引弓大呼連
斃數十人士氣益振殿前右畨行首馬全乂言於帝曰