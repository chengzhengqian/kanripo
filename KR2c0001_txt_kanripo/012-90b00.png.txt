收整餘衆自為塢主劉琨以黙為河内太守　己卯漢
主淵卒　九月雍州流民多在南陽詔書遣還鄉里
流民以關中荒殘皆不願歸征南將軍山簡南中郎將
杜㽔各遣兵送之促期令發京兆王如遂潛結壯士夜
襲二軍破之於是馮翊嚴嶷京兆侯脫各聚衆攻城鎮
殺令長以應之未幾衆至四五萬自號大將軍領司雍
二州牧稱藩于漢　冬十月漢河内王粲始安王曜
及王彌帥衆四萬冦洛陽石勒帥騎二萬會粲于大陽