且衛尉年尊兩校尉有大病如令不諱使臣長抱刻骨
之恨宜及吉時不可稽留太后答曰吾反覆念之思令
兩善豈徒欲獲謙譲之名而使帝受不外施之嫌哉昔
竇太后欲封王皇后之兄丞相條侯言髙祖約無軍功
不侯今馬氏無功於國豈得與隂郭中興之后等邪常
觀冨貴之家禄位重疊猶再實之木其根必傷且人所
以願封侯者欲上奉祭祀下求温飽耳今祭祀則受太
官之賜衣食則䝉御府餘資斯豈不可足而必當得一