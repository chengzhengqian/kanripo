於市籍沒其家髙子貢亦坐誅濟州刺史薛顗顗弟緒
弟駙馬都尉紹皆與琅琊王沖通謀聞沖起兵作兵器
募人沖敗殺録事㕘軍髙纂以㓕口冬十一月辛酉顗
緒伏誅紹以太平公主故杖一百餓死於獄十二月乙
酉司徒青州刺史霍王元軌坐與越王連謀廢徙黔州
載以檻車行至陳倉而死江都王緒殿中監郕公裴承
先皆戮於市承先寂之孫也　己酉太后拜洛受圖皇
帝皇太子皆從内外文武百官蠻夷酋長各依方敘立