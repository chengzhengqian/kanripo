加以國豐民安今往從之髙可以立功名下可以庇宗
族汝何疑焉開乃從之既至廆大喜陽耽清直沈敏為
遼西太守慕容翰破段氏於陽樂獲之廆禮而用之遊
邃逢羨宋奭皆嘗為昌黎太守與黄泓俱避地於薊後
歸廆王浚屢以手書召邃兄暢暢欲赴之邃曰彭祖刑
政不修華戎離叛以邃度之必不能乆兄且盤桓以俟
之暢曰彭祖忍而多疑頃者流民北來命所在追殺之
今手書殷勤我稽留不往將累及卿且亂世宗族宜分