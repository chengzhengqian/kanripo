無愧色學乘馬於東冶營兵俞靈韻常著織成袴褶金
薄㡌執七寳矟急裝縛袴凌冐雨雪不避阬阱馳騁渇
乏輒下馬解取腰邉蠡器酌水飲之復上馬馳去又選
無頼小人善走者為逐馬左右五百人常以自隨或於
市側過親幸家環囘宛轉周徧城邑或出郊射雉置射
雉塲三百九十六處奔走往來畧不暇息
二年豫州刺史裴叔業聞帝數誅大臣心不自安及除
南兖州意不樂内徙朝廷疑叔業有異志叔業兄子植