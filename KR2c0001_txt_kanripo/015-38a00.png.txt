建威將軍豫州刺史以保壽春遣其子乾之及司馬爨
亮如鄴請命燕人以瑾為揚州刺史輔為荆州刺史
　夏四月燕秦皆遣兵助袁瑾大司馬温遣督撫竺瑶
等禦之燕兵先至瑶等與戰於武丘破之南頓太守桓
石䖍克南城石䖍温之弟子也　　秋七月大司馬温
自廣陵帥衆二萬討袁瑾以襄城太守劉波為淮南内
史將五千人鎮石頭波隗之孫也癸丑温敗瑾于壽春
遂圍之燕左衛將軍孟髙將騎兵救瑾至淮北未渡㑹