者肇衆洶懼悉解甲挺走抗使輕兵躡之肇兵大敗祜
等皆引軍還抗遂㧞西陵誅闡及同謀將吏數十人皆
夷三族自餘所請赦者數萬口東還樂鄉貎無矜色謙
沖如常吴主加抗都護羊祜坐貶平南將軍楊肇免為
庻人吴主既克西陵自謂得天助志益張大使術士尚
廣筮取天下對曰吉庚子歳青蓋當入洛陽吴主喜不
脩徳政専為兼并之計　吴主之㳺華里也右丞相萬
彧與右大司馬丁奉左將軍留平宻謀曰若至華里不