於外況闗西方有事臣等何忍自取安逸不顧社稷若臣
等必不任職乞留過山陵太后怒以讓帝曰國家勲舊
之臣奈何聴人言而逐之帝曰此宰相所言也因詰責
宰相濤曰此疏臣獨為之它人無預丁丑罷濤政事勒
歸私第　　夏四月帝與左右謀以太后怒李濤離間
欲更進用二樞密以明非帝意左右亦疾二蘇之専欲
奪其權共勸之壬午制以樞宻使楊邠為中書侍郎兼
吏部尚書同平章事樞宻使如故以副樞宻使郭威為