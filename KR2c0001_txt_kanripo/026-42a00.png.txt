清夜遊曲於馬上奏之　秋八月壬寅上行幸江都發
顯仁宫王𢎞遣龍舟奉迎己巳上御小朱航自漕渠出
洛口御龍舟龍舟四重高四十五丈長二百尺上重有
正殿内殿東西朝堂中二重有百二十房皆飾以金玉
下重内侍處之皇后乗翔螭舟制度差小而裝飾無異
别有浮景九艘三重皆水殿也又有漾彩朱鳥蒼螭白
虎𤣥武飛羽青鳬陵波五樓道場𤣥壇樓船板□黄蔑
等數千艘後官諸王公主百官僧尼道士蕃客乘之及