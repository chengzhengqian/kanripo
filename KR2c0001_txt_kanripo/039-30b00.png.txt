後晉髙祖天福二年春二月吳越王元瓘之弟順化節
度使同平章事元珦獲罪於元瓘廢為庶人初吴越王
鏐少子元㺷數有軍功鏐賜之兵仗及吳越王元瓘立
元㺷為土客馬步軍都指揮使靜江節度使兼中書令
恃恩驕横増置兵仗至數千國人多附之元瓘忌之使
人諷元㺷請輸兵仗出判温州元㺷不從銅官廟吏告
元㺷遣親信禱神求主吳越江山又為蠟丸從水竇出
入與兄元珦謀議三月戊午元瓘遣使者召元㺷宴宫