是與朝廷相猜恨遂招納亡命繕完兵械鄰境皆潛為
之備從諌𣙜馬牧及商旅歳入錢五萬緡又賣鐵煑鹽
亦數萬緡大商皆假以牙職使通好諸道因為販易商
人倚從諌勢所至多陵轢將吏諸道皆惡之從諌疾病
謂妻裴氏曰吾以忠直事朝廷而朝廷不明我志諸道
皆不我與我死他人立此軍則吾家無炊火矣乃與幕
客張谷陳揚庭謀效河北諸鎮以弟右驍衛將軍從素
之子稹為牙内都知兵馬使從子匡周為中軍兵馬使