孑然無所憑賴其畏怖逺迸或難卒滅後天誅稽於朔
野山虜乘間而起恐非萬安之長慮也吳主未許𤦛重
上䟽曰夫兵革者固前代所以誅暴亂威四夷也然其
役皆在姦雄已除天下無事從容廟堂之上以餘議議
之耳至於中夏鼎沸九域盤互之時率須深根固本愛
力惜費未有正於此時舍近治逺以疲軍旅者也昔尉
佗叛逆僭號稱帝于時天下乂安百姓康阜然漢文猶
以逺征不易告喻而已今凶桀未殄疆埸猶警未宜以