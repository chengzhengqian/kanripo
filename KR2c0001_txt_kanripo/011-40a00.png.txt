手授之冬十月己丑髙貴鄉公至𤣥武館羣臣奏請舍
前殿公以先帝舊處避止西廂羣臣又請以法駕迎公
不聽庚寅公入于洛陽羣臣迎拜西掖門南公下輿答
拜儐者請曰儀不拜公曰吾人臣也遂答拜至止車門
下輿左右曰舊乘輿入公曰吾被皇太后徴未知所為
遂歩至太極東堂見太后其日即皇帝位於太極前殿
百僚陪位者皆欣欣焉大赦改元為齊王築宫于河内
二年春文欽毌丘儉起兵夀春司馬師率中外諸軍討