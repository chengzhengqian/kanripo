四年春正月燕王皝遣都尉趙槃如趙聴師期趙王虎
將擊叚遼募驍勇者三萬人悉拜龍騰中郎㑹遼遣叚
屈雲襲趙幽州幽州刺史李孟退保易京虎乃以桃豹
為横海將軍王華為渡遼將軍帥舟師十萬出漂渝津
支雄為龍驤大將軍姚弋仲為冠軍將軍帥歩騎七萬
為前鋒以伐遼三月趙槃還至棘城燕王皝引兵攻掠
令支以北諸城叚遼將追之慕容翰曰今趙兵在南當
并力禦之而更與燕鬭燕王自將而來其士卒精鋭若