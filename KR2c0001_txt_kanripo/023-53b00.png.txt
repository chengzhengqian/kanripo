石師子踰宫牆射無不中好文學從容沈雅時人以為
有孝文風烈大將軍澄深忌之始獻武王自病逐君之
醜事静帝禮甚恭事無大小必以聞可否聴㫖每侍宴
俯伏上壽帝設法㑹乗輦行香歡執香爐步從鞠躬屏
氣承望顔色故其下奉帝莫敢不恭及澄當國倨慢頓
甚使中書黄門郎崔季舒察帝動静小大皆令季舒知
之澄與季舒書曰癡人比復何似癡勢小差未宜用心
檢校帝嘗獵于鄴東馳逐如飛監衛都督烏那羅受工