五品官裴炎固爭中宗怒曰我以天下與韋𤣥貞何不
可而惜侍中邪炎懼白太后密謀廢立二月戊午太后
集百官於乾元殿裴炎與中書侍郎劉禕之羽林將軍
程務挺張䖍朂勒兵入宫宣太后令廢中宗為廬陵王
扶下殿中宗曰我何罪太后曰汝欲以天下與韋𤣥貞
何得無罪乃幽于别所己未立雍州牧豫王且為皇帝
政事決於太后居睿宗於别殿不得有所預立豫王妃
劉氏為皇后后德威之孫也有飛騎十餘人飲於坊曲