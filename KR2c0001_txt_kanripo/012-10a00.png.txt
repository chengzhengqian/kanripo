不得久在外也今天下已定六合為家將數延三事與
論太平之基而更出之去王城二千里違舊章矣旉純
之子暾毅之子也旉既具草先以呈純純不禁事過太
常鄭黙博士祭酒曹志志愴然歎曰安有如此之才如
此之親不得樹本助化而遠出海隅晉室之隆其殆矣
乎乃奏議曰古之夾輔王室同姓則周公異姓則太公
皆身居朝廷五世反葬及其衰也雖有五霸代興豈與
周召之治同日而論哉自羲皇以來豈一姓所能獨有