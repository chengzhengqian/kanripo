凡西川繼援之兵悉取崇文處分　九月壬寅髙崇文
又敗劉闢之衆於鹿頭闗嚴秦敗劉闢之衆於神泉河
東將阿跌光顔將兵㑹髙崇文於行營愆期一日懼誅
欲深入自贖軍于鹿頭之西斷其糧道城中憂懼扵是
闢綿江栅將李文悦鹿頭守將仇良輔皆以城降於崇
文獲闢壻蘇彊士卒降者萬計崇文遂長驅直指成都所
向崩潰軍不留行辛亥克成都劉闢盧文若帥數十騎
西犇吐蕃崇文使髙霞寓等追之及於羊灌田闢赴江