總統去留非所敢干道民忝為城主而委鎮犇逃實無
顔復奉朝廷必與此城共其存沒張長史言不可異也
義恭乃止壬子魏主至彭城立氊屋於戯馬臺以望城
中馬文恭之敗也隊主蒯應沒於魏魏主遣應至小市
門求酒及甘蔗武陵王駿與之仍就求槖駝明日魏主
使尚書李孝伯至南門餉義恭貂裘餉駿槖駝及騾且
曰魏主致意安北可蹔出見我我亦不攻此城何為勞
苦將士備守如此駿使張暢開門出見之曰安北致意