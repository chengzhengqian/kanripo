亦復垂及今妾媵閹尹之徒共専國朝欺罔日月幸賴
皇天垂象譴告周書曰天子見怪則修徳諸侯見怪則
修政卿大夫見怪則修職士庶人見怪則修身唯陛下
斥逺佞巧之臣速徵鶴鳴之士斷絶尺一抑止槃游冀
上天還威衆變可弭議郎蔡邕對曰臣伏思諸異皆亡
國之怪也天於大漢殷勤不已故屢出祅變以當譴責
欲令人君感悟改危即安今蜺墮雞化皆婦人干政之
所致也前者乳母趙嬈貴重天下讒諛驕溢續以永樂