遣使開諭上即命下詔討之王元逵受詔之日出師屯
趙州　六月王茂元遣兵馬使馬繼等將步騎二千
軍於天井關南科斗店劉稹遣牙内十將薛茂卿將親
軍二千拒之　丙子詔王元逵李彦佐劉沔王茂元何
𢎞敬以七月中旬五道齊進劉稹求降皆不得受又詔
劉沔自將兵取仰車關路以臨賊境　秋七月上遣
刑部侍郎兼御史中丞李回宣慰河北三鎮令幽州乗
秋早平回鶻鎮魏早平澤潞回太祖之八世孫也甲辰