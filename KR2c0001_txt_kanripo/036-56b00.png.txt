今可汗失地遠客尤宜深矯前非若復骨肉相殘則可
汗左右信臣誰敢自保朕務在兼愛已受其降於可汗
不失恩慈於朝廷免虧信義豈不兩全事體深叶良圖　嗢没斯入朝六月甲申以嗢没斯所部為歸義軍以
嗢没斯為左金吾大將軍充軍使　　秋七月嗢没斯
請置家太原與諸弟竭力扞邊詔劉沔存撫其家烏介
可汗復遣其相上表借兵助復國又借天德城詔不許
初可汗徃來天德振武之間剽掠羌渾又屯杷頭烽北