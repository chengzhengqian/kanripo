秦宫室帷帳狗馬重寶婦女以千數意欲留居之樊噲
諌曰沛公欲有天下耶將為富家翁耶凡此奢麗之物
皆秦所以亡也沛公何用焉願急還霸上無留宫中沛
公不聴張良曰秦為無道故沛公得至此夫為天下除
殘賊宜縞素為資今始入秦即安其樂此所謂助桀為
虐且忠言逆耳利於行毒藥苦口利於病願沛公聴樊
噲言沛公乃還軍覇上十一月沛公悉召諸縣父老豪
傑謂曰父老苦秦苛法久矣吾與諸侯約先入關者王