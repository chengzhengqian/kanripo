全制其險使袁將軍率南陽之軍軍丹析入武關以震
三輔皆髙壘深壁勿與戰益為疑兵示天下形勢以順
誅逆可立定也今兵以義動持疑不進失天下望竊為
諸君恥之邈等不能用操乃與司馬沛國夏侯惇等詣
揚州募兵得千餘人還屯河内頃之酸棗諸軍食盡衆
散劉岱與橋瑁相惡岱殺𤦛以王肱領東郡太守
二年春正月關東諸將議以朝廷㓜冲逼於董卓逺隔
關塞不知存否幽州牧劉虞宗室賢雋欲共立為主曹