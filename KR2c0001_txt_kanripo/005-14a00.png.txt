明臣敢不直言其事昔曾子問從令之義孔子曰是何
言與善閔子騫守禮不茍從親所行無非理者故無可
間也今諸外家兄弟無賢不肖並侍帷幄布在列位或
典兵衛或將軍屯寵意併於一家積貴之埶世所希見
所希聞也至乃並置大司馬將軍之官皇甫雖盛三桓
雖隆魯為作三軍無以甚此當拜之日晻然日食不在
前後臨事而發者明陛下謙遜無專承指非一所言輙
聼所欲輙隨有罪惡者不坐辜罰無功能者畢受官爵