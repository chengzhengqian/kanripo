後雖為慮亦無及矣操乃遣楊武中郎將曹洪將兵西
迎天子董承等據險拒之洪不得進議郎董昭以楊奉
兵馬最疆而少黨援作操書與奉曰吾與將軍聞名慕
義便推赤心今將軍㧞萬乗之艱難反之舊都翼佐之
功超世無疇何其休哉方今群凶猾夏四海未寧神噐
至重事在維輔必須衆賢以清王軌誠非一人所能獨
建心腹四支實相恃頼一物不備則有闕焉將軍當為
内主吾為外援今吾有糧將軍有兵有無相通足以相