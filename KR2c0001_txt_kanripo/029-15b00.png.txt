逺於身興於閨門著於朝廷被於鄉遂比鄰逹於諸侯
流於四海自祭祀軍旅至於飲食起居未嘗不在禮樂
之中如此數十百年然後治化周浹鳳凰來儀也茍無
其本而徒有其末一日行之而百日捨之求以移風易
俗誠亦難矣是以漢武帝置協律歌天瑞非不美也不
能免哀痛之詔王莽建羲和考律吕非不精也而不能
救漸臺之禍晉武帝制笛尺調金石非不祥也不能弭
平陽之災梁武帝立四器調八音非不察也不能免臺