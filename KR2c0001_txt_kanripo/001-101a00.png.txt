首事戰不利未聞所在今秦嘉倍陳王而立景駒大逆無
道乃進兵擊秦嘉秦嘉軍敗走追之至胡陵嘉還戰一
日嘉死軍降景駒走死梁地梁已并秦嘉軍軍胡陵将
引軍而西章邯軍至栗項梁使别将朱雞石餘樊君與
戰餘樊君死朱雞石軍敗亡走胡陵梁乃引兵入薛誅
朱雞石沛公從騎百餘往見梁梁與沛公卒五千人五
大夫将十人沛公還引兵攻豐拔之雍齒犇魏項梁使
項羽别攻襄城襄城堅守不下已拔皆阬之還報梁聞