朝野輻輳毎旦府門常有車數百乗義康傾身引接未
甞懈倦復能彊記耳目所經終身不忘好於稠人廣席
標題所憶以示聰明士之幹練者多被意遇嘗謂劉湛
曰王敬𢎞王球之屬竟何所堪坐取富貴復那可觧然
素無學術不識大體朝士有才用者皆引入己府府僚
無施及忤㫖者乃斥為臺官自謂兄弟至親不復存君
臣形迹率心而行曽無猜防私置僮六千餘人不以言
臺四方獻饋皆以上品薦義康而以次者供御上嘗冬