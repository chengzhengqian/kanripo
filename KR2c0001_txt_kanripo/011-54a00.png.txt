七年春正月吴人刁𤣥詐増䜟文云黄旗紫蓋見於東
南終有天下者荆揚之君吴主信之是月晦大舉兵出
華里載太后皇后及後宫數千人從牛渚西上東觀令
華覈等固諌不聼行遇大雪道塗陷壊兵士被甲持仗
百人共引一車寒凍殆死皆曰若遇敵便當倒戈吴主
聞之乃還帝遣義陽王望統中軍二萬騎三千屯夀春
以備之聞吴師退乃罷
八年　初廣漢太守𢎞農王濬為羊祜参軍祜深知之