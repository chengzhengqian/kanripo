介與同僚多不合嘗言於上曰房𤣥齡與中書門下衆
臣朋黨不忠執權膠固陛下不詳知但未反耳上曰卿
言得無太甚人君選賢才以為股肱心膂當推誠任之
人不可以求備必捨其所短取其所長朕雖不能聰眀
何至頓迷臧否乃至於是瑀内不自得既數忤㫖上亦
銜之但以其忠言居多未忍廢也上嘗謂張亮曰卿既
事佛何不出家瑀因自請出家上曰亦知公雅好桑門
今不違公意瑀須臾復進曰臣適思之不能出家上以