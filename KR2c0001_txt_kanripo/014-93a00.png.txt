親討之於是留寧北將軍沐堅戌幽州帥衆五萬自薊
南下傳檄燕趙所在雲集比至常山衆十餘萬軍于苑
鄉遇遵赦書沖曰皆吾弟也死者不可復追何為復相
殘乎吾將歸矣其將陳暹曰彭城篡弑自尊為罪大矣
王雖北斾臣將南轅俟平京師擒彭城然後奉迎大駕
沖乃復進遵馳遣王擢以書喻沖沖弗聴遵使武興公
閔及李農等帥精卒十萬討之戰于平棘沖兵大敗獲
沖于元氏賜死阬其士卒三萬餘人　燕平狄將軍慕