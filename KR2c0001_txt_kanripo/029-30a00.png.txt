引禮義以抑人主之情乃知真社稷之臣也妾與陛下
結髪為夫婦曲承恩禮每言必先候顔色不敢輕犯威
嚴況以人臣之疎逺乃能抗言如是陛下不可不從也
因請遣中使齎錢四百緡絹四百匹以賜徴且語之曰
聞公正直乃今見之故以相賞公冝常秉此心勿轉移
也上嘗罷朝怒曰㑹須殺此田舍翁后問為誰上曰魏
徴每廷辱我后退具朝服立于庭上驚問其故后曰妾
聞主眀臣直今魏徴直由陛下之眀故也妾敢不賀上