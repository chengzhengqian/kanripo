亦召之光聞儼殺士開撫掌大笑曰龍子所為固自不
似凡人入見帝扵永巷帝帥宿衛者歩騎四百授甲將
出戰光曰小兒輩弄兵與交手即亂鄙諺云奴見大家
心死至尊宜自至千秋門琅邪必不敢動帝從之光歩
道使人走出曰大家來儼徒駭散帝駐馬橋上遥呼之
儼猶立不進光就謂曰天子弟殺一夫何所苦執其手
强引以前請於帝曰琅邪王年少腸肥腦滿輕為舉措
稍長自不復然願寛其罪帝拔儼所帶刀鐶亂築辮頭