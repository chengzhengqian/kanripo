三年春二月贈故譙王氶甘卓戴淵周顗虞望郭璞王
澄等官周札故吏為札訟寃尚書卞壺議以為札守石
頭開門延冦不當贈謚司徒導以為往年之事敦姦逆
未彰自臣等有識以上皆所未悟與札無異既悟其姦
札便以身許國尋取梟夷臣謂宜與周戴同例郗鑒以
為周戴死節周札延冦事異賞均何以勸沮如司徒議
謂往年有識以上皆與札無異則譙王周戴皆應受責
何贈謚之有今三臣既褒則札宜受貶明矣導曰札與