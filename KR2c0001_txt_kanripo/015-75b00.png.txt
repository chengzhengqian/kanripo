騎射撃刺少有令譽堅愛重之常與共議國事融經綜
内外刑政修明薦才揚滯補益𢎞多丕亦有文武才幹
治民㫁獄皆亞於融威茍太后之姑子也素與魏王雄
友善生屢欲殺堅頼威營救得免威得幸於茍太后堅
事之如父威知王猛之賢常勸堅以國事任之堅謂猛
曰李公知君猶鮑叔牙之知管仲也猛以兄事之
秋八月秦王堅以權翼為給事黄門侍郎薛讃為中書
侍郎與王猛並掌機密九月追復大師魚遵等官以禮