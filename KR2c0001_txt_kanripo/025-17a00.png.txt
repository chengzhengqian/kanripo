㓂敵今賜提婆無乃闕軍務也由是祖穆皆怨之斛律
后無寵珽因而間之光弟羡為都督幽州刺史行臺尚
書令亦善治兵士馬精彊鄣候嚴整突厥畏之謂之南
可汗光長子武都為開府儀同三司梁兖二州刺史光
雖貴極人臣性節儉不好聲色罕接賓客杜絶饋餉不
貪權勢毎朝廷㑹議常獨後言言輒合理或有表䟽令人執筆口占之務從省實行兵倣其父金之法營舍未
定終不入幕或竟日不坐身不脱介胄常為士卒先士