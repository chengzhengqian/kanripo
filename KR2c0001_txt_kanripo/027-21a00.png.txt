川之固秦漢所憑以成王業者也今不若使翟司徒守
洛口裴柱國守回洛明公自簡精鋭西襲長安既克京
邑業固兵强然後東向以平河洛傳檄而天下定矣方
今隋失其鹿豪傑競逐不早為之必有先我者悔無及
矣宻曰此誠上䇿吾亦思之乆矣但昏主尚存從兵猶
衆我所部皆山東人見洛陽未下誰肯從我西入諸將
出於羣盜留之各競雌雄如此則大業隳矣孝和曰然
則大軍既未可西上僕請間行觀釁宻許之孝和與數