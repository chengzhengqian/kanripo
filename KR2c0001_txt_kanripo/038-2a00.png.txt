二年秋八月魏博節度使韓簡亦有兼并之志自將兵
三萬攻河陽敗節度使諸葛爽於修武爽棄城走簡留
兵戍之因掠邢洛而還　　九月黄巢所署同州防禦
使朱温殺其監軍嚴實舉州降王重榮王鐸承制以温
為同華節度使　　冬十月韓簡復引兵擊鄆州節度
使曹存實逆戰敗死天平都將下邑朱瑄收餘衆嬰城
拒守簡攻之不下詔以瑄權知天平留後　以朱温為
右金吾大將軍河中行營招討副使賜名全忠　　十