慰勞之思摩貌類胡不類突厥故處羅疑其非阿史那
種厯處羅頡利世常為夾畢特勒終不得典丘為設既
入朝賜爵和順王丁酉遣左僕射裴寂使於突厥　九
月癸卯突厥冦綏州都督劉大俱擊破之獲特勒三人
　冬十月己巳突厥冦甘州
八年初上以天下大定罷十二軍既而突厥為冦不已
辛亥復置十二軍以太常卿竇誕等為將軍簡練士馬
議大舉擊突厥甲寅凉州胡睦伽陀引突厥襲都督府