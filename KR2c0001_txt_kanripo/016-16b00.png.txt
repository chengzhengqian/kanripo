前諸将總六師於後彼必稽首入臣不必親渉江淮也
堅不聴堅所幸張夫人諫曰妾聞天地之生萬物聖王
之治天下皆因其自然而順之故功無不成是以黄帝
服牛乗馬因其性也禹濬九川障九澤因其勢也后稷
播殖百糓因其時也湯武帥天下而攻桀紂因其心也
皆有因則成無因則敗今朝野之人皆言晉不可伐陛
下獨决意行之妾不知陛下何所因也書曰天聰明自
我民聰明天猶因人而况人乎妾又聞王者出師必上