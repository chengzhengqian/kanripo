門出戰斬首百餘級賊稍退深拔軍向朔州勝常為殿
雲州刺史費穆招撫離散四面拒敵時北境州鎮皆沒
惟雲中一城獨存乆之道路阻絶援軍不至糧仗俱盡
穆棄城南犇爾朱榮於秀容既而詣闕請罪詔原之長
流參軍于謹言於廣陽王深曰今冦盜蠭起未易專用
武力勝也謹請奉大王之威命諭以禍福庶幾稍可離
也深許之謹兼通諸國語乃單騎詣叛胡營見其酋長
開示恩信於是西部鐵勒酋長也列河等將三萬餘户