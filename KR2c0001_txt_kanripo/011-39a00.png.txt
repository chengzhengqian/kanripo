無度䙝近倡優不可以承天緒羣臣皆莫敢違乃奏收
帝璽綬歸藩于齊使郭芝入白太后太后方與帝對坐
芝謂帝曰大將軍欲廢陛下立彭城王據帝乃起去太
后不恱芝曰太后有子不能教今大將軍意已成又勒
兵于外以備非常但當順㫖將復何言太后曰我欲見
大將軍口有所説芝曰何可見邪但當速取璽綬太后
意折乃遣傍侍御取璽綬著坐側芝出報師師甚喜又
遣使者授帝齊王印綬使出就西宫帝與太后垂涕而