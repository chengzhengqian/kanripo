宗配享唐三帝亦同配　御史中丞知大夫事李嗣貞
以酷吏縱横上疏以為今告事紛紜虛多實少恐有凶
惡陰謀離間陛下君臣古者獄成公卿參聽王必三宥
然後行刑比日獄官单車奉使推鞫既定法家依斷不
令重推或臨時専決不復聞奏如此則權由臣下非審
慎之法儻有寃濫何由可知况以九品之官專命推覆
操生殺之柄竊人主之威案覆既不在秋官省審復不
由門下國之利器輕以假人恐為社稷之禍太后不聽