一人得返者自是不敢復來上欲使王忠嗣攻吐蕃石
堡城忠嗣上言石堡險固吐蕃舉國守之今頓兵其下
非殺數萬人不能克臣恐所得不如所亡不如且厲兵
秣馬俟其有釁然後取之上意不快將軍董延光自請
將兵取石堡城上命忠嗣分兵助之忠嗣不得已奉詔
而不盡副延光所欲延光怨之李光弼言於忠嗣曰大
夫以愛士卒之故不欲成延光之功雖迫於制書實奪
其謀也何以知之今以數萬衆授之而不立重賞士卒