張儀相魏一嵗卒儀與蘇秦皆以縱横之術遊諸侯致
位富貴天下爭慕效之又有魏人公孫衍者號曰犀首
亦以談說顯名其餘蘇代蘇厲周最樓緩之徒紛紛徧
於天下務以辯詐相髙不可勝紀而儀秦衍最著　秦
王魏王㑹於臨晉
六年秦初置丞相以樗里疾為右丞相
七年秦魏㑹于應　秦王使甘茂約魏以伐韓而令向
壽輔行甘茂至魏令向壽還謂王曰魏聽臣矣然願王