稽首曰臣位非徐廣情類楊彪帝笑曰朕雖不曉書語
亦知卿此言不遜上柱國竇毅之女聞隋受禪自投堂
下撫膺太息曰恨我不為男子救舅氏之患毅及襄陽
公主掩其口曰汝勿妄言滅吾族毅由是竒之及長以
適唐公李淵淵昞之子也虞慶則勸隋主盡滅宇文氏
髙熲楊惠亦依違從之李徳林固爭以為不可隋主作
色曰君書生不足與議此於是周太祖孫譙公乾憚冀
公絢閔帝子紀公湜明帝子鄷公真宋公實髙祖子漢