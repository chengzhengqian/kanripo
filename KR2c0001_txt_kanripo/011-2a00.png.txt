為國小民勞不宜黷武維不聼率車騎將軍夏侯霸及
翼同進八月維將數萬人至抱䍐趨狄道征西將軍陳
泰敕雍州刺史王經進屯狄道須泰軍到東西合勢乃
進泰軍陳倉經所統諸軍於故闗與漢人戰不利經輒
渡洮水泰以經不堅據狄道必有他變率諸軍以繼之
經已與維戰於洮西大敗以萬餘人還保狄道城餘皆
犇散死者萬計張翼謂維曰可以止矣不宜復進進或
毁此大功為蛇畫足維大怒遂進圍狄道辛未詔長水