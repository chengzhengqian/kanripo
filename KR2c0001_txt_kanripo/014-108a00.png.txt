山慕容評攻王午于魯口魏中山大守上谷侯龕閉城
拒守恪南狥常山軍于九門魏趙郡太守遼西李邽舉
郡降恪厚撫之將邽還圍中山侯龕乃降恪入中山遷
其將帥土豪數十家詣薊餘皆安堵軍令嚴明秋毫不
犯慕容評至南安王午遣其將鄭生拒戰評擊斬之悦
綰還自襄國雋乃知張舉之妄而殺之常煒有四男二
女在中山雋釋煒之囚使諸子就見之煒上疏謝恩雋
手令答曰卿本不為生計孤以州里相存耳今大亂之