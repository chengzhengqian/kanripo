其壇不可毁請闢毬場於宫西數日未成帝命毁即位
壇憲謂郭崇韜曰此壇主上所以禮上帝始受命之地
也若之何毁之崇韜從容言於帝帝立命兩虞候毁之
憲私於崇韜曰忘天背本不祥莫大焉　　春二月庚
辰徙李嗣源為成徳節度使　帝性剛好勝不欲權在
臣下入洛之後信伶宦之讒頗疎忌宿將李嗣源家在
太原三月丁酉表衛州刺史李從珂為北京内牙馬步
都指揮使以便其家帝怒曰嗣源握兵權居大鎮軍政