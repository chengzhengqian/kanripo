陸眷疾陸眷許之文鴦諫曰今以末柸一人之故而縱
垂亡之虜得無為王彭祖所怨招後患乎疾陸眷不從
復以鎧馬金銀賂勒且以末柸三弟為質而請末柸諸
將皆勸勒殺末柸勒曰遼西鮮卑健國也與我素無仇
讎為王浚所使耳今殺一人而結一國之怨非計也歸
之必深徳我不復為浚用矣乃厚以金帛報之遣石虎
與疾陸眷盟于渚陽結為兄弟疾陸眷引歸王昌等不
能獨留亦引兵還薊勒召末柸與之燕飲誓為父子遣