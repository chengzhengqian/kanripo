岌既獲紹琛乃引兵倍道而東　李嗣源之為亂兵所
逼也李紹榮有衆萬人營於城南嗣源遣牙將張䖍釗
髙行周等七人相繼召之欲與共誅亂者紹榮疑嗣源
之詐留使者閉壁不應及嗣源入鄴都遂引兵去嗣源
在魏縣衆不滿百又無兵仗李紹真所將鎮兵五千聞
嗣源得出相帥歸之由是嗣源兵稍振嗣源泣謂諸將
曰吾明日當歸藩上章待罪聽主上所裁李紹真及中
門使安重誨曰此䇿非冝公為元帥不幸為凶人所劫