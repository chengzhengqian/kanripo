八月加仇士良觀軍容使
二年夏四月上信任李德裕觀軍容使仇士良惡之㑹
上將受尊號御丹鳳樓宣赦或告士良宰相與度支議
草制減禁軍衣糧及馬芻粟士良揚言於衆曰如此至
日軍士必於樓前諠譁德裕聞之乙酉乞開延英自訴
上怒遽遣中使宣諭兩軍赦書初無此事且赦書皆出
朕意非由宰相爾安得此言士良乃惶愧稱謝
三年夏四月上雖外尊寵仇士良内實忌惡之士良頗