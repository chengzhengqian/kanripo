張汎等肆行貪虐姦媚左右前太原太守劉瓆南陽太
守成瑨糾而戮之雖言赦後不當誅殺原其誠心在乎
去惡至於陛下有何悁悁而小人道長熒惑聖聽遂使
天威為之發怒必加刑讁已為過甚况乃重罰令伏歐
刀乎又前山陽太守翟超東海相黄浮奉公不撓疾惡
如讎超没侯覽財物浮誅徐宣之罪並蒙刑坐不逢赦
恕覽之從横没財已幸宣犯釁過死有餘辜昔丞相申
屠嘉召責鄧通雒陽令董宣折辱公主而文帝從而請