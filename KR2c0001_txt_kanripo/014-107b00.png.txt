馳至營弈與坐謂曰君計不能自決故相為決之非欲
取君以邀功乃欲全君以安民也髙開至渤海準放迎
降雋以放為渤海太守準為右司馬約參軍事以約誘
於人而遇獲更其名曰釣　劉顯弑趙王祇及其丞相
樂安王炳太宰趙庻等十餘人傳首于鄴驃騎將軍石
寧奔柏人魏主閔焚祇首于通衢拜顯上大將軍大單
于冀州牧　　秋七月劉顯復引兵攻鄴魏主閔擊敗
之顯還稱帝於襄國　　八月燕王雋遣慕容恪攻中