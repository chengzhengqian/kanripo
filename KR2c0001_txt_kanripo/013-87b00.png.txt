兵甚衆馬乏伏不能起虎呼之曰兄與我俱夷狄久欲
與兄同為一家今天不違願於此得相見何為復戰請
釋仗文鴦罵曰汝為寇賊當死日久吾兄不用吾䇿故
令汝得至此我寧鬪死不為汝屈遂下馬苦戰槊折執
刀戰不已自辰至申後趙兵四面解馬羅披自鄣前執
文鴦文鴦力竭被執城内奪氣匹磾欲單騎歸朝邵續
之弟樂安内史洎勒兵不聽洎復欲執臺使王英送於
虎匹磾正色責之曰卿不能遵兄之志逼吾不得歸朝