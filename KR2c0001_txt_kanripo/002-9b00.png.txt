猶愈於死乎漢王曰何為乃死也何曰今衆弗如百戰
百敗不死何為夫能詘於一人之下而信於萬乘之上
者湯武是也臣願大王王漢中養其民以致賢人收用
巴蜀還定三秦天下可圖也漢王曰善乃遂就國以何
為丞相漢王賜張良金百鎰珠二斗良具以獻項伯漢
王亦因令良厚遺項伯使盡請漢中地項王許之夏四
月諸侯罷戲下兵各就國項王使卒三萬人從漢王之
國楚與諸侯之慕從者數萬人從杜南入蜀中張良送