滅楚垓下漢之所以得天下者大抵皆信之功也觀其
距蒯徹之說迎髙祖於陳豈有反心哉良由失職怏怏
遂䧟悖逆夫以盧綰里閈舊恩猶南面王燕信乃以列
侯奉朝請豈非髙祖亦有負於信哉臣以為髙祖用詐
謀禽信於陳言負則有之雖然信亦有以致之也始漢
以楚相距滎陽信滅齊不還報以自王其後漢追楚至
固陵與信期共攻楚而信不至當是之時髙祖固有取
信之心矣顧力不能耳及天下已定則信復何恃哉夫