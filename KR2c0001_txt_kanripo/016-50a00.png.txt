兖及符鑑殺之昌黎太守宋敞帥烏柏索頭之衆救兖
不及而還秦主丕以敞為平州刺史　十二月燕王垂
北如中山謂諸将曰樂浪王招流散實倉廪外給軍糧
内營宫室雖蕭何何加之丙申垂始定都中山　秦符
定據信都以拒燕燕王垂以從弟北地王精為冀州刺
史将兵攻之
十一年春正月燕王垂即皇帝位　後秦王萇如安定
　秦益州牧王廣自隴右引兵攻河州牧毛興於枹罕