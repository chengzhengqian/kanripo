有天幸未嘗困絶也而諸宿將常留落不偶由此票騎
日以親貴比大將軍矣　匈奴入代鴈門殺略數百人
　秋匈奴渾邪王降是時單于怒渾邪王休屠王居西
方為漢所殺虜數萬人欲召誅之渾邪王與休屠王恐
謀降漢先遣使向邊境要遮漢人令報天子是時大行
李息將城河上得渾邪王使即馳傳以聞天子聞之恐
其以詐降而襲邊乃令票騎將軍將兵徃迎之休屠王
後悔渾邪王殺之并其衆票騎既渡河與渾邪王衆相