仁恭畏其強不敢戰城中食盡丸土而食或互相掠啖
朱全忠使人説劉守文曰援兵勢不相及何不早降守
文登城應之曰僕于幽州父子也梁王方以大義服天
下若子叛父而來將安用之全忠愧其辭直為之緩攻
　　冬十月劉仁恭求救于河東前後百餘輩李克用
恨仁恭返覆竟未之許其子存朂諫曰今天下之勢歸
朱温者什七八雖強大如魏博鎮定莫不附之自河以
北能為温患者獨我與幽滄耳今幽滄為温所困我不