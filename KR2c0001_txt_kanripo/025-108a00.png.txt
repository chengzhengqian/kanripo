加爵邑加髙熲上柱國進爵齊公賜物九千段帝勞之
曰公伐陳後人言公反朕已斬之君臣道合非青蠅所
能間也帝從容命熲與賀若弼論平陳事熲曰賀若弼
先獻十䇿後於蔣山苦戰破賊臣文吏耳焉敢與大將
論功帝大笑嘉其有讓帝之伐陳也使髙熲問方畧於
上儀同三司李徳林以授晉王廣至是帝賞其功授柱
國封郡公賞物三千段已宣敕訖或說髙熲曰今歸功
於李徳林諸將必當憤惋且後世觀公有若虚行熲入