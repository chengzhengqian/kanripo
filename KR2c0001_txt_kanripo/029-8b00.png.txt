閏三月壬申上謂太子少師蕭瑀曰朕少好弓矢得良
弓十數自謂無以加近以示弓工乃曰皆非良材朕問
其故工曰本心不直則脈理皆邪弓雖勁而發矢不直
朕始寤曏者辨之未精也朕以弓矢定四方識之猶未
能盡況天下之務其能徧知乎乃命京官五品以上更
宿中書内省數延見問以民間疾苦及政事得失
夏五月有上書請去佞臣者上問佞臣為誰對曰臣居
草澤不能的知其人願陛下與羣臣言或陽怒以試之