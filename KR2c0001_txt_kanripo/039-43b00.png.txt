萬圍汀州延翰遣右軍都監栁邕等將兵二萬討之
明宗天成元年春正月閩人破陳本斬之　　三月辛
酉以威武節度副使王延翰為威武節度使　　夏五
月甲戌加王延翰同平章事　　冬十月威武節度使
同平章事王延翰驕滛殘暴己丑自稱大閩國王立宫
殿置百官威儀文物皆倣天子之制羣下稱之曰殿下
赦境内追尊其父審知曰昭武王　閩王延翰蔑棄兄
弟襲位纔踰月出其弟延鈞為泉州刺史延翰多取民