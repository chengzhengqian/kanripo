使叛去如以蒿箭射蒿中耳今使二賊交鬬吾可以坐
収其弊辛未遣宻詣山東収其餘衆之未下者宻請與
賈閏甫偕行上許之命宻及閏甫同升御榻賜食傳飲
巵酒曰吾三人同飲是酒以明同心善建功名以副朕
意丈夫一言許人千金不易有人確執不欲弟行朕推
赤心於弟非他人所能間也宻閏甫再拜受命上又以
王伯當為宻副而遣之　十二月上遣李宻分其麾下
之半留華州將其半出關長史張寶德預在行中恐宻