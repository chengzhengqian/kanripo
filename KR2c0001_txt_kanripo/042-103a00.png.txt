故事求援北朝契丹主大喜北漢主發兵屯隂地黄澤
團栢丁亥以承鈞為招討使與副招討使白從暉都監
李存瓌將步騎萬人侵晉州從暉吐谷渾人也　郭崇
威更名崇曹威更名英　　二月丁酉以皇子天雄牙
内都指揮使榮為鎮寧節度使選朝士為之僚佐以侍
御史王敏為節度判官右補闕崔頌為觀察判官校書
郎王朴為掌書記頌協之子朴東平人也　戊戌北漢
兵五道攻晉州節度使王晏閉城不出劉承鈞以為怯