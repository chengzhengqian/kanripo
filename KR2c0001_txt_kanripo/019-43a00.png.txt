曲盡其宜數日間四逺投集得精兵三萬人乃奉表稱
羡之亮等忠貞横被寃酷且言臣等若志欲執權不専為國初廢營陽陛下在逺武皇之子尚有童幼擁以號
令誰敢非之豈得泝流三千里虚館七旬仰望鸞旗者
哉故廬陵王於營陽之世積怨犯上自貽非命不有所
廢將何以興耿弇不以賊遺君父臣亦何負於宋室邪
此皆王𢎞王曇首王華險躁猜忌讒構成禍今當舉兵
以除君側之惡　帝下詔戒嚴大赦諸軍相次進路以