恐復有杜太尉之事行瑜乃與茂貞表稱谿姦邪昭度
無相業宜罷居散秩上報曰軍旅之事朕則與藩鎮圖
之至於命相當出朕懐行瑜等論列不已三月谿復罷
為太子少師　王珂李克用之壻也克用表重榮有功
於國請賜其子珂節鉞王珙厚結王行瑜李茂貞韓建
三帥更上表稱珂非王氏子請以珂為陜州珙為河中
上諭以先已允克用之奏不許　初王行瑜求尚書令
不獲由是怨朝廷畿内有八鎮兵𨽻左右軍郃陽鎮近