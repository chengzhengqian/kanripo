乗勝氣勢百倍我以敗軍之卒當之不亦難乎秦雖與
勃勃相持不足為患且與我分據中原勢如唇齒安得
不来相救但不遣大臣則不能得重兵尚書令韓範為
燕秦所重宜遣乞師超從之秋七月加劉裕北青冀二
州刺史南燕尚書略陽桓尊及弟京兆太守苗踰城来
降裕以為行參軍尊苗皆超所委任以為腹心者也或
謂裕曰張綱有巧思若得綱使為攻具廣固必可拔也
㑹綱自長安還太山太守申宣執之送於裕裕升綱於