所以能長百川者以其下之也少加屈下尚何足病況
今與匈奴君臣分定辭順約明貢獻累至豈宜違信自
受其曲其敕度遼及領中郎將龎奮倍雇南部所得生
口以還北敵其南部斬首獲生計功受賞如常科章和元年冬十月北匈奴大亂屈蘭儲等五十八部口
三十八萬詣雲中五原朔方北地降
二年三月南單于宣死單于長之弟屯屠何立為休蘭
尸逐侯鞮單于　五月北匈奴饑亂降南部者嵗數千