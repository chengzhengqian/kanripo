三年公卿議者皆願罷宛軍專力攻匈奴天子業出兵誅
宛宛小國而不能下則大夏之屬漸輕漢而宛善馬絶
不來烏孫輪臺易苦漢使為外國笑乃案言伐宛尤不
便者鄧光等赦囚徒發惡少年及邉騎歲餘而出燉煌
者六萬人負私從者不與牛十萬馬三萬匹驢橐駝以
萬數齎糧兵弩甚設天下騷動轉相奉伐宛五十餘校
尉宛城中無井汲城外流水於是遣水工徙其城下水
空以宂其城益發戍甲卒十八萬酒泉張掖北置居延