宏宏犇武都投氐豪彊熈假道來犇詔處之江州長樂
公丕帥衆自枋頭将歸鄴城龍驤将軍檀𤣥撃之𤣥兵
敗丕復入鄴城　八月後秦王萇使求傳國璽於秦王
堅曰萇次應歴數可以為惠堅瞋目叱之曰小𦍑敢逼
天子五胡次序無汝𦍑名璽已送晉不可得也萇復遣
右司馬尹緯說堅求為禪代堅曰禪代聖賢之事姚萇
叛賊何得為之堅與緯語問緯在朕朝何官緯曰尚書
令史堅歎曰卿王景略之儔宰相才也而朕不知卿宜