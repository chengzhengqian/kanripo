四百口籍沒其家貲詔褒賞之吐谷渾由是遂微
九月契丹三萬侵河東壬辰劉知逺敗之於楊武谷斬
首七千級　張彦澤奏敗契丹於定州北又敗之於泰
州斬首二千級　契丹使瀛州刺史劉延祚遺樂壽監
軍王巒書請舉城内附且云城中契丹兵不滿千人乞
朝廷發輕兵襲之已為内應又今秋多雨自瓦橋以北
積水無際契丹主已歸牙帳雖聞闗南有變地逺阻水
不能救也巒與天雄節度使兼中書令杜威屢奏瀛莫