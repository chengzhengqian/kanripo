精要夫號令不信則民不知所從天下何由而治乎朕
過深矣乃不㸃中男賜徴金甕一上聞景州録事參軍
張𤣥素名召見問以政道對曰隋主好自専庶務不任
羣臣羣臣恐懼唯知禀受奉行而已莫之敢違以一人
之智決天下之務借使得失相半乖謬已多下諛上蔽
不亡何待陛下誠能謹擇羣臣而分任以事髙拱穆清
而考其成敗以施刑賞何憂不治又臣觀隋末亂離其
欲爭天下者不過十餘人而已其餘皆保鄉黨全妻子