爾朱氏一人為帥而佐之勝為之言於榮榮悦以爾朱
天光為使持節都督二雍二岐諸軍事驃騎大將軍雍
州刺史以岳為左大都督又以征西將軍代郡侯莫陳
悦為右大都督竝為天光之副以討之天光初行惟配
軍士千人發洛陽以西路次民馬以給之時赤水蜀賊
斷路詔侍中楊侃先行慰諭并稅其馬蜀持疑不下軍
至潼關天光不敢進岳曰蜀賊鼠竊公尚遲疑若遇大
敵將何以戰天光曰今日之事一以相委岳遂進撃蜀