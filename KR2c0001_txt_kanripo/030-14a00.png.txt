聞之不罪也方翼廢后之從祖兄也長孫銓至流所縣
令希㫖杖殺之　秋七月命御史往髙州追長孫恩象
州追栁奭振州追韓瑗竝枷鏁詣京師仍命州縣簿録其家恩無忌之族弟也壬寅命李勣許敬宗辛茂將與
任雅相盧承慶更共覆按無忌事許敬宗又遣中書舍
人袁公瑜等詣黔州再鞠無忌反狀至則逼無忌令自
縊詔栁奭韓瑗所至斬決使者殺栁奭于象州韓瑗已
死發騐而還籍沒三家近親皆流嶺南為奴婢常州刺