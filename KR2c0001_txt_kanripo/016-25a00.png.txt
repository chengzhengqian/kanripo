令進謝𤣥號前將軍固讓不受　慕容垂至安陽遣參
軍田山修牋於長樂公丕丕聞垂北來疑其欲為亂然
猶身自迎之趙秋勸垂於座取丕因據鄴起兵垂不從
丕謀襲擊垂侍郎天水姜讓諫曰垂反形未著而眀公
擅殺之非臣子之義不如待以上賓之禮嚴兵衛之宻
表情状聴勅而後圖之丕從之館垂於鄴西垂潜與燕
之故臣謀復燕祚㑹丁零翟斌起兵叛秦謀攻豫州牧
平原公暉於洛陽秦王堅驛書使垂将兵討之石越言