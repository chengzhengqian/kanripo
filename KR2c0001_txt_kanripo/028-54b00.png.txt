辰行軍副緫管張寶相帥衆奄至沙鉢羅營俘頡利送
京師蘇尼失舉衆來降漠南之地遂空突厥頡利可汗
至長安　夏四月戊戌上御順天樓盛陳文物引見頡
利數之曰汝藉父兄之業縱淫虐以取亡罪一也數與
我盟而背之二也恃彊好戰暴骨如莽三也蹂我稼穡
掠我子女四也我宥汝罪存汝社稷而遷延不來五也
然自便橋以來不復大入為冦以是得不死耳頡利哭
謝而退詔館於太僕厚廩食之上皇聞擒頡利歎曰漢