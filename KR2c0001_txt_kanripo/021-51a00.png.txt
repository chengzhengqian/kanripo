雖蕭頴達亦𨽻焉時朝議欲遣人行湘州事而難其人
西中郎中兵㕘軍劉坦謂衆曰湘土人情易撓難信用
武士則侵漁百姓用文士則威畧不振必欲鎮静一州
軍民足食無踰老夫乃以坦為輔國長史長沙太守行
湘州事坦先甞在湘州多舊恩迎者屬路下車選堪事
吏分詣十郡發民運租米三千餘萬斛以助荆雍之軍
由是資糧不乏三月蕭衍使鄧元起進據南堂西渚田
安之頓城北王世興頓曲水故城丁酉張冲病卒驍騎