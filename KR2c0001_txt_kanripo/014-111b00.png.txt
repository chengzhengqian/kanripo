能救沈吟未決　　六月施帥壯士百餘人入鄴助守
三臺紿之曰今燕冦在外道路不通璽未敢送也卿且
出以付我我當馳白天子天子聞壐在吾所信卿至誠
必多發兵糧以相救餉幹以為然出壐付之施宣言使
督䕶何融迎糧陰令懐壐送于枋頭甲子蔣幹帥鋭卒
五千及晉兵出戰慕容評大破之斬首四千級幹脱走
入城　　秋七月王午聞魏敗時鄧恒已死午自稱安
國王八月戊辰燕王雋遣慕容恪封奕陽騖攻之午閉