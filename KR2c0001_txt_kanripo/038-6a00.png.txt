約為兄弟　　秋七月朱全忠擊秦宗權敗宗權于溵
水　李克用至晉陽大治甲兵遣榆次鎮將鴈門李
承嗣奉表詣行在自陳有破黄巢大功為朱全忠所圖
僅能自免將佐以下從行者三百餘人并牌印皆沒不
返全忠仍牓東都陝孟云臣已死行營兵潰令所在邀
遮屠翦勿令漏失將士皆號泣寃訴請復仇讎臣以朝
廷至公當俟詔命拊循抑止復歸本道乞遣使按問發
兵誅討臣遣弟克勤將萬騎在河中俟命時朝廷以大