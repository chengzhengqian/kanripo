擅劫諸侯兵入關罪三燒秦宫室掘始皇帝冢收私其
財罪四殺秦降王子嬰罪五詐阬秦子弟新安二十萬
罪六王諸將善地而徙逐故主罪七出逐義帝彭城自
都之奪韓王地并王梁楚多自與罪八使人隂殺義帝
江南罪九為政不平主約不信天下所不容大逆無道
罪十也吾以義兵從諸侯誅殘賊使刑餘罪人擊公何
苦乃與公挑戰羽大怒伏弩射中漢王漢王傷胷乃捫
足曰虜中吾指漢王病創卧張良彊請漢王起行勞軍