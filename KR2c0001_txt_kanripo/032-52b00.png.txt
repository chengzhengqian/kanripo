生將王獻忠擁四百騎叛還長安脅豐王珙等十王西
迎吐蕃遇子儀於開逺門内子儀叱之獻忠下馬謂子
儀曰今主上東遷社稷無主令公身為元帥廢立在一
言耳子儀未應珙越次言曰公何不言子儀責讓之以
兵援送行在丁丑車駕至華州官吏奔散無復供擬扈
從將士不免凍餒㑹觀軍容使魚朝恩將神策軍自陜
來迎上乃幸朝恩營豐王珙見上於潼關上不之責退
至幕中有不遜語羣臣奏請誅之乃賜死戊寅吐蕃入