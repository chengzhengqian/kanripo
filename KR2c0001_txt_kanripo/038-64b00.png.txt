之城下由是衆心益固及王師範力屈從周以禍福諭
之鄩曰受王公命守此城一旦見王公失勢不俟其命
而降非所以事上也及師範使者至丁丑始出降從周
為具齎裝送鄩詣大梁鄩曰降將未受梁王寛釋之命
安敢乗馬衣裘乎乃素服乗驢至大梁全忠賜之冠帶
辭請囚服入見不許全忠慰勞飲之酒辭以量小全忠
曰取兖州量何大邪以為元從都押牙是時四鎮將吏
皆功臣舊人鄩一旦以降將居其上諸將具軍禮拜於