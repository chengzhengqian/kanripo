望温曰然則奈何超曰明公不為伊霍之舉者無以立大
威權鎮壓四海温素有心深以為然遂與之定議以帝素
謹無過而牀第易誣乃言帝早有痿疾嬖人相龍計好朱
靈寶等參侍内寢二美人田氏孟氏生三男將建儲立王
傾移皇基密播此言於民間時人莫能審其虚實十一
月癸夘温自廣陵將還姑孰屯于白石丁未詣建康諷褚
太后請廢帝立丞相㑹稽王昱幷作令草呈之太后方在
佛屋燒香内侍啟云外有急奏太后出倚户視奏數行乃