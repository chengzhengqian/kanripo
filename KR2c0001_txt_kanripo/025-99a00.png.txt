總管楊牙員明等甲士凡八千勒陳以待之陳主通於
蕭摩訶之妻故摩訶初無戰意惟魯廣達以其徒力戰
與弼相當隋師退走者數四弼麾下死者二百七十二
人弼縱烟以自隱窘而復振陳兵得人頭皆走獻陳主
求賞弼知其驕惰更引兵趣孔範範兵暫交即走陳諸
軍顧之騎卒亂潰不可復止死者五千人貟明擒蕭摩
訶送於弼弼命牽斬之摩訶顔色自若乃釋而禮之任
忠馳入臺見陳主言敗狀曰官好住臣無所用力矣陳