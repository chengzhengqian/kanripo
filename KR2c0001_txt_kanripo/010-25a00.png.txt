督諸軍在前與張郃戰于街亭謖違亮節度舉措煩擾
舍水上山不下據城張郃絶其汲道擊大破之士卒離
散亮進無所據乃抜西縣千餘家還漢中收謖下獄殺
之亮自臨祭為之流涕撫其遺孤恩若平生蔣琬謂亮
曰昔楚殺得臣文公喜可知也天下未定而戮智計之
士豈不惜乎亮流涕曰孫武所以能制勝於天下者用
法明也是以楊于亂法魏絳戮其僕四海分裂兵交方
始若復廢法何用討賊邪謖之未敗也禆將軍巴西王