曰吳王垂將相之才十倍於臣先帝以長幼之次臣得先
之臣死之後願陛下舉國以聽吳王五月壬辰恪疾病
親視之問以後事恪曰臣聞報恩莫大於薦賢賢者
雖在板築猶可為相况至親乎吳王文武兼資管蕭之
亞陛下若任以大政國家可安不然秦晉必有窺窬之
計言終而卒秦王堅聞恪卒隂有圖燕之計欲覘其可
否命匈奴曹轂發使如燕朝貢以西戎主簿馮翊郭辯
為之副燕司空皇甫真兄腆及從子奮覆皆仕秦腆為