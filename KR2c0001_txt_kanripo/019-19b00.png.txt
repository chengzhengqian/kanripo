本所甘心遂書赤紙為詔甲子帝遜于琅邪第百官拜
辭秘書監徐廣流涕哀慟丁卯王為壇於南郊即皇帝
位禮畢自石頭備灋駕入建康宫徐廣又悲感流涕侍
中謝晦謂之曰徐公得無少過廣曰君為宋朝佐命身
是晉室遺老悲歡之事固不可同廣邈之弟也帝臨太
極殿大赦改元其犯鄉論清議一皆蕩滌與之更始
裴子野論曰昔重華受終四凶流放武王克殷頑民遷
洛天下之惡一也鄉論清議除之過矣　奉晉恭帝為