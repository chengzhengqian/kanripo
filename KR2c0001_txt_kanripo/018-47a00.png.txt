泓秘不發䘮捕南陽公愔及吕隆大将軍尹元等皆誅
之乃發䘮即皇帝位大赦改元永和　三月加太尉裕
中外大都督裕戒嚴将伐秦詔加裕領司豫二州刺史
以其世子義符為徐兖二州刺史琅邪王徳文請啟行
戎路修敬山陵詔許之　秋八月寧州獻琥珀枕於太
尉裕裕以琥珀治金創得之大喜命碎𢷬分賜北征将
士裕以世子義符為中軍将軍監太尉留府事劉穆之
為左僕射領監軍中軍二府軍司入居東府總攝内外