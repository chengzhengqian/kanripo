為王其餘宗族及功臣封公者三十七人侯伯子男者
八十九人可足渾譚集兵得二萬餘人攻野王拔之引
兵㑹攻鄴平幼及弟叡䂓亦帥衆數萬㑹垂於鄴長樂
公丕使姜讓誚讓燕王垂且說之曰過而能改今猶未
晚也垂曰孤受主上不世之恩故欲安全長樂公使盡
衆赴京師然後修復國家之業與秦永為鄰好何故闇
於機運不以鄴城見歸若迷而不復當窮極兵勢恐單
馬求生亦不可得也讓厲色責之曰将軍不容於家國