申東都奏黄巢入汝州境　辛酉以河中都虞候王重
榮權知留後　汝鄭把截制置都指揮使齊克讓奏黄
巢自稱天補大将軍轉牒諸軍云各宜守壘勿犯吾鋒吾
将入東都即至京邑自欲問罪無預衆人上召宰相議
之豆盧瑑崔沆請發闗内諸鎮及兩神䇿軍守潼闗壬
戌日南至上開延英對宰相泣下觀軍容使田令孜奏請
選左右神䇿軍弓弩手守潼闗臣自為都指揮制置把
截使上曰侍衛将士不習征戰恐未足用令孜曰昔安