藩於唐乞師攻楚唐加希萼同平章事以鄂州今年租
税賜之命楚州刺史何敬洙將兵助希萼冬十月丙午
希廣遣使上表告急言荆南嶺南江南連謀欲分
湖南之地乞發兵屯澧州以扼江南荆南援朗州之路
　楚王希廣以朗州與山蠻入冦諸將屢敗憂形於色
劉彦瑫言於希廣曰朗州兵不滿萬馬不滿千都府精
兵十萬何憂不勝願假臣兵萬餘人戰艦百五十艘徑
入朗州縛取希萼以解大王之憂王悦以彦瑫為戰棹