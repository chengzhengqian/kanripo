屯門陛下臨軒因此同奉陛下將羣僚人兵就誅大將
軍陛下儻不從人便當刼將去耳又云謀以𤣥為大將
軍緝為驃騎將軍𤣥緝皆知其謀庚戌誅韜𤣥緝鑠敦
賢皆夷三族　帝以李豐之死意殊不平安東將軍司
馬昭鎮許昌詔召之使撃姜維九月昭領兵入見帝幸
平樂觀以臨軍過左右勸帝因昭辭殺之勒兵以退大
將軍已書詔於前帝懼不敢發昭引兵入城大將軍師
乃謀廢帝甲戌師以皇太后令召羣臣㑹議以帝荒滛