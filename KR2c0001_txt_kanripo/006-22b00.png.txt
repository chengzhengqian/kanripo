五校乏食當退敕各堅壁以待其敝頃之五校果引去
帝乃親臨四面攻憲三日大破之佼彊將其衆降蘇茂
犇張歩憲及龎萌走保郯八月己酉帝幸郯畱呉漢攻
之車駕轉徇彭城下邳呉漢㧞郯董憲龎萌走保朐劉
紆不知所歸其軍士髙扈斬之以降呉漢進圍朐　冬
十月張歩聞耿弇將至使其大將軍費邑軍厯下又令
兵屯祝阿别於㤗山鐘城列營數十以待之弇渡河先
擊祝阿自旦攻城日未中而㧞之故開圍一角令其衆得