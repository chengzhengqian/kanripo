生於三事之如一惟難所在則致其命今臣國敗主附
守死無所是以委質不敢有貳晉王善之拜南中都尉
委以本任丁亥封劉禪為安樂公子孫及羣臣封侯者
五十餘人晉王與禪宴為之作故蜀技旁人皆為之感
愴而禪喜笑自若王謂賈充曰人之無情乃至於是雖
使諸葛亮在不能輔之乆全况姜維邪佗日王問禪曰
頗思蜀否禪曰此間樂不思蜀也郤正聞之謂禪曰若
王後問宜泣而答曰先人墳墓逺在岷蜀乃心西悲無