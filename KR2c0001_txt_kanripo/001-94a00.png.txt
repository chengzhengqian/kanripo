丞相使人報陳王陳王大怒欲盡族武信君等家而發
兵擊趙柱國房君諫曰秦未亡而誅武信君等家此生
一秦也不如因而賀之使急引兵西擊秦陳王然之從
其計徙繫武信君等家宫中封張耳子敖為成都君使
使者賀趙令趣發兵西入關張耳陳餘說趙王曰王王
趙非楚意特以計賀王楚已滅秦必加兵於趙願王毋
西兵北徇燕代南収河内以自廣趙南據大河北有燕
代楚雖勝秦必不敢制趙不勝秦必重趙趙乗秦楚之