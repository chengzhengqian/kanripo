簡文帝大寳元年春正月陳霸先進軍南康湘東王繹
承制授霸先明威將軍交州刺史　魏楊忠圍安陸柳
仲禮馳歸救之諸將恐仲禮至則安陸難下請急攻之
忠曰攻守勢殊未可猝㧞若引日勞師表裏受敵非計
也南人多習水軍不閑野戰仲禮師在近路吾出其不
意以竒兵襲之彼怠我奮一舉可克克仲禮則安陸不
攻自㧞諸城可傳檄定也乃選騎二千銜枚夜進敗仲
禮於漴頭獲仲禮及其弟子禮盡俘其衆馬岫以安陸