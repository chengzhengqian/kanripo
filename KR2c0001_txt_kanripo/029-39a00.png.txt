役者兄去弟還道路相繼陛下雖加恩詔使之裁損然
營繕不休民安得息故有司徒行文書曽無事實昔漢
之文景恭儉養民武帝承其豐富之資故能窮奢極欲
而不至於亂曏使髙祖之後即傳武帝漢室安得乆存
乎又京師及四方所造乗輿器用及諸王妃主服餙議
者皆不以為儉夫昧旦丕顯後世猶怠陛下少居民間
知民疾苦尚復如此況皇太子生長深宫不更外事萬
嵗之後固聖慮所當憂也臣觀自古以來百姓愁怨聚