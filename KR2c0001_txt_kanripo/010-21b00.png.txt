定中原庶竭駑鈍攘除姦凶興復漢室還于舊都此臣
所以報先帝而忠陛下之職分也至於斟酌損益進盡
忠言則攸之褘允之任也願陛下託臣以討賊興復之
效不效則治臣之罪以告先帝之靈責攸之褘允等之
慢以彰其咎陛下亦宜自謀以諮諏善道察納雅言深
追先帝遺詔臣不勝受恩感激今當逺離臨表涕零不
知所言遂行屯于沔北陽平石馬亮辟廣漢太守姚伷
為掾伷並進文武之士亮稱之曰忠益者莫大於進人