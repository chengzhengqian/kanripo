修之譴漢主勢命羣臣議之相國董皎侍中王嘏以為
景武創業獻文承基至親不逺無宜疎絶勢乃更命祀
成始祖太宗皆謂之漢
穆帝永和元年秋八月漢主勢之弟大將軍廣以勢無
子求為太弟勢不許馬當解思明諫曰陛下兄弟不多
若復有所廢將益孤危固請許之勢疑其與廣有謀收
當思明斬之夷其三族遣太保李奕襲廣於涪城貶廣
為臨卭侯廣自殺思明被收歎曰國之不亡以我數人