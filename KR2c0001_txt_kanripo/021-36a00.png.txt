路士民喧走相隨老小震驚啼號塞路處處禁斷不知
所過四民廢業樵蘇路斷吉凶失時乳婦寄産或輿病
棄尸不得殯𦵏巷陌懸幔為髙幛置仗人防守謂之屏
除亦謂之長圍甞至沈公城有一婦人臨産不去因剖
腹視其男女又甞至定林寺有沙門老病不能去蔵草
間命左右射之百箭俱發帝有膂力牽弓至三斛五斗
又好檐幢白虎幢髙七丈五尺於齒上擔之折齒不倦
自制擔幢校具伎衣飾以金玉侍衛滿側逞諸變態曾