世惲幽皇泰主於含涼殿雖有三表陳讓及勅書敦勸
皇泰主皆不知也遣諸將引兵入清宫城又遣術人以
楊柳葦火祓除禁省　乙巳王世充備法駕入宫即皇
帝位丙午大赦改元開明戊申王世充立子𤣥應為太
子𤣥恕為漢王餘兄弟宗族十九人皆為王奉皇泰主
為潞國公以蘇威為太史段達為司徒雲定興為太尉
張僅為司空楊續為納言韋節為内史王隆為左僕射
韋霽為右僕射齊王世惲為尚書令楊汪為吏部尚書