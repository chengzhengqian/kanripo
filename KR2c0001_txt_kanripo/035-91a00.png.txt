稹遣兵救堯山元逵擊敗之詔切責李彦佐劉沔王茂
元使速進兵逼賊境且稱元逵之功以激厲之加元逵
同平章事八月乙丑昭義大將李丕來降議者或謂賊
故遣丕降欲以疑誤官軍李德裕言於上曰自用兵半
年未有降者今安問誠之與詐且須厚賞以勸將來但
不可置之要地耳　王元逵前鋒入邢州境已踰月何
𢎞敬猶未出師元逵屢有密表稱𢎞敬懐兩端丁卯李
德裕上言忠武累戰有功軍聲頗振王宰年力方壯謀