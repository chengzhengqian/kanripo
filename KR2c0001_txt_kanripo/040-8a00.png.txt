秦彦暉攻朗州雷彦恭遣使乞降於淮南且告急𢎞農
王遣將冷業將水軍屯平江李饒將步騎屯瀏陽以救
之楚王殷遣岳州刺史許徳勲將兵拒之冷業進屯朗
口徳勲使善遊者五十人以木枝葉覆其首持長刀浮
江而下夜犯其營且舉火業軍中驚擾徳勲以大軍進
擊大破之追至鹿角鎮擒業又破瀏陽寨擒李饒掠上
高唐年而歸斬業饒於長沙市
二年夏五月静江節度使同平章事李瓊卒楚王殷以