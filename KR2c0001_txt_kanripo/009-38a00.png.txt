説紹曰北兵雖衆而勁果不及南南軍穀少而資儲不
如北南幸於急戰北利在緩師宜徐持久曠以日月紹
不從　八月紹進營稍前沙塠為屯東西數十里操亦
分營與相當　九月曹操出兵與袁紹戰不勝復還堅
壁紹為髙櫓起土山射營中營中皆䝉楯而行操乃為霹
靂車發石以擊紹樓皆破紹復為地道攻操操輒於内
為長塹以拒之操衆少糧盡士卒疲乏百姓困於征賦
多叛歸紹者操患之與荀彧書議欲還許以致紹師彧