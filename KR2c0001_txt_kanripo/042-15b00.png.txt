守藏吏指取錢一囷已滿其數　丙戌詔諸州所籍鄉
兵號武定軍凡得七萬餘人時兵荒之餘復有此擾民
不聊生　丁亥鄴都留守張從恩上言趙延照雖據貝
州麾下兵皆乆客思歸宜速進軍攻之詔以從恩為貝
州行營都部署督諸將擊之辛夘從恩奏趙延照縱火
大掠棄城而遁屯於瀛莫阻水自固　　六月或謂帝
曰陛下欲禦北方安天下非桑維翰不可丙午復置樞
宻院以維翰為中書令兼樞宻使事無大小悉以委之