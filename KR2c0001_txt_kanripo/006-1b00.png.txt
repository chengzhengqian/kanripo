天鳯四年秋八月莽置羲和命士以督五均六筦郡有
數人皆用富賈為之乘傳求利交錯天下因與郡縣通
姦多張空簿府藏不實百姓愈病是嵗莽復下詔申明
六筦每一筦為設科條防禁犯者罪至死姦吏猾民並
侵衆庻各不安生又一切調上公以下諸有奴婢者率
一口出錢三千六百天下愈愁納言馮常以六筦諫莽
大怒免常官灋令煩苛民揺手觸禁不得耕桑繇役煩
劇而枯旱蝗蟲相因獄訟不決吏用苛暴立威旁縁莽