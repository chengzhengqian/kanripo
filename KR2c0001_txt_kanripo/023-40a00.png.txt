還兵長安大城民相帥以拒青雀日與之戰大都督侯
莫陳順撃賊屢破之賊不敢出順崇之兄也扶風公王
羆鎮河東大開城門悉召軍士謂曰今聞大軍失利青
雀作亂諸人莫有固志王羆受委於此以死報恩有能
同心者可共固守必恐城陷任自出城衆感其言皆無
異志魏主留閿鄉丞相泰以士馬疲弊不可速進且謂
青雀等烏合不能為患曰我至長安以輕騎臨之必當
面縛通直散騎常侍呉郡陸通諫曰賊逆謀乆定必無