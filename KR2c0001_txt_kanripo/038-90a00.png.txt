為下院樞密使是夕又斬李繼筠李繼誨李彦弼及内
諸司使韋處廷等十六人己酉遣韓偓及趙國夫人詣
全忠營又遣使囊全誨等二十餘人首以示全忠曰曏
来脅留車駕懼罪離間不欲協和皆此曹也今朕與茂
貞決意誅之卿可曉諭諸軍以豁衆憤辛亥全忠遣觀
察判官李振奉表入謝全誨等已誅而全忠圍猶未解
茂貞疑崔𦙍教全忠欲必取鳯翔白上急召𦙍令帥百
官赴行在凡四降詔三賜朱書御札言甚切至悉復故