密以其謀白帝帝使湛之具探取本末得其檄書選署
姓名上之帝乃命有司收掩窮治其夜呼煜置客省先
於外收綜及熈先兄弟皆欵服帝遣使詰問煜煜猶隠
拒熈先聞之笑曰凡處分符檄書疏皆范所造云何於
今方作如此抵蹋邪帝以煜墨迹示之乃具陳本末明
日仗士送付廷尉熈先望風吐欵辭氣不撓上竒其才
遣人慰勉之曰以卿之才而滯於集書省理應有異志
此乃我負卿也又責前吏部尚書何尚之曰使孔熈先