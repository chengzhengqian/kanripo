戰失衆乏糧猶張膽争前莫肯輕退况今青州豐穣濟
漕流通士馬飽逸威力無損若空棄滑臺坐䘮成業豈
朝廷受任之㫖邪彦之不從䕶之苗之子也彦之欲焚
舟歩走王仲徳曰洛陽既䧟虎牢不守自然之勢也今
敵去我猶千里滑臺尚有彊兵若遽捨舟南走士卒必
散當引舟入濟至馬耳谷口更詳所宜彦之先有目疾
至是大動且將士疾疫乃引兵自清入濟南至歴城焚
舟棄甲歩趨彭城竺靈秀棄湏昌南犇湖陸青兖大擾