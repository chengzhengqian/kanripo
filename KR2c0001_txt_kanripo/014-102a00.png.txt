祇以姚弋仲為右丞相親趙王待以殊禮　　夏四月
趙王祇遣汝陰王琨將兵十萬伐魏　魏主閔殺李農
及其三子并尚書令王謨侍中王衍中常侍嚴震趙昇
閔遣使臨江告晉曰逆胡亂中原今已誅之能共討者
可遣軍來也朝廷不應六月趙汝陰王琨進據邯鄲鎮
南將軍劉國自繁陽㑹之魏衛將軍王泰擊琨大破之
死者萬餘人劉國還繁　　冬十一月魏主閔帥步騎
十萬攻襄國署三原王𦙍為大單于驃騎大將軍以降