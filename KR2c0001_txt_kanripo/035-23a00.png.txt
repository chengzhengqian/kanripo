所奏知門外俟進止栖楚乃出待罪金吾仗於是宰相
贊成其言上命中使就仗并李渤宣慰令歸尋擢栖楚
為起居舍人仍賜緋栖楚辭疾不拜歸東都　夏四
月卜者蘇𤣥明與染坊供人張韶善𤣥明謂韶曰我為
子卜當升殿坐與我共食今主上晝夜毬獵多不在宫
中大事可圖也韶以為然乃與𤣥明謀結染工無賴者
百餘人丙申匿兵於紫草車載以入銀臺門伺夜作亂
未達所詣有疑其重載而詰之者韶急即殺詰者與其