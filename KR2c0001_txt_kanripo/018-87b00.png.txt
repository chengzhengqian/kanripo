至平城者什纔六七己亥魏主如幽州夏主弟平原公
定帥衆二萬向長安魏主聞之伐木隂山大造攻具再
謀伐夏　二月魏主還平城　三月丙子魏主遣髙涼
王禮鎮長安禮斤之孫也又詔執金吾桓貸造橋於君
子津　夏四月魏奚斤與夏平原公定相持於長安魏
主欲乗虚伐統萬簡兵練士部分諸将命司徒長孫翰
等將三萬騎為前驅常山王素等将歩兵三萬為後繼
南陽王伏真等将歩兵三萬部送攻具將軍賀多羅将