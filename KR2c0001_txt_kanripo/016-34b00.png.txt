敵欲馳兵邀之姚萇諫曰鮮卑皆有思歸之志故起而
為亂宜驅令出闗不可遏也夫執鼷䑕之尾猶能反噬
於人彼自知困窮致死於我萬一失利悔将何及可鳴
鼓随之彼将犇敗不暇矣叡勿從戰於華澤叡兵敗為
泓所殺萇遣龍驤長史趙都參軍姜恊詣秦王堅謝罪
堅怒殺之萇懼犇渭北馬牧於是天水尹緯尹詳南安
龎演等紏扇𦍑豪帥其户口歸萇者五萬餘家推萇為
盟主萇自稱大将軍大單于萬年秦王大赦改元白雀