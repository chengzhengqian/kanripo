獵車迎曾孫就齋宗正府庚申入未央宮見皇太后
封為陽武侯已而羣臣奏上壐綬即皇帝位謁髙廟尊
皇太后為太皇太后侍御史嚴延年劾奏大将軍光擅
廢立主無人臣禮不道奏雖寝然朝廷肅然敬憚之
初許廣漢女適皇曾孫一嵗生子奭數月曾孫立為帝
許氏為偼伃是時霍将軍有小女與皇太后親公卿議
更立皇后皆心擬霍将軍女亦未有言上乃詔求微時
故劍大臣知指白立許偼伃為皇后十一月壬子立皇后許