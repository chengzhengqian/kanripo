不利於是復詔單于徙居西河美稷因使段郴王郁留
西河擁䕶之令西河長史嵗將騎二千㢮刑五百人助
中郎將衛䕶單于冬屯夏罷自後以為常南單于既居
西河亦列置諸部王助漢扞戍北地朔方五原雲中定
襄鴈門代郡皆領部衆為郡縣偵邏耳目北單于惶恐
頗還所畧漢民以示善意鈔兵毎到南部下還過亭候
輒謝曰自擊二虜薁鞬日逐耳非敢犯漢民也
二十七年五月北匈奴遣使諸武威求和親帝召公卿