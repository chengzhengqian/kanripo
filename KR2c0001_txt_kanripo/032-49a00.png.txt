之大臣至盡縛之以待我元慶如其言悉縛諸大臣王
及吐蕃公主逃入石窟取不可得仙芝至斬其附吐蕃
者大臣數人藤橋去城猶六十里仙芝急遣元慶往斫
之甫畢吐蕃兵大至已無及矣藤橋濶盡一矢力修之
期年乃成八月仙芝虜小勃律王及吐蕃公主而還九
月至連雲堡與邊令誠俱月末至播密川遣使奏狀至
河西夫䝉靈詧怒仙芝不先言已而遽發奏一不迎勞
罵仙芝曰噉狗糞高麗奴汝官皆因誰得而不待我處