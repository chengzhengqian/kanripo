徳擊之癸未突厥冦隂盤己丑突厥吐利設與苑君璋
冦并州或說上曰突厥所以屢冦闗中者以子女玉帛
皆在長安故也若焚長安而不都則胡冦自息矣上以
為然遣中書侍郎宇文士及踰南山至樊鄧行可居之
地將徙都之太子建成齊王元吉裴寂皆賛成其䇿蕭
瑀等雖知其不可而不敢諫秦王世民諫曰戎狄為患
自古有之陛下以聖武龍興光宅中夏精兵百萬所征
無敵奈何以胡冦擾邊遽遷都以避之貽四海之羞為