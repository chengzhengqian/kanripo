頡利然之上以中國未寧待突厥甚厚而頡利求請無
厭言辭驕慢甲戌突厥冦汾隂壬午突厥寇石州刺史
王集擊却之　夏四月己亥突厥頡利可汗冦雁門李
大恩擊走之戊申突厥冦并州初處羅可汗與劉武周
相表裏冦并州上遣太常卿鄭璹往諭以禍福處羅不
從未幾處羅遇疾卒國人疑元璹毒之留不遣上又遣
漢陽公瓌賂頡利可汗以金帛頡利欲令瓌拜瓌不從
亦留之又留左驍衞大將軍長孫順德上怒亦留其使