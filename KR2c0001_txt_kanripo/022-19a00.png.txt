崇曰吾忝守藩岳德薄致災淮南萬里繋于吾身一旦
動足百姓瓦解揚州之地恐非國物吾豈愛一身取愧
王尊但憐此士民無辜同死可結筏隨高人規自脱吾
必與此城俱沒幸諸君勿言揚州治中裴絢帥城南民
數千家汎舟南走避水高原謂崇還北因自稱豫州刺
史與别駕鄭祖起等送任子來請降馬仙琕遣兵赴之
崇聞絢叛未測虚實遣國侍郎韓方興單舸召之絢聞
崇在悵然驚恨報曰比因大水顛狽為衆所推今大計