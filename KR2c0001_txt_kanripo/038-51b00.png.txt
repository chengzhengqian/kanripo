沙河易定兵大敗死者過半餘衆擁處直犇還甲申王
郜棄城犇晉陽軍中推處直為留後存敬進圍定州丙
申朱全忠至城下處直登城呼曰本道事朝廷盡忠於
公未嘗相犯何為見攻全忠曰何故附河東對曰吾兄
與晉王同時立勲封疆宻邇且昏姻也修好往来乃常
理耳請從兹改圖全忠許之乃歸罪於梁汶而族之以
謝全忠以繒帛十萬犒師全忠乃還仍為處直表求節
鉞處直處存之母弟也劉仁恭遣其子守光將兵救定