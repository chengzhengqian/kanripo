牢之不許𤣥使牢之族舅何穆說牢之曰自古戴震主
之威挾不賞之功而能自全者誰邪越之文種秦之白
起漢之韓信皆事眀主為之盡力功成之日猶不免誅
夷况為凶愚者之用乎君如今日戰勝則傾宗戰敗則
覆族欲以此安歸乎不若翻然改圖則可以長保富貴
矣古人射鉤斬祛猶不害為輔佐况𤣥與君無夙昔之
怨乎時譙王尚之已敗人情愈恐牢之頗納穆言與𤣥
交通東海中尉東海何無忌牢之之甥也與劉裕極諫