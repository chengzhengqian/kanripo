后袍衣踈麤以為綺縠就視乃笑后曰此繒特宜染色
故用之耳羣臣奏事有難平者帝數以試后后輙分解
趣理各得其情然未嘗以家私干政事帝由是寵敬始
終無衰焉
十八年八月壬子帝崩太子即位年十八尊皇后曰皇
太后　太后兄弟虎賁中郎廖及黄門郎防光終明帝
世未嘗改官帝以廖為衛尉防為中郎將光為越騎校
尉廖等傾身交結冠蓋之士爭赴趣之第五倫上疏曰