失次何也對曰臣觀百司奏常事數日思之及至上前
三分不能道一況諌者怫意觸忌非陛下借之辭色豈
敢盡其情哉上由是接羣臣辭色愈温嘗曰煬帝多猜
忌臨朝對羣臣多不語朕則不然與羣臣相親如一體
耳
八年冬十二月中牟丞皇甫徳參上言修洛陽宫勞人
收地租厚斂俗好髙髻葢宫中所化上怒謂房𤣥齡等曰
徳參欲國家不役一人不收斗租宫人皆無髪乃可其