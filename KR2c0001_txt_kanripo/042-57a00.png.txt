說諭戍兵欲與之俱西衆不從太自西門逃奔洛陽戍
兵既失太反譖太於契丹云脅我為亂太遣子師朗自
訴於契丹契丹將滿達殺之太無以自明㑹羣盜攻洛
陽契丹留守劉晞棄城奔許州太乃入府行留守事與
巡檢使潘環擊羣盜却之張遇殺朱乙請降伊闕賊帥
自稱天子誓衆於南郊壇將入洛陽太逆擊走之太欲
自歸於晉陽武行徳使人誘太曰我禆校也公舊鎮此
地今虚位相待太信之至河陽為行徳所殺蕭翰遣高