李存孝登城謂李克用曰兒䝉王恩得富貴苟非困於
讒慝安肯捨父子而從仇讎乎願一見王死不恨克用
使劉夫人視之夫人引存孝出見克用存孝泥首謝罪
曰兒粗立㣲勞存信逼兒失圖至此克用叱之曰汝遺
朱全忠王鎔書毁我萬端亦存信教汝乎囚之歸于晉
陽車裂於牙門存孝驍勇克用軍中皆莫及常將騎兵
為先鋒所向無敵身被重鎧腰弓髀槊獨舞鐵檛陷陳
萬人辟易每以二馬自隨馬稍乏就陳中易之出入如