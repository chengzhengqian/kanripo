所未有乞資以兵糧詔付外量聞竟無所給或勸楷留
家單騎之官楷曰吾聞食人之禄者憂人之憂若吾獨
往則將士誰肯用志哉遂舉家之官葛榮逼州城或勸
減弱小以避之楷遣㓜子及一女夜出既而悔之曰人
謂吾心不固虧忠而全愛也遂命追還賊至强弱相懸
又無守禦之具楷撫勉將士以拒之莫不争奮皆曰崔
公尚不惜百口吾屬何愛一身連戰不息死者相枕終
無叛志辛未城陷楷執節不屈榮殺之遂圍冀州　魏