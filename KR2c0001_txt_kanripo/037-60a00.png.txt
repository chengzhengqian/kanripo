典禁軍或為方鎮非反而何復恭曰子壮士欲以收士
心衛國家豈反耶上曰卿欲衛國家何不使姓李而姓
楊乎復恭無以對復恭假子天威軍使楊守立本姓胡
名𢎞立勇冠六軍人皆畏之上欲討復恭恐守立作亂
謂復恭曰朕欲得卿胡子在左右復恭見守立於上上
賜姓名李順節使掌六軍管鑰不期年擢至天武都頭
領鎮海節度使俄加平章事及謝日臺吏申請班見百
僚孔緯判不集順節至中書色不悦他日語微及之緯