言建等無姦專為忠平所誣疑天下無辜𩔗多如此帝
曰即如是忠平何故引之對曰忠平自知所犯不道故
多有虚引冀以自明帝曰即如是何不早奏對曰臣恐
海内别有發其姦者帝怒曰吏持两端促提下捶之左
右方引去朗曰願一言而死帝曰誰與共為章對曰臣
獨作之上曰何以不與三府議對曰臣自知當必族㓕
不敢多汚染人上曰何故族㓕對曰臣考事一年不能
窮盡姦狀反為罪人訟寃故知當族㓕然臣所以言者