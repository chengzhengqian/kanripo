僕射叚純殺之　　秋七月秦主生尊母彊氏曰皇太
后立妃梁氏為皇后梁氏安之女也以其嬖臣太子門
大夫南安趙韶為右僕射太子舍人趙誨為中䕶軍著
作郎董榮為尚書　　八月秦主生封衛大將軍黄眉
為廣平王前將軍飛為新興王皆素所善也徵大司馬
武都王安領太尉以晉王栁為征東大將軍并州牧鎮
蒲坂魏王庾為鎮東大將軍豫州牧鎮陜城中書監胡
文中書令王魚言於生曰比有星孛於大角熒惑入東