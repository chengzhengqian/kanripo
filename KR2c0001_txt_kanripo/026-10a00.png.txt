突厥曰士卒何罪而殺之但當各遣一壯士決勝負耳
突厥許諾因遣一騎挑戰榮定遣萬嵗出應之萬嵗馳
斬其首而還突厥大驚不敢復戰遂請盟引軍而去長
孫晟時在榮定軍中為偏將使謂阿波曰攝圖每來戰
皆大勝阿波纔入遽即奔敗此乃突厥之恥也且攝圖
之與阿波兵勢本敵今攝圖日勝為衆所崇阿波不利
為國生辱攝圖必當以罪歸阿波成其宿計滅北牙矣
願自量度能禦之乎阿波使至晟又謂之曰今達頭與