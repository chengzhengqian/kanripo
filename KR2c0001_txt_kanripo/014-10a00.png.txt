兵於吳興以應敦敦以充為大都督督䕶東吳諸軍事
敦至蕪湖又上表罪狀刁協帝大怒乙亥詔曰王敦憑
恃寵靈敢肆狂逆方朕太甲欲見幽囚是可忍也孰不
可忍今親帥六軍以誅大逆有殺敦者封五千户侯敦
兄光錄勲含乘輕舟逃歸於敦太子中庻子温嶠謂僕
射周顗曰大將軍此舉似有所在當無濫邪顗曰不然
人主自非堯舜何能無失人臣安可舉兵以脅之舉動
如此豈得云非亂乎處仲狼抗無上其意寧有限邪敦