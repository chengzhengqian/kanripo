其餘以供軍計天下不過借一二千商則數年之用足
矣上從之甲子詔借商人錢令度支條上判度支杜佑
大索長安中商賈所有貨意其不實輙加搒捶人不勝
苦有縊死者長安囂然如被寇盜計所得纔八十餘萬
緡又括僦櫃質錢凡蓄積錢帛粟麥者皆借四分之一
封其櫃窖百姓為之罷市相帥遮宰相馬自訴以千萬
數盧杞始慰諭之勢不可遏乃疾驅自他道歸計幷借
商所得纔二百萬緍人已竭矣京叔眀之五世孫也