未有不拜之詔而遽自偃蹇此豈社稷之福邪蒙遜乃
起拜受詔使還魏主問以涼事順曰䝉遜控制河右踰
二十年經涉艱難粗識機變綏集荒裔羣下畏服雖不
能貽厥孫謀猶足以終其一世然禮者徳之輿敬者身
之基也䝉遜無禮不敬以臣觀之不復年矣魏主曰易
世之後何時當滅順曰蒙遜諸子臣略見之皆庸才也
如聞敦煌太守牧犍器性粗立繼䝉遜者必此人也然
比之於父皆云不及此殆天之所以資聖明也魏主曰