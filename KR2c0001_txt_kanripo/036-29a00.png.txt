三載秋八月抜悉密攻斬突厥烏蘇可汗傳首京師國
人立其弟鶻隴匐白眉特勒是為白眉可汗於是突厥
大亂敕朔方節度使王忠嗣出兵乘之㑹回紇葛邏禄
共攻抜悉密頡跌伊施可汗殺之回紇骨力裴羅自立
為骨咄禄毗伽闕可汗遣使言狀上冊拜裴羅為懐仁
可汗於是懐仁南據突厥故地立牙帳於烏德犍山舊
統藥邏葛等九姓其後又併抜悉密葛邏禄凡十一部
各置都督毎戰則以二客部為先