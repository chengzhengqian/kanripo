曰白起為秦将南征鄢郢北阬馬服攻城略地不可勝
計而竟賜死蒙恬為秦将北逐戎人開榆中地數千里
竟斬陽周何者功多秦不能盡封因以法誅之今将軍
為秦将三嵗矣所亡失以十萬數而諸侯竝起滋益多
彼趙髙素諛日久今事急亦恐二世誅之故欲以法誅
将軍以塞責使人更代将軍以脫其禍夫将軍居外久
多内郤有功亦誅無功亦誅且天之亡秦無愚智皆知
之今将軍内不能直諫外為亡國將孤特獨立而欲常