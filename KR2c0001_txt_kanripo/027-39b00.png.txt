以招世充及偃師破世充得其兄世偉子𤣥應䖍恕瓊
等又獲宻將佐裴仁基鄭頲祖君彦等數十人世充於
是整兵向洛口得邴元真妻子鄭䖍象母及宻諸將子
弟皆撫慰之令潜呼其父兄初邴元真為縣吏坐贓亡
命從翟讓於瓦岡讓以其嘗為吏使掌書記及宻開幕
府妙選時英讓薦元真為長史宻不得已用之行軍謀
畫未嘗參預宻西拒世充留元真洛口倉元真性貪鄙
宇文温謂宻曰不殺元真必為公患宻不應元真知之