甲著白布㡌登城西門招募百姓又召諸王將帥莫有
至者惟新安王伯固單馬赴之助叔陵指揮叔陵兵可
千人欲據城自守時衆軍並縁江防守臺内空虛叔堅
白柳后使太子舍人河内司馬申以太子命召右衛將
軍蕭摩訶入見受敕帥馬歩數百趣東府屯城西門叔
陵惶恐遣記室韋諒送其鼓吹與摩訶謂之曰事捷必
以公為台鼎摩訶紿報之曰須王心膂節將自來方敢
從命叔陵遣其所親戴温譚騏驎詣摩訶摩訶執以送