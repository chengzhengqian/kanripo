必用衆以示有餘且闗羽與備義為君臣恩猶父子羽
死不能為興軍報敵於終始之分不足矣
三年春二月漢主自秭歸將進撃吳治中從事黄權諌
曰吳人悍戰而水軍沿流進易退難臣請為先驅以當
冦陛下宜為後鎮漢主不從以權為鎮北將軍使督江
北諸軍自率諸將自江南縁山截嶺軍於夷道猇亭吳
將皆欲迎擊之陸遜曰備舉軍東下銳氣始盛且乘髙
守險難可卒攻攻之縱下猶難盡克若有不利損我大