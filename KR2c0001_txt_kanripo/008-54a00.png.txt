有姦明審遂收捕其宗親没入財産侍中河内向栩上
便宜譏刺左右張讓誣栩與張角同心欲為内應收送
黄門北寺獄殺之郎中中山張鈞上書曰竊惟張角所
以能興兵作亂萬民所以樂附之者其源皆由十常侍
多放父兄子弟婚親賓客典據州郡辜權財利侵掠百
姓百姓之寃無所告訴故謀議不軌聚為盗賊宜斬十
常侍懸頭南郊以謝百姓遣使者布告天下可不須師
旅而大冦自消帝以鈞章示諸常侍皆免冠徒跣頓首