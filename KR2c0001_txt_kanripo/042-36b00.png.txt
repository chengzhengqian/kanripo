杜威之降也皇甫遇初不預謀契丹主欲遣遇先將兵
入大梁遇辭退謂所親曰吾位為將相敗不能死忍復
圖其主乎至平棘謂從者曰吾不食累日矣何面目復
南行遂扼吭而死張彦澤倍道疾驅夜度白馬津壬申
帝始聞杜威等降是夕又聞彦澤至滑州召李崧馮玉
李彦韜入禁中計事欲詔劉知逺發兵入援癸酉未明
彦澤自封邱門斬闗而入李彦韜帥禁兵五百赴之不
能遏彦澤頓兵明徳門外城中大擾帝於宫中起火自