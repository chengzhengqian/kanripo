乙亥下制削奪李克用官爵　　五月壬辰命保平節
度使康懐貞將兵八萬㑹魏博兵攻潞州　　六月康
懐貞至潞州晉昭義節度使李嗣昭副使李嗣弼閉城
拒守懐貞晝夜攻之半月不克乃築壘穿蚰蜒塹而守
之内外㫁絶晉王以蕃漢都指揮使周徳威為行營都
指揮使帥馬軍都指揮使李嗣本馬步都虞候李存璋
先鋒指揮使史建瑭鐵林都指揮使安元信横衝指揮
使李嗣源騎將安金全救潞州嗣弼克脩之子嗣本本