蕭寶寅出兵累年將士疲弊秦賊撃之寶寅大敗於涇
州収散兵萬餘人屯逍遙園東秦州刺史潘義淵以汧
城降賊莫折念生進逼岐州城人執刺史魏蘭根應之
豳州刺史畢祖暉戰沒行臺羊深棄城走北海王顥軍
亦敗賊帥胡引祖據北華州叱千麒麟據幽州以應天
生關中大擾雍州刺史楊椿募兵得七千餘人帥以拒
守詔加椿侍中兼尚書右僕射為行臺節度關西諸將
北地功曹毛鴻賓引賊抄掠渭北雍州録事參軍楊侃