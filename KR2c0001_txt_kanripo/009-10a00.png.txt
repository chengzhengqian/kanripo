聞之大恨邈畏操終為紹殺己也心不自安前九江太守
陳留邊讓嘗譏議操操聞而殺之并其妻子讓素有才
名由是兖州士大夫皆恐懼陳宫性剛直壯烈内亦自
疑乃與從事中郎許汜王楷及邈弟超共謀叛操宫説
邈曰今天下分崩雄傑並起君以千里之衆當四戰之
地撫劍顧盻亦足以為人豪而反受制於人不亦鄙乎
今州軍東征其處空虚吕布壯士善戰無前若權迎之
共牧兖州觀天下形勢俟時事之變此亦縱横之一時