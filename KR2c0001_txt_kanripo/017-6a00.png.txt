張貴人寵冠後宫後宫皆畏之秋九月庚申帝與後宫
宴妓樂盡侍時貴人年近三十帝戯之曰汝以年亦當
廢矣吾意更屬少者貴人潜怒向夕帝醉寝於清暑殿
貴人徧飲宦者酒散遣之使婢以被䝉帝面弑之重賂
左右云因魘暴崩時太子闇弱㑹稽王道子昏荒遂不
復推問王國寶夜叩禁門欲入為遺詔侍中王爽拒之
曰大行晏駕皇太子未至敢入者斬國寶乃止爽恭之
弟也辛酉太子即皇帝位大赦癸亥有司奏㑹稽王道