歐陽建蘭陵繆徴京兆杜斌摰虞琅邪諸葛詮𢎞農王
粹襄城杜育南陽鄒㨗齊國左思沛國劉瓌周恢安平
牽秀潁川陳聄髙陽許猛彭城劉訥中山劉輿輿弟琨
皆附於謐號曰二十四友郁嶠之弟也崇與岳尤諂事
謐每候謐及廣城君郭槐出皆降車路左望塵而拜太
宰亮太保瓘以楚王瑋剛愎好殺惡之欲奪其兵權以
臨海侯裴楷代瑋為北軍中候瑋怒楷聞之不敢拜亮
復與瓘謀遣瑋與諸王之國瑋益忿怨瑋長史公孫宏