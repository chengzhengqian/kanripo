善教導之辛夘晉王謂存朂曰嗣昭厄于重圍吾不及
見矣俟葬畢汝與徳威輩速竭力救之又謂克寧等曰
以亞子累汝亞子存朂小名也言終而卒克寧綱紀軍
府中外無敢諠譁克寧久總兵柄有次立之勢時上黨
圍未解軍中以存朂年少多竊議者人情恟恟存朂
懼以位讓克寧克寧曰汝冢嗣也且有先王之命誰敢
違之將吏欲謁見存朂存朂方哀哭久未出張承業入
謂存朂曰大孝在不墜基業多哭何為因扶存朂出襲