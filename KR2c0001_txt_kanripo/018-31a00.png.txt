揆不宜逺鎮外方今鍾等出藩五樓内輔臣竊未安超
不從鍾宏心皆不平相謂曰黄犬之皮恐終補狐裘也
五樓聞而恨之
二年南燕王超猜虐日甚政出權倖盤于逰畋封孚韓
屢諌不聼超甞臨軒問孚曰朕可方前世何主對曰
桀紂超慙怒孚徐歩而出不為改容鞠仲謂孚曰與天
子言何得如是宜還謝孚曰行年七十惟求死所耳竟
不謝超以其時望優容之　秋九月南燕公孫五樓欲