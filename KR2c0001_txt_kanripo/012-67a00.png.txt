東嬴公騰合兵撃王斌大破之浚以主簿祁𢎞為前鋒
敗石超於平棘乗勝進軍候騎至鄴鄴中大震百僚犇
走士卒分散盧志勸穎奉帝還洛陽時甲士尚有萬五
千人志夜部分至曉將發而程太妃戀鄴不欲去穎狐
疑未決俄而衆潰穎遂將帳下數十騎與志奉帝御犢
車南犇洛陽倉猝上下無齎中黃門被囊中齎私錢三
千詔貸之於道中買飯夜則御中黄門布被食以瓦盆
至温將謁陵帝喪履納從者之履下拜流涕及濟河張