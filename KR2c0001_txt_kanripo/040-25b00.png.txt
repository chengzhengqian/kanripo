何以見先王於地下馬軍指揮使張暉將兵自它道擊
朗州至龍陽聞彦瑫敗退屯益陽希萼又遣指揮使朱
進忠等將兵三千急攻益陽張暉紿其衆曰我以麾下
出賊後汝輩留城中待我相與合勢擊之既出遂自竹
頭市遁歸長沙朗兵知城中無主急擊之士卒九千餘
人皆死　　十一月楚王希廣遣其僚屬孟駢説馬布
萼曰公忘父兄之讐北面事唐何異袁譚求救於曹公
邪希萼將斬之駢曰古者兵交使在其間駢若愛死安