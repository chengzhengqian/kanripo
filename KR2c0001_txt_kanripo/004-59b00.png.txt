山陽陳湯共誅斬匈奴郅支單于於康居始郅支單于
自以大國威名尊重又乗勝驕不為康居王禮怒殺康
居王女及貴人人民數百或支解投都頼水中發民作
城日作五百人二嵗乃已又遣使責闔蘇大宛諸國嵗
遺不敢不予漢遣使三輩至康居求谷吉等死郅支困
辱使者不肯奉詔而因都䕶上書言居困戹願歸計彊
漢遣子入侍其驕嫚如此湯為人沈勇有大慮多䇿謀
喜奇功與延夀謀曰夷狄畏服大種其天性也西域本