指各希時趣人執反理之評士吐詭道之論遂使清流
變濁忠臣結舌陛下處九天之上隱百里之室言出風
靡令行景從親洽寵媚之臣日聞順意之辭將謂此輩
實賢而天下已平也臣聞興國之君樂聞其過亂之
主樂聞其譽聞其過者過日消而福臻聞其譽者譽日
損而禍至陛下嚴刑灋以禁直辭黜善士以逆諌口杯
酒造次死生不保仕者以退為幸居者以出為福誠非
所以保安洪緒熙隆道化也何定本僕𨽻小人身無行