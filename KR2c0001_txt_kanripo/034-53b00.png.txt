酉以全義為蔡州四面行營招討使十七道兵皆受全
義節度　韓全義素無勇略專以巧佞貨賂結宦官得
為大帥毎議軍事宦官為監軍者數十人坐帳中爭論
紛然莫能決而罷天漸暑士卒久屯沮洳之地多病疫
全義不存撫人有離心五月庚戌與吳少誠將吳秀吳
少陽等戰于溵南廣利原鋒鏑纔交諸軍大潰秀等乗
之全義退保五樓少陽滄州清池人也　秋七月吳少
誠進擊韓全義於五樓諸軍復大敗全義夜遁保溵水