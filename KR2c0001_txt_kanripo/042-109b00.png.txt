五千軍于下邳以援彦超聞周兵將至退屯沭陽徐州
巡檢使張令彬擊之大破唐兵殺溺死者千餘人獲其
將燕敬權初彦超以周室新造謂其易搖故北召北漢
及契丹南誘唐人使侵邊鄙冀朝廷奔命不暇然後乘
間而動及北漢契丹自晉州北走唐兵敗於沭陽彦超
之勢遂沮　壬申王峻自晉州還入見曹英等至兖州
設長圍慕容彦超屢出戰藥元福皆擊敗之彦超不敢
出十餘日長圍合遂進攻之初彦超將反判官崔周度