為鄉侯自是權埶專歸宦官矣五侯尤貪縱傾動内外
時灾異數見白馬令甘陵李雲露布上書移副三府曰
梁冀雖恃權専擅虐流天下今以罪行誅猶召家臣搤
殺之耳而猥封謀臣萬户以上高祖聞之得無見非西
北列將得無解體孔子曰帝者諦也今官位錯亂小人
謟進財貨公行政化日損尺一拜用不經御省是帝欲
不諦乎帝得奏震恐下有司逮雲詔尚書都䕶劔㦸送
黄門北寺獄使中常侍管霸與御史廷尉雜考之時𢎞