使冗從僕射垣榮祖還徐州說薛安都安都曰今京都
無百里地不論攻圍取勝自可拍手笑殺且我不欲負
孝武榮祖曰孝武之行足致餘殃今雖天下雷同正是
速死無能為也安都不從因留榮祖使為將榮祖崇祖
之從父兄也　兖州刺史殷孝祖之甥司法㕘軍頴川
葛僧韶請徴孝祖入朝上遣之時薛索兒屯據津逕僧
韶間行得至說孝祖曰景和凶狂開闢未有朝野危極
假命漏刻主上夷凶翦暴更造天地國亂朝危宜立長