曰涼王三十年若七年河西王牧犍以問奉常張慎對
曰昔虢之将亡神降于莘願殿下崇徳修政以享三十
之祚若盤于逰畋荒于酒色臣恐七年将有大變牧犍
不恱
十四年冬十一月魏主以其妹武威公主妻河西王牧
犍河西王遣宋繇奉表詣平城謝且問其母及公主所
宜稱魏主使羣臣議之皆曰母以子貴妻從夫爵牧犍
母宜稱河西國太后公主於其國稱王后於京師則稱