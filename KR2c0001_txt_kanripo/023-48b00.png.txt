不出　冬十月東魏丞相歡攻玉壁晝夜不息魏韋孝
寛隨機拒之城中無水汲於汾歡使移汾一夕而畢歡
於城南起土山欲乗之以入城上先有二樓孝寛縛木
接之今常高於土山以禦之歡使告之曰雖爾縛樓至
天我當穿地取爾乃鑿地為十道又用術士李業興孤
虚法聚攻其北北天險也孝寛掘長塹邀其地道選戰
士屯塹上每穿至塹戰士輒擒殺之又於塹外積柴貯
火敵有在地道内者塞柴投火以皮排吹之一鼓皆焦