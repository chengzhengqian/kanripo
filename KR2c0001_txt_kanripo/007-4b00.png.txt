廷議不決皇太子言曰南單于新附北敵懼于見伐故
傾耳而聽爭欲歸義耳今未能出兵而反交通北敵臣
恐南單于將有二心北敵降者且不復來矣帝然之告
武威太守勿受其使　朗陵侯臧宫揚虚侯馬武上書
曰匈奴貪利無有禮信窮則稽首安則侵盜敵今人畜
疫死旱蝗赤地疲困之力不當中國一郡萬里死命縣
在陛下福不再來時或易失豈宜固守文德而墮武事
乎今命將臨塞厚縣購賞喻告髙句驪烏桓鮮卑攻其