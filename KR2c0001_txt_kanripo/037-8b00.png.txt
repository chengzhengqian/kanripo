䧟羅城將佐共治子城而守之及暮而知温猶不出將
佐請知温出撫士卒知温紗㡌皂裘而行将佐請知温擐
甲以備流矢知温見士卒拒戰猶賦詩示幕僚遣使告
急於山南東道節度使李福福悉其衆自將救之時有
沙陀五百在襄陽福與之俱至荆門遇賊沙陀縱騎奮
擊破之仙芝聞之焚掠江陵而去江陵城下舊三十萬
户至是死者什三四　壬寅招討副使曾元裕大破王
仙芝於申州東所殺萬人招降散遣者亦萬人敕以宋