馬家口忿恚所得民皆殺之得軍士燔炙之由是晉人
憤怒戮力争奮楊光逺將青州兵欲西㑹契丹戊午詔
石贇分兵屯鄆州以備之詔劉知逺將部兵自土門出
恒州擊契丹又詔㑹杜威馬全節於邢州知逺引兵屯
樂平不進　契丹偽棄元城去伏精騎於古頓丘城以
俟晉軍與恒定之兵合而擊之鄴都留守張從恩屢奏
虜已遁去大軍欲進追之㑹霖雨而止契丹設伏旬日
人馬饑疲趙延夀曰晉軍悉在河上畏我鋒銳必不敢