懸之於廟梁宿昔而死李兌管趙囚主父於沙丘百日
而餓死今臣觀四貴之用事此亦淖齒李兌之類也且
夫三代之所以亡國者君専授政於臣縱酒弋獵其所
授者妬賢嫉能御下蔽上以成其私不為主計而主不
覺悟故失其國今自有秩以上至諸大吏下及王左右
無非相國之人者見王獨立於朝臣竊為王恐萬世之
後有秦國者非王子孫也王以為然於是廢太后逐穰
侯髙陵華陽涇陽君於關外以范睢為丞相封為應侯