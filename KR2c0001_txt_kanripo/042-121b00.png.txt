間為北漢之援庚辰遣符彦卿等將步騎萬餘擊之彦
卿入忻州契丹退保忻口丁亥置寧化軍於汾州以石
沁二州隸之代州將桑珪解文遇殺鄭處謙誣奏云潜
通契丹符彦卿南請益兵癸巳遣李筠張永徳將兵三
千赴之契丹游騎時至忻州城下丙申彦卿與諸將陳
以待之史彦超將二千騎為前鋒遇契丹與戰李筠引兵
繼之殺契丹二千人彦超恃勇輕進去大軍浸逺衆寡
不敵為契丹所殺筠僅以身免周兵死傷甚衆彦卿退