何為哉龕聞之甚慚敬異之時鮮卑宇文氏段氏方
強數侵掠廆廆卑辭厚幣以事之段國單于階以女妻
廆生皝仁昭廆以遼東僻逺徙居徒河之青山
惠帝元康四年慕容廆徙居大棘城
太安元年鮮卑宇文單于莫圭部衆強盛遣其弟屈雲
攻慕容廆廆擊其别帥素怒延破之素怒延恥之復發
兵十萬圍廆於棘城廆衆皆懼廆曰素怒延兵雖多而
無灋制已在吾算中矣諸君但為力戰無所憂也遂出