出連輔政侍中右衛将軍乞㐲延祚吏部尚書跋跋踰
城犇夏秦王暮末窮蹙輿櫬出降并沮渠興國送於上
邽秦太子司直焦楷犇廣寕泣謂其父遺曰大人荷國
寵靈居藩鎮重任今本朝顛覆豈得不帥見衆唱大義
以殄冦讎遺曰今主上已䧟賊庭吾非愛死而忘義顧
以大兵追之是趣絶其命也不如擇王族之賢者奉以
為主而伐之庶有濟也楷乃築壇誓衆二旬之間赴者
萬餘人㑹遺病卒楷不能獨舉事亡犇河西　夏五月