度使李忠臣等攻其南五月乙未承嗣将霍榮國以磁
州降丁未李正己攻徳州拔之李忠臣統永平河陽懐
澤步騎四萬進攻衛州　六月辛未田承嗣遣其将裴
志清等攻冀州志清以其衆降李寳臣甲戌承嗣自将
圍冀州寳臣使髙陽軍使張孝忠将精騎四千禦之寳
臣大軍繼至承嗣燒輜重而遁孝忠本奚也　田承嗣
以諸道兵四合部将多叛而懼秋八月遣使奉表請
束身歸朝　己丑田承嗣遣其将盧子期寇磁州　九