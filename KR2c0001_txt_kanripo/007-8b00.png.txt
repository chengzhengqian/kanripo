人詣北敵令遣兵迎之鄭衆出塞疑有異伺候果得湏
卜使人乃上言宜速置大將以防二敵交通由是始置
度遼營以中郎將呉棠行度遼將軍事將黎陽虎牙營
士屯五原曼柏　北匈奴雖遣使入貢而冦鈔不息邊
城晝閉帝議遣使報其使者鄭衆上疏諫曰臣聞北單
于所以要致漢使者欲以離南單于之衆堅三十六國
之心也又當揚漢和親誇示鄰敵令西域欲歸化者局
足狐疑懷土之人絶望中國耳漢使既到便偃蹇自信