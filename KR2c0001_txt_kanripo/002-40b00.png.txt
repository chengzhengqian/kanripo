智而不師古謂霸王之業欲以力征經營天下五年卒
亡其國身死東城尚不覺悟而不自責乃引天亡我非
用兵之罪也豈不謬哉　楊子法言或問楚敗垓下方
死曰天也諒乎曰漢屈羣䇿羣䇿屈羣力楚憞羣䇿而
自屈其力屈人者克自屈者負天曷故焉　春正月諸
侯王皆上疏請尊漢王為皇帝二月甲午王即皇帝位
于汜水之陽　帝西都洛陽　夏五月帝置酒洛陽南
宮上曰徹侯諸將毋敢隠朕皆言其情吾所以有天下