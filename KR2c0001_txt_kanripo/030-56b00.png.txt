責上書者告示令散太后又問地官尚書同平章事格
輔元輔元固穪不可由是大忤諸武意故斥長倩令西
征吐蕃未至徵還下制獄承嗣又譛輔元來俊臣又脅
長倩子靈原令引司禮卿兼判納言事歐陽通等數十
人皆云同反通為俊臣所訊五毒備至終無異詞俊臣
乃詐為通欵冬十月己酉長倩輔元通等皆坐誅王慶
之見太后太后曰皇嗣我子柰何廢之對曰神不歆非
類民不祀非族今誰有天下而以李氏為嗣乎太后諭