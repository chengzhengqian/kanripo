以往者之辱乎今所以外揚此聲者譎其行人疑之於
我我之不克冀其折節事已耳然沓渚之間去淵尚逺
若大軍相守事不速决則權之淺規或得輕兵掩襲未
可測也　六月司馬懿軍至遼東公孫淵使大將軍卑
衍楊祚將歩騎數萬屯遼隧圍塹二十餘里諸將欲擊
之懿曰賊所以堅壁欲老吾兵也今攻之正墮其計且
賊大衆在此其巢窟空虚直指襄平破之必矣乃多張
旗幟欲出其南衍等盡銳趣之懿潛濟水出其北直趣