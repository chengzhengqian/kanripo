凖準矯詔以從弟明為車騎將軍康為衛將軍準將作
亂謀於王延延弗從馳將告之遇靳康劫延以歸準遂
勒光升光極殿使甲士執粲數而殺之謚曰隱帝劉氏
男女無少長皆斬東市發永光宣光二陵斬聰屍焚其
宗廟準自號大將軍漢天王稱制置百官謂安定胡嵩
曰自古無胡人為天子者今以傳國璽付汝還如晉家
嵩不敢受凖怒殺之遣使告司州刺史李矩曰劉淵屠
各小醜因晉之亂矯稱天命使二帝幽沒輒率衆扶侍