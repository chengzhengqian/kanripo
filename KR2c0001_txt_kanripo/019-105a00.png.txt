匿於東宫又隨始興王濬至京口或出止民張旿家濬
入朝復載還東宫欲與俱徃江陵丁巳上臨軒濬入受
拜是日有告道育止張旿家者上遣掩捕得其二婢云
道育隨征北還都王謂濬與太子劭已斥遣道育而聞
其猶與徃来惆悵惋駭命京口送二婢須至檢覆乃治
劭濬之罪潘淑妃抱濬泣曰汝前祝詛事發猶冀能刻
意思愆何意更藏嚴道育上怒甚我叩頭乞恩不能觧今
何用生為可送藥来當先自取盡不忍見汝禍敗也濬