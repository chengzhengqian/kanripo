滔欲許之王武俊以為不可滔不從秋七月燧與諸軍
涉水而西退保魏縣以拒滔滔乃謝武俊武俊由是恨
滔後數日滔等亦引兵營魏縣東南與官軍隔水相距
　李納求援扵滔等滔遣魏愽兵馬使信都承慶将兵
助之納攻宋州不克遣兵馬使李克信李欽遥戍濮陽
南華以拒劉洽　甲辰以淮寧節度使李希烈兼平盧
淄青兖鄆豋莱齊州節度使討李納又以河東節度使
馬燧兼魏愽澶相節度使加朔方邠寧節度使李懐光