僕射孫忌客省使姚鳳為冊禮使　楚王希萼既得志
多思舊怨殺戮無度晝夜縦酒荒淫悉以軍府事委馬
希崇希崇復多私曲政刑紊亂府庫既盡於亂兵籍民
財以賞賚士卒或封其門而取之士卒猶以不均怨望
雖朗州舊將佐從希萼來者亦皆不悦有離心劉光輔
之入貢於唐也唐主待之厚光輔宻言湖南民疲主驕
可取也唐主乃以營屯都虞候邉鎬為信州刺史將兵
屯袁州潛圖進取小門使謝彦顒本希萼家奴以首靣