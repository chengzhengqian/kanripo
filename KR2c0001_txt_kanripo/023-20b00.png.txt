冠流涕曰臣不能式遏冦虐使乗輿播遷臣之罪也帝
曰公之忠節著於遐邇朕以不德負乗致冦今日相見
深用厚顔方以社稷委公公其勉之將士皆呼萬嵗遂
入長安以雍州廨舍為宫大赦以泰為大將軍雍州刺
史兼尚書令軍國之政咸取決焉别置二尚書分掌機
事以行臺尚書毛遐周惠達為之時軍國草創二人積
糧儲治器械簡士馬魏朝賴之泰尚馮翊長公主拜駙
馬都尉先是熒惑入南斗去而復還留止六旬上以諺