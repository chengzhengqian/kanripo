譽取人故功業廢而致災異宜令百官各試其功災異
可息詔使房作其事房奏考功課吏灋上令公卿朝臣
與房㑹議温室皆以房言煩碎令上下相司不可許上
意鄉之時部刺史奏事京師上召見諸刺史令房曉以
課事刺史復以為不可行唯御史大夫鄭𢎞光禄大夫
周堪初言不可後善之是時中書令石顯顓權顯友人
五鹿充宗為尚書令二人用事房嘗宴見問上曰幽厲
之君何以危所任者何人也上曰君不明而所任者巧