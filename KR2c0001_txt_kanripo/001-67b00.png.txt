三年王齕攻上黨諸城悉㧞之初置太原郡　蒙驁帥
師伐魏取髙都汲魏師數敗魏王患之乃使人請信陵
君於趙信陵君畏得罪不肯還誡門下曰有敢為魏使
通者死賓客莫敢諫毛公薛公見信陵君曰公子所以
重於諸侯者徒以有魏也今魏急而公子不恤一旦
秦人克大梁夷先王之宗廟公子當何面目立天下
乎語未卒信陵君色變趣駕還魏魏王持信陵君而
以為上將軍信陵君使人求援於諸侯諸侯聞信陵