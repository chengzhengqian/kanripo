行軍司馬趙復入奏曰虜皆騎兵其來如飛不可易也
請使諸道節度使鳯翔李抱玉滑濮李光庭邠州白孝
徳鎮西馬璘河南郝庭玉淮西李忠臣各出兵以阨其
衝要上從之諸道多不時出兵李忠臣方與諸將擊毬
得詔亟命治行諸將及監軍皆曰師行必擇日忠臣怒
曰父母有急豈可擇日而後救邪卽日勒兵就道懷恩
中塗遇暴疾而歸丁酉死於鳴沙大將張詔代領其衆
别將徐璜玉殺之范志誠又殺璜玉而領其衆懷恩拒