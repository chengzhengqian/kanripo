腋悔無及矣上以為然竟不引問無忌夏四月戊辰下
詔削無忌太尉及封邑以為揚州都督於黔州安置準
一品供給祥無忌之從父兄子也前此自工部尚書出為
荆州長史故敬宗以此誣之敬宗又奏無忌謀逆由褚
遂良栁奭韓瑗構扇而成奭仍潛通宫掖謀行鴆毒于
志寧亦黨附無忌於是詔追削遂良官爵除奭瑗名免
志寧官遣使發道以兵援送無忌詣黔州無忌子祕書
監駙馬都尉冲等皆除名流嶺表遂良子彦甫彦沖流