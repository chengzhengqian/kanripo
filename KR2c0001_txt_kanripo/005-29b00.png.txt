若此公卿以下必以死爭不奉詔臣願先賜死以示羣
臣上意大感悟太子由是遂定　五月壬辰帝崩於未
央宫　六月己未太子即皇帝位以元舅侍中衛尉陽
平侯王鳳為大司馬大將軍領尚書事
成帝建始元年春正月壬子封舅諸吏光祿大夫闗内
侯王崇為安成侯賜舅譚商立根逢時爵闗内侯夏四
月丁巳黄霧四塞詔博問公卿大夫無有所諱諫大夫
楊興博士駟勝等對皆以為隂盛侵陽之氣也高祖之約非