求益也王渾遷征東大將軍復鎮夀陽諸葛靚逃竄不
出帝與靚有舊靚姊為琅邪王妃帝知靚在姊間因就
見焉靚逃於厠帝又逼見之謂曰不謂今日復得相見
靚流涕曰臣不能漆身皮面復覩聖顔誠為慙恨詔以
為侍中固辭不拜歸于鄉里終身不向朝廷而坐
　　羌胡之叛樹機能/齊萬年
晉武帝泰始五年春二月分雍涼梁州置秦州以胡烈
為刺史先是鄧艾納鮮卑降者數萬置于雍凉之間與