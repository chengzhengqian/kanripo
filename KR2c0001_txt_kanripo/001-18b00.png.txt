故敝邑趙王使臣効愚計奉明約在大王之詔詔之魏
王聽之蘇秦說齊王曰齊四塞之國地方二千餘里帶
甲數十萬粟如丘山三軍之良五家之兵進如鋒矢戰
如雷霆解如風雨即有軍役未嘗倍泰山絶清河涉渤
海也臨淄之中七萬户臣竊度之不下户三男子不待
發於逺縣而臨淄之卒固已二十一萬矣臨淄甚富而
實其民無不鬭雞走狗六博闒鞠臨淄之塗車轂擊人
肩摩連袵成帷揮汗成雨夫韓魏之所以重畏秦者為