行寨契丹圍之數重竒兵出寨後斷糧道是日東北風
大起破屋折樹營中掘井方及水輒崩士卒取其泥帛
絞而飲之人馬俱渴至曙風尤甚契丹主坐奚車中令
其衆曰晉軍止此耳當盡擒之然後南取大梁命鐵鷂
四面下馬抜鹿角而入奮短兵以擊晉軍又順風縱火
揚塵以助其勢軍士皆憤怒大呼曰都招討使何不用
兵令士卒徒死諸將請出戰杜威曰俟風稍緩徐觀可
否馬步都監李守貞曰彼衆我寡風沙之内莫測多少