沈后居處如常太子深年十五閉閤而坐舍人孔伯魚
侍側軍士叩閤而入深安坐勞之曰戎旅在塗不至勞
也軍士咸致敬焉時陳人宗室王侯在建康者百餘人
陳主恐其為變皆召入令屯朝堂使豫章王叔英總督
之又隂為之備及臺城失守相帥出降賀若弼乘勝至
樂逰苑魯廣達猶督餘兵苦戰不息所殺獲數百人㑹
日暮乃解甲面臺再拜慟哭謂衆曰我身不能救國負
罪深矣士卒皆涕泣歔欷遂就擒諸門衛皆走弼夜燒