事宗愛為宰相錄三省摠宿衛坐召公卿専恣日甚余
患之謀奪其權愛憤怒冬十月丙午朔余夜祭東廟愛
使小黄門賈周等就弑余而祕之唯羽林郎中代人劉
尼知之尼勸愛立皇孫濬愛驚曰君大癡人皇孫若立
豈忘正平時事乎尼曰若爾今當立誰愛曰待還宫當
擇諸王賢者立之尼恐愛為變密以狀告殿中尚書源
賀賀時與尼俱典兵宿衛乃與南部尚書陸麗謀曰宗
愛既立南安還復殺之今又不立皇孫將不利於社稷