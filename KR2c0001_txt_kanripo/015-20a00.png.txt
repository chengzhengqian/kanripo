平北姿性豪邁生殺自由又縱小人掠奪吾馬王臣之
體固若是乎翼曰平北歸命聖朝豈肯妄殺無辜姦宄
之人亦王灋所不容也殺之何害浩曰然則掠馬何也
翼曰將軍謂平北雄武難制終將討之故取馬欲以自
衞耳浩笑曰何至是也　初浩隂遣人誘秦梁安雷弱
兒使殺秦主健許以闗右之任弱兒等偽許之且請兵
應接浩聞張遇作亂健兄子輔國將軍黄眉自洛陽西
犇以為安等事已成　　冬十月浩自夀春帥衆七萬