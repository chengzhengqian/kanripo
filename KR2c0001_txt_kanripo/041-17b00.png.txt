族其家朱友謙子建徽為澶州刺史帝宻敕鄴都監軍
史彦瓊殺之門者白留守王正言曰史武徳夜半馳馬
出城不言何往又訛言云皇后以繼岌之死歸咎於帝
已弑帝矣故急召彦瓊計事人情愈駭楊仁晸部兵皇
甫暉與其徒夜博不勝因人情不安遂作亂刼仁晸曰
主上所以有天下者吾魏軍力也魏軍甲不去體馬不
解鞍者十餘年今天下已定天子不念舊勞更加猜忌
逺戍踰年方喜代歸去家咫尺不使相見今聞皇后弑