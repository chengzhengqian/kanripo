書令長樂公丕武衛将軍茍萇尚書慕容暐帥歩騎七萬宼
襄陽以荆州刺史楊安帥樊鄧之衆為前鋒征虜将軍始平
石越帥精騎一萬出魯陽闗京兆尹慕容垂揚武将軍姚萇
帥衆五萬出南鄉領軍将軍茍池右将軍毛當强弩将軍王
顯帥衆四萬出武當㑹攻襄陽夏四月秦兵至沔北梁州刺
史朱序以秦無舟檝不以為虞既而石越帥騎五千浮渡漢
水序惶駭固守中城越克其外郭獲船百餘艘以濟餘軍長
樂公丕督諸将攻中城序母韓氏聞秦兵将至自登城履行