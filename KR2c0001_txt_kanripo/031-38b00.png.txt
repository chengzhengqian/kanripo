夫不欲滅奚契丹邪奈何殺祿山守珪亦惜其驍勇欲
活之乃更執送京師張九齡批曰昔穰苴誅莊賈孫武
斬宫嬪守珪軍令若行祿山不宜免死上惜其才敇令
免官以白衣將領九齡固爭曰祿山失律喪師於法不
可不誅且臣觀其貌有反相不殺必為後患上曰卿勿
以王夷甫識石勒枉害忠良竟赦之安祿山者本營州
雜胡初名阿犖山其母巫也父死母攜之再適突厥安
延偃㑹其部落破散與延偃兄子思順俱逃來故冒姓