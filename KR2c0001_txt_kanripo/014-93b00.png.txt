容霸上書於燕王雋曰石虎窮凶極暴天之所棄餘燼
僅存自相魚肉今中國倒懸企望仁恤若大軍一振勢
必投戈北平太守孫興亦表言石氏大亂宜以時進取
中原雋以新遭大喪弗許霸馳詣龍城言於雋曰難得
而易失者時也萬一石氏衰而復興或有英雄據其城
資豈惟失此大利亦恐更為後患雋曰鄴中雖亂鄧恒
據安樂兵彊糧足今若伐趙東道不可由也當由盧龍
盧龍山徑險狹虜乘髙㫁要首尾為患將若之何霸曰