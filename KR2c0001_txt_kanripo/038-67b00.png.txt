尉王仲先樞宻使王彦範薛齊偓等隂相與謀曰主上
輕佻多變詐難奉事専聽任南司吾輩終罹其禍不若
奉太子立之尊主上為太上皇引岐華兵為援控制諸
藩誰能害我哉十一月上獵苑中因置酒夜醉歸手殺
黄門侍女數人明旦日加辰已宫門不開季述詣中書
白崔𦙍曰宫中必有變我内臣也得以便宜從事請入
視之乃帥禁軍千人破門而入訪問具得其狀出謂𦙍
曰主上所為如是豈可理天下廢昏立明自古有之為