勒兵聼政以備非常宋夫人欲立其子受居惡翼聼政
謂翼曰上疾將瘳奈何遽欲代父臨天下乎翼性仁弱
遂還東宫日三往省疾宋夫人矯詔絶内外遣閽寺傳
問而已翼及諸子大臣並不得見唯中給事胡福獨得
出入専掌禁衛福慮宋夫人遂成其謀乃言於司徒錄
尚書事中山公𢎞𢎞與壮士數十人被甲入禁中宿衛
皆不戰而散宋夫人命閉東閤𢎞家僮庫斗頭勁㨗有
勇力踰閤而入至于皇堂射殺女御一人太祖驚懼而