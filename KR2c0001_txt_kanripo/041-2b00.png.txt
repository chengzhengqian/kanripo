者已五百人至是殆及千人皆給贍優厚委之事任以
為腹心内諸司使自天祐以来以士人代之至是復用
宦者浸干政事既而復置諸道監軍節度使出征或留
闕下軍府之政皆監軍決之陵忽主帥怙勢爭權由是
藩鎮皆憤怒　　二月己巳朔上祀南郊大赦租庸副
使孔謙欲聚歛以求媚凡赦文所蠲者謙復徵之自是
每有詔令人皆不信百姓愁怨郭崇韜初至汴洛頗受
藩鎮饋遺所親或諌之崇韜曰吾位兼將相禄賜巨萬