其不先白已不從其請戊申加洧御史大夫充招諭使
　十一月辛酉宣武節度使劉洽神策都知兵馬使曲
環滑州刺史襄平李澄朔方大将唐朝臣大破淄青魏博
之兵扵徐州扵是李納遣其将王温會魏愽将信都崇慶共攻徐州李洧遣牙官温人王智興詣闕告急智興
善走不五日而至上為之發朔方兵五千人以朝臣将
之與洽環澄共救之時朔方軍資裝不至旗服弊惡宣
武人嗤之曰乞子能破賊乎朝臣以其言激怒士卒且