者逃犇𤣥感衛文昇以步騎二萬渡瀍水與𤣥感戰𤣥
感屢破之𤣥感每戰身先士卒所向摧陷又善撫悦其
下皆樂為致死由是每戰多捷衆益盛至十萬人文昇
衆寡不敵死傷大半且盡乃更進屯邙山之陽與𤣥感
決戰一日十餘合㑹楊𤣥挺中流矢死𤣥感軍乃稍却
秋七月癸未餘杭民劉元進起兵以應𤣥感衆至數萬
始楊𤣥感至東都自謂天下響應功在朝夕得韋福嗣
委以心膂不復專任李宻福嗣每畫䇿皆持兩端宻揣