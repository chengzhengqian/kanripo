三館學士及貴勝親戚皆來從軍器械修整衣服鮮華
旌旗鉦鼓甚盛長恭等當其前使河南討捕使裴仁基
等將所部兵自汜水西入以掩其後約十一日㑹於倉
城南宻譲具知其計東都兵先至士卒未朝食長恭等
驅之度洛水陳於石子河西南北十餘里宻讓選驍雄
分為十隊令四隊伏横嶺下以待仁基以六隊陳於石
子河東長恭等見宻兵少輕之讓先接戰不利宻帥麾
下横衝之隋兵飢疲遂大敗長恭等解衣潜竄得免奔