三年夏四月東魏高岳等攻魏潁川不克大將軍澄益
兵助之道路相繼踰年猶不下山鹿忠武公劉豐生建
䇿堰洧水以灌之城多崩頺岳悉衆分休迭進王思政
身當矢石與士卒同勞苦城中泉涌懸釡而炊太師泰
遣大將軍趙貴督東南諸州兵救之自長社以北皆為
陂澤兵至穰不得前東魏人使善射者乗大艦臨城射
之城垂陷燕郡景惠公慕容紹宗與劉豐生臨堰視之
見東北塵起同入艦坐避之俄而暴風至逺近晦㝠纜