建康聲聞㑹南陽范汪至潯陽言峻政令不壹貪暴縦
横滅亡已兆雖彊易弱朝廷有倒懸之急宜時進討嶠
深納之亮辟汪參䕶軍事亮嶠互相推為盟主嶠従弟
充曰陶征西位重兵彊宜共推之嶠乃遣督䕶王愆期
詣荆州邀陶侃與之同赴國難侃猶以不預顧命為恨
答曰吾彊場外將不敢越局嶠屢説不能回乃順侃意使謂之曰仁公且守僕當先下使者去已二日平南參
軍榮陽毛寳别使還聞之説嶠曰凡舉大事當與天下