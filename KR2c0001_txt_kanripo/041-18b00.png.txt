授甲乗城為備彦瓊疑鐸等有異志曰告者云今日賊
至臨清計程須六日晚方至為備未晚孫鐸曰賊既作
亂必乗吾未備晝夜倍道安肯計程而行請僕射帥衆
乗城鐸募勁兵千人伏於王莽河逆擊之賊既勢挫必
當離散然後可撲滅也必俟其至城下萬一有姦人為
内應則事危矣彦瓊曰但嚴兵守城何必逆戰是夜賊
前鋒攻北門弓弩亂發時彦瓊將部兵宿北門樓聞賊
呼聲即時驚潰彦瓊單騎犇洛陽癸巳賊入鄴都孫鐸