秦府左右顧望主上拔擢吾輩自布衣至將相苟使秦
王兵得入此門置主上何地吾輩尚有遺種乎義誠未
及對監門白秦王已將兵至端門外漢瓊拂衣起曰今
日之事危及君父公猶顧望澤利邪吾何愛餘生當自
帥兵拒之耳即入殿門𢎞昭贇隨之義誠不得已亦隨
之入漢瓊見帝曰從榮反兵已攻端門須㬰入宫則大
亂矣宫中相顧號哭帝曰從榮何苦乃爾問𢎞昭等有
諸對曰有之適已令門者闔門矣帝指天泣下謂義誠