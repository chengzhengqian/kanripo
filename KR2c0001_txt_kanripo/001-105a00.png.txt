不為安肆志不以危易心潔行修善自使至此以忠得
進以信守位朕實賢之而君疑之何也且朕非屬趙君
當誰任哉且趙君為人精亷彊力下知人情上能適朕
君其勿疑二世雅愛信髙恐李斯殺之乃私告趙髙髙
曰丞相所患者獨髙髙已死丞相即欲為田常所為是
時盜賊益多而關中卒發東擊盜者無已右丞相馮去
疾左丞相李斯将軍馮劫進諫曰關東羣盜竝起秦發
兵誅擊所殺亡甚衆然猶不止盜多皆以戍漕轉作事