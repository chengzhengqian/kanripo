六月癸夘天未明元衡入朝出所居靖安坊東門有賊
自暗中突出射之從者皆散走賊執元衡馬行十餘步
而殺之取其顱骨而去又入通化坊擊裴度傷其首墜
溝中度氊㡌厚得不死傔人王義自後抱賊大呼賊㫁
義臂而去京城大駭於是詔宰相出入加金吾騎士張
弦露刃以衛之所過坊門呵索甚嚴朝士未曉不敢出
門上或御殿久之朝班猶未齊賊遺紙於金吾及府縣
曰毋急捕我我先殺汝故捕賊者不敢甚急兵部侍郎