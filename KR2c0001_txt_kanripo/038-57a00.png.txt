攻城甚急每行圍襃衣博帶以示閒暇克用晝夜乗城
不得寢食召諸將議走保雲州李嗣昭李嗣源周徳威
曰兒輩在此必能固守王勿為此謀揺人心李存信曰
關東河北皆受制於朱温我兵寡地蹙守此孤城彼築
壘穿塹環之以積久制我我飛走無路坐待困斃耳今
事勢已急不若且入北虜徐圖進取嗣昭力爭之克用
不能決劉夫人言於克用曰存信北川牧羊兒耳安知
逺慮王常笑王行瑜輕去其城死於人手今日反效之