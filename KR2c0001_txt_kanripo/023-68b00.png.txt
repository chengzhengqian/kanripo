江縛取蕭衍老公以為太平寺主歡使將兵十萬専制
河南杖任若已之半體景素輕髙澄嘗謂司馬子如曰
髙王在吾不敢有異王沒吾不能與鮮卑小兒共事子
如掩其口及歡疾篤澄詐為歡書以召景先是景與歡
約曰今握兵在逺人易為詐所賜書皆請加㣲㸃歡從
之景得書無㸃辭不至又聞歡疾篤用其行臺郎潁川
王偉計遂擁兵自固歡謂澄曰我雖病汝面更有餘憂
何也澄未及對歡曰豈非憂侯景叛耶對曰然歡曰景