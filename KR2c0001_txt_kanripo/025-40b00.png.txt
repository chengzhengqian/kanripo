非唾面可責帝善其言而止謙待遵如初　臣光曰賞
有功誅有罪此人君之任也髙遵奉使異國漏泄大
謀斯叛臣也周髙祖不自行戮乃以賜謙使之復怨
失政刑矣孔子謂以徳報怨者何以報徳為謙者宜
辭而不受歸諸有司以正典刑乃請而赦之以成其
私名羙則羙矣亦非公義也　齊主命立重賞以募戰
士而竟不出物廣寜王孝珩請使任城王湝將幽州道
兵入土門揚聲趣并州獨孤永業將洛州道兵入潼闗