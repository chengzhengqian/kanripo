降牧犍聞柔然欲入魏邊為寇冀幸魏主東還遂嬰城
固守其兄子祖踰城出降魏主具知其情乃分軍圍之
源賀引兵招慰諸部下三萬餘落故魏主得専攻姑臧
無復外慮魏主見姑臧城外水草豐饒由是恨李順謂
崔浩曰卿之昔言今果驗矣對曰臣之言不敢不實類
皆如此魏主之伐涼州也太子晃亦以為疑至是魏主
賜太子詔曰姑臧城東西門外涌泉合於城北其大如
河自餘溝渠流入漠中其間乃無燥地故有此敕以釋