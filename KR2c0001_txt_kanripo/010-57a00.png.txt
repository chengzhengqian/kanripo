為寳如此則螽斯之徴可庶而致矣帝報曰輙克昌言
佗復以聞帝又欲平北芒令於其上作臺觀望見孟津
衛尉辛毗諌曰天地之性髙髙下下今而反之既非其
理加以損費人功民不堪役且若九河盈溢洪水為害
而丘陵皆夷將何以禦之帝乃止少府楊阜上䟽曰陛
下奉武皇帝開拓之大業守文皇帝克終之元緒誠宜
思齊往古聖賢之善治總觀季世放蕩之惡政曩使桓
靈不廢髙祖之灋度文景之恭儉太祖雖有神武於何