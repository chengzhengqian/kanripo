不恃非成功難保之難也或以問參相國軍事平原劉
寔曰鍾鄧其平蜀乎寔曰破蜀必矣而皆不還客問其
故寔笑而不答　秋八月軍發洛陽大賚將士陳師誓
衆將軍鄧敦謂蜀未可討司馬昭斬以狥漢人聞魏兵
且至乃遣廖化將兵詣沓中為姜維繼援張翼董厥等
詣陽安闗口為諸圍外助大赦改元炎興敕諸圍皆不
得戰退保漢樂二城城中各有兵五千人翼厥比至隂
平聞諸葛緒將向建威留住月餘待之鍾㑹率諸軍平