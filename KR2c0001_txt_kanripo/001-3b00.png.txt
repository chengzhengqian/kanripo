故以周之地則不大於曹滕以周之民則不衆於邾莒
然厯數百年宗主天下雖以晉楚齊秦之彊不敢加者
何哉徒以名分尚存故也至於季氏之於魯田常之於
齊白公之於楚智伯之於晉其勢皆足以逐君而自為
然而卒不敢者豈其力不足而心不忍哉乃畏奸名犯
分而天下共誅之也今晉大夫暴蔑其君剖分晉國天
子既不能討又寵秩之使列於諸侯是區區之名分復
不能守而并棄之也先王之禮於斯盡矣或者以為當