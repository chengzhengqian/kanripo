豫也虜謂父為阿多頡干迦斯感其卑屈持之而哭遂執臣禮悉以所遺頒從行者己無所受國中由是稍安
秋頡干迦斯悉舉國兵數萬召楊襲古將復北庭又為
吐蕃所敗死者太半襲古收餘衆數百將還西州頡干
迦斯紿之曰且與我同至牙帳當送君還朝既而留不
遣竟殺之安西由是遂絶莫知存亡而西州猶為唐固
守葛禄乘勝取回鶻之浮圖川回鶻震恐悉遷西北部
落於牙帳之南以避之遣達北特勒梅録隨郭鋒偕來