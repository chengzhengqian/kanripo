太后在彼時不如職今見親厚又惡可以踰乎皇后其
刻心秉德謙約為古垂則列妾使有灋焉
鴻嘉元年二月上始為微行從期門郎或私奴十餘人
或乘小車或皆騎出入市里郊野逺至旁縣甘泉長楊
五柞闘雞走馬常自稱富平侯家人富平侯者張安世
四世孫放也放父臨尚敬武公主生放放為侍中中郎
将娶許皇后女弟當時寵幸無比故假稱之二年春三月博士行大射禮有飛雉集於庭歴陛登堂