㑹稽公主死建安王休仁等始得出居外舍釋謝莊之
囚廢帝猶横尸太醫閤口蔡興宗謂尚書右僕射王彧
曰此雖凶悖要皆天下之主宜使喪禮粗足若直如此
四海必將乘人乃𦵏之秣陵縣南初湘東王母沈媫好
蚤卒路太后養之王事太后甚謹太后愛王亦篤王既
弑廢帝欲慰太后心下令以太后弟子休之為黄門侍
郎茂之為中書侍郎論功行賞夀寂之等十四人皆封
縣侯縣子十二月庚申朔以東海王禕為中書監太尉