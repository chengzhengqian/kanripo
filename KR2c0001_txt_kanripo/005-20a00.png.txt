賢治大第開門鄉北闕引玉渠灌園池使者䕶作賞賜
吏卒甚於治宗廟賢母病長安厨給祠具道中過者皆
飲食為賢治器器成奏御乃行或物好特賜其工自貢
獻宗廟三宫猶不至此賢家有賔婚及見親諸官並共
賜及蒼頭奴婢人十萬錢使者䕶視發取市物百賈震
動道路讙譁羣臣惶惑詔書罷苑而以賜賢二千餘頃
均田之制從此墮壞奢僭放縱變亂隂陽災異衆多百
姓訛言持籌相驚天惑其意不能自止陛下素仁智慎