不許而辭之臣愚以為漢與匈奴從此隙矣匈奴本五
帝所不能臣三王所不能制其不可使隙明甚臣不敢
逺稱請引秦以來明之以秦始皇之彊䝉恬之威然不
敢窺西河乃築長城以界之㑹漢初興以高祖之威靈
三十萬衆困於平城時奇譎之士石畫之臣甚衆卒其
所以脱者世莫得而言也又髙皇后時匈奴悖慢大臣
權書遺之然後得解及孝文時匈奴侵暴北邉候騎至
雍甘泉京師大駭發三将軍屯細栁棘門霸上以備之