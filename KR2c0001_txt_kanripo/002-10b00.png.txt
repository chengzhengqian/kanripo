言王曰丞相何亡王大怒如失左右手居一二日何來
謁王王且怒且喜罵何曰若亡何也何曰臣不敢亡也
臣追亡者耳王曰若所追者誰何曰韓信也王復罵曰
諸將亡者以十數公無所追追信詐也何曰諸將易得
耳至如信者國士無𩀱王必欲長王漢中無所事信必
欲爭天下非信無可與計事者顧王䇿安所決耳王曰
吾亦欲東耳安能鬱鬱乆居比乎何曰計必欲東能用
信信即留不能用信終亡耳王曰吾為公以為將何曰