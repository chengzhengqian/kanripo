上馬操曰未也有頃騎至稍多或分趣輜重操曰可矣
乃皆上馬時騎不滿六百遂縱兵擊大破之斬醜醜與
顔良皆紹名將也再戰悉禽之紹軍奪氣操還軍官渡
　秋七月汝南黄巾劉辟等叛曹操應袁紹紹遣劉備
將兵助辟郡縣多應之紹遣使拜陽安都尉李通為征
南將軍劉表亦隂招之通皆拒焉或勸通從紹通按劍
叱之曰曹公明哲必定天下紹雖彊盛終為之虜耳吾
以死不貳即斬紹使送印綬詣操　袁紹軍陽武沮授