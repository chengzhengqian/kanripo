問成曰反者誰也成曰義陽王鑒當立遵曰我尚如是
鑒能幾時遂殺之於琨華殿并殺鄭太后張后太子衍
孟準王鸞及上光祿張斐鑒即位大赦以武興公閔為大將軍封武徳王司空李農為大司馬並錄尚書事郎
闓為司空秦州刺史劉羣為尚書左僕射侍中盧諶為
中書監　趙主鑒使樂平王苞中書令李松殿中將軍
張才夜攻石閔李農於琨華殿不克禁中擾亂鑒懼偽
若不知者夜斬松才於西中華門并殺苞新興王祗虎