下上尊號丁夘太后臨軒遣禮部尚書武承嗣冊嗣皇
帝自是太后常御紫宸殿施慘紫帳以視朝　三月丘
神勣至巴州幽故太子賢於别室逼令自殺太后乃歸
罪於神勣戊戌舉哀於顯福門貶神勣為疊州刺史己
亥追封賢為雍王神勣尋復入為左金吾將軍　夏閠五
月以禮部尚書武承嗣為太常卿同中書門下三品
初尚書左丞馮元常為髙宗所委髙宗晚年多疾百司
奏事每曰朕體中不佳可與元常平章以聞元常密言