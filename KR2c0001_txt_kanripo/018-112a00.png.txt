刺史南秦王及境𤣥不出迎軌責讓之欲奉策以還𤣥
懼而郊迎
六年秋七月武都孝昭王楊𤣥疾病欲以國授其弟難
當難當固辭請立𤣥子保宗而輔之𤣥許之𤣥卒保宗
立難當妻姚氏勸難當自立難當乃廢保宗自稱都督
雍涼秦三州諸軍事征西大將軍開府儀同三司秦州
刺史武都王
七年夏六月己卯以氐王楊難當為冠軍將軍秦州刺