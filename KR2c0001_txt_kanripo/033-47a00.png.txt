同平章事　神策行營招討使李晟請以所将兵北解
趙州之圍與張孝忠合勢圖范陽上許之晟自魏州引
兵趨趙州王士真解圍去晟留趙州三日與孝忠合兵
北略恒州　八月辛酉以涇原留後姚令言為節度使
　盧杞惡太子太師顔真卿欲出之扵外真卿謂杞曰
先中丞傳首至平原真卿以舌䑛面血今相公忍不相
容乎杞矍然起拜然恨之益甚　冬十一月己夘朔加
淮南節度使陳少逰同平章事　田悅徳朱滔之救與