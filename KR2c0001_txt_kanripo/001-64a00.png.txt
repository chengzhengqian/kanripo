之功也公子如其言果得兵符公子行侯生曰将在外
君令有所不受有如晉鄙合符而不授兵復請之則事
危矣臣客朱亥其人力士可與俱晉鄙若聽大善不聽
可使擊之於是公子請朱亥與俱至鄴晉鄙合符疑之
舉手視公子曰吾以十萬之衆屯於境上國之重任今
單車來代之何如哉朱亥袖四十斤鐵椎椎殺晉鄙公
子遂勒兵下令軍中曰父子俱在軍中者父歸兄弟俱
在軍中者兄歸獨子無兄弟者歸養得選兵八萬人将