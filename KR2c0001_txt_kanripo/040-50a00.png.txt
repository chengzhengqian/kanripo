橋其將吏及莫州刺史李嚴皆降嚴幽州人也　　夏
四月周徳威白晉王以兵少不足以攻城晉王遣李存
審將吐谷渾契苾騎兵㑹之李嗣源攻瀛州刺史趙敬
降　　五月燕主守光遣其將單廷珪將精兵萬人出
戰與周徳威遇于龍頭岡廷珪曰今日必擒周楊五以
獻楊五徳威小名也既戰見徳威于陳援槍單騎逐之
槍及徳威背徳威側身避之奮檛反擊廷珪墜馬生擒
置于軍門燕兵退走徳威引騎乗之燕兵大敗斬首三