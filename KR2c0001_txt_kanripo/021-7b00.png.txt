夀陽盱眙淮隂淮南之本原也三鎮不克其一而留守
孤城其不能自全明矣敵之大鎮逼其外長淮隔其内
少置兵則不足以自固多置兵則糧運難通大軍既還
士心孤怯夏水盛漲救援甚難以新擊舊以勞禦逸若
果如此必為敵擒雖忠勇奮發終何益哉且安土戀本
人之常情昔彭城之役既克大鎮城戍已定而不服思
叛者猶踰數萬角城蕞爾處在淮北去淮陽十八里五
固之役攻圍厯時卒不能克以今準古事兼數倍天時