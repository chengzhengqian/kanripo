庭之嬖踐元后於翬翟䧟吾君於聚麀又曰殺姊屠兄
弑君鴆母人神之所同嫉天地之所不容又曰包藏禍
心竊窺神器君之愛子幽之於别宫賊之宗盟委之以
重任又曰一抔之土未乾六尺之孤何在又曰試觀今
日之域中竟是誰家之天下太后見檄因問曰誰所為
或對曰駱賔王太后曰宰相之過也人有如此才而使
之流落不偶乎敬業求得人貎類故太子賢者紿衆云
賢不死亡在此城中令吾屬舉兵因奉以號令楚州司