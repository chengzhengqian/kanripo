之也且祁山知大軍已在近人情自固可止屯於此分
為竒兵示出其後不宜進前而不敢偪坐失民望也今
亮孤軍食少亦行去矣懿不從故尋亮既至又登山掘
營不肯戰賈栩魏平數請戰因曰公畏蜀如虎奈天下
笑何懿病之諸將咸請戰夏五月辛巳懿乃使張郃攻
無當監何平於南圍自案中道向亮亮使魏延髙翔吳
班逆戰魏兵大敗漢人獲甲首三千人懿還保營六月亮
以糧盡退軍司馬懿遣張郃追之郃進至木門與亮戰