弗動兵車諸蕃既從渾厥可滅混壹戎夏其在兹乎帝
大悦賜物五百段日引矩至御坐親問西域事矩盛言
胡中多諸珍寶吐谷渾易可幷吞帝於是慨然慕秦皇
漢武之功甘心將通西域四夷經略咸以委之以矩為
黄門侍郎復使至張掖引致諸胡啗之以利勸令入朝
自是西域諸胡往來相繼所經郡縣疲於送迎糜費以
萬萬計令中國疲弊以至於亡皆矩之倡導也
四年正月乙巳詔發河北諸軍百餘萬衆穿水濟渠引