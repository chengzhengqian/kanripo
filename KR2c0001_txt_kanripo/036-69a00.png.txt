殺之滅其族國人憤怒又不遣使詣唐求冊立洛門川
討擊使論恐熱性悍忍多詐謀乃屬其徒吿之曰賊捨
國族立綝氏專害忠良以脅衆臣且無大唐冊命何名
賛普吾當與汝屬舉義兵入誅綝妃及用事者以正國
家天道助順功無不成遂説三部落得萬騎是歳與青
海節度使同盟舉兵自稱國相至渭州遇國相尚思羅
屯薄寒山恐熱擊之思羅棄輜重西奔松州恐熱遂屠
渭州思羅發蘇毗吐谷渾羊同等兵合八萬保洮水焚