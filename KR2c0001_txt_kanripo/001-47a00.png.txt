侯為秦謀不忠而大王之計亦有所失也王跽曰寡人
願聞失計然左右多竊聽者范睢未敢言内先言外事
以觀王之俯仰因進曰夫穰侯越韓魏而攻齊剛壽非
計也齊湣王南攻楚破軍殺将再辟地千里而齊尺寸
之地無得焉者豈不欲得地哉形勢不能有也諸侯見
齊之罷敝起兵而伐齊大破之齊幾於亡以其伐楚而
肥韓魏也今王不如逺交而近攻得寸則王之寸也得
尺亦王之尺也今夫韓魏中國之處而天下之樞也王