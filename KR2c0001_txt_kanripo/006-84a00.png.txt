有三宥之義過厚不過薄今議者欲為瓌選嚴能相恐
其迫切必不完免宜裁加貸宥以崇厚德帝感其言由
是瓌獨得全竇氏宗族賔客以憲為官者皆免歸故郡
初班固奴嘗醉罵洛陽令种兢兢因逮考竇氏賔客收
捕固死獄中　初竇憲納妻天下郡國皆有禮慶漢中
郡亦當遣吏户曹李郃諌曰竇將軍椒房之親不修德
禮而專權驕恣危亡之禍可翹足而待願明府一心王
室勿與交通太守固遣之郃不能止請求自行許之郃