其亡也堅自以平生遇萇有㤙尤忿之數罵萇求死謂
張夫人曰豈可令𦍑奴辱吾兒乃先殺寶錦辛丑萇遣
人縊堅於新平佛寺張夫人中山公詵皆自殺後秦将
士皆為之哀慟萇欲隠其名謚曰壮烈天王
臣光曰論者皆以為秦王堅之亡由不殺慕容垂姚萇
故也臣獨以為不然許劭謂魏武帝治世之能臣亂世
之奸雄使堅治國無失其道則垂萇皆秦之能臣也烏
能為亂哉堅之所以亡由驟勝而驕故也魏文侯問李