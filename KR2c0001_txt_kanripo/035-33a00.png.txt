不敢言道路以目請付法司旬日之間章數十上守澄
匿注於右軍左軍中尉韋元素樞密使楊承和王踐言
皆惡注左軍將李𢎞楚説元素曰鄭注姦猾無雙卵
不除使成羽翼必為國患今因御史所劾匿軍中𢎞楚
請以中尉意詐為有疾召使治之來則中尉延與坐𢎞
楚侍側伺中尉舉目擒出杖殺之中尉因見上叩頭請
罪具言其姦楊王必助中尉進言况中尉有翼戴之功
豈以除姧而獲罪乎元素以為然召之注至蠖屈䑕伏