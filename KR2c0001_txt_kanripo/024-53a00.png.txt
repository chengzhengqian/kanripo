能禁僧辯以宫殿之燒恐得罪欲以琳塞責乃宻啟王
請誅琳王以琳為湘州琳自疑及禍使長史陸納帥部
曲赴湘州身詣江陵陳謝謂納等曰吾若不返子將安
之咸曰請死之相泣而别至江陵王下琳吏辛酉以王
子方略為湘州刺史又以廷尉黄羅漢為長史使與太
舟卿張載至巴陵先據琳軍載有寵於王而御下峻刻
荆州人疾之如讐羅漢等至琳軍陸納及士卒並哭不
肯受命執羅漢及載王遣宦者陳旻往諭之納對旻刳