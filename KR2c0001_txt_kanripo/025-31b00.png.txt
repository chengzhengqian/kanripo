應之未明周將北海叚文振杖槊與數十人先登與景
嵩同至尉相貴所抜佩刀刧之城上鼓譟齊兵大潰遂
克晉州虜相貴及甲士八千人齊主方與馮淑妃獵於
天池晉州告急者自旦至午驛馬三至右丞相髙阿那
肱曰大家正為樂邊鄙小小交兵乃是常事何急奏聞
至暮使更至云平陽已䧟乃奏之齊主將還淑妃請更
殺一圍齊主從之周齊王憲攻拔洪洞永安二城更圖
進取齊人焚橋守險軍不得進乃屯永安使永昌公椿