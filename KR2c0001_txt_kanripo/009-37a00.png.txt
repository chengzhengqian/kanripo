官渡若其克獲還迎不晚設其有難衆弗可還紹弗從
授臨濟歎曰上盈其志下務其功悠悠黄河吾其濟乎遂
以疾辭紹不許而意恨之使省其所部并屬郭圖紹軍
至延津南操勒兵駐營南阪下使登壘望之曰可五六
百騎有頃復白騎稍多步兵不可勝數操曰勿復白令
騎解鞍放馬是時白馬輜重就道諸將以為敵騎多不
如還保營荀攸曰此所以餌敵如何去之操顧攸而笑
紹騎將文醜與劉備將五六千騎前後至諸將復白可