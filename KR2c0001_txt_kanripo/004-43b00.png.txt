三萬餘騎出五原期以出塞各二千餘里以常惠為校
尉持節䕶烏孫兵共撃匈奴
三年春正月戊辰五将軍發長安匈奴聞漢兵大出老
弱犇走歐畜産逺遁逃是以五将少所得夏五月軍罷
度遼将軍出塞千二百餘里至蒲離候水斬首捕虜七
百餘級前将軍出塞千二百餘里至烏貟斬首捕虜百
餘級蒲類将軍出塞千八百餘里西去候山斬首捕虜
得單于使者蒲隂王以下二百餘級聞虜已引去皆不