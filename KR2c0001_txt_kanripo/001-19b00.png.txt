臣之計過也今無臣事秦之名而有彊國之實臣是故
願大王少留意計之齊王許之乃西南說楚威王曰楚
天下之彊國也地方六千餘里帶甲百萬車千乘騎萬
匹粟支十年此霸王之資也秦之所害莫如楚楚彊則
秦弱秦彊則楚弱其勢不兩立故為大王計莫如從親
以孤秦臣請令山東之國奉四時之獻以承大王之明
詔委社稷奉宗廟練士厲兵在大王之所用之故從親
則諸侯割地以事楚衡合則楚割地以事秦此兩策者