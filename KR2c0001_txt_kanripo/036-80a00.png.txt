百許人文楚入為金吾將軍經略使李䝉利其闕額衣
糧以自入悉罷遣三道戍卒止於所募兵戍守左右江
比舊什減七八故蠻人乘虚入冦時䝉已卒經略使李
𢎞源至鎮纔十日無兵以禦之城陷𢎞源與監軍脱身
犇巒州二十餘日蠻去乃還𢎞源坐貶建州司户文楚
時為殿中監復以為邕管經略使至鎮城邑居人什不
存一文楚秀實之孫也　杜悰上言南詔向化七十年
蜀中寢兵無事羣蠻率服今西川兵食單寡未可輕與