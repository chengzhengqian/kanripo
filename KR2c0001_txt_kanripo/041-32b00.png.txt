就永王存覇從兵稍散庚寅至平陸止餘數騎為人所
執折足送洛陽存霸亦帥衆千人棄鎮犇晉陽　辛卯
魏王繼岌至興平聞洛陽亂復引兵而西謀保據鳯翔
　向延嗣至鳯翔以莊宗之命誅李紹琛　初莊宗命
吕鄭二内養在晉陽一監兵一監倉庫自留守張憲以
下皆承應不暇及鄴都有變又命汾州刺史李彦超為
北都巡檢彦超彦卿之兄也莊宗既殂推官河間張昭
逺勸張憲奉表勸進憲曰吾一書生自布衣至服金紫