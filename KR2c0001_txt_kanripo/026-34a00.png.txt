德不顧濟鴨緑水而去仲文與述等既失文德内不自
安述以糧盡欲還仲文議以精鋭追文德可以有功述
固止之仲文怒曰將軍仗十萬之衆不能破小賊何顔
以見帝且仲文此行固知無功何則古之良將能成功
者軍中之事決在一人今人各有心何以勝敵時帝以
仲文有訃畫令諸軍諮稟節度故有此言由是述等不
得已而從之與諸將度水追文德文德見述軍士有饑
色故欲疲之每戰輒走述一日之中七戰皆捷既恃驟