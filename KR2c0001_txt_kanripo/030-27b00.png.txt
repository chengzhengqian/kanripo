使徐敬猷逼淮陰别將韋超尉遲昭屯都梁山李孝逸
軍至臨淮偏將雷仁智與敬業戰不利孝逸懼按兵不
進監軍殿中侍御史魏元忠謂孝逸曰天下安危在兹
一舉四方承平日久忽聞狂狡注心傾耳以俟其誅今
大軍久留不進逺近失望萬一朝廷更命它將以代將
軍將軍何辭以逃逗撓之罪乎孝逸乃引軍而前壬寅馬
敬臣擊斬尉遲昭於都梁山十一月辛亥以左鷹揚大
將軍黒齒常之為江南道大揔管討敬業韋超擁衆據