月丁亥夜帝微行至領軍府門左右曰一府皆眠何不
縁墻入帝曰我今夕欲於一處作適宜待明夕員外郎
桓康等於道成門間聴聞之戊子帝乘露車與左右於
臺岡賭跳仍往青園尼寺晚至新安寺偷狗就曇度道
人煮之飲酒醉還仁夀殿寢楊玉夫常得帝意至是忽
憎之見輒切齒曰明日當殺此子取肝肺是夜令玉夫
伺織女度河曰見當報我不見將殺汝時帝出入無常
省内諸閤夜皆不閉廂下畏相逢值無敢出者宿衛並