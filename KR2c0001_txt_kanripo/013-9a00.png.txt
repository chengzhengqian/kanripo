攸乘疑安邑欽有異志殺之是日斬裕癸未斬隆甲申
聰攻西明門克之銳等走入南宫前鋒隨之乙酉殺和
於光極西室收鋭攸乘梟首通衢羣臣請聰即帝位聰
以北海王义單后之子也以位讓之义涕泣固請聰乆
而許之曰义及羣公正以禍難尚殷貪孤年長故耳此
國家之事孤何敢辭俟义年長當以大業歸之遂即位
大赦改元光興尊單氏曰皇太后其母張氏曰帝太后
以义為皇太弟領大單于大司徒立其妻呼延氏為皇