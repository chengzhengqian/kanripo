中外大震道路皆云臺城已陷白下石頭之衆皆潰張
永沈懷明逃還宫中傳新亭亦陷太后執帝手泣曰天
下敗矣先是月犯右執法太白犯上將或勸劉勔避職
勔曰吾執心行已無愧幽明若災眚必至避豈得免勔
晚年頗慕髙尚立園宅名為東山遺落世務罷遣部曲
蕭道成謂勔曰將軍受顧命輔幼主當此艱難之日而
深尚從容廢省羽翼一朝事至悔可追乎勔不從而敗
甲午撫軍長史禇澄開東府門納南軍擁安成王準據