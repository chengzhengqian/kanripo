大功雖降階一等而子孫無窮永保福祚不亦休哉論
者或言二州附晋則榮六郡人事之不便昔公孫述在
蜀羈客用事劉備在蜀楚士多貴及吳郡西伐舉國屠
滅寧分客主論者不達安固之基茍惜名位以為劉氏
守令方仕州郡曽不知彼乃國亡主易豈同今日義舉
主榮臣顯哉論者又謂臣當為法正臣䝉陛下大恩恣
臣所安至於榮禄無問漢晉臣皆不處復何為效法正
乎壽省書内慙祕而不宣　九月漢僕射任顔謀反誅顔