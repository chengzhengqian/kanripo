相蔽宜各致於法昭示王度反乃爵於五等又以不義
為名且舉以不義莫可侯也此而可侯漢爵為不足勸
矣春秋書齊豹盜三叛人名之義毋乃異於是乎
　　光武平齊
淮陽王更始元年冬十月故梁王立之子永詣洛陽更
始封為梁王都睢陽
二年冬梁王永據國起兵招諸郡豪桀沛人周建等並
署為將帥攻下濟隂山陽沛楚淮陽汝南凢得二十八