趙生曰凶豎傲愎敢爾汝能殺之吾入西宫當盡以韜
之國邑分封汝等韜死主上必臨喪吾因行大事蔑不
濟矣柸等許諾秋八月韜夜與僚屬宴於東明觀因宿
於佛精舍宣使楊柸等縁獼猴梯而入殺韜置其刀箭
而去旦日宣奏之虎哀驚氣絶久之方蘇將出臨其喪
司空李農諌曰害秦公者未知何人賊在京師鑾輿不
宜輕出虎乃止嚴兵發哀於太武殿宣往臨韜喪不哭
直言呵呵使舉衾觀尸大笑而去收大將軍記室參軍