躊躇未遑薦璧昂問時事於武康令北地傅映映曰昔
元嘉之末開闢未有故太尉殺身以明節司徒當寄託
之重理無茍全所以不顧夷險以狥名義今嗣主昏虐
曾無悛改荆雍恊舉乘據上流天人之意可知願明府
深慮無取後悔及建康平衍使豫州刺史李元履巡撫
東土勅元履曰袁昂道素之門世有忠節天下須共容
之勿以兵威陵辱元履至吳興宣衍㫖昂亦不請降開
門撤備而已仙琕聞臺城不守號泣謂將士曰我受人