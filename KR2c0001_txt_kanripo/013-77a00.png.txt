豪日甚不親政事所任皆苛刻小人棗嵩朱碩貪横尢
甚北州謠曰府中赫赫朱丘伯十嚢五嚢入棗郎調發
殷煩下不堪命多叛入鮮卑從事韓咸監䕶桞城盛稱
慕容廆能接納士民欲以諷浚浚怒殺之浚始者唯恃
鮮卑烏桓以為彊既而皆叛之加以蝗旱連年兵勢益
弱石勒欲襲之未知虚實將遣使覘之叅佐請用羊祜
陸抗故事致書於浚勒以問張賔賔曰浚召為晉臣實
欲廢晉自立但患四海英雄莫之從耳其欲得將軍猶