屋周旋三十餘年澹然自守以書自娱既不為皓所愛
亦不為皓所憎故官不過六百石而亦不罹其禍漢主
弟甘陵王永憎皓皓譖之使十年不得朝見吴主使五
官中郎將薛珝聘于漢及還吴主問漢政得失對曰主
闇而不知其過臣下容身以求免罪入其朝不聞直言
經其野民皆菜色臣聞燕雀處堂子母相樂自以為至
安也突決棟焚而燕雀怡然不知禍之将及其是之謂
乎珝綜之子也