以承聖意諸侯骨肉莫親大王大王於屬則子也於位
則臣也一身而二任之責加焉恩愛行義介有不具
者於以上聞非饗國之福也王乃下令曰寡人造行不
能無惰中尉甚忠數輔吾過使謁者千秋賜中尉牛肉
五百斤酒五石脯五束其後復放縱自若郎中令山陽
龔遂忠厚剛毅有大節内諌爭於王外責傅相引經義
陳禍福至於涕泣蹇蹇亡已靣刺王過王至掩耳起走
曰郎中令善媿人王嘗久與騶奴宰人㳺戯飲食賞賜