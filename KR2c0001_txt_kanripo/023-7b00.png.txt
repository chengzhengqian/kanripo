汗避難改焉泰命復其舊姓名之曰達丞相歡使侯景
招撫岳衆泰至安定遇之謂曰賀拔公雖死宇文泰尚
存卿何為者景失色曰我猶箭耳唯人所射遂還泰至
平涼哭岳甚慟將士皆悲喜歡復使侯景與散騎常侍
代郡張華原義寧太守太安王基勞泰泰不受欲刧留
之曰留則共享富貴不然命在今日華原曰明公欲脅
使者以死亡此非華原所懼也泰乃遣之基還言泰雄
傑請及其未定撃滅之歡曰卿不見賀拔侯莫陳乎吾