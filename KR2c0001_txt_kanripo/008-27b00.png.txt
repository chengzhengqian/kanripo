白太后定䇿禁中以鯈守光祿大夫與中常侍曹節並
持節將中黄門虎賁羽林千人奉迎宏時年十二
靈帝建寧元年春正月壬午以城門校尉竇武為大將軍前
太尉陳蕃為太傅與武及司徒胡廣參録尚書事時新
遭大䘮國嗣未立諸尚書畏懼多託病不朝陳蕃移書
責之曰古人立節事亡如存今帝祚未立政事日蹙諸
君奈何委荼蓼之苦息偃在牀於義安乎諸尚書惶怖
皆起視事　己亥解凟亭侯至夏門亭使竇武持節以