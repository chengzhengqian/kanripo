既恥且怒必任智士畫長䇿伏猛將練精兵畢力再舉
涉河鑑前之敗必不越魏而伐趙校罪輕重必不先趙
而後魏是上不上下不下當魏而來也季安曰然則若
之何忠曰王師入魏君厚犒之於是悉甲壓境號曰伐
趙則可隂遺趙人書曰魏若伐趙則河北義士謂魏賣
友魏若與趙則河南忠臣謂魏反君賣友反君之名魏
不忍受執事若能隂解陴障遺魏一城魏得持之奏捷
天子以為符信此乃使魏北得以奉趙西得以為臣於