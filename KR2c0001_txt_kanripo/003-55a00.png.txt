二年上猶以受降城去匈奴逺遣浚稽將軍趙破奴將
二萬餘騎出朔方西北二千餘里期至浚稽山而還浞
野侯既至期左大都尉欲發而覺單于誅之發左方兵
擊浞野侯浞野侯行捕首虜得數千人還未至受降城
四百里匈奴兵八萬騎圍之浞野侯夜自出求水匃奴
間捕生得浞野侯因急擊其軍軍吏畏亡將而誅莫相
勸歸者軍遂沒於匈奴兒單于大喜因遣竒兵攻受降
城不能下乃㓂入邊而去