經喪亂欲遷都於鄴帝曰高祖定鼎河洛為萬世之基
王既功存社稷宜遵太和舊事歡乃止至是復謀遷都
遣三千騎鎮建興益河東及濟州兵擁諸州和糴粟悉
運入鄴城帝又敕歡曰王若厭伏人情杜絶物議唯有
歸河東之兵罷建興之戌送相州之粟追濟州之軍使
蔡儁受代邸珍出徐止戈散馬各事家業脫須糧廪别
遣轉輸則䜛人結舌疑悔不生王高枕太原朕垂拱京
洛矣王若馬首南向問鼎輕重朕雖不武為社稷宗廟