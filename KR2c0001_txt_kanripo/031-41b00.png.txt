妃洗兒金銀錢復厚賜祿山盡歡而罷自是祿山出入
宫掖不禁或與貴妃對食或通宵不出頗有醜聲於外
上亦不疑也安祿山求兼河東節度使二月丙辰以河
東節度使韓休珉為左羽林將軍以祿山代之户部郎
中吉溫見祿山有寵又附之約為兄弟説祿山曰李右
丞相雖以時事親三兄必不肯以兄為相温雖䝉驅使
終不得超擢兄若薦溫於上溫即奏兄堪大任共排林
甫出之為相必矣祿山悦其言數稱溫才於上上亦忘