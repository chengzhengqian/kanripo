將軍亷襃後將軍朱慱入禁中議中山定陶王誰宜為
嗣者方進根襃博皆以為定陶王帝弟之子禮曰昆弟
之子猶子也為其後者為之子也定陶王宜為嗣光獨
以為禮立嗣以親以尚書盤庚殷之及王為比兄終弟
及中山王先帝之子帝親弟宜為嗣上以中山王不材
又禮兄弟不得相入廟不從光議二月癸丑詔立定陶
王欣為皇太子封中山王舅諫大夫馮參為宜鄉侯益
中山國三萬户以慰其意使執金吾任宏守大鴻臚持