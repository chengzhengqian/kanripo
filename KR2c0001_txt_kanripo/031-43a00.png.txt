人皆驍勇善戰一可當百又畜戰馬數萬匹多聚兵仗
分遣商胡詣諸道販鬻嵗輸珍貨數百萬私作緋紫袍
魚袋以百萬計以高尚嚴莊張通儒及將軍孫孝哲為
腹心史思明安守忠李歸仁蔡希徳牛廷玠向潤容李
庭望崔乾祐尹子竒何千年武令珣能元皓田承嗣田
乾真阿史那承慶為爪牙尚雍奴人本名不危頗有辭
學薄遊河朔貧困不得志常歎曰高不危當舉大事而
死豈能齧草根求活耶祿山引置幕府出入臥内尚典