城遣兵五千屯豐都市五千屯上春門五千屯北邙山
為九營首尾相應以備宻丁酉房獻伯陷汝隂淮陽太
守趙陁舉郡降宻己亥宻帥衆三萬復據回洛倉大修
營塹以逼東都段達等出兵七萬拒之辛丑戰於倉北
隋兵敗走丁未宻使其幕府移檄郡縣數煬帝十罪且
曰罄南山之竹書罪無窮決東海之波流惡難盡祖君
彦之辭也　五月煬帝命監門將軍涇陽龎玉虎賁郎
將霍世舉將關内兵援東都柴孝和説李宻曰秦地山