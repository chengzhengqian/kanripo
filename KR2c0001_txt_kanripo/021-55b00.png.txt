車輪載寳寅文武數百唱警蹕向臺城百姓數千人皆
空手隨之欣泰聞事作馳馬入宫冀法珍等在外東昏
盡以城中處分見委表裏相應既而法珍得返處分閉
門上仗不配欣泰兵鴻選在殿内亦不敢發寳寅在杜
姥宅日已瞑城門閉城上人射外人外人棄寳寅潰去
寳寅亦逃三日乃戎服詣草市尉尉馳以啟東昏東昏
召寳寅入宫問之寳寅涕泣稱爾日不知何人逼使上
車仍將去制不自由東昏笑復其爵位張欣泰等事覺