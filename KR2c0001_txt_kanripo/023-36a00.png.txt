等治兵於虎牢將復河南諸州魏梁迥韋孝寛趙繼宗
皆棄城西歸侯景攻廣州數旬未拔聞魏救兵將至集
諸將議之行洛州事盧勇請進觀形勢乃帥百騎至大
隗山遇魏師日已暮勇多置幡旗於樹顛夜分騎為十
隊鳴角直前擒魏儀同三司程華斬儀同三司王征蠻
而還廣州守將駱超遂以城降東魏丞相歡以勇行廣
州事勇辯之從弟也於是南汾潁豫廣四州復入東魏
　三月辛酉東魏丞相歡以沙苑之敗請解大丞相詔