二月諸宰相侍宴上謂王珪曰卿識鑒精通復善談論
𤣥齡以下卿冝悉加品藻且自謂與數子何如對曰孜
孜奉國知無不為臣不如𤣥齡才兼文武出將入相臣
不如李靖敷奏詳眀出納惟允臣不如温彦博處繁治
劇衆務畢舉臣不如戴胄耻君不及堯舜以諌爭為己
任臣不如魏徴至於激濁掦清嫉惡好善臣於數子亦
有微長上深以為然衆亦服其確論上之初即位也嘗
與羣臣語及教化上曰今承大亂之後恐斯民未易化