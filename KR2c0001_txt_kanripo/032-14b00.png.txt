迎上皇遷居大内上皇驚幾墜高力士曰李輔國何得
無禮叱令下馬輔國不得已而下力士因宣上皇誥曰
諸將士各好在將士皆納刃再拜萬歳力士又叱輔國
與已共執上皇馬鞚侍衛如西内居甘露殿輔國帥衆而退所留侍衛兵纔尫老數十人陳𤣥禮高力士及舊
宫人皆不得留左右上皇曰興慶宫吾之王地吾數以
讓皇帝皇帝不受今日之徙亦吾志也是日輔國與六
軍大將素服見上請罪上又迫於諸將乃勞之曰南宫