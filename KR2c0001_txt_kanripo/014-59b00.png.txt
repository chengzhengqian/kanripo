仁凶威不得不従今元惡猶存始克此城遽加夷㓕則
未下之城無歸善之路矣皝乃止分徙遼東大姓於棘
城以杜羣為遼東相安輯遺民　　十二月慕容仁遣
兵襲新昌督䕶新興王寓擊走之遂徙新昌入襄平
咸康二年春正月慕容皝將討慕容仁司馬髙詡曰仁
叛棄君親民神共怒前此海未嘗凍自仁反以來連年
凍者三矣且仁專備陸道天其或者欲使吾乘海冰以
襲之也皝従之羣僚皆言渉氷危事不若従陸道皝曰