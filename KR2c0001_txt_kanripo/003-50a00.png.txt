廣食其失道狀急責廣之幕府對簿廣曰諸校尉無罪
乃我自失道吾今自上簿至幕府廣謂其麾下曰廣結
髪與匈奴大小七十餘戰今幸從大將軍出接單于兵
而大將軍徙廣部行囬逺而又迷失道豈非天哉且廣
年六十餘矣終不能復對刀筆之吏遂引刀自剄廣為
人亷得賞賜輙分其麾下飲食與士共之為二千石四
十餘年家無餘財猨臂善射度不中不發將兵乏絶之
處見水士卒不盡飲廣不近水士卒不盡食廣不嘗食