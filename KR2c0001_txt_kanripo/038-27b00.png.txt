克用守中書令復李罕之官爵再貶張濬繡州司户
　三月張濬至藍田逃犇華州依韓建與孔緯宻求救
於朱全忠全忠上表為緯濬訟冤朝廷不得已並聴自
便緯至商州而還亦寓居華州　　夏四月李克用大
舉撃赫連鐸敗其兵於河上進圍雲州　　秋七月李
克用急攻雲州赫連鐸食盡犇吐谷渾部既而歸於幽
州克用表大將石善友為大同防禦使　邢洺節度使
李存孝勸李克用攻鎮州克用從之八月克用南巡澤