以尹詳龎演為左右長史南安姚晃及尹緯為左右司
馬天水狄伯支等為從事中郎姜訓等為椽屬王據等
為參軍王欽盧姚方成等為将帥　秦竇衝撃慕容沖
於河東大破之沖帥鮮卑騎八千犇慕容泓泓衆至十
餘萬遣使謂秦王堅曰呉王已定闗東可速資僃大駕
奉送家兄皇帝泓當帥闗中燕人翼衛乗輿還返鄴都
與秦以虎牢為界永為鄰好堅大怒召慕容暐責之曰
今泓書如此卿欲去者朕當相資卿之宗族可謂人面