寶應元年建寅月甲辰吐蕃遣使請和代宗廣徳元年夏四月郭子儀數上言吐蕃党項不可
忽宜早為之備辛丑遣兼御史大夫李之芳等使於吐
蕃為虜所留二年乃得歸　秋七月吐蕃入大震關陷
蘭廓河鄯洮岷秦成渭等州盡取河西隴右之地唐自
武徳以來開拓邊境地連西域皆置都督府州縣開元
中置朔方隴右河西安西北庭諸節度使以統之歳發
山東丁壯為戍卒繒帛為軍資開屯田供糗糧設監牧