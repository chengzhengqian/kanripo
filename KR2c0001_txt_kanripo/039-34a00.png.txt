胡進思重厚寡言昭恱以為戇故獨存之昭恱收仁俊
故吏慎温其使證仁俊之罪拷掠備至温其堅守不屈
𢎞佐嘉之擢為國官温其衢州人也　　十二月加𢎞
佐東南面兵馬都元帥
後漢髙祖天福十二年吳越内都監程昭恱多聚賔客
畜兵器二月吳越王𢎞佐斬之釋錢仁俊之囚　　夏
六月忠獻王𢎞佐卒遺令以𢎞倧為鎮東節度使丙寅
𢎞倧襲位　　秋七月吳越王𢎞倧以其弟𢎞俶同參