衛瓘故也語曰猛獸不如羣狐卿等十餘人何懼王鎮
惡臣光曰古人有言疑則勿任任則勿疑裕既委鎮惡以
關中而復與田子有後言是鬬之使為亂也惜乎百年
之冦千里之土得之艱難失之造次使豐鄗之都復輸
寇手荀子曰兼并易能也堅凝之難信哉　三秦父老
聞裕将還詣門流涕訴曰殘民不霑王化於今百年始
覩衣冠人人相賀長安十陵是公家墳墓咸陽宫殿是