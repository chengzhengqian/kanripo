貴妃淑德妃賢妃皆視一品上欲特置宸妃以武昭儀
為之韓瑗來濟諌以為故事無之乃止　中書舍人饒
陽李義府為長孫無忌所惡左遷壁州司馬敕未至門
下義府密知之問計於中書舎人幽州王德儉德儉曰
上欲立武昭儀為后猶豫未決者直恐宰臣異議耳君能建䇿立之則轉禍為福矣義府然之是日代德儉直
宿叩閤上表請廢皇后王氏立武昭儀以厭兆庶之心
上説召見與語賜珠一斗留居舊職昭儀又密遣使勞