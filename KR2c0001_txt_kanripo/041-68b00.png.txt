鬬死洪進亦自刎敬瑭牙内指揮使劉知逺引兵入盡
殺帝左右及從騎獨置帝而去敬瑭遂趣洛陽是日太
后令内諸司至乾壕迎潞王王亟遣還洛陽初潞王罷
河中歸私第王淑妃數遣孟漢瓊存撫之漢瓊自謂於
王有舊恩至澠池西見王大哭欲有所陳王曰諸事不
言可知仍自預從臣之列王即命斬於路隅　壬申潞
王至蔣橋百官班迎於路傳教以未拜梓宫未可相見
馮道等皆上牋勸進王入謁太后太妃詣西宫伏梓宫