子賊乗城者詬城下人云奪天子賊是冬大雪城中食
盡凍餒死者不可勝計或卧未死肉已為人所咼市中
賣人肉斤直錢百犬肉直五百茂貞儲偫亦竭以犬
供御膳上鬻御衣及小皇子衣於市以充用削漬松柹
以飼御馬　丙子户部侍郎同平章事韋貽範薨　癸
亥朱全忠遣人薙城外草以困城中甲子李茂貞增兵
守宫門諸宦官自度不免至相尤怨蘇檢數為韓偓經
營入相言於茂貞及中尉樞密且遣親吏告偓偓怒曰