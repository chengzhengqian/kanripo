以方伎交通宦官帝亦頗訊其占宦官敎成弟子牢修
上書告膺等養太學遊士交結諸郡生徒更相驅馳共
為部黨誹訕朝廷疑亂風俗於是天子震怒班下郡國
逮捕黨人布告天下使同忿疾案經三府太尉陳蕃卻
之曰今所案者皆海内人譽憂國忠公之臣此等猶將
十世宥也豈有罪名不章而致收掠者乎不肯平署帝
愈怒遂下膺等於黄門北寺獄其辭所連及太僕潁川
杜宻御史中丞陳翔及陳寔范滂之徒二百餘人或逃