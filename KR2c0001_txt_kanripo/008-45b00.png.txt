臣也又尚方工技之作鴻都篇賦之文可且消息以示
惟憂宰府孝亷士之高選近者以辟召不慎切責三公
而今並以小文超取選舉開請託之門違明王之典衆
心不厭莫之敢言臣願陛下忍而絶之思惟萬機以答
天望聖朝既自約厲左右近臣亦宜從化人自抑損以
塞咎戒則大道虧滿鬼神福謙矣夫君臣不宻上有漏
言之戒下有失身之禍願寢臣表無使盡忠之吏受怨
姦仇章奏帝覽而歎息因起更衣曹節於後竊視之悉