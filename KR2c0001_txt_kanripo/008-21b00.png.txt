於占天子凶又俱入房心法無繼嗣前年冬大寒殺鳥
獸魚鼈城傍竹栢之葉有傷枯者臣聞於師曰栢傷竹
枯不出三年天子當之今自春夏以来連有霜雹及大
雨靁電臣作威作福刑罰急刻之所感也太原太守劉
瓆南陽太守成瑨志除姦邪其所誅剪皆合人望而陛
下受閹豎之譖乃逺加考逮三公上書乞哀瓆等不見採
察而嚴被譴讓憂國之任將遂杜口矣臣聞殺無罪誅
賢者禍及三世自陛下即位以来頻行誅罰梁冦孫鄧