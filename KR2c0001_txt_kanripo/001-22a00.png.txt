趙不南趙不南則梁不北梁不北則從道絶從道絶則
大王之國欲毋危不可得也故願大王審定計議且賜
骸骨魏王乃倍從約而因儀以請成于秦張儀歸復相
秦
五年巴蜀相攻擊俱告急于秦秦惠王欲伐蜀以為道
險陿難至而韓又來侵猶豫未能決司馬錯請伐蜀張
儀曰不如伐韓王曰請聞其說儀曰親魏善楚下兵三
川攻新城宜陽以臨二周之郊據九鼎按圖籍挾天子