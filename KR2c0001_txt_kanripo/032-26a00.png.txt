詐杖殺之上以李抱真言有騐遷殿中少監　夏六月
僕固懷恩至靈武收合散亡其衆復振上厚撫其家癸
未下詔稱其勲勞著於帝室及於天下疑隙之端起自
羣小察其深衷本無他志君臣之義情實如初但以河
北既平朔方已有所屬宜解河北副元帥朔方節度等
使其太保兼中書令大寧郡王如故但當詣闕更勿有
疑懷恩竟不從　秋八月郭子儀自河中入朝㑹涇原
奏僕固懷恩引囘紇吐蕃十萬衆將入寇京師震駭詔