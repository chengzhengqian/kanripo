衛不全萬一将帥之中又如朱滔希烈或負固邉壘誘
致豺狼或竊發郊畿驚犯城闕此亦愚臣所竊為憂者
也未審陛下復何以備之陛下儻過聴愚計所遣神策
六軍李晟等及節将子弟悉可追還眀敕涇隴邠寧但
令嚴備封守仍云更不徴發使知各保安居又降徳音
罷京城及畿縣間架等雜稅則冀已輸者弭怨見處者
獲寧人心不揺邦本自固上不能用　九月丙戌神策
将劉徳信宣武将唐漢臣與淮寧将李克誠戰敗扵滬