揣之熟矣乃留儀同三司敬顯攜等圍宿預自引兵倍
道趣涇州塗出盱眙令思不意齊兵猝至望風退走韶
進擊超達破之回趣廣陵陳霸先解圍走杜僧明還丹
徒侯瑱張彪還秦郡　秋九月乙巳魏遣柱國常山公
于謹中山公宇文䕶大將軍楊忠將兵五萬入冦冬十
月壬戌發長安長孫儉問謹曰為蕭繹之計將如何謹
曰耀兵漢沔席卷渡江直據丹楊上䇿也移郭内居民
退保子城峻其陴堞以待援軍中䇿也若難於移動據