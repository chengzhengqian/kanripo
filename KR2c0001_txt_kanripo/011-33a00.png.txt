千襲都陸盡焚異資糧異將餘兵食葛葉走歸孫綝綝
使異更死戰異以士卒乏食不從綝命綝怒九月己巳
綝斬異於鑊里辛未引兵還建業綝既不能抜出諸葛
誕而䘮敗士衆自戮名將由是吴人莫不怨之司馬昭
曰異不得至夀春非其罪也而吴人殺之欲以謝夀春
而堅誕意使其猶望救耳今當堅圍備其越逸而多方
以誤之乃縱反間揚言吴救方至大軍乏食分遣羸疾
就穀淮北勢不能乆誕等益寛恣食俄而城中乏糧外