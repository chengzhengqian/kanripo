四年五月匈奴單于遣弟呼留若王勝之来朝　匈奴
握衍朐鞮單于暴虐好殺伐國中不附及太子左賢王
數讒左地貴人左地貴人皆怨㑹烏桓擊匈奴東邊姑夕
王頗得人民單于怒姑夕王恐即與烏禪幕及左地貴
人共立稽侯㹪為呼韓邪單于發左地兵四五萬人西
擊握衍朐鞮單于至姑且水北未戰握衍朐鞮單于兵
敗走使人報其弟右賢王曰匈奴共攻我若肯發兵助
我乎右賢王曰若不愛人殺昆弟諸貴人各自死若處