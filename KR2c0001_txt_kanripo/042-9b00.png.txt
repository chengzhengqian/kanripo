將之委延夀經畧中國曰若得之當立汝為帝又常指
延夀謂晉人曰此汝主也延夀信之由是為契丹盡力
畫取中國之策朝廷頗聞其謀丙辰遣使城南樂及徳
清軍徵近道兵以備之
開運元年春正月乙亥邊藩馳告契丹前鋒將趙延夀
趙延照將兵五萬入冦逼貝州延照思温之子也先是
朝廷以貝州水陸要衝多聚芻粟為大軍數年之儲以
備契丹軍校邵珂性凶悖永清節度使王令温黜之珂