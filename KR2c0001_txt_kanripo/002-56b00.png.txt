蜀材官及中尉卒三萬人為皇太子衞軍霸上布之初
反謂其將曰上老矣厭兵必不能來使諸將諸將獨患
淮隂彭越今皆已死餘不足畏也故遂反果如薛公之
言東擊荆荆王賈走死富陵盡刼其兵渡淮擊楚楚發
兵與戰徐僮間為三軍欲以相救為竒或說楚將曰布
善用兵民素畏之且兵法諸侯自戰其地為散地今别
為三彼敗吾一軍餘皆走安能相救不聽布果破其一
軍其二軍散走布遂引兵而西