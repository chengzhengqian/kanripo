之衆奪吐蕃河橋築鹽泉城於河左吐蕃發兵三萬逆
戰希望衆少不敵將卒皆懼左威衛郎將王忠嗣帥所
部先犯其陳所向闢易殺數百人虜陳亂希望縱兵乘
之虜遂大敗置鎮西軍於鹽泉忠嗣以功遷左金吾將
軍　初儀鳯中吐蕃陷安戎城而據之其地險要唐屢
攻之不克劒南節度使王昱築兩城於其側頓軍蒲婆
嶺下運資糧以逼之吐蕃大發兵救安戎城昱衆大敗
死者數千人昱脱身走糧仗軍資皆棄之貶昱括州刺