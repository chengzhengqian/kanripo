甲戌以昭義節度副使磁州刺史盧𤣥卿為洺州刺史
兼魏慱招討副使初李抱真為澤潞節度使馬燧領河
陽三城抱真欲殺懐州刺史楊鉥鉥奔燧燧納之且奏
其無罪抱真怒及同討田悅數以事相恨望二人怨隙
遂深不復相見由是諸軍逗撓久無成功上數遣中使
和解之及王武俊逼趙州抱真分麾下二千人戍邢州
燧大怒曰餘賊未除宜相與戮力乃分兵自守其地我
寧得獨戰邪欲引兵歸李晟說燧曰李尚書以邢趙連