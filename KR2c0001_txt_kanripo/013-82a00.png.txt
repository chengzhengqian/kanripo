首獻㨗於漢漢以勒為大都督督陜東諸軍事驃騎大
將軍東單于増封十二郡勒固辭受二郡而已初王浚
以邵續為樂陵太守屯厭次浚敗續附於石勒勒以續
子乂為督䕶浚所署勃海太守東萊劉𦙍棄郡依續謂
續曰凡立大功必仗大義君晉之忠臣奈何從賊以自
汙乎㑹段匹磾以書邀續同歸左丞相睿續從之其人
皆曰今棄勒歸匹磾其如乂何續泣曰我豈得顧子而
為叛臣哉殺異議者數人勒聞之殺乂續遣劉𦙍使江