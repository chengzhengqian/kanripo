盛戰於竹嶺敗死勃勃攻上邽二旬克之殺秦州刺史
姚軍都及將士五千餘人因毁其城進攻隂密又殺秦
将姚良子及將士萬餘人以其子昌為雍州刺史鎮隂
密征北將軍姚恢棄安定奔還長安安定人胡儼等帥
戸五萬據城降於夏勃勃使鎮東將軍羊茍兒將鮮卑
五千鎮安定進攻秦鎮西將軍姚諶于雍城諶委鎮犇
長安勃勃據雍進掠郿城秦東平公紹及征虜將軍尹
昭等將步騎五萬擊之勃勃退趨安定胡儼閉門拒之