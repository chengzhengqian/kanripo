當與諸人戮力討之諸人似有不同者何也祐即被甲
持刀直入瞋目諸將曰朝謀夕異何以為人今日必斷
姦人首舉坐皆叩頭曰願有所擇祐乃叱元進斬之幷
誅其黨因與諸將同盟討悅泰謂祐曰吾今以爾為子
爾其以我為父乎泰與帳下輕騎馳赴平涼令杜朔周
帥衆先據彈筝峽時民間惶懼逃散者多軍士爭欲掠
之朔周曰宇文公方伐罪弔民柰何助賊為虐乎撫而
遣之逺近悅附泰聞而嘉之朔周本姓赫連曽祖庫多