三年三月安北將軍嚴詢敗慕容涉歸於昌黎斬獲萬
計
四年鮮卑慕容渉歸卒弟删簒立將殺涉歸子廆廆亡
匿於遼東徐郁家
六年慕容删為其下所殺部衆復迎涉歸子廆而立之
渉歸與宇文部素有隙廆請討之朝廷弗許廆怒入冦
遼西殺掠甚衆帝遣幽州軍討廆戰於肥如廆衆大敗
自是毎嵗犯邊又東擊扶餘扶餘王依慮自殺子弟走