中壘将軍梁成為荆州刺史配兵一萬鎮襄陽選其才望禮
而用之桓沖以襄陽䧟沒上疏送章節請觧職不許詔免劉
波官俄復以為冠軍将軍　兖州刺史謝𤣥帥衆萬餘救彭
城軍於泗口欲遣間使報戴而不可得部曲将田泓請沒
水潜行趣彭城𤣥遣之泓為秦人所獲厚賂之使云南軍已
敗泓偽許之既而告城中曰南軍垂至我單行來報為賊所
得勉之秦人殺之彭超置輜重於留城謝𤣥揚聲遣後軍
将軍東海何謙向留城超聞之釋彭城圍引兵還保輜重戴