下獄睿宗為之上疏申理親友皆賀之禕之曰此乃所
以速吾死也臨刑沐浴神色自若自草謝表立成數紙
麟臺郎郭翰太子文學周思鈞稱歎其文太后聞之左
遷翰巫州司法思鈞播州司倉　冬十月武承嗣又使
人誣李孝逸自云名中有兎兎月中物當有天分太后
以孝逸有功十一月戊寅減死除名流儋州而卒
四年春正月甲子於神都立髙祖太宗髙宗三廟四時
享祀如西廟之儀又立崇先廟以享武氏祖考太后命