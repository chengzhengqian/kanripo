良姚平願以為刺史試考功灋臣得通籍殿中為奏事以防
壅塞石顯五鹿充宗皆疾房欲逺之建言宜試以房為郡守帝
扵是以房為魏郡太守得以考功灋治郡房自請嵗竟
乘傳奏事天子許焉房自知數以論議為大臣所非與
石顯等有隙不欲逺離左右乃上封事曰臣出之後恐
為用事所蔽身死而功不成故願嵗盡乘傳奏事蒙哀
見許乃辛巳䝉氣復乘卦太陽侵色此上大夫覆陽而
上意疑也己卯庚辰之間必有欲隔絶臣令不得乘傳