稱雍州刺史西附張駿虎留太子邃守襄國將歩騎七
萬攻朗於金墉金墉潰獲朗刖而斬之進向長安以梁
王挺為前鋒大都督生遣將軍郭權帥鮮卑渉璝衆二
萬為前鋒以拒之生將大軍繼發軍于蒲阪權與挺戰
于潼關大破之挺及丞相左長史劉隗皆死虎還奔澠
池枕尸三百餘里鮮卑潛與虎通謀反擊生生不知挺
已死懼單騎奔長安權收餘衆退屯渭汭生遂棄長安
匿於鷄頭山將軍蔣英據長安拒守虎進兵擊英斬之