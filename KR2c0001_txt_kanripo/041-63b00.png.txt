下勿為過憂帝遣使召石敬瑭欲令將兵拒之義誠固
請自行帝乃召將士慰諭空府庫以勞之許以平鳯翔
人更賞二百緡府庫不足當以宫中服玩繼之軍士益
驕無所畏忌負賜物揚言於路曰至鳯翔更請一分遣
楚匡祚殺李重吉於宋州匡祚榜捶重吉責其家財又
殺尼惠明初馬軍都指揮使朱洪實為秦王從榮所厚
及朱𢎞昭為樞密使洪實以宗兄事之從榮勒兵天津
橋洪實首為孟漢瓊擊從榮康義誠由是恨之辛酉帝