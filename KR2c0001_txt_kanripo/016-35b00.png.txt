獸心不可以國士期也暐叩頭流血涕泣陳謝堅久之
曰此自三豎所為非卿之過復其位待之如初命暐以
書招諭泓沖及垂暐宻遣使謂泓曰吾籠中之人必無
還理且燕室之罪人也不足復顧汝勉建大業以呉王
為相國中山王為太宰領大司馬汝可為大将軍領司
徒承制封拜聴吾死問汝便即尊位泓於是進向長安
改元燕興　燕王垂以鄴城猶固㑹寮佐議之右司馬
封衡請引漳水灌之從之垂行圍因飲於華林園秦人