晉武帝泰始五年春二月濟隂太守巴西文立上言故
蜀之名臣子孫流徙中國者宜量才叙用以慰巴蜀之
心傾吴人之望帝從之己未詔曰諸葛亮在蜀盡其心
力其子瞻臨難而死義其孫京宜隨才署吏又詔曰蜀
將傅僉父子死於其主天下之善一也豈由彼此以為
異哉僉息著募沒入奚官宜免為庶人
七年安樂思公劉禪卒
九年　初鄧艾之死人皆寃之而朝廷無為之辨者及