乙酉又幸城西斬白馬與頡利盟於便橋之上突厥引
兵退蕭瑀請於上曰突厥未和之時諸軍爭戰陛下不
許臣等亦以為疑既而虜自退其䇿安在上曰吾觀突
厥之衆雖多而不整君臣之志唯賄是求當其請和之
時可汗獨在水西達官皆來謁我我若醉而縳之因襲
擊其衆勢如拉朽又命長孫無忌李靖伏兵於幽州以待之虜若奔歸伏兵邀其前大軍竊其後覆之如反掌
耳所以不戰者吾即位日淺國家未安百姓未富且當