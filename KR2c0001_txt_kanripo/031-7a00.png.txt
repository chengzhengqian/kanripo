疾宜且授以散秩使便醫藥上歎吒久之夏四月壬寅
以為詹事又以汴州刺史河南采訪使齊澣為少詹事
皆員外同正於東京養疾澣亦朝廷宿望故並忌之
秋七月辛未左相牛仙客薨八月丁丑以刑部尚書李
適之為左相
二年上以右贊善大夫楊慎矜知御史中丞事時李林
甫專權公卿之進有不出其門者必以罪去之慎矜由
是固辭不敢受五月辛丑以慎矜為諫議大夫