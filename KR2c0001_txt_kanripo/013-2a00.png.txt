建安二十一年秋七月南單于呼廚泉入朝於魏魏王
操因留之於鄴使右賢王去卑監其國單于嵗給綿絹
錢穀如列侯子孫傳襲其號分其衆為五部各立其貴
人為帥選漢人為司馬以監督之
魏邵陵厲公嘉平三年　初南匈奴自謂其先本漢室
之甥因冒姓劉氏太祖留單于呼厨泉於鄴分其衆為
五部居并州境内左賢王豹單于於扶羅之子也為左
部帥部族最彊城陽太守鄧艾上言單于在内羌夷失