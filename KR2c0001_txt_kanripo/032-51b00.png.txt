畜馬牛軍城戍邏萬里相望及安祿山反邊兵精鋭者
皆徵發入援謂之行營所留兵單弱胡虜稍蠶食之數
年間西北數十州相繼淪沒自鳯翔以西邠州以北皆
為左衽矣　吐蕃之初入寇也邊將告急程元振皆不
以聞冬十月吐蕃寇涇州刺史高暉以城降之遂為之
鄉導引吐蕃深入過邠州上始聞之辛未寇奉天武功
京師震駭詔以雍王适為關内元帥郭子儀為副元帥
出鎮咸陽以禦之子儀閑廢日久部曲離散至是召募