不當今奉尊罪人之子適足以負謗於天下耳此人少
壯豈能忘其父哉白公勝所為父報仇者大父與叔父
也白公為亂非欲取國代主發忿快志剡手以衝仇人
之匈固為俱靡而已淮南雖小黥布嘗用之矣漢存特
幸耳夫擅仇人足以危漢之資於策不便予之衆積之
財此非有子胥白公報於廣都之中即疑有剸諸荆軻
起於兩柱之間所謂假賊兵為虎翼者也願陛下少留
計上弗聼