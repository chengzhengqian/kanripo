北也嗣乃以司徒長孫嵩督山東諸軍事又遣振威将
軍娥清冀州刺史阿薄千将歩騎十萬屯河北岸庚辰
裕引軍入河以左将軍向彌為北青州刺史留戍碻磝
初裕命王鎮惡等若克洛陽須大軍到進鎮惡等乗利
徑趨潼關為秦兵所拒不得前久之乏食衆心疑懼或
欲棄輜重還赴大軍沈林子按劒怒曰相公志清六合
今許洛已定闗右将平事之濟否繫於前鋒奈何沮乗
勝之氣棄垂成之功乎且大軍尚逺賊衆方盛雖欲求