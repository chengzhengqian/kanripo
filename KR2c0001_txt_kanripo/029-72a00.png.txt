堂之側戊午延夀等獨見李世勣布陳勒兵欲戰上望
見無忌軍塵起命作鼓角舉旗幟諸軍鼓譟並進延夀
等大懼欲分兵禦之而其陳已亂㑹有雷電龍門人薛
仁貴著竒服大呼䧟陳所向無敵髙麗兵披靡大軍乘
之髙麗兵大潰斬首二萬餘級上望見仁貴召見拜游
擊将軍仁貴安都之六世孫名禮以字行延夀等將餘
衆依山自固上命諸軍圍之長孫無忌悉撤橋梁斷其
歸路己未延夀惠真帥其衆三萬六千八百人請降入