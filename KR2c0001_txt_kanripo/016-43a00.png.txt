馮翊壘主卲安民等責謙曰君雍州望族今乃從賊與
之為不忠不義何面目以行於世乎謙以告鍾鍾自殺
謙來犇秦左将軍茍池右将軍俱石子與西燕王沖戰
於驪山兵敗西燕将軍慕容永斬茍池俱石子犇鄴永
廆弟運之孫石子難之弟也秦王堅遣領軍将軍楊定
撃沖大破之虜鮮卑萬餘人而還悉阬之　三月燕王
垂圍鄴久不下将北詣冀州乃命撫軍大将軍麟屯信
都樂浪王温屯中山召驃騎大将軍農還鄴於是逺近