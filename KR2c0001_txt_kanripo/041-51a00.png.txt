以卑弱奉之故嫌隙不外見石敬瑭不欲與從榮共事
常思外補以避之范延光趙延夀亦慮及禍屢辭機要
請與舊臣迭為之上不許會契丹欲入侵上命擇帥臣
鎮河東延光延夀皆曰當今帥臣可往者獨石敬瑭康
義誠耳敬瑭亦願行上即命除之既受詔不落六軍副
使敬瑭復辭上乃以宣徽使朱𢎞昭知山南東道代義
誠詣闕
四年春正月戊子加秦王從榮守尚書令兼侍中