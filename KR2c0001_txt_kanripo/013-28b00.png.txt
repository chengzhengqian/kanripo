軍韓恒駮曰夫立功者患信義不著不患名位不髙桓
文有匡復之功不先求禮命以令諸侯宜繕甲兵除羣
凶功成之後九錫自至比於邀君以求寵不亦榮乎廆
不悦出恒為新昌令於是東夷校尉封抽等䟽上侃府
請封廆為燕王行大將軍事侃復書曰夫功成進爵古
之成制也車騎雖未能為官摧勒然忠義竭誠今騰牋
上聴可不遲速當在天臺也
八年夏五月甲寅遼東武宣公慕容廆卒六月世子皝