户有大小豈得雷同給賜乎於是計口為率初上皇欲彊
宗室以鎮天下故皇再從三從弟及兄弟之子雖童孺皆
為王王者數十人上從容問羣臣徧封宗子於天下利乎
封徳彛對曰前世唯皇子及兄弟乃為王自餘非有大功
無為王者上皇敦睦九族大封宗室自兩漢以來未有如
今之多者爵命既崇多給力役恐非示天下以至公也上曰
然朕為天子所以養百姓也豈可勞百姓以養己之宗族乎
十一月庚寅降宗室郡王皆為縣公惟有功者數人不降