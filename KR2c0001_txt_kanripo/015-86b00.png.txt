等辭氣不屈天錫怒縛之軍門命軍士交射之曰射而
不中不與我同心者也其母嚴氏泣曰秦主以一州之
地横制天下東平鮮卑南取巴蜀兵不留行所向無敵
汝若降之猶可延數年之命今以蕞爾一隅抗衡大國
又殺其使者亡無日矣天錫使龍驤將軍馬建帥衆二
萬拒秦秦人聞天錫殺閻負梁殊八月梁熈姚萇王綂
李辯濟自清石津攻涼驍烈將軍梁濟於河㑹城降之
甲申茍萇濟自石城津與梁熈等㑹攻纒縮城拔之馬