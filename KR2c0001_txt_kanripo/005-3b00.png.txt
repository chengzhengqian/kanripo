謀自帝在襁褓而養長教道至於成人帝之立又有力
光心恐傅太后與政事不欲與帝旦夕相近即議以為
定陶太后宜改築宫大司空何武曰可居北宫上從武
言北宫有紫房道通未央宫傅太后果從複道朝夕
至帝所求欲稱尊號貴寵其親屬使上不得由直道行
高昌侯董宏希指上書言秦莊襄王母本夏氏而為華
陽夫人所子及即位後俱稱太后宜立定陶共王后為
帝太后事下有司大司馬王莽左將軍闗内侯領尚書