内遂至蕭條　安西將軍桓温將伐漢將佐皆以為不
可江夏相袁喬勸之曰夫經略大事固非常情所及智
者了於胷中不必待衆言皆合也今為天下之患者胡
蜀二冦而已蜀雖險固比胡為弱將欲除之宜先其易
者李勢無道臣民不附且恃其險逺不修戰備宜以精
卒萬人輕齎疾趨比其覺之我已出其險要可一戰擒
也蜀地富饒戸口繁庶諸葛武侯用之抗衡中夏若得
而有之國家之大利也論者恐大軍既西胡必闚覦此