者其梓柱生枝葉扶疏上出屋根臿地中雖立石起栁
無以過此之明也事埶不兩大王氏與劉氏亦且不並
立如下有泰山之安則上有累卵之危陛下為人子孫
守持宗廟而令國祚移於外親降為皂𨽻縱不為身奈
宗廟何婦人内夫家而外父母家此亦非皇太后之福
也孝宣皇帝不與舅平昌侯權所以全安之也夫明者
起福於無形銷患於未然宜發明詔吐德音援近宗室
親而納信黜逺外戚毋授以政皆罷令就第以則效先