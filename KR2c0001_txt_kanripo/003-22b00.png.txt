休屠屯兵以衛酒泉而發天下吏有罪者亡命者及贅
壻賈人故有市籍父母大父母有市籍者凡七科適為
兵及載糒給貳師轉車人徒相連屬而拜習馬者二人
為執驅馬校尉備破宛擇取其善馬云於是貳師後復
行兵多所至小國莫不迎出食給軍至輪臺輪臺不下
攻數日屠之自此而西平行至宛城兵到者三萬宛兵
迎擊漢兵漢兵射敗之宛兵走入保其城貳師欲攻郁
成城恐留行而令宛益生詐乃先至宛決其水原移之