身故反耳滕公言之上上乃召見問薛公薛公對曰布
反不足怪也使布出於上計山東非漢之有也出於中
計勝敗之數未可知也出於下計陛下安枕而卧矣上
曰何謂上計對曰東取吳西取楚并齊取魯傳檄燕趙
固守其所山東非漢之有也何謂中計東取吳西取楚
并韓取魏據敖倉之粟塞成臯之口勝敗之數未可知
也何謂下計東取吳西取下蔡歸重於越身歸長沙陛下
安枕而卧漢無事矣上曰是計將安出對曰出下計上