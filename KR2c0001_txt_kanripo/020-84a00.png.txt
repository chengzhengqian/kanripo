又欲因蕭道成出弔作難道成又不出藴乃與袁粲劉
秉宻謀誅道成將帥黄囘任候伯孫曇瓘王宜興卜伯
興等皆與通謀伯興天與之子也道成初聞攸之事起
自往詣粲粲辭不見通直郎袁達謂粲不宜示異同粲
曰彼若以主幼時艱與桂陽時不異劫我入臺我何辭
以拒之一朝同止欲異得乎道成乃召禇淵與之連席
毎事必引淵共之時劉韞為領軍將軍入直門下省卜
伯興為直閤黄囘等諸將皆出屯新亭初禇淵為衛將