結翰與共排安祿山奏以翰兼河西節度使秋八月戊
戌賜翰爵西平郡王
十三載春正月己亥祿山入朝是時楊國忠言祿山必
反且曰陛下試召之必不來上使召之祿山聞命即至庚
子見上於華清宫泣曰臣本胡人陛下寵擢至此為國
忠所疾臣死無日矣上憐之賞賜巨萬由是益親信祿
山國忠之言不能入矣太子亦知祿山必反言於上上
不聽　上欲加安祿山同平章事己令張垍草制楊國