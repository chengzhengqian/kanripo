共之師克在和不宜異同假令可疑猶當外示不覺况
自為擕貳邪宜急追信改書言必應俱進若不及前信
當更遣使嶠意悟即追使者改書侃果許之遣督䕶龔
登帥兵詣嶠嶠有衆七千於是列上尚書陳祖約蘇峻罪
狀移告征鎮灑泣登舟陶侃復追龔登還嶠遺侃書曰
夫軍有進而無退可増而不可減近已移檄逺近言於
盟府刻後月半大舉諸郡軍並在路次惟須仁公軍至
以齊進耳仁公今召軍還疑惑逺近成敗之由將在於