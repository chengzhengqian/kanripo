奈何妻曰郎有雄才大志今無故而至必将有異非為
飲食來也君亟出逺望以備非常利從之農謂利曰吾
欲集兵列人以圖興復卿能從我乎利曰死生唯郎是
從農乃詣烏桓張驤說之曰家王已舉大事翟斌等咸
相推奉逺近響應故來相告耳驤再拜曰得舊主而奉
之敢不盡死於是農驅列人居民為士卒斬桑榆為兵
裂䄡裳為旗使趙秋說屠各畢聰聰與屠各卜勝張延
李白郭超及東夷餘和敕勃易陽烏劉大各帥部衆