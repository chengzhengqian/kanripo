曰侍官懷恐不安陛下宜親安慰太后信之適下殿粲
即扶帝出東序前御顯陽殿還閉太后於宣光殿至晚
义不出令侍中黄門僕射尚書等十餘人就康生所訊
其事處康生斬刑難當絞刑义與剛並在内矯詔決之
康生如奏難當恕死從流難當哭辭父康生慷慨不悲
曰我不反死汝何哭也時已昏闇有司驅康生赴市斬
之尚食典御奚混與康生同執刀入内亦坐絞難當以
侯剛壻得留百餘日竟流安州乆之义使行臺盧同就