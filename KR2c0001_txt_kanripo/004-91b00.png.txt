奏事者房未發上令陽平侯王鳳承制詔房止無乘傳
奏事房意愈恐秋房去至新豊因郵上封事曰臣前以
六月中言遯卦不效灋曰道人始去寒涌水為災至其
七月涌水出臣弟子姚平謂臣曰房可謂知道未可謂
信道也房言災異未嘗不中涌水已出道人當逐死尚
復何言臣曰陛下至仁扵臣尤厚雖言而死臣猶言也
平又曰房可謂小忠未可謂大忠也昔秦時趙高用事
有正先者非刺髙而死髙威自此成故秦之亂正先趣