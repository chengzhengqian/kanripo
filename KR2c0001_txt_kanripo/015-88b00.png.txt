十年夏四月戊申燕主儁命冀州刺史吳王霸徙治信
都初燕王皝竒霸之才故名之曰霸將以為世子羣臣
諫而止然寵遇猶踰於世子由是儁惡之以其嘗墜馬
折齒更名曰缺尋以其應䜟文更名曰垂遷侍中録留
臺事徙鎮龍城垂大得東北之和儁愈惡之復召還
十二年秋七月丙子燕獻太子卒
升平元年春二月癸丑燕主儁立其子中山王暐為太
子