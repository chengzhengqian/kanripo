熱雖名義兵實謀篡國忌婢婢恐襲其後欲先滅之六
月大舉兵擊婢婢旌旗雜畜千里不絶至鎮西大風震
電天火燒殺禆將十餘人雜畜以百數恐熱惡之盤桓
不進婢婢謂其下曰恐熱之來視我如螻蟻以為不足
屠也今遇天災猶豫不進吾不如迎伏以却之使其志
益驕而不為備然後可圖也乃遣使以金帛牛酒犒師
且致書言相公舉義兵以匡國難闔境之内孰不向風
茍遣一介賜之折簡敢不承命何必遠辱士衆親臨下