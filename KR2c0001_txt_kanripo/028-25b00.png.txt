齡李世勣禇遂良謂曰我三子一弟所為如是我心誠
無聊賴因自投于牀無忌等爭前扶抱上又抽佩刀欲
自刺遂良奪刀以授晉王治無忌等請上所欲上曰我
欲立晉王無忌曰謹奉詔有異議者臣請斬之上謂治
曰汝舅許汝矣宜拜謝治因拜之上謂無忌等曰公等
已同我意未知外議如何對曰晉王仁孝天下屬心乆
矣乞陛下試召問百官有不同者臣負陛下萬死上乃
御太極殿召文武六品以上謂曰承乾悖逆泰亦凶險