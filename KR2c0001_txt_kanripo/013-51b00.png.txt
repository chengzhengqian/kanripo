三年夏六月京兆人劉𢎞客居涼州天梯山以妖術惑
衆從受道者千餘人西平元公張寔左右皆事之帳下
閻涉牙門趙卬皆𢎞鄉人𢎞謂之曰天與我神璽應王
凉州涉卬信之密與寔左右十餘人謀殺寔奉𢎞為主
寔弟荗知其謀請誅𢎞寔令牙門將史初收之未至涉
等懷刅而入殺寔於外寢𢎞見史初至謂曰使君已死
殺我何為初怒截其舌而囚之轘於姑臧市誅其黨與
數百人左司馬隂元等以寔子駿尚㓜推張荗為凉州