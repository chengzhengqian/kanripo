應更領三司錢糓德裕奏稱制置職業人主之柄𢎞質
受人教導所謂賤人圖柄臣非所宜言十二月𢎞質坐
貶官由是衆怒愈甚六年春三月甲子上崩以李德裕攝冢宰丁卯宣宗即
位宣宗素惡德裕之專即位之日德裕奉冊既罷謂左
右曰適近我者非太尉邪毎顧我使我毛髪洒淅夏四
月辛未朔上始聴政　壬申以門下侍郎同平章事李
德裕同平章事充荆南節度使德裕秉權日久位重有