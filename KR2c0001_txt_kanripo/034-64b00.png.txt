斬首千餘級焚二柵　夏四月庚子李光顔烏重𦙍奏敗
淮西兵於陵雲柵斬首五千級　五月壬申李光顔烏
重𦙍奏敗淮西兵於陵雲柵斬首二千餘級　六月甲
辰髙霞寓大敗於鐵城僅以身免時諸將討淮西者勝
則虚張殺獲敗則匿之至是大敗不可掩始上聞中外
駭愕宰相入見將勸上罷兵上曰勝負兵家之常今但
論用兵方畧察將帥之不勝任者易之兵食不足者助
之耳豈得以一將失利遽議罷兵邪於是獨用裴度之