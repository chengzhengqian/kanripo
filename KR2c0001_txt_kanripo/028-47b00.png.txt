决恒安人郭子威說君璋以安地險城堅突厥方彊且當
倚之以觀變未可束手於人君璋乃執元普送突厥復
與之合數與突厥入冦至是見頡利政亂知其不足恃
遂帥衆來降上以君璋為隰州都督芮國公初突厥性
淳厚政令質略頡利可汗得華人趙徳言委用之徳言
專其威福多變更舊俗政令煩苛國人始不恱頡利又
好信任諸胡而踈突厥胡人貪冐多反覆兵革嵗動㑹
大雪深數尺雜畜多死連年饑饉民皆凍餒頡利用度