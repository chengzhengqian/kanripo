容志氣倜儻隱居常孰自言有王者相故羣盜相與奉
之時帝在涿郡命虎牙郎將趙六兒將兵萬人屯楊子
分為五營以備南賊崇遣其將陸顗度江夜襲六兒破
其兩營収其器械軍資而去衆益盛至十萬　辛酉帝
使大理卿鄭善果御史大夫裴藴刑部侍郎骨儀與留
守樊子葢推𤣥感黨與儀本天竺胡人也帝謂藴曰𤣥
感一呼而從者十萬益知天下人不欲多多即相聚為
盜耳不盡加誅無以懲後子葢性既殘酷藴復受此㫖