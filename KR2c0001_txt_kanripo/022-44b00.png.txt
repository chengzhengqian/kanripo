死傷近二萬人寶寅収衆退保安定延伯自恥其敗乃
繕甲兵募驍勇復自安定西進去賊七里結營壬辰不
告寶寅獨出襲賊大破之俄頃平其數柵賊見軍士採
掠散亂復還撃之魏兵大敗延伯中流矢卒士卒死者
萬餘人時大冦未平復失驍將朝野為之憂恐於是賊
勢愈盛而羣臣自外來者太后問之皆言賊弱以求悦
媚由是將帥求益兵者往往不與　夏六月破六韓拔
陵圍魏廣陽王深於五原軍主賀拔勝募二百人開東