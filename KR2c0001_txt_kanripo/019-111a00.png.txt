家書疏得王僧綽所啓饗士并前代故事甲申收僧綽
殺之僧綽弟僧䖍為司徒在西屬所親咸勸之逃僧䖍
泣曰吾兄奉國以忠貞撫我以慈愛今日之事苦不見
及耳若得同歸九泉猶羽化也劭因誣北第諸王侯云
與僧綽謀反殺長沙悼王瑾瑾弟楷臨川哀王桂陽
孝侯覬新渝懐侯玠皆劭素所惡也瑾義欣之子義
慶之子覬玠義慶之弟子也劭密與沈慶之手書令弑
武陵王駿慶之求見王王懼辭以疾慶之突入以劭書