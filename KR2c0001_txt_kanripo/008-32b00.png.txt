盡武紹走諸軍追圍之皆自殺梟首雒陽都亭收捕宗
親賓客姻屬悉誅之及侍中劉瑜屯騎校尉馮述皆夷
其族宦官又譖虎賁中郎將河間劉淑故尚書㑹稽魏
朗云與武等通謀皆自殺遷皇太后於南宫徙武家屬
於日南自公卿以下嘗為蕃武所舉者及門生故吏皆
免官禁錮議郎勃海巴肅始與武等同謀曹節不知但
坐禁錮後乃知而收之肅自載詣縣縣令見肅入閤解
印綬欲與俱去肅曰為人臣者有謀不敢隠有罪不逃