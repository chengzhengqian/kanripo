詩一篇何等也大王位為諸侯王行汙於庶人以存難
以亡易宜深察之後又血汙王坐席王問遂遂呌然號
曰宫空不久妖祥數至血者隂憂象也宜畏慎自省王
終不改節及徵書至夜漏未盡一刻以火發書其日中
王發脯時至定陶行百三十五里侍從者馬死相望於
道王吉奏書戒王曰臣聞髙宗諒闇三年不言今大王
以䘮事徵宜日夜哭泣悲哀而已慎毋有所發大将軍
仁愛勇智忠信之德天下莫不聞事孝武皇帝二十餘