冬十二月義勝節度使董昌為政苛虐於常賦之外加
斂數倍以充貢獻及中外饋遺每旬發一綱金萬兩銀
五千鋌越綾萬五千匹它物稱是用卒五百人或遇雨
雪風水違程則皆死貢奉為天下最由是朝廷以為忠
寵命相繼官至司徒同平章事爵隴西郡王昌建生祠
於越州制度悉如禹廟命民間禱賽者無得之禹廟皆
之生祠昌求為越王朝廷未之許昌不悦曰朝廷欲負
我矣我累年貢獻無筭而惜一越王邪有謟之者曰王