太后詔采良家女以備後宮大将軍武庫令杜欽說王
鳳曰禮一娶九女所以廣嗣重祖也娣姪雖缺不復補
所以飬夀塞争也故后妃有真淑之行則𦙍嗣有賢聖
之君制度有威儀之節則人君有夀考之福廢而不由
則女德不厭女德不厭則夀命不究於髙年男子五十
好色未衰女子四十容貎改前以改前之容待於未衰
之年而不以禮為制則其原不可救而後徕異態後徕
異態則正后自疑而支庶有間適之心是以晉獻被納