三年　初楚王殷既得湖南不征商旅由是四方商旅
輻湊湖南地多鉛鐵殷用軍都判官高郁策鑄鉛鐵為
錢商旅出境無所用之皆易它貨而去故能以境内所
餘之物易天下百貨國以富饒湖南民不事桑蠶郁命
民輸税者皆以帛代錢未幾民間機杼大盛
明宗天成元年秋九月加楚王殷守尚書令
二年夏五月楚王殷遣中使史光憲入貢過荆南高季
興執史光憲而奪其貢物詳見高氏/據荆南　　六月丙申封