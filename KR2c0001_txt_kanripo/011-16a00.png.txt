興冶為軍農要用並作舟船豫為順流之事然後發使
告以利害吴必歸化可不征而定也今宜厚劉禪以致
孫休封禪為扶風王錫其資財供其左右郡有董卓塢
為之宫舍爵其子為公侯食郡内縣以顯歸命之寵開廣
陵城陽以待吴人則畏威懐徳望風而從矣昭使監軍
衛瓘喻艾事當須報不宜輒行艾重言曰銜命征行奉
指授之䇿元惡既服至於承制拜假以安初附謂合權
宜今蜀舉衆歸命地盡南海東接吴㑹宜早鎮定若待