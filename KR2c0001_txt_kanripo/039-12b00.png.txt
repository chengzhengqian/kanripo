乃佛經一卷全武大慚曰裴不憂死何暇戲予益兵攻
城引水灌之城壊食盡裴乃降錢鏐設千人饌以待之
乃出羸兵不滿百人鏐怒曰單弱如此何敢乆為旅拒
對曰裴義不負楊公今力屈而降耳非心降也鏐善其
言顧全武亦勸鏐宥之鏐從之時人稱全武長者
冬閏十月錢鏐以其将曹圭為蘇州制置使遣王球攻
婺州　　十一月衢州刺史陳岌請降于楊行宻錢鏐
使顧全武討之　　十二月楊行宻遣成及等歸兩浙