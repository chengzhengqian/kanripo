六合鎮桃葉山丙寅采石戌主徐子建馳啟告變丁邜
召公卿入議軍旅戊辰陳主下詔曰犬羊陵縱侵竊郊
畿蜂蠆有毒宜時掃定朕當親御六師廓清八表内外
並可戒嚴以驃騎將軍蕭摩訶護軍將軍樊毅中領軍
魯廣逹並為都督司空司馬消難湘州刺史施文慶並
為大監軍遣南豫州刺史樊猛帥舟師出白下散騎常
侍臯文奏將兵鎮南豫州重立賞格僧尼道士盡令執
役庚午賀若弼攻拔京口執南徐州刺史黄恪弼軍令