徐州必葅醢矣乃各以私財造甲兵旗幟過浙西入淮
南淮南節度使令狐綯遣使慰勞給芻米都押牙李湘
言於綯曰徐卒擅歸勢必為亂雖無敕令誅討藩鎮大
臣當臨事制宜高郵岸峻而水深狹請將竒兵伏於其
側焚荻舟以塞其前以勁兵蹙其後可盡擒也不然縱
之使得渡淮至徐州與怨憤之衆合為患必大綯素懦
怯且以無勅書乃曰彼在淮南不為暴聽其自過餘非
吾事也勛招集銀刀等都竄匿者及諸亡命匿於舟中