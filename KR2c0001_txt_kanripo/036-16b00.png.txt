數百家又與勛同舉兵於桂州者尤驕暴奪人資財掠
人婦女勛不能制由是境内之民皆厭苦之不聊生矣
王晏權兵數退衂朝廷命泰寧節度使曹翔代晏權為
徐州北面招討使前天雄節度使何全皥遣其將薛尤
將兵萬三千人討龎勛翔軍於滕沛尤軍於豐蕭
十年春正月康承訓將諸道軍七萬餘人屯柳子之西
自新興至鹿塘三十里壁壘相屬徐兵分戌四境城中
不及數千人龎勛始懼民多穴地匿其中勛遣人搜掘