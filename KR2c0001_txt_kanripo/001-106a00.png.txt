李斯就獄二世以屬趙髙治之責斯與子由謀反状皆
収捕宗族賔客趙髙治斯搒掠千餘不勝痛自誣服斯
所以不死者自負其辯有功實無反心欲上書自陳幸
二世寤而赦之乃從獄中上書曰臣為丞相治民三十
餘年矣逮秦地之陿隘不過千里兵數十萬臣盡薄材
隂行謀臣資之金玉使游說諸侯隂脩甲兵飭政教官
鬬士尊功臣故終以脅韓弱魏破燕趙夷齊楚卒兼六國虜其王立秦為天子又北逐胡貉南定百越以見秦