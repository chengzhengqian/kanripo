説譙王氶南投陶侃或退據零桂氶曰吾之起兵志欲
死於忠義豈可貪生茍免為奔敗之將乎事之不濟令
百姓知吾心耳乃嬰城固守未幾虞望戰死甘卓欲留
鄧騫為參軍騫不可卓乃遣參軍虞沖與騫偕至長沙
遣譙王氶書勸之固守當以兵出沔口㫁敦歸路則湘
圍自解氶復書稱江左中興草創始爾豈圖惡逆萌自
寵臣言吾以宗室受任志在隕命而至止尚淺凡百茫
然足下能卷甲電赴猶有所及若其狐疑則求我於枯