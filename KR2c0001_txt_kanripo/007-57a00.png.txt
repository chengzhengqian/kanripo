氐羌與諸種羌冦并涼二州校尉段熲將湟中義從討
之涼州刺史郭閎貪共其功稽固熲軍使不得進義從
役久戀鄉舊皆悉叛歸郭閎歸罪於熲熲坐徴下獄輸
作左校以濟南相胡閎代為校尉胡閎無威略羌遂陸
梁覆没營塢轉相招結唐突諸郡冦患轉盛㤗山太守
皇甫規上疏曰今猾賊就滅㤗山略平復聞群羌並皆
反逆臣生長邠岐年五十有九昔為郡吏再更叛羌豫
籌其事有誤中之言臣素有痼疾恐犬馬齒窮不報大