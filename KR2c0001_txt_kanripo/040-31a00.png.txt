有寵於希萼至與妻妾雜坐恃恩專横常肩隨希崇或
拊其背希崇銜之故事府宴小門使執鈇在門外希萼
使彦顒同坐或居諸將之上諸將皆恥之希萼以府舍
焚蕩命朗州静江指揮使王逵副使周行逢帥所部兵
千餘人治之執役甚勞又無犒賜士卒皆怨竊言曰囚
免死則役作之我輩従大王出萬死取湖南何罪而囚
役之且大王終日酣歌豈知我輩之勞苦乎逵行逢聞
之相謂曰衆怨深矣不早為計禍及吾曹壬申旦帥其