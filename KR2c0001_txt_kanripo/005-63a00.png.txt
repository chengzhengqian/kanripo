聼忠臣之節亦宜自屈而伸主上之義宜遣大司徒大
司空持節承制詔公亟入視事詔尚書勿復受公之讓
奏奏可莽乃起視事止減召陵黄郵新野之田而已莽
復以所益納徴錢千萬遺太后左右奉共養者莽雖專
權然所以誑耀媚事太后下至旁側長御方故萬端賂
遺以千萬數白尊太后姊妹號皆為君食湯沐邑以故
左右日夜共譽莽莽又知太后婦人厭居深宫中莽欲
虞樂以市其權乃令太后四時乗車廵狩四郊有見孤