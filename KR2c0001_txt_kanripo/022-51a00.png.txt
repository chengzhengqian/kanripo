廷應遣心膂重人何得任其牒用此乃聖朝百慮之一
失也且寶寅不藉刺史為榮吾觀其得州喜悦特甚至
於賞罰云為不依常憲恐有異心汝今赴京師當以吾
此意啓魏主并白宰輔更遣長史司馬防城都督欲安
關中正須三人耳如不遣必成深憂昱面啓魏主及太
后皆不聽　秋七月魏相州刺史樂安王鑒與北道都
督裴衍共救信都鑒幸魏多故隂有異志遂據鄴叛降
葛榮　八月魏遣都督源子邕李神軌裴衍攻鄴子邕