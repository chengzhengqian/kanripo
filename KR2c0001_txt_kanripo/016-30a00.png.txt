繼垂聞而善之農西招庫傉官偉於上黨東引乞特歸
於東阿北召光烈将軍平叡及叡兄汝陽太守幼於燕
國偉等皆應之又遣蘭汗等攻頓丘克之農號令整肅
軍無私掠士女喜恱長樂公使石越将歩騎萬餘討之
農曰越有智勇之名今不南拒大軍而來此是畏王而
凌我也必不設備可以計取之衆請治列人城農曰善
用兵者結士以心不以異物今起義兵唯敵是求當以
山河為城池何列人之足治也辛卯越至列人西農使