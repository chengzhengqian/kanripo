下所殺其衆自大陽潰歸淵敕聰等還師聰表稱晉兵
微弱不可以翼顥死故還師固請留攻洛陽淵許之太
傅越嬰城自守戊寅聰親祈嵩山留平晉將軍安陽哀
王厲冠軍將軍呼延朗督攝留軍太傅參軍孫詢說越
乘虛出撃朗斬之厲赴水死王彌謂聰曰今軍既失利
洛陽守備猶固運車在陜糧食不支數日殿下不如
與龍驤還平陽裹糧發卒更為後舉下官亦收兵穀待
命於兖豫不亦可乎聰自以請留未敢還宣于脩之言