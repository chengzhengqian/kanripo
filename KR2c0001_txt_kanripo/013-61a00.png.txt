敵之兆也進與趙戰大破之斬首五千級重華封艾為
福祿伯
三年夏四月趙涼州刺史麻秋攻枹䍐晉昌太守郎坦
以城大難守欲棄外城武成太守張悛曰棄外城則動
衆心大事去矣寧戎挍尉張璩從悛言固守大城秋帥
衆八萬圍壍數重雲梯地突百道皆進城中禦之秋衆
死傷數萬趙王虎復遣其將劉渾等帥步騎二萬㑹之
郎坦恨言不用教軍士李嘉潛引趙兵千餘人登城璩