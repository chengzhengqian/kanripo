以待之其夕三鼓世充兵果至伯當先遇之與戰不利
世充兵即陵城總管魯儒拒却之伯當更収兵擊之世
充大敗斬其驍將費青奴士卒戰溺死者千餘人世充
屢與宻戰不勝越王侗遣使勞之世充訴以兵少數戰
疲弊侗以兵七萬益之
唐高祖武德元年春正月王世充既得東都兵進擊李
宻於洛北敗之遂屯鞏北辛酉世充命諸軍各造浮橋
渡洛擊宻橋先成者先進前後不一虎賁郎將王辯破