劉裕與循書令遣呉隠之還循不從誕復說循曰将軍
今留呉公公私非計孫伯符豈不欲留華子魚邪但以
一境不容二君耳於是循遣隠之與誕俱還
六年　初徐道覆聞劉裕北伐勸盧循乗虗襲建康循
不從道覆自至番禺說循曰本住嶺外豈以理極於此
傳之子孫邪正以劉裕難與為敵故也今裕頓兵堅城
之下未有還期我以此思歸死士掩擊何劉之徒如反
掌耳不乗此機而茍求一日之安朝廷常以君為腹心