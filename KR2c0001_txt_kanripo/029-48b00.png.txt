信今朕私党仁𢎞而欲赦之是亂其法上負於天欲席
藁於南郊日一進蔬食以謝罪於天三日房𤣥齡等皆
曰生殺之柄人主所得専也何至自貶責如此上不許
羣臣頓首固請於庭自旦至日昃上乃降手詔自稱朕
有三罪知人不眀一也以私亂法二也善善未賞惡惡
未誅三也以公等固諌且依來請於是黜仁𢎞為庶人
徙欽州　上問侍臣曰自古或君亂而臣治或君治而
臣亂二者孰愈魏徴對曰君治則善惡賞罰當臣安得