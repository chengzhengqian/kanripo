諸司討賊黨諸司吏卒及民酤販在中者皆死死者又
千餘人横尸流血狼籍塗地諸司印及圖籍帷幕器皿
俱盡又遣騎各千餘出城追亡者又遣兵大索城中舒
元輿易服單騎出安化門禁兵追擒之王涯徒步至永
昌里茶肆禁兵擒入左軍涯時年七十餘被以桎梏掠
治不勝苦自誣服稱與李訓謀行大逆尊立鄭注王璠
歸長興坊私第閉門以其兵自防神䇿將至門呼曰王
涯等謀反欲起尚書為相魚護軍令致意璠喜出見之