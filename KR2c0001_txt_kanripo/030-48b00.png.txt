春一月戊子武承嗣遷文昌左相岑長倩遷文昌右相
同鳯閣鵉臺三品鳯閣侍郎武攸寧為納言邢文偉守
内史左肅政大夫同鳯閣鵉臺三品王本立罷為地官
尚書攸寧士彠之兄孫也時武承嗣三思用事宰相皆
下之地官尚書同鳯閣鵉臺三品韋方質有疾承嗣三
思往問之方質據床不為禮或諌之方質曰死生有命
大丈夫安能曲事近戚以求茍免乎尋為周興等所構
甲午流儋州籍沒其家　醴泉人侯思止始以賣餅為