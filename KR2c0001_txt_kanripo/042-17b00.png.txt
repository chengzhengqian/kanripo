引兵守胡梁渡庚子張從恩奏契丹逼邢州詔滑州鄴
都復進軍拒之義成節度使皇甫遇將兵趣邢州契丹
冦邢洺磁三州殺掠殆盡入鄴都境壬子張從恩馬全
節安審琦悉以行營兵數萬陳於相州安陽水之南皇
甫遇與濮州刺史慕容彦超將數千騎前覘契丹至鄴
縣將度漳水遇契丹數萬遇等且戰且却至榆林店契
丹大至二將謀曰吾屬今走死無遺矣乃止布陳自午
至未力戰百餘合相殺傷甚衆遇馬斃因步戰其僕杜