截趙軍後趙軍退艾乘勢進擊大破之斬其將杜勲汲
魚獲首虜一萬三千級秋單馬奔大夏五月秋與石寧
復帥衆十二萬進屯河南劉寧王擢略地晉興廣武武
街至於曲栁張重華使將軍牛旋禦之退守枹罕姑臧
大震重華欲親出拒之謝艾固諌别駕從事索遐曰君
者一國之鎭不可輕動乃以艾為使持節都督征討諸
軍事行衛將軍遐為軍正將軍帥歩騎二萬拒之别將
楊康敗劉寧於沙阜寧退屯金城　　秋七月趙王虎