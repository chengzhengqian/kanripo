克盤陽下梁鄒平樂陵然後案兵徐進不患其不服也
白曜曰崔道固等兵力單弱不敢出戰吾通行無礙直
抵東陽彼自知必亡故望風求服夫又何疑範曰歴城
兵多糧足非朝夕可拔文秀坐據東陽為諸城根本今
多遣兵則無以攻歴城少遣兵則不足以制東陽若進
為文秀所拒退為諸城所邀腹背受敵必無全理願更
審計無墮賊彀中白曜乃止文秀果不降魏尉元上表
稱彭城賊之要藩不有重兵積粟則不可固守若資儲