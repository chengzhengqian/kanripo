禁行人不閉里門三夜如平日亦無敢喧譁者丁夘河
東將王榮拔王承宗洄湟鎮吐突承璀至行營威令不
振與承宗戰屢敗左神策大將軍酈定進戰死定進驍
將也軍中奪氣　諸軍討王承宗者久無功白居易上言
以為河北本不當用兵今既出師承璀未甞苦戰已失
大將與從史兩軍入賊境遷延進退不惟意在逗留亦
是力難支敵希朝茂昭至新市鎮竟不能過劉濟引全
軍攻圍樂夀久不能下師道季安元不可保察其情狀