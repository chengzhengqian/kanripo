司涼州刺史進西平公　　冬十二月秦以河州刺史
李辯領興晉太守還鎮枹罕徙涼州治金城張天錫聞
秦有兼并之志大懼立壇於姑臧南刑三牲帥其官屬
遥與晉三公盟遣從事中郎韓慱奉表送盟文并獻書
於大司馬温期以明年夏同大舉㑹於上邽
武帝太元元年　初張天錫之殺張邕也劉肅及安定
梁景皆有功二人由是有寵賜姓張氏以為已子使預
政事天錫荒於酒色不親庶務黜世子大懐而立嬖妾