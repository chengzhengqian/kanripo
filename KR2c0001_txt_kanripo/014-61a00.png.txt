追擊大破之皝謂諸將曰二虜恥無功必將復至宜於
柳城左右設伏以待之乃遣封弈帥騎數千伏於馬兠
山三月叚遼果將數千騎來冦抄弈縦擊大破之斬其
將榮伯保
三年春三月慕容皝於乙連城東築好城以逼乙連留
折衝將軍蘭勃守之夏四月叚遼以車數千兩輸乙連
粟蘭勃擊而取之六月遼又遣其従弟楊威將軍屈雲
將精騎夜襲皝子遵於興國城遵擊破之初北平陽裕