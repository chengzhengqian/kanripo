表謝恩契丹以所獻傳國寶追琢非工又不與前史相
應疑其非真以詔書詰帝使獻真者帝奏頃王從珂自
焚舊傳國寶不知所在必與之俱燼此寶先帝所為羣
臣備知臣今日焉敢匿寶乃止帝聞契丹主將度河欲
與太后於前塗奉迎張彦澤先奏之契丹主不許有司
又欲使帝衘璧牽羊大臣輿櫬迎於郊外先具儀注白
契丹主契丹主曰吾遣竒兵直取大梁非受降也亦不
許又詔晉文武羣官一切如故朝廷制度並用漢禮有