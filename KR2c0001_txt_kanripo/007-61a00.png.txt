先零等種猶未服度遼將軍皇甫規中郎將張奐招之
連年既降又叛桓帝詔問熲曰先零東羌造惡反逆而
皇甫規張奐各擁彊衆不時輯定欲令熲移兵東討未
識其宜可參思術畧熲上言曰臣伏見先零東羌雖數
叛逆而降於皇甫規者已二萬許落善惡既分餘冦無
幾今張奐躊躇久不進者當慮外離内合兵往必驚且
自冬踐春屯結不散人畜疲羸有自亡之勢欲更招降
坐制彊敵耳臣以為狼子野心難以恩納勢窮雖服兵