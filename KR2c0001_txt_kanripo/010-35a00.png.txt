乃遺懿巾幗婦人之服懿怒上表請戰帝使衛尉辛毗
杖節為軍師以制之護軍姜維謂亮曰辛佐治杖節而
到賊不復出矣亮曰彼本無戰情所以固請戰者以示
武於其衆耳將在軍君命有所不受茍能制吾豈千里
而請戰邪亮遣使者至懿軍懿問其寢食及事之煩簡不問戎事使者對曰諸葛公夙興夜寐罰二十已上皆
親覽焉所噉食不至數升懿告人曰諸葛孔明食少事
煩其能乆乎亮病篤漢主使尚書僕射李福省侍因諮