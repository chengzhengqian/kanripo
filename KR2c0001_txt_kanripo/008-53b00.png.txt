封諝徐奉事發上詰責諸常侍曰汝曹常言黨人欲為
不軌皆令禁錮㦯有伏誅者今黨人更為國用汝曹反
與張角通為可斬未皆叩頭曰此王甫侯覽所為也於
是諸常侍人人求退各自徵還宗親子弟在州郡者趙
忠夏惲等遂共譖品彊云與黨人共議朝廷數讀霍光
傳彊兄弟所在並皆貪穢帝使中黄門持兵召彊彊聞
帝召怒曰吾死亂起矣丈夫欲盡忠國家豈能對獄吏
乎遂自殺忠惲復譖曰彊見召未知所問而就外自屏