騎侍郎琅邪徐爰隨軍向碻磝銜中㫖授諸將方略臨
時宣示　秋七月張永等至碻磝引兵圍之　諸軍攻
碻磝治三攻道張永等當東道濟南太守申坦等當西
道揚武司馬崔訓當南道攻之累旬不拔八月辛亥夜
魏人自地道潛出燒崔訓營及攻具癸丑夜又燒東圍
及攻具尋復毁崔訓攻道張永夜撤圍退軍不告諸將
士卒驚擾魏人乗之死傷塗地蕭思話自徃增兵力攻
旬餘不拔是時青徐不稔軍食乏丁卯思話命諸軍皆