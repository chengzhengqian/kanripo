遣中使徵兵於王建朱全忠亦遣使乞師於建建外修
好於全忠罪狀李茂貞而隂勸茂貞堅守許之救援以
武信節度使王宗佶前東川節度使王宗滌等為扈駕
指揮使將兵五萬聲言迎車駕其實襲茂貞山南諸州
二年春正月朱全忠復屯三原又移軍武功河東將攻
慈隰以分全忠兵勢　丁卯以給事中韋貽範為工部
侍郎同平章事　丙子以給事中嚴龜充岐汴和恊使
賜朱全忠姓李與李茂貞為兄弟全忠不從　　三月