徽尚幼為内給使衣綠與同列忿爭歸告朝恩朝恩明
日見上曰臣子官卑為儕輩所陵乞賜之紫衣上未應
有司已執紫衣在前令徽服之拜謝上彊笑曰兒服紫
衣宜稱心愈不平元載測知上指乘閒奏朝恩專恣不
軌請除之上亦知天下共怨怒遂令載為方畧朝恩每
入殿常使射生將周皓將百人自衛又使其黨陜州節
度使皇甫溫握兵於外以為援載皆以重賂結之故朝
恩陰謀密語上一一聞之而朝恩不之覺也辛卯載為