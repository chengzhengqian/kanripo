速戰糧多卒衆事宜乆持今隴賊猖狂非有素蓄雖據
兩城本無德義其勢在於疾攻日有降納遲則人情離
沮坐待崩潰夫飈至風舉逆者求萬一之功高壁深壘
王師有全制之䇿但天下乆泰人不曉兵犇利不相待
逃難不相顧將無法令士非教習不思長乆之計各有輕敵之心如今隴東不守汧軍敗散則兩秦遂强三輔
危弱國之右臂於斯廢矣宜勒大將堅壁勿戰别命偏
禆帥精兵數千出麥積崖以襲其後則汧岐之下羣妖