相與追之關中郡縣多潜送欵於田子辛丑太尉裕至
潼關以朱超石為河東太守使與振武将軍徐猗之㑹
薛帛於河北共攻蒲阪秦平原公璞與姚和都共擊之
猗之敗死超石犇還潼關東平公讃遣司馬國璠引魏
兵以躡裕後王鎮惡請帥水軍自河入渭以趨長安裕
許之秦恢武将軍姚難自香城引兵而西鎮惡追之秦
主泓自㶚上引兵還屯石橋以為之援鎮北将軍姚疆
與難合兵屯涇上以拒鎮惡鎮惡使毛徳祖進擊破之