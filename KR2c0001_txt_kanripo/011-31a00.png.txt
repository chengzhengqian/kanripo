又求臨淮築城以備吴冦司馬昭初秉政長史賈充請
遣參佐慰勞四征且觀其志昭遣充至淮南充見誕論
説時事因曰洛中諸賢皆願禪代君以為如何誕厲聲
曰卿非賈豫州子乎世受魏恩豈可欲以社稷輸人乎
若洛中有難吾當死之充黙然還言於昭曰諸葛誕再
在揚州得士衆心今召之必不來然反疾而禍小不召
則反遲而禍大不如召之昭從之甲子詔以誕為司空
召赴京師誕得詔書愈恐疑揚州刺史樂綝間已遂殺