四載秋八月壬寅冊楊太真為貴妃贈其父𤣥琰兵部
尚書以其叔父𤣥珪為光祿卿從兄銛為殿中少監錡
為駙馬都尉癸卯冊武惠妃女為太華公主命錡尚之
及貴妃三姊皆賜第京師寵貴赫然楊釗貴妃之從祖
兄也不學無行為宗黨所鄙從軍於蜀得新都尉考滿
家貧不能自歸新政富民鮮于仲通常資給之楊𤣥琰
卒於蜀釗往來其家遂與其中女通鮮于仲通名向以
字行頗讀書有材智劍南節度使章仇兼瓊引為采訪