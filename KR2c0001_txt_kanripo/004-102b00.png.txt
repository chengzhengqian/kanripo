承順天地以饗魚烏之瑞然猶君臣祗懼動色相戒况
扵季世不䝉繼嗣之福屢受威怒之異者乎雖夙夜自
責改過易行畏天命念祖業妙選有德之世考卜窈窕
之女以承祖廟順神祗心塞天下望子孫之祥猶恐晚
暮今乃觸情縱欲傾於卑賤之女欲以母天下不畏於
天不愧於人惑莫大焉里語曰腐木不可以為柱人婢
不可以為主天人之所不予必有禍而無福市道皆共
知之朝廷莫肯一言臣竊傷心不敢不盡死書奏上使