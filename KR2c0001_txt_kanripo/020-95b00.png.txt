故事因曰石苞不早勸晉文死方慟哭方之馮異非知
機也朏曰晉文世事魏室必將身終北面借使魏依唐
虞故事亦當三讓彌髙道成不恱甲寅以朏為侍中更
以王儉為左長史　丙辰以給事黄門侍郎蕭長懋為
雍州刺史　二月甲午詔申前命命太傅賛拜不名
三月甲辰以太傅為相國總百揆封十郡為齊公加九
錫其驃騎大將軍揚州牧南徐州刺史如故乙巳詔齊
國官爵禮儀並倣天朝丙午以世子賾領南豫州刺史