而好死也徒感王綱之不攝懼天綱之久失故竭心懷
憂為上深計臣願黥首擊趾代穆校作帝覽其奏乃赦
之
永夀元年春二月司𨽻冀州饑人相食太學生劉陶上
疏陳事曰夫天之與帝帝之與民猶頭之與足相須而
行也陛下目不視鳴條之事耳不聞檀車之聲天灾不
有痛於肌膚震食不即損於聖體故蔑三光之謬輕上
天之怒伏念髙祖之起始自布衣合散扶傷克成帝業