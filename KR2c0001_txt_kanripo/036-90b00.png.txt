帳中徐州將苖全緒解之曰都統何至於是全緒與安
再榮及忠武將勒兵出戰滂遂單騎宵遁三將謀曰今
衆寡不敵明旦復戰吾屬盡矣不若乘夜攻之使之驚
亂然後解去於是夜入蠻軍弓弩亂發蠻大驚三將乃
全軍引去蠻遂進陷黎雅民竄匿山谷敗軍所在焚掠
滂犇導江邛州軍資儲偫皆散於亂兵之手蠻至城已
空通行無礙矣詔左神武將軍顔慶復將兵赴援
十一年春正月西川之民聞蠻冦將至爭走入成都時