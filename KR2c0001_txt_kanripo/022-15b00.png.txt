者舉楯禦矢淵藻命去之由是人心大安撃僧䕶等皆
平之　秋八月庚戌秦梁二州刺史魯方達與魏王足
統軍紀洪雅盧祖遷戰敗方達等十五將皆死壬子王
景𦙍等又與祖遷戰敗景𦙍等二十四將皆死　冬十
一月魏王足圍涪城蜀人震恐益州城戍降魏者什二
三民自上名籍者五萬餘户邢巒表於魏主請乘勝取
蜀以為建康成都相去萬里陸行既絶惟資水路水軍
西上非周年不達益州外無軍援一可圖也頃經劉季