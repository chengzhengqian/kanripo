也中書舍人令狐渙給事中韓偓皆預其謀故擢為翰
林學士數召對訪以機宻渙綯之子也時上悉以軍國
事委崔𦙍每奏事上與之從容或至然燭宦官畏之側
目事無大小皆咨𦙍而後行𦙍志欲盡除之韓偓屢諌
曰事禁太甚此輩亦不可全無恐其黨迫切更生他變
𦙍不從六月丁卯上獨召偓問曰敕使中為惡者如林
何以處之對曰東内之難敕使誰非同惡處之當在正
旦今已失其時矣上曰當是時卿何不為崔𦙍言之對