若出中旬張荗之表不至者吾為負卿矣荗尋遣使稱
藩獻馬牛羊珍寳不可勝紀曜拜荗侍中都督涼南北
秦梁益巴漠隴右西域雜夷匈奴諸軍事太師涼州牧
封涼王加九錫　張荗大城姑臧修靈鈞臺别駕吳紹
諫曰明公所以修城築臺者葢懲既往之患耳愚以為
茍恩未洽於人心雖處層臺亦無所益適足以疑羣下
忠信之志失士民繫託之望示怯弱之形啟鄰敵之謀
將何以佐天子霸諸侯乎願亟罷兹役以息勞費荗曰