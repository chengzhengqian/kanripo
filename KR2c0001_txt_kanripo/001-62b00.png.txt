不肖而與其所賢奪其所憎而與其所愛彼又将使其
子女䜛妾為諸侯妃姬處梁之宫梁王安得晏然而已
乎而将軍又何以得故寵乎新垣衍起再拜曰吾乃今
知先生天下之士也吾請出不敢復言帝秦矣　初魏
公子無忌仁而下士致食客三千人魏有隱士曰侯嬴
年七十家貧為大梁夷門監者公子置酒大㑹賔客坐
定公子從車騎虚左自迎侯生侯生攝敝衣冠直上載
公子上坐不譲公子執轡愈恭侯生又謂公子曰臣有