頻復厲无咎頻頻蹙之貌也處下體之終雖愈於上六/之迷巳失復逺矣是以蹙也蹙而求復未
至於迷故雖危无咎也復道冝速/蹙而乃復義雖无咎它來難保象曰頻復之厲義
无咎也六四中行獨復四上下各有二隂而處厥中/履得其位而應於初獨得所
復順道而反物莫之/犯故曰中行獨復也象曰中行獨復以從道也六
五敦復无悔居厚而履中居厚則无怨履中則可以自/考雖不足以及休復之吉守厚以復悔可
免/也象曰敦復无悔中以自考也上六迷復
凶有災眚用行師終有大敗以其國君凶
至于十年不克征最處復後是迷者也以迷求復故/曰迷復也用之行師難用有克也
終必大敗用之於國則反乎君道也大敗乃/復量斯勢也雖復十年脩之猶未能征也象曰迷復之
凶反君道也