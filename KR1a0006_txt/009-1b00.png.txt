剛在天成象在地成形隂陽者言其氣剛柔者言其形變化/始於氣象而後成形萬物資始乎天成形乎地故天曰隂
陽地曰柔剛也或有在形而言隂陽者/本其始也在氣而言柔剛者要其終也立人之道曰仁
與義兼三才而兩之故易六畫而成卦分
隂分陽迭用柔剛故易六位而成章設六爻/以效三
才之動故六畫而成卦也六位爻所處之位也二四爲隂三五/爲陽故曰分隂分陽六爻升䧏或柔或剛故曰迭用柔剛也
天地定位山澤通氣雷風相薄水火不相
射八卦相錯數往者順知來者逆易八卦相/錯變理備
於往則順而知之/於來則逆而數之是故易逆數也作易以逆覩來/事以前民用
雷以動之風以散之雨以潤之日以烜之
艮以止之兊以之乾以君之坤以藏之