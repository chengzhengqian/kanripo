其志不相得曰革凡不合而後乃變生變之所生生於/不合者也故取不合之象以爲革也
息者生變之謂也火欲上而澤欲下水火相戰而後/生變者也二女同居而有水火之性近而不相得也巳日乃
孚革而信之文明以大亨以正革而當
其悔乃亡夫所以得革而信者文明以也文明以履/正而行以斯爲革應天順民大亨以正者也革
而大亨以正/非當如何天地革而四時成湯武革命順乎
天而應乎人革之時大矣哉象曰澤中有
火革君子以治歷明時歷數時㑹/存乎變也初九鞏用黃
牛之革在革之始革道未成固夫常中未能應變者也此/可以守成不可以有爲也鞏固也黃中也牛之革
堅仞不可變也固之所/用常中堅仞不肯變也象曰鞏用黃牛不可以有
爲也六二巳日乃革之征吉无咎隂之爲物不能/先唱順從者也