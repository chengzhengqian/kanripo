卦之上男女之義也上不求三而三求上女先求男者也女之/爲體正行以待命者也見剛夫而求之故曰不有躬也施之於
女行在不順故勿/用取女而无攸利象曰勿用取女行不順也六四
困蒙吝獨逺於陽處兩隂之中闇莫之發故曰困蒙也困/於蒙昧不能比賢以發其志亦以鄙矣故曰吝也
象曰困蒙之吝獨逺實也陽稱/實也六五童蒙吉
以夫隂質居於尊位不自任察而委於二付/物以能不勞聦明功斯克矣故曰童蒙吉象曰童蒙之
吉順以巽也委物以能不先/不爲順以巽也上九擊蒙不利爲
宼利禦宼處蒙之終以剛居上能擊去童蒙以發其昧者/也故曰擊蒙也童蒙願發而己能擊去之合上
下之願故莫不順也爲之扞禦則物咸附之若/欲取之則物咸叛矣故不利爲宼利禦宼也象曰利用
禦宼上下順也
䷄乾下/坎上需有孚光亨貞吉利渉大川曰