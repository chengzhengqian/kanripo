得中則小者未亨小者未亨雖剛得正則爲未旣濟也故旣濟/之要在柔得中也以旣濟爲家者道極无進終唯有亂故曰初
吉終亂終亂不爲自亂由/止故亂故曰終止則亂也象曰水在火上旣濟君
子以思患而豫防之存不忘亡旣濟/不忘未濟也初九曵其
輪濡其尾无咎最處旣濟之初始濟者也始濟未涉於/燥故輪曵而尾濡也雖未造易心无顧
戀志弃難者也其/於義也无所咎矣象曰曵其輪義无咎也六二
婦喪其茀勿逐七日得居中履正處文明之盛而/應乎五隂之光盛者也然
居初三之閒而近不相得上不承三下不比初夫以光盛之隂/處於二陽之閒近而不相得能无見侵乎故曰喪其茀也稱婦
者以明自有夫而它人侵之也茀首飾也夫以中道執乎貞正/而見侵者衆之所助也處旣濟之時不容邪道者也時旣明峻
衆又助之竊之者逃竄而莫之歸矣量/斯勢也不過七日不須已逐而自得也象曰七日得以
中道也九三髙宗伐方三年克之小人