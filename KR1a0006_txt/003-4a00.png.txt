災也六五貫魚以宫人寵无不利處剥之時居/得尊位爲剥
之主者也剥之爲害小人得寵以消君子者也若能施寵小人/於宫人而已不害於正則所寵雖衆終无尤也貫魚謂此衆隂
也駢頭相次/似貫魚也象曰以宫人寵終无尤也上九碩
果不食君子得輿小人剥廬處卦之終獨全不落/故果至于碩而不見
食也君子居之則爲民覆䕃/小人用之則剥下所庇也象曰君子得輿民所
載也小人剥廬終不可用也
䷗震下/坤上復亨出入无疾朋來无咎反復其
道七日來復利有攸往曰復亨剛反動
而以順行是以出入无疾入則爲反出則剛長/故无疾疾猶病也朋
來无咎朋謂/陽也反復其道七日來復陽氣始剥盡至/來復時凡七日