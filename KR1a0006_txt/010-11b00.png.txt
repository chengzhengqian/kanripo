不謂之陽位二四各在一卦之下亦何得
不謂之隂位初上者體之終始事之先後
也故位无常分事无常所非可以隂陽定
也尊卑有常序終始无常主四爻有尊卑之序終/始无隂陽之常主也
故繫辭但論四爻功位之通例而不及初
上之定位也然事不可无終始卦不可无
六爻初上雖无隂陽本位是終始之地也
統而論之爻之所處則謂之位卦以六爻
爲成則不得不謂之六位時成也
略例下