應无應不可以行得位則可以處故左次之/而无咎也行師之法欲右背髙故左次之象曰左次无
咎未失常也雖不能有獲足/以不失其常也六五田有禽利執
言无咎長子帥師弟子輿尸貞凶處師之時柔/得尊位隂不
先唱柔不犯物犯而後應往必得直故田有禽也物先犯己故/可以執言而无咎也柔非軍帥隂非剛武故不躬行必以授也
授不得主則衆不從故長子帥/師可也弟子之凶固其冝也象曰長子帥師以中
行也弟子輿尸使不當也上六大君有命
開國承家小人勿用處師之極師之終也大君之命/不失功也開國承家以寧也
小人勿用/非其道也象曰大君有命以正功也小人勿
用必亂也
䷇坤下/坎上比原筮元永貞无咎不寧方來