其道窮也
䷼兊下/巽上中孚豚魚吉利渉大川利貞曰
中孚柔在内而剛得中而巽孚有上四德/然後乃孚
乃化也信立而後乃化也柔在内而剛得中各當其/所也剛得中則直而正柔在内則靜而順而
以巽則乖爭不作如此則物无巧競/敦實之行著而篤信發乎其中矣豚魚吉信及豚魚
也魚者蟲之隱者也豚者獸之微賤者也爭競之道/不興中信之德淳著則雖微隱之物信皆及之利渉
大川乗木舟虚也乗木於用舟之虚則終巳无溺也/用中孚以渉難若乗木舟虚也中
孚以利貞乃應乎天也盛之/至也象曰澤上有
風中孚君子以議獄緩死信發於中雖/過可亮也初九虞
吉有它不燕虞猶專也爲信之始而應在四得乎專吉/者也志未能變繫心於一故有它不燕也象