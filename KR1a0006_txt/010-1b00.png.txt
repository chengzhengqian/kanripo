易研窮耽玩無舎寸隂是知卦之紀綱周
文王之言略矣象之吉凶魯仲尼之論備
矣至如王輔嗣略例大則揔一部之指歸
小則明六爻之得失承乘逆順之理應變
情僞之端用有行藏辭有險易觀之者可
以經緯天地探測鬼神匡濟家推辟咎
悔雖人非上聖亦近代一賢臣謹依其文
輒爲註解雖不足敷𢎞易道庶幾有禆於
敎義亦猶螢燐增輝於太陽涓流助深於
臣壑臣之志也敢不上聞