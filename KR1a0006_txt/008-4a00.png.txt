生焉寒往則暑來暑往則寒來寒暑相推
而成焉往者屈也來者信也屈信相感
而利生焉尺蠖之屈以求信也龍蛇之蟄
以存身也精義入神以致用也精義物理之微/者也神寂然不
動感而遂通故能乗天/下之微㑹而通其用也利用安身以崇德也利用之/道皆安
其身而後動也精義由於入神以致其用利用由於安身以崇/其德理必由乎其宗事各本乎其根歸根則寕天下之理得也
若役其思慮以求動用其安身以殉功美/則僞彌多而理愈失名彌美而累愈彰矣過此以往未
之或知也窮神知化德之盛也易曰困于
石據于蒺䔧入于其宫不見其妻凶子曰
非所困而困焉名必辱非所據而據焉身