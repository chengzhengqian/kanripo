相推而生變化繫辭所以明吉凶剛柔相推所以明變/化也吉凶者存乎人事也變化者存乎
運行/也是故吉凶者失得之象也由有失得/故吉凶生悔吝
者憂虞之象也失得之微者足以致/憂虞而已故曰悔吝變化者進退
之象也往復相推/迭進退也剛柔者晝夜之象也晝則陽剛/夜則隂柔
始緫言吉凶變化而下別明悔吝晝夜者悔吝則吉凶之𩔖晝/夜亦變化之道吉凶之𩔖則同因繫辭而明變化之道則俱由
剛柔而著故始緫言之下則明失得之/輕重辨變化之小大故别序其義也六爻之動三極
之道也三極三材也兼三材之道/故能見吉凶成變化也是故君子所居
而安者易之序也序易象/之次序所樂而玩者爻之
辭也是故君子居則觀其象而玩其辭動
則觀其變而玩其占是以自天祐之吉无