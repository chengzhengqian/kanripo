所主豈指/其中爻而巳一卦五陽而一隂則一隂爲之主
矣同人履小畜大/有之例是也五隂而一陽則一陽爲之主
矣師比謙豫復/剥之例是也夫隂之所求者陽也陽之所
求者隂也王弼曰夫隂陽相求/之物以所求者貴也陽苟一也五隂
何得不同而歸之隂苟隻馬五陽何得不
同而從之故隂爻雖賤而爲一卦之主者
處其至少之地也王氏曰陽貴而隂賤以至少處至/多之地爻雖賤衆亦從之小畜
云柔得位而上/下應之是也或有遺爻而舉二體者卦體不
由乎爻也遺棄也棄此一爻而舉二體以明其義/卦體之義不在一爻豐歸妹之𩔖是也繁而
不憂亂變而不憂惑約以存博簡以濟衆