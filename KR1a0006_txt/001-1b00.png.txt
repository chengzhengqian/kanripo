退无常之時也近乎尊位欲進其道迫乎在下非躍所及欲静/其居居非所安持疑猶豫未敢決志用心存公進不在私疑以
爲慮不謬於/果故无咎也九五飛龍在天利見大人不行不躍而/在乎天非飛
如何故曰飛龍也龍德在天則大人之路亨也夫位以/德興德以位叙以至德而處盛位萬物之覩不亦宜乎上九亢
龍有悔用九見羣龍无首九天之德也能用/天德乃見羣龍之
義焉夫以剛健而居人之首則物之所不與也以柔順/而爲不正則佞邪之道也故乾吉在无首坤利在永貞曰
大哉乾元萬物資始乃統天雲行雨施品
物流形大明終始六位時成時乗六龍以
御天乾道變化各正性命天也者形之名也健也/者用形者也夫形也者
物之累也有天之形而能永保无𧇊爲物之首統之者豈非至/健哉大明乎終始之道故六位不失其時而成升降无常隨時
而用處則乗潛龍出則乘飛龍故曰時乗六龍也乗變化/而御大器静專動直不失大和豈非正性命之情者邪保