不利
者言乎象者也緫一卦/之義也爻者言乎變者
也爻各言/其變也吉凶者言乎其失得也悔吝者言
乎其小疵也无咎者善補過也是故列貴
賤者存乎位爻之所處曰位/六位有貴賤也齊小大者存乎卦
卦有小大也齊猶言辯/也即者言乎象也辯吉凶者存乎辭辭爻辭也/即爻者言
乎變也言象所以明小大言變所以明吉凶故小大之義存乎/卦吉凶之狀見乎爻至於悔吝无咎其例一也吉凶悔吝小疵
无咎皆生乎變事有小大/故下歷言五者之差也憂悔吝者存乎介介纎介/也王弼
曰憂悔吝之時其介不可慢/也即悔吝者言乎小疵也震无咎者存乎悔无咎/者善
補過也震動也故動而/无咎存乎其悔過也是故卦有小大辭有險易