必危旣辱且危死期將至妻其可得見邪
易曰公用射隼于髙墉之上𫉬之无不利
子曰隼者禽也矢者噐也射之者人也
君子藏噐於身待時而動何不利之有動
而不括是以出而有𫉬語成噐而動者也
括結也君子待時而/動則无結閡之患也子曰小人不恥不仁不畏不
義不見利不勸不威不懲小懲而大誡此
小人之福也易曰履校滅趾无咎此之謂
也善不積不足以成名惡不積不足以滅
身小人以小善爲无益而弗爲也以小惡