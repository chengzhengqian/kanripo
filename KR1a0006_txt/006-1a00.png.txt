周易下經豐傳第六
　　　　　　　王弼注
䷶離下/震上豐亨王假之大而亨者/王之所至勿憂冝日中
豐之爲義闡𢎞微細通夫隱滯者也爲天下之主而令微隱者/不亨憂未巳也故至豐亨乃得勿憂也用夫豐亨不憂之德冝
處天中以徧照者/也故曰冝日中也曰豐大也音闡大/之大也明以動故
豐王假之尚大也大者王之所/尚故至之也勿憂宜日中冝
照天下也以勿憂之德故/宜照天下也日中則月盈則食
天地盈虚與時消息而況於人乎況於
神乎豐之爲用困於食者也施於未足則尚豐施於/巳盈則方溢不可以爲常故具陳消息之道者也象
曰雷電皆至豐君子以折獄致刑文明以動不/失情理也