剥窮上反下故受之以復復則不𡚶矣故
受之以无𡚶有无𡚶然後可畜故受之以
大畜物畜然後可飬故受之以頥頥者飬
也不飬則不可動故受之以大過不飬則不/可動飬過
則/厚物不可以終過故受之以坎坎者䧟也
過而不已/則䧟沒也䧟必有所麗故受之以離離者麗
也物窮則變極䧟/則反所麗也
有天地然後有萬物有萬物然後有男女
有男女然後有夫婦有夫婦然後有父子
有父子然後有君臣有君臣然後有上下