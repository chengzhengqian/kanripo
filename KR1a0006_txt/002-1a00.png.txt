周易上經泰傳第二
　　　　　　　王弼注
䷊乾下/坤上泰小往大來吉亨曰泰小往大
來吉亨則是天地交而萬物通也上下交
而其志同也内陽而外隂内健而外順内
君子而外小人君子道長小人道消也象
曰天地交泰后以財成天地之道輔相天
地之冝以左右民泰者物大通之時也上下大通則物/失其節故財成而輔相以左右民也
九拔茅茹以其彚征吉茅之爲物拔其根而相/牽引者也茹相牽引之
貌也三陽同志俱志在外爲𩔖首巳舉則從若茅/茹也上順而應不爲違距進皆得志故以其𩔖征吉象曰