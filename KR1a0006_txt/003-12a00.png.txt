之際昬而始暁没而始出故曰突如其來如其明始進其炎始/盛故曰焚如逼近至尊履非其位欲進其盛以炎其上命必不
終故曰死如違離之義无應/无承衆所不容故曰棄如也象曰突如其來如无
所容也六五出涕沱若戚嗟若吉履非其位不/勝所履以柔
乗剛不能制下下剛而進將來害己憂傷之深至于沱嗟也然/所麗在尊四爲逆首憂傷至深衆之所助故乃沱嗟而獲吉也
象曰六五之吉離王公也上九王用出征
有嘉折首獲匪其醜无咎離麗也各得安其所麗/謂之離處離之極離道
巳成則除其非𩔖以去民害王用出征之時/也故必有嘉折首獲匪其醜乃得无咎也象曰王用出
征以正也