豫志窮凶也六二介于石不終日貞吉處豫/之時
得位履中安夫貞正不求苟豫者也順不苟從豫不違中是以/上交不諂下交不瀆明禍福之所生故不苟辯必然之理故
不改其操介如石/焉不終日明矣象曰不終日貞吉以中正也
六三盱豫悔遟有悔居下體之極處兩卦之際履非/其位承動豫之主若其睢盱而
豫悔亦主焉遟而不從豫之所疾位非/所據而以從豫進退離悔冝其然矣象曰盱豫有悔
位不當也九四由豫大有得勿疑朋盍簪
處豫之時居動之始獨體陽爻衆隂所從莫不由之以得其豫/故曰由豫大有得也夫不信於物物亦疑焉故勿疑則朋合疾
也盍合也/簪疾也象曰由豫大有得志大行也六五
貞疾不死四以剛動爲豫之主專權執制非己所乗故/不敢與四爭權而又居中處尊未可得亡是
以必常至于貞/疾不死而巳象曰六五貞疾乗剛也不死