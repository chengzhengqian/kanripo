无應獨處五自應二三與己睽故曰睽孤也初亦无應特立處/睽之時俱在獨立同處體下同志者也而己失位比於三五皆
與己乖處无所安故求其疇𩔖而自託焉故曰遇元夫也同志/相得而无疑焉故曰交孚也雖在乖隔志故得行故雖危无咎
象曰交孚无咎志行也六五悔亡厥宗噬
膚往何咎非位悔也有應故亡厥宗謂二也噬膚者齧柔/也三雖比二二之所噬非妨已應者也以斯而
往何咎之有/往必合也象曰厥宗噬膚往有慶也上九睽
孤見豕負塗載一車先張之弧後之
弧匪宼㛰媾往遇雨則吉處睽之極睽道未通故/曰聧孤已居炎極三處
澤盛睽之極也以文明之極而觀至穢之物睽之甚也豕而負/塗穢莫過焉至睽將合至殊將通恢詭譎怪道將爲一未至於
洽先見殊怪故見豕負𡍼甚可穢也見盈車吁可怪也先張/之弧將攻害也後之弧睽怪通也四剠其應故爲寇也睽志
將通匪宼㛰媾往不失時睽疑亡也貴/於遇雨和隂陽也隂陽旣和羣疑亡也象曰遇雨之吉