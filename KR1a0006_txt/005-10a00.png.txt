面以順/上也征凶居貞吉改命創制變道巳成功成則事損事/損則无爲故居則得正而吉征則躁
擾而/凶也象曰君子豹變其文蔚也小人革面
順以從君也
䷱巽下/離上鼎元吉亨革去故而鼎取新取新而當其人/易故而法制齊明吉然後乃亨故
先元吉而後亨也鼎者成變之卦也革旣變矣則制器立法以/成之焉變而无制亂可待也法制應時然後乃吉賢愚有别尊
卑有序然後乃亨故/先元吉而後乃亨曰鼎象也法象/也以木巽火
亨飪也亨飪鼎/之用也聖人亨以享上帝而大亨
以養聖賢亨者鼎之所爲也革去故而鼎成新故爲亨/飪調和之器也去故取新聖賢不可失也飪
孰也天下莫不用之而聖人用之乃/上以享上帝而下以大亨養聖賢也巽而耳目聦明聖賢/獲養
則已不爲而成矣故/巽而耳目聰明也柔進而上行得中而應乎剛