姓則日用而不知體斯道者不亦鮮矣故常/无欲以觀其妙始可以語至而/言極也
顯諸仁藏諸用衣被萬物故曰顯諸仁日/用而不知故曰藏諸用鼓萬物
而不與聖人同憂萬物由之以化故曰鼓萬物也聖/人雖體道以爲用未能全无以爲
體故順通天下則/有經營之功也盛德大業至矣哉夫物之所以通事/之所以理莫不由
乎道也聖人功用之母體同/乎道盛德大業所以能至富有之謂大業廣大悉備/故曰富有
日新之謂盛德體化合變/故曰日新生生之謂易隂陽轉易/以成化生
成象之謂乾擬乾/之象效法之謂坤效坤/之法極數知來
之謂占通變之謂事物窮則變變而通/之事之所由生也隂陽不
測之謂神神也者變化之極妙萬物而爲言不可以形詰/首也故曰隂陽不測嘗試論之曰原夫兩儀之
運萬物之動豈有使之然哉莫不獨化於大虚欻爾而自造矣/造之非我理自𤣥應化之无主數自運故不知所以然而況