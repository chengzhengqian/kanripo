而不中上不在天下不在田中不在人故
或之或之者疑之也故无咎夫大人者與
天地合其德與日月合其明與四時合其
序與神合其吉凶先天而天弗違後天
而奉天時天且弗違而況於人乎況於
神乎亢之爲言也知進而不知退知存而
不知亡知得而不知䘮其唯聖人乎知進
退存亡而不失其正者其唯聖人乎
䷁坤下/坤上坤元亨利牝馬之貞坤貞之所利利於牝/馬也馬在下而行者
也而又牝焉順之至也至順而/後乃亨故唯利於牝馬之貞君子有攸往先迷後