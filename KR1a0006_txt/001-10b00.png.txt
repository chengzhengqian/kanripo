需須也險在前也剛健而不䧟其義不困
窮矣需有孚光亨貞吉位乎天位以正中
也謂五也位乎天位用其中正以/此待物需道畢矣故光亨貞吉利渉大川往有功
也乾德獲進/往輒亨也象曰雲上於天需君子以飲食宴
樂童蒙巳發盛德光亨/飲食宴樂其在兹乎初九需于郊利用无咎
居需之時最逺於難能抑其進以/逺險待時雖不應幾可以保常也象曰需于郊不犯難
行也利用无咎未失常也九二需于沙
小有言終吉轉近於難故曰需于沙也不至致宼故曰小/有言也近不逼難逺不後時履健居中以待
其㑹雖小有/言以吉終也象曰需于沙在中也雖小有言
以吉終也九三需于泥致宼至以剛逼難欲進/其道所以招宼