令德不散/盡於此也初九有厲利已四乃畜己未可犯也故/進則有厲已則利也象
曰有厲利已不犯災也處健之始未果其/健者故能利已九二輿
輹五處畜盛未可犯也遇斯而進故輿輹也居得其中/能以其中不爲馮河死而无悔遇難能止故无尤也
象曰輿輹中无尤也九三良馬逐利艱
貞曰閑輿衛利有攸往凡物極則反故畜極則通/初二之進值於畜盛故不
可以升至於九三升于上九而上九處天衢之亨塗徑大通進/无違距可以馳騁故曰良馬逐也履當其位進得其時之乎通
路不憂險厄故利艱貞也閑閡也衞護也進得其時雖渉艱/難而无患也輿雖遇閑而故衞也與上合志故利有攸往也
象曰利有攸往上合志也六四童牛之牿
元吉處艮之始履得其位能止健初距不以角柔以止剛剛/不敢犯抑銳之始以息強爭豈唯獨利乃將有喜也
象曰六四元吉有喜也六五豶豕之牙吉