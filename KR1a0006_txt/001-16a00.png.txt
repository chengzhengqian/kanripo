室也六四有孚血去惕出无咎夫言血者陽犯隂/也四乗於三近不
相得三務於進而己隔之將懼侵克者也上亦惡三而能制焉/志與上合共同斯誠三雖逼己而不能犯故得血去懼除保无
咎/也象曰有孚惕出上合志也九五有孚攣
如富以其鄰處得尊位不疑於二來而不距二牽己攣/不爲專固有孚攣如之謂也以陽居陽處
實者也居盛處實而不/專固富以其鄰者也象曰有孚攣如不獨富也
上九旣雨旣處尚德載婦貞厲月幾望君
子征凶處小畜之極能畜者也陽不獲亨故旣雨也剛不能/侵故旣處也體巽處上剛不敢犯尚德者也爲隂之
長能畜剛健德積載者也婦制其夫臣制其君雖貞近危故曰/婦貞厲也隂之盈盛莫盛於此故曰月幾望也滿而又進必失
其道隂疑於陽必見戰伐雖復/君子以征必凶故曰君子征凶象曰旣雨旣處德積
載也君子征凶有所疑也夫處下可以征而无咎/者唯泰也則然坤本體