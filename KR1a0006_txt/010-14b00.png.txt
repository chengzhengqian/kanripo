䷒臨此剛長之卦也剛勝則柔危矣柔
有其德乃得免咎故此一卦隂爻雖美莫
過无咎也
䷓觀之爲義以所見爲美者也故以近
尊爲尚遠之爲吝遠爲童觀/近爲觀國
䷛大過者棟橈之世也本末皆弱棟已
橈矣而守其常則是危而弗扶凶之道也
以陽居隂拯弱之義也故陽爻皆以居隂
位爲美濟衰救危唯在同好則所贍褊矣
九四有應則有它吝九二无應則无不利