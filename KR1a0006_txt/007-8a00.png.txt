化之道不爲而自然故知/變化者則知神之所爲易有聖人之道四焉以
言者尚其辭以動者尚其變以制噐者尚
其象以筮者尚其占此四者存乎噐/象可得而用也是以君
子將有爲也將有行也問焉而以言其受
命也如響无有逺近幽深遂知來物非天
下之至精其孰能與於此參伍以變錯綜
其數通其變遂成天地之文極其數遂定
天下之象非天下之至變其孰能與於此
易无思也无爲也寂然不動感而遂通天
下之故非天下之至神其孰能與於此夫非/忘象