正以觀天下觀盥而不薦有孚顒若下觀
而化也觀天之神道而四時不忒聖人以
神道設敎而天下服矣統觀之爲道不以刑制使/物而以觀感化物者也神則
无形者也不見天之使四時而四時不/忒不見聖人使百姓而百姓自服也象曰風行地上觀
先王以省方觀民設敎初六童觀小人无
咎君子吝處於觀時而最逺朝美體於隂柔不能自進无/所鑒見故曰童觀順而巳无所能爲小人之
道也故曰小人无咎君子處大/觀之時而爲童觀不亦鄙乎象曰初六童觀小人
道也六二闚觀利女貞處在於内寡所鑒見體於柔弱/從順而巳猶有應焉不爲全蒙
所見者狹故曰闚觀居内得位柔順寡見故曰利女貞婦人之/道也處大觀之時居中得位不能大觀廣鑒闚觀而已誠可醜
也象曰闚觀女貞亦可醜也六三觀我生