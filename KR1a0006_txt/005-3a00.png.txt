特甚焉言以不貞之隂失其所牽/其爲淫醜若羸豕之孚務蹢躅也象曰繫于金柅柔
道牽也九二包有魚无咎不利賔初隂而窮/下故稱魚
不正之隂處遇之始不能逆近者也初自樂來應巳之廚非爲/犯奪故无咎也擅人之物以爲已惠義所不爲故不利賔也
象曰包有魚義不及賔也九三臀无膚其
行次且厲无大咎處下體之極而二據於初不爲巳/乗居不獲安行无其應不能牽據
以固所處故曰臀无膚其行次且也然履得其位非爲/妄處不遇其時故使危厲災非巳招是以无大咎也象曰
其行次且行未牽也九四包无魚起凶二有/其魚
故失之也无民而動/失應而作是以凶也象曰无魚之凶逺民也九五
以杞包𤓰含章有隕自天杞之爲物生於肥地者/也包𤓰爲物繫而不食
者也九五履得尊位而不遇其應得地而不食含章而未發不/遇其應命未流行然處得其所體剛居中志不舎命不可傾隕