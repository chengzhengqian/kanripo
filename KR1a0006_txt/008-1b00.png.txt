曰王侯得一以爲天下貞/萬變雖殊可以執一御也天地之道貞觀者也明夫/天地
萬物莫不保其/貞以全其用也日月之道貞明者也天下之動
貞夫一者也夫乾然示人易矣夫坤隤
然示人簡矣剛貌也隤柔貌也乾坤皆/一其德物由以成故簡易也爻也者
效此者也象也者像此者也爻象動乎内
兆數見/於卦也吉凶見乎外失得驗/於事也功業見乎變功業由/變以興
故見乎/變也聖人之情見乎辭辭也者各指其/所之故曰情也天地之
大德曰生施生而不爲故能/常生故曰大德也聖人之大寳曰位夫/无
用則无所寳有用則有所寳也无用而常足者莫妙乎/道有用而𢎞道者莫大乎位故曰聖人之大寳曰位何以
守位曰仁何以聚人曰財財所以資/物生也理財正