道乃行木者以渉大川爲常而不溺/者也以益渉難同乎木也益動而巽日
進无疆天施地生其益无方損上/益下凡益之道
與時偕行益之爲用施未足也滿而益之害/之道也故凡益之道與時偕行也象曰風雷
益君子以見善則遷有過則改遷善改過/益莫大焉初
九利用爲大作元吉无咎處益之初居動之始體/夫剛德以莅其事而之
乎巽以斯大作必獲大功夫居下非厚事之地在卑/非任重之處大作非小功所濟故元吉乃得无咎也象曰元
吉无咎下不厚事也時可以大作而下不可以厚事/得其時而无其處故元吉乃得
无咎/也六二或益之十朋之龜弗克違永貞吉
王用享于帝吉以柔居中而得其位處内履中居益以/沖益自外來不召自至不先不爲則朋
龜獻策同於損卦六五之位位不當尊故吉在永貞也帝者生/物之主興益之宗出震而齊巽者也六二居益之中體柔當位