征不復婦孕不育凶利禦宼陸髙之頂也進而/之陸與四相得不
能復反者也夫征不復樂於邪配則婦亦不能執貞矣非夫而/孕故不育也三本艮體而棄乎羣醜與四相得遂乃不反至使
婦孕不育見利忘義貪進忘舊凶之道也異/體合好順而相保物莫能間故利禦宼也象曰夫征不
復離羣醜也婦孕不育失其道也利用禦
宼順相保也六四鴻漸于木或得其桷无
咎鳥而之木得其宜也或得其桷/遇安棲也雖乗于剛志相得也象曰或得其桷順
以巽也九五鴻漸于陵婦三歳不孕終莫
之勝吉陵次陸者也進得中位而隔乎三四不得與其應合/故婦三歳不孕也各履正而居中三四不能乆塞其
塗者也不過三歳必得所願矣進以正/邦三年有成成則道濟故不過三歳也象曰終莫之勝
吉得所願也上九鴻漸于陸其羽可用爲