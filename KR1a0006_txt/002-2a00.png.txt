而用其鄰也莫不與己同其/志願故不待戒而自孚也象曰翩翩不富皆失實
也不戒以孚中心願也六五帝乙歸妹以
祉元吉婦人謂嫁曰歸泰者隂陽交通之時也女處尊位/履中居順降身應二感以相與用中行願不失其
禮帝乙歸妹誠合斯義履順居中行願/以祉盡夫隂陽交配之冝故元吉也象曰以祉元吉
中以行願也上六城復于隍勿用師自邑告
命貞吝居泰上極各反所應泰道將滅上下不交卑不上承/尊不下施是故城復于隍卑道崩也勿用師不煩攻
也自邑告命貞吝否/道巳成命不行也象曰城復于隍其命亂也
䷋坤下/乾上否之匪人不利君子貞大往小來
曰否之匪人不利君子貞大往小來則是
天地不交而萬物不通也上下不交而天