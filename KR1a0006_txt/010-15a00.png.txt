也大過之時陽處隂位心无係/應爲吉陽得位有應則凶也
䷠遯小人浸長難在於内亨在於外與
臨卦相對者也臨剛長則柔危遯柔長故
剛遯也遯以遠時爲吉不係爲/美上則肥遯初則有厲
䷡大壯未有違謙越禮能全其壯者也
故陽爻皆以處隂位爲美用壯處謙壯乃
全也用壯處壯則觸藩矣
䷣明夷爲闇之主在於上六初最遠之
故曰君子于行五最近之而難不能溺故
謂之箕子之貞明不可息也三處明極而