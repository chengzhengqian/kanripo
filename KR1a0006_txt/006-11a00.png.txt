勿用處旣濟之時居文明之終履得其位是居衰而未能濟/者也故伐方三年乃克也君子處之故能興也小人
居之遂/喪邦也象曰三年克之憊也六四繻有衣袽
終日戒繻宜曰濡衣袽所以塞舟漏也履得其正而近不/與三五相得夫有𨻶之棄舟而得濟者有衣袽也
鄰於不親而得/全者終日戒也象曰終日戒有所疑也九五東
鄰殺牛不如西鄰之禴祭實受其福牛𥙊之/盛者也
禴祭之薄者也居旣濟之時而處尊位物皆濟矣將何爲焉其/所務者𥙊祀而巳𥙊祀之盛莫盛脩德故沼沚之毛蘋繫之菜
可羞於神故黍稷非馨明德惟馨是以/東鄰殺牛不如西鄰之禴祭實受其福也象曰東鄰殺
牛不如西鄰之時也在於合時不/在於豐也實受其福吉
大來也上六濡其首厲處旣濟之極旣濟道窮則之/於未濟之於未濟則首先犯
焉過進不巳則遇於難故濡/其首也將没不乆危莫先焉象曰濡其首厲何可乆也