䷘震下/乾上无妄元亨利貞其匪正有眚不利
有攸往曰无妄剛自外來而爲主於内
謂震/也動而健震動而/乾健也剛中而應謂五/也大亨以正
天之命也剛自外來而爲主於内動而愈健剛中而應威剛/方正私欲不行何可以妄使有妄之道滅无妄之
道成非大亨利貞而何剛自外來而爲主於内則柔邪之道消/矣動而愈健則剛直之道通矣剛中而應則齊明之徳著矣故
大亨以正也天之敎命何可犯乎何可妄/乎是以匪正則有𤯝而不利有攸往也其匪正有眚不
利有攸往无妄之往何之矣天命不祐行
矣哉匪正有眚不求改以從正而欲有所往居不可以妄之/時而欲以不正有所往將欲何之天命之所不祐竟矣
哉象曰天下雷行物與无妄與辭也猶皆也天/下雷行物皆不可
以妄/也先王以茂對時育萬物茂盛也物皆不敢妄/然後萬物乃得各全