得尊位斯乃有事之機也而懼往/來將喪其事故曰億无喪有事也象曰震往來厲危
行也其事在中大无喪也大則无喪往/來乃危也上六震
索索視矍矍征凶震不于其躬于其鄰无
咎㛰媾有言處震之極極震者也居震之極求中未得/故懼而索索視而矍矍无所安親也已處
動極而復征焉凶其宜也若恐非己造彼動故懼懼鄰/而戒合於備豫故无咎也極懼相疑故雖㛰媾而有言也象
曰震索索中未得也雖凶无咎畏鄰戒也
䷳艮下/艮上艮其背目无/患也不獲其身所止在後故/不得其身也行其
庭不見其人相背/故也无咎凡物對面而不相通否之道也/艮者止而不相交通之卦也各
止而不相與何得无咎唯不相見乃可也施止於背不隔物欲/得其所止也背者无見之物也无見則自然靜止靜止而无見
則不獲其身矣相背者雖近而不相見故行其庭不見其人也/夫施止不於无見令物自然而止而強止之則姦邪並興近而