之神是以明兩儀以大極爲始變化而稱極乎神也夫唯知天/之所爲者窮理體化坐忘遺照至虚而善應則以道爲稱不思
而𤣥覽則以神爲名蓋資道而/同乎道由神而於神者也夫易廣矣大矣以言
乎逺則不禦窮幽極深/无所止也以言乎邇則靜而正
則近/而當以言乎天地之閒則備矣夫乾其靜也
專其動也直是以大生焉專專一也/直剛正也夫坤其
靜也翕其動也闢是以廣生焉翕歛也止則翕/歛其氣動則闢
開以生物也乾統天首物爲變化之元通乎形外者也坤則順/以承陽功盡於已用止乎形者也故乾以專直言乎其材坤以
翕闢言/乎其形廣大配天地變通配四時隂陽之義
配日月易簡之善配至德易之所載/配此四義子曰易
其至矣乎夫易聖人所以崇德而廣業也