可長也
䷫巽下/乾上姤女壯勿用取女曰姤遇也柔
遇剛也施之於人即女遇男也一女而/遇五男爲壯至甚故不可取也勿用取女不可
與長也天地相遇品物咸章也匹乃功/成也剛遇
中正天下大行也化乃大/行也姤之時義大矣哉
凡言義者不盡於所/見中有意謂者也象曰天下有風姤后以施
命誥四方初六繫于金柅貞吉有攸往見
凶羸豕孚蹢躅金者堅剛之物柅者制/動之主謂九/四也六處遇之始以一柔而承五剛
體夫躁質得遇而通散而无主自縱者也柔之爲物不可以不/牽臣妾之道不可以不貞故必繫于正應乃得貞吉也若不牽
干一而有攸往行則唯凶是見矣羸豕謂牝豕也羣豕之中貑/強而牝弱故謂之羸豕也孚猶務躁也夫隂質而躁恣者羸豕