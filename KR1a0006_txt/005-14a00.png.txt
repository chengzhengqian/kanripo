進故女歸吉也進/而用正故利貞也曰漸之進也之於/進也女歸吉也
進得位往有功也進以正可以正邦也其
位剛得中也以漸進/得位也止而巽動不窮也象曰
山上有木漸君子以居賢德善俗賢德以止/巽則居風
俗以止/巽乃善初六鴻漸于干小子厲有言无咎鴻/水
鳥也適進之義始於下而升者也故以鴻爲喻六爻皆以進而/履之爲義焉始進而位乎窮下又无其應若履于干危不可以
安也始進而未得其位則困於小子窮於謗言故曰小子厲/有言也困於小子讒䛕之言未傷君子之義故曰无咎也象
曰小子之厲義无咎也六二鴻漸于磐飲
食衎衎吉磐山石之安者也進而得位居中而應本/无禄養進而得之其爲歡樂願莫先焉象
曰飲食衎衎不素飽也九三鴻漸于陸夫