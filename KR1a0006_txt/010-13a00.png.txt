而逋其邑人三/百戸无眚也凡者通論一卦之體者也一
卦之體必由一爻爲主則指明一爻之美
以統一卦之義䷍大有之𩔖是也卦體
不由乎一爻則全以二體之義明之䷶
豐卦之𩔖是也凡言无咎者本皆有咎者
也防得其道故得无咎也乾之九三君子終日乾/乾无咎若防失其道則
有過/咎也吉无咎者本亦有咎由吉故得免也師貞/丈人
吉无咎注云興役動衆/无功罪也故吉乃免咎无咎吉者先免於咎而後
吉從之也比初六有孚比之无咎/終來有它吉之例也或亦處得其時
吉不待功不犯於咎則獲吉也需之九二需于/沙小有言終吉