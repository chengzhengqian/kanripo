故曰草昧也處造始之時/所宜之善莫善建侯也象曰雲雷屯君子以經
綸君子經/綸之時初九磐利居貞利建侯處屯之初/動則難生
不可以進故磐也處此時也其利安在不唯居貞建侯乎夫/息亂以靜守靜以侯安民在正弘正在謙屯難之丗隂求於陽
弱求於強民思其主之時也初處其/首而又下焉爻備斯義宜其得民也象曰雖磐志行
正也不可以進故磐也非爲宴安/棄成務也故雖磐志行正也以貴下賤大得民
也陽貴而/隂賤也六二屯如邅如乗馬班如匪宼㛰
媾女子貞不字十年乃字志在乎五不從於初屯/難之時正道未行與初
相近而不相得困於侵害故屯邅也時方屯難正道未通渉逺/而行難可以進故曰乗馬班如也宼謂初也无初之難則與五
㛰矣故曰匪宼㛰媾也志在於五不從於初故曰女子貞不字/也屯難之丗勢不過十年者也十年則反常反常則本志斯獲
矣故曰十/年乃字象曰六二之難乗剛也十年乃字