折其右肱終不可用也雖有左在/不足用也九四豐其蔀
日中見斗遇其夷主吉以陽居隂豐其蔀也/得初以發夷主吉也象曰
豐其蔀位不當也日中見斗幽不明也遇
其夷主吉行也六五來章有慶譽吉以隂/之質
來適尊陽之位能自光/大章顯其德獲慶譽也象曰六五之吉有慶也上
六豐其屋蔀其家闚其戸閴其无人三歳
不覿凶屋藏䕃之物以隂處極而最在外不履於位深自/幽隱絶跡深藏者也旣豐其屋又蔀其家屋厚家
覆闇之甚也雖闚其户閴其无人弃其所處而自深藏也處於/明動尚大之時而深自幽隱以髙其行大道旣濟而猶不見隱
不爲賢更爲反道凶其冝也三年豐道之成/治道未濟隱猶可也旣濟而隱以治爲亂也象曰豐其屋
天際翔也翳光最/甚者也闚其户閴其无人自藏也可以/出而