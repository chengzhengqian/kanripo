下无邦也内隂而外陽内柔而外剛内小
人而外君子小人道長君子道消也象曰
天地不交否君子以儉德辟難不可榮以
禄初六拔茅茹以其彚貞吉亨居否之初處順/之始爲𩔖之首
者也順非健也何可以征居否之時動則入邪三/隂同道皆不可進故茅茹以𩔖貞而不諂則吉亨象曰拔
茅貞吉志在君也志在於君/故不苟進六二包承小人吉
大人否亨居否之丗而得其位用其至順包承於上/小人路通内柔外剛大人否之其道乃亨象
曰大人否亨不亂羣也六三包羞俱用小道/以承其上
而位不當所/以包羞也象曰包羞位不當也九四有命
无咎疇離祉夫處否而不可以有命者以所應者小人/也有命於小人則消君子之道者也今初