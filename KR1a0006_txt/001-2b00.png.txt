利貞初九曰濳龍勿用何謂也子曰龍德
而隱者也不易乎丗不爲世俗/所移易也不成乎名遯丗
无悶不見是而无悶樂則行之憂則違之
確乎其不可拔濳龍也九二曰見龍在田
利見大人何謂也子曰龍德而正中者也
庸言之信庸行之謹閑邪存其誠善丗而
不伐德博而化易曰見龍在田利見大人
君德也九三曰君子終日乾乾夕惕若厲
无咎何謂也子曰君子進德脩業忠信所
以進德也脩辭立其誠所以居業也知至