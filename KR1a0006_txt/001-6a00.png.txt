冰至始於履霜至于堅冰所謂至柔而動也剛隂之爲道本/於卑弱而後積著者也故取履霜以明其始陽之爲物
非基於始以至於著者也故/以出處明之則以初爲濳象曰履霜堅冰隂始凝
也馴致其道至堅冰也六二直方大不習
无不利居中得正極於地質任其自然而物自生/不假脩營而功自成故不習焉而无不利象曰
六二之動直以方也動而直方/任其質也不習无不利
地道光也六三含章可貞或從王事无成
有終三處下卦之極而不疑於陽應斯義者也不爲事始湏/唱乃應待命乃發含美而可正者也故曰含章可貞也
有事則從不敢爲首故曰或從王事也/不爲事主順命而終故曰无成有終也象曰含章可貞
以時發也或從王事知光大也知慮光大故/不擅其美六
四括囊无咎无譽處隂之卦以隂居隂履非中位无/直方之質不造陽事无含章之美