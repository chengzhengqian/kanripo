者也雖違常義志在濟物心存公/誠著信在道以明其功何咎之有象曰隨有獲其義
凶也有孚在道明功也九五孚于嘉吉履正/居中
而處隨丗盡隨時之宜/得物之誠故嘉吉也象曰孚于嘉吉位正中也
上六拘係之乃從維之王用亨于西山隨之/爲體
隂順陽者也最處上極不從者也隨道巳成而特不從故拘係/之乃從也率土之濵莫非王臣而爲不從王之所討也故維之
王用亨于西山也兊爲西方山者塗之險/隔也處西方而爲不從故王用通于西山象曰拘係之
上窮也處于上極/故窮也
䷑巽下/艮上蠱元亨利渉大川先甲三日後甲
三日曰蠱剛上而柔下上剛可以斷制/下柔可以施令巽而
止蠱旣巽又止不競爭也有事而/无競爭之患故可以有爲也蠱元亨而天下