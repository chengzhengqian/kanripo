而致敵也猶有須焉不䧟其剛宼之/來也自我所招敬愼防備可以不敗象曰需于泥災在
外也自我致宼敬愼不敗也六四需于血
出自穴凡稱血者隂陽相傷者也隂陽相近而不相得陽欲/進而隂塞之則相害也穴者隂之路也處坎之始居
穴者也九三剛進四不能距見侵則辟/順以聽命者也故曰需于血出自穴也象曰需于血順
以聽也九五需于酒食貞吉需之所須以待達也/已得天位暢其中正
无所復須故酒食/而巳獲貞吉也象曰酒食貞吉以中正也上
六入于穴有不速之客三人來敬之終吉
六四所以出自穴者以不與三相得而塞其路不辟則害故不/得不出自穴而辟之也至於上六處卦之終非塞路者也與三
爲應三來之已乃爲已援故无畏害之辟而乃有入穴之固也/三陽所以不敢進者須難之終也難終則至不待召也已居難
終故自來也處无位之地以一隂而/爲三陽之主故必敬之而後終吉象曰不速之客來