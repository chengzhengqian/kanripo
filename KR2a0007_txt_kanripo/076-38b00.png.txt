與妻決涕泣(師古曰自謂/将死故辭決)其妻呵怒之曰仲卿京師尊¶
貴在朝廷人誰踰仲卿者今疾病困戹不自激卬(如淳/曰激)¶
(厲抗揚之意也師古曰卬讀曰仰/仰頭為健○宋祁曰卬音昻為是)乃反涕泣何鄙也後¶
章仕宦(○宋祁曰一本/仕宦作任官)歴位及為京兆欲上封事妻又¶
止之曰人當知足獨不念牛衣中涕泣時邪章曰非女¶
子所知也書遂上果下廷尉獄妻子皆收繫章小女年¶
可十二(○劉奉世曰云年可十二辭太俚盖衍可字或/者章女名可誤倒書之宋祁曰可十二猶言約)¶
(十二不煩曲/解當存之)夜起號哭曰平生獄上呼囚數常至九今¶