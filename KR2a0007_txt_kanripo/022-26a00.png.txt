(皆振整而飾之/也肸音許乙反)嘉籩列陳庶幾宴享(師古曰嘉籩謂祭/祀之籩實也木曰)¶
(豆竹曰籩享字/合韻宜音鄉)滅除凶災烈騰八荒(師古曰言威烈/之盛踰於八荒)鐘¶
鼓竽笙雲舞翔翔招揺靈旗九夷賓將(師古曰畫招揺/於旗以征伐故)¶
(稱靈旗將/猶從也)¶
惟泰元七　建始元年丞相匡衡奏罷鸞路龍鱗更定¶
詩曰涓選休成(臣瓚曰涓除也除/惡選取美成者也)¶
天地並況惟予有慕(師古曰/況賜也)爰熙紫壇思求厥路(師古/曰熙)¶
(興也紫壇壇紫色也/思求降神之路也)恭承禋祀縕豫為紛(孟康曰積聚/脩飾為此紛)¶