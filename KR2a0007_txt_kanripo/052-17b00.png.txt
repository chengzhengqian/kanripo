為二千石田甲亡安國曰甲不就官我滅而宗(師古曰/而汝也)¶
甲肉袒謝安國笑曰公等足與治乎(師古曰治謂當敵/也今人猶云對治)¶
(治音丈吏反一曰不/足繩治治讀如本字)卒善遇之内史之缺也王新得齊¶
人公孫詭説之(師古曰説/讀曰悦)欲請為内史竇太后所廼詔¶
王以安國為内史公孫詭羊勝説王求為帝太子及益¶
地事恐漢大臣不聴廼陰使人刺漢用事謀臣及殺故¶
吳相爰盎(○劉奉世曰刺漢謀臣在漢已立太子之後/此云求為太子怨大臣不聴故刺之與諸傳)¶
(不同當/是此誤)景帝遂聞詭勝等計畫廼使使捕詭勝必得(師/古)¶