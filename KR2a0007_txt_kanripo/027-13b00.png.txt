周反從楚廢世子立不正以害王室明同辠也定公二¶
年五月雉門及兩觀災(師古曰雉門公宫/南門也兩觀謂闕)董仲舒劉向¶
以為此皆奢僭過度者也先是季氏逐昭公昭公死于¶
外(師古曰謂/薨于乾侯)定公即位既不能誅季氏又用其邪説淫¶
於女樂而退孔子(師古曰齊人歸女樂季桓子勸定公/受之君臣相與觀之廢朝禮三日孔)¶
(子乃/行)天戒若曰去髙顯而奢僭者一曰門闕號令所由¶
出也今舍大聖而縱有辠亡以出號令矣京房易傳曰¶
君不思道厥妖火燒宫哀公三年五月辛卯桓釐宫災¶