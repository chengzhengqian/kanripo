考功臣得居内星亡之異可去議者知如此於身不利¶
臣不可蔽故云使弟子不若試師臣為刺史又當奏事¶
故復云為刺史恐太守不與同心不若以為太守此其¶
所以隔絶臣也陛下不違其言而遂聽之此廼蒙氣所¶
以不解太陽亡色者也臣去朝稍遠太陽侵色益甚唯¶
陛下毋難還臣而易逆天意(師古曰易輕/也音弋跂反)邪說雖安于¶
人天氣必變故人可欺天不可欺也願陛下察焉房去¶
月餘竟徵下獄初淮陽憲王舅張博從房受學以女妻¶