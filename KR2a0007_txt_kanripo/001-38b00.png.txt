還漢軍方圍鍾離昩於滎陽東(師古曰昩音莫葛反/其字從本末之末)聞¶
羽至盡走險阻(師古曰/走音奏)羽亦軍廣武與漢相守丁壯苦¶
軍旅老弱罷轉餉(師古曰罷讀曰疲轉/運餉饋也音式向反)漢王羽相與臨¶
廣武之間而語羽欲與漢王獨身挑戰漢王數羽曰(師/古)¶
(曰數責其罪/也音所具反)吾始與羽俱受命懐王曰先定關中者王¶
之羽負約王我於蜀漢罪一也羽矯殺卿子冠軍自尊¶
罪二也(如淳曰卿者卿大夫之號子者子男之爵冠軍/人之首也文穎曰卿子時人相襃尊之辭猶言)¶
(公子也時上將故言冠軍師古曰矯託也/託懷王命而殺之也卿子冠軍文説是也)羽當以救趙¶