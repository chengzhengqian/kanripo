傳曰言之不從是謂不艾厥咎僭厥罰恒陽厥極憂時¶
則有詩妖時則有介蟲之孽時則有犬旤時則有口舌¶
之痾時則有白眚白祥惟木沴金言之不從從順也是¶
謂不乂乂治也孔子曰君子居其室出其言不善則千¶
里之外違之况其邇者虖(師古曰易上繫/之辭也邇近也)詩云如蜩如¶
螗如沸如羮(師古曰大雅蕩之詩也蜩蟬也螗蝘也即/虭蟟也謂政無文理虛言噂沓如蜩螗之)¶
(鳴湯之沸涫羮之將孰也蜩音調螗音/唐蝘音偃虭音貂蟟音聊涫音下館反)言上號令不順¶
民心虛譁憒亂則不能治海内失在過差故其咎僭僭¶