子起於細㣲又早失母故不忍也乆之上欲感風憲王¶
輔以禮譲之臣(師古曰風/讀曰諷)乃召拜𤣥成為淮陽中尉是¶
時王未就國𤣥成受詔與太子太傅蕭望之及五經諸¶
儒雜論同異於石渠閣條奏其對及元帝卽位以𤣥成¶
為少府遷太子太傅至御史大夫永光中代于定國為¶
丞相貶黜十年之間遂繼父相位封侯故國榮當世焉¶
𤣥成復作詩自著復玷缺之囏難(師古曰玉缺曰玷復/音房目反囏古艱字)¶
(玷音丁/念反)因以戒示子孫曰於肅君子旣令厥徳(師古曰/於歎辭)¶