(鄙十五年夏齊侯伐我北鄙秋邾人伐/我南鄙十六年二月齊侯伐我北鄙)被兵十有餘年¶
因之以饑饉百姓怨望臣下心離公懼而施緩不敢行¶
誅罰(師古曰㢮放/也音式爾反)楚有夷狄行公有從楚心不明善惡¶
之應(師古曰有從楚心謂/二十八年公朝于楚)董仲舒指略同一曰水旱之¶
災寒暑之變天下皆同故曰無冰天下異也桓公殺兄¶
弑君外成宋亂與鄭易邑背畔周室(師古曰隐攝公位/又桓之兄故云殺)¶
(兄弑君也成宋亂者謂宋華父督弑其君殤公及其大/夫孔父以郜大鼎賂公公㑹齊侯鄭伯于稷而平其亂)¶
(也與鄭易邑謂以太山之田易許田也許田者魯朝宿/之邑也而以與鄭明魯之不朝於王故云背畔周室)¶