(師古曰更謂易代也/音庚又讀如本字)不知胡人之能不如選常居者家¶
室田作且以備之以便為之髙城深塹具藺石布渠荅¶
(服䖍曰藺石可投人石也蘇林曰渠荅鐡蒺藜也如淳/曰藺石城上雷石也墨子曰城上二歩一渠立程長三)¶
(尺冠長十尺臂長六尺二歩一荅荅廣九尺袤十二尺/師古曰藺石如說是也渠荅蘇說是也雷音來内反○)¶
(宋祁曰以便為之存/以字不成句且無義)復為一城其内城閒百五十歩要¶
害之處通川之道調立城邑母下千家(師古曰調謂算/度之也總計城)¶
(邑之中令有千家以/上也調音徒釣反)為中周虎落(鄭氏曰虎落者外蕃/也若今時竹虎也蘓)¶
(林曰作虎落於塞要下以沙布其表旦視其跡以知匈/奴来入一名天田師古曰蘇說是也虎落者以竹篾相)¶