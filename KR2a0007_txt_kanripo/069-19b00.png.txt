擊窮天子之精兵𣪚車甲於山野雖亡尺寸之功媮得¶
避慊之便(師古曰媮茍且/也慊亦嫌字)而亡後咎餘責此人臣不忠¶
之利非明主社稷之福也臣幸得奮精兵討不義久留¶
天誅(師古曰言不/早殄滅賊也)罪當萬死陛下寛仁未忍加誅令臣¶
數得孰計(師古曰數音所/角反其下亦同)愚臣伏計孰甚不敢避斧鉞¶
之誅昧死陳愚唯陛下省察充國奏每上輙下公卿議¶
臣(○宋祁曰議臣字/下當更有一議字)初是充國計者什三中什五最後¶
什八有詔詰前言不便者皆頓首服丞相魏相曰臣愚¶