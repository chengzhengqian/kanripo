(更音工衡反/繇讀曰徭)高者以補郡縣吏次為孝弟力田常選學¶
官僮子使在便坐受事(師古曰便坐别坐可以視/事非正廷也坐音財卧反)毎出¶
行縣益從學官諸生明經飭行者與俱(師古曰益多也/飭整也讀與敕)¶
(同/)使傳教令出入閨閤(師古曰閨閤/内中小門也)縣邑吏民見而榮¶
之數年爭欲為學官弟子富人至出錢以求之繇是大¶
化(師古曰繇/讀曰由)蜀地學於京師者比齊魯焉至武帝時乃¶
令天下郡國皆立學校官自文翁為之始云文翁終於¶
蜀吏民為立祠堂歲時祭祀不絶至今巴蜀好文雅文¶