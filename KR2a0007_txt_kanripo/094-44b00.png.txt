去即罷兵廼使題王都犁胡次等入漢請和親未報㑹¶
單于死是嵗神爵二年也虚閭權渠單于立九年死自¶
始立而黜顓渠閼氏顓渠閼氏即與右賢王私通右賢¶
王㑹龍城而去顓渠閼氏語以單于病甚且勿逺後數¶
日單于死郝宿王刑未央使人召諸王未至(師古曰郝/音呼各反)¶
顓渠閼氏與其弟左大且渠都隆竒謀立右賢王屠耆¶
堂為握衍朐鞮單于握衍朐鞮單于者代父為右賢王¶
(師古曰/胊音劬)烏維單于耳孫也握衍朐鞮單于立復修和親¶