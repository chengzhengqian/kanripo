户為奉明縣(師古曰奉明園即皇考史皇孫/之所𦵏也夲名廣明後追改也)復髙皇帝¶
功臣絳侯周勃等百三十六人家子孫令奉祭祀(師古/曰復)¶
(音方目反/以下亦同)世世勿絶其毋嗣者復其次秋八月詔曰朕¶
不明六蓺鬱于大道(孟康曰鬱/不通也)是以隂陽風雨未時其¶
博舉吏民厥身修正通文學眀於先王之術宣究其意¶
者各二人(師古曰/究盡也)中二千石各一人(○劉攽曰此詔是/下丞相御史者故)¶
(云各二人下云中二千石/各一人於文似少潤飾)冬置建章衞尉¶
二年春正月詔曰書云文王作罰刑兹無赦(師古曰周/書康誥之)¶