至封侯青笑曰人奴之生得無笞罵即足矣安得封侯¶
事乎青壯為侯家騎從平陽主建元二年春青姊子夫¶
得入宮幸上皇后大長公主女也(文頴曰陳皇后/武帝姑女也)無子¶
妬大長公主聞衛子夫幸有身妬之迺使人捕青青時¶
給事建章(師古曰建/章宫中)未知名大長公主執囚青欲殺之¶
其友騎郎公孫敖與壯士徃簒之(師古曰逆/取曰簒)故得不死¶
上聞迺召青為建章監侍中及母昆弟貴賞賜數日間¶
累千金君孺為太僕公孫賀妻少兒故與陳掌通(師古/曰掌)¶