(可知豈為/其徒衆哉)不來且𤼵兵加誅橫廼與其客二人乗傳詣¶
雒陽(師古曰傳/音張戀反)至尸鄉廄置(應劭曰尸鄉在偃師城西/臣瓉曰案廄置謂置馬以)¶
(傳驛/者)橫謝使者曰人臣見天子當洗沐止留謂其客曰¶
橫始與漢王俱南面稱孤(師古曰王者自稱曰孤盖為/謙也老子徳經曰貴以賤為)¶
(本髙以下為基是以/侯王自謂孤寡不榖)今漢王為天子而橫廼為亡虜北¶
面事之其媿固已甚矣又吾亨人之兄與其弟併肩而¶
事主(師古曰併/音歩鼎反)縱彼畏天子之詔不敢動揺我獨不媿¶
於心乎且陛下所以欲見我不過欲壹見我面貌耳陛¶