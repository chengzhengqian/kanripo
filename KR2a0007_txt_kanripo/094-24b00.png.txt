(單/于)用其姊妻之與謀漢信教單于益北絶幕(師古曰直/度曰絶)¶
以誘罷漢兵徼極而取之(師古曰罷讀曰疲徼要也誘/令疲要其困極然後取之徼)¶
(音工/堯反)毋近塞(師古曰不近塞居/所以疲勞漢兵也)單于從之其明年胡數¶
萬騎入上谷殺數百人明年春漢使票騎將軍去病將¶
萬騎出隴西過焉耆山千餘里得胡首虜八千餘級得¶
休屠王祭天金人(孟康曰匈奴祭天處本在雲陽甘泉/山下秦擊奪其地後徙之休屠王右)¶
(地故休屠有祭天金人象也師古曰作金人/以為天神之主而祭之即今佛像是其遺法)其夏票騎¶
將軍復與合騎侯數萬騎出隴西北地二千里過居延¶