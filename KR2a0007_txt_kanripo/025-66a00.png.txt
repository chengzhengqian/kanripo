神祇感應然後營之非茍而已也武宣之世奉此三神¶
禮敬敕備(師古曰/敕整也)神光尤著祖宗所立神祇舊位誠未¶
易動及陳寳祠自秦文公至今七百餘歲矣漢興世世¶
常來光色赤黄長四五丈直祠而息音聲砰隠野雞皆¶
雊(師古曰直當也息止也當/祠處而止也砰音普萌反)每見雍太祝祠以太牢遣¶
候者乘傳馳詣行在所(師古曰報神之來/也傳音丁戀反)以為福祥髙¶
祖時五來文帝二十六來武帝七十五來宣帝二十五¶
來初元元年以來亦二十來此陽氣舊祠也及漢宗廟¶