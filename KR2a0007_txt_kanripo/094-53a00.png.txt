曰不然强弱有時今漢方盛烏孫城郭諸國皆為臣妾¶
(師古曰謂西域諸/國為城郭而居也)自且鞮侯單于以來匈奴日削不能¶
取復(師古曰且音子余/反復音扶目反)雖屈彊於此未嘗一日安也(師/古)¶
(曰屈音/其勿反)今事漢則安存不事則危亡計何以過此諸大¶
人相難乆之呼韓邪從其計引衆南近塞遣子右賢王¶
銖婁渠堂入侍(師古曰婁/音力于反)郅支單于亦遣子右大將駒¶
于利受入侍是歲甘露元年也明年呼韓邪單于欵五¶
原塞(師古曰/欵叩也)願朝三年正月(師古曰㑹正/旦之朝賀也)漢遣車騎都¶