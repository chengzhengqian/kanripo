世(師古曰緒業也/一曰始為端緒)將比功徳何可以忽(師古曰言比功/徳於古帝王也)¶
(忽怠/忘也)博己與大儒知道者為大王為便宜奏(師古曰大/儒知道謂)¶
(京房也道/道術也)陳安危指灾異大王朝見先口陳其意而後¶
奏之上必大説(師古曰說/讀曰悦)事成功立大王即有周邵之¶
名邪臣散亡公卿變節功徳亡比而梁趙之寵必歸大¶
王(如淳曰梁王景帝弟欲為/嗣趙王如意幾代惠帝也)外家亦将富貴何復望大¶
王之金錢王喜説(師古曰説/讀曰悦)報博書曰廼者詔下止諸¶
侯朝者寡人憯然不知所出(師古曰憯痛也不知計䇿/何所出也憯音才感反)¶