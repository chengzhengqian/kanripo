也使黄錘史寛舒受其方(孟康曰二人皆方士也/師古曰錘音直垂反)而海¶
上燕齊怪迂之方士多更來言神事矣(師古曰更/音工衡反)亳人¶
謬忌奏祠泰一方(師古曰亳亦薄也下所謂薄/忌也晉灼曰濟陰薄縣人也)曰天神¶
貴者泰一泰一佐曰五帝(師古曰謂青帝靈威仰赤帝/赤熛怒白帝白招矩黑帝叶)¶
(光紀黄帝含樞紐也一說蒼帝名靈符赤帝名/文祖白帝名顯紀黑帝名𤣥矩黄帝名神斗)古者天¶
子以春秋祭泰一東南郊日一太牢七日(師古曰每日/以一太牢凡)¶
(七日/祭也)為壇開八通之鬼道於是天子令太祝立其祠長¶
安城東南郊常奉祠如忌方其後人上書言古者天子¶