死生之分而用度箴石湯火所施(師古曰箴所以刺病/也石謂砭石即石箴)¶
(也古者攻病則有砭今其術絶/矣箴音之林反砭音彼廉反)調百藥齊和之所宜(師/古)¶
(曰齊音才詣反其下/並同和音呼臥反)至齊之徳猶慈石取鐵以物相使¶
拙者失理以瘉為劇以死為生(師古曰瘉讀與/愈同愈差也)¶
五藏六府痺十二病方三十卷(師古曰痺風溼/之病音必二反)¶
五藏六府疝十六病方四十卷(師古曰疝心腹氣病/音山諌反又音刪)¶
五藏六府癉十二病方四十巻(師古曰癉黄/病音丁韓反)¶
風寒熱十六病方二十六巻¶