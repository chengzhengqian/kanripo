(國有不善之事則仲山父明之/故引以為美傷今不能然也)不能因時廣宣主恩建¶
立明制為一代之法而徒鉤摭微細毛舉數事以塞詔¶
而已(師古曰毛舉言舉毫毛之/事輕小之甚塞猶當者也)是以大議不立遂以至¶
今議者或曰法難數變此庸人不逹疑塞治道聖智之¶
所常患者也(師古曰塞/謂不通也)故略舉漢興以來法令稍定而¶
合古便今者漢興之初雖有約法三章網漏吞舟之魚¶
(師古曰言疏闊/吞舟謂大魚也)然其大辟尚有夷三族之令令曰當三¶
族者皆先黥劓斬左右趾笞殺之梟其首菹其骨肉於¶