之用也皆當設施不可廢也得其要則天下安樂(○宋/祁曰)¶
(南本云得其要道/浙本云得其要術)法設而不用(師古曰下不犯/法無所加刑也)不得其¶
術則主蔽於上官亂於下此事之情屬統垂業之本也¶
臣聞堯遭鴻水使禹治之未聞禹之有水也若湯之旱¶
則桀之餘烈也桀紂行惡受天之罰禹湯積徳以王天¶
下因此觀之天徳無私親(○宋祁曰天徳/浙本無徳字)順之和起逆¶
之害生此天文地理人事之紀臣𢎞愚戇不足以奉大¶
對(師古曰大對/大問之對也)時對者百餘人太常奏𢎞第居下策奏¶