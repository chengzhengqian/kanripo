(貌/)公以八月載生魄庚子(師古曰載始/也魄月魄也)奉使朝用書(孟/康)¶
(曰賦功/役之書)臨賦營築越若翊辛丑(師古曰翊明也辛丑者/庚子之明日也越發語)¶
(辭/也)諸生庶民大和㑹十萬衆並集平作二旬大功畢成¶
(師古曰平作謂不促遽也/平字或作丕丕亦大也)唐虞發舉成周造業誠亡以¶
加宰衡位宜在諸侯王上賜以束帛加璧大國乗車安¶
車各一(服䖍曰大國乗車如/大國王之乗車也)驪馬二駟(師古曰驪/馬併駕也)詔曰¶
可其議九錫之法冬大風吹長安城東門屋瓦且盡五¶
年正月祫祭眀堂諸侯王二十八人列侯百二十人宗¶