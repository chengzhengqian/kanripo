楊僕宜陽人也以千夫為吏(孟康曰千夫若五大夫武/帝以軍用不足令民出錢)¶
(穀為之師古曰所謂/武功賞官以寵戰士)河南守舉為御史使督盗賊(○宋/祁曰)¶
(越本守/作辟)闗東治放尹齊(韋昭曰放依/也音甫徃反)以敢擊行(師古曰/果敢搏)¶
(撃而行/其治也)稍遷至主爵都尉上以為能南越反拜為樓船¶
將軍有功封將梁侯東越反上欲復使將為其伐前勞¶
(師古曰伐/謂矜恃也)以書勅責之曰將軍之功獨有先破石門尋¶
陿(劉徳曰南越中險地名/也○宋祁曰陿或作阻)非有斬將騫旗之實也(師古/曰騫)¶
(與搴同騫/㧞取之也)烏足以驕人哉(師古曰烏/於何也)前破番禺捕降者¶