皆為郡吏郡縣敬憚之武弔顯家有市籍租常不入縣¶
數負其課(師古曰以顯家不入/租故每令縣負課殿)市嗇夫求商捕辱顯家¶
(師古曰求/姓商名也)顯怒欲以吏事中商(師古曰中傷之/也又音竹仲反)武曰以¶
吾家租賦繇役不為衆先奉公吏不亦宜乎武卒白太¶
守召商為卒吏(○劉攽曰/吏改作史)州里聞之皆服焉久之太僕¶
王音舉武賢良方正徴對䇿拜為諌大夫遷揚州刺史¶
所舉奏二千石長吏必先露章服罪者為虧除免之而¶
已(師古曰虧減也減除/其状直命免去也)不服極法奏之抵罪或至死九¶