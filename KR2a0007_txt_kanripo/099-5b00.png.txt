有瘢(師古曰瘢創痕/也痕音下㤙反)羙玉可以滅瘢欲獻其瑑耳(○宋/祁曰)¶
(耳字/當刪)即解其瑑(服䖍曰瑑音衛蘇林曰劒鼻也師古曰/瑑字本作璏從玉彘聲後轉寫者訛也)¶
(瑑自雕瑑字/耳音篆也)休復辭讓莽曰君嫌其賈邪(師古曰賈讀/曰價言其所)¶
(有價/值也)遂椎碎之(師古曰椎音直/追反其字從木)自裹以進休休乃受及¶
莽徴去欲見休休稱疾不見莽還京師嵗餘哀帝崩無¶
子而傅太后丁太后皆先薨太皇太后即日駕之未央¶
宫收取璽綬遣使者馳召莽詔尚書諸發兵符節百官¶
奏事中黄門期門兵皆屬莽莽白大司馬髙安侯董賢¶