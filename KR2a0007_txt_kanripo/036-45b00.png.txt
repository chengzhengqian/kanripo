老且不能究其一蓺(師古曰罷讀/曰疲究竟也)信口説而背傳記是¶
末師而非往古至於國家將有大事若立辟雍封禪廵¶
狩之儀則幽冥而莫知其原(師古曰幽冥/猶暗昧也)猶欲保殘守¶
缺挾恐見破之私意而無從善服義之公心或懐妬嫉¶
不考情實雷同相從隨聲是非抑此三學以尚書為不¶
備(蘇林曰備之而已臣瓉曰當時學者謂尚書唯有/二十八篇不知本有百篇也師古曰瓉説是也)謂¶
左氏為不傳春秋豈不哀哉今聖上德通神明繼統揚¶
業亦閔文學錯亂學士若兹雖昭其情猶依違謙讓(師/古)¶