公往視則見交龍於上已而有娠(應劭曰娠動懐任之/意左傳曰邑姜方娠)¶
(孟康曰娠音身漢史身多作娠古今字也師古曰孟説/是也漢書皆以娠為任身字邑姜方震自為震動之字)¶
(不作/娠)遂產高祖高祖為人隆準而龍顔(服䖍曰凖音拙/應劭曰隆高也)¶
(準頰權準也顏頟顙也李斐曰凖鼻也文穎曰音凖的/之凖晉灼曰戰國䇿云眉目凖頞權衡史記秦始皇蜂)¶
(目長凖李説文音是也師古曰頰權䪼/字豈當借凖為之服音應説皆失之)美須髯(師古曰/在頤曰)¶
(須在頰曰髯/髯音人占反)左股有七十二黑子(師古曰今中國通呼/為黶子呉楚俗謂之)¶
(誌誌者記也○宋祁曰注文景德本黶下/有黑字余靖等刊誤以史記注為據删去)寛仁愛人意¶
豁如也(師古曰豁然開大/之貎音呼活反)常有大度不事家人生產作¶