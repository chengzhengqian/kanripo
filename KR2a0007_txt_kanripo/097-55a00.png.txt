(師古曰演廣/也音弋善反)廼反覆校省内暴露私燕(師古曰私燕謂/成帝閑晏之私)¶
(也覆音/芳目反)誣汙先帝傾惑之過成結寵妾妬媚之誅甚失¶
賢聖逺見之明逆負先帝憂國之意夫論大徳不拘俗¶
立大功不合衆此廼孝成皇帝至思所以萬萬於衆臣¶
陛下聖徳盛茂所以符合於皇天也豈當世庸庸斗筲¶
之臣所能及哉且褒廣將順君父之美匡捄銷滅旣徃¶
之過(師古曰捄/古救字)古今通義也事不當時固争防禍於未¶
然各随指阿從以求容媚晏駕之後尊號已定萬事已¶