門入至隄下(如淳曰然則隄在郭内也臣瓚曰謂水從/郭南門入北門出而至隄也師古曰瓚説)¶
(是也○劉奉世曰如瓚説則是河已沒黎陽城矣非也/如説為是不然則黎陽因隄一面為城如今之澶州故)¶
(郭門乃在/隄外矣)水未踰隄二尺所從隄上北望河髙出民屋¶
百姓皆走上山水留十三日隄潰(○宋祁曰晏夲隄/潰下有二所兩字)吏¶
民塞之臣循隄上行視水埶(師古曰行/音下更反)南七十餘里至¶
淇口水適至隄半計出地上五尺所今可從淇口以東¶
為石隄多張水門初元中遮害亭下河去隄足數十歩¶
至今四十餘嵗適至隄足由是言之其地堅矣恐議者¶