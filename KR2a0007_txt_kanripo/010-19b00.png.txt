鴻業奉宗廟二十五年徳不能綏理宇内百姓怨望者¶
衆不蒙天祐至今未有繼嗣天下無所係心觀于往古¶
近事之戒禍亂之萌皆由斯焉(師古曰始/生曰萌)定陶王欣於¶
朕為子慈仁孝順可以承天序繼祭祀其立欣為皇太¶
子封中山王舅諫大夫馮參為宜鄉侯益中山國三萬¶
戸以慰其意(師古曰以不得繼統/為帝之後恐其怨恨)賜諸侯王列侯金天¶
下當為父後者爵三老孝弟力田帛各有差又曰蓋聞¶
王者必存二王之後所以通三統也(師古曰天地人是/為三統二王之後)¶