凡小學十家四十五篇(入揚雄杜林/二家三篇)¶
易曰上古結繩以治後世聖人易之以書契百官以治¶
萬民以察蓋取諸夬(師古曰下/繋之辭)夬揚于王庭(師古曰夬/卦之辭)¶
言其宣揚於王者朝廷其用最大也古者八歲入小學¶
故周官保氏掌飬國子教之六書(師古曰保氏地官/之屬也保安也)謂¶
象形象事象意象聲轉注假借造字之本也(師古曰象/形謂畫成)¶
(其物隨體詰屈日月是也象事即指事也謂視而可識/察而見意上下是也象意即會意也謂比類合誼以見)¶
(指撝武信是也象聲即形聲謂以事為名取譬相成江/河是也轉注謂建類一首同意相受考老是也假借謂)¶