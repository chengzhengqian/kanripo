地節元年正月戊午乙夜月食熒惑(孟康曰凡星入月/見月中為星食月)¶
(月奄星星滅/為月食星)熒惑在角亢占曰憂在宫中非賊而盜也¶
有内亂讒臣在旁其辛酉熒惑入氐中氐天子之宫熒¶
惑入之有賊臣其六月戊戌甲夜客星又居左右角間¶
東南指長可二尺色白占曰有姦人在宫廷間其丙寅¶
又有客星見貫索東北南行至七月癸酉夜入天市芒¶
炎東南指其色白占曰有戮卿一曰有戮王期皆一年¶
逺二年是時楚王延夀謀逆自殺四年故大將軍霍光¶