(言有㓂難非/意所度也)其後拜為右將軍諸吏𣪚騎給事中嵗餘¶
徙為左將軍慶忌居䖏恭儉食飲被服尤節約然性好¶
輿馬號為鮮明唯是為奢為國虎臣遭世承平匈奴西¶
域親附敬其威信年老卒官長子通為䕶羌校尉中子¶
遵函谷闗都尉少子茂水衡都尉出為郡守皆有將帥¶
之風宗族支屬至二千石者十餘人元始中安漢公王¶
莽秉政見慶忌本大將軍鳳所成三子皆能欲親厚之¶
是時莽方立威柄用甄豐甄邯以自助豐邯新貴威震¶