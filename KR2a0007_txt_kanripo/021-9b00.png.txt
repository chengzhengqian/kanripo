鐘太族律長皆全寸而亡餘分也天之中數五地之中¶
數六而二者爲合六爲虛五爲聲周流於六虛虛者爻¶
律夫隂陽登降運行列爲十二而律呂和矣太極元氣¶
函三爲一(孟康曰元氣始起於子未分之時天地人混/合爲一故子數獨一也師古曰函讀與含同)¶
(後皆類/此也)極中也元始也行於十二辰始動於子參之於¶
丑得三又參之於寅得九又參之於卯得二十七又參¶
之於辰得八十一又參之於已得二百四十三又參之¶
於午得七百二十九又參之於未得二千一百八十七¶