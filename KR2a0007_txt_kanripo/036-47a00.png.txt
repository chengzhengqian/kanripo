議甚為二三君子不取也其言甚切諸儒皆怨恨是時¶
名儒光禄大夫龔勝以歆移書上疏深自罪責願乞骸¶
骨罷及儒者師丹為大司空亦大怒奏歆改亂舊章非¶
毁先帝所立上曰歆欲廣道術亦何以為非毁哉歆由¶
是忤執政大臣為衆儒所訕(師古曰訕謗/也音所諌反)懼誅求出補¶
吏為河内太守以宗室不宜典三河徙守五原後復轉¶
在涿郡歴三郡守數年以病免官起家復為安定屬國¶
都尉會哀帝崩王莽持政莽少與歆俱為黄門郎重之¶