使者所司之若彼(○宋祁曰所/司疑作有司)悼不肖愚民之如此故¶
遣信使(師古曰誠信之/人以為使也)曉諭百姓以發卒之事(師古曰/諭告也)¶
因數之以不忠死亡之罪(師古曰數責/也音所具反)讓三老孝弟以¶
不教誨之過(師古曰讓責也責/其教誨不備也)方今田時重煩百姓(師/古)¶
(曰重難也不/欲召聚之也)已親見近縣(師古曰近縣之人使者已自/見而口諭之矣故為檄文馳)¶
(以示逺/所也)恐逺所谿谷山澤之民不徧聞檄到亟下縣道¶
(師古曰亟急也/縣有蠻夷曰道)咸諭陛下意毋忽(師古曰忽/怠忽也)相如還報¶
(師古曰使訖/還報天子也)唐蒙已略通夜郎因通西南夷道發巴蜀¶