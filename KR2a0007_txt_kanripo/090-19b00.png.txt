震動朝廷光因舉手自撫心曰使我至今病悸(師古曰/悸心動)¶
(也音揆○宋祁曰韋昭曰/心中喘息曰悸音水季反)謝田大夫曉大司農通徃就¶
獄得公議之(師古曰曉者告白意指也通者從公/家通理也光忿其拒諱故不佑之)田大¶
夫使人語延年延年曰幸縣官寛我耳何靣目入牢獄¶
使衆人指笑我卒徒唾吾背乎即閉閤獨居齊舎(師古/曰齊)¶
(讀曰/齋)偏袒持刀東西歩數曰使者召延年詣廷尉聞鼓¶
聲自刎死(晉灼曰使者至司農司農𤼵詔書/故鳴鼓也師古曰刎謂斷頸也)國除¶
嚴延年字次卿東海下邳人也其父為丞相掾延年少¶