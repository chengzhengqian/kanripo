焉其辭曰(師古曰謂桓寛/總評議其善惡)觀公卿賢良文學之議異乎¶
吾所聞(師古曰論語載子張之言/言不與己志同也故寛引)聞汝南朱生言(○宋/祁曰)¶
(朱下當/添先字)當此之時英俊並進賢良茂陵唐生文學魯國¶
萬生之徒六十有餘人咸聚闕庭舒六蓺之風陳治平¶
之原知者贊其慮仁者明其施勇者見其斷(師古曰斷/音丁唤反)¶
辯者騁其辭齗齗焉行行焉(師古曰齗齗辯爭之貌行/行剛强之貌也齗音牛斤)¶
(反行音/胡浪反)雖未詳備斯可略觀矣中山劉子推言王道撟¶
當世反諸正(師古曰正曲曰撟諸之也/撟讀與矯同其字從手)彬彬然𢎞博君¶