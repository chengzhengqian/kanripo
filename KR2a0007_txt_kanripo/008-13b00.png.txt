使得收歛送終盡其子道夏五月詔曰父子之親夫婦¶
之道天性也雖有患禍猶蒙死而存之(師古曰/䝉冒也)誠愛結¶
於心仁厚之至也豈能違之哉自今子首匿父母妻匿¶
夫孫匿大父母皆勿坐(師古曰凡首匿者言/為謀首而藏匿罪人)其父母匿¶
子夫匿妻大父母匿孫罪殊死皆上請廷尉以聞立廣¶
川恵王孫文為廣川王秋七月大司馬霍禹謀反詔曰¶
廼者東織室令史張赦(應劭曰舊時有東西織室織作/文繡郊廟之服令史其主者史)¶
使魏郡豪李竟(文穎曰有權/勢豪右大家)報冠陽侯霍雲謀為大逆¶