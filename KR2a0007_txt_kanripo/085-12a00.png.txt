(師古曰言/萬分之一)屬聞以特進領城門兵(師古曰屬近/也音之欲反)是則車¶
騎將軍秉政雍容於内而至戚賢舅執管籥於外也愚¶
竊不為君侯喜宜深辭職自陳淺薄不足以固城門之¶
守收太伯之讓保謙謙之路(師古曰太伯王季之兄/也讓不為嗣而適吴越)闔¶
門高枕為知者首願君侯與博覽者參之(師古曰參/詳其事)小¶
子為君侯安此譚得其書大感遂辭讓不受領城門職¶
由是譚音相與不平永逺為郡吏恐為音所危病滿三¶
月免音奏請永補營軍司馬永數謝罪自陳得轉為長¶