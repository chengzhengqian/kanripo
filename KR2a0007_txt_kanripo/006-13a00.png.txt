后崩秋罷西南夷城朔方城令民大酺五日¶
四年冬行幸甘泉夏匈奴入代定襄上郡殺畧數千人¶
五年春大旱大將軍衞青將六將軍兵十餘萬人出朔¶
方高闕獲首虜萬五千級夏六月詔曰蓋聞導民㠯禮¶
風之㠯樂(師古曰風教也詩/序曰上以風化下)今禮壊樂崩朕甚閔焉故¶
詳延天下方聞之士咸薦諸朝(師古曰詳悉也延引也/方道也聞博聞也言悉)¶
(引有道博聞之士而進於朝也禮記曰隆禮由禮謂之/有方之士又曰博聞强識而讓謂之君子一曰方謂方)¶
(正/也)其令禮官勸學講議洽聞舉遺興禮㠯為天下先(師/古)¶