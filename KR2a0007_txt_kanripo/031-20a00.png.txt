破之邯使使見羽欲約羽召軍吏謀曰糧少欲聽其約¶
軍吏皆曰善羽乃與盟洹水南殷虛上(應劭曰洹水在/湯隂界殷虛故)¶
(殷都也師古曰洹水出林慮縣東北至長/樂入清水洹音桓俗音袁非也虛讀曰墟)已盟章邯見¶
羽流涕為言趙髙羽廼立章邯為雍王置軍中使長史¶
欣為上將將秦軍行前(師古曰行前/謂居前而行)漢元年羽將諸侯¶
兵三十餘萬行畧地至河南遂西到新安(師古曰今穀/州新安城是)¶
異時諸侯吏卒徭役屯戍過秦中(師古曰異時猶言先/時也秦中闗中秦地)¶
(也/)秦中遇之多亡狀(師古曰無/善形狀也)及秦軍降諸侯諸侯吏¶