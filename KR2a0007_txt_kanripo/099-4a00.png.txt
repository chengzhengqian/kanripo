宏上書言春秋之義母以子貴丁姬宜上尊號莽與師¶
丹共劾宏誤朝不道語在丹傳後日未央宫置酒内者¶
令為傅太后張幄坐於太皇太后坐旁(師古曰坐並/音材卧反)莽¶
案行責内者令曰定陶太后藩妾何以得與至尊並徹¶
去更設坐傅太后聞之大怒不肯㑹重怨恚莽(師古曰/會謂至)¶
(置酒所也重/音直用反)莽復乞骸骨哀帝賜莽黄金五百斤安車¶
駟馬罷就第公卿大夫多稱之者上乃加㤙寵置使家¶
中黄門(蘇林曰使黄門在/其家中為使令)十日一賜餐下詔曰新都侯¶