十四年冬匈奴寇邊殺北地都尉卬(師古曰功臣表云/鉼侯孫單以父北)¶
(地都尉卬力戰死事文帝十四年封與此正合然則卬/姓孫而徐廣乃云姓叚說者因曰叚㑹宗即卬之𤣥孫)¶
(無所據也㑹宗漢書有傳班固/不云是卬後何從而知之乎)遣三將軍軍隴西北地¶
上郡中尉周舎為衞將軍郎中令張武為車騎將軍軍¶
渭北車千乗騎卒十萬人上親勞軍勒兵申教令(師古/曰申)¶
(謂約/束之)賜吏卒自欲征匈奴羣臣諫不聽皇太后固要上¶
乃止(文頴曰要劫也/哀痛祝誓之言)於是以東陽侯張相如為大將軍¶
建成侯董赫内史欒布皆為將軍擊匈奴匈奴走春詔¶