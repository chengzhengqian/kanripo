種五榖蒲陶諸果有銀銅鐵作兵與諸國同屬罽賔¶
罽賔國王治循鮮城去長安萬二千二百里不屬都䕶¶
戸口勝兵多大國也東北至都䕶治所六千八百四十¶
里東至烏秅國二千二百五十里東北至難兠國九日¶
行西北與大月氏西南與烏弋山離接昔匈奴破大月¶
氏大月氏西君大夏而塞王南君罽賔(師古曰君謂爲/之君也塞音先)¶
(得/反)塞種分散徃徃爲數國(師古曰卽所謂釋種/者也亦語有輕重耳)自疏勒¶
以西北休循捐毒之屬皆故塞種也罽賔地平温和有¶