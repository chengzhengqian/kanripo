(師古曰言/往必破碎)詩曰武王載斾有虔秉鉞如火烈烈則莫我¶
敢遏(師古曰殷頌長發之詩也武王湯也虔敬也遏止/也言湯建號興師本由仁義雖執戚鉞以敬為先)¶
(故得如火之/盛無能止也)言以仁誼綏民者無敵於天下也若齊之¶
技擊得一首則受賜金事小敵脆則媮可用也(師古曰/媮與偷)¶
(同謂/苟且)事鉅敵堅則渙然離矣(師古曰鉅大/也渙然散貌)是亡國之兵¶
也魏氏武卒衣三屬之甲(服虔曰作大甲三屬竟人身/也蘇林曰兠鍪也盤領也髀)¶
(褌也如淳曰上身一髀褌一踁繳一凡三屬也師古/曰如說是也屬聯也音之欲反髀音陛踁即脛字)操¶
十二石之弩負矢五十个置戈其上冠胄帶劒贏三日¶