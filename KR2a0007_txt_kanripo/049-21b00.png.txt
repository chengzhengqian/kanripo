(時受䇿者非/止錯一人焉)朕甚嘉之故登大夫於朝親諭朕志(師古/曰諭)¶
(告/也)大夫其上三道之要及永惟朕之不徳吏之不平政¶
之不宣民之不寜(師古曰永猶/深也惟思也)四者之闕悉陳其志毋¶
有所隠上以薦先帝之宗廟下以興愚民之休利著之¶
於篇(師古曰休羙/也篇謂簡也)朕親覽焉觀大夫所以佐朕至與不¶
至書之周之宻之重之閉之(師古曰重/音直隴反)興自朕躬(師古/曰言)¶
(朕自發/視也)大夫其正論毋枉執事(張晏曰毋為/有司枉撓也)烏虖戒之¶
(師古曰虖/讀曰呼)二三大夫其帥志毋怠錯對曰平陽侯臣窋¶