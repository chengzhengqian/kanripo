四民食力罔有兼業大不淫侈細不匱乏蓋均無貧遵¶
王之法(師古曰論語稱孔子曰蓋均無貧言為政/平均不相陵奪則無匱乏之人也故引之)靡法¶
靡度民肆其詐(師古曰/肆極也)偪上幷下荒殖其貨(師古曰/荒大也)侯¶
服玉食敗俗傷化(張晏曰玉/食珍食也)述貨殖𫝊第六十一¶
開國承家有法有制家不臧甲國不専殺(師古曰殺合/韻音所例反)¶
矧乃齊民作威作恵(師古曰矧況也齊/民齊等之人也)如台不匡禮法¶
是謂(如淳曰台我也我國家也/師古曰匡正也台音怡)述游俠𫝊第六十二¶
彼何人斯竊此富貴營損髙明作戒後世(師古曰詩小/雅巧言之篇)¶