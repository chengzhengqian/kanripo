(曰私出/塞交易)陽為賣馬邑城以誘單于單于信之而貪馬邑¶
財物廼以十萬騎入武州塞漢伏兵三十餘萬馬邑旁¶
御史大夫韓安國為䕶軍將軍䕶四將軍以伏單于(師/古)¶
(曰伏兵而/待單于也)單于既入漢塞未至馬邑百餘里見畜布野¶
而無人牧者怪之乃攻亭時鴈門尉史行徼見宼保此¶
亭(師古曰漢律近塞郡皆置尉百里一人士/史尉史各二人廵行徼塞也行音下孟反)單于得欲¶
刺之尉史知漢謀廼下(師古曰尉史在亭樓上虜欲以/矛㦸刺之懼廼自下以謀告)¶
具告單于(○劉攽曰廼下具/告單于作一句)單于大驚曰吾固疑之乃¶