留置酒沛宫悉召故人父老子弟佐酒(應劭曰/助行酒)發沛中¶
兒得百二十人敎之歌酒酣(師古曰酣洽/也音胡甘反)上擊筑(鄧展/曰筑)¶
(音竹應劭曰狀似琴而大頭安絃以竹擊之/故名曰筑師古曰今筑形似瑟而細頸也)自歌曰大¶
風起兮雲飛揚威加海内兮歸故鄉安得猛士兮守四¶
方令兒皆和習之(師古曰和/音胡卧反)上乃起舞忼慨傷懐(師古/曰忼)¶
(音口朗反慨/音口代反)泣數行下(師古曰泣/目中淚也)謂沛父兄曰游子悲¶
故鄉(師古曰游子行客/也悲謂顧念也)吾雖都關中萬歲之後吾魂魄¶
猶思家沛(○宋祁曰/家或作樂)且朕自沛公以誅暴逆遂有天下¶