而超九卿之右非所以重國家而尊社稷也自堯之用¶
舜文王於太公猶試然後爵之又况朱雲者乎雲素好¶
勇數犯法亡命受易頗有師道其行義未有以異今御¶
史大夫禹絜白廉正經術通眀有伯夷史魚之風海内¶
莫不聞知而嘉猥稱雲(師古曰/猥曲也)欲令為御史大夫妄相¶
稱舉疑有姦心漸不可長宜下有司案騐以眀好惡嘉¶
竟坐之是時少府五鹿充宗貴幸為梁丘易自宣帝時¶
善梁丘氏説元帝好之欲考其異同令充宗與諸易家¶