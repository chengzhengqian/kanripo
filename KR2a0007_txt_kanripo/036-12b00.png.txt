(音食/汝反)臣聞舜命九官(師古曰尚書禹作司空棄后稷契/司徒咎繇作士垂共工益朕虞伯)¶
(夷秩宗䕫典樂龍/納言凡九官也)濟濟相讓和之至也衆賢和於朝則¶
萬物和於野故簫韶九成而鳳皇來儀擊石拊石百獸¶
率舞(師古曰韶舜樂名舉簫管之屬示其備也於韶樂/九奏則鳳皇見其容儀擊鍾鳴磬而百獸相率來)¶
(舞言感/至和也)四海之内靡不和寧及至周文開基西郊(師古/曰言)¶
(文王始受/命作周也)雜遝衆賢罔不肅和(師古曰雜遝聚積/之貌遝音大合反)崇推¶
讓之風以銷分爭之訟文王既沒周公思慕歌詠文王¶
之德其詩曰於穆清廟肅雍顯相濟濟多士秉文之德¶