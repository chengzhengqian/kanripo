諭盛德焉(師古曰言不以威/武加於逺方也)廼為佗親冡在眞定置守¶
邑(師古曰親/謂父母也)嵗時奉祀召其從昆弟尊官厚賜寵之詔¶
丞相平舉可使粤者平言陸賈先帝時使粤上召賈為¶
大中大夫謁者一人為副使賜佗書曰皇帝謹問南粤¶
王甚苦心勞意朕髙皇帝側室之子(師古曰言非/正嫡所生也)棄外¶
奉北藩于代道里遼逺壅蔽樸愚未嘗致書(師古曰言/未得通使)¶
(於/越)髙皇帝棄羣臣孝惠皇帝即世髙后自臨事不幸有¶
疾日進不衰(師古曰言疾/病益甚也)以故誖暴乎治(師古曰誖乖/也音布内反)¶