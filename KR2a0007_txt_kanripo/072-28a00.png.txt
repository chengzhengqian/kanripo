南牖下(師古曰牖窓也於户/之西室之南牖下也)東首加朝服拕紳(師古曰/拕引也)¶
(卧著朝衣故云加引大帶於體也論語稱孔子疾/君視之東首加朝服拕紳故放之也拕音土賀反)使者¶
入户西行南靣立致詔付璽書遷延再拜奉印綬内安¶
車駟馬進謂勝曰聖朝未嘗忘君制作未定待君為政¶
思聞所欲施行以安海内勝對曰素愚加以年老被病¶
命在朝夕隨使君上道必死道路(師古曰示若尊敬/使者故謂之使君)無¶
益萬分使者要説(師古曰要音一遥/反説音式鋭反)至以印綬就加勝¶
身勝輒推不受使者即上言方盛夏暑熱勝病少氣可¶