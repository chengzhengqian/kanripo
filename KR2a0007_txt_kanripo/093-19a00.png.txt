屬徙合浦母别歸故郡鉅鹿長安中小民讙譁鄉其第¶
哭幾𫉬盜之(師古曰陽往哭之實欲竊/盜也鄉讀曰嚮幾讀曰冀)縣官斥賣董氏¶
財凡四十三萬萬賢既見發臝侯其尸(師古曰臝露形/也音郎果反)¶
因埋獄中賢所厚吏沛朱詡自劾去大司馬府買棺衣¶
收賢尸葬之王莽聞之大怒以它辠擊殺詡翔子浮建¶
武中貴顯至大司馬司空(○劉攽曰案後漢傳浮祗為/大司空未嘗為司馬明多兩)¶
(字/)封侯而王閎王莽時為牧守所居見紀莽敗乃去官¶
世祖下詔曰武王克殷表商容之閭(師古曰商/容殷賢人)閎脩善¶