立功以自贖(師古曰/詭責也)盡力有效者因親用之為爪牙追¶
捕甚精甘耆姦惡甚於凡吏(師古曰耆/讀曰嗜)賞視事數月盗¶
賊止郡國亡命散走各歸其處不敢闞長安江湖中多¶
盗賊以賞為江夏太守捕格江賊及所誅吏民甚多坐¶
殘賊免南山羣盗起以賞為右輔都尉遷執金吾督大¶
姦猾三輔吏民甚畏之數年卒官疾病且死戒其諸子¶
曰丈夫為吏正坐殘賊免追思其功效則復進用矣一¶
坐軟弱不勝任免終身廢弃無有赦時其羞辱甚於貪¶