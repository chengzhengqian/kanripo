道大破之殺蘇角(文穎曰/秦將)虜王離渉閒不降自燒殺當¶
是時楚兵冠諸侯(師古曰言/最為上也)諸侯軍救鉅鹿者十餘壁¶
莫敢縱兵及楚擊秦諸侯皆從壁上觀楚戰士無不一¶
當十呼聲動天地(師古曰呼/音火故反)諸侯軍人人惴恐於是楚¶
已破秦軍羽見諸侯將入轅門(張晏曰軍行以車為陳/轅相向為門故曰轅門)¶
(師古曰周禮掌舍王/行則設車宫轅門也)膝行而前莫敢仰視羽繇是始為¶
諸侯上(師古曰繇/讀與由同)將軍兵皆屬焉(劉敞曰將軍字聨上/為句按史記云始為)¶
(諸侯上將軍/諸侯皆屬焉)章邯軍棘原(晉灼曰地名/在鉅鹿南)羽軍漳南相持¶