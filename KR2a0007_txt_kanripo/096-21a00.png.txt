皆苦之(師古曰言二郡八國/皆以此事爲困苦)空罷耗所過送迎驕黠絶¶
遠之國(師古曰所過所經過之處驕黠謂/康居使也罷讀曰疲耗音呼到反)非至計也漢¶
爲其新通重致遠人(師古曰以此/聲名爲重也)終羈縻而未絶其康¶
居西北可二千里有奄蔡國控弦者十餘萬人與康居¶
同俗臨大澤無崖蓋北海云康居有小王五一曰蘇䪥¶
王治蘇䪥城(師古曰䪥/音下戒反)去都䕶五千七百七十六里去¶
陽關八千二十五里二曰附墨王治附墨城去都䕶五¶
千七百六十七里去陽關八千二十五里三曰窳匿王¶