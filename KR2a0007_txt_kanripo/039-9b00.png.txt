曹參沛人也秦時為獄掾而蕭何為主吏居縣為豪吏¶
矣(師古曰言參及蕭何/並為吏之豪長也)髙祖為沛公也參以中涓從(如/淳)¶
(曰中涓如中謁者也師古曰涓潔也言其/在内主知潔清&KR0904;埽之事盖親近左右也)擊胡陵方與¶
(師古曰/音房豫)攻秦監公軍大破之(孟康曰監御史監郡者公/名也晋灼曰案髙紀名平)¶
(也秦一郡置守尉監三人師古曰/公者時人尊稱之耳晋説是也)東下薛擊泗水守軍¶
薛郭西復攻胡陵取之徙守方與方與反為魏擊之豐¶
反為魏攻之賜爵七大夫北擊司馬欣軍碭東取狐父¶
祁善置(文頴曰善置置名也晋灼曰祁音坻師古曰狐/父祁二縣名也祁音鉅夷反又音十夷反父音)¶