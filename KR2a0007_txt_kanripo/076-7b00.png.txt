之下廣漢廷尉獄又坐賊殺不辜鞠獄故不以實擅斥¶
除騎士乏軍興數罪(師古曰斥/除逐遣之)天子可其奏吏民守闕¶
號泣者數萬人或言臣生無益縣官願代趙京兆死使¶
得牧飬小民廣漢竟坐要斬廣漢雖坐法誅為京兆尹¶
廉明威制豪彊小民得職(師古曰得職各得其常所也/○宋祁曰使得牧飬越本無)¶
(得字廣漢雖坐法誅景邵/本去雖坐法誅字校本添)百姓追思歌之至今¶
尹翁歸字子兄(師古曰兄/讀曰況)河東平陽人也徙杜陵翁歸¶
少孤與季父居為獄小吏曉習文法喜擊劒人莫能當¶