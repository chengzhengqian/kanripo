(師古曰謂漢為不/能使郅支臣服也)郅支單于慘毒行於民大惡通於天¶
臣延壽臣湯將義兵行天誅頼陛下神靈陰陽並應天¶
氣精明陷陳克敵斬郅支首及名王以下宜縣頭槀街¶
蠻夷邸間(晋灼曰黄圖在長安城門内師古曰槀街街/名蠻夷邸在此街也邸若今鴻臚客館也崔)¶
(浩以為槀當為橐橐街即銅駝街也/此説失之銅駝街在雒陽西京無也)以示萬里明犯彊¶
漢者雖逺必誅事下有司丞相匡衡御史大夫繁延壽¶
(師古曰繁/音蒲胡反)以為郅支及名王首更歴諸國蠻夷莫不聞¶
知(師古曰更/音工衡反)月令春掩骼埋胔之時(應劭曰禽獸之骨/曰骼骼大也鳥䑕)¶