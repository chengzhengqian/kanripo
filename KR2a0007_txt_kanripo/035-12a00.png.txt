伐暴以安劉氏社稷所願也吳國雖貧寡人節衣食用¶
積金錢脩兵革聚糧食夜以繼日三十餘年矣凡皆為¶
此(師古曰為此謂欲/反也為音于偽反)願諸王勉之能斬捕大將者賜金¶
五千斤封萬户列將三千斤封五千户裨將二千斤封¶
二千户二千石千斤封千户皆為列侯其以軍若城邑¶
降者卒萬人邑萬戸如得大將(師古曰以卒萬人或邑/萬户來降附者其封賞)¶
(則與大將同/下皆類此)人户五千如得列將人戸三千如得裨將¶
人户千如得二千石其小吏皆以差次受爵金它封賜¶