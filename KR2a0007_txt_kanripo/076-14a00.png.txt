自言延夀大傷之曰幸得備位為郡表率不能宣明教¶
化至令民有骨肉爭訟既傷風化重使賢長吏嗇夫三¶
老孝弟受其恥(師古曰重/音直用反)咎在馮翊當先退是日移病¶
不聽事因入卧傳舍閉閤思過一縣莫知所為令丞嗇¶
夫三老亦皆自繫待罪(○宋祁曰自/字疑作同字)於是訟者宗族傳¶
相責譲此兩昆弟深自悔皆自髠肉袒謝願以田相移¶
終死不敢復爭(師古曰移猶傳也一説兄以/譲弟弟又譲之故云相移)延夀大喜¶
開閤延見内酒肉與相對飲食厲勉以意告鄉部有以¶