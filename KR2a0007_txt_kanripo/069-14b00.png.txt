虜故田(○宋祁曰故/田姚刪故字)及公田民所未墾可二千頃以上¶
其間郵亭多壊敗者臣前部士入山伐材木大小六萬¶
餘枚皆在水次願罷騎兵留弛刑應募及淮陽汝南歩¶
兵與吏士私從者合凡萬二百八十一人用榖月二萬¶
七千三百六十三斛鹽三百八斛分屯要害䖏氷觧漕¶
下繕鄉亭浚溝渠(師古曰漕下以水運木而/下也繕補也浚深治也)治湟陿以¶
西道橋七十所令可至鮮水左右田事出賦人二十畮¶
(師古曰田事出謂至春人出營/田也賦謂班與之也畮古畝字)至四月草生發郡騎及¶