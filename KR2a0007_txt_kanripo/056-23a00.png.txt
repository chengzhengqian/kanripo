明徳嘉道愍世俗之靡薄悼王道之不昭(師古曰靡散/也薄輕也昭)¶
(明/也)故舉賢良方正之士論誼考問將欲興仁誼之休徳¶
明帝王之法制(師古曰/休羙也)建太平之道也臣愚不肖述所¶
聞誦所學道師之言厪能勿失爾(師古曰厪與/僅同僅少也)若廼論¶
政事之得失察天下之息耗(師古曰息生也耗/虚也耗音呼到反)此大臣¶
輔佐之職三公九卿之任非臣仲舒所能及也然而臣¶
竊有怪者夫古之天下亦今之天下今之天下亦古之¶
天下共是天下古亦大治上下和睦習俗美盛不令而¶