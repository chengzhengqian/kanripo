時在朝常趨和承意(師古曰趨讀曰趣趣/向也和音胡臥反)不敢甚斥臧¶
否漢征匈奴招四夷天下費多財用益屈(師古曰屈盡/也音其勿反)¶
當時為大司農任人賔客僦(晉灼曰當時為大司農而/任使其賔客辜較作僦也)¶
(師古曰僦謂受顧賃而載運也言當時保/任其賔客於司農載運也僦音子就反)入多逋負司¶
馬安為淮陽太守發其事當時以此陷罪贖為庻人頃¶
之守長史(如淳曰丞/相長史也)遷汝南太守數嵗以官卒昆弟以¶
當時故至二千石者六七人當時始與汲黯列為九卿¶
内行修兩人中廢賔客益落(師古曰/落散也)當時死家亡餘財¶