不為失(師古曰解/並在景紀)自此之後獄刑益詳近於五聽三宥¶
之意三年復下詔曰高年老長人所尊敬也鰥寡不屬¶
逮者人所哀憐也(師古曰屬/音之欲反)其著令年八十以上八歲¶
以下及孕者未乳(師古曰乳產/也音人喻反)師朱儒(如淳曰師樂師/肓瞽者朱儒短)¶
(人不能/走者)當鞠繫者頌繫之(師古曰頌讀曰容/容寛容之不桎梏)至孝宣元¶
康四年又下詔曰朕念夫耆老之人髪齒墮落血氣旣¶
衰亦無暴逆之心今或罹于文法執于囹圄不得終其¶
年命朕甚憐之自今以來諸年八十非誣告殺傷人它¶