(或作他並音徒何反它者南海尉之名/也姓趙長治謂為之長帥而治理之也)甚有文理中縣¶
人以故不耗減(師古曰耗損/也音火到反)粤人相攻擊之俗益止俱¶
賴其力今立它為南粤王使陸賈即授璽綬(師古曰即/就也就其)¶
(所居而/立之)它稽首稱臣六月令士卒從入蜀漢闗中者皆¶
復終身(師古曰復/音方目反)秋七月淮南王布反上問諸將滕公¶
言故楚令尹薛公有籌䇿上召見薛公言布形埶上善¶
之封薛公千户詔王相國擇可立為淮南王者羣臣請¶
立子長為王上乃發上郡北地隴西車騎巴蜀材官及¶