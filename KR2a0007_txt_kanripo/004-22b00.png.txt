(曰蝗即螽也食苗為災今俗呼/為簸&KR0008;蝗音胡光反&KR0008;音鍾)令諸侯無入貢弛山澤¶
(師古曰弛觧也觧而/不禁與衆庶同其利)減諸服御損郎吏員發倉庾(應劭/曰水)¶
(漕倉曰庾胡公曰在/邑曰倉在野曰庾)以振民民得賣爵¶
七年夏六月己亥帝崩于未央宮(臣瓚曰帝年二十二/即位即位二十三年)¶
(壽四十/六也)遺詔曰朕聞之蓋天下萬物之萌生靡不有死¶
(師古曰始/生者曰萌)死者天地之理物之自然奚可甚哀(師古曰/奚何也)¶
當今之世咸嘉生而惡死厚葬以破業重服以傷生吾¶
甚不取且朕既不德無以佐百姓今崩又使重服乆臨¶