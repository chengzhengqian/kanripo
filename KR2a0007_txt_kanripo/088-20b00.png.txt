乃往弟子自遠方至受業者千餘人申公獨以詩經為¶
訓故以教亡傳(師古曰口説其指/不為觧説之傳)疑者則闕弗傳蘭陵¶
王臧既從受詩已通事景帝為太子少傅免去武帝初¶
即位臧乃上書宿衞累遷一歲至郎中令及代趙綰亦¶
嘗受詩申公為御史大夫綰臧請立明堂以朝諸侯不¶
能就其事(師古曰/就成也)乃言師申公於是上使使束帛加璧¶
安車以蒲裹輪駕駟迎申公(○宋祁曰景祐本/改駕作加今両存)弟子二¶
人乗軺傳從(師古曰傳/音張戀反)至見上上問治亂之事申公時¶