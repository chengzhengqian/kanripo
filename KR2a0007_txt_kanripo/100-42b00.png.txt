(音麄觕之觕師古曰觕/音才户反謂大略也)述百官公卿表第七¶
篇章博舉通于上下略差名號九品之叙述古今人表¶
第八¶
元元本本數始於一(張晏曰數之元本/起於初九之一也)産氣黄鍾造計¶
秒忽(劉徳曰秒禾芒也忽蜘蛛網細/者也師古曰秒音眇其字從禾)八音七始五聲六¶
律(劉徳曰七始天地四方人之/始也師古曰解在禮樂志)度量權衡歴算逌出(師/古)¶
(曰逌古攸字/也攸所也)官失學微六家分乖(劉徳曰六家謂黄帝/顓頊夏殷周魯歴也)¶
壹彼壹此庶研其㡬述律歴志第一¶