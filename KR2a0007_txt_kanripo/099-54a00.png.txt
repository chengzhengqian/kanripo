顯大佑成命統序符契圗文金匱䇿書神明詔吿屬予¶
以天下兆民(師古曰屬委付/也音之欲反)赤帝漢氏髙皇帝之靈承¶
天命𫝊國金䇿之書予甚祗畏敢不欽受以戊辰直定¶
(師古曰於建除/之次其日當定)御王冠即真天子位定有天下之號曰¶
新其改正朔易服色變犧牲殊徽幟異器制(師古曰徽/幟通謂旌)¶
(旗之屬也幟/音式志反)以十二月朔癸酉為建國元年正月之朔¶
(○宋祁曰癸酉字下當有改元二字劉攽曰莽/改年為始建國但云建國者誤也皆當有始字)以鷄鳴¶
為時服色配徳上黄犧牲應正用白使節之旄旛皆純¶