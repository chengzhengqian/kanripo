烏弋之屬皆以絕遠不在數中其來貢獻則相與報不¶
督錄總領也¶
賛曰孝武之世圖制匈奴患其兼從西國結黨南羌(師/古)¶
(曰圖謀也從/音子容反)廼表河曲列西郡(○宋祁曰新/本西作四)開玉門通¶
西域以斷匈奴右臂隔絕南羌月氏單于失援由是遠¶
遁而幕南無王庭遭値文景𤣥默養民五世天下殷富¶
財力有餘士馬彊盛故能睹犀布瑇瑁則建珠崖七郡¶
(師古曰瑇音/代瑁音妹)感枸醬竹杖則開牂柯越嶲(師古曰/枸音矩)聞天¶