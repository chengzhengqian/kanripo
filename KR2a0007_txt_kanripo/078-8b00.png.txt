擊之(師古曰軍興之法也○宋祁曰浙本/無興字劉攽曰當云以軍興兵擊之)誅者過半然¶
後衰止愚以為此使死罪贖之敗也故曰不便時丞相¶
魏相御史大夫丙吉亦以為羌虜且破轉輸略足相給¶
遂不施敞議望之為左馮翊三年京師稱之遷大鴻臚¶
先是烏孫昆彌翁歸靡因長羅侯常惠上書(師古曰昆/彌烏孫之)¶
(王號也翁歸/靡其人名也)願以漢外孫元貴靡為嗣得復尚少主(蘇/林)¶
(曰宗室/女也)結婚内附畔去匈奴詔下公卿議望之以為烏¶
孫絶域信其羙言萬里結婚非長策也天子不聽神爵¶