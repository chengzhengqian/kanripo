王氏爵位日盛唯音為修整數諫正有忠節輔政八年¶
薨弔贈如大將軍諡曰敬侯子舜嗣侯為太僕侍中特¶
進成都侯商代音為大司馬衛將軍而紅陽侯立位特¶
進領城門兵商輔政四嵗病乞骸骨天子閔之更以為¶
大將軍益封二千户賜錢百萬商薨弔贈如大將軍故¶
事諡曰景成侯子况嗣侯紅陽侯立次當輔政有罪過¶
語在孫寳𫝊上廼廢立而用光祿勲曲陽侯根為大司¶
馬票騎將軍嵗餘益封千七百戸髙平侯逢時無材能¶