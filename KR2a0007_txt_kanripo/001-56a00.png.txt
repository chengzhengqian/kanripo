(始故號曰/奉春君也)賜姓劉氏六月壬辰大赦天下秋七月燕王¶
臧荼反上自將征之九月虜荼詔諸侯王視有功者立¶
以為燕王荆王臣信等十人(如淳曰荆亦楚也賈逵曰/秦莊襄王名楚故改諱荆)¶
(遂行於世晉灼曰詩曰奮伐荆楚自秦之先故以稱荆/也師古曰晉説是也左傳又云荆尸而舉亦已久矣)¶
皆曰太尉長安侯盧綰功最多請立以為燕王使丞相¶
噲將兵平代地(○宋祁曰噲是時未為丞/相百官表噲未嘗為相)利幾反上自¶
擊破之利幾者項羽將羽敗利幾為陳令降上侯之潁¶
川上至雒陽舉通侯籍召之(蘇林曰都以/侯籍召之)而利幾恐反¶