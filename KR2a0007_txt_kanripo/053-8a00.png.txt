積數嵗事發覺漢遣丞相長史與江都相雜案索得兵¶
器璽綬節反具(師古曰/索捜也)有司請捕誅建制曰與列侯吏¶
二千石博士議議皆曰建失臣子道積久輙䝉不忍遂¶
謀反逆所行無道雖桀紂惡不至於此天誅所不赦當¶
以謀反法誅有詔宗正廷尉即問建(師古曰即就也/就其國問之)建¶
自殺后成光等皆棄市六年國除(○劉敞曰當/云建立六年)地入于¶
漢為廣陵郡絶百二十一年平帝時新都侯王莽秉政¶
興滅繼絶立建弟盱眙侯子宫為廣陵王(師古曰盱音/許于反眙音)¶