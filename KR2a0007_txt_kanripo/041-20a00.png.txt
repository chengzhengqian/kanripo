諡曰肅侯子亭嗣有罪國除¶
周緤沛人也(師古曰緤/音息列反)以舍人從高祖起沛至霸上西¶
入蜀漢還定三秦常為參乘賜食邑池陽(師古曰即馮/翊池陽縣)¶
從東擊項羽滎陽絶甬道從出度平陰遇韓信軍襄國¶
戰有利不利終亡離上心上以緤為信武侯(師古曰以/其忠信故)¶
(加此/號)食邑三千三百户上欲自擊陳豨緤泣曰始秦攻¶
破天下未曾自行今上常自行是亡人可使者乎上以¶
為愛我賜入殿門不趨十二年更封緤為䣙城侯(服䖍/曰音)¶