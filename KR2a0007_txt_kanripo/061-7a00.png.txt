(言始鑿其孔穴也故此下言/當空道而西域傳謂孔道也)諸後使徃者皆稱博望侯¶
以為質於外國(李竒曰/質信也)外國由是信之其後烏孫竟與¶
漢結婚初天子發書易(鄧展曰發易書以卜○/宋祁曰古本作發易書)曰神馬¶
當從西北來得烏孫馬好名曰天馬及得宛汗血馬益¶
壯更名烏孫馬曰西極馬宛馬曰天馬云而漢始築令¶
居以西(臣瓚曰令居縣名也屬金城築/塞西至酒泉也師古曰令音零)初置酒泉郡以¶
通西北國因益發使抵安息奄蔡犛靬條支身毒國(李/竒)¶
(曰靬音軒服䖍曰犛靬張掖縣名也師古曰抵至也自/安息以下五國皆西域胡也犛靬即大秦國也張掖驪)¶