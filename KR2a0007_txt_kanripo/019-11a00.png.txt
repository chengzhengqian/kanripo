(主均輸之事所謂斡鹽鐵而𣙜酒酤也晉灼曰此竹箭/幹之官長也均輸自有令師古曰如説近是也縱作幹)¶
(讀當以幹持財貨之/事耳非謂箭幹也)又郡國諸倉農監都水六十五官¶
長丞皆屬焉騪粟都尉(服䖍曰騪音蒐/狩之蒐蒐索也)武帝軍官不常¶
置王莽改大司農曰羲和後更為納言初斡官屬少府¶
中屬主爵後屬大司農¶
少府秦官掌山海池澤之税以給共養(應劭曰名曰禁/錢以給私養自)¶
(别為藏少者小也故稱少府師古曰大司農供軍國/之用少府以養天子也共音居用反養音弋亮反)有¶
六丞屬官有尚書符節太醫太官湯官導官樂府若盧¶