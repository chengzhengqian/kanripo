重新失大将軍宜宣章盛徳以示天下顯明功臣以填¶
藩國(師古曰填/音竹刄反)毋空大位以塞爭權(師古曰大臣位空/則起爭奪之權也)¶
所以安社稷絶未萌也(師古曰未萌謂/變故未生者也)車騎将軍安世¶
事孝武皇帝三十餘年忠信謹厚勤勞政事夙夜不怠¶
與大将軍定策天下受其福國家重臣也宜尊其位以¶
為大将軍毋令領光禄勲事使專精神憂念天下思惟¶
得失安世子延夀重厚可以為光禄勲領宿衛臣上亦¶
欲用之安世聞指懼不敢當請間求見免冠頓首曰老¶