丘壠皆小葬具甚微(晋灼曰丘/壠冢墳也)舜葬蒼梧二妃不從(師/古)¶
(曰二妃堯/之二女)禹葬會稽不改其列(鄭氏曰不改樹木百物/之列也如淳曰列隴也)¶
(墨子曰禹葬會稽之山既葬收餘壤其上壠若參耕之/畆則止矣晋灼曰列肆也淮南子云舜葬蒼梧不變其)¶
(肆言不煩於民也師古曰鄭説是也淮南所云不變其/肆肆者故也言山川田畆皆如故耳非别義也晋氏失)¶
(之/)殷湯無葬處(師古曰謂不見傳記也○宋祁曰杜預/曰梁國䝉縣有亳城城中有湯冢其西)¶
(又有伊尹冢按䝉為北亳即景亳湯受命之地皇覽曰/湯冢在濟隂亳縣北東郭去縣二里冢四方方各十歩)¶
(髙七尺上平處平地漢哀帝建平元年大司空御史長/卿按行水災因行湯冢寰宇記云劉向言湯無葬處盖)¶
(不知其/處也)文武周公葬於畢(李竒曰在岐州之間臣瓉曰/汲郡古文畢西於豐三十里)¶