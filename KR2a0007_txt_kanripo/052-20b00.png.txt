邊守塞(師古曰乘登也登其城而備守也○宋祁曰/又字當從浙本作人人遣者見天下同任義)轉¶
粟輓輸以為之備(師古曰輓引/車也音晩)然匈奴侵盗不已者無¶
它以不恐之故耳(師古曰不示/威令恐懼也)臣竊以為擊之便御史¶
大夫安國曰不然臣聞髙皇帝嘗圍於平城匈奴至者¶
投鞌髙如城者數所(師古曰觧脱其馬示閑暇/也投積其鞌若營壘也)平城之¶
飢七日不食天下歌之及觧圍反位而無忿怒之心夫¶
聖人以天下為度者也(師古曰言當隨天下人/心而寛大其度量也)不以已¶
私怒傷天下之功(○宋祁曰浙/本功作公)故廼遣劉敬奉金千斤¶