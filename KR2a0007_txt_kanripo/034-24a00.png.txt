(祁曰南本浙本淮南/字下更有淮南二字)故漢王敬使使臣進愚計願大王¶
之留意也淮南王曰請奉命隂許叛楚與漢未敢泄楚¶
使者在(文穎曰在淮/南王所也)方急責布發兵隨何直入曰九江¶
王已歸漢楚何以得發兵布愕然楚使者起何因説布¶
曰事已搆(師古曰搆結也言背/楚之事已結成也)獨可遂殺楚使毋使歸¶
而疾走漢并力(師古曰走音/奏以下亦同)布曰如使者教因起兵而¶
攻楚楚使項聲龍且攻淮南項王留而攻下邑(師古曰/縣名也)¶
(在梁/地)數月(○劉奉世曰數月字宜屬上句此文雖符上/文留項王於齊數月然事理全在下邑又非)¶