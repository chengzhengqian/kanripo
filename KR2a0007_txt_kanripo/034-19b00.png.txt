言亡罪願處故昌邑呂后許諾詔與俱東(○宋祁曰一/本作涕泣一)¶
(無詔/字)至雒陽呂后言上曰彭越壯士也今徙之蜀此自¶
遺患不如遂誅之妾謹與俱來於是呂后令其舎人吿¶
越復謀反廷尉奏請遂夷越宗族(○宋祁曰宗/字當作三字)¶
黥布六人也(師古曰六縣名/也解在髙紀)姓英氏少時客相之當刑¶
而王及壯坐法黥布欣然笑曰人相我當刑而王幾是¶
乎(臣瓚曰幾近也師/古曰幾音鉅依反)人有聞者共戱笑之布以論輸驪¶
山(師古曰有罪論決/而輸作於驪山)驪山之徒數十萬人布皆與其徒¶