孰不知其辠(師古曰悖惑/也音布内反)陛下幸而赦遷之自疾而死¶
天下孰以王死之不當今奉尊罪人之子適足以負謗¶
于天下耳(師古曰言若尊王其子則/是厲王無罪漢枉殺之)此人少壯豈能忘¶
其父哉(師古曰少壯/猶言稍長大)白公勝所為父報仇者大父與伯¶
父叔父也(師古曰白公楚平王之孫太子建之子也大/父即祖謂平王也伯父叔父平王諸子也事)¶
(見春/秋傳)白公為亂非欲取國代主也發忿快志剡手以衝¶
仇人之匈(師古曰剡利/也音弋冉反)固為俱靡而已(師古曰言與仇/人俱滅斃也靡)¶
(碎也音武彼反○宋/祁曰越本靡武皮反)淮南雖小黥布常用之矣漢存特¶