有生之最靈者也爪牙不足以供耆欲趨走不足以避¶
利害(師古曰耆/讀曰嗜)無毛羽以禦寒暑必將役物以為養任¶
智而不恃力此其所以為貴也故不仁愛則不能羣不¶
能羣則不勝物不勝物則養不足羣而不足爭心將作¶
上聖卓然先行敬讓博愛之德者衆心說而從之(師古/曰說)¶
(讀曰/悅)從之成羣是為君矣歸而徃之是為王矣(師古曰/言爭徃)¶
(而歸/之也)洪範曰天子作民父母為天下王(師古曰洪/範周書也)聖人¶
取類以正名而謂君為父母明仁愛德讓王道之本也¶