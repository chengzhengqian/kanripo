朕獲承祖宗之重惟大禮未備戰栗恐懼不敢自顓(師/古)¶
(曰顓與/專同)其與將軍列侯中二千石二千石諸大夫博士¶
議𤣥成等四十四人奏議曰禮王者始受命諸侯始封¶
之君皆為太祖以下五廟而迭毁(師古曰迭互也親盡/則毁故云迭也音大)¶
(結反○宋祁曰太祖/下疑有繼太祖三字)毁廟之主臧乎太祖五年而再殷¶
祭言壹禘壹祫也(師古曰殷大也禘諦也壹一祭之/也祫合也禘音大系反祫音洽)祫¶
祭者毁廟與未毁廟之主皆合食於太祖父為昭子為¶
穆孫復為昭古之正禮也(師古曰昭穆者父子易其號/序也昭明也穆美也後以晉)¶