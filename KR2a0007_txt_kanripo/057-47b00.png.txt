(盩/厔)是時天子方好自擊熊豕馳逐壄獸相如因上疏諫¶
其辭曰臣聞物有同類而殊能者故力稱烏獲㨗言慶¶
忌(師古曰烏獲秦武王力士也慶/忌吳王僚子也射能㨗矢也)勇期賁育(師古曰孟/賁古之勇)¶
(士也水行不避蛟龍陸行不避豺狼/發怒吐氣聲響動天夏育亦猛士也)臣之愚竊以為人¶
誠有之獸亦宜然今陛下好陵阻險射猛獸卒然遇逸¶
材之獸駭不存之地(師古曰卒讀曰猝音千忽反謂暴/疾也不存不可得存安也○劉攽)¶
(曰不存猶言不虞/下文云存變之意)犯屬車之清塵(應劭曰古者諸侯貳/車九乗秦滅九國兼)¶
(其車服漢依秦制故大駕屬車八十一乗師古曰屬者/言相連續不絶也塵謂行而起塵也言清者尊貴之意)¶