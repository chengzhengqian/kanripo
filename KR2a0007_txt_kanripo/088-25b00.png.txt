曰公孫子務正學以言無曲學以阿世諸齊以詩顯貴¶
皆固之弟子也昌邑太傅夏侯始昌最明自有傳¶
后蒼字近君東海郯人也事夏侯始昌始昌通五經蒼¶
亦通詩禮為博士至少府授翼奉蕭望之匡衡奉為諫¶
大夫望之前將軍衡丞相皆有傳衡授琅邪師丹伏理¶
斿君潁川滿昌君都君都為詹事理髙密太傅家世傳¶
業丹大司空自有傳由是齊詩有翼匡師伏之學滿昌¶
授九江張邯琅邪皮容皆至大官徒衆尤盛¶