使壯士車令等持千金及金馬以請宛王貳師城善馬¶
宛國饒漢物(師古曰素有漢地財/物故不貪金馬之幣)相與謀曰漢去我逺¶
而鹽水中數有敗(服䖍曰水名道從水中行師古曰沙/磧之中不生草木水又鹹苦即今敦)¶
(煌西北惡磧者也數/有敗言每自死亡也)出其北有胡寇出其南之水草又¶
且徃徃而絶邑(師古曰近道處/無城郭之居也)乏食者多漢使數百人¶
為軰來常之食死者過半是安能致大軍乎且貳師馬¶
宛寳馬也遂不肯予漢使漢使怒妄言椎金馬而去(如/淳)¶
(曰罵詈也師古曰椎破金馬/也椎音直追反其字從木)宛中貴人怒曰(師古曰中/貴人中臣)¶