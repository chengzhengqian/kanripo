月發三輔及郡國惡少年吏有告劾亡者屯遼東(如淳/曰告)¶
(者為人所告也劾者為人所劾也師古曰惡少/年為無頼子弟也告劾亡者謂被告劾而逃亡)秋罷象¶
郡分屬鬱林牂牁冬十一月大雷十二月庚戌丞相訢¶
薨(師古曰王訢/也訢亦欣字)¶
六年春正月募郡國徒築遼東𤣥莵城夏赦天下詔曰¶
夫榖賤傷農(師古曰糶多而/錢少是為傷也)今三輔太常榖減賤(鄭氏/曰減)¶
(音減少/之減)其令以叔粟當今年賦(應劭曰太常掌諸陵園/皆徙天下豪富民以充)¶
(實之後悉為縣/故與三輔同賦)右將軍張安世宿衞忠謹封富平侯烏¶