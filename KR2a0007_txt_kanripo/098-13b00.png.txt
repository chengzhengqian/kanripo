(而以青/塗之也)紅陽侯立父子臧匿姦猾亡命賔客為羣盜司¶
隸京兆皆阿縱不舉奏正法二人頓首省户下又賜車¶
騎將軍音䇿書曰外家何甘樂禍敗(師古曰言此罪/過並身自為之)而¶
欲自黥劓相戮辱於太后前傷慈母之心以危亂國外¶
家宗族彊上一身寖弱日久(師古曰/寖漸也)今將一施之(師古/曰行)¶
(刑/罰)君其召諸侯令待府舎(師古曰令總集音/之府舎待詔命)是日詔尚¶
書奏文帝時誅將軍薄昭故事車騎將軍音籍槀請罪¶
(師古曰自坐槀/上言就刑戮也)商立根皆負斧質謝上不忍誅然後得¶