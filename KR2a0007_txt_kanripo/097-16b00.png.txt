上尊號曰孝武皇后初李夫人病篤上自臨候之夫人¶
蒙被謝曰妾久寢病形貌毁壊不可以見帝願以王及¶
兄弟為託上曰夫人病甚殆將不起一見我屬託王及¶
兄弟豈不快哉夫人曰婦人貌不脩飾不見君父妾不¶
敢以燕媠見帝(師古曰媠與惰/同謂不嚴飾)上曰夫人第一見我(師/古)¶
(曰第/但也)將加賜千金而予兄弟尊官夫人曰尊官在帝不¶
在一見上復言欲必見之夫人遂轉鄉歔欷而不復言¶
(師古曰鄉讀曰嚮轉面而嚮/裏也歔音虚欷音許既反)於是上不説而起夫人姊¶