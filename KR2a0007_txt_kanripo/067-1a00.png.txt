欽定四庫全書¶
　前漢書卷六十七¶
　　漢　　蘭　　臺　　　令　　史班　固撰¶
　　唐正議大夫行祕書少監琅邪縣開國子顔師古注¶
　楊胡朱梅云傳第三十七¶
楊王孫者孝武時人也學黄老之術家業千金厚自奉¶
養生亡所不致(師古曰致至也○劉敞曰顔説非也凡/奉養難得之物皆能致之以自供也)¶
及病且終先令其子曰吾欲臝𦵏以反吾真(師古曰先/令謂遺令)¶