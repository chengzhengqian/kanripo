月辛未晦日有蝕之¶
元延元年春正月己亥朔日有蝕之三月行幸雍祠五¶
畤夏四月丁酉無雲有雷聲光耀耀四面下至地昬止¶
赦天下秋七月有星孛于東井詔曰廼者日蝕星隕謫¶
見于天大異重仍(師古曰仍頻也/重音直用反)在位黙然罕有忠言¶
今孛星見于東井朕甚懼焉公卿大夫博士議郎其各¶
悉心惟思變意明以經對無有所諱與内郡國舉方正¶
能直言極諫者各一人(師古曰令公卿與内郡國各舉/一人○宋祁曰注文南本作内)¶