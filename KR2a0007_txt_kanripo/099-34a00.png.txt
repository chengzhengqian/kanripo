尋舊本道遵術重古動而有成事得厥中至徳要道通¶
於神明祖考嘉享光耀顯章天符仍臻元氣大同麟鳳¶
龜龍衆祥之瑞七百有餘遂制禮作樂有綏靖宗廟社¶
稷之大勲普天之下惟公是賴官在宰衡位為上公今¶
加九命之錫其以助祭共文武之職(師古曰共/讀曰供)乃遂及¶
厥祖(師古曰榮寵之命/上延其先祖也)於戲豈不休哉(師古曰於戲讀/曰嗚呼休羙也)¶
於是莽稽首再拜受緑韍衮冕衣裳(師古曰此韍謂蔽/膝也或謂韍韠韍)¶
(音弗韠/音畢)瑒琫瑒珌(孟康曰瑒玉名也佩刀之飾上曰琫/下曰珌詩云韠琫有珌是也師古曰)¶