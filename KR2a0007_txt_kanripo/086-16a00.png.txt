臣嘉幸得備位竊内悲傷不能通愚忠之信身死有益¶
於國不敢自惜唯陛下慎已之所獨鄉察衆人之所共¶
疑(師古曰鄉/讀曰嚮)徃者寵臣鄧通韓嫣(師古曰/嫣音偃)驕貴失度逸¶
豫無厭小人不勝情欲卒陷罪辜(師古曰/卒終也)亂國亡軀不¶
終其禄所謂愛之適足以害之者也宜深覽前世以節¶
賢寵全安其命於是上寖不説(師古曰寖漸/也説讀曰悦)而愈愛賢¶
不能自勝㑹祖母傅太后薨(○劉奉世曰/薨當作崩)上因託傅太¶
后遺詔令成帝母王太后下丞相御史益封賢二千户¶