何道房曰今所任用者誰與(師古曰與/讀曰歟)上曰然幸其瘉¶
於彼又以為不在此人也(師古曰瘉與愈同愈猶勝也/言今之災異及政道猶幸勝)¶
(於徃日又不/由所任之人)房曰夫前世之君亦皆然矣臣恐後之視¶
今猶今之視前也上良乆廼曰今為亂者誰哉房曰明¶
主宜自知之上曰不知也如知何故用之(師古曰/如若也)房曰¶
上最所信任與圗事帷幄之中進退天下之士者是矣¶
(師古曰/圗謀也)房指謂石顯上亦知之謂房曰已諭(師古曰言/已暁此意)¶
房罷出後上令房上弟子暁知考功課吏事者欲試用¶