(曰唯當使楚無彊彊則六國弱而從之晋灼曰當今唯/楚大無有彊之者若復立六國皆橈而從之陛下焉得)¶
(而臣之乎師古/曰服説是也)陛下焉得而臣之其不可八矣誠用此¶
謀陛下事去矣漢王輟食吐哺罵曰豎儒幾敗廼公事¶
(師古曰輟止也哺食在口中者/也幾近也哺音捕幾音鉅依反)令趣銷印(師古曰趣/讀曰促)後¶
韓信破齊欲自立為齊王(○宋祁曰齊王/上疑有假字)漢王怒良説¶
漢王漢王使良授齊王信印語在信傳五年冬漢王追¶
楚至陽夏南(師古曰夏/音工雅反)戰不利壁固陵諸侯期不至良¶
説漢王漢王用其計諸侯皆至語在髙紀漢六年封功¶