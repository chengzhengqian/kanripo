韓延夀尹翁歸嚴延年張敞之屬皆稱其位然任刑罰¶
或抵罪誅(師古曰抵至/也音丁禮反)王成黄霸朱邑龔遂鄭𢎞召信¶
臣等(師古曰召/讀曰邵)所居民富所去見思生有榮號死見奉¶
祀此廩廩庻幾徳讓君子之遺風矣(師古曰廩廩/言有風采也)¶
文翁廬江舒人也少好學通春秋以郡縣吏察舉景帝¶
末為蜀郡守仁愛好教化見蜀地辟陋有蠻夷風(師古/曰辟)¶
(讀曰/僻)文翁欲誘進之乃選郡縣小吏開敏有材者張叔¶
等十餘人親自飭厲(師古曰飭/與敕同)遣詣京師受業博士或¶