宣奏王媼悼后母明白上皆召見賜無故武爵關内侯¶
旬月間賞賜以鉅萬計頃之制詔御史賜外祖母號為¶
博平君以博平蠡吾兩縣戸萬一千為湯沐邑封舅無¶
故為平昌侯武為樂昌侯食邑各六千户初廼始以本¶
始四年病死後三歲家廼富貴追賜諡曰思成侯詔涿¶
郡治冢室置園邑四百家長丞奉守如法歲餘博平君¶
薨諡曰思成夫人詔徙思成侯合葬奉明顧成廟南置¶
園邑長丞(師古曰本號廣明故戾太子傳云皇孫及王/夫人皆葬廣明其後以置園邑奉守改曰奉)¶