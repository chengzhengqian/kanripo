(曰言因横議而敗也應劭曰孟軻云聖王不作諸侯恣/行處士横議師古曰處士謂不官於朝而居家者也横)¶
(音胡孟反次下横/發其音亦同也)於是削去五等(應劭曰周制公侯/伯子男五等爵)墮¶
城銷刃(應劭曰壞其堅城恐復阻以害已也聚天下之/兵鑄以為銅人十二不欲令民復逆命也古者)¶
(以銅為兵師古/曰墮音火規反)箝語燒書(應劭曰禁民聚語畏其謗已/箝緘也箝與鉗同晉灼曰許)¶
(愼云箝籥也師古曰晉説是也謂箝籥其口不聽/妄言也即所謂禁耦語者也箝音其占反籥音躡)内鋤¶
雄俊外攘胡粤(師古曰攘却/也粤古越字)用壹威權為萬世安(師古/曰令)¶
(威權壹/歸於已)然十餘年間猛敵横𤼵乎不虞(師古曰虞度也/意所不度謂之)¶
(不/虞)適戍彊於五伯(師古曰適讀曰謫謫戍謂陳勝吳廣/也伯讀曰霸五霸謂昆吾大彭豕韋)¶