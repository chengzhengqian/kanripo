(盈三嵗便得一月則置閏焉以定四時之氣節/成一嵗之歴象則能信理百官衆功皆美也)其後以¶
授舜曰咨爾舜天之歴數在爾躬舜亦以命禹至周武¶
王訪箕子箕子言大法九章而五紀明歴法(孟康曰嵗/月日星辰)¶
(是謂五紀也師古曰大法九章即/洪範九疇也其四曰協用五紀也)故自殷周皆創業改¶
制咸正歴紀服色從之順其時氣以應天道三代既没¶
五伯之末史官䘮紀疇人子弟分散(如淳曰家業世/世相傳爲疇)或¶
在夷狄故其所記有黄帝顓頊夏殷周及魯歴戰國擾¶
攘秦兼天下未遑暇也亦頗推五勝(孟康曰五行相勝/秦以周爲火用水)¶