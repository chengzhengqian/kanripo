(子之/車)陪臣管仲季氏之屬(師古曰陪重也諸侯者天子/之臣故其臣稱重臣也季氏)¶
(魯桓公子季友之後/専執國政而奢僭也)三歸雍徹八佾舞廷(師古曰三歸/取三姓女也)¶
(婦人謂嫁曰歸故曰三歸盖謂管仲耳雍樂詩也徹/饌奏之八佾八列之舞皆僭天子禮也此謂季氏耳)制¶
度遂壞陵夷而不反(師古曰陵夷漸頽替也觧/在成帝紀及諸侯王表)桑間濮¶
上鄭衛宋趙之聲竝出(應劭曰桑間衛地濮上濮水之/上皆好新聲師古曰鄭衛宋趙)¶
(諸國亦皆/有淫聲)内則致疾損夀外則亂政傷民巧偽因而飾¶
之以營亂富貴之耳目(師古曰營/猶囘繞也)庶人以求利列國以¶
相間(師古曰間/音居莧反)故秦穆遺戎而由余去(應劭曰戎西戎/也由余其賢臣)¶