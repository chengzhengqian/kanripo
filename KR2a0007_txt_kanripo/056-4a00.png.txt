以警懼之(師古曰/省視也)尚不知變而傷敗廼至以此見天心¶
之仁愛人君而欲止其亂也自非大亡道之世者天盡¶
欲扶持而全安之事在彊勉而已矣(師古曰彊音其/兩反此下亦同)彊¶
勉學問則聞見博而知益眀彊勉行道則徳日起而大¶
有功此皆可使還至而立有效者也(師古曰還讀曰旋/旋速也○宋祁曰)¶
(越本無/立字)詩曰夙夜匪解(師古曰大雅烝民之詩也解/讀曰懈懈怠也其下亦同)書¶
云茂哉茂哉(師古曰虞書咎繇/謨之辭也茂勉也)皆彊勉之謂也道者所¶
繇適於治之路也(師古曰繇讀與由/同由從也適往也)仁義禮樂皆其具¶