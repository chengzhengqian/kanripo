延年察獄史廉有臧不入身(師古曰延年察舉其獄史/為廉而此人乃有臧罪然)¶
(臧不入身也○宋/祁曰越本刪有字)延年坐𨕖舉不實貶秩笑曰後敢復¶
有舉人者矣(師古曰言已濫被貶秩/後人寕敢復舉人乎)丞義年老頗悖(師/古)¶
(曰心思惑亂/悖音布内反)素畏延年恐見中傷延年本嘗與義俱為¶
丞相史實親厚之無意毁傷也饋遺之甚厚義愈益恐¶
自筮得死卦忽忽不樂取告至長安(師古曰/取休假)上書言延¶
年罪名十事已拜奏因飲藥自殺以明不欺事下御史¶
丞按驗有此數事以結延年(師古曰結/正其罪也)坐怨望非謗政¶