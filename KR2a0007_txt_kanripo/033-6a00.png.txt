(專主居/守之事)將軍田既軍於膠東楚使龍且救齊(師古曰且/音子閭反)¶
齊王與合軍髙密漢將韓信曹參破殺龍且虜齊王廣¶
漢將灌嬰追得守相光至博而横聞王死自立為王還¶
擊嬰嬰敗横軍於贏下(晉灼曰泰山贏縣也/師古曰音弋成反)橫亡走梁¶
歸彭越越時居梁地中立且為漢且為楚(師古曰言在/楚漢之間居)¶
(中自立而兩助之/也中音竹仲反)韓信已殺龍且因進兵破殺田既於¶
膠東灌嬰破殺齊將田吸於千乗(師古曰吸/音許及反)遂平齊地¶
漢滅項籍漢王立為皇帝彭越為梁王橫懼誅而與其¶