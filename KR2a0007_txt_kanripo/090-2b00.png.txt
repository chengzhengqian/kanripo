(各/反)吕氏已敗遂夷侯封之家(師古曰/夷除也)孝景時鼂錯以刻¶
深頗用術輔其資(師古曰/資材也)而七國之亂發怒於錯錯卒¶
被戮(師古曰/卒終也)其後有郅都寗成之倫(師古曰郅/音之日反)¶
郅都河東大陽人也以郎事文帝景帝時為中郎將敢¶
直諫面折大臣於朝嘗從入上林賈姬在厠(師古曰賈/姬即賈夫)¶
(人生趙敬肅王彭/祖中山靖王勝者)野彘入厠上目都(師古曰動/目以使也)都不行¶
上欲自持兵救賈姬都伏上前曰亡一姬復一姬進天¶
下所少寧姬等邪陛下縱自輕奈宗廟太后何上還彘¶