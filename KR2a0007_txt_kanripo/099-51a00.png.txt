況皆死初莽以事母養嫂撫兄子為名及後悖虐復以¶
示公義焉(服䖍曰不舎光罪為公義○劉/奉世曰莽不服喪亦以示公義)令光子嘉嗣¶
爵為侯莽下書曰遏宻之義訖于季冬(張晏曰平帝以/元始五年十二)¶
(月崩至此再朞年也師古曰虞書放勲乃徂百姓如喪/考妣三載四海遏密八音遏止也宻靜也謂不作樂也)¶
(故莽引之○劉奉世曰平帝崩至居攝之年十二月實/三朞非再朞也蓋莽自謂義經遏宻實非三朞不以二)¶
(十五月也或曰此事當在/三年冬誤記於此年耳)正月郊祀八音當奏王公卿¶
士樂凡㡬等五聲八音條各云何其與所部儒生各盡¶
精思悉陳其義是嵗廣饒侯劉京車騎將軍千人扈雲¶