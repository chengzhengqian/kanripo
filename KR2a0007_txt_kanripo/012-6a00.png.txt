更名合於古制(師古曰/更改也)使太師光奉太牢告祠髙廟夏¶
四月立代孝王𤣥孫之子如意為廣宗王江都易王孫¶
盱台侯宫為廣川王(師古曰盱音許/于反台音怡)廣川惠王曾孫倫¶
為廣徳王封故大司馬博陸侯霍光從父昆弟曾孫陽¶
宣平侯張敖𤣥孫慶忌絳侯周勃𤣥孫共舞陽侯樊噲¶
𤣥孫之子章皆為列侯復爵(師古曰共讀曰/恭復音扶福反)賜故曲周¶
侯酈商等後𤣥孫酈眀友等百一十三人爵闗内侯食¶
邑各有差郡國大旱蝗青州尤甚民流亡安漢公四輔¶