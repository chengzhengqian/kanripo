(師古曰葉/音式渉反)與九江王黥布行收兵羽聞之即引兵南漢¶
王堅壁不與戰是時彭越渡睢與項聲薛公戰下邳殺¶
薛公羽廼東擊彭越漢王亦引兵北軍成臯羽已破走¶
彭越(師古曰擊破/之令其走)引兵西下滎陽城亨周苛殺樅公虜¶
韓王信進圍成臯漢王跳(師古曰輕身而急/出也跳音徒彫反)獨與滕公¶
得出北渡河至修武從張耳韓信楚遂拔成臯漢王得¶
韓信軍留止使盧綰劉賈渡白馬津入楚地佐彭越共¶
擊破楚軍燕郭西(師古曰燕縣故南/燕國也屬東郡)燒其積聚攻下梁¶