富於春秋參盡召長老諸先生問所以安集百姓而齊¶
故諸儒以百數(師古曰數/音所具反)言人人殊參未知所定聞膠¶
西有蓋公(師古曰蓋/音古盍反)善治黄老言(張晏曰黄帝/老子之書)使人厚¶
幣請之既見蓋公蓋公為言治道貴清静而民自定推¶
此類具言之參於是避正堂舍蓋公焉(師古曰/舍止也)其治要¶
用黄老術故相齊九年齊國安集大稱賢相蕭何薨參¶
聞之告舍人趣治行(師古曰舍人猶家人也一説私屬/官主家事者也趣讀曰促謂速也)¶
(治行謂脩治行装也○宋祁/曰浙木注文作猶言家人也)吾且入相居無何使者果¶