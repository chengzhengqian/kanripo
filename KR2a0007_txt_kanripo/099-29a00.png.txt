博士員經各五人徴天下通一蓺教授十一人以上及¶
有逸禮古書毛詩周官爾雅天文圗讖鍾律月令兵法¶
史篇文字(孟康曰史籀所作十五篇古文書也師古曰/周宣王太史史籀所作大篆書也籀音直救)¶
(反/)通知其意者皆詣公車網羅天下異能之士至者前¶
後千數皆令記說廷中將令正乖繆壹異說云羣臣奏¶
言昔周公奉繼體之嗣據上公之尊然猶七年制度乃¶
定夫明堂辟雍堕廢千載莫能興(師古曰堕毁/也音火規反)今安漢¶
公起於第家輔翼陛下四年于兹功徳爛然(師古曰爛/然章明之)¶