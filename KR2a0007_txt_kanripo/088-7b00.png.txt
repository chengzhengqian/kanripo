(一人言故文學掌故在留滯及吏比百石皆補郡卒史/也不言文學掌故之在百石者與吏百石同也先用誦)¶
(多者此數品先用誦多者也不足擇掌故言此數品不/足則擇見方為掌故也以補中二千石屬以與已同言)¶
(自比二百石至比百石為卒史者已而臨二千石屬也/有掾有屬卒史遷而為屬也文學掌故補郡屬者即不)¶
(足所擇用故但得為郡屬也備/員者縂言此二者皆備員也)請著功令(師古曰新立/此條請以著)¶
(於功令功令篇/名若今選舉令)它如律令(師古曰此外/並如舊律令)制曰可自此以¶
來公卿大夫士吏彬彬多文學之士矣(師古曰彬彬/文章貌音斌)昭¶
帝時舉賢良文學增博士弟子員滿百人宣帝末增倍¶
之元帝好儒能通一經者皆復(師古曰蠲其徭賦/也復音方目反)數年¶