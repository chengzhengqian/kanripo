巨魚縱大壑(師古曰巨亦大也沛音普大/反○宋祁曰越本遇作過)其得意若此¶
則胡禁不止曷令不行(師古曰胡/曷皆何也)化溢四表横被無窮¶
遐夷貢獻萬祥畢溱(師古曰溱/字與臻同)是以聖主不徧窺望而¶
視已明不單頃耳而聽已聰(師古曰單盡極/也頃讀曰傾)恩從祥風¶
翺德與和氣游(師古曰/翺翔也)太平之責塞優游之望得(師古/曰塞)¶
(滿/也)遵遊自然之埶恬淡無為之場休徵自至壽考無疆¶
雍容垂拱永永萬年何必偃卬詘信若彭祖呴嘘呼吸¶
如僑松(如淳曰五帝紀彭祖堯舜時人列仙傳彭祖殷/大夫也歴夏至商末號年七百師古曰信讀曰)¶