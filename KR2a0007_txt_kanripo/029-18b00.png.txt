古聖之法定山川之位使神人各處其所而不相奸(師/古)¶
(曰奸/音干)且以大漢方制萬里豈其與水爭咫尺之地哉此¶
功一立河定民安千載無患故謂之上䇿若廼多穿漕¶
渠於冀州地使民得以溉田分殺水怒雖非聖人法然¶
亦救敗術也難者將曰河水髙於平地嵗増隄防猶尚¶
決溢不可以開渠臣竊按視遮害亭西十八里至淇水¶
口廼有金隄髙一丈自是東地稍下隄稍髙至遮害亭¶
髙四五丈往五六嵗河水大盛増丈七尺壞黎陽南郭¶