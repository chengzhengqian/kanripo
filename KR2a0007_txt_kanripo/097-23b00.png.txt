誘徴燕王至而誅之因廢帝而立桀或曰當如皇后何¶
安曰逐麋之狗當顧菟邪(師古曰言所求/者大不顧小也)且用皇后為¶
尊一旦人主意有所移雖欲為家人亦不可得(師古曰/家人言)¶
(凡庻/匹夫)此百世之一時也事發覺燕王蓋主皆自殺語在¶
霍光傳桀安宗族既滅皇后以年少不與謀(師古曰與/讀曰預)¶
亦光外孫故得不廢皇后母前死葬茂陵郭東追尊曰¶
敬夫人置園邑二百家長丞奉守如法皇后自使私奴¶
婢守桀安冢(師古曰廟記云上官桀安冢並在/霍光冢東東去夏侯勝冢二十歩)光欲皇¶