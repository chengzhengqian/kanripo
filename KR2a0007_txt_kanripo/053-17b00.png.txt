(忌也見音/胡電反)獨可燔燒耳掘出尸皆燒為灰後去立昭信¶
為后幸姬陶望卿為脩靡夫人主繒帛崔脩成為明貞¶
夫人主永巷昭信復譖望卿曰與我無禮衣服常鮮於¶
我(師古曰鮮/謂新華也)盡取善繒匄諸宫人(師古曰匄乞遺/之也音工艾反)去曰¶
若數惡望卿不能减我愛(師古曰若汝也/惡謂讒毁也)設聞其淫我¶
亨之矣後昭信謂去曰前畫工畫望卿舍望卿袒裼傅¶
粉其傍(師古曰袒裼脱衣露其/肩背也袒音但裼音錫)又數出入南户窺郎吏¶
疑有姦去曰善司之以故益不愛望卿後與昭信等飲¶