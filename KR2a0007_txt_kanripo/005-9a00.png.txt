(所以抑黜之/令異於漢朝)九月詔曰法令度量所以禁暴止邪也獄¶
人之大命死者不可復生吏或不奉法令以貨賂為市¶
朋黨比周(師古曰比/音頻寐反)以苛為察以刻為明令亡罪者失¶
職朕甚憐之(師古曰職常也/失其常理也)有罪者不伏罪姦法為暴¶
甚亡謂也諸獄疑若雖文致於法而於人心不厭者輒¶
讞之(師古曰厭服也音一贍/反讞平議也音魚列反)¶
六年冬十月行幸雍郊五畤十二月改諸官名定鑄錢¶
偽黃金棄市律(應劭曰文帝五年聽民放鑄律尚未除/先時多作偽金偽金終不可成而徒損)¶