事(師古曰乾豆三驅之一也乾豆/者言為脯羞以充實豆薦宗廟)豈為民乎哉且人君¶
以𤣥默為神澹泊為德(師古曰澹泊安静也澹音徒/濫反泊音歩各反又音魄)今¶
樂遠出以露威靈(師古曰露謂/顯暴不深固)數揺動以罷車甲(師古/曰罷)¶
(讀曰/疲)本非人主之急務也蒙竊或焉(師古曰蒙自/謂蒙蔽也)翰林¶
主人曰吁謂之兹邪(師古曰吁疑怪之辭也謂兹/邪猶云何為如此也吁音于)若客¶
所謂知其一未睹其二見其外不識其内者也僕嘗倦¶
談不能一二其詳(師古曰/詳悉也)請略舉凡而客自覽其切焉¶
(師古曰凡大/指也切要也)客曰唯唯主人曰昔有彊秦封豕其士窫¶