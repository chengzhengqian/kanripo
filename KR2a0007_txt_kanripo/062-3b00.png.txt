(師法惑於所見/誖音布内反)乃論六家之要指曰易大傳曰(○宋祁/曰越本)¶
(無曰/字)天下一致而百慮同歸而殊塗(張晏曰大傳/謂易繫辭)夫隂¶
陽儒墨名法道徳此務為治者也直所從言之異路有¶
省不省耳(師古曰言發迹雖殊同歸於治但學/者不能省察昧其端緒耳直猶但也)嘗竊觀¶
隂陽之術大詳而衆忌諱使人拘而多畏(李竒曰隂陽/之術月令星)¶
(官是其枝葉也師/古曰拘曲礙也)然其叙四時之大順不可失也儒者¶
博而寡要勞而少功是以其事難盡從然其叙君臣父¶
子之禮列夫婦長㓜之别不可易也(師古曰/易變也)墨者儉而¶