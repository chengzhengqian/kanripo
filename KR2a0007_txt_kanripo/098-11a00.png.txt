上使尚書劾奏章知野王前以王舅出補吏而私薦之¶
欲令在朝阿附諸侯又知張美人體御至尊而妄稱引¶
羌胡殺子蕩腸非所宜言遂下章吏廷尉致其大逆罪¶
以為比上夷狄欲絶繼嗣之端背畔天子私為定陶王¶
章死獄中妻子徙合浦自是公卿見鳳側目而視郡國¶
守相刺史皆出其門(師古曰言為其家/寮屬者皆得大官)又以侍中太僕¶
音為御史大夫列於三公而五侯羣弟爭為奢侈賂遺¶
珍寳四面而至後庭姬妾各數十人僮奴以千百數羅¶