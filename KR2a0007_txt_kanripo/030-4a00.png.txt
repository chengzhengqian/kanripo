人更三聖(韋昭曰伏羲文王孔子師/古曰更經也音工衡反)世歴三古(孟康曰/易繫辭)¶
(曰易之興其於中古乎然則伏羲/為上古文王為中古孔子為下古)及秦燔書而易為筮¶
卜之事傳者不絶漢興田何傳之訖于宣元有施孟梁¶
丘京氏列於學官而民間有費髙二家之説(師古曰費/音扶味反)¶
劉向以中古文易經校施孟梁丘經(師古曰中者天子/之書也言中以别)¶
(於外/耳)或脱去無咎悔亡唯費氏經與古文同¶
尚書古文經四十六卷(為五十七篇師古曰孔安國書/序云凡五十九篇為四十六卷)¶
(承詔作傳引序各冠其篇首定五十八篇/鄭元敘贊云後又亡其一篇故五十七)¶