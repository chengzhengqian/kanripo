男為太子封皇后兄信為蓋侯初皇后始入太子家後¶
女弟兒姁亦復入(師古曰姁音許于反諸/婦人之名字音皆同)生四男兒姁¶
蚤卒四子皆為王(師古曰謂廣川恵王越膠東康/王寄清河哀王乗常山憲王舜)皇后¶
長女為平陽公主次南宫公主次隆慮公主(師古曰/慮音廬)皇¶
后立九年景帝崩武帝即位為皇太后尊太后母臧兒¶
為平原君封田蚡為武安侯勝為周陽侯王氏田氏侯¶
者凡三人蓋侯信好酒田蚡勝貪巧於文辭蚡至丞相¶
追尊王仲為共侯(師古曰共/讀曰恭)槐里起園邑二百家長丞¶