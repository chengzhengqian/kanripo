(上郡白土縣西東流入河師古曰圜水即今銀州銀水/是也書本作圁晉説是也後傳寫者誤為圜耳洛水亦)¶
(謂漆/沮)號曰赤翟白翟(師古曰春秋所書晉師滅赤/狄潞氏郤缺𫉬白狄子者)而秦¶
穆公得由余西戎八國服於秦故隴以西有緜諸畎戎¶
狄獂之戎(師古曰皆在天水界即緜/諸道及貆道是也獂音桓)在岐梁涇漆之北¶
有義渠大荔烏氏朐衍之戎(師古曰此漆水在新平荔/音隸氏音支朐音許于反)¶
而晉北有林胡樓煩之戎燕北有東胡山戎(服䖍曰烏/桓之先也)¶
(後為/鮮卑)各分散谿谷自有君長往往而聚者百有餘戎然¶
莫能相壹自是之後百有餘年晉悼公使魏絳和戎翟¶