吳使來輙繫責治之吳王恐所謀滋甚(師古曰/滋益也)及後使¶
人為秋請(孟康曰律春曰朝秋曰請如古諸侯朝聘也/如淳曰濞不自行也使人代己致請禮師古)¶
(曰二説皆是也/請音材姓反)上復責問吳使者使者曰察見淵中魚¶
不祥(服䖍曰天子察見/下之私則不祥也)今吳王始詐疾及覺見責急愈¶
益閉恐上誅之計乃無聊唯上與更始(師古曰言赦/其已往之事)於¶
是天子皆赦吳使者歸之而賜吳王几杖老不朝吳得¶
釋其謀亦益觧然其居國以銅鹽故百姓無賦卒踐更¶
輙予平賈(服䖍曰以當為更卒出錢三百謂之過更自/行為卒謂之踐更吳王欲得民心為卒者顧)¶