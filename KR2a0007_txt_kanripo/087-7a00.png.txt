(事父以事君恐不/與屈原為黨與)陵陽侯之素波兮豈吾纍之獨見許¶
(應劭曰陽侯古之諸侯也有罪自投江其神為大波陵/乗也言屈原襲陽侯之罪而欲折中求舜未必獨見然)¶
(許之也○宋祁曰注文/陽侯之罪罪當作非)精瓊靡與秋菊兮将以延夫天¶
年臨汨羅而自隕兮恐日薄於西山(應劭曰精細靡屑/也瓊玉之華也晉)¶
(灼曰離騷云精瓊靡以為糧兮予夕餐秋菊之落英又/曰老冉冉其将至日忽忽其将暮師古曰此又譏屈原)¶
(云瓊靡秋菊将以延年崦嵫忽迫喜於未暮何乃自投/汨羅言行相反韋昭曰汨音羃○蕭該音義曰如淳音)¶
(河水浼浼之浼案詩浼音莫罪反楚詞曰精瓊靡以為/糧讀楚詞者依字不借音也宋祁曰兮字下疑有何字)¶
解扶桑之總轡兮縱令之遂奔馳(應劭曰總結也扶桑/日所拂木也晉灼曰)¶