(怡/)奉易王後莽簒國絶¶
膠西于王端孝景前三年立為人賊盭又隂痿(師古曰/盭古戾)¶
(字賊盭言其性賊/害狼戾也痿音萎)一近婦人病數月有所愛幸少年以¶
為郎郎與後宫亂端禽㓕之及殺其子母數犯法(師古/曰數)¶
(音所角反/次下亦同)漢公卿數請誅端天子弗忍而端所為滋甚¶
(師古曰/滋益也)有司比再請削其國去太半(張晏曰三分之二/為太半一為少半)¶
(師古曰/比頻也)端心愠遂為無訾省(蘇林曰為無所省録也師/古曰訾訾財也省視也言)¶
(不視訾財也○劉奉世曰無訾省/猶今不藉頼忿故為此顔失之)府庫壊漏盡腐財物¶