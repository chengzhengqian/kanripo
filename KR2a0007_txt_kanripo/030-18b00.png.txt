制書必同文不知則闕問諸故老至於衰世是非無正¶
人用其私(師古曰各任/私意而為字)故孔子曰吾猶及史之闕文也¶
今亡矣夫(師古曰論語載孔子之言謂文字冇疑則當/闕而不説孔子自言我初渉學尚見闕文今)¶
(則皆無任/意改作也)蓋傷其&KR0906;不正(師古曰/&KR0906;漸也)史籀篇者周時史官¶
教學童書也與孔氏壁中古文異體蒼頡七章者秦丞¶
相李斯所作也爰歴六章者車府令趙髙所作也博學¶
七章者太史令胡母敬所作也文字多取史籕篇而篆¶
體復頗異所謂秦篆者也是時始建𨽻書矣(○宋祁曰/建當作造)¶