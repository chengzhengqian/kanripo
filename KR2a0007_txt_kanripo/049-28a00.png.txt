所以然意者陛下未之躬親而待羣臣也今執事之臣¶
皆天下之選已(師古曰已/語終之辭)然莫能望陛下清光(晉灼曰/今之臣)¶
(不能望見陛下/之光景所及)譬之猶五帝之佐也陛下不自躬親而¶
待不望清光之臣臣竊恐神明之遺也(師古曰言天子/虚弃神明之徳)¶
日損一日歲亡一歲日月益暮盛德不及究於天下(師/古)¶
(曰究/竟也)以傳萬世愚臣不自度量竊為陛下惜之昧死上¶
狂惑屮茅之愚臣言(○宋祁曰臣言臣/字衍存之句不成)唯陛下財擇時¶
賈誼已死對䇿者百餘人唯錯為高第繇是遷中大夫¶