治尚書者天下亡有聞伏生治之欲召時伏生年九十¶
餘老不能行於是詔太常使掌故朝錯往受之(師古曰/衞宏定)¶
(古文尚書序云伏生老不能正言言不可曉也使其女/𫝊言教錯齊人語多與潁川異錯所不知者凡十二三)¶
(畧以其意/屬讀而已)秦時禁書伏生壁藏之其後大兵起流亡漢¶
定伏生求其書亡數十篇獨得二十九篇即以教于齊¶
魯之間齊學者由此頗能言尚書山東大師亡不渉尚¶
書以教伏生教濟南張生及歐陽生張生為博士而伏¶
生孫以治尚書徴弗能明定是後魯周霸雒陽賈嘉頗¶