已不能得信耳等欲還歸壁壁皆漢赤幟大驚以漢爲¶
皆已破趙王將矣遂亂遁走趙將雖斬之弗能禁於是¶
漢兵夾擊破虜趙軍斬成安君泜水上(師古曰泜音祗/又音丁計反)¶
禽趙王歇信乃令軍毋斬廣武君有生得之者購千金¶
頃之有縛而至戲下者信解其縛東鄉坐西鄉對而師¶
事之(師古曰鄉/皆讀曰嚮)諸校効首虜休皆賀(師古曰諸校諸部/也猶今言諸營也)¶
(効致也謂各/致其所獲)因問信曰兵法有右背山陵前左水澤今¶
者將軍令臣等反背水陳曰破趙會食臣等不服然竟¶