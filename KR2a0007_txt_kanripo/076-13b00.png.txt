自知過(師古曰/微無也)歸舍召見門卒卒本諸生聞延夀賢無¶
因自逹故代卒(師古曰代/人為卒也)延夀遂待用之其納善聽諫¶
皆此類也在東郡三嵗令行禁止斷獄大減為天下最¶
入守左馮翊滿嵗稱職為真嵗餘不肯出行縣(師古曰/行音下)¶
(更反其/後亦同)丞掾數白宜循行郡中覽觀民俗考長吏治迹¶
延夀曰縣皆有賢令長督郵分明善惡於外行縣恐無¶
所益重為煩擾(師古曰重/音直用反)丞掾皆以為方春月可壹出¶
勸耕桑延夀不得已行縣至髙陵民有昆弟相與訟田¶