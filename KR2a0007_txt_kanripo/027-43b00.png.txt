弟佞臣將作亂矣後八日大雨雪隂見間隙而勝陽簒¶
殺之旤將成也公不寤後二年而殺昭帝始元元年七¶
月大水雨自七月至十月成帝建始三年秋大雨三十¶
餘日四年九月大雨十餘日左氏傳愍公二年晉獻公¶
使太子申生帥師(師古曰以伐/東山臯落氏)公衣之偏衣佩之金玦¶
(師古曰偏衣謂左右異色其半象公/之服也金玦以金為玦也半環曰玦)狐突歎曰時事之¶
徵也衣身之章也佩𠂻之旗也(師古曰狐突晉大夫伯/行時為太子御戎也徴)¶
(證也章明也旗表也衣所/以明貴賤佩所以表中心)故敬其事則命以始(師古曰/賞以春)¶