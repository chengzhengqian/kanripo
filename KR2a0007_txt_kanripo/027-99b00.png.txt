昭公三年大雨雹是時季氏專權脅君之象見昭公不¶
寤後季氏卒逐昭公元封三年十二月雷雨雹大如馬¶
頭宣帝地節四年五月山陽濟陰雨雹如雞子深二尺¶
五寸殺二十人蜚鳥皆死其十月大司馬霍禹宗族謀¶
反誅霍皇后廢成帝河平二年四月楚國雨雹大如斧¶
蜚鳥死左傳曰釐公三十二年十二月己卯晉文公卒¶
庚辰將殯于曲沃出絳柩有聲如牛劉向以為近鼓妖¶
也喪凶事聲如牛怒象也將有急怒之謀以生兵革之¶