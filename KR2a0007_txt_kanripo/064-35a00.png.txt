豪士並起不可勝載也然本皆非公侯之後非長官之¶
吏(師古曰長官謂/一官之長也)無尺寸之埶起閭巷杖棘矜應時而¶
動不謀而俱起不約而同㑹壤長地進至乎伯王(張晏/曰長)¶
(進益也師古曰言其稍稍攻伐進益土/境以至彊大也長音竹两反伯讀曰霸)時敎使然也秦¶
貴為天子富有天下滅世絶祀窮兵之禍也故周失之¶
弱秦失之彊不變之患也今狥南夷朝夜郎降羌僰畧¶
薉州建城邑(張晏曰薉貉也師/古曰薉與穢同)深入匈奴燔其龍城(師/古)¶
(曰燔燒也龍城匈奴/祭天處燔音扶元反)議者美之此人臣之利非天下之¶