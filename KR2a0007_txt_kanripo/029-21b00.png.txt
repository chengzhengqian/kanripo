處往者天嘗連雨東北風海水溢西南出濅數百里九¶
河之地已為海所漸矣(師古曰漸濅也讀如/本字又音子連反)禹之行河¶
水本随西山下東北去(師古曰行/謂通流也)周譜云定王五年河¶
徙(如淳曰譜音補/世統譜諜也)則今所行非禹之所穿也又秦攻魏¶
決河灌其都決處遂大不可復補宜郤徙完平處更開¶
空(師古曰/空猶穿)使緣西山足乗髙地而東北入海廼無水災¶
沛郡桓譚為司空掾典其議為甄豐言凡此數者必有¶
一是宜詳考驗皆可豫見計定然後舉事費不過數億¶