御製讀蕭望之傳¶
東海有鉅儒治經修素履露索不肯聴抱闗為禄仕宣¶
廟嚮聞名對筞稱進止一嵗乃三遷何以酬知己雅意¶
本在朝平原辭刾史馮翊復移病諭意事方視雖曰不要¶
君其孰信乎此義利抗明辨而胡自擅使大閑固未踰¶
小莭詎盡美恭顯方枋政薫蕕無合理子伋上書訟適¶
用速讒毁浸潤災无妄延縁禍自取(叶/)慷慨飲藥終足¶
以厲懦鄙一再猶不知渭陵實暗矣¶