為父死無所恨願勿復再言陵與武飲數日復曰子卿¶
壹聴陵言武曰自分已死久矣(師古曰分/音扶問反)王必欲降武¶
請畢今日之驩效死於前(師古曰/效致也)陵見其至誠喟然歎¶
曰嗟乎義士陵與衞律之罪上通於天因泣下霑衿與¶
武决去(師古曰/决别也)陵惡自賜武(師古曰謂若示已於/匈奴中富饒以夸武)使其¶
妻賜武牛羊數十頭後陵復至北海上語武區脱捕得¶
雲中生口(服䖍曰區脱土室胡兒所作以候漢者也李/奇曰匈奴邊境羅落守衞官也晉灼曰匈奴)¶
(傳東胡與匈奴間有棄地千餘里各居其邊為區脱又/云漢得區脱王發人民屯區脱以備漢此為因邊境以)¶