計其賈而參分之(師古曰/參三也)以其一為酒一斛之平除米¶
麴本賈計其利而什分之以其七入官其三及醩酨灰¶
炭(師古曰酨酢漿/也音才代反)給丁器薪樵之費羲和置命士督五¶
均六斡郡有數人皆用富賈洛陽薛子仲張長叔(○宋/祁曰)¶
(叔疑/作督)臨菑姓偉等(如淳曰姓/姓偉名也)乘傳求利交錯天下(師古/曰傳)¶
(音張/戀反)因與郡縣通姦多張空簿(師古曰簿計簿/也音步戸反)府臧不¶
實百姓俞病莽知民苦之復下詔曰夫鹽食肴之將(師/古)¶
(曰將大也一說/為食肴之將帥)酒百藥之長嘉會之好鐵田農之本名¶