上書告丹上封事行道人徧持其書上以問將軍中朝¶
臣皆對曰忠臣不顯諌大臣奏事不宜漏泄令吏民𫝊¶
寫流聞四方臣不宻則失身(師古曰易/上繫之辭)宜下廷尉治事¶
下廷尉廷尉劾丹大不敬事未决給事中博士申咸炔¶
欽上書(蘇林曰/炔音桂)言丹經行無比(師古曰比/音必寐反)自近世大臣¶
能若丹者少發憤懣奏封事不及深思逺慮使主簿書¶
漏泄之過不在丹以此貶黜恐不厭衆心(師古曰厭/音一贍反)尚¶
書劾咸欽幸得以儒官選擢備腹心上所折中定疑(師/古)¶