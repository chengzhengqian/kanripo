夫歴春秋者天時也列人事而因以天時傳曰民受天¶
地之中以生(師古曰此春秋左傳劉康公/之言也中謂中和之氣也)所謂命也是¶
故有禮誼動作威儀之則以定命也能者養以之福不¶
能者敗以取禍(師古曰之徃也徃就福也/自此以上皆劉康公辭)故列十二公¶
二百四十二年之事以隂陽之中制其禮故春爲陽中¶
萬物以生秋爲隂中萬物以成是以事舉其中禮取其¶
和歴數以閏正天地之中以作事厚生皆所以定命也¶
易金火相革之卦曰湯武革命順乎天而應乎人(師古/曰離)¶