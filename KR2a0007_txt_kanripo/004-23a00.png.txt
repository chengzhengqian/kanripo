(師古曰臨哭也音力禁反下/云服臨當臨者音並同也)以罹寒暑之數(師古曰罹/音離遭也)¶
哀人父子傷長老之志損其飲食絶鬼神之祭祀以重¶
吾不德(師古曰重/音直用反)謂天下何朕獲保宗廟以眇眇之身¶
託于天下君王之上(師古曰眇眇/猶言細末也)二十有餘年矣賴天¶
之靈社稷之福方内安寧(臣瓉曰方四方也内中也猶/云中外師古曰此說非也直)¶
(謂方之/内耳)靡有兵革(師古曰/靡無也)朕既不敏常畏過行以羞先¶
帝之遺德(師古曰過行行有過失也/羞謂忝辱也行音下更反)惟年之久長懼于¶
不終今乃幸以天年得復供養于高廟朕之不明與嘉¶