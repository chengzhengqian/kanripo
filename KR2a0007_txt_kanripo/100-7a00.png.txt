(文教致太平○劉敞曰公羊春秋説文致太平者以春/秋亂世但聖人作文致之如太平耳莽政既惡而飾虚)¶
(以自章大是亦文致也/豈謂文敎致太平乎)使使者分行風俗采頌聲(師古/曰行)¶
(音下/更反)而稺無所上(師古曰不稱/符瑞及歌頌)琅邪太守公孫閎言災¶
害於公府大司空甄豐遣屬馳至兩郡諷吏民(師古曰/遣言祥)¶
(應而隠除/災害也)而劾閎空造不祥稺絶嘉應嫉害聖政皆不¶
道太后曰不宣德羙宜與言災害者異罰且後宫賢家¶
我所哀也(師古曰班偼伃有/賢徳故哀閔其家)閎獨下獄誅稺懼上書陳¶
㤙謝罪願歸相印入補延陵園郎太后許焉食故祿終¶