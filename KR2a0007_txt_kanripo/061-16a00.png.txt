伐勝大宛賴天之靈從泝河山渉流沙通西海山雪不¶
積(張晏曰是嵗雪少故得徃還喜得天人之應也師古/曰從由也泝逆流而上也言路由山險又泝河也泝)¶
(音/素)士大夫徑度(師古曰言/無屯難也)獲王首虜珍怪之物畢陳於¶
闕其封廣利為海西侯食邑八千戸又封斬郁成王者¶
趙弟為新畤侯軍正趙始成功最多為光禄大夫上官¶
桀敢深入為少府李哆有計謀為上黨太守(師古曰哆/音昌野反)¶
軍官吏為九卿者三人諸侯相郡守二千石百餘人千¶
石以下千餘人奮行者官過其望(孟康曰奮迅也/自樂而行者)以適¶