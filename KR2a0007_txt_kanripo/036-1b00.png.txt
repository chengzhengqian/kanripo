(曰孫卿姓荀名况為楚蘭陵/令漢以避宣帝諱改之曰孫)及秦焚書各别去髙祖兄¶
弟四人長兄伯次仲伯蚤卒(師古曰蚤古早字也/○宋祁曰也字當刪)髙祖¶
既為沛公景駒自立為楚王髙祖使仲與審食其留侍¶
太上皇(師古曰食音/異其音基)交與蕭曹等俱從髙祖見景駒遇¶
項梁共立楚懐王因西攻南陽入武關與秦戰於藍田¶
至霸上封交為文信君從入蜀漢還定三秦誅項籍即¶
帝位交與盧綰常侍上出入臥内傳言語諸内事隠謀¶
而上從父兄劉賈數别將漢六年既廢楚王信分其地¶