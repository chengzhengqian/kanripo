贊曰昔魯哀公有言寡人生於深宫之中長於婦人之¶
手未嘗知憂未嘗知懼(師古曰哀公與孔子/言也事見孫卿子)信哉斯言¶
也雖欲不危亡不可得已(師古曰已/語終辭)是故古人以宴安¶
為鴆毒(師古曰左氏傳管敬仲/云宴安鴆毒不可懐也)亡徳而富貴謂之不幸¶
漢興至于孝平諸侯王以百數率多驕淫失道何則沈¶
溺放恣之中居勢使然也自凡人猶繫于習俗而况哀¶
公之倫乎夫唯大雅卓爾不羣河間獻王近之矣¶
　¶