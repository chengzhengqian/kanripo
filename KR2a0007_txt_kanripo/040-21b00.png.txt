見雒陽與是耳顧問御史曲逆戸口幾何對曰始秦時¶
三萬餘户間者兵數起多亡匿今見五千餘户於是詔¶
御史更封平為曲逆侯(○宋祁曰曲逆漢書元無音文/文選載陸士衡髙祖功臣頌曲)¶
(逆宏逹好謀能斷注/曲區句反逆音遇)盡食之除前所食户牗平自初從¶
至天下定後常以䕶軍中尉從擊臧荼陳豨黥布凡六¶
出竒計輙益邑封竒計或頗祕世莫得聞也髙帝從擊¶
布軍還病創徐行至長安燕王盧綰反上使樊噲以相¶
國將兵擊之既行人有短惡噲者(師古曰陳其短失過/惡於上謂譛毁之它)¶