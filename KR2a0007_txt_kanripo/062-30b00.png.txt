遷生龍門注師古曰龍門山其東則在今秦州龍門縣¶
　北云云○(臣召南/)按地理志左馮翊夏陽縣故少梁¶
　禹貢梁山在西北龍門山在北即遷所生之地師古¶
　注所云其西在今同州韓城縣北者也龍門一山跨¶
　河故注先言東岸耳秦州應作泰州唐武徳元年於¶
　隋汾隂縣置泰州二年徙治龍門此龍門縣在漢為¶
　河東皮氏縣地與夏陽隔河相望今曰河津縣非遷¶
　所生地在西岸者也¶