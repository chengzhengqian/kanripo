受脩言以謗毁宣咸所言皆宣行迹衆人所共見公家¶
所宜聞况知咸給事中恐為司𨽻舉奏宣而公令明等¶
廹切宫闕要遮創戮近臣於大道人衆中欲以鬲塞聰¶
明杜絶論議之端(師古曰鬲與/隔同杜塞也)桀黠無所畏忌萬衆讙¶
譁流聞四方不與凡民忿怒爭鬭者同臣聞敬近臣為¶
近主也禮下公門式路馬(師古曰過公門則下車見路/馬則撫式蓋崇敬也式車前)¶
(横/木)君畜產且猶敬之春秋之義意惡功遂不免於誅(師/古)¶
(曰遂成也言舉意不/善雖有成功猶加誅)上浸之源不可長也(師古曰浸近/也言傷戮大)¶