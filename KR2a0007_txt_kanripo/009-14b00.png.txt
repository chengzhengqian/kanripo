(曰東都門也師古曰蛾成羣若今之蠶蛾類也音五何/反枳音只枳道觧在髙紀○宋祁曰顔注南本唐本竝)¶
(無成羣/二字)冬河間王元有罪廢遷房陵罷孝文太后孝昭¶
太后寢園¶
二年春正月行幸甘泉郊泰畤三月行幸河東祠后土¶
益三河大郡太守秩戸十二萬為大郡夏四月赦天下¶
六月立皇子興為信都王(○宋祁曰興越本作/輿予據表傳作輿是)閏月丁¶
酉太皇太后上官氏崩冬十一月齊楚地震大雨雪(師/古)¶
(曰雨音/于具反)樹折屋壞淮陽王舅張博魏郡太守京房坐窺¶