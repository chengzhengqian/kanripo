臨江(師古曰景帝嘗屬諸姬子太子母栗/姬言不遜由是廢太子栗姫憂死也)用宮垣事卒¶
自殺中尉府(張晏曰以侵堧/垣徴自殺也)何者治天下終不用私亂¶
公語曰雖有親父安知不為虎雖有親兄安知不為狼¶
(師古曰言其恩/愛不可必保也)今大王列在諸侯訹邪臣浮説(師古曰/訹誘也)¶
(音戍○宋祁曰江浙/本訹作怵音椿戍反)犯上禁橈明法(師古曰橈曲/也音女教反)天子¶
以太后故不忍致法於大王太后日夜涕泣幸大王自¶
改大王終不覺寤有如太后宫車即晏駕大王尚誰攀¶
乎語未卒王泣數行而下謝安國曰吾今出之即日詭¶