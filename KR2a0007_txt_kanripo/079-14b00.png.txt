之(師古曰王/氏五侯也)丞相翟方進亦甚重焉數謂參物禁太甚¶
(師古曰言萬物之禁在於太/甚人道亦當隨時不宜獨異)君侯以王舅見廢不得在¶
公卿位今五侯至尊貴也與之並列宜少詘節卑體視¶
有所宗(師古曰視讀/曰示宗尊也)而君侯盛修容貌以威嚴加之此¶
非所以下五侯而自益者也(師古曰下/音胡亞反)參性好禮儀終¶
不改其恒操頃之哀帝即位帝祖母傅太后用事追怨¶
參姊中山太后陷以祝詛大逆之罪語在外戚傳參以¶
同産當相坐謁者承制召參詣廷尉參自殺且死仰天¶