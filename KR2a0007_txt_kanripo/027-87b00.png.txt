羽旱之祥也穴居而好水黑色為主急之應也天戒若¶
曰既失衆不可急暴急暴陰將持節陽以逐爾去宫室¶
而居外野矣昭不寤而舉兵圍季氏為季氏所敗出犇¶
于齊遂死于外野董仲舒指略同景帝三年十一月有¶
白頸烏與黑烏羣鬬楚國吕縣白頸不勝墯泗水中死¶
者數千劉向以為近白黑祥也時楚王戊暴逆無道(師/古)¶
(曰戊楚元/王之孫也)刑辱申公與吳王謀反烏羣鬬者師戰之象¶
也白頸者小明小者敗也墯於水者將死水地王戊不¶