誅莽初紅陽侯立就國南陽與諸劉結恩立少子丹為¶
中山太守世祖初起丹降為將軍戰死上閔之封丹子¶
泓為武桓侯至今(師古曰泓/音於宏反)¶
司徒掾班彪曰三代以來(○宋祁曰三代/字上當有自字)春秋所記王¶
公國君與其失世稀不以女寵漢興后妃之家吕霍上¶
官㡬危國者數矣(師古曰㡬音巨依/反數音所角反)及王莽之興由孝¶
元后歴漢四世為天下母饗國六十餘載羣弟世權更¶
持國柄(師古曰更/音工衡反)五將十侯卒成新都位號已移於天¶