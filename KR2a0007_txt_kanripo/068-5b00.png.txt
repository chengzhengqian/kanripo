頓首謝上曰將軍冠(師古曰令/復著冠也)朕知是書詐也將軍亡¶
罪光曰陛下何以知之上曰將軍之廣明都郎屬耳(師/古)¶
(曰之徃也廣明亭名也屬/耳近耳也屬音之欲反)調校尉以來未能十日燕王¶
何以得知之且將軍為非不須校尉(文穎曰帝云將軍/欲反不由一校尉)¶
是時帝年十四尚書左右皆驚而上書者果亡捕之甚¶
急桀等懼白上小事不足遂(師古曰遂猶竟/也不須窮竟也)上不聽後¶
桀黨與有譛光者上輒怒曰大將軍忠臣先帝所屬以¶
輔朕身(師古曰屬委也音/之欲反其下亦同)敢有毁者坐之自是桀等不¶