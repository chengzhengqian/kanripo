石是時侍中董賢愛幸於上上欲侯之而未有所縁傅¶
嘉勸上因東平事以封賢上於是定躬寵告東平本章¶
(師古曰定/謂改治也)掇去宋𢎞更言因董賢以聞(師古曰掇讀曰/剟剟削也削去)¶
(其名也剟/音竹劣反)欲以其功侯之皆先賜爵關内侯頃之欲封¶
賢等上心惮嘉乃先使皇后父孔鄉侯傅晏持詔書視¶
丞相御史(師古曰視/讀曰示)於是嘉與御史大夫賈延上封事¶
言竊見董賢等三人始賜爵衆庻匈匈咸曰賢貴其餘¶
并䝉恩(師古曰言董賢以貴寵故/妄得封而躬寵等遂䝉恩)至今流言未解陛下¶