為庶人廣軍自當亡賞(師古曰自當謂為虜所勝/又能勝虜功過相當也)初廣¶
與從弟李蔡俱為郎事文帝景帝時蔡積功至二千石¶
武帝元朔中為輕車將軍從大將軍擊右賢王有功中¶
率封為樂安侯(師古曰此傳及百官表並為樂安侯/而功臣表作安樂侯是功臣表誤也)元¶
狩二年代公孫𢎞為丞相蔡為人在下中(師古曰在/下軰之中)名¶
聲出廣下逺甚然廣不得爵邑官不過九卿廣之軍吏¶
及士卒或取封侯廣與望氣王朔語云自漢擊匈奴廣¶
未甞不在其中而諸妄校尉已下(張晏曰妄/猶凡也)材能不及¶