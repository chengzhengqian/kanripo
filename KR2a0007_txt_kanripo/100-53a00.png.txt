景十三王承文之慶(師古曰言景帝庸主耳所以子皆/得王者由文帝之徳慶流子孫也)¶
(慶合韻/音卿)魯恭館室江都訬輕(師古曰訬謂輕狡也音初/敎反○蕭該音義曰蘓林)¶
(曰訬音少年輕薄毁鈔/息憙之鈔如淳音樵)趙敬險詖中山淫醟(師古曰詖/辯也一曰)¶
(佞也醟酗酒也/音詠合韻音榮)長沙寂漠廣川亡聲膠東不亮常山驕¶
盈(如淳曰亮信也聞淮南謀反作戰具守/備後辭及之𤼵病死是為不信於漢朝)四國絶祀河¶
閒賢明(李奇曰臨江哀王閼臨江閔王榮膠/西于王端清河哀王乘皆無子國除)禮樂是修¶
為漢宗英述景十三王𫝊第二十三¶
李廣恂恂實𫉬士心控弦貫石威動北隣(師古曰北隣/謂匈奴也)¶