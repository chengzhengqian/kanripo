(黄圗汾隂有萬嵗宫是時/幸河東師古曰晋說是)朕之不徳懼不能任其以五¶
年為神爵元年賜天下勤事吏爵二級民一級女子百¶
户牛酒鰥寡孤獨高年帛所振貸物勿收行所過毋出¶
田租西羌反𤼵三輔中都官徒弛刑(李竒曰弛廢也謂/若今徒解鉗釱赭)¶
(衣置任輸作也師古曰中都官京師諸官府也漢儀注/長安中諸官獄三十六所弛刑李說是也若今徒囚但)¶
(不枷鎻而責保散役/之耳弛音式爾反)及應募佽飛射士(服䖍曰周時度/江越人在船下)¶
(負船將覆之佽飛入水殺之漢因以材力名官如淳曰/吕氏春秋荆有茲非得寳劒於干將渡江中流兩蛟繞)¶
(舟兹非㧞寳劒赴江刺兩蛟殺之荆王聞之任以執圭/後世以為勇力之官兹佽音相近臣瓉曰本秦左弋官)¶