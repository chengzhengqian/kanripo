張敞字子髙本河東平陽人也祖父孺為上谷太守徙¶
茂陵敞父福事孝武帝官至光祿大夫敞後随宣帝徙¶
杜陵敞本以鄉有秩補太守卒史(師古曰鄉有秩/者嗇夫之類也)察廉¶
為甘泉倉長稍遷太僕丞杜延年甚竒之(師古曰延年/時為太僕也)¶
㑹昌邑王徵即位動作不由法度敞上書諫曰孝昭皇¶
帝蚤崩無嗣(師古曰蚤/古早字)大臣憂懼選賢聖承宗廟東迎¶
之日唯恐屬車之行遲(師古曰不欲斥乗輿故但/言屬車耳屬音之欲反)今天¶
子以盛年初即位天下莫不拭目傾耳觀化聼風(師古/曰言)¶