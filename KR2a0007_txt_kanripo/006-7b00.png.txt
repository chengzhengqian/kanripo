(龍淵宫則宫不在長安之西矣又漢章帝賜尚書韓稜/龍淵劎孟説是也淬音千内反○劉攽曰予謂救決河)¶
(起龍淵宫各自一事非因救河且起宫也顔疑當云龍/淵廟按景帝紀起德陽廟亦云德陽宫寧可復謂非德)¶
(陽廟乎此龍淵宫/應如黄圖所說是)¶
四年冬魏其侯竇嬰有罪棄市(師古曰以/黨灌夫也)春三月乙卯¶
丞相蚡薨夏四月隕霜殺草五月地震赦天下¶
五年春正月河間王德薨夏發巴蜀治南夷道又發卒¶
萬人治鴈門阻險(師古曰所以為固用止匈奴之冦○/劉攽曰予謂治險阻者通道令平易)¶
(以便伐/匈奴耳)秋七月大風㧞木乙巳皇后陳氏廢捕為巫蠱¶