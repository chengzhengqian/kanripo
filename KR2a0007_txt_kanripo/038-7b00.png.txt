之大王髙皇帝適長孫也(師古曰適/讀曰嫡)當立今諸大臣狐¶
疑未有所定而澤於劉氏最為長年大臣固待澤決計¶
今大王留臣無為也不如使我入關計事齊王以為然¶
乃益具車送琅邪王琅邪王既行齊遂舉兵西攻呂國¶
之濟南於是齊王遺諸侯王書曰髙帝平定天下王諸¶
子弟悼惠王薨惠帝使留侯張良立臣為齊王惠帝崩¶
髙后用事春秋髙聼諸呂擅廢帝更立又殺三趙王滅¶
梁趙燕以王諸呂分齊國為四(師古曰本自齊國更分/為濟南琅邪城陽凡為)¶