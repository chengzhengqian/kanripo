(是也罌缶謂瓶之大腹小口者也音一政反臨晉在今/同州朝邑縣界夏陽在韓城縣界○宋祁曰伏越本作)¶
(復○劉敞曰/復當作伏)魏王豹驚引兵迎信信遂虜豹定河東使¶
人請漢王願益兵三萬人臣請以北舉燕趙東擊齊南¶
絶楚之糧道西與大王會於滎陽漢王與兵三萬人遣¶
張耳與俱進擊趙代破代禽夏說閼與(李奇曰夏說代/相也孟康曰閼)¶
(與是邑名也在上黨隰縣師古曰/說讀曰悅閼音一曷反與音豫)信之下魏代漢輙使¶
人收其精兵詣滎陽以距楚信耳以兵數萬欲東下井¶
陘擊趙趙王成安君陳餘聞漢且襲之聚兵井陘口號¶