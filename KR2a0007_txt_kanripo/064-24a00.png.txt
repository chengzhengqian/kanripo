諸侯子弟或十數而適嗣代立(師古曰適/讀曰嫡)餘雖骨肉無¶
尺地之封則仁孝之道不宣願陛下令諸侯得推恩分¶
子弟以地侯之彼人人喜得所願上以德施實分其國¶
必稍自銷弱矣於是上從其計又說上曰茂陵初立天¶
下豪桀兼并之家亂衆民皆可徙茂陵内實京師外銷¶
姦猾此所謂不誅而害除上又從之尊立衛皇后及發¶
燕王定國陰事偃有功焉大臣皆畏其口賂遺累千金¶
或說偃曰大横(師古曰横/音胡孟反)偃曰臣結髪游學四十餘年¶