百四十七人議皆曰孝宣皇帝以兄孫繼統為孝昭皇¶
帝後以數故孝元世以孝景皇帝及皇考廟親未盡不¶
毁此两統貳父(○宋祁曰父江/南本浙本作文)違於禮制案義奏親諡¶
曰悼裁置奉邑皆應經義相奏悼園稱皇考立廟益民¶
為縣違離祖統乖繆本義父為士子為天子祭以天子¶
者乃謂若虞舜夏禹殷湯周文漢之高祖受命而王者¶
也(○宋祁曰文字/下疑有王字)非謂繼祖統為後者也臣請皇高祖¶
考廟奉明園毁勿修(張晏曰奉明園/悼皇考園也)罷南陵雲陵為縣¶