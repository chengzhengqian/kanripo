師儀如孝元皇帝博遷為丞相復與御史大夫趙𤣥奏¶
言前髙昌侯宏首建尊號之議而為丹所劾奏免為庻¶
人時天下衰麤委政於丹(師古曰言新有成帝之喪斬/衰麤服故天子不親政事也)¶
(○宋祁曰天下/據姚夲作天子)丹不深惟褒廣尊親之義而妄稱説抑¶
貶尊號虧損孝道不忠莫大焉陛下聖仁昭然定尊號¶
宏以忠孝復封髙昌侯丹惡逆暴著雖䝉赦令不宜有¶
爵邑請免為庻人奏可丹於是廢歸鄉里者數年平帝¶
即位新都侯王莽白太皇太后𤼵掘傅太后丁太后冢¶