昭不慼又大蒐于比蒲(師古曰事在昭十一年歸氏胡/國之女歸姓即齊歸也齊謚也)¶
(蒐謂聚衆而田獵/也比蒲魯地名)晉叔嚮曰魯有大喪而不廢蒐國不¶
恤喪不忌君也君亡慼容不顧親也殆其失國與三年¶
同占二十四年八月大雩劉歆以為左氏傳二十三年¶
邾師城翼還經魯地(師古曰翼邾邑也經者道/出其中也魯地謂武城也)魯襲取¶
邾師獲其三大夫(師古曰謂徐鉏/丘弱茅地也)邾人愬于晉晉人執¶
我行人叔孫婼(師古曰叔孫昭子/也婼音丑畧反)是春廼歸之二十五¶
年七月上辛大雩季辛又雩旱甚也劉歆以為時后氏¶