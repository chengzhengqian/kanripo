命因雍四畤起北畤而備五帝未共天地之祀(師古曰/共讀曰)¶
(恭/)孝文十六年用新垣平初起渭陽五帝廟祭泰一地¶
祗以太祖髙皇帝配日冬至祠泰一夏至祠地祗皆并¶
祠五帝而共一牲(○宋祁曰牲/景徳本作特)上親郊拜後平伏誅廼¶
不復自親而使有司行事孝武皇帝祠雍曰今上帝朕¶
親郊而后土無祠則禮不荅也於是元鼎四年十一月¶
甲子始立后土祠於汾隂或曰五帝泰一之佐宜立泰¶
一五年十一月癸未始立泰一祠於甘泉三歲一郊與¶