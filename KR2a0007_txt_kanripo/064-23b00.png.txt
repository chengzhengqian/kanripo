願陛下孰計之而加察焉是時徐樂嚴安亦俱上書言¶
世務書奏上召見三人謂曰公皆安在何相見之晩也¶
(師古曰言皆者各在何處○宋祁曰皆字疑作比/謂言比來在何處也若云皆安在則似淺而不雅)廼拜¶
偃樂安皆為郎中偃數上疏言事遷謁者中郎中大夫¶
歲中四遷偃說上曰古者諸侯地不過百里彊弱之形¶
易制今諸侯或連城數十地方千里緩則驕奢易為滛¶
亂急則阻其彊而合從(師古曰從/音子容反)以逆京師今以法割¶
削則逆節萌起(師古曰萌謂事之始/生如草木之萌芽也)前日朝錯是也今¶