(曰田/蚡)武安侯迎之霸上與語曰方今上無太子王親高¶
皇帝孫行仁義天下莫不聞宮車一日晏駕非王尚誰¶
立者淮南王大喜厚遺武安侯寶賂其羣臣賓客江淮¶
間多輕薄以厲王遷死感激安建元六年彗星見淮南¶
王心怪之或説王曰先吳軍時彗星出長數尺然尚流¶
血千里今彗星竟天天下兵當大起王心以為上無太¶
子天下有變諸侯並爭愈益治攻戰具積金錢賂遺郡¶
國遊士妄作妖言阿諛王王喜多賜予之王有女陵慧¶