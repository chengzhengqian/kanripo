於池陽(師古曰左馮/翊之縣也)竦為賊兵所殺(李竒曰竦知有賊/當去㑹反支日不)¶
(去因為賊所殺桓譚/以為通人之蔽也)更始至長安大臣薦遵為大司馬¶
䕶軍與歸徳侯劉颯俱使匈奴(鄧展曰/颯音立)單于欲脅詘遵¶
遵陳利害為言曲直單于大竒之遣還㑹更始敗遵留¶
朔方為賊所敗時醉見殺¶
原渉字巨先祖父武帝時以豪桀自陽翟徙茂陵(師古/曰陽)¶
(翟潁川/之縣也)渉父哀帝時為南陽太守天下殷富大郡二千¶
石死官賦斂送𦵏皆千萬以上妻子通共受之以定産¶