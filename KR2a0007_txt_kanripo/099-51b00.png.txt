大保屬臧鴻奏符命(師古曰千人官名也屬車/騎將軍扈其姓雲其名)京言齊¶
郡新井雲言巴郡石牛鴻言扶風雍石莽皆迎受十一¶
月甲子莽上奏太后曰陛下至聖邅家不造遇漢十二¶
世三七之阸承天威命詔臣莽居攝受孺子之託任天¶
下之寄臣莽兢兢業業懼於不稱(師古曰兢兢慎/也業業危也)宗室¶
廣饒侯劉京上書言七月中齊郡臨淄縣昌興亭長辛¶
當一暮數夢曰吾天公使也天公使我吿亭長曰攝皇¶
帝當為真即不信我此亭中當有新井亭長晨起視亭¶