故爲規也中央者隂陽之内四方之中經緯通逹廼能¶
端直於時爲四季土稼嗇蕃息信者誠誠者直故爲繩¶
也五則揆物有輕重圜方平直隂陽之義四方四時之¶
體五常五行之象厥法有品各順其方而應其行職在¶
大行鴻臚掌之(師古曰平均曲直齊/一遠近故在鴻臚)書曰子欲聞六律¶
五聲八音七始詠以出内五言女聽(師古曰虞書益稷/篇所載舜與禹言)¶
子者帝舜也言以律呂和五聲施之八音合之成樂七¶
者天地四時人之始也順以歌詠五常之言聽之則順¶