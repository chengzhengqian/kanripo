隆慮侯周竈為隴西將軍(師古曰/慮音廬)東陽侯張相如為大¶
將軍成侯董赤為將軍(師古曰文紀言建成侯此/言成侯紀傳不同當有誤)大發¶
車騎往擊胡單于留塞内月餘漢逐出塞即還不能有¶
所殺匈奴日以驕嵗入邊殺略人民甚衆雲中遼東最¶
甚郡萬餘人漢甚患之廼使使遺匈奴書單于亦使當¶
戸報謝復言和親事孝文後二年使使遺匈奴書曰皇¶
帝敬問匈奴大單于無恙使當户且渠雕渠難郎中韓¶
遼遺朕馬二匹已至敬受(師古曰當户且渠者一人/為二官雕渠難者其姓名)先¶