卒主上書願還宣𦵏延陵奏可况私從敦煌歸長安㑹¶
赦因留與主私亂哀帝外家丁傅貴主附事之而疏王¶
氏元始中莽自尊為安漢公主又出言非莽而况與吕¶
寛相善及寛事覺時莽并治况發揚其罪使使者以太¶
皇太后詔賜主藥主怒曰劉氏孤弱王氏擅朝排擠宗¶
室(師古曰擠墜也音子詣反○宋/祁曰擠玉篇云子詣子稽二切)且嫂何與取妹披抉¶
其閨門而殺之(師古曰敬武公主宣帝女也故謂元后/為嫂披𤼵也抉挑也與讀曰豫豫干也)¶
(言此事不千於嫂也抉音古穴反挑音它凋反○宋祁/曰抉字林曰抉挑也音一穴反蕭該案左傳云鄒人紇)¶