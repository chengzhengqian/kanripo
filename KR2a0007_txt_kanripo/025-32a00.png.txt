(賽也一曰雖祈穀而未獲年豐之報也其/下張敞引此詔文云穀嗛未報嗛者少也)有司皆言聞¶
昔泰帝興神鼎一(師古曰泰帝者即/泰昊伏羲氏也)一者一綂天地萬¶
物所繫象也黄帝作寶鼎三象天地人禹收九牧之金¶
(師古曰九牧/九州之牧也)鑄九鼎象九州皆甞鬺亨上帝鬼神(服䖍/曰以)¶
(享祀上帝也師古曰鬺亨一也鬺亨煮而祀也/韓詩采蘋曰于以鬺之唯錡及釡亨音普庚反)其空足¶
曰鬲(蘇林曰鬲音歷足中/空不實者名曰鬲也)以象三德(如淳曰鼎有三足/故也三德三正之)¶
(德師古曰如說非也三德一曰正直/二曰剛克三曰柔克事見周書洪範)饗承天祜(師古曰/祜福也)¶
(音/怙)夏德衰鼎遷于殷殷德衰鼎遷于周周德衰鼎遷于¶