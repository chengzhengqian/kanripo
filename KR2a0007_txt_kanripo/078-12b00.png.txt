遂視既發相土烈烈海外有截(師古曰商頌長發之詩/也率循也遂徧也既盡)¶
(也發行也相土契之孫也烈烈威也截齊也言殷宗受/命為諸侯能修禮度無有所踰越也徧省視之教令盡)¶
(行而相土之威烈烈然盛四海之外/皆整齊○宋祁曰注末當有也字)陛下聖德充塞天¶
地(師古曰充實/也塞滿也)光被四表(師古曰四表/四海之外)匈奴單于鄉風¶
慕化奉珍朝賀(師古曰鄉/讀曰嚮)自古未之有也其禮儀宜如¶
諸侯王位次在下(○宋祁曰/如疑作加)望之以為單于非正朔所¶
加故稱敵國宜待以不臣之禮位在諸侯王上外夷稽¶
首稱藩中國讓而不臣此則羈縻之誼謙亨之福也(師/古)¶