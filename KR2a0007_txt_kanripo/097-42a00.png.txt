之者鮮審皇后欲從其奢與朕亦當法孝武皇帝也如¶
此則甘泉建章可復興矣世俗嵗殊時變日化遭事制¶
宜因時而移舊之非者何可放焉(師古曰放/音甫徃反)君子之道¶
樂因循而重改作昔魯人為長府閔子騫曰仍舊貫如¶
之何何必改作蓋惡之也詩云雖無老成人尚有典刑¶
曽是莫聽大命以傾(師古曰大雅蕩之詩也老成人舊/故之臣也典刑常法也言闇亂之)¶
(時不用舊法/以至傾危也)孝文皇帝朕之師也皇太后皇后成法也¶
假使太后在彼時不如職今見親厚又惡可以踰乎(師/古)¶