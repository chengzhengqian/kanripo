出長門(如淳曰/亭名也)若見五人於道北遂因其直立五帝壇¶
(鄭氏曰因其所立處以立祠/也師古曰直猶當也當其處)祠以五牢其明年平使人¶
持玉杯上書闕下獻之平言上曰闕下有寶玉氣來者¶
已視之果有獻玉杯者刻曰人主延壽平又言臣候日¶
再中居頃之日郤復中於是始更以十七年為元年令¶
天下大酺平言曰周鼎亡在泗水中今河決通於泗臣¶
望東北汾陰直有金寶氣(師古曰汾陰直/謂正當汾陰也)意周鼎其出¶
乎兆見不迎則不至於是上使使治廟汾陰南臨河欲¶