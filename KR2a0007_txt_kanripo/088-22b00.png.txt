使者以聞亦得減死論歸家不教授山陽張長安幼君¶
(李竒曰/長安名)先事式後東平唐長賔沛褚少孫亦来事式問¶
經數篇式謝曰聞之於師具是矣自潤色之(師古曰言/所聞師説)¶
(具盡於此若嫌/簡畧任更潤色)不肯復授唐生褚生應博士弟子選詣¶
博士摳衣登堂頌禮甚嚴(師古曰摳衣謂以手内舉之/令離地也摳音口侯反頌讀)¶
(曰/容)試誦説有法疑者丘蓋不言(蘇林曰丘蓋不言不知/之意也如淳曰齊俗以)¶
(不知為丘師古曰二説皆非也論語載孔子曰盖有不/知而作之者我無是也欲遵此意故效孔子自稱丘耳)¶
(盖者𤼵語之辭○劉敞曰予按荀卿書區盖之間/疑則不言區盖近意也丘區聲相變殆謂此耳)諸博¶