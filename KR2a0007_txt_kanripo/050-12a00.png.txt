将軍(師古曰下/音胡稼反)大将軍尊貴誠重君不可以不拜黯曰¶
夫以大将軍有揖客反不重耶(師古曰言能降貴/以禮士最為重也)大将¶
軍聞愈賢黯數請問以朝廷所疑遇黯加於平日淮南¶
王謀反憚黯曰黯好直諫守節死義至説公孫𢎞等如¶
發䝉耳(師古曰説/音式鋭反)上既數征匈奴有功黯言益不用始¶
黯列九卿矣而公孫𢎞張湯為小吏及𢎞湯稍貴與黯¶
同位黯又非毁𢎞湯已而𢎞至丞相封侯湯御史大夫¶
黯時丞史皆與同列或尊用過之黯褊心不能無少望¶