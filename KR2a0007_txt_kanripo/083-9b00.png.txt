嵗薦宣明習文法練國制度(師古曰練猶熟/也言其詳熟)前所坐過¶
薄可復進用上徴宣復爵高陽侯加寵特進位次師安¶
昌侯給事中視尚書事宣復尊重任政數年後坐善定¶
陵侯淳于長罷就第初宣有兩弟明脩明至南陽太守¶
脩歴郡守京兆尹少府善交接得州里之稱後母常從¶
脩居官宣為丞相時脩為臨菑令宣迎後母脩不遣後¶
母病死脩去官持服宣謂脩三年服少能行之者兄弟¶
相駮不可(師古曰駮者執意不/同猶如色之間雜)脩遂竟服繇是兄弟不¶