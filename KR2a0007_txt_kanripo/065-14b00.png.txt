進觴當是時董君見尊不名稱為主人翁飲大驩樂主¶
廼請賜将軍列侯從官金錢雜繒各有數於是董君貴¶
寵天下莫不聞郡國狗馬蹵鞠劍客輻凑(師古曰蹵音/千六反鞠音)¶
(鉅六反解/在蓺文志)董氏常從游戲北宫馳逐平樂觀雞鞠之會¶
角狗馬之足(師古曰角猶校也○劉/敞曰董氏當屬上句)上大歡樂之於是¶
上為竇太主置酒宣室使謁者引内董君是時朔陛㦸¶
殿下(師古曰持/㦸立陛側)辟㦸而前曰(師古曰辟/音頻亦反)董偃有斬罪三¶
安得入乎上曰何謂也朔曰偃以人臣私侍公主其罪¶