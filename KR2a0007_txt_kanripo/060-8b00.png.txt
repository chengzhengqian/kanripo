閒無事欽所好也(師古曰閒讀曰閑○宋祁曰軍武庫/一本無軍字諸本皆有予謂當存軍)¶
(字是大将軍/之軍武庫也)欽為人深博有謀自上為太子時以好色¶
聞及即位皇太后詔采良家女欽因是說大將軍鳳曰¶
禮壹娶九女所以極陽數廣嗣重祖也(張晏曰陽數一/三五七九九數)¶
(之極也臣瓉曰天子一娶九女夏殷之/制也欽故舉前代之約以刺今之奢也)必鄉舉求窈窕¶
不問華色(師古曰鄉舉者博問鄉里而舉之也窈/窕幽閑也窈音一了反窕音徒了反)所以¶
助徳理内也娣姪雖缺不復補所以養夀塞爭也(師古/曰媵)¶
(女之内兄弟之女則謂之姪/巳之女弟則謂之娣塞絶也)故后妃有貞淑之行則𦙍¶