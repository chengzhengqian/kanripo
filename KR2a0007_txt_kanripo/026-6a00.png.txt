四星左右肩股也小三星隅置曰觜觿為虎首主葆旅¶
事(如淳曰關中俗謂桑榆蘖生為葆晉灼曰禾野生曰/旅今之饑民采旅也宋均曰葆守也旅軍衆也言佐)¶
(參伐斬艾/除凶也)其南有四星曰天厠天厠下一星曰天矢矢¶
黄則吉青白黑凶其西有句曲九星三處羅列一曰天¶
旗二曰天苑三曰九斿其東有大星曰狼狼角變色多¶
盜賊下有四星曰弧直狼比地有大星曰南極老人(晉/灼)¶
(曰比地/近地也)老人見治安不見兵起常以秋分時候之南郊¶
北宫𤣥武虛危危為蓋屋(宋均曰危上一星髙/旁兩星下似蓋屋也)虚為哭¶