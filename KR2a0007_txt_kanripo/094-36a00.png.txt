萬石稷米五千斛(師古曰以糵為酒味/尤甜稷米稷粟米也)雜繒萬匹它如¶
故約則邊不相盗矣漢遣使者報送其使單于使左右¶
難漢使者曰漢禮義國也貳師道前太子發兵反何也¶
使者曰然廼丞相私與太子爭鬬太子發兵欲誅丞相¶
丞相誣之故誅丞相此子弄父兵罪當笞小過耳孰與¶
冒頓單于身殺其父代立常妻後母禽獸行也單于留¶
使者三嵗廼得還貳師在匈奴嵗餘衛律害其寵㑹母¶
閼氏病(師古曰單/于之母也)律飭胡巫(師古曰飭/與敕同)言先單于怒曰¶