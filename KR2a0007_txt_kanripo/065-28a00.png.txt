晏然天下大洽隂陽和調萬物咸得其宜國無災害之¶
變民無飢寒之色家給人足畜積有餘囹圄空虚(師古/曰畜)¶
(讀曰/蓄)鳯皇來集麒麟在郊甘露既降朱草萌牙逺方異¶
俗之人鄉風慕義(師古曰鄉/讀曰嚮)各奉其職而來朝賀故治¶
亂之道存亡之端若此易見而君人者莫肯為也臣愚¶
竊以為過故詩云王國克生惟周之楨濟濟多士文王¶
以寧(師古曰大雅文王之詩也言文王之國生/此多士為周室楨幹之臣所以安寧也)此之謂¶
也朔之文辭此二篇最善其餘有封泰山責和氏璧及¶