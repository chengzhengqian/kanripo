詐造不信之謀不可許且匈奴賴先帝之德保塞稱蕃¶
今單于以疾病不任奉朝賀遣使自陳不失臣子之禮¶
臣禄自保没身不見匈奴為邊竟憂也(師古曰竟/讀曰境)躬掎¶
禄曰(師古曰掎從後引之也謂/引躡其言也音居綺反)臣為國家計幾先謀將¶
然(張晏曰幾音冀師古曰先謀將然者/謂彼欲有其事則為謀策以壞之)豫圖未形(師古/曰圖)¶
(謀也未有形/兆而謀之)為萬世慮而左將軍公孫禄欲以其犬馬¶
齒保目所見臣與禄異議未可同日語也上曰善乃罷¶
羣臣獨與躬議因建言徃年熒惑守心太白高而芒光¶