至三公孝昭㓜冲霍光秉政承奢侈師旅之後海内虚¶
耗光因循守職無所改作至於始元元鳳之間匈奴鄉¶
化(師古曰鄉/讀曰嚮)百姓益富舉賢良文學問民所疾苦於是¶
罷酒𣙜而議鹽鐵矣及至孝宣繇仄陋而登至尊(師古/曰仄)¶
(古側字仄陋言非正統而身經/微賤也繇與由同以下類此)興于閭閻(師古曰閭里/門也閻里中)¶
(門也言從里巷/而即大位也)知民事之囏難自霍光薨後始躬萬機¶
厲精為治五日一聽事自丞相已下(○宋祁曰已/字當作以)各奉¶
職而進及拜刺史守相輒親見問觀其所繇退而考察¶