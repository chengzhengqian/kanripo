越燒楚積聚(師古曰所蓄軍糧芻槀之屬/也積音子賜反聚音才喻反)復撃破楚軍¶
燕郭西(師古曰燕縣名古南燕國/○宋祁曰越本無破字)攻下睢陽外黄十七¶
城九月羽謂海春侯大司馬曹咎曰謹守成臯卽漢王¶
欲挑戰愼勿與戰(李竒曰桃音徒了反臣瓚曰挑戰擿/嬈敵求戰也古謂之致師師古曰李)¶
(音瓚説是擿音他/歷反嬈音乃了反)勿令得東而已我十五日必定梁地¶
復從將軍(師古曰/從就也)羽引兵東擊彭越漢王使酈食其説¶
齊王田廣罷守兵與漢和¶
四年冬十月韓信用蒯通計襲破齊齊王亨酈生東走¶