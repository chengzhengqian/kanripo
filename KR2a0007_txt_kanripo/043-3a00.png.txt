知其令(師古曰素與/其縣令相知)今請使令下足下(師古曰/下降也)即不聽¶
足下舉兵攻之臣為内應於是遣食其徃沛公引兵隨¶
之遂下陳留號食其為廣野君食其言弟商使將數千¶
人從沛公西南畧地食其嘗為説客馳使諸侯漢三年¶
秋項羽擊漢㧞滎陽漢兵遁保鞏楚人聞韓信破趙彭¶
越數反梁地則分兵救之(師古曰救/趙及梁)韓信方東擊齊漢¶
王數困滎陽成臯計欲捐成臯以東屯鞏雒以距楚食¶
其因曰臣聞之知天之天者王事可成不知天之天者¶