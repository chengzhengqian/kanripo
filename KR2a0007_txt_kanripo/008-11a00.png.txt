書事(師古曰霍山/光之兄孫)而令羣臣得奏封事以知下情五日¶
一聴事自丞相以下各奉職奏事以傅奏其言(應劭曰/敷陳也)¶
(各自奏陳其言然後試之以官/考其功徳也師古曰傅讀曰敷)考試功能侍中尚書功¶
勞當遷及有異善厚加賞賜至于子孫終不改易(師古/曰言)¶
(各久其職事也○劉攽曰至于子孫謂賞賜逮/及子孫非謂侍中尚書官至子孫不改易也)樞機周¶
密品式備具上下相安莫有茍且之意也¶
三年春三月詔曰蓋聞有功不賞有罪不誅雖唐虞猶¶
不能以化天下今膠東相成勞来不怠(師古曰王成也/勞来者言慰勉)¶