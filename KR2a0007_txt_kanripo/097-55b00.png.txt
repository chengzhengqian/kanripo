訖廼探追不及之事訐揚幽昧之過(師古曰訐/音居謁反)此臣所¶
深痛也願下有司議即如臣言宜宣布天下使咸曉知¶
先帝聖意所起不然空使謗議上及山陵下流後世逺¶
聞百蠻近布海内甚非先帝託後之意也蓋孝子善述¶
父之志善成人之事唯陛下省察哀帝為太子亦頗得¶
趙太后力遂不竟其事傅太后恩趙太后趙太后亦歸¶
心(師古曰恩謂以厚恩接遇之一曰/恩謂銜其立哀帝為嗣之恩也)故成帝母及王氏¶
皆怨之哀帝崩王莽白太后詔有司曰前皇太后與昭¶