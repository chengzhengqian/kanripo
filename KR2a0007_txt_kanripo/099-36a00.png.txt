崇等十二人皆以治明堂宣教化封為列侯莽既致太¶
平北化匈奴東致海外南懐黄支唯西方未有加廼遣¶
中郎將平憲等多持金幣誘塞外𦍑使獻地願内屬憲¶
等奏言𦍑豪良願等種人口可萬二千人願為内臣獻¶
鮮水海允谷鹽池平地美草皆予漢民自居險阻處為¶
藩蔽問良願降意對曰太皇太后聖明安漢公至仁天¶
下太平五榖成熟或禾長丈餘或一粟三米或不種自¶
生或蠒不𧖟自成甘露從天下醴泉自地出鳳皇來儀¶