反冦者復租賦三歲春正月淮隂侯韓信謀反長安夷¶
三族將軍柴武斬韓王信於參合(師古曰代/之縣也)上還雒陽¶
詔曰代地居常山之北與夷狄邊趙乃從山南有之遠¶
數有胡冦難以為國頗取山南太原之地益屬代(師古/曰少)¶
(割以益之不盡取也頗/音普我反後皆類此)代之雲中以西為雲中郡則代¶
受邊冦益少矣王相國通侯吏二千石擇可立為代王¶
者燕王綰相國何等三十三人皆曰子恒賢知溫良請¶
立以為代王都晉陽(如淳曰文紀言都中都又文帝過/太原復晉陽中都二歲似遷都於)¶