(而已茍免目前不能念/其長乆也儕音仕皆反)劉子歸以語王曰諺所謂老將¶
知而耄及之者其趙孟之謂虖(師古曰諺俗所傳言也/八十曰耄亂也言人年)¶
(老閱歴既多謂將/益智而又耄亂也)為晉正卿以主諸侯而儕於隸人朝¶
不謀夕棄神人矣神怒民畔何以能乆(師古曰言其自/比賤隸而無恤)¶
(下之心人為神主/故神人皆去也)趙孟不復年矣(師古曰謂其即/死不復見明年)是嵗¶
秦景公弟后子奔晉(師古曰后子/即公子鍼)趙孟問秦君何如對¶
曰無道趙孟曰亡虖對曰何為一世無道國未艾也(師/古)¶
(曰艾讀曰/刈刈絶也)國於天地有與立焉(師古曰言在天地之間/多欲輔助相與共成立)¶