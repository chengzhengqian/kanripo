以知其不反水漿邪(師古曰反/讀曰翻)如何以小過成罪郎滛¶
官婢婢兄自言安世曰奴以恚怒誣汙衣冠告署適奴¶
(師古曰適/讀曰讁)其隱人過失皆此類也安世自見父子尊顯¶
懐不自安為子延壽求出補吏上以為北地太守歳餘¶
上閔安世年老復徴延壽為左曹太僕初安世兄賀幸¶
於衛太子太子敗賔客皆誅安世為賀上書得下蠶室¶
(師古曰謂腐刑也凡養蠶者欲其温而早成故為密室/蓄火以置之而新腐刑亦有中風之患須入密室乃得)¶
(以全因呼/為蠶室耳)後為掖庭令而宣帝以皇曾孫收養掖庭賀¶