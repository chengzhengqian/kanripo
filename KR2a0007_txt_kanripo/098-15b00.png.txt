曲陽侯根薦莽以自代上亦以為莽有忠節遂擢莽從¶
侍中騎都尉光祿大夫為大司馬嵗餘成帝崩哀帝即¶
位太后詔莽就第避帝外家哀帝初優莽不聽莽上書¶
固乞骸骨而退上廼下詔曰曲陽侯根前在位建社稷¶
䇿侍中太僕安陽侯舜往時護太子家導朕忠誠専壹¶
有舊恩新都侯莽憂勞國家執義堅固庶㡬與為治太¶
皇太后(○宋祁曰越/本無太皇字)詔休就第朕甚閔焉其益封根二¶
千户舜五百戸莽三百五十户以莽為特進朝朔望又¶