惜賢不私此三人獄吏曰茍如此則君何以為罪猶當¶
有以負國不空入獄矣吏稍侵辱嘉嘉喟然卬天歎曰¶
(師古曰卬/讀曰仰)幸得充備宰相不能進賢退不肖以是負國¶
死有餘責吏問賢不肖主名嘉曰賢故丞相孔光故大¶
司空何武不能進惡髙安侯董賢父子邪佞亂朝而不¶
能退罪當死死無所恨嘉繫獄二十餘日不食歐血而¶
死(○宋祁曰/而字當刪)帝舅大司馬票騎將軍丁明素重嘉而憐¶
之上遂免眀以董賢代之語在賢𫝊嘉為相三年誅國¶