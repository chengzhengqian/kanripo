也(師古曰為/音于偽反)臣無愚智民無男女皆諭至意(師古曰/諭曉也)而¶
安衆侯崇乃獨懐悖惑之心(師古曰/悖乖也)操畔逆之憲興兵¶
動衆欲危宗廟惡不忍聞罪不容誅誠臣子之仇宗室¶
之讎國家之賊天下之害也是故親屬震落而吿其罪¶
民人潰畔而棄其兵進不跬步退伏其殃(師古曰半歩/曰跬謂一舉)¶
(足也音/空橤反)百嵗之母孩提之子(師古曰嬰兒始孩人所提/挈故曰孩提也孩者小兒)¶
(笑也○宋祁曰/景本作一百嵗)同時斷斬懸頭竿杪(師古曰杪末/也音莫小反)珠珥¶
在耳首飾猶存為計若此豈不誖哉(師古曰誖惑/也音布内反)臣聞¶