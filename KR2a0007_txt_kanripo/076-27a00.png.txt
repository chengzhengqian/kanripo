對(師古曰以施行詔/條問之皆曉其事)太守竒之除補書佐署守屬監獄¶
(師古曰署為守屬令監/獄主囚也監音工銜反)久之尊稱病去事師郡文學官¶
(師古曰郡有文學官/而尊事之以為師也)治尚書論語略通大義復召署守¶
屬治獄為郡決曹史數嵗以令舉幽州刺史從事(如淳/曰漢)¶
(儀注刺史得擇所部二千石卒史與從事○宋祁曰決/曹史淳化夲無史字子按如注須得史字乃安止作決)¶
(曹非/是)而太守察尊廉補遼西鹽官長(如淳曰地理志/遼西有鹽官)數¶
上書言便宜事事下丞相御史初元中舉直言遷虢令¶
(如淳曰本西虢/也屬右扶風)轉守槐里兼行羙陽令事春正月羙陽¶