(曰依違言/不專決也)樂與士君子同之故下明詔試左氏可立不¶
遣近臣奉指衘命將以輔弱扶微與二三君子比意同¶
力冀得廢遺(師古曰比合也經蓺有廢遺者/冀得興立之也比音頻寐反)今則不然¶
深閉固距而不肯試猥以不誦絶之(師古曰猥茍也茍/不誦習之而欲絶)¶
(去此學○宋祁曰注文/當作茍以已不誦習之)欲以杜塞餘道絶滅微學夫可¶
與樂成難與慮始此乃衆庻之所為耳非所望士君子¶
也且此數家之事皆先帝所親論今上所考視其古文¶
舊書皆有徵驗外内相應豈茍而已哉夫禮失求之於¶