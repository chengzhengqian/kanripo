(馬以給騶使乗之佐主猥/馬吏也有吏有佐名成者)驕奢不悔過日食之咎此人¶
所致章下廷尉按驗得所予㑹宗書宣帝見而惡之廷¶
尉當惲大逆無道(師古曰當謂/處斷其罪)要斬妻子徙酒泉郡譚¶
坐不諫正惲與相應有怨望語免為庶人召拜成為郎¶
諸在位與惲厚善者未央衞尉韋𤣥成京兆尹張敞及¶
孫㑹宗等皆免官¶
蔡義河内温人也以明經給事大將軍莫府家貧常歩¶
行資禮不逮衆門下好事者相合(師古曰言/衆斂錢物)為義買犢¶