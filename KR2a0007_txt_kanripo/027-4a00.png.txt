亦可觀者也故行步有佩玉之度(師古曰玉佩上有雙/衡下有雙璜琚瑀以)¶
(雜之衝牙玭珠以納其間右徵角而左宫羽進則掩之/退則揚之然後玉鏘鳴焉是為行步之節度也璜音黄)¶
(琚音居瑀音禹/玭音步于反)登車有和鸞之節(師古曰和鈴也以金/為之施於衡上鸞亦)¶
(以金為鸞鳥而栖衡衘鈴焉施於/鑣上動皆有聲以為舒疾之節也)田狩有三驅之制(師/古)¶
(曰謂田獵三驅也三驅之禮一為/乾豆二為賔客三為充君之庖也)飲食有享獻之禮(師/古)¶
(曰以禮飲食謂之享/進爵於前謂之獻)出入有名使民以時務在勸農桑¶
謀在安百姓如此則木得其性矣若廼田獵馳騁不反¶
宫室飲食沈湎不顧法度(師古曰沈湎謂溺於/酒食湎音彌善反)妄興繇¶