將得賂則以分其士與天下同其利豪英賢材皆樂為¶
之用諸侯之兵四面而至蜀漢之粟方船而下(師古曰/方併也)¶
項王有背約之名殺義帝之負於人之功無所記於人¶
之罪無所忘(師古曰言項羽吝/爵賞而念舊惡)戰勝而不得其賞㧞城¶
而不得其封非項氏莫得用事(師古曰言唯/任同姓之親)為人刻印¶
玩而不能授(孟康曰刻斷無復亷鍔也臣瓚曰項羽吝/於爵賞玩惜侯印不能以封人師古曰韓)¶
(信傳作刓此作玩其/義各通孟説非也)攻城得賂積財而不能賞天下畔¶
之賢材怨之而莫為之用故天下之士歸於漢王可坐¶