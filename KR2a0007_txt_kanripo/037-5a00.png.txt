(言吾與固俱是賢豈相戹困也故固感此言/而止也雖與賴齮俱追而髙祖獨與固言耳)丁公引兵¶
而還及項王滅丁公謁見髙祖以丁公徇軍中(師古曰/徇行示)¶
(也音辭/俊反)曰丁公為項王臣不忠使項王失天下者也遂¶
斬之曰使後為人臣無傚丁公也¶
欒布梁人也彭越為家人時嘗與布游(師古曰家人猶/言編户之人也)¶
窮困賣庸於齊為酒家保(孟康曰酒家作保保庸也可/保信故謂之保師古曰謂庸)¶
(作受顧也為保/謂保可任使)數歲别去而布為人所略賣為奴於燕¶
為其主家報仇(服䖍曰為買/者報仇也)燕將臧荼舉以為都尉荼¶