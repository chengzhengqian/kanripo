孝武園白鶴館(○宋祁曰館字/下疑有災字)奉自以為中上疏曰臣¶
前上五際地震之效曰極隂生陽恐有火災不合明聽¶
未見省答臣竊内不自信今白鶴館以四月乙未時加¶
於卯月宿亢災與前地震同法臣奉廼深知道之可信¶
也不勝拳拳願復賜間卒其終始(師古曰間空/隙也卒盡也)上復延¶
問以得失奉以為祭天地於雲陽汾隂及諸寢廟不以¶
親疏迭毁皆煩費違古制又宫室苑囿奢泰難供以故¶
民困國虛亡累年之畜所繇來乆(師古曰畜讀曰/蓄繇讀與由同)不改¶