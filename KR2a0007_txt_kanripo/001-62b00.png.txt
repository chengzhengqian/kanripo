上説(師古曰説/讀曰悦)自櫟陽徙都長安置宗正官以序九族¶
夏四月行如雒陽(師古曰/如往也)¶
八年冬上東擊韓信餘冦於東垣(孟康曰眞定也/師古曰垣音轅)還過¶
趙趙相貫高等恥上不禮其王隂謀欲弑上上欲宿心¶
動問縣名何曰柏人上曰柏人者廹於人也去弗宿十¶
一月令士卒從軍死者為槥(服䖍曰槥音衛應劭/曰小棺也今謂之櫝)歸其¶
縣縣給衣衾棺葬具(如淳曰棺音貫謂棺斂之服也臣/瓚曰初以槥致其尸於家縣官更)¶
(給棺衣更斂之也金布令曰不幸死死所為櫝傳歸所/居縣賜以衣棺也師古曰初為槥櫝至縣更給衣及棺)¶