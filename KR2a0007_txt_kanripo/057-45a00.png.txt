(貳地也地與已并/天為三是參天也)且詩不云乎普天之下莫非王土率¶
土之濱莫非王臣(師古曰小雅北山之/詩也普大也濱涯也)是以六合之内¶
八方之外(師古曰天地四方謂之六/合四方四維謂之八方也)浸滛衍溢(師古曰/浸滛猶)¶
(漸漬也衍溢/言有餘也)懐生之物有不浸潤於澤者賢君恥之今¶
封疆之内冠帯之倫(師古曰/倫類也)咸獲嘉祉靡有闕遺矣而¶
夷狄殊俗之國遼絶異黨之域舟車不通人迹罕至政¶
教未加流風猶微内之則犯義侵禮於邊境外之則邪¶
行横作放殺其上(師古曰内之謂通其朝獻也外之謂/棄而絶之也横音胡孟反殺讀曰弑)¶