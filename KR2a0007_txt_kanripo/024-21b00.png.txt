(師古曰數音所角反穰音人常/反○宋祁曰人常當作人掌)穀至石五錢農人少利¶
時大司農中丞耿壽昌以善為算能商功利(師古曰/商度也)得¶
幸於上五鳳中奏言故事歲漕闗東穀四百萬斛以給¶
京師(師古曰漕水運○宋祁/曰水運下當添也字)用卒六萬人宜糴三輔𢎞¶
農河東上黨太原郡穀足供京師可以省闗東漕卒過¶
半又白增海租三倍天子皆從其計御史大夫蕭望之¶
奏言故御史屬徐宫(李竒曰御/史大夫屬)家在東萊言徃年加海¶
租魚不出長老皆言武帝時縣官嘗自漁海魚不出後¶