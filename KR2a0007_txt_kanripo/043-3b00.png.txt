王事不可成王者以民為天而民以食為天夫敖倉天¶
下轉輸久矣臣聞其下乃有臧粟甚多楚人㧞滎陽不¶
堅守敖倉乃引而東令適卒分守成臯(師古曰適讀曰/謫謫卒謂卒之)¶
(有罪謫者即/所謂謫戍)此乃天所以資漢方今楚易取而漢反郤¶
自奪便(師古曰不圖進取是為自/奪便利也郤音丘畧反)臣竊以為過矣且兩¶
雄不俱立楚漢久相持不決百姓騷動海内揺蕩農夫¶
釋耒紅女下機(師古曰耒手耕曲木也/音盧對反紅讀曰工)天下之心未有¶
所定也願足下急復進兵収取滎陽據敖庾之粟(師古/曰敖)¶