(之不從/則殺也)齊處士東郭先生梁石君在刧中强從及田榮¶
敗二人醜之(師古曰自恥從/亂以為醜惡也)相與入深山隠居客謂通¶
曰先生之於曹相國拾遺舉過顯賢進能齊國莫若先¶
生者先生知梁石君東郭先生世俗所不及何不進之¶
於相國乎通曰諾臣之里婦與里之諸母相善也里婦¶
夜亡肉姑以為盜怒而逐之婦晨去過所善諸母語以¶
事而謝之(師古曰謝/謂告辭也)里母曰女安行(師古曰/安徐也)我今令而¶
家追女矣(師古曰/而亦汝)即束縕請火於亡肉家(師古曰縕亂/麻音於粉反)¶