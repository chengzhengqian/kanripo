而䇿也夫漢王發蜀漢定三秦涉西河之外援上黨之¶
兵(師古曰援/引也音爰)下井陘誅成安君破北魏(師古曰謂魏豹/也梁地既有魏)¶
(名故謂/此為北)舉三十二城此黄帝之兵非人之力天之福也¶
今已據敖倉之粟塞成臯之險守白馬之津杜太行之¶
阸距飛狐之口天下後服者先亡矣王疾下漢王齊國¶
社稷可得而保也不下漢王危亡可立而待也田廣以¶
為然廼聽食其罷歴下兵守戰備與食其日縱酒(師古/曰日)¶
(日縱意/而飲酒)韓信聞食其馮軾下齊七十餘城(師古曰馮讀/曰憑憑據也)¶