耘五徳朝種暮穫(晉灼曰翼氏風角五徳東方甲南方/丙西方庚北方壬中央戊種五色禾)¶
(於此地而/耕耘也)與山石無極(師古曰言獲長夀/比於山石無窮也)黄冶變化(晉/灼)¶
(曰黄者鑄黄金也道家言冶/丹砂令變化可鑄作黄金也)堅氷淖溺(晉灼曰方士詐/以藥石若陷氷)¶
(丸投之氷上氷即消液因假為神仙道使然也或曰謂/冶金令可餌也師古曰或説非也淖濡甚也音女教反)¶
化色五倉之術者(李竒曰思身中冇五色腹中有五倉/神五色存則不死五倉存則不饑)¶
皆姦人惑衆挾左道懷詐偽以欺罔世主(師古曰左道/邪僻之道非)¶
(正義/也)聽其言洋洋滿耳若將可遇(師古曰洋洋美盛之/貌也洋音羊又音祥)¶
求之盪盪如係風捕景終不可得(師古曰盪盪空曠/之貌也盪音蕩)是¶