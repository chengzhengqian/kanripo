直不疑南陽人也為郎事文帝其同舎有告歸誤持¶
其同舍郎金去已而同舍郎覺亡意不疑(師古曰疑/其盜取)不¶
疑謝有之(師古曰告云實取○/宋祁曰别本無謝字)買金償後告歸者至而¶
歸金亡金郎大慙以此稱為長者稍遷至中大夫朝廷¶
見人或毁不疑(師古曰當於闕廷大朝見之時而人/毁之○劉敞曰朝廷見人謂逹官也)曰¶
不疑狀貌甚美然特無奈其善盜嫂何也(師古曰盜/謂私之)不¶
疑聞曰我乃無兄然終不自明也吳楚反時不疑以二¶
千石將擊之景帝後元年拜為御史大夫天子脩吳楚¶