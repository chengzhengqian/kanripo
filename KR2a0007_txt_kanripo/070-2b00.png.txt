壯士二人從後刺之刃交胸立死其貴人左右皆𣪚走¶
介子告諭以王負漢罪天子遣我来誅王當更立前太¶
子質在漢者漢兵方至毋敢動動滅國矣遂持王首還¶
詣闕公卿將軍議者咸嘉其功上廼下詔曰樓蘭王安¶
歸常為匈奴間候遮漢使者(師古曰言為匈/奴之間而候伺)發兵殺略¶
衛司馬安樂光禄大夫忠期門郎遂成等三輩及安息¶
大宛使盗取節印獻物(晋灼曰此安息大宛逺遣使獻/漢而楼蘭王使人盗取所獻之)¶
(物也師古曰節及印漢使者所賫也獻物大宛/等使所獻也楼蘭既殺漢使又殺諸國使者)甚逆天¶