陵不可成(師古曰閎/王閎也)侍中衛尉長數白宜早止徙家反¶
故處(師古曰長/淳于長也)朕以長言下閎章(如淳曰以衛尉長數/曰罷故因下閎請奏)¶
(罷作之章師古/曰下音胡稼反)公卿議者皆合長計首建至策閎典主¶
省大費(師古曰司農中丞主/錢榖顧庸故云典主)民以康寧閎前賜爵關内¶
侯黄金百斤其賜長爵闗内侯食邑千戸閎五百戸萬¶
年佞邪不忠毒流衆庶海内怨望至今不息雖蒙赦令¶
不宜居京師其徙萬年敦煌郡是嵗御史大夫王駿卒¶
(師古曰王/吉之子也)¶