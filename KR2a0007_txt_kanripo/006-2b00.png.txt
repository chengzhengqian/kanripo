德然則於鄉里先耆艾奉高年古之道也(師古曰六十/曰耆五十曰)¶
(艾/)今天下孝子順孫願自竭盡㠯承其親外廹公事内¶
乏資財是以孝心闕焉朕甚哀之民年九十㠯上已有¶
受鬻法(師古曰給米粟以為/糜鬻鬻音之六反)為復子若孫令得身帥妻¶
妾遂其供養之事(師古曰若者豫及之辭也有子即復/子無子即復孫也遂申也復音方目)¶
(反/)五月詔曰河海潤千里其令祠官脩山川之祠為嵗¶
事(孟康曰為農祈也於此造之嵗以為常故曰為嵗事/也師古曰嵗以為常是也總致敬耳非止祈農○劉)¶
(攽曰為音于偽反謂/為嵗事曲加以禮耳)曲加禮(如淳曰祭禮/有所加益)赦吳楚七國¶