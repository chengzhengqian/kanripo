(也言此神怖讋下入水中自蹈其䰟而負沴渚盖戚懼/之甚也跖音之亦反坻音直尸反○宋祁曰注文茸字)¶
(上當有/旄字)河靈矍踢不華蹈襄(蘇林曰河靈巨靈也華華/山也襄襄山也掌據之足)¶
(蹈之也踢音試即反服䖍曰踢音石㚟反師古曰矍踢/驚動之貌矍音钁踢二音並通不古掌字凡言此者以)¶
(車騎之衆羽旄之盛故秦神河靈莫不恐懼而自放也/○宋祁曰江鄰幾云趙師民指中條山曰此所謂襄山)¶
(揚雄賦不華蹈襄檢余靖初校漢書監本作襄馳介問/之云据郊祀志襄字誤矣郊祀志云自華以西名山七)¶
(華山薄山薄山者襄山也史記封禪書却作襄山徐廣/云蒲坂縣有襄山則知二字紛錯乆矣又襄一本作㠤)¶
(蕭該音義曰該案説文字林並無㠤字未詳其音請俟/來哲李善注西京賦引河東賦云河靈矍踢掌華蹈襄)¶
遂臻陰宫穆穆肅肅蹲蹲如也(師古曰隂宫汾隂之宫/也穆穆靜也肅肅敬也)¶