考文正理推歴定紀數如甲子也朕以眇身入繼太祖¶
承皇天總百僚子元元未有應天心之效卽位出入三¶
年災變數降日月失度星辰錯謬高下貿易(師古曰言/山崩川竭)¶
(也/)大異連仍盜賊並起(師古曰仍頻也○宋祁/曰連字一本作逆字)朕甚懼¶
焉戰戰兢兢唯恐陵夷(師古曰慮/漸滅亡也)惟漢至今二百載歴¶
紀開元皇天降非材之右漢國再獲受命之符(師古曰/右讀曰)¶
(祐祐助也帝自言不材而得天助也○宋/祁曰漢字下疑有興字今字上疑有于字)朕之不徳曷¶
敢不通夫受天之元命必與天下自新其大赦天下以¶