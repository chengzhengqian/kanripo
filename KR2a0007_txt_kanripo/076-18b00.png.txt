感動天地侵廹隂陽月朓日蝕晝㝠宵光(師古曰㝠闇/也宵夜也朓)¶
(音他/了反)地大震裂火生地中天文失度祅祥變怪不可勝¶
記皆隂類盛長臣下顓制之所生也朝臣宜有明言曰¶
陛下襃寵故大将軍以報功德足矣閒者輔臣顓政貴¶
戚太盛君臣之分不明請罷霍氏三侯皆就第及衞将¶
軍張安世宜賜几杖歸休時存問召見以列侯為天子¶
師明詔以恩不聼羣臣以義固爭而後許天下必以陛¶
下為不忘功德而朝臣為知禮霍氏世世無所患苦今¶