王未入立為帝而王后卒及代王為帝後王后所生四¶
男更病死(師古曰更互/也音工衡反)文帝立數月公卿請立太子而¶
竇姬男最長立為太子竇姬為皇后女為館陶長公主¶
(師古曰年最長/故謂之長公主)明年封少子武為代王後徙梁(師古曰/初封代)¶
(王後更/為梁王)是為梁孝王竇皇后親蚤卒葬觀津(師古曰觀/津清河之)¶
(縣也觀音/工喚反)於是薄太后廼詔有司追封竇后父為安成¶
侯母曰安成夫人令清河置園邑二百家長丞奉守比¶
靈文園法¶