周唐之道也以澎戸二千二百封左丞相為澎侯(服䖍/曰澎)¶
(音彭晉灼/曰東海縣)其秋戾太子為江充所譛殺充發兵入丞相¶
府屈氂挺身逃亡其印綬(師古曰挺引也獨引身/而逃難故失印綬也)是時¶
上避暑在甘泉宫丞相長史乘疾置以聞(師古曰置謂/所置驛也)¶
上問丞相何為對曰丞相祕之未敢發兵上怒曰事籍¶
籍如此何謂祕也(師古曰籍籍/猶紛紛也)丞相無周公之風矣周¶
公不誅管蔡乎乃賜丞相璽書曰捕斬反者自有賞罰¶
以牛車為櫓(師古曰櫓楯也遠與敵戰故以車為/櫓用自蔽也一説櫓望敵之樓也)毋接¶