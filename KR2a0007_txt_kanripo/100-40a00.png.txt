(世曰時舉謂/時而颺之也)柔逺能邇燀燿威靈(師古曰虞書舜典曰/柔逺能邇柔安也能)¶
(善也故引之云燀/熾也音充善反)龍荒幕朔莫不來庭(孟康曰謂白龍/堆荒服沙幕也)¶
(師古曰龍匈奴祭天龍城/非謂白龍堆也朔北方也)丕顯祖烈尚於有成(師古曰/丕大也)¶
(烈業/也)述宣紀第八¶
孝元翼翼髙明柔克(師古曰翼翼敬也尚書洪範云髙/明柔克謂人雖有髙明之度而當)¶
(執柔乃能成徳也敘言/元帝有柔克之姿也)賔禮故老優繇亮直(師古曰故/老謂貢禹)¶
(薛廣徳也優繇謂寛容也/亮直謂朱雲也繇與由同)外割禁囿内損御服離宫不¶
衛山陵不邑(張晏曰不徙/民著縣也)閹尹之呰穢我明徳(如淳曰/任𢎞恭)¶