夏五月軍罷祁連將軍廣明虎牙將軍順有罪下有司¶
皆自殺(晋灼曰田千秋子也廣/明坐逗留順坐增虜𫉬)校尉常惠將烏孫兵入¶
匈奴右地大克𫉬封列侯大旱郡國傷旱甚者民毋出¶
租賦三輔民就賤者且毋收事盡四年(晋灼曰不給官/役也師古曰収)¶
(謂租賦也事謂役使/也盡夲始四年而止)六月己丑丞相義薨(師古曰/蔡義)¶
四年春正月詔曰蓋聞農者興徳之夲也今嵗不登已¶
遣使者振貸困乏其令太官損膳省宰(師古曰膳具食/也食之善者也)¶
(宰為屠殺也省減也漢儀注太/宰令屠者七十二人宰二百人)樂府減樂人使歸就農¶