免死亡之患罪當在於奉憲朕甚閔之其赦延壽湯罪¶
勿治詔公卿議封焉議者皆以為宜如軍法捕斬單于¶
令匡衡石顯以為郅支本亡逃失國竊號絶域非真單¶
于元帝取安逺侯鄭吉故事封千戸衡顯復爭廼封延¶
壽為義成侯賜湯爵闗内侯食邑各三百戸加賜黄金¶
百斤告上帝宗廟大赦天下拜延壽為長水校尉湯為¶
射聲校尉延壽遷城門校尉䕶軍都尉薨於官成帝初¶
即位丞相衡復奏湯以吏二千石奉使顓命蠻夷中(師/古)¶