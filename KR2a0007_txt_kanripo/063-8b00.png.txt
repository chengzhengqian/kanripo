(則君子懈怠無歸附/之者圗謀也俾使也)悉爾心允執其中天祿永終(師古/曰能)¶
(盡爾心信執中和之/徳則能終天祿者也)厥有愆不臧廼凶于乃國而害于¶
爾躬(師古曰臧善/也乃汝也)嗚呼保國乂民可不敬與王其戒之¶
(師古曰保安也乂/治也與讀曰歟)閎母王夫人有寵閎尤愛幸立八年¶
薨無子國除¶
燕刺王旦賜策曰嗚呼小子旦受茲𤣥土建爾國家封¶
于北土世為漢藩輔嗚呼薫鬻氏虐老獸心以姦巧邊¶
甿(服䖍曰薫鬻堯時匃奴號也孟康曰甿音萌師古曰/虐老謂貴少壯而食甘肥賤耆老而與粗惡也獸心)¶