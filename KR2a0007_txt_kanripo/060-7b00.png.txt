諡曰敬侯子緩嗣緩少為郎本始中以校尉從蒲類將¶
軍撃匈奴(文穎曰趙充國也臣瓉/曰征蒲類海故以為名)還為諌大夫遷上谷¶
都尉鴈門太守父延年薨徵視喪事拜為太常治諸陵¶
縣每冬月封具獄日常去酒省食(師古曰獄案已具/當論决之故封上)官¶
屬稱其有恩元帝初即位糓貴民流元光中(○宋祁曰/元光當從)¶
(南浙本/作永光)西羗反緩輙上書入錢糓以助用前後數百萬¶
緩六弟五人至大官少弟熊歴五郡二千石三州牧刺¶
史有能名唯中弟欽官不至而最知名¶