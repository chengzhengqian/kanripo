擊之(師古曰解/讀曰懈)沛公廼引兵擊秦軍大破之逐北至藍¶
田再戰秦兵竟敗遂至咸陽秦王子嬰降沛公沛公入¶
秦宮室帷帳狗馬重寶婦女以千數意欲留居之樊噲¶
諫沛公不聼良曰夫秦為無道故沛公得至此為天下¶
除殘去賊宜縞素為資(晋灼曰資質也欲令沛公反秦/奢泰服儉素以為資師古曰縞)¶
(白素也音工老反○宋祁/曰注文資字舊本作質)今始入秦即安其樂此所謂¶
助桀為虐且忠言逆耳利於行毒藥苦口利於病(○宋/祁曰)¶
(逆耳苦口疑作/逆於耳苦於口)願沛公聼樊噲言沛公廼還軍覇上項¶