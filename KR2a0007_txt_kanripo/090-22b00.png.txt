觀下獲(應劭曰韓盧六國時韓氏之黒犬也孟康曰言/良犬之取菟仰觀人主之意而𫉬之喻不妄殺)¶
不甚多殺願次卿少緩誅罰思行此術延年報曰河南¶
天下喉咽二周餘斃(師古曰喉咽言其所在襟要如人/體之有喉咽也二周東西周君國)¶
(也咽音/一千反)莠盛苖穢何可不鉏也(師古曰莠粃穀所生/也苖粟苖也莠音誘)自¶
矜伐其能終不衰止時黄霸在潁川以寛恕為治郡中¶
亦平婁䝉豐年(師古曰婁/古屢字)鳳皇下上賢焉下詔稱揚其¶
行加金爵之賞延年素輕霸為人及比郡為守襃賞反¶
在已前(師古曰比接近/也音頻二反)心内不服河南界中又有蝗蟲¶