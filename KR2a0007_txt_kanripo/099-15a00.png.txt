臣莽國邑足以共朝貢(師古曰共/讀曰供)不須復加益地之寵¶
願歸所益太后許之有司奏故事聘皇后黄金二萬斤¶
為錢二萬萬莽深辭讓受四千萬而以其三千三百萬¶
予十一媵家羣臣復言今皇后受聘踰羣妾亡㡬(師古/曰亡)¶
(㡬不多也亡讀曰無㡬/音居豈反其下並同)有詔復益二千三百萬合為三¶
千萬莽復以其千萬分予九族貧者陳崇時為大司徒¶
司直與張敞孫竦相善竦者博通士為崇草奏稱莽功¶
徳(師古曰草謂/創立其文也)崇奏之曰竊見安漢公自初束脩(師古/曰束)¶