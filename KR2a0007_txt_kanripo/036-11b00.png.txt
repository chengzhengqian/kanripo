考劾更生前為九卿坐與望之堪謀排車騎將軍髙許¶
史氏侍中者毁離親戚欲退去之而獨專權為臣不忠¶
幸不伏誅復䝉恩徵用不悔前過而教令人言變事誣¶
罔不道更生坐免為庻人而望之亦坐使子上書自寃¶
前事恭顯白令詣獄置對(師古曰置對者立為對辭○/宋祁曰越本景本注文作立)¶
(其罪/辭)望之自殺天子甚悼恨之乃擢周堪為光禄勲堪¶
弟子張猛光禄大夫給事中大見信任恭顯憚之數譖¶
毁焉更生見堪猛在位幾已得復進(師古曰幾/讀曰冀)懼其傾¶