殺主父偃徙董仲舒膠西皆𢎞力也後淮南衡山謀反¶
治黨與方急𢎞病甚自以為無功而封侯居宰相位宜¶
佐明主填撫國家(師古曰填/音竹刃反)使人由臣子之道(師古曰/由從也)¶
而諸侯有畔逆之計此大臣奉職不稱也(師古曰/稱副也)恐病¶
死無以塞責(師古曰/塞當也)乃上書曰臣聞天下通道五所以¶
行之者三君臣父子夫婦長幼朋友之交五者天下之¶
通道也仁知勇三者所以行之也故曰好問近乎知(師/古)¶
(曰疑則問之/故成其智)力行近乎仁(師古曰屈已濟/物故為仁也)知恥近乎勇¶