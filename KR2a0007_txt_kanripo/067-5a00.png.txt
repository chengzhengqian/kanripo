將交刃而誓致民志也(師古曰欲致民/勇志使不奔北)建又何疑焉建¶
繇是顯名後為渭城令治甚有聲值昭帝幼皇后父上¶
官將軍安與帝姊盖主私夫丁外人相善外人驕恣怨¶
故京兆尹樊福使客射殺之客臧公主廬吏不敢捕渭¶
城令建將吏卒圍捕盖主聞之與外人上官将軍多從¶
奴客往犇射追吏(師古曰犇古奔字也/奔走赴之而射也)吏散走主使僕¶
射劾渭城令游徼傷主家奴建報亡它坐(服䖍曰言游/徼奉公無它)¶
(坐也○劉攽/曰多令字)盖主怒使人上書告建侵辱長公主射甲¶