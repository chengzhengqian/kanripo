置富者為雄桀處姦而得利者為壮士兄勸其弟父勉¶
其子俗之壊敗乃至於是察其所以然者皆以犯法得¶
贖罪求士不得真賢相守崇財利(師古曰相諸侯相也/守郡守也崇尚也)¶
誅不行之所致也今欲興至治致太平宜除贖罪之法¶
相守選舉不以實及有臧者輒行其誅亡但免官(師古/曰不)¶
(止免官/而已)則爭盡力為善貴孝弟賤賈人進真賢舉實廉¶
而天下治矣孔子匹夫之人耳以樂道正身不解之故¶
(師古曰解/讀曰懈)四海之内天下之君微孔子之言亡所折中¶