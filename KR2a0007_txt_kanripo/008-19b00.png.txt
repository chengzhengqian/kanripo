四年春正月詔曰朕惟耆老之人髮齒堕落血氣衰微¶
亦亡暴虐之心今或罹文法拘執囹圄不終天命朕甚¶
憐之自今以來諸年八十以上非誣告殺傷人佗皆勿¶
坐(師古曰誣告人及殺傷人/皆如舊法其餘則不論)遣太中大夫彊等十二人¶
循行天下(師古曰行/音下更反)存問鰥寡覽觀風俗察吏治得失¶
舉茂材異倫之士二月河東霍徵史等謀反誅三月詔¶
曰廼者神爵五采以萬數集長樂未央北宫高寢甘泉¶
㤗畤殿中及上林苑朕之不逮寡于徳厚屢𫉬嘉祥非¶