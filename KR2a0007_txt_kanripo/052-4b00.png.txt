申公欲設明堂令列侯就國除闗(服䖍曰除關禁也索/隐謂除關門之税)¶
以禮為服制(師古曰謂喪/服之制也)以興太平舉謫諸竇宗室無¶
行者除其屬籍諸外家為列侯列侯多尚公主皆不欲¶
就國以故毁日至竇太后太后好黄老言而嬰蚡趙綰¶
等務隆推儒術貶道家言是以竇太后滋不説(師古曰/滋益也)¶
(説讀/曰悦)二年御史大夫趙綰請毋奏事東宫竇太后大怒¶
曰此欲復為新垣平邪廼罷逐趙綰王臧而免丞相嬰¶
太尉蚡以柏至侯許昌為丞相武彊侯莊青翟為御史¶