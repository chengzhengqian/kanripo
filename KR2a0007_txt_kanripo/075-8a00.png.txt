(作六十/四卦)以風雨寒温為候(孟康曰分卦直日之法一爻/主一日六十四卦為三百六)¶
(十日餘四卦震離兊坎為方伯監司之官所以用震離/兊坎者是二至二分用事之日又是四時各專王之氣)¶
(各卦主時其占法各以其日觀/其善惡也師古曰更工衡反)各有占驗房用之尤精¶
好鍾律知音聲初元四年以孝亷為郎永光建昭閒西¶
𦍑反日蝕又乆青亡光隂霧不精(師古曰精謂/日光清明也)房數上¶
疏先言其將然(師古曰言且/欲有此事)近數月遠一嵗所言屢中¶
天子說之(師古曰説/讀曰悦)數召見問房對曰古帝王以功舉¶
賢則萬化成瑞應著(師古曰萬化萬機之事施教/化者也一曰萬物之類也)末世¶