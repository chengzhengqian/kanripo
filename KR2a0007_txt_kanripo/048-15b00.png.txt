陛下之仁法立而不犯令行而不逆貫高利幾之謀不¶
生柴竒開章之計不萌(應劭曰柴竒開章皆與淮南王/謀反者也○宋祁云新本開作)¶
(啟/)細民鄉善大臣致順(師古曰鄉/讀曰嚮)故天下咸知陛下之¶
義臥赤子天下之上而安植遺腹朝委裘而天下不亂¶
(服䖍曰言天下安雖赤子遺腹在位猶不危也應劭曰/置遺腹朝委裘皆未有所知也孟康曰委裘若容衣天)¶
(子未坐朝事先帝裘衣也/師古曰應孟二說皆是)當時大治後世誦聖(師古曰/稱誦其)¶
(聖/明)壹動而五業附陛下誰憚而久不為此(師古曰憚畏/難也音徒旦)¶
(反/)天下之埶方病大瘇(如淳曰腫足曰瘇/師古曰音止勇反)一脛之大幾¶