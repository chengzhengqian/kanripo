學律令減省少府用度買刀布蜀物齎計吏以遺博士¶
(如淳曰金馬書刀今賜計吏是也作馬形於刀環内以/金鏤之晉灼曰刀書刀布布刀也舊時蜀郡工官作金)¶
(馬書刀者似佩刀形金錯其拊布刀謂婦人割裂財布/刀也師古曰少府郡掌財物之府以供太守者也刀凡)¶
(蜀刀有環者也布蜀布細宻環也二者蜀人作之皆善/故齎以為貨無限於書刀布刀也如晉二説皆煩而不)¶
(當也○宋祁曰注文細宻環也/景本據史館本改作細宻者也)數歲蜀生皆成就還歸¶
文翁以為右職(師古曰郡/中高職也)用次察舉官有至郡守刺史¶
者又脩起學官於成都市中(師古曰學官/學之官舍也)招下縣子弟¶
以為學官弟子(師古曰下縣四郊/之縣非郡所治也)為除更繇(師古曰不/令從役也)¶