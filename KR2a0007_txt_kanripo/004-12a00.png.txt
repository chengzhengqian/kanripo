王遂弟辟彊(師古曰辟彊言辟禦彊梁者亦猶辟兵辟/非耳辟音必亦反彊音其良反一説辟讀)¶
(曰闢彊讀曰疆辟疆言開土地也賈誼書曰衞侯朝於/周周行人問其名衞侯曰辟彊行人還之曰啓彊辟彊)¶
(天子之號也諸侯弗得用更其名/曰燬則其義两說並通他皆類此)及齊悼惠王子朱虛¶
侯章東牟侯興居有功可王乃遂立辟彊為河間王章¶
為城陽王興居為濟北王因立皇子武為代王參為太¶
原王揖為梁王五月詔曰古之治天下朝有進善之旌¶
(應劭曰旌幡也堯設之五達之道令民進/善也如淳曰欲有進者立於旌下言之)誹謗之木(服/䖍)¶
(曰堯作之橋梁交午柱頭也應劭曰橋梁籩板所以書/政治之愆失也至秦去之今乃復施也師古曰應說是)¶