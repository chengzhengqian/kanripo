(比於方叔之/屬召讀曰邵)凡十一人皆有傳自丞相黄霸廷尉于定¶
國大司農朱邑京兆尹張敞右扶風尹翁歸及儒者夏¶
侯勝等皆以善終著名宣帝之世然不得列於名臣之¶
圖以此知其選矣¶
贊曰李將軍恂恂如鄙人口不能出辭(師古曰恂恂誠/謹貌也音荀)¶
及死之日天下知與不知皆為流涕彼其中心誠信於¶
士大夫也諺曰桃李不言下自成蹊(師古曰蹊謂徑道/也言桃李以其華)¶
(實之故非有所召呼而人争歸趣來徃不絶其下自然/成徑以喻人懐誠信之心故能潜有所感也蹊音奚)¶