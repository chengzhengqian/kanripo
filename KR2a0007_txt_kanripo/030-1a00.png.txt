欽定四庫全書¶
　前漢書卷三十¶
　　漢　　蘭　　臺　　　令　　史班　固撰¶
　　唐正議大夫行秘書少監琅邪縣開國子顔師古注¶
　藝文志第十¶
昔仲尼沒而㣲言絶(李竒曰隐㣲不顯之言也/師古曰精㣲要妙之言耳)七十子¶
喪而大義乖(師古曰七十子謂弟子達者七/十二人舉其成數故言七十)故春秋分¶
為五(韋昭曰謂左氏公羊/榖梁鄒氏夾氏也)詩分為四(韋昭曰謂毛/氏齊魯韓)易有¶