(曰商鞅為政以棄灰於道必坋人坋人必鬬故設黥刑/以絶其原也臣瓚曰棄灰或有火火則燔廬舍故刑之)¶
(也師古曰孟說是/也坋音蒲頓反)罔密而刑虐加以武伐横出殘賊鄰¶
國至於變亂五行氣色謬亂天戒若曰勿為刻急將致¶
敗亡秦遂不改至始皇滅六國二世而亡昔三代居三¶
河河洛出圖書(師古曰謂夏都安邑即河東也殷都/朝歌即河内也周都洛陽即河南也)秦¶
居渭陽而渭水數赤瑞異應徳之效也京房易傳曰君¶
湎于酒(師古曰湎流/也音莫踐反)淫于色賢人潛國家危厥異流水¶
赤也¶