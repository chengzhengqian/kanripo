與則廢而不行今議者五十八人其五十人言當徙之¶
義皆著於經傳同於上世便於吏民八人不按經蓺考¶
古制而以為不宜無法之議難以定吉凶太誓曰正稽¶
古立功立事可以永年丕天之大律(師古曰今文泰誓/周書也稽考也永)¶
(長也丕奉也律法也言正考古道而立事/則可長年享有天下是則奉天之大法也)詩曰毋曰髙¶
髙在上陟降厥士日監在兹(師古曰詩周頌敬之詩也/陟升也士事也言無謂天)¶
(之髙而又髙逺在上而不加敬天乃上下/升降日日監觀於此視人之所為者耳)言天之日監¶
王者之處也又曰廼眷西顧此維予宅(師古曰大雅皇/矣之詩也宅居)¶