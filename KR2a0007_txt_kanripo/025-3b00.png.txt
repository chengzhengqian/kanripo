(今志亦有作五玉/者五玉即五瑞)三帛二生一死為贄(師古曰三帛𤣥/纁黄也二生羔)¶
(鴈也一死雉也贄/者所執以為禮也)五月巡狩至南嶽南嶽者衡山也八¶
月巡狩至西嶽西嶽者華山也十一月巡狩至北嶽北¶
嶽者恒山也皆如岱宗之禮中嶽嵩高也五載一巡狩¶
(師古曰此以上/皆舜典所載)禹遵之後十三世至帝孔甲淫德好神¶
神黷二龍去之(應劭曰夏帝孔甲天賜之乘龍河/漢各二其後媟黷嫚神故龍去之)其後¶
十三世湯伐桀欲䙴夏社不可作夏社(應劭曰遭大旱/七年明德以薦)¶
(而旱不止故遷社以棄代為稷欲遷句龍德莫能繼故/作夏社說不可遷之義也師古曰䙴古遷字夏社尚書)¶