許氏許氏自知為鳯所不佑(師古曰/佑助也)久之皇后寵亦益¶
衰而後宫多新愛后姊平安剛侯夫人謁等為媚道祝¶
謯後宫有身者王美人及鳯等(師古曰謯/古詛字)事發覺太后¶
大怒下吏考問謁等誅死許后坐廢處昭臺宫(師古曰/在上林)¶
(苑/中)親屬皆歸故郡山陽后弟子平恩侯旦就國凡立十¶
四年而廢在昭臺歳餘還徙長定宫(師古曰三輔黄圖/林光宫有長定宫)¶
後九年上憐許氏下詔曰蓋聞仁不遺逺誼不忘親前¶
平安剛侯夫人謁坐大逆罪家屬幸蒙赦令歸故郡朕¶