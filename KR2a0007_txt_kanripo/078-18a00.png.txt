令召望之手付因令太常急發執金吾車騎馳圍其第¶
(○宋祁曰越/本車作軍字)使者至召望之望之欲自殺其夫人止之¶
以為非天子意望之以問門下生朱雲雲者好節士勸¶
望之自裁於是望之卬天歎曰(師古曰卬/讀曰仰)吾嘗備位將¶
相年踰六十矣老入牢獄茍求生活不亦鄙乎字謂雲¶
曰游(師古曰朱雲/字游呼其字)趣和藥來無久留我死(師古曰趣/讀曰促)竟¶
飲鴆自殺天子聞之驚拊手曰曩固疑其不就牢獄果¶
然殺吾賢傅是時太官方上晝食上乃卻食為之涕泣¶