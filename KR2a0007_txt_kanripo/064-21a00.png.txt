不避重誅以直諫是故事無遺策而功流萬世今臣不¶
敢隱忠避死以效愚計願陛下幸赦而少察之司馬法¶
曰國雖大好戰必亡天下雖平忘戰必危(師古曰司馬/穰苴善用兵)¶
(著書言兵法謂之司馬法一說司/馬古主兵之官有軍陳用兵之法)天下既平天子大愷¶
(應劭曰大愷周禮/還師振旅之樂也)春蒐秋獮諸侯春振旅秋治兵所以¶
不忘戰也(師古曰春為陽中其行木也秋為陰中其行/金也金木兵器所資故於此時蒐獮治兵也)¶
(蒐蒐索也取不孕者獮應殺氣/也振整旅衆也獮音先淺反)且怒者逆德也兵者凶¶
器也爭者末節也古之人君一怒必伏尸流血故聖王¶