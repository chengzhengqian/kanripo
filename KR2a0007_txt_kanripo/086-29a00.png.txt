奪其璽綬更以民葬之定陶隳廢其皇廟(師古曰墮/音火規反)諸¶
造議泠褒叚猶等皆徙合浦復免髙昌侯宏為庻人(○/宋)¶
(祁曰通鑑攷異云按功臣表建平四年董宏已死元/夀二年子武坐父為佞邪免不得至今此傳誤也)徴¶
丹詣公車賜爵關内侯食故邑數月太皇太后詔大司¶
徒大司空曰夫褒有德賞元功先聖之制百王不易之¶
道也故定陶太后造稱僭號甚悖義理(師古曰悖乖/也音布内反)關¶
内侯師丹端誠於國不顧患難執忠節據聖法分明尊¶
卑之制確然有柱石之固臨大節而不可奪可謂社稷¶