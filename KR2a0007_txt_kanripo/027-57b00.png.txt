(子也名宿言韓起有君子之徳/方執晉政可素厚之以立善也)孝伯曰民生幾何誰能¶
毋偷(師古曰幾何言無多/時也幾音居豈反)朝不及夕將焉用樹穆叔告¶
人曰孟孫將死矣吾語諸趙孟之偷也而又甚焉九月¶
孟孝伯卒昭公元年周使劉定公勞晉趙孟(師古曰周/周景王也)¶
(劉定公周卿也食邑於劉名夏是/時孟與諸侯會於虢故就而勞之)因曰子弁冕以臨諸¶
侯盍亦逺績禹功而大庇民乎(師古曰時館於洛汭因/見河洛而美禹功故言)¶
(之也弁冕冠也言今服冠冕有國/家何不追績禹功而庇䕃其人乎)對曰老夫罪戾是懼¶
焉能恤逺吾儕偷食朝不謀夕何其長也(師古曰儕等/也言且得食)¶