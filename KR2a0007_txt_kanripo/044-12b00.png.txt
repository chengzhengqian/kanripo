定猶與十餘日(師古曰與/讀曰豫)㑹有詔即訊太子(師古曰即/就也訊問)¶
(也就淮南問之/不逮詣河南)淮南相怒壽春丞留太子逮不遣(如淳/曰丞)¶
(順王意不遣/太子應逮書)劾不敬王請相相不聽王使人上書告相¶
事下廷尉治從迹連王(師古曰從/讀曰蹤)王使人候司(師古曰/入京師)¶
(候司/其事)漢公卿請逮捕治王王恐欲發兵太子遷謀曰漢¶
使即逮王令人衣衞士衣持㦸居王旁有非是者即刺¶
殺之臣亦使人刺殺淮南中尉廼舉兵未晚也是時上¶
不許公卿而遣漢中尉宏即訊驗王(師古曰即/亦就也)王視漢¶