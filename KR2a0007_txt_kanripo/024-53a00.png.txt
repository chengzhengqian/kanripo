百餘萬匹錢金以鉅萬計皆取足大農𢎞羊又請令民¶
得入粟補吏及罪以贖(○宋祁曰補吏及/罪下當加人字)令民入粟甘¶
泉各有差以復終身(師古曰復/音方目反)不復告緍它郡各輸急¶
處而諸農各致粟山東漕益歲六百萬石一歲之中太¶
倉甘泉倉滿邊餘穀諸均輸帛五百萬匹民不益賦而¶
天下用饒於是𢎞羊賜爵左庶長(師古曰第/十等爵)黄金者再¶
百焉(師古曰凡/再賜百金)是歲小旱上令百官求雨卜式言曰縣¶
官當食租衣稅而已(師古曰衣/音於旣反)今𢎞羊令吏坐市列販¶