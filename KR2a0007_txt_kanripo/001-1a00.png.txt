欽定四庫全書¶
　前漢書卷一上¶
　　漢　　蘭　　臺　　令　　　史班　固撰¶
　　唐正議大夫行祕書少監琅邪縣開國子顏師古注¶
　高帝紀第一上¶
　　　(師古曰紀理也統理衆/事而繫之於年月者也)¶
高祖(荀悦曰諱邦字季邦之字曰國張晏曰禮諡法無/高以為功最高而為漢帝之太祖故特起名焉師)¶
(古曰邦之字曰國者/臣下所避以相代也)沛豐邑中陽里人也(應劭曰沛縣/也豐其鄉也)¶