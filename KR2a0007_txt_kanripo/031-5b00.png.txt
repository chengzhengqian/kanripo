子(服䖍曰家人之産奴也師古曰/奴産子猶今人云家生奴也)悉發以擊楚軍大敗¶
之周文走出闗止屯曹陽(晉灼曰亭名也在𢎞農東十/三里魏武改為好陽師古曰)¶
(曹水之陽也其水出陜縣西南峴頭山而北/流入河今謂之好陽澗在陜縣西四十五里)二月餘章¶
邯追敗之復走黽池(師古曰/黽音湎)十餘日章邯擊大破之周¶
文自剄軍遂不戰武臣至邯鄲自立為趙王陳餘為大¶
將軍張耳召騷為左右丞相(師古曰召/讀作邵)勝怒捕繋武臣¶
等家室欲誅之柱國曰秦未亡而誅趙王將相家屬此¶
生一秦(師古曰言為讐敵與秦無異○宋/祁曰按張耳傳作相國房君諫)不如因立之¶