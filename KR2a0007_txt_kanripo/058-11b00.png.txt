相𢎞𢎞曰此非人情不軌之臣(師古曰軌/亦法也)不可以為化¶
而亂法願陛下勿許上不報數歲乃罷式式歸復田牧¶
歲餘㑹渾邪等降縣官費衆倉府空(師古曰倉粟所積/也府錢所聚也)¶
貧民大徙皆卬給縣官(師古曰卬/音牛向反)無以盡贍式復持錢¶
二十萬與河南太守以給徙民河南上富人助貧民者¶
上識式姓名曰是固前欲輸其家半財助邊乃賜式外¶
繇四百人(蘓林曰外繇謂戍邊也一人出三百錢謂之/過更式歲得十二萬錢也一説在繇役之外)¶
(得復除四百人也/師古曰一説是也)式又盡復與官是時富豪皆爭匿財¶