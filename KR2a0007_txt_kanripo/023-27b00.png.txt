兵革之禍人有樂生之慮(○朱子文曰既云新免兵革/之禍當曰人有樂生之意意)¶
(慮字相去不遠/此傳寫之誤也)與高惠之間同而政在抑彊扶弱朝無¶
威福之臣邑無豪桀之俠以口率計斷獄少於成哀之¶
間什八可謂淸矣(師古曰十/少其八也)然而未能稱意比隆於古¶
者以其疾未盡除而刑本不正善乎孫卿之論刑也曰¶
世俗之為說者以為治古者無肉刑(師古曰治古謂上/古至治之時也治)¶
(音丈/吏反)有象刑墨黥之屬菲履赭衣而不純(師古曰菲草/履也純緣也)¶
(衣不加緣示有恥也菲/音扶味反純音之允反)是不然矣以為治古則人莫觸¶