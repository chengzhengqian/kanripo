輿駕所發諸官署及所造作遺賜外家羣臣妾(師古曰/外家謂)¶
(后之家族/言在外也)皆如竟寧以前故事妾伏自念入椒房以來¶
遺賜外家未嘗踰故事每輒决上(師古曰每事皆奏决/於天子乃敢行也)¶
可覆問也今誠時世異制長短相𥙷不出漢制而已纖¶
微之間未必可同若竟寧前與黄龍前豈相放哉(晉灼/曰竟)¶
(寜元帝時也黄龍宣帝時也言二帝奢儉/不同豈相放哉師古曰放依也音甫徃反)家吏不曉(師/古)¶
(曰家吏皇/后之官屬)今壹受詔如此且使妾搖手不得今言無得¶
發取諸官殆謂未央宫不屬妾不宜獨取也(師古曰未/央宫天子)¶