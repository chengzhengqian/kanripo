夫襃有徳賞元功古今通義也左將軍丹徃時導朕以¶
中正秉義醇壹舊徳茂焉其封丹為武陽侯國東海郯¶
之武彊聚戸千一百(如淳曰聚字喻/反聚邑居也)丹為人足知愷弟¶
愛人(師古曰愷樂也弟易也/言有和樂簡易之徳)貌若儻蕩不備(師古曰儻/蕩疎誕無)¶
(檢/也)然心甚謹密故尤得信於上丹兄嗣父爵為侯讓不¶
受分丹盡得父財身又食大國邑重以舊恩數見襃賞¶
(師古曰重/音直用反)賞賜累千金僮奴以百數後房妻妾數十人¶
内奢滛好飲酒極滋味聲色之樂為將軍前後十六年¶