五十七(孟康曰經嵗從百六終陽三也得災嵗/五十七合爲一元四千六百一十七嵗)是以春¶
秋曰舉正於中又曰閏月不告朔非禮也閏以正時時¶
以作事事以厚生(師古曰言四時漸差則置閏以正之/因順時而命事事得其序則年榖豐)¶
(熟/)生民之道於是乎在矣不告閏朔棄時正也何以爲¶
民(師古曰自此以上皆左/氏傳之辭也爲治也)故魯僖五年春王正月辛亥¶
朔日南至公既視朔遂登觀臺以望而書禮也凡分至¶
啟閉必書雲物爲備故也至昭二十年二月己丑日南¶
至失閏至在非其月梓慎望氛氣而弗正不履端於始¶