蓋主知燕王旦帝兄不得立亦怨望桀安即記光過失¶
予燕王令上書告之又為丁外人求侯燕王大喜上書¶
稱子路喪姊朞而不除孔子非之子路曰由不幸寡兄¶
弟不忍除之(師古曰事見禮/記由子路之名)故曰觀過知仁(師古曰論/語云孔子)¶
(曰人之過也各於其黨觀過斯知仁矣引此/言者謂子路厚於骨肉雖違禮制是其仁愛)今臣與陛¶
下獨有長公主為姊陛下幸使丁外人侍之外人宜蒙¶
爵號書奏上以問光光執不許及告光罪過上又疑之¶
愈親光而疏桀安桀安寖恚(師古曰/寖漸也)遂結黨與謀殺光¶