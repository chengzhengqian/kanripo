(是則以遮闌為義也校獵者大為闌校以遮禽獸而獵/取也軍之幡旗雖有校名本因部校此無豫也○劉攽)¶
(曰予謂校讀如犯而不校/之校校亦競也競逐獵也)宿萯陽宫(師古曰/萯音倍)賜從官¶
三年春正月丙寅蜀郡岷山崩(師古曰岷/音武巾反)雍江三日江¶
水竭二月封侍中衛尉淳于長為定陵侯三月行幸雍¶
祠五畤¶
四年春正月行幸甘泉郊泰畤二月罷司𨽻校尉官三¶
月行幸河東祠后土甘露降京師賜長安民牛酒¶
綏和元年春正月大赦天下二月癸丑詔曰朕承太祖¶