貴寵而上躬親政事任用能吏吉上疏言得失曰陛下¶
躬聖質總萬方帝王圖籍日陳于前惟思世務将興太¶
平詔書毎下民欣然若更生臣伏而思之可謂至恩未¶
可謂本務也(師古曰言天子如此雖於百姓/為至恩然未盡政務之本也)欲治之主¶
不世出(師古曰言有時遇之不常值○/宋祁曰注文不字下疑有可字)公卿幸得遭遇¶
其時言聽諫從然未有建萬世之長策舉明主於三代¶
之隆者也(師古曰三/代夏殷周)其務在於期㑹簿書斷獄聽訟而¶
已此非太平之基也臣聞聖王宣徳流化必自近始朝¶