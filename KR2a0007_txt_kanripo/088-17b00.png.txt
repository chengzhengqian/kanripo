萬言(師古曰言小夏侯本所説之文不多/而秦恭又更增益故至百萬言也)為城陽内史¶
倉以謁者論石渠至膠東相尋善説災異為騎都尉自¶
有傳寛中有雋材以博士授太子成帝即位賜爵關内¶
侯食邑八百户遷光禄大夫領尚書事甚尊重會疾卒¶
谷永上疏曰臣聞聖王尊師傅褒賢儁顯有功生則致¶
其爵禄死則異其禮諡昔周公薨成王葬以變禮而當¶
天心(師古曰周公死成王欲葬之於成周天乃雷雨以/風禾盡偃大木斯㧞國人大恐王乃葬周公於畢)¶
(示不敢臣也事見尚書/大傳與古文尚書不同)公叔文子卒衞侯加以美諡著¶