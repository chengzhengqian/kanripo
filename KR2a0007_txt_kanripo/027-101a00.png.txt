(也蒙猶/被也)揚雄亦以為鼓妖聽失之象也朱博為人彊毅¶
多權謀宜將不宜相恐有凶惡亟疾之怒(師古曰亟急/也音居力反)¶
八月博𤣥坐為姦謀博自殺𤣥減死論京房易傳曰令¶
不修本下不安金毋故自動若有音史記秦二世元年¶
天無雲而雷劉向以為雷當託於雲猶君託於臣陰陽¶
之合也二世不恤天下萬民有怨畔之心是嵗陳勝起¶
天下畔趙高作亂秦遂以亡一曰易震為雷為貌不恭¶
也史記秦始皇八年河魚大上劉向以為近魚孽也是¶