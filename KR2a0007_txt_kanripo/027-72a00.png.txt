王於齊京房易傳曰執政失下將害之厥妖狗生角君¶
子茍免小人陷之厥妖狗生角景帝三年二月邯鄲狗¶
與彘交悖亂之氣近犬豕之禍也是時趙王遂悖亂與¶
吳楚謀為逆遣使匈奴求助兵卒伏其辜犬兵革失衆¶
之占(如淳曰犬吠守似兵/革外附它類失衆也)豕北方匈奴之象逆言失聽¶
交於異類以生害也京房易傳曰夫婦不嚴厥妖狗與¶
豕交兹謂反徳國有兵革成帝河平元年長安男子石¶
良劉音相與同居(師古曰二人/共止一室)有如人狀在其室中擊¶