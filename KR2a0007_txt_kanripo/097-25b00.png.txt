使者詣闕時乗黄牛車故百姓謂之黄牛嫗初上即位¶
數遣使者求外家久逺多似類而非是既得王媼令太¶
中大夫任宣與丞相御史屬雜考問鄉里識知者皆曰¶
王嫗嫗言名妄人家本涿郡蠡吾平鄉年十四嫁為同¶
鄉王更得妻更得死嫁為廣望王廼始婦(師古曰廣望/亦涿郡之縣)¶
産子男無故武女翁須翁須年八九歳時寄居廣望節¶
侯子劉仲卿宅仲卿謂廼始曰予我翁須自養長之媼¶
為翁須作縑單衣(師古曰縑即今/之絹也音兼)送仲卿家仲卿教翁¶