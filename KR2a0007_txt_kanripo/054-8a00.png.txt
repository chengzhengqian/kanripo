(莬爰爰亦緩/意其義兩通)其善射亦天性雖子孫他人學者莫能及¶
廣呐口少言(師古曰呐/亦訥字)與人居則畫地為軍陳射闊狹¶
以飲專以射為戲(如淳曰為戲求疏密/持酒以飲不勝者也)將兵乏絶處見¶
水士卒不盡飲不近水不盡餐不甞食寛緩不苛(師古/曰苛)¶
(細/也)士以此愛樂為用其射見敵非在數十歩之内度不¶
中不發(師古曰度音待各/反中音竹仲反)發即應弦而倒用此其將數¶
困辱及射猛獸亦數為所傷云元狩四年大將軍票騎¶
將軍大擊匈奴廣數自請行上以為老不許良久乃許¶