(庾即/敖倉)塞成臯之險杜太行之道(師古曰太行山名在河/内野王之北上黨之南)¶
(行音胡/剛反)距飛狐之口(如淳曰上黨壺闗也臣瓚曰飛狐/在代郡西南師古曰瓚説是壺闗)¶
(無飛狐/之名)守白馬之津以示諸侯形制之勢(師古曰以地/形而制服)¶
則天下知所歸矣方今燕趙以定唯齊未下今田廣據¶
千里之齊田間將二十萬之衆軍於歴城(○劉攽曰此/時何縁更有)¶
(田間按田横傳乃是田解横傳云/齊使華毋傷田解軍歴下以距漢)諸田宗彊負海岱阻¶
河濟(師古曰負背/也岱泰山也)南近楚齊人多變詐(○宋祁曰/人疑作民)足下¶
雖遣數十萬師未可以歲月破也臣請得奉明詔説齊¶