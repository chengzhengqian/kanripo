孝文時言治亂之道借秦為諭名曰至言其辭曰臣聞¶
為人臣者盡忠竭愚以直諫主不避死亡之誅者臣山¶
是也臣不敢以久逺諭願借秦以為諭唯陛下少加意¶
焉夫布衣韋帶之士(師古曰言貧賤之人也韋帶以單/韋為帶無飾也○宋祁曰韋帶南)¶
(本浙本/作革帶)修身於内成名於外而使後世不絶息至秦則¶
不然貴為天子富有天下賦歛重數百姓任罷(師古曰/數屢也)¶
(任謂役事也罷讀曰疲/任疲言疲於役使也)赭衣半道羣盗滿山(師古曰犯/罪者則衣)¶
(赭衣行道之人半著赭衣言被罪者/衆也盜賊皆依山為阻故云滿山也)使天下之人戴目¶