以組(應劭曰子嬰不敢襲帝號但稱王耳素車白馬喪/人之服組者天子韍也繫頸者言欲自殺也師古)¶
(曰此組謂綬也所/以帶璽也韍音弗)封皇帝璽符節(應劭曰璽信也古者/尊卑共之左傳襄公)¶
(在楚季武子使公冶問璽書追而與之秦漢尊者以為/信羣下乃避之師古曰符謂諸所合符以為契者也節)¶
(以毛為之上下相重取象竹節/因以為名將命者持之以為信)降枳道旁(蘇林曰亭名/也在長安東)¶
(十三里師古曰枳音軹軹/道亭在霸成觀西四里)諸將或言誅秦王沛公曰始¶
懐王遣我固以能寛容且人已服降殺之不祥乃以屬¶
吏(師古曰屬委/也音之欲反)遂西入咸陽欲止宫休舍(師古曰舍息/也於殿中休)¶
(息也一曰舍/謂屋舍也)樊噲張良諫乃封秦重寳財物府庫還軍¶