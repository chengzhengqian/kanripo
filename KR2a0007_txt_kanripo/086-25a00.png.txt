(共字下當/有皇字)母從子妻從夫之義也欲立官置吏車服與¶
太皇太后並非所以眀尊卑亡二上之義也定陶共皇¶
號諡已前定義不得復改禮父為士子為天子祭以天¶
子其尸服以士服子亡爵父之義尊父母也為人後者¶
為之子故為所後服斬衰三年而降其父母朞眀尊本¶
祖而重正綂也孝成皇帝聖恩深逺故為共王立後奉¶
承祭祀令共皇長為一國太祖萬世不毁恩義已備陛¶
下既繼體先帝持重大宗承宗廟天地社稷之祀義不¶