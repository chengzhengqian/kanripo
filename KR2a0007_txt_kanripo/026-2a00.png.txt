(為戴在旁直對為珥在旁如半環向日為/抱向外為背有氣刺日為鐍鐍抉傷也)迅雷風祅怪¶
雲變氣此皆隂陽之精其本在地而上發于天者也政¶
失於此則變見於彼猶景之象形鄉之應聲(師古曰鄉/讀曰響)¶
是以明君覩之而寤飭身正事思其咎謝則禍除而福¶
至自然之符也¶
中宫天極星其一明者泰一之常居也旁三星三公或¶
曰子屬後句四星末大星正妃餘三星後宫之屬也環¶
之匡衞十二星藩臣皆曰紫宫前列直斗口三星隨北¶