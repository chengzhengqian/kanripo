産以給公上(師古曰充縣/官之賦歛也)不意當復用此為譏議也夫¶
人情所不能止者聖人弗禁故君父至尊親(師古曰父/至親君至)¶
(尊/)送其終也有時而既(張晏曰喪不過三年臣見放逐/降居三月復初師古曰既已也)¶
(○劉敞曰惲但云送終三/年本不及放逐三月也)臣之得罪已三年矣田家作¶
苦歲時伏臘烹羊炰羔斗酒自勞(師古曰炰毛炙肉也/即今所謂爊也炰音)¶
(歩交反爊音一髙/反勞音來到反)家本秦也能為秦聲婦趙女也雅善¶
皷瑟奴婢歌者數人酒後耳熱仰天捬缶(應劭曰缶瓦/器也秦人擊)¶
(之以節歌師古曰/缶即今之盆類也)而呼烏烏(師古曰李斯上書云撃甕/叩缶彈箏搏髀而呼烏烏)¶