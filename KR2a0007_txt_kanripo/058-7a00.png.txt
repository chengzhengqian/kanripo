願罷之於是上廼使朱買臣等難𢎞置朔方之便發十¶
策𢎞不得一(師古曰言其利害/十條𢎞無以應之)𢎞廼謝曰山東鄙人不¶
知其便若是願罷西南夷蒼海專奉朔方上廼許之汲¶
黯曰𢎞位在三公奉祿甚多(師古曰奉音扶/用反其下亦同)然為布被¶
此詐也上問𢎞𢎞謝曰有之夫九卿與臣善者無過黯¶
然今日庭詰𢎞誠中𢎞之病夫以三公為布被誠飾詐¶
欲以釣名(師古曰釣取也言/若釣魚之謂也)且臣聞管仲相齊有三歸¶
(師古曰三歸取三姓/女也婦人謂嫁曰歸)侈擬於君桓公以霸亦上僭於君¶