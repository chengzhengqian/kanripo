(百/年)竊見當世趨務不合於道者謹條奏(師古曰趨讀/曰趣趣嚮也)唯¶
陛下財擇焉(師古曰財/與裁同)吉意以為夫婦人倫大綱夭壽¶
之萌也(師古曰由之/而生故云萌)世俗嫁娶太早未知為人父母之¶
道而有子是以教化不明而民多夭聘妻送女亡節則¶
貧人不及故不舉子又漢家列侯尚公主諸侯則國人¶
承翁主(晉灼曰娶天子女則曰尚公主國人娶諸侯女/曰承翁主尚承皆卑下之名也師古曰翁主者)¶
(言其父自主婚也/解具在髙帝紀)使男事女夫詘於婦逆隂陽之位故¶
多女亂古者衣服車馬貴賤有章以襃有徳而别尊卑¶