漢别將擊布軍洮水南北○(臣召南/)按胡三省謂洮水¶
　當在江南甚是但即以零陵郡之洮陽當之零陵去¶
　淮南太遠與下文所云追斬布鄱陽者不合也¶
其處者為劉氏○孔穎逹左傳疏曰士會之帑在秦不¶
　顯於會之身復無所辟傳説處秦為劉氏未知何意¶
　討尋上下其文不類深疑此句或非本㫖蓋以為漢¶
　室𥘉興捐棄古學左氏不顯於世先儒無以自申劉¶
　氏從秦徙魏其源本出劉累揷注此辭將以媚於世¶