成(師古曰當謂/處其罪也)雖咎繇聼之猶以為死有餘辜(師古曰/咎繇作)¶
(士善聼獄訟/故以為喻也)何則成練者衆文致之罪明也是以獄吏¶
專為深刻殘賊而亡極媮為一切(如淳曰媮茍且/也一切權時也)不顧¶
國患此世之大賊也故俗語曰畫地為獄議不入刻木¶
為吏期不對(師古曰畫獄木吏尚不入對况/真實乎期猶必也議必不入對)此皆疾吏¶
之風悲痛之辭也故天下之患莫深於獄敗法亂正離¶
親塞道莫甚乎治獄之吏此所謂一尚存者也臣聞烏¶
鳶之卵不毁而後鳳皇集(師古曰鳶鴟/也音弋全反)誹謗之罪不誅¶