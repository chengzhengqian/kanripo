鳳為大將軍秉政倚太后專國權(師古曰倚/音於綺反)兄弟七人¶
皆封為列侯時數有大異向以為外戚貴盛鳳兄弟用¶
事之咎而上方精於詩書觀古文(○宋祁曰浙本/觀字下有覧字)詔向¶
領校中五經秘書(師古曰言中/者以别於外)向見尚書洪範箕子為¶
武王陳五行隂陽休咎之應(師古曰休美也音/許求反他皆類此)向乃集¶
合上古以來歴春秋六國至秦漢符瑞災異之記推迹¶
行事連傳禍福著其占驗比類相從各有條目凡十一¶
篇號曰洪範五行傳論奏之天子心知向忠精故為鳳¶