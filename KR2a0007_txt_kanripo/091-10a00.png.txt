(所呼鰎魚者是也音居偃反秦始皇載鮑亂臭則/是䱒魚耳而煏室乾者本不臭也煏音蒲北反)棗栗¶
千石者三之(師古曰/三千石)狐貂裘千皮羔羊裘千石(師古曰/狐貂貴)¶
(故計其數羔羊/賤故稱其量也)旃席千具它果采千種(師古曰果采謂/於山野采取果)¶
(實/也)子貸金錢千貫節駔儈(孟康曰節節物貴賤也謂除/估儈其餘利比於千乗之家)¶
(也師古曰儈者合㑹二家交易者也駔/者其首率也駔音子朗反儈音工外反)貪賈三之廉賈¶
五之(孟康曰貪賈未當賣而賣未當買而買故得利少/而十得其三廉賈貴乃賣賤乃買故十得五也○)¶
(劉敞曰貪賈務賒貸仍取厚利常多亡失故三之廉賈/取之約未嘗亡失故五之劉奉世曰此謂子貸取息也)¶
(貪賈取利多故三分取息一分廉賈/則五分取一耳所謂歲萬息二千也)亦比千乗之家此¶