(也更音/工衡反)至于襄公晉為湨梁之會(師古曰襄十六年晉/平公會諸侯于湨梁)¶
(湨梁者湨水之梁也湨水出河内/軹縣東南至溫入河湨音工覔反)天下大夫皆奪君政¶
(師古曰湨梁之會諸侯皆在而魯叔孫豹晉荀偃宋向/戍衞寗殖鄭公孫蠆小邾之大夫盟是奪其君政也)¶
其後三家逐昭公卒死于外(師古曰已/觧于上)幾絶周公之祀¶
董仲舒以為鼷䑕食郊牛皆養牲不謹也京房易傳曰¶
祭天不慎厥妖鼷䑕齧郊牛角定公十五年正月鼷䑕¶
食郊牛牛死劉向以為定公知季氏逐昭公辠惡如彼¶
親用孔子為夾谷之會齊人倈歸鄆讙龜隂之田(師古/曰夾)¶