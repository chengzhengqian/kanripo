(縣廷之中報仇殺人而/其賊皆亡捕之不得也)長吏自繫書言府賊曹掾史自¶
白請至姑幕事留不出功曹諸掾即皆自白復不出於¶
是府丞詣閤博廼見丞掾曰以為縣自有長吏府未嘗¶
與也丞掾謂府當與之邪(師古曰與/讀皆曰豫)閤下書佐入博口¶
占檄文曰(師古曰隱度其言口/授之占音之贍反)府告姑幕令丞言賊發¶
不得有書(師古曰言已得/縣之文書如此)檄到令丞就職游徼王卿力¶
有餘如律令(師古曰游徼職主捕/盗賊故云如律令)王卿得敇惶怖親屬¶
失色晝夜馳騖(○蕭該音義曰字/書曰騖亂馳也)十餘日間捕得五人¶