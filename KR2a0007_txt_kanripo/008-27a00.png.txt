以給北邉(應劭曰夀昌奏令邉郡榖賤時増價而糴/穀貴時減價而糶名曰常平倉見食貨志)省¶
轉漕賜爵關内侯夏四月辛丑晦日有蝕之詔曰皇天¶
見異以戒朕躬是朕之不逮吏之不稱也(師古曰/稱副也)以前¶
使使者問民所疾苦復遣丞相御史掾二十四人循行¶
天下(師古曰行/音下更反)舉寃獄察擅為苛禁深刻不改者¶
甘露元年春正月行幸甘泉郊泰畤匈奴呼韓邪單于¶
遣子右賢王銖婁渠堂入侍(師古曰銖音殊/婁音力于反)二月丁巳¶
大司馬車騎將軍延夀薨(文穎曰/許延夀)夏四月黄龍見新豐¶