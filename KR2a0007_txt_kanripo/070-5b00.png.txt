渠黎積榖因發諸國兵攻破車師遷衛司馬使䕶鄯善¶
以西南道(師古曰/鄯音善)神爵中匈奴乖亂日逐王先賢撣欲¶
降漢(師古曰/撣音纒)使人與吉相聞吉發渠黎龜兹諸國五萬¶
人迎日逐王口萬二千人小王將十二人隨吉至河曲¶
頗有亡者吉追斬之遂將詣亰師漢封日逐王為歸徳¶
侯吉既破車師降日逐威震西域遂并䕶車師以西北¶
道故號都䕶(師古曰並䕶南北二道故/謂之都都猶大也總也)都䕶之置自吉¶
始焉上嘉其功效廼下詔曰都䕶西域騎都尉鄭吉拊¶