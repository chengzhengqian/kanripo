城(師古曰埓婁城名/埓音劣婁音樓)置離人民知其不還皆哭而送之¶
至欽則斬置離置離兄輔國侯狐蘭支將置離衆二千¶
餘人驅畜産舉國亡降匈奴(師古曰盡率/一國之衆也)是時莽易單¶
于璽單于恨怒遂受狐蘭支降遣兵與共寇擊車師殺¶
後城長傷都䕶司馬及狐蘭兵復還入匈奴時戊已校¶
尉刁䕶病遣史陳良屯桓且谷備匈奴寇(師古曰且/音子余反)史¶
終帶取糧食司馬丞韓𤣥領諸壁右曲候任商領諸壘¶
相與謀曰西域諸國頗背叛匈奴欲大侵要死可殺校¶