盛則水為之長故一日之間晝減夜増江河滿溢所謂¶
水不潤下雖常於卑下之地猶日月變見於朔望明天¶
道有因而作也衆庶見王延世䝉重賞競言便巧不可¶
用議者常欲求索九河故迹而穿之今因其自決可且¶
勿塞以觀水埶河欲居之當稍自成川跳出沙土然後¶
順天心而圖之必有成功而用財力寡於是遂止不塞¶
滿昌師丹等數言百姓可哀上數遣使者處業振贍之¶
(師古曰處業謂安/處之使得其居業)哀帝初平當使領河隄(師古曰為使/而領其事)¶