矣(師古曰溺謂沉/滯而不舉也)故曰聽訟吾猶人也必也使無訟乎¶
(師古曰論語載孔子之辭也言使我聽獄訟猶/凡人耳然而立政施徳則能使其絶於爭訟)下士聞¶
道大笑之(師古曰老子道經之言也大/道𤣥深非其所及故致笑也)非虛言也漢興¶
破觚而為圜斵琱而為樸(孟康曰觚方也師古曰去嚴/刑而從簡易抑巧偽而務敦)¶
(厚也琱謂刻鏤/也字與雕同)號為罔漏吞舟之魚(師古曰言/其疏也)而吏治¶
蒸蒸不至於姦(師古曰蒸蒸/純壹之貌也)黎民艾安(師古曰黎衆也/艾讀曰乂乂治)¶
(也/)由是觀之在彼不在此(師古曰言不/在於嚴酷也)高后時酷吏獨¶
有侯封刻轢宗室侵辱功臣(師古曰轢謂陵踐也音來/的反○宋祁曰轢當音來)¶