涇水而覽焉太后所至屬縣輙施恩恵賜民錢帛牛酒¶
嵗以為常太后從容言曰(師古曰從/音千容反)我始入太子家時¶
見於丙殿至今五六十嵗尚頗識之(師古曰識記/也音式志反)莽因¶
曰太子宫幸近可壹往逰觀不足以為勞於是太后幸¶
太子宫甚說(師古曰說/讀曰悅)太后旁弄兒病在外舎(服䖍曰/言婢侍)¶
(史生兒取以/作弄兒也)莽自親候之其欲得太后意如此平帝崩¶
無子莽徴宣帝元孫選最少者廣戚侯子劉嬰年二嵗¶
託以卜相為最吉廼風公卿奏請立嬰為孺子(師古曰/風讀曰)¶