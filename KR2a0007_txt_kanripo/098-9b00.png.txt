每召見上輙辟左右(師古曰辟/讀曰闢)時太后從弟長樂衛尉¶
𢎞子侍中音(師古曰𢎞者太后之/叔父也音則從父弟)獨側聴具知章言以¶
語鳳鳳聞之稱病出就第上疏乞骸骨謝上曰臣材駑¶
愚戇得以外屬兄弟七人封為列侯宗族䝉恩賞賜無¶
量輔政出入七年國家委任臣鳳所言輒聴薦士常用¶
無一功善陰陽不調災異數見咎在臣鳳奉職無狀此¶
臣一當退也五經𫝊記師所誦說咸以日蝕之咎在於¶
大臣非其人易曰折其右肱(師古曰豐卦九三/爻辭也肱臂也)此臣二¶