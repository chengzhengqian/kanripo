如狗赤色長尾三枚夾漢西行大星如月大臣之象衆¶
星隨之衆皆隨從也天文以東行為順西行為逆此大¶
臣欲行權以安社稷占曰太白散為天狗為卒起卒起¶
見禍無時臣運柄牂雲為亂君到其四月昌邑王賀行¶
淫辟立二十七日大將軍霍光白皇太后廢賀¶
三月丙戌流星出翼軫東北干太微入紫宫始出小旦¶
入大有光入有頃聲如雷三鳴止占曰流星入紫宫天¶
下大凶其四月癸未宫車晏駕¶