乞骸骨賜安車駟馬黄金六十斤罷就第朝庭每有四¶
夷大議常與參兵謀問籌策焉(師古曰與讀曰豫○/宋祁曰庭改作廷)年¶
八十六甘露二年薨諡曰壯侯傳子至孫欽欽尚敬武¶
公主主亡子主教欽良人習詐有身名它人子欽薨子¶
岑嗣侯習為太夫人岑父母求錢財亡已忿恨相告岑¶
坐非子免國除元始中修功臣後復封充國曾孫伋為¶
營平侯(師古曰/伋音汲)初充國以功徳與霍光等列畫未央宫¶
成帝時西羌嘗有警上思將帥之臣追美充國廼召黄¶