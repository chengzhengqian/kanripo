之臣矣有司條奏邪臣建定稱號者已放退而丹功賞¶
未加殆繆乎先賞後罸之義非以章有德報厥功也其¶
以厚丘之中鄉户二千一百封丹為義陽侯月餘薨諡¶
曰節侯子業嗣王莽敗廼絶¶
贊曰何武之舉王嘉之爭師丹之議(師古曰何武舉公/孫祿為大司馬王)¶
(嘉争益董賢封邑師丹/議丁傅不宜稱尊號)考其祸福乃效于後(師古曰終/以王莽篡)¶
(位董賢遇祸/丁傅䘮敗)當王莽之作外内咸服董賢之愛疑於親¶
戚(師古曰疑讀/曰擬擬比也)武嘉區區以一蕢障江河用沒其身(師/古)¶