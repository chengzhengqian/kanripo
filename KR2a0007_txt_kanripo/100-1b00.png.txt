(夫人以告遂使收之瞢與夢/同並音莫風反又音莫鳳反)楚人謂乳穀謂虎於檡(如/淳)¶
(曰穀音構牛羊乳汁曰構師古曰穀讀如本字又音乃/茍反於音烏檡字或作菟並音塗○宋祁曰淳化本作)¶
(楚人謂乳為穀/謂虎為於檡)故名穀於檡字子文楚人謂虎班其子¶
以為號(師古曰子文之子/鬭班亦為楚令尹)秦之滅楚遷晉代之間因氏¶
焉(師古曰遂/以班為姓)始皇之末班壹避墬於樓煩(師古曰墬古/地字樓煩鴈)¶
(門之/縣)致馬牛羊數千羣值漢初定與民無禁當孝恵髙¶
后時以財雄邊(師古曰國家不設衣服車旗之禁/故班氏以多財而為邊地之雄豪)出入¶
弋獵旌旗鼓吹年百餘嵗以夀終故北方多以壹為字¶