沐常先朝陵夫人上食然後敢歸家蒼為丞相十餘年¶
魯人公孫臣上書陳終始五德傳(師古曰傳謂傳/次也音直戀反)言漢¶
土德時其符黄龍見當改正朔易服色事下蒼蒼以為¶
非是罷之其後黃龍見成紀於是文帝召公孫臣以為¶
博士草立土德時歴制度(張晏曰以秦水德漢土/勝之晉灼曰草創始也)更元¶
年蒼由此自詘(○宋祁曰/一作絀)謝病稱老蒼任人為中候(張/晏)¶
(曰所選舉保任也按中候官名師古/曰蒼有所保舉而其人為中候之官)大為姦利上以為¶
讓(師古曰用/此事責蒼)蒼遂病免孝景五年薨諡曰文侯傳國至¶