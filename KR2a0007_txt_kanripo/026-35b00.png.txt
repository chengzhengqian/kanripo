太初中星孛于招揺星傳曰客星守招揺蠻夷有亂民¶
死君其後漢兵擊大宛斬其王招搖逺夷之分也¶
孝昭始元中漢宦者梁成恢及燕王候星者吳莫如見¶
蓬星出西方天市東門行過河鼔入營室中恢曰蓬星¶
出六十日不出三年下有亂臣戮死於市後太白出西¶
方下行一舍復上行二舍而下去太白主兵上復下將¶
有戮死者後太白出東方入咸池東下入東井人臣不¶
忠有謀上者後太白入太微西藩第一星北出東藩第¶