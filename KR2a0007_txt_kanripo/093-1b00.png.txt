惠時郎侍中皆冠鵔鸃貝帶(師古曰以鵔鸃毛羽飾冠/海貝飾帶鵔鸃即鷩鳥也)¶
(鵔音峻鸃音儀説在司馬相如傳/○宋祁曰注文鵔鸃下疑有鳥字)傅脂粉化閎籍之屬¶
也兩人徙家安陵其後寵臣孝文時士人則鄧通宦者¶
則趙談北宫伯子(師古曰姓北/宫名伯子也)孝武時士人則韓嫣(師/古)¶
(曰嫣/音偃)宦者則李延年孝元時宦者則𢎞恭石顯孝成時¶
士人則張放淳于長孝哀時則有董賢孝景昭宣時皆¶
無寵臣景帝唯有郎中令周仁昭帝時駙馬都尉秺侯¶
金賞(師古曰秺/音丁䕶反)嗣父車騎將軍日磾爵為侯二人之寵¶