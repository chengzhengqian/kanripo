(文經定迭/毀之禮也)天下和㑹大衆方輯(師古曰輯/與集同)詩之靈臺書¶
之作雒鎬京之制商邑之度於今復興(師古曰靈臺所/以觀氣象者也)¶
(文王受命作邑于豐始立此臺兆庶自勸就其功作故/大雅靈臺之詩曰經始靈臺經之營之庶人攻之不日)¶
(成之作雒謂周公營洛邑以為王都所謂成周也周書/洛誥曰召公既相宅周公往營成周使来吿卜作洛誥)¶
(豐鎬相近故總曰鎬京成周既成遷/殷頑民使居之故云商邑之度也)昭章先帝之元功¶
眀著祖宗之令徳推顯嚴父配天之義修立郊禘宗祀¶
之禮以光大孝是以四海雍雍萬國慕義蠻夷殊俗不¶
召自至漸化端冕奉珍助祭(師古曰蠻夷漸染朝化而/正衣冠奉其國珍来助祭)¶