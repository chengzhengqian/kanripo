與王興居去來者亦赦之(師古曰雖始與興居共反今/棄之去而來降者亦赦○劉)¶
(攽曰高帝詔曰與綰居去來歸者赦之今此文亦/當云與王興居居去來者赦之蓋脱一居字也)八月¶
虜濟北王興居自殺赦諸與興居反者¶
四年冬十二月丞相灌嬰薨夏五月復諸劉有屬籍家¶
無所與(師古曰復音方/目反與音豫)賜諸侯王子邑各二千户秋九¶
月封齊悼惠王子七人為列侯絳侯周勃有罪逮詣廷¶
尉詔獄作顧成廟(服虔曰廟在長安城南文帝作還顧/見城故名之應劭曰文帝自為廟制)¶
(度卑狹若顧望而成猶文王靈臺不日成之故曰顧成/賈誼曰因顧成之廟為天下太宗與漢無極如淳曰身)¶