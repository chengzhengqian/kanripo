(形如屏風而曲之畫以/黼文張於户牖之間)馮玉几(師古曰馮/讀曰凭)南面而聽斷¶
號令天下四海之内莫不嚮應(師古曰嚮/讀曰響)陛下垂德惠¶
以覆露之(師古曰露謂使之沾潤澤/也或露或覆言飬育也)使元元之民安生¶
樂業則澤被萬世傳之子孫施之無窮天下之安猶泰¶
山而四維之也(師古曰維/謂聨繫之)夷狄之地何足以為一日之¶
閒(如淳曰得其地物不足/為一日閒暇之虞也)而煩汗馬之勞乎詩云王猶¶
允塞徐方旣來(師古曰大雅常武之詩猶道也允信也/塞滿也既盡也言王道信充滿於天下)¶
(則徐方淮夷/盡來服也)言王道甚大而遠方懷之也臣聞之農夫¶