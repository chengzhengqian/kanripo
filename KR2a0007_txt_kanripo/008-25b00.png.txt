三年春正月癸卯丞相吉薨(師古曰/丙吉也)三月行幸河東祠¶
后土詔曰往者匈奴數為邉冦百姓被其害朕承至尊¶
未能綏安匈奴虛閭權渠單于請求和親病死右賢王¶
屠耆堂代立骨肉大臣立虛閭權渠單于子為呼韓邪¶
單于擊殺屠耆堂諸王並自立分為五單于更相攻擊¶
(師古曰更/音工衡反)死者以萬數畜産大耗什八九(師古曰耗損/也言十損其)¶
(八九也耗/音呼到反)人民飢餓相燔燒以求食(師古曰燔焚/也音扶元反)因大¶
乖亂單于閼氏(服䖍曰閼/氏音焉支)子孫昆弟及呼遬累單于名¶