水汩陳其五行(應劭曰陻塞也汩亂也水性流行而鯀/障塞之失其本性其餘所陳列皆亂故)¶
(曰亂陳五行也/師古曰汩音骨)帝乃震怒弗畀洪範九疇彞倫逌斁(師/古)¶
(曰帝謂上帝即天也震動也畀與也疇/類也九類即九章也斁敗也音丁故反)鯀則殛死禹廼¶
嗣興(師古曰殛誅也見誅/而死殛音居力反)天廼錫禹洪範九疇彞倫逌¶
敘此武王問雒書於箕子箕子對禹得雒書之意也初¶
一曰五行(師古曰謂之行/者言順天行氣)次二曰羞用五事(師古曰/羞進也)次¶
三曰農用八政(張晏曰農食之本食為八政首故以農/為名也師古曰此説非也農厚也羞用)¶
(義例皆同非/田農之義也)次四曰旪用五紀(應劭曰旪合也合成五/行為之條紀也師古曰)¶