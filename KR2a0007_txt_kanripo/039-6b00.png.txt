(之○宋祁曰浙/本句末有也字)願君讓封勿受悉以家私財佐軍何從¶
其計上説(師古曰説/讀曰悦)其秋黥布反上自將擊之(○宋祁/云舊本)¶
(作上自將軍/浙本無軍字)數使使問相國何為(師古曰問其居/守何所營為)曰為¶
上在軍拊循勉百姓悉所有佐軍如陳豨時(師古曰悉/盡也盡所)¶
(有糧食資用/出以佐軍也)客又説何曰君滅族不乆矣夫君位為相¶
國功第一不可復加然君初入關本得百姓心十餘年¶
矣皆附君尚復孳孳得民和(師古曰孳字與孜同孜孜/言不怠也○宋祁曰注文)¶
(怠一/作逮)上所謂數問君(○宋祁曰此/疑有者字)畏君傾動關中今君¶