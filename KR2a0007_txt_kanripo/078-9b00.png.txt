靡為大昆彌漢遂不復與結婚三年代丙吉為御史大¶
夫五鳯中匈奴大亂議者多曰匈奴為害日乆可因其¶
壞亂舉兵滅之詔遣中朝大司馬車騎將軍韓増諸吏¶
富平侯張延壽光祿勲楊惲太僕戴長樂問望之計䇿¶
望之對曰春秋晉士匄帥師侵齊聞齊侯卒引師而還¶
君子大其不伐喪(師古曰士匄晉大夫范宣子也春秋/公羊傳襄十九年齊侯環卒晉士匄)¶
(帥師侵齊至穀聞齊侯卒乃還/還者何善辭也大其不伐喪也)以為恩足以服孝子誼¶
足以動諸侯前單于慕化鄉善稱弟(蘇林曰弟順也師/古曰鄉讀曰嚮弟)¶