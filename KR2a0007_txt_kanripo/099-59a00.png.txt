天之休(師古曰/休美也)往踐乃位毋廢予命又曰其以平原安¶
德漯隂鬲重丘凡戸萬地方百里為定安公國(師古曰/五縣也)¶
(漯音它合反/鬲音與隔同)立漢祖宗之廟於其國與周後並行其正¶
朔服色世世以事其祖宗永以命德茂功享歴代之祀¶
焉以孝平皇后為定安太后讀䇿畢莽親執孺子手流¶
涕歔欷(師古曰歔音虚/欷音許氣反)曰昔周公攝位終得復子明辟¶
今予獨迫皇天威命不得如意哀嘆良乆中傅将孺子¶
下殿北面而稱臣百僚陪位莫不感動又按金匱輔臣¶