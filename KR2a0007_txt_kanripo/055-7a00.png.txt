以數千當單于數萬力戰一日餘士皆不敢有二心自¶
歸而斬之是示後無反意也不當斬青曰青幸得以胏¶
附待罪行間(師古曰胏附謂親戚也解在田蚡/傳也○宋祁曰注末也字當刪)不患無¶
威而霸説我以明威甚失臣意且使臣職雖當斬將以¶
臣之尊寵而不敢自擅專誅於境外其歸天子天子自¶
裁之於以風為人臣不敢專權不亦可乎(師古曰風/讀曰諷)軍¶
吏皆曰善遂囚建行在所(劉敞曰當云/詣行在所)是嵗也霍去病¶
始侯¶