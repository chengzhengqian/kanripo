號太后為新室文母絶之於漢不令得體元帝堕壊孝¶
元廟(師古曰堕毁/也音火規反)更為文母太后起廟獨置孝元廟故¶
殿以為文母篹食堂(孟康曰篹音撰/晉灼曰篹具也)既成名曰長夀宫¶
以太后在故未謂之廟莽以太后好出遊觀廼車駕置¶
酒長夀宫請太后既至見孝元廟廢徹塗地太后驚泣¶
曰此漢家宗廟皆有神靈與何治而壊之(師古曰與音/預言此何罪)¶
(於汝無所干預/何為毁壊之)且使鬼神無知又何用廟為如令有知¶
我廼人之妃妾豈宜辱帝之堂以陳饋食哉私謂左右¶