韓嬰燕人也孝文時為博士景帝時至常山太傅嬰推¶
詩人之意而作内外傳數萬言其語頗與齊魯間殊然¶
歸一也淮南賁生受之(師古曰/賁音肥)燕趙間言詩者由韓生¶
韓生亦以易授人推易意而為之傳燕趙間好詩故其¶
易微唯韓氏自傳之武帝時嬰嘗與董仲舒論於上前¶
其人精悍處事分明(師古曰/悍勇鋭)仲舒不能難也後其孫商¶
為博士孝宣時涿郡韓生其後也以易徴待詔殿中曰¶
所受易即先太傅所傳也嘗受韓詩不如韓氏易深太¶