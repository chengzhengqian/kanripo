　名異地者但以地理志証之此二山名俱誤膠東國¶
　即墨有天室山祠非太室山也下密有三石山祠非¶
　三户山也玩顔注云即墨下密皆膠東之縣則唐初¶
　本必猶未訛¶
行谿谷中阸陜且百里○(臣照/)按阸陿宋本監本並作¶
　阸陜今仍之然陿陜無通用之義究是誤字¶
舞咸池以竢地祗注咸池堯樂也○(臣召南/)按顔注誤¶
　禮樂志明曰黄帝作咸池安得云堯樂乎¶