(如淳曰今人不行則/膝已下虚弱不實)吸新吐故以練臧專意積精以適¶
神(師古曰臧五臧也練/練其氣也適和也)於以養生豈不長哉大王誠留¶
意如此則心有堯舜之志體有喬松之壽(師古曰喬松/仙人伯喬及)¶
(赤松/子也)羙聲廣譽登而上聞(○宋祁曰/登疑作發)則福禄其轃而社¶
稷安矣(師古曰轃與/臻同至也)皇帝仁聖至今思慕未怠(師古曰/皇帝謂)¶
(昭帝也言武帝晏/駕未久故尚思慕)於宫館囿池弋獵之樂未有所幸大¶
王宜夙夜念此以承聖意諸侯骨肉莫親大王大王於¶
屬則子也於位則臣也一身而二任之責加焉恩愛行¶