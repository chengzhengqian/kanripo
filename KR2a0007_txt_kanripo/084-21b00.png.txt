河圖雒書逺自昆侖出於重壄(師古曰昆侖河所出重/壄洛所出皆有圖書故)¶
(本言之壄/古野字)古讖著言肆今享實(師古曰肆故也言有/其讖故今當其實)此¶
廼皇天上帝所以安我帝室俾我成就洪烈也(師古曰/洪大也)¶
(烈業/也)烏虖天明威輔漢始而大大矣(師古曰言因此/難更以强大)爾¶
有惟舊人泉陵侯之言爾不克逺省爾豈知太皇太后¶
若此勤哉(師古曰言爾當思久舊之人泉陵侯所言/爾不能逺省識古事豈知太后之勤乎)天¶
毖勞我成功所(孟康曰天慎勞我/國家成功之所在)予不敢不極卒安皇¶
帝之所圖事(師古曰卒終也言我不敢不終/祖宗之業安帝室所謀之事)肆予告我¶