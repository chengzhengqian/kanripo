六隂陽夫婦子母之道也(孟康曰異類爲子母謂黄鐘/生林鐘也同類爲夫婦謂黄)¶
(鐘以大呂/爲妻也)律娶妻(如淳曰黄/鐘生林鐘)而吕生子(如淳曰林/鐘生太族)天地¶
之情也六律六呂而十二辰立矣五聲清濁而十日行¶
矣(李竒曰聲一清一濁合爲二五聲凡十合於十日從/甲至癸也孟康曰謂東方甲乙南方丙丁之屬分在)¶
(五方故五/聲屬焉)傳曰天六地五數之常也天有六氣(張晏曰/六氣隂)¶
(陽風雨/晦明也)降生五味(孟康曰月令五方/之味酸鹹是也)夫五六者天地之¶
中合(孟康曰天陽數竒一三五七九五在其中地隂/數耦二四六八十六在其中故曰天地之中合)而¶
民所受以生也故日有六甲辰有五子(孟康曰六甲之/中唯甲寅無子)¶