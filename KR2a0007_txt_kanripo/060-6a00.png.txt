孫徳羙勸光安世立焉宣帝即位襃賞大臣延年以定¶
策安宗廟益戸二千三百與始封所食邑凡四千三百¶
戸詔有司論定策功大司馬大將軍光功徳過太尉絳¶
侯周勃車騎將軍安世丞相楊敞功比丞相陳平前將¶
軍韓增御史大夫蔡誼功比潁隂侯灌嬰太僕杜延年¶
功比朱虛侯劉章後將軍趙充國大司農田延年少府¶
史樂成功比典客劉掲(師古曰據如此傳樂成姓史而/霍光傳云使樂成小家子則又)¶
(似姓使功臣侯表乃云便樂成三者不同尋史/使一也故當姓史或作使字而表遂誤為便耳)皆封侯¶