首虜數千級收河南地置朔方五原郡三月己亥晦日¶
有蝕之夏募民徙朔方十萬口又徙郡國豪傑及訾三¶
百萬㠯上于茂陵秋燕王定國有罪自殺¶
三年春罷蒼海郡三月詔曰夫刑罰所㠯防姦也内長¶
文所㠯見愛也(晉灼曰長音長吏之長張晏曰長文長/文德也師古曰詔言有文德者即親内)¶
(而崇長之所以見仁愛之/道見謂顯示也音胡電反)㠯百姓之未洽于教化朕嘉¶
與士大夫日新厥業祗而不解(師古曰解/讀曰懈)其赦天下夏¶
匈奴入代殺太守入鴈門殺畧千餘人六月庚午皇太¶