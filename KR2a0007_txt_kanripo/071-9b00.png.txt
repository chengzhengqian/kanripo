曰惡吏負賊妄意良民(師古曰賊發不得恐負其/殿故妄疑善人致其罪也)至亡¶
辜死或盜賊發吏不亟追而反繫亡家(師古曰亟急也/不急追賊反禁)¶
(繫失物/之家)後不敢復告以故寖廣(師古曰/寖漸也)民多寃結州郡¶
不理連上書者(○宋祁曰連字南/本浙本並作遠)交於闕廷二千石選¶
舉不實是以在位多不任職(師古曰謂/令長丞尉)民田有災害吏¶
不肯除收趣其租以故重困(師古曰趣讀曰/促重音直用反)關東流民¶
飢寒疾疫已詔吏轉漕虛倉廩開府臧相振救賜寒者¶
衣至春猶恐不贍(師古曰/贍足也)今丞相御史將欲何施以塞¶