徳者必饗其樂以及子孫今吉未獲報而疾甚非其死¶
疾也後病果瘉(師古曰瘉/與愈同)吉上書固辭自陳不宜以空¶
名受賞上報曰朕之封君非空名也而君上書歸侯印¶
是顯朕之不徳也方今天下少事君其專精神省思慮¶
近醫藥以自持後五嵗代魏相為丞相吉本起獄法小¶
吏後學詩禮皆通大義及居相位上寛大好禮讓掾史¶
有罪臧不稱職輙予長休告(師古曰長給休假令其去/職也○宋祁曰長休告浙)¶
(本無/休字)終無所案驗客或謂吉曰君侯為漢相姦吏成其¶