(名/也)斬輕鋭之卒捕伏聽者(張晏曰伏於隠/處聽軍虛實)三千一十七¶
級(師古曰本以斬敵一首拜爵一級故謂一/首為一級因復名生獲一人為一級也)執訊獲醜¶
(師古曰執訊者謂生執其人而訊問之也/獲醜者得其衆也一曰醜惡也訊音信)敺馬牛羊百¶
有餘萬全甲兵而還益封青三千八百户其後匈奴比¶
嵗入代郡鴈門定襄上郡朔方(師古曰/比頻也)所殺畧甚衆語¶
在匈奴傳元朔五年春令青將三萬騎出髙闕衛尉蘇¶
建為游擊將軍左内史李沮為彊弩將軍(文頴曰/沮音爼)太僕¶
公孫賀為騎將軍代相李蔡為輕車將軍皆領屬車騎¶