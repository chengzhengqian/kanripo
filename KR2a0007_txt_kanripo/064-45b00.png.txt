其信(師古曰悃至/也音口本反)進仕不得施效斥逐又非其愆是故¶
伊尹勤於鼎爼太公困於鼓刀(師古曰勤於鼎爼謂負/鼎爼以干湯也鼓刀謂)¶
(屠牛於/朝歌也)百里自鬻寗子飯牛(師古曰鬻賣也吕氏春秋/云百里奚之未遇時也虞)¶
(亡而虜縳鬻以五羊之皮公孫枝得而悅之/獻諸穆公飯牛解在鄒陽傳鬻音弋六反)離此患也¶
(師古曰/離遭也)及其遇明君遭聖主也運籌合上意諫諍即見¶
聽進退得關其忠任職得行其術去卑辱奥渫而升本¶
朝(張晏曰奥幽也渫狎也汙也言敝奥/渫汙不章顯也師古曰渫音先列反)離疏釋蹻而享¶
膏梁(應劭曰離此疏食釋此木蹻也臣瓚曰以繩為蹻/也師古曰蹻即今之鞋耳瓉說是也蹻音居畧反)¶