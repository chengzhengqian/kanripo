坐之上廼順指下寳獄尚書僕射唐林爭之上以林朋¶
黨比周(師古曰比/音頻寐反)左遷敦煌魚澤障候大司馬傅喜光¶
祿大夫龔勝固爭上為言太后出寳復官頃之鄭崇下¶
獄寳上書曰臣聞疏不圖親外不慮内(師古曰圖謀/也慮思也)臣¶
幸得銜命奉使職在刺舉不敢避貴幸之埶以塞視聼¶
之明按尚書令昌奏僕射崇下獄覆治榜掠將死卒無¶
一辭(師古曰榜掠謂笞擊/而考問之也榜音彭)道路稱寃疑昌與崇内有纖¶
介(師古曰言有/細故宿嫌也)浸潤相䧟自禁門内樞機近臣䝉受寃¶