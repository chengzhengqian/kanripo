置宗師以紏之致教訓焉二千石選有徳義者以為宗¶
師考察不從教令有冤失職者宗師得因郵亭書言宗¶
伯請以聞(晋灼曰宗伯宗正也師古曰郵行書舍也/言為書以付郵亭令送至宗伯也郵音尤)常¶
以嵗正月賜宗師帛各十匹羲和劉歆等四人使治明¶
堂辟廱(師古曰為使/者而典其事)令漢與文王靈臺周公作洛同符¶
(師古曰文王築靈臺周/公成雒邑言與之符合)太僕王惲等八人使行風俗(師/古)¶
(曰行音/下更反)宣眀徳化萬國齊同皆封為列侯徵天下通知¶
逸經古記天文歴算鍾律小學史篇方術本草及以五¶