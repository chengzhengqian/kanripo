瑕司馬法曰軍賞不踰月欲民速得為善之利也盖急¶
武功重用人也吉甫之歸周厚賜之其詩曰吉甫宴喜¶
旣多受祉來歸自鎬我行永久(師古曰小雅六月之詩/也鎬地名非豐鎬之鎬)¶
(此鎬及方皆在周之北時獫狁侵鎬及方至於涇陽吉/甫薄伐自鎬而還王以燕禮樂之多受福賜以其行役)¶
(有功日月/長久故也)千里之鎬猶以為逺况萬里之外其勤至矣¶
延壽湯旣未獲受祉之報反屈捐命之功久挫於刀筆¶
之前(師古曰捐棄其軀命言無所/頋也挫屈折也刀筆謂吏也)非所以勸有功厲戎¶
士也昔齊桓公前有尊周之功(師古曰謂伐椘責苞茅/及㑹王太子于首止)¶