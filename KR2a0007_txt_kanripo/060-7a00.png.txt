吏捕繋豪强(○劉奉世曰繋當/作撃字之誤也)郡中清靜居歳餘上使¶
謁者賜延年璽書黄金二十斤徙為西河太守治甚有¶
名五鳳中徵入為御史大夫延年居父官府不敢當舊¶
位坐卧皆易其處是時四夷和海内平延年視事三嵗¶
以老病乞骸骨天子優之使光祿大夫持節賜延年黄¶
金百斤酒(○宋祁曰浙本/酒字上有牛字)加致醫藥延年遂稱病篤賜¶
安車駟馬罷就第(師古曰安車坐乗之車也後漢輿服/志曰公列侯安車朱斑輪倚鹿較伏)¶
(熊軾皂葢倚鹿較者畫立鹿於車之前兩藩/外也伏熊軾者車前横軾為伏熊之形也)後數月薨¶