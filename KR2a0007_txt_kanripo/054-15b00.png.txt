其後乘隅下壘石(服䖍曰山名也師古曰此説非也言/放石以投人因山隅曲而下也壘音)¶
(盧對/反)士卒多死不得行昏後陵便衣獨歩山營(蘇林曰/搴衣卷)¶
(褏而行也師古曰此説非/也便衣謂著短衣小褏也)止左右毋隨我丈夫一取單¶
于耳(師古曰言一/身獨取也)良久陵還大息曰兵敗死矣軍吏或¶
曰將軍威震匈奴天命不遂後求道徑還歸如浞野侯¶
為虜所得後亡還天子客遇之况於將軍乎(○宋祁曰/浙本客作)¶
(容/)陵曰公止吾不死非壯士也於是盡斬旌旗及珍寳¶
埋地中陵歎曰復得數十矢足以脱矣(○宋祁曰南本/浙本復字下有)¶