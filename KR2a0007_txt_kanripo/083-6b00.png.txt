下至財用筆研皆為設方略利用而省費(師古曰利便/也省減也便)¶
(於用而減於費/也省所領反)吏民稱之郡中清静遷為少府共張職¶
辦(師古曰共讀曰供音/居用反張音竹亮反)月餘御史大夫于永卒谷永上¶
疏曰帝王之徳莫大於知人知人則百僚任職天工不¶
曠(師古曰工官/也曠空也)故臯陶曰知人則哲能官人(師古曰虞/書臯陶謨)¶
(之辭也哲智也無所/不知故能官人也)御史大夫内承本朝之風化外佐¶
丞相統理天下任重職大非庸材所能堪今當選於羣¶
卿以充其缺得其人則萬姓欣喜百僚說服(師古曰說/讀曰悦)¶