皆勿坐至成帝鴻嘉元年定令年未滿七歲賊鬭殺人¶
及犯殊死者上請廷尉以聞得減死合於三赦㓜弱老¶
眊之人此皆法令稍定近古而便民者也(師古曰近/音其靳反)孔¶
子曰如有王者必世而後仁善人為國百年可以勝殘¶
去殺矣(師古曰論語載孔子之言此謂若有受命之王/必三十年仁政乃成也勝殘謂勝殘暴之人使)¶
(不為惡去殺/不行殺戮也)言聖王承衰撥亂而起被民以徳教(師古/曰被)¶
(加也音/皮義反)變而化之必世然後仁道成焉至於善人不入¶
於室然猶百年勝殘去殺矣(師古曰論語稱子張問善/人之道子曰不踐迹亦不)¶