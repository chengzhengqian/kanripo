莫敢告也其所以莫敢告者何也亡養老之義亡輔弼¶
之臣亡進諫之士縱恣行誅退誹謗之人殺直諫之士¶
是以道諛媮合茍容(師古曰道讀曰導導引/主意於邪也媮奥偷同)比其徳則¶
賢於堯舜課其功則賢於湯武天下已潰而莫之告也¶
(師古曰水旁決曰潰/言天下之壞如水潰)詩曰匪言不能胡此畏忌聽言則¶
對譛言則退此之謂也(師古曰此大雅桑柔之篇也言/賢者見事之是非非不能分别)¶
(言之而不言者何也此但畏忌犯顔得罪罰也又言言/而見聽則悉意荅對不見信受則屏退也今詩本云聽)¶
(言則對誦言如醉説者又别為義與此不同○宋祁曰/注文又言言而見聽南本浙本並無一言字余謂當存)¶