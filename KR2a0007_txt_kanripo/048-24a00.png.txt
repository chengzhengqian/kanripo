而貴徳則聖智在位而功不遺矣帝入北學上貴而尊¶
爵則貴賤有等而下不隃矣(師古曰隃與踰同謂越制/○宋祁曰注末當添也字)¶
帝入太學承師問道退習而考於太傅太傅罰其不則¶
而匡其不及(師古曰則法/也匡正也)則徳智長而治道得矣此五¶
學者既成于上則百姓黎民化輯于下矣(師古曰輯與/集同輯和也)¶
及太子既冠成人免于保傅之嚴則有記過之史(師古/曰有)¶
(過則/記)徹膳之宰(師古曰有/闕則諫)進善之旌(師古曰進善言/者立于旌下)誹¶
謗之木(師古曰譏惡事/者書之于木)敢諫之鼓(師古曰欲顯/諫者則擊鼓)瞽史誦¶