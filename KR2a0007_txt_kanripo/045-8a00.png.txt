曰昨暮夜犬得肉爭鬭相殺請火治之(師古曰治謂燖/治死犬燖音似)¶
(亷/反)亡肉家遽追呼其婦(師古曰/遽速也)故里母非談説之士也¶
束縕乞火非還婦之道也然物有相感事有適可臣請¶
乞火於曹相國廼見相國曰婦人有夫死三日而嫁者¶
有幽居守寡不出門者足下即欲求婦何取曰取不嫁¶
者通曰然則求臣亦猶是也彼東郭先生梁石君齊之¶
俊士也隠居不嫁未嘗卑節下意以求仕也願足下使¶
人禮之曹相國曰敬受命皆以為上賓通論戰國時説¶