之(師古曰磾/音丁奚反)秋七月地震往往湧泉出¶
二年春正月朝諸侯王于甘泉宫賜宗室二月行幸盩¶
厔五柞宫(晉灼曰盩厔扶風縣也張晏曰有五柞樹因/以名宫也師古曰盩音張流反厔音竹乙反)¶
乙丑立皇子弗陵為皇太子(張晏曰昭帝也後但/名弗以二名難諱故)丁卯¶
帝崩于五柞宫(臣瓉曰帝年十七即位即/位五十四年壽七十一)入殯于未央¶
宫前殿三月甲申葬茂陵(臣瓉曰自崩至葬凡十八日/茂陵在長安西北八十里也)¶
賛曰漢承百王之弊高祖撥亂反正文景務在養民至¶
于稽古禮文之事猶多闕焉孝武初立卓然罷黜百家¶