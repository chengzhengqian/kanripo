(人也李竒曰說僊道得封者七千國也張晏曰神靈之/封謂山川之守也師古曰張說是也山川之守謂尊山)¶
(川之神令主祭祀也即國語所/云汪芒氏之君守封嵎之山也)天下名山八而三在蠻¶
夷五在中國(○宋祁曰淳化本/無下中國二字)中國華山首山太室山¶
泰山東萊山此五山黄帝之所常游與神會黄帝且戰¶
且學僊患百姓非其道廼斷斬非鬼神者百餘歲然後¶
得與神通黄帝郊雍上帝宿三月鬼㬰區號大鴻死葬¶
雍故鴻冢是也(蘇林曰今/雍有鴻冢)其後黄帝接萬靈明庭明庭¶
者甘泉也所謂寒門者谷口也(服䖍曰黄帝升僊之處/也師古曰谷口仲山之)¶