頃因名曰白渠民得其饒歌之曰田於何所池陽谷口¶
鄭國在前白渠起後(師古曰鄭國興/於秦時故云前)舉臿為雲決渠為¶
雨(師古曰臿鍪也/所以開渠者也)涇水一石其泥數斗且溉且糞長我¶
禾黍(如淳曰水渟淤/泥可以當糞)衣食京師億萬之口言此兩渠饒¶
也是時方事匈奴興功利言便宜者甚衆齊人延年上¶
書(師古曰史/不得其姓)言河出昆侖經中國注勃海是其地埶西¶
北高而東南下也可案圖書觀地形令水工準高下開¶
大河上領(晉灼曰上/領山頭也)出之胡中東注之海如此關東長¶