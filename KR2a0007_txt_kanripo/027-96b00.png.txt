關東十餘郡人相食是嵗民不占緡錢有告者以半畀¶
之(師古曰言政急刻/也占音之贍反)元帝建昭二年十一月齊楚地大¶
雪深五尺是嵗魏郡太守京房為石顯所告坐與妻父¶
淮陽王舅張博博弟光勸視淮陽王以不義(師古曰視/讀曰示)¶
博要斬光房棄市御史大夫鄭宏坐免為庶人成帝即¶
位顯伏辜淮陽王上書寃博辭語增加(師古曰言博本/為石顯所冤増)¶
(加其語/故陷罪)家屬徙者復得還建昭四年三月雨雪燕多死¶
谷永對曰皇后桑蠶以治祭服共事天地宗廟(師古曰/共讀曰)¶