地方一里為井井十為通通十為成成方十里成十為¶
終終十為同同方百里同十為封封十為畿畿方千里¶
有稅有賦(師古曰稅者田租也賦謂發賦歛財也/○宋祁曰邵姚本云發賦歛之賦也)稅以¶
足食賦以足兵故四井為邑四邑為丘丘十六井也有¶
戎馬一匹牛三頭四丘為甸甸六十四井也有戎馬四¶
匹兵車一乘牛十二頭甲士三人卒七十二人干戈備¶
具是謂乘馬之法(鄭氏曰甲士在車上也師古/曰乘音食證反其下並同)一同百¶
里提封萬井(蘇林曰提音祗陳留人謂舉田為祇李竒/曰提舉也舉四封之内也師古曰李說是)¶