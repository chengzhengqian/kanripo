匈奴拘留二十年不降還廼為典屬國而大將軍長史¶
敞亡功為捜粟都尉(師古曰/楊敞也)又擅調益莫府校尉(師古/曰調)¶
(選也莫府大將軍/府也調音徒釣反)光専權自恣疑有非常臣旦願歸符¶
璽入宿衞察姦臣變候司光出沐日奏之桀欲從中下¶
其事(師古曰下謂下有/司也音胡稼反)桑𢎞羊當與諸大臣共執退光¶
書奏帝不肯下眀旦光聞之止畫室中不入(如淳曰近/臣所止計)¶
(畫之室也或曰雕畫之/室也師古曰雕畫是也)上問大將軍安在左將軍桀對¶
曰以燕王告其罪故不敢入有詔召大將軍光入免冠¶