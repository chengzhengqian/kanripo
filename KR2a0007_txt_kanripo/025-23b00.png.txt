(音胡構反古謂之娣姒今闗中俗呼/為先後吳楚俗呼之為妯娌音軸里)宛若祠之其室民¶
多往祠平原君亦往祠其後子孫以尊顯(應劭曰平原/君武帝外祖)¶
(母/也)及上即位則厚禮置祠之内中聞其言不見其人云¶
是時李少君亦以祠竈穀道郤老方見上(如淳曰祠竈/可以致福李)¶
(竒曰穀道辟穀/不食之道也)上尊之少君者故深澤侯人主方(如淳/曰侯)¶
(家人主/方藥也)匿其年及所生長(師古曰長謂其郡/縣所屬及居止處)常自謂七¶
十能使物郤老(如淳曰物/謂鬼物也)其游以方徧諸侯無妻子人¶
聞其能使物及不死更餽遺之(師古曰更/音工衡反)常餘金錢衣¶