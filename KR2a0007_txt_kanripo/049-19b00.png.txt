之心也臣又聞古之制邉縣以備敵也使五家為伍伍¶
有長十長一里里有假士四里一連連有假五百(服䖍/曰假)¶
(音假借之假五百帥名也師古曰假大也音工雅反○/劉奉世曰假服説是古者戍皆有期代則不置故曰假)¶
(謂其權設猶假司馬/之類亦非常置也)十連一邑邑有假候皆擇其邑之¶
賢材有護(師古曰有保護之能者也今流/俗書本護字作讓妄改之耳)習地形知民¶
心者居則習民於射法出則教民於應敵故卒伍成於¶
内則軍正定於外服習以成勿令遷徙(師古曰各/守其業也)幼則¶
同遊長則共事夜戰聲相知則足以相救晝戰目相見¶