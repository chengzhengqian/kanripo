少而善於臯臯賦辭中自言為賦不如相如又言為賦¶
廼俳見視如倡自悔類倡也故其賦有詆娸東方朔(如/淳)¶
(曰娸音欺詆猶刑辟也師古曰/詆毁也娸醜也詆音丁禮反)又自詆娸其文骫骳曲¶
隨其事皆得其意(師古曰骫古委字也骳/音被骫骳猶言屈曲也)頗詼笑不甚¶
閑靡凡可讀者百二十篇其尤嫚戱不可讀者尚數十¶
篇¶
路温舒字長君鉅鹿東里人也父為里監門使温舒牧¶
羊温舒取澤中蒲截以為牒編用寫書(師古曰小簡曰/牒編聨次之)¶