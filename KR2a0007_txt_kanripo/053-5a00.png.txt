江都易王非以孝景前二年立為汝南王吳楚反時非¶
年十五有材氣上書自請擊吳景帝賜非將軍印擊吳¶
吳已破徙王江都治故吳國(師古曰治謂都/之劉濞所居也)以軍功賜¶
天子旗元光中匈奴大入漢邊非上書願擊匈奴上不¶
許非好氣力治宫館招四方豪傑驕奢甚二十七年薨¶
子建嗣建為太子時邯鄲人梁蚡持女欲獻之易王建¶
聞其美私呼之因留不出蚡宣言曰子廼與其公爭妻¶
建使人殺蚡蚡家上書下廷尉考會赦不治易王薨未¶