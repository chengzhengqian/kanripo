孽於易乾為君為馬馬任用而彊力君氣毁故有馬禍¶
一曰馬多死及為怪亦是也君亂且弱人之所叛天之¶
所去不有明王之誅則有簒弑之禍故有下人伐上之¶
痾凡君道傷者病天氣不言五行沴天而曰日月亂行¶
星辰逆行者為若下不敢沴天猶春秋曰王師敗績于¶
貿戎不言敗之者以自敗為文尊尊之意也劉歆皇極¶
傳曰有下體生上之痾說以為下人伐上天誅已成不¶
得復為痾云皇極之常陰劉向以為春秋亡其應一曰¶