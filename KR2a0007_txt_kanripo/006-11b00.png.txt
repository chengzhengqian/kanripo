(應劭曰逸詩也陽數九人君當陽言變政復禮合於先/王舊貫知言之選選善也孟康曰貫道也選數也極天)¶
(之變而不失道者知言之數也臣瓉曰先王創制易教/以救流弊也是以三王之教有文有質九數之多也師)¶
(古曰貫事也選擇也論語曰仍舊貫此言文質不/同寛猛殊用循環復舊擇善而從之瓉說近之也)朕嘉¶
唐虞而樂殷周據舊㠯鑒新(師古曰追觀舊跡以/知新政而為鑒戒)其赦¶
天下與民更始諸逋貸及辭訟在孝景後三年㠯前皆¶
勿聽治(師古曰逋亡也乆負官物亡匿/不還者皆謂之逋逋音布胡反)秋匈奴入遼西¶
殺太守入漁陽鴈門敗都尉殺畧三千餘人遣將軍衞¶
青出鴈門將軍李息出代𫉬首虜數千級東夷薉君南¶