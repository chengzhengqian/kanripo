念乎然無有此議且皇后謹慎先帝又愛太子吾豈可¶
違指駙馬都尉安所受此語(師古曰/安焉也)丹即却頓首曰愚¶
臣妄聞罪當死(師古曰却退/也離青蒲上)上因納謂丹曰吾病寖加¶
恐不能自還(師古曰寖漸也不自還者言/當遂至崩亡也還讀曰旋)善輔道太子¶
毋違我意(師古曰道/讀曰導)丹噓唏而起(師古曰嘘音虛/唏音許既反)太子¶
由是遂為嗣矣元帝竟崩成帝初即位擢丹為長樂衞¶
尉遷右將軍賜爵闗内侯食邑三百户給事中後徙左¶
將軍(○宋祁曰徙字/下當有丹字)光禄大夫鴻嘉元年上遂下詔曰¶