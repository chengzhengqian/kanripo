因詔彊弩都尉路博徳將兵半道迎陵軍博徳故伏波¶
將軍亦羞為陵後距奏言方秋匈奴馬肥未可與戰臣¶
願留陵至春俱將酒泉張掖騎各五千人並擊東西浚¶
稽可必禽也(師古曰浚稽山名時虜分居/此兩山也浚音峻稽音雞)書奏上怒疑¶
陵悔不欲出而教博徳上書廼詔博德吾欲予李陵騎¶
云欲以少擊衆今虜入西河其引兵走西河遮鉤營之¶
道(張晏曰胡來要害道令博/徳遮之師古曰走音奏)詔陵以九月發出遮虜鄣¶
(師古曰鄣者塞上險要之處徃徃脩築别置/候望之人所以自鄣蔽而伺敵也遮虜鄣名)至東浚稽¶