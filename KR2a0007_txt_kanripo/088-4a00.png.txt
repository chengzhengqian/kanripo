以立號(師古曰敺與驅/同適讀曰謫)不滿歲而滅亡其事至微淺然¶
而搢紳先生負禮器往委質為臣者何也以秦禁其業¶
積怨而發憤於陳王也及髙皇帝誅項籍引兵圍魯魯¶
中諸儒尚講誦習禮弦歌之音不絶豈非聖人遺化好¶
學之國哉於是諸儒始得修其經學講習大射鄉飲之¶
禮叔孫通作漢禮儀因為奉常諸弟子共定者咸為選¶
首然後喟然興於學(師古曰喟然歎/息貌音丘位反)然尚有干戈平定¶
四海(師古曰言陳豨盧綰韓信黥/布之徒相次反叛征伐也)亦未皇庠序之事也¶