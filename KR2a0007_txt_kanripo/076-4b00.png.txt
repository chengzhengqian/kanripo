(獄當善處遇之或逄赦令/則得免脱也脱音吐活反)二人驚愕又素聞廣漢名即¶
開户出下堂叩頭廣漢跪謝曰幸全活郎甚厚送獄勅¶
吏謹遇給酒肉至冬當出死豫為調棺給斂葬具告語¶
之(師古曰調辦具之也棺斂以棺衣斂尸也調音徒釣/反棺音工喚反斂音力贍反○宋祁曰給字疑可刪)¶
皆曰死無所恨廣漢嘗記召湖都亭長(師古曰為書記/以召之若今之)¶
(下符追/呼人也)湖都亭長西至界上界上亭長戲曰至府為我¶
多謝問趙君(師古曰多厚也言殷勤/若今人言千萬問訊矣)亭長旣至廣漢與¶
語問事畢謂曰界上亭長寄聲謝我(師古曰/謝告也)何以不為¶