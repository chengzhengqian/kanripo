易度則為剽輕竒怪之服(師古曰剽/音匹妙反)故有服妖水類動¶
故有龜孽(如淳曰河魚大上/以為魚孽之比)於易巽為雞雞有冠距文¶
武之貎不為威儀貎氣毁故有雞旤一曰水嵗雞多死¶
及為怪亦是也上失威儀則下有彊臣害君上者故有¶
下體生於上之痾木色青故有青眚青祥凡貎傷者病¶
木氣木氣病則金沴之衝氣相通也於易震在東方為¶
春為木也兌在西方為秋為金也離在南方為夏為火¶
也坎在北方為冬為水也春與秋日夜分寒暑平是以¶