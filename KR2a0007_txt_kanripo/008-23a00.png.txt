三年春起樂㳺苑(師古曰三輔黄圗云在杜陵西北又/闗中記云宣帝立廟於曲池之北號)¶
(樂游案其處則今之所呼樂游廟者是也其餘基/尚可識焉盖夲為苑後因立廟乎樂音来各反)三月¶
丙午丞相相薨(師古曰/魏相)秋八月詔曰吏不廉平則治道¶
衰今小吏皆勤事而奉禄薄(師古曰奉音扶/用反其下亦同)欲其毋侵¶
漁百姓難矣(如淳曰漁奪也謂奪其利便也晋灼曰許/慎云捕魚之字也師古曰漁者若言漁獵)¶
(也晋說/是也)其益吏百石以下奉十五(如淳曰律百石奉月/六百韋昭曰若食一)¶
(斛則益五斗○宋祁曰刋誤據後漢志及/師古百官表注當云律百石奉月十六斛)¶
四年春二月詔曰廼者鳳皇甘露降集京師嘉瑞並見¶