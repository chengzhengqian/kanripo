脩成君男女各一人女嫁諸侯男號脩成子仲以太后¶
故横於京師(師古曰横/音胡孟反)太后凡立二十五年後景帝十¶
五歲元朔三年崩合葬陽陵¶
孝武陳皇后長公主嫖女也曾祖父陳嬰與項羽俱起¶
後歸漢為堂邑侯傳子至孫午午尚長公主生女初武¶
帝得立為太子長主有力取主女為妃及帝即位立為¶
皇后擅寵驕貴十餘年而無子聞衛子夫得幸幾死者¶
數焉(師古曰幾音鉅依/反數音所角反)上愈怒后又挾婦人媚道頗覺¶