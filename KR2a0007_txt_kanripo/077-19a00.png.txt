七十誖眊恩衰共飬營妻子如章(師古曰誖惑也眊與/耄同自言老耄心志)¶
(亂惑供飬之恩衰具如所奏之章也/誖音布内反共讀曰供音居用反)寳坐免終於家建¶
武中錄舊徳臣以寳孫伉為諸長(師古曰伉音抗/諸琅邪之縣也)¶
母將隆字君房東海蘭陵人也大司馬車騎將軍王音¶
内領尚書外典兵馬踵故選置從事中郎(師古曰踵猶/躡也言承躡)¶
(故事/也)與參謀議奏請隆為從事中郎遷諫大夫成帝末¶
隆奏封事言古者選諸侯入為公卿以褒功徳宜徵定¶
陶王使在國邸以填萬方(師古曰填/音竹刃反)其後上竟立定陶¶