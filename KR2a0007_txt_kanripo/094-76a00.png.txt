擊車師殺後成長(師古曰後成車師小/國名也長其長帥也)傷都䕶司馬復¶
還入匈奴時戊巳校尉史陳良終𢃄司馬丞韓𤣥右曲¶
候任商等見西域頗背畔聞匈奴欲大侵恐并死即謀¶
劫略吏卒數百人共殺戊巳校尉刁䕶(師古曰/刁音貂)遣人與¶
匈奴南犂汙王南將軍相聞匈奴南將軍二千騎入西¶
域迎良等良等盡脅略戊巳校尉吏士男女二千餘人¶
入匈奴𤣥商留南將軍所良帯徑至單于庭人衆别置¶
零吾水上田居單于號良帯曰烏桓都將軍留居單于¶