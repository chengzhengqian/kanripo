餘人出死號呼市中(師古曰呼/音火故反)曰當斷不斷反受其亂¶
(師古曰悔不/早殺光等也)光坐庭中會丞相以下議定所立廣陵王¶
已前不用及燕刺王反誅其子不在議中近親唯有衛¶
太子孫號皇曾孫在民間咸稱述焉光遂復與丞相敞¶
等上奏曰禮曰人道親親故尊祖尊祖故敬宗大宗亡¶
嗣擇支子孫賢者為嗣孝武皇帝曾孫病已武帝時有¶
詔掖庭養視至今年十八師受詩論語孝經躬行節儉¶
慈仁愛人可以嗣孝昭皇帝後奉承祖宗廟子萬姓臣¶