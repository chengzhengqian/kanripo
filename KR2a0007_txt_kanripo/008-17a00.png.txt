(辭也言文王作法罰其有亂/常違教者則刑之無放釋也)今吏修身奉法未有能稱¶
朕意朕甚愍焉其赦天下與士大夫厲精更始(李斐曰/今吏已)¶
(修身奉法矣但不能稱上意故赦之師古曰言文王作/罰有犯之者皆刑無赦今我意有所閔閔吏修身奉法)¶
(矣而未稱其任故特赦之與更始耳李說非也○劉攽/曰言吏修身奉法未有能稱朕意故須赦也何則身不)¶
(修則不䏻率下法不奉則或阿枉如此則民坐罪者乃/無辜安得如文王刑兹無赦也○劉敞曰此詔正謂吏)¶
(未能修身奉法有稱上意者故特赦之與更始申儆之/也顔李以意疑宣帝不當謂吏皆未修身奉法乃斷其)¶
(辭曲為釋觧/失之逺矣)二月乙丑立皇后王氏(師古曰王/奉光女)賜丞相¶
以下至郎從官錢帛各有差三月以鳳皇甘露降集賜¶