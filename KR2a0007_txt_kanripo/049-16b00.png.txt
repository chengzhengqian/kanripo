胡人之生業而中國之所以離南畮也(師古曰畮古畆/字也南畆耕種)¶
(之處也○宋祁曰景徳本無/以離二字校添刋誤亦改)今使胡人數處轉牧行獵¶
於塞下或當燕代或當上郡北地隴西以猴備塞之卒¶
卒少則入陛下不救則邉民絶望而有降敵之心救之¶
少發則不足多發遠縣纔至則胡又已去(李竒曰纔音/裁師古曰纔)¶
(淺也猶言僅/至他皆類此)聚而不罷為費甚大罷之則胡復入如此¶
連年則中國貧苦而民不安矣陛下幸憂邉境遣将吏¶
發卒以治塞甚大恵也然令逺方之卒守塞一歲而更¶