沛公羽攻定陶定陶未下去西畧地至雍丘大破秦軍¶
斬李由還攻外黄外黄未下梁起東阿比至定陶再破¶
秦軍(師古曰比/音必寐反)羽等又斬李由益輕秦有驕色宋義諫¶
曰戰勝而將驕卒惰者敗今少惰矣秦兵日益臣為君¶
畏之梁不聽廼使宋義於齊道遇齊使者髙陵君顯(張/晏)¶
(曰名顯封於髙陵晉/灼曰髙陵是琅邪縣)曰公將見武信君乎曰然義曰臣¶
論武信君軍必敗公徐行則免疾行則及禍秦果悉起¶
兵益章邯夜銜枚擊楚大破之定陶(師古曰銜枚/解在髙紀)梁死¶