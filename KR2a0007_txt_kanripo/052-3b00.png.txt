(師古曰晚節/猶言末時也)為中大夫辯有口學盤盂諸書(應劭曰黄/帝史孔甲)¶
(所作也凡二十九篇書盤盂中所以為法戒也諸書諸/子之書也孟康曰孔甲盤盂二十六篇雜家書兼儒墨)¶
(名法者也晉灼曰案/藝文志孟説是也)王皇后賢之孝景崩武帝初即位¶
蚡以舅封為武安侯弟勝為周陽侯蚡新用事卑下賔¶
客(師古曰下/音胡稼反)進名士家居者貴之(晉灼曰滯在/里巷未仕者)欲以傾¶
諸將相(師古曰傾謂踰/越而勝之也)上所填撫多蚡賔客計䇿(如淳/曰多)¶
(薦名士名士得進為帝畫計/策也師古曰填音竹刃反)㑹丞相綰病免上議置丞¶
相太尉藉福説蚡曰魏其侯貴久矣素天下士歸之今¶