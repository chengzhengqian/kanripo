歸至長安問蜀賈人獨蜀出枸醬多持竊出市夜郎夜¶
郎者臨牂柯江江廣百餘歩足以行船南粤以財物役¶
屬夜郎西至桐師然亦不能臣使也蒙迺上書說上曰¶
南粤王黃屋左纛(師古曰言為/天子之車服)地東西萬餘里名為外¶
臣實一州主今以長沙豫章徃水道多絶難行竊聞夜¶
郎所有精兵可得十萬浮船牂柯出不意此制粤一奇¶
也誠以漢之强巴蜀之饒通夜郎道為置吏甚易上許¶
之乃拜蒙以郎中將(○劉攽曰當作中郎將後/使相如以郎中將往諭同)將千人¶