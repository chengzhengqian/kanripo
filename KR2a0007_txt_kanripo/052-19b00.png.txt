和親率不過數嵗即背約不如勿許舉兵擊之安國曰¶
千里而戰即兵不獲利今匈奴負戎馬足懐鳥獸心(師/古)¶
(曰負/恃也)遷徙鳥集難得而制得其地不足為廣有其衆不¶
足為彊自上古弗屬(師古曰不内/屬於中國)漢數千里爭利則人¶
馬罷(師古曰罷/讀曰疲)虜以全制其敝埶必危殆臣故以為不¶
如和親羣臣議多附安國於是上許和親明年鴈門馬¶
邑豪聶壹(張晏曰豪/猶帥也)因大行王恢言匈奴初和親親信¶
邊可誘以利致之伏兵襲擊必破之道也上廼召問公¶