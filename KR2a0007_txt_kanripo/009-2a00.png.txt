曰(師古曰作動也/意怒故動色)漢家自有制度本以覇王道雜之奈¶
何純任徳教用周政乎(師古曰姬/周之政)且俗儒不達時宜好¶
是古非今使人眩於名實(師古曰眩亂視/也音胡眄反)不知所守何¶
足委任廼歎曰亂我家者太子也繇是疏太子而愛淮¶
陽王(師古曰繇/讀與由同)曰淮陽王明察好法宜為吾子而王母¶
張偼伃尤幸上有意欲用淮陽王代太子然以少依許¶
氏俱從微起故終不背焉黄龍元年十二月宣帝崩癸¶
巳太子即皇帝位謁髙廟尊皇太后曰太皇太后(蘇林/曰上)¶