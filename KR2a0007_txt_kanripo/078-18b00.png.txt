哀慟左右(師古曰/慟動也)於是召顯等責問以議不詳(師古曰/詳審也)¶
皆免冠謝良久然後已望之有罪死有司請絶其爵邑¶
有詔加恩長子伋嗣為關内侯天子追念望之不忘每¶
歲時遣使者祠祭望之冢終元帝世望之八子至大官¶
者育咸由¶
育字次君少以父任為太子庶子元帝即位為郎病免¶
後為御史大將軍王鳳以育名父子著材能除為功曹¶
遷謁者使匈奴副校尉(師古曰時令校尉為使於匈奴/而育為之副使故授副校尉也)¶