王來惠帝慈仁知太后怒自迎趙王霸上入宫挾與起¶
居飲食數月帝晨出射趙王不能蚤起太后伺其獨居¶
使人持鴆飲之遲帝還趙王死(師古曰遲音直/二反解在高紀)太后遂¶
斷戚夫人手足去眼熏耳飲瘖藥(師古曰去其眼精以/藥熏耳令聾也瘖不)¶
(能言也以瘖藥飲之也飲/音於禁反瘖音於今反)使居鞠域中(師古曰鞠域如/蹋鞠之域謂窟)¶
(室也鞠音/巨六反)名曰人彘居數月廼召惠帝視人彘帝視而¶
問知其戚夫人廼大哭因病歳餘不能起使人請太后¶
曰此非人所為臣為太后子終不能復治天下(師古曰/令太后)¶