冰(孟康曰投湯器中以沈寒泉/而成也師古曰湛讀曰沈)及雪之銷亦冰解而散¶
此其驗也故雹者陰脅陽也霰者陽薄陰也春秋不書¶
霰者猶月食也釐公末年信用公子遂遂專權自恣將¶
至於殺君故隂脅陽之象見釐公不寤遂終專權後二¶
年殺子赤立宣公(師古曰公子遂者東門襄仲也赤文/公太子即惡也○劉敞曰二年殺子)¶
(赤立宣公案自僖公末年至文公/卒凡二十三年今言二年誤也)左氏傳曰聖人在上¶
無雹雖有不為災說曰凡物不為災不書書大言為災¶
也凡雹皆冬之愆陽夏之伏陰也(師古曰愆過也過陽/冬温也伏隂夏寒也)¶