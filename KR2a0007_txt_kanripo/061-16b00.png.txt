過行者皆黜其勞(師古曰適讀曰讁言以罪讁/而行者免其所犯不叙功勞)士卒賜¶
直四萬錢(師古曰或以他財/物充之故云直)伐宛再反(師古曰再反/猶今言兩廻)凡¶
四歳而得罷焉後十一歳征和三年貳師復将七萬騎¶
出五原撃匈奴度郅居水(師古曰/郅音質)兵敗降匈奴為單于¶
所殺語在匈奴傳¶
贊曰禹本紀言河出昆侖昆侖髙二千五百里餘日月¶
所相避隱為光明也自張騫使大夏之後窮河原惡睹¶
所謂昆侖者乎(鄧展曰漢以窮河原於何見昆侖乎尚/書曰道河積石是謂河原出於積石積)¶