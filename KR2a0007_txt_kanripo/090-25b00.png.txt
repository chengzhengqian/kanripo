(○宋祁曰/賕當作財)相與探丸為彈(師古曰為彈丸作赤黒白三/色而共探取之也彈音徒旦)¶
(反/)得赤丸者斫武吏得黒者斫文吏白者主治䘮(師古/曰其)¶
(黨與有為吏及它人所/殺者則主其䘮事也)城中薄暮塵起剽劫行者死傷¶
横道枹鼓不絶(師古曰枹擊鼓椎也音孚其字從木○/蕭該音義曰字林曰枹擊鼓柄音浮)¶
賞以三輔高第選守長安令得壹切便宜從事賞至脩¶
治長安獄穿地方深各數丈致令辟為郭(師古曰致謂/積累之也令)¶
(辟㼾甎也郭謂四周之内也致讀如/本字又音綴令音零辟音避歴反)以大石覆其口名¶
為虎穴乃部户曹掾史與鄉吏亭長里正父老伍人(師/古)¶