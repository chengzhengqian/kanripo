陶東北四五郡雖時小被水害而兗州以南六郡無水¶
憂宣帝地節中光禄大夫郭昌使行河北曲三所水流¶
之埶皆邪直貝丘縣(師古曰/直當也)恐水盛隄防不能禁廼各¶
更穿渠直東經東郡界中不令北曲渠通利百姓安之¶
元帝永光五年河決清河靈鳴犢口(師古曰清河之靈/縣鳴犢河口也)¶
而屯氏河絶成帝初清河都尉馮逡(師古曰逡/音七旬反)奏言郡¶
承河下流與兗州東郡分水為界城郭所居尤卑下土¶
壤輕脆易傷頃所以闊無大害者以屯氏河通兩川分¶