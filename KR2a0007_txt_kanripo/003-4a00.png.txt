下計所以安宗廟社稷甚深頓首奉詔五月丙辰立恒¶
山王𢎞爲皇帝(晉灼曰史記惠帝元年子不疑爲常山/王子山爲襄城侯二年常山王薨即不)¶
(疑也以弟襄城侯山爲常山王更名義丙辰立常山王/義爲帝義更名𢎞漢書一之書𢎞以爲正也師古曰即)¶
(元年所立𢎞爲襄/城侯者晉説是也)¶
五年春南粤王尉佗自稱南武帝(韋昭曰生以武爲號/不稽古也師古曰此)¶
(說非也成湯曰吾武甚因自號武王佗言武帝亦猶是/耳何謂其不稽古乎○劉攽曰顔雖引成湯之言然未)¶
(知湯果自號武王乎聖人者人與之名耳詩謂湯爲武/王則亦猶書謂文王爲寧王耳豈自稱之哉史記之言)¶
(未可/信也)秋八月淮陽王彊薨九月發河東上黨騎屯北地¶