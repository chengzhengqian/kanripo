同心以䧟正臣正臣進者治之表也正臣䧟者亂之機¶
也乗治亂之機未知孰任而災異數見此臣所以寒心¶
者也夫乗權藉勢之人子弟鱗集於朝(師古曰言其/相次如魚鱗)羽¶
翼隂附者衆輻湊於前(師古曰輻湊言如/車輻之歸於轂也)毁譽將必用¶
以終乖離之咎(師古曰言讒佞之人毁譽得/進則忠賢被斥日以乖離也)是以日月¶
無光雪霜夏隕海水沸出陵谷易處列星失行皆怨氣¶
之所致也夫遵衰周之軌迹循詩人之所刺而欲以成¶
太平致雅頌猶郤行而求及前人也(師古曰郤/音邱畧反)初元以¶