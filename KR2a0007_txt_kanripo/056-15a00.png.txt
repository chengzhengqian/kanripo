(○宋祁曰景徳本/無天字古本有)誅名而不察實(師古曰/誅責也)為善者不必¶
免而犯惡者未必刑也是以百官皆飾空言虛辭而不¶
顧實(○宋祁曰景祐本無/空言二字古本有)外有事君之禮内有背上之¶
心造偽飾詐趣利無恥又好用憯酷之吏(師古曰憯痛/也音千感反)¶
賦歛亡度竭民財力百姓散亡不得從耕織之業羣盗¶
並起是以刑者甚衆死者相望而姦不息俗化使然也¶
故孔子曰導之以政齊之以刑民免而無恥(師古曰論/語載孔子)¶
(之言也言以政法敎導之以刑戮整齊之則人/茍免而已無恥愧也○宋祁曰古本齊作亝)此之謂¶