諸侯散卒得千餘人沛公之從碭北擊昌邑越助之昌¶
邑未下沛公引兵西越亦將其衆居鉅野澤中收魏敗¶
散卒項籍入闗王諸侯還歸越衆萬餘人無所屬齊王¶
田榮叛項王漢乃使人賜越將軍印使下濟隂以擊楚¶
(○劉氏曰田榮使越/擊楚此不合有漢字)楚令蕭公角將兵擊越越大破楚¶
軍漢二年春與魏豹及諸侯東擊楚越將其兵三萬餘¶
人歸漢外黄(師古曰於外/黄來歸漢)漢王曰彭將軍收魏地得十¶
餘城欲急立魏後今西魏王豹魏咎從弟真魏也(鄭氏/曰豹)¶