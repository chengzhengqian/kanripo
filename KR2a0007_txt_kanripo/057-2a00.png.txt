以自業素與臨卭令王吉相善吉曰長卿久宦游不遂¶
而困(師古曰/遂逹也)來過我於是相如徃舍都亭(師古曰臨卭/所治都之亭)¶
臨卭令繆為恭敬(師古曰/繆詐也)日徃朝相如相如初尚見之¶
後稱病使從者謝吉吉愈益謹肅臨卭多富人卓王孫¶
僮客八百人(師古曰/僮謂奴)程鄭亦數百人(師古曰程鄭亦人/姓名言其家富亞)¶
(王孫/也)乃相謂曰令有貴客為具召之(師古曰具謂酒/食之具召請也)并¶
召令令既至卓氏客以百數至日中請司馬長卿長卿¶
謝病不能臨臨卭令不敢甞食身自迎相如相如為不¶