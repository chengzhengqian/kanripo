於都市編書其罪(師古曰編謂/聨次簡牘也)使四方明知為惡之罸¶
然後却就斧鉞之誅(師古曰却退也○宋祁曰/却字並注文却字疑作郤)誠臣所¶
甘心也夫以布衣之士尚猶有刎頸之交(師古曰刎/斷也音吻)今¶
以四海之大曽無伏節死誼之臣率盡茍合取容阿黨¶
相為念私門之利忘國家之政邪穢濁溷之氣上感于¶
天(師古曰溷亦濁/也音下頓反)是以災變數見百姓困乏此臣下不¶
忠之效也臣誠恥之亡已凡人情莫不欲安存而惡危¶
亡然忠臣直士不避患害者誠為君也今陛下天覆地¶