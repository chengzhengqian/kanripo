(曰言衆土各以其所出交易有無/而不失正致慎貨財以供貢賦)咸則三壤成賦中國¶
(師古曰言皆隨其土地自上中下三品而成其賦於中/國也中國京師也○宋祁曰卲本其土地下自字作田)¶
錫土姓祗台徳先不距朕行(師古曰台養也言封諸侯/賜之土田因以為姓所敬)¶
(養者惟徳為先故無/距我之行也台音怡)五百里甸服(師古曰規方千里最/近王城者為甸服則)¶
(四面五百里也甸之為/言田也主為王者治田)百里賦内總(師古曰自此以下/説甸服之内以差)¶
(言之也總禾槀總入也/内讀曰納下皆類此)二百里内銍(師古曰銍謂所刈/即禾穂也銍音窒)¶
三百里内戛服(師古曰戛槀也言服者謂有/役則服之耳戛音工黠反)四百里粟¶
五百里米(師古曰精者納/少麄者納多)五百里侯服(師古曰此次甸/服之外方五百)¶