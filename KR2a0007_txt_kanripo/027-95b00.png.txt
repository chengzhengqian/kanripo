雨雹董仲舒以為公脅於齊桓公立妾為夫人不敢進¶
羣妾(師古曰已/解于上)故專壹之象見諸雹皆為有所漸脅也¶
(孟康曰謂/陰氣漸脅)行専壹之政云昭公四年正月大雨雪劉向¶
以為昭取於吳而為同姓謂之吳孟子(師古曰魯與吳/俱姬也周禮同)¶
(姓不為婚故諱不稱吳姬/而云孟子也取讀曰娶)君行於上臣非於下又三家¶
已彊皆賤公行慢㑄之心生(師古曰㑄/古侮字)董仲舒以為季¶
孫宿任政陰氣盛也(師古曰季孫/宿季武子也)文帝四年六月大雨¶
雪後三嵗淮南王長謀反發覺遷道死(師古曰遷於蜀/未至而死於雍)¶