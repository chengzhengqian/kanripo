(危/行)敢昧死竭卷卷(師古曰卷/讀與拳同)臣聞堯舜聖之盛也禹入¶
聖域而不優(臣瓉曰禹之功德裁入聖/人區域但不能優泰耳)故孔子稱堯曰¶
大哉韶曰盡善禹曰無間(師古曰論語稱孔子曰大哉/堯之為君也又曰韶盡美矣)¶
(又盡善也又曰禹吾無間然/矣韶舜樂名間音工莧反)以三聖之德地方不過數¶
千里西被流沙東漸于海朔南曁聲教迄于四海(師古/曰此)¶
(引禹貢之辭漸入也一曰浸/也朔北方也暨及也迄至也)欲與聲教則治之不欲與¶
者不彊治也(師古曰與/讀曰豫)故君臣歌德(師古曰言皆/有德可歌頌)含氣¶
之物各得其宜武丁成王殷周之大仁也(師古曰武丁/殷之高宗)¶