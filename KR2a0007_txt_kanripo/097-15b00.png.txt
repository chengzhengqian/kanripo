李夫人有寵皆蚤卒後有尹倢伃鉤弋夫人更幸(師古/曰更)¶
(互也音/工衡反)衞后立三十八年遭巫蠱事起江充為姦太子¶
懼不能自明遂與皇后共誅充發兵兵敗太子亡走詔¶
遣宗正劉長樂執金吾劉敢奉策收皇后璽綬自殺黄¶
門蘇文姚定漢輿置公車令空舎盛以小棺瘞之城南¶
桐柏(師古曰瘞薶也桐柏/亭名也瘞音於例反)衞氏悉滅宣帝立乃改葬衞¶
后追諡曰思后置園邑三百家長丞周衞奉守焉(師古/曰葬)¶
(在杜門外大道東以娼優雜伎千人樂其園故號/千人聚其地在今長安城内金城坊西北隅是)¶