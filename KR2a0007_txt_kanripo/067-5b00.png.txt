舍門(師古曰甲舍即甲/第謂公主之宅)知吏賊傷奴辟報故不窮審(蘇/林)¶
(曰辟廻也報論也斷獄為報故言有故也不窮審不窮/盡其事也師古曰蘇說非也言為游徼避罪而妄報文)¶
(書故不窮治/也辟讀曰避)大將軍霍光寢其奏後光病上官氏代聽¶
事下吏捕建建自殺吏民稱寃至今渭城立其祠¶
朱雲字游魯人也徙平陵少時通輕侠借客報仇(師古/曰借)¶
(助也音/子夜反)長八尺餘容貌甚壯以勇力聞年四十廼變節¶
從博士白子友受易又事前將軍蕭望之受論語皆能¶
傳其業好倜儻大節(師古曰倜/音吐厯反)當世以是髙之元帝時¶