元鼎五年太白入于天苑占曰將以馬起兵也一曰馬¶
將以軍而死耗其後以天馬故誅大宛馬大死於軍¶
元鼎中熒惑守南斗占曰熒惑所守為亂賊喪兵守之¶
久其國絶祀南斗越分也其後越相吕嘉殺其王及太¶
后漢兵誅之滅其國¶
元封中星孛于河戍占曰南戍為越門北戍為胡門其¶
後漢兵擊㧞朝鮮以為樂浪𤣥莵郡朝鮮在海中越之¶
象也居北方胡之域也¶