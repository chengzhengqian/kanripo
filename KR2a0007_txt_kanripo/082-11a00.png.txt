永始中病乞骸骨上賜策曰左將軍寑病不衰(師古曰/言病不)¶
(損/也)願歸治疾朕愍以官職之事久留將軍使躬不瘳使¶
光禄勲賜將軍黄金五十斤安車駟馬其上將軍印綬¶
宜専精神務近醫藥以輔不衰丹歸第數月薨諡曰頃¶
侯有子男女二十人九男皆以丹任並為侍中諸曹親¶
近在左右史氏凡四人侯至卿大夫二千石者十餘人¶
皆訖王莽廼絶唯將陵侯曽無子絶於身云¶
傅喜字稚游河内温人也哀帝祖母定陶傅太后從父¶