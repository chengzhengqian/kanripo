道供張東都門外(蘇林曰長安東郭門也師古曰祖道/餞行也解在景十三王及劉屈氂傳)¶
(供音居共反/張音竹亮反)送者車數百兩辭决而去及道路觀者皆¶
曰賢哉二大夫或歎息為之下泣廣既歸郷里日令家¶
共具設酒食(師古曰日日設之也共讀曰供其他/類此○宋祁曰日字下疑更有日字)請族¶
人故舊賔客與相娛樂數問其家金餘尚有幾所趣賣¶
以共具(師古曰幾所猶言/幾許也趣讀曰促)居歲餘廣子孫竊謂其昆弟¶
老人廣所愛信者曰子孫幾及君時頗立産業基阯(師/古)¶
(曰幾讀/曰冀)今日飲食費且盡宜從丈人所勸説君買田宅¶