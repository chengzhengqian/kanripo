(能有所前郤也師古曰周書君奭之篇稱周公曰惟文/王尚克修和有夏有若虢叔閎天散宜生泰顛南宫括)¶
(又曰亡能往来故雲引此以為言/也○宋祁曰上書越本作上疏)而咸數毁石顯久之¶
有司考雲疑風吏殺人(師古曰風/讀曰諷)羣臣朝見上問丞相¶
以雲治行丞相𤣥成言雲暴虐亡状(師古曰亡/善状也)時陳咸¶
在前聞之以語雲雲上書自訟咸為定奏草求下御史¶
中丞事下丞相丞相部吏考立其殺人罪(師古曰/立成也)雲亡¶
入長安復與咸計議丞相具發其事奏咸宿衛執法之¶
臣幸得進見漏泄所聞以私語雲為定奏草欲令自下¶