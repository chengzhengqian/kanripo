(子自以皇帝為稱故以王/號加之總名諸侯王也)金璽盭綬(如淳曰盭音戾緑/也以緑為質晉灼)¶
(曰盭草名也出琅邪平昌縣似艾可染緑因以為綬名/也師古曰晉說是也璽之言信也古者印璽通名今則)¶
(尊卑有别漢舊儀云諸侯王黄金璽/橐佗鈕文曰璽謂刻云某王之璽)掌治其國有太傅¶
輔王内史治國民中尉掌武職丞相綂衆官羣卿大夫¶
都官如漢朝景帝中五年令諸侯王不得復治國天子¶
為置吏改丞相曰相省御史大夫廷尉少府宗正博士¶
官大夫謁者郎諸官長丞皆損其員武帝改漢内史爲¶
京兆尹中尉為執金吾郎中令為光禄勲故王國如故¶