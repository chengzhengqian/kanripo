二年單于來朝上以太歲厭勝所在(師古曰厭/音一渉反)舍之上¶
林苑蒲陶宫(師古曰/舍止宿)告之以加敬於單于(師古曰云以/敬於單于故)¶
(令止/上林)單于知之加賜衣三百七十襲錦繡繒帛三萬匹¶
絮三萬斤它如河平時既罷遣中郎將韓况送單于單¶
于出塞到休屯井北度車田盧水道里回逺(師古曰回/音胡内反)¶
况等乏食單于廼給其糧失期不還五十餘日初上遣¶
稽留昆隨單于去到國復遣稽留昆同母兄右大且方¶
與婦入侍(師古曰且/音子閭反)還歸復遣且方同母兄左日逐王¶