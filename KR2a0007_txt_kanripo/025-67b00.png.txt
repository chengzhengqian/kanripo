待詔祠祭上林苑中長安城旁費用甚多然無大貴盛¶
者谷永説上曰臣聞明於天地之性不可惑以神怪知¶
萬物之情不可罔以非類(師古曰罔猶蔽○宋/祁曰注末當添也字)諸背仁¶
義之正道不遵五經之法言而盛稱竒怪鬼神廣崇祭¶
祀之方求報無福之祠(○宋祁曰/祠當作祀)及言世有僊人服食¶
不終之藥䢣興輕舉(如淳曰䢣逺也興舉也師古曰䢣/古遥字也興起也謂起而逺去也)¶
登遐倒景(如淳曰在日月之上反從下照故其景倒師/古曰遐亦逺也○宋祁曰注文反字上當添)¶
(日月/二字)覽觀縣圃浮游蓬萊(李竒曰崑崙九成上有縣/圃縣圃之上即閶闔天門)耕¶