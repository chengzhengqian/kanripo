(也音上/延反)長㦸二不當一曲道相伏險阸相薄此劒楯之¶
地也弓弩三不當一士不選練卒不服習起居不精動¶
靜不集(師古曰/集齊也)趨利弗及避難不畢前擊後解與金鼓¶
之音相失(師古曰金金鉦也鼔所以進衆金所以止衆/也○宋祁曰學官本越本並作金鼔之指據)¶
(云金鼔則音/為是作指非)此不習勒卒之過也百不當十兵不完利¶
與空手同甲不堅密與袒裼同(應劭曰袒裼肉袒/也師古曰裼音錫)弩不¶
可以及遠與短兵同射不能中與亡矢同中不能入與¶
亡鏃同(師古曰鏃矢鋒/也音子木反)此将不省兵之禍也(師古曰/省視也)五¶