其吏民自以為降必死故皆堅守乘城(師古曰乘登也/謂上城而守也)¶
(春秋左氏傳/曰授兵登陴)今足下盡日止攻士死傷者必多引兵去¶
宛宛必隨足下(○劉攽曰按文/少足下二字)足下前則失咸陽之約¶
後有彊宛之患為足下計莫若約降(師古曰共為要/約許其降也)封¶
其守因使止守(師古曰封其郡守/為侯即令守其郡)引其甲卒與之西諸¶
城未下者聞聲爭開門而待足下足下通行無所累(師/古)¶
(曰累音力瑞反○朱子文曰陳恢説沛公之辭不過百/餘字凡稱足下者八其七皆不可去惟今足下留守宛)¶
(可以削之宜曰臣聞足下約先入/咸陽者王今留守宛方簡而勢順)沛公曰善七月南陽¶