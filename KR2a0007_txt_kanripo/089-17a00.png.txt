(嚮/也)秋冬課收斂益畜果實蓤芡勞來循行郡中皆有畜¶
積(師古曰蓤芰也芡雞頭也勞來勸勉也畜/讀曰蓄芡音儉勞音盧到反來音盧代反)吏民皆富¶
實獄訟止息數年上遣使者徵遂議曹王生願從功曹¶
以王生素耆酒亡節度不可使(師古曰耆/讀曰嗜)遂不忍逆從¶
至京師王生日飲酒不視太守(師古曰日日/恒飲酒也)㑹遂引入¶
宫王生醉從後呼曰(師古曰呼/音火故反)明府且止願有所白遂¶
還問其故(師古曰/還回也)王生曰天子即問君何以治勃海君¶
不可有所陳對宜曰皆聖主之徳非小臣之力也遂受¶