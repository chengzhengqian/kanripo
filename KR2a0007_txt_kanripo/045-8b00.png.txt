士權變亦自序其説凡八十一首號曰雋永(師古曰雋/音字兗反)¶
(雋肥肉也永長也言其/所論甘美而義深長也)初通善齊人安其生安其生嘗¶
干項羽羽不能用其䇿而項羽欲封此兩人兩人卒不¶
肯受¶
伍被楚人也(師古曰被/音皮義反)或言其先伍子胥後也被以材¶
能稱為淮南中郎是時淮南王安好術學折節下士招¶
致英雋以百數被為冠首(師古曰最/居其上也)久之淮南王陰有¶
邪謀被數微諫(師古曰/私諫之)後王坐東宮召被欲與計事呼¶