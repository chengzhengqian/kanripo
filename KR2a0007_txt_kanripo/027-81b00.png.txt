成公時楚横行中國(師古曰謂成二年楚師侵衞遂侵/我師于蜀六年七月楚公子嬰齊)¶
(帥師伐鄭九年嬰齊帥師伐莒十五年楚子伐鄭十/六年楚子與晉侯鄭伯戰于鄢陵十八年楚子伐宋)王¶
札子殺召伯毛伯(師古曰王札子即王子㨗也召伯毛/伯皆周大夫也今春秋經王札子殺)¶
(召伯毛伯事在宣十五年而此/言成公時未逹其說召讀曰邵)晉敗天子之師于貿戎¶
(師古曰貿戎戎别種也公羊傳成元年王師/敗績于貿戎孰敗之蓋晉敗之貿音莫候反)天子皆不¶
能討襄公時天下諸侯之大夫皆執國權(師古曰謂襄/十六年㑹于)¶
(溴梁諸侯之大/夫盟皆類此)君不能制漸將日甚善惡不明誅罰不¶
行周失之舒秦失之急故周衰亡寒嵗秦滅亡奥年武¶