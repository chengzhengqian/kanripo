(宋祁曰張晏解與師古/同字林昵近也乃吉反)容貌甚麗誦説有法拜為中常¶
侍時上方鄉學(師古曰鄉/讀曰嚮)鄭寛中張禹朝夕入説尚書¶
論語於金華殿中(師古曰金華/殿在未央宫)詔伯受焉既通大義又¶
講異同於許商遷奉車都尉數年金華之業絶出與王¶
許子弟為羣在於綺襦紈絝之間非其好也(晉灼曰白/綺之襦冰)¶
(紈之絝也師古曰紈素也綺/今細綾也並貴戚子弟之服)家本北邊志節忼慨數求¶
使匈奴河平中單于來朝上使伯持節迎於塞下㑹定¶
襄大姓石季羣軰報怨殺追捕吏(師古曰報私怨而殺/人吏追捕之又殺吏)¶