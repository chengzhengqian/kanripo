作亂而孝文為太宗繇是觀之(師古曰繇/讀與由同)禍亂之作將¶
以開聖人也故桓文扶㣲興壊尊文武之業澤加百姓¶
功潤諸侯雖不及三王天下歸仁焉文帝永思至悳以¶
承天心崇仁義省刑罰通闗梁一逺近敬賢如大賔愛¶
民如赤子内恕情之所安而施之於海内是以囹圄空¶
虛天下太平夫繼變化之後必有異舊之恩此賢聖所¶
以昭天命也往者昭帝即世而無嗣大臣憂戚焦心合¶
謀皆以昌邑尊親援而立之(師古曰援/引也音爰)然天不授命滛¶