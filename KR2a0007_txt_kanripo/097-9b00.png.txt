竇后兄長君弟廣國字少君年四五歲時家貧為人所¶
略賣其家不知處傳十餘家至宜陽為其主人入山作¶
炭暮臥岸下百餘人岸崩盡厭殺臥者(師古曰厭/音一甲反)少君¶
獨脫不死自卜數日當為侯從其家之長安(師古曰從/其主家也)¶
(之徃/也)聞皇后新立家在觀津姓竇氏廣國去時雖少識¶
其縣名及姓又嘗與其姊采桑墮(師古曰墮/謂墮𣗳)用為符信¶
上書自陳皇后言帝召見問之具言其故果是復問其¶
所識(師古曰識記/也音式志反)曰姊去我西時與我决傳舍中匄沐¶