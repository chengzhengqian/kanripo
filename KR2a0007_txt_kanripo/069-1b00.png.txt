(充國自武帝時已為假司馬則初以六郡良/家子者非金城也此名數正與地理志同也)為人沈勇¶
有大略少好將帥之節而學兵法通知四夷事(師古曰/通知者)¶
(謂明/曉也)武帝時以假司馬從貳師將軍擊匈奴大為虜所¶
圍漢軍乏食數日死傷者多充國廼與壯士百餘人潰¶
圍陥陳貳師引兵隨之遂得觧身被二十餘創貳師奏¶
狀詔徴充國詣行在所武帝親見視其創嗟歎之拜為¶
中郎遷車騎將軍長史昭帝時武都氐人反(師古曰氐/音丁奚反)¶
充國以大將軍䕶軍都尉將兵擊定之遷中郎將將屯¶