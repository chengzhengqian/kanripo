欽定四庫全書¶
　前漢書卷八十一¶
　　漢　　蘭　　臺　　令　　史班　固撰¶
　　唐正議大夫行祕書少監琅邪縣開國子顏師古注¶
　匡張孔馬傳第五十一¶
匡衡字稚圭東海承人也(師古曰承音證○宋祁曰集/解音證集解蓋臣瓚書也)¶
父世農夫至衡好學家貧庸作以供資用(師古曰庸作/言賣功庸為)¶
(人作役而/受顧也)尤精力過絶人諸儒為之語曰無說詩匡鼎¶