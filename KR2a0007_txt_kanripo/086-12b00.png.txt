靈(○宋祁曰靈字/上當有神字)侍中駙馬都尉賢等發覺以聞咸伏¶
厥辜書不云乎用德章厥善(師古曰商書/盤庚之辭也)其封賢為高¶
安侯南陽太守寵為方陽侯左曹光祿大夫躬為宜陵¶
侯後數月日食舉直言嘉復奏封事曰臣聞咎繇戒帝¶
舜曰亡敖佚欲有國兢兢業業一日二日萬㡬(師古曰/虞書咎)¶
(繇謩之辭也言有國之人不可傲慢逸欲但當戒慎危/懼以理萬事之機也敖讀曰傲○宋祁曰資暇集云孔)¶
(安國云㡬微也當戒萬事之微也晋文帝謂丞相於事/動必經年怪其遲桓温曰萬幾那得速耶此對真得書)¶
(義近改為即離之具當由漢王嘉封事誤從木傍也顔/氏不知引孔注以證後人不根其本且曰漢書尚爾曾)¶