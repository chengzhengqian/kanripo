及王莽時諸公之間陳遵為雄閭里之俠原渉為魁(師/古)¶
(曰魁者斗之所用盛而杓之/本也故言根本者皆云魁)¶
朱家魯人高祖同時也魯人皆以儒教而朱家用俠聞¶
所臧活豪士以百數其餘庸人不可勝言然終不伐其¶
能飲其徳(孟康曰有徳於人而不自美也師古曰飲没/也謂不稱顯○劉奉世曰飲其徳飲字當蒙)¶
(不字言没非義也飲者猶飲物自飫言不/飲有其徳宋祁曰注文顯字下當有也字)諸所嘗施唯¶
恐見之振人不贍先從貧賤始家亡餘財衣不兼采食¶
不重味乘不過軥牛(晉灼曰軥軥&KR0008;也軥牛小牛也師/古曰軥重挽也音工豆反晉説是)¶