武所以征畔逆止暴亂也詩云有䖍秉鉞如火烈烈(師/古)¶
(曰商頌長發之詩也䖍固也此美殷湯興師出/征固持其鉞以誅有罪威力猛盛如火熾烈)又曰載¶
戢干戈載櫜弓矢(師古曰周頌時邁之詩也戢聚也櫜/韜也言天下太平兵不復用故戢歛)¶
(而韜/藏也)動靜應誼説以犯難民忘其死(師古曰言以和悦/使人雖犯危難不)¶
(顧其生也易兌卦彖曰説以犯難/人忘其死故引之也説讀曰悦)如此則金得其性矣¶
若廼貪欲恣雎(師古曰睢/音呼季反)務立威勝不重民命則金失¶
其性蓋工冶鑄金鐵金鐵冰滯涸堅不成者衆(師古曰/涸讀與)¶
(沍同沍凝也音下故反春秋左氏/傳曰固隂沍寒○劉敞曰冰音凝)及為變怪是為金不¶