(一/字)凡寶貨五物六名二十八品鑄作錢布皆用銅殽以¶
連錫(孟康曰連錫之别名也李竒曰鉛錫璞名曰連應/劭曰連似銅師古曰孟李二說皆非也許愼云鏈)¶
(銅屬也然則以連及錫雜銅而為錢也此/下又云能采金銀銅連錫益知連非錫矣)文質周郭放¶
漢五銖錢云(師古曰放依/也音甫往反)其金銀與它物雜色不純好¶
龜不盈五寸貝不盈六分皆不得為寶貨元龜為蔡非¶
四民所得居(如淳曰臧文仲居蔡謂此也說謂蔡國出/大龜也臣瓚曰蔡是大龜之名也書曰九)¶
(江納錫大龜大龜又不出蔡國也若龜出楚不可名龜/為楚也師古曰瓚說非也本以蔡出善龜故因名大龜)¶
(為蔡/也)有者入大卜受直百姓憒亂其貨不行民私以五¶