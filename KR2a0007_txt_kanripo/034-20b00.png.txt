(祁曰越本將/字下有軍字)項籍與布皆屬之北救趙及籍殺宋義河¶
上自立為上將軍使布先渉河(師古曰渉謂無/舟楫而渡也)擊秦軍¶
數有利籍乃悉引兵從之遂破秦軍降章邯等楚兵常¶
勝功冠諸侯諸侯兵皆服屬楚者以布數以少敗衆也¶
項籍之引兵西至新安又使布等夜擊阬章邯秦卒二¶
十餘萬人至闗不得入又使布等先從間道破闗下軍¶
(師古曰間/道㣲道也)遂得入至咸陽布為前鋒項王封諸將立布¶
為九江王都六尊懷王為義帝徙都長沙廼隂令布擊¶