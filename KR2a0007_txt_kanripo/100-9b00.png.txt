(互也音/大結反)願先生論之對曰周之廢興與漢異昔周立爵¶
五等諸侯從政(師古曰言諸侯/之國各分為政)夲根既微枝葉强大(師/古)¶
(曰本根謂王室/也枝葉謂諸侯)故其末流有從横之事其埶然也漢家¶
承秦之制並立郡縣主有専已之威臣無百年之柄至¶
於成帝假借外家(師古曰假音工暇/反借音子夜反)哀平短祚國嗣三¶
絶危自上起傷不及下故王氏之貴傾擅朝廷能竊號¶
位而不根於民(師古曰言/無據援)是以即真之後天下莫不引¶
領而歎十餘年間外内騷擾逺近俱發假號雲合咸稱¶