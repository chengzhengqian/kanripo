殺傷吏民簒出囚徒取庫兵聚黨數百人為大賊踰年¶
經歴郡國四十餘一日有兩氣同時起並見而並令等¶
同月俱發也¶
元延元年四月丁酉日餔時天暒晏殷殷如雷聲有流¶
星頭大如缶長十餘丈皎然赤白色從日下東南去四¶
面或大如盂或如雞子燿燿如雨下至昏止郡國皆言¶
星隕春秋星隕如雨為王者失埶諸侯起伯之異也其¶
後王莽遂顓國柄王氏之興萌於成帝時是以有星隕¶