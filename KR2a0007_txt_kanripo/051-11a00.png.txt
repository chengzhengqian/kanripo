四方游士陽與呉嚴忌枚乘等俱仕呉皆以文辯著名¶
久之呉王以太子事怨望稱疾不朝隂有邪謀陽奏書¶
諫為其事尙隱惡指斥言故先引秦為諭因道胡越齊¶
趙淮南之難然後廼致其意其辭曰臣聞秦倚曲臺之¶
宫(應劭曰始皇帝所治處也若漢家/未央宮師古曰倚恃也音於綺反)懸衡天下(服䖍曰/闗西為)¶
(衡應劭曰衡平也如淳曰衡猶稱之衡也言其懸法度/於其上也師古曰此說秦自以為威力彊固非論平法)¶
(也下又言陳勝連從兵之據則/是説從横之事耳服釋是也)畫地而不犯兵加胡越¶
(師古曰畫地不犯/者法制之行也)至其晩節末路張耳陳勝連從兵之¶