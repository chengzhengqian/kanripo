所以育五榖也(師古曰濅/古浸字)左右内史地名山川原甚衆¶
細民未知其利故為通溝瀆畜陂澤(師古曰畜/讀曰蓄)所以備¶
旱也今内史稻田租挈重不與郡同(師古曰租挈收田/租之約令也郡謂)¶
(四方諸郡也/挈音苦計反)其議減令吏民勉農盡地利平繇行水勿¶
使失時(師古曰平繇者均齊渠堰之力/後謂俱得水利也繇讀曰徭)後十六嵗大始¶
二年趙中大夫白公(鄭氏曰白姓公爵時人多相謂為/公師古曰此時無公爵盖相呼尊)¶
(老之/稱耳)復奏穿渠引涇水首起谷口尾入櫟陽(師古曰谷/口今雲陽)¶
(縣治谷/是也)注渭中袤二百里(師古曰袤/長也音茂)溉田四千五百餘¶