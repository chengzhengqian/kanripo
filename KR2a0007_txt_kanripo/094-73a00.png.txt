奏令中國不得有二名因使使者以風單于(師古曰風/讀曰諷)¶
宜上書慕化為一名漢必加厚賞單于從之上書言幸¶
得備藩臣竊樂太平聖制臣故名嚢知牙斯今謹更名¶
曰知莽大説(師古曰説/讀曰悦)白太后遣使者答諭厚賞賜焉¶
漢既班四條後䕶烏桓使者告烏桓民毋得復與匈奴¶
皮布税匈奴以故事遣使者責烏桓税(師古曰故時常/税是以求之)¶
匈奴人民婦女欲賈販者皆隨徃焉烏桓距曰奉天子¶
詔條不當予匈奴税匈奴使怒收烏桓酋豪縳到懸之¶