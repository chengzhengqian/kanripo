御史大夫魏相(○宋祁曰浙/本無及字)除望之為屬察廉為大行¶
治禮丞時大將軍光薨子禹復為大司馬兄子山領尚¶
書(師古曰霍山去病之孫/今云兄子者轉寫誤爾)親屬皆宿衞内侍地節三年¶
夏京師雨雹望之因是上疏願賜清閒之宴口陳災異¶
之意(師古曰間/讀曰閑)宣帝自在民間聞望之名曰此東海蕭¶
生邪下少府宋畸問狀(師古曰畸/音居宜反)無有所諱望之對以¶
為春秋昭公三年大雨雹是時季氏專權卒逐昭公鄉¶
使魯君察於天變宜亡此害(師古曰鄉讀曰/嚮亡讀曰無)今陛下以¶