光燭地長四五丈委曲蛇形貫紫宫十二月作長安南¶
北郊罷甘泉汾隂祠是日大風拔甘泉畤中大木十韋¶
以上(師古曰韋/與圍同)郡國被災什四以上毋收田租(師古曰/什四謂)¶
(田畝所收/十損其四)¶
二年春正月罷雍五畤辛巳上始郊祀長安南郊詔曰¶
廼者徙泰畤后土于南郊北郊朕親飭躬郊祀上帝(師/古)¶
(曰飭整也/讀與勅同)皇天報應神光並見三輔長無共張繇役之¶
勞(師古曰共音居用反張音竹亮反謂供具張設他皆/類此○宋祁曰姚本注云漢毎上雍祀甘泉有千乗)¶