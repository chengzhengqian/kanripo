東從下宛穰定十七縣别將攻旬關(師古曰漢中旬水/上之關也今在洵)¶
(陽/縣)西定漢中(師古曰先言取旬關定漢中然後云沛公/為漢王是則沛公從武關藍田而來商時)¶
(别從西道/平定漢中)沛公為漢王賜商爵信成君(○劉奉世曰君/當作侯高祖為)¶
(漢王絳灌諸將皆賜侯爵商因其故號封/之也商先以從攻長社先登封信成君)以將軍為隴¶
西都尉别定北地郡破章邯别將於烏氏栒邑泥陽(師/古)¶
(曰烏氏安定縣也栒邑今在豳/州泥陽北地縣氏音支栒音荀)賜食邑武城六千户從¶
擊項籍軍與鍾離昧戰受梁相國印(師古曰漢以梁/相國印授之)益¶
食四千户從擊項羽二歲攻胡陵漢王即帝位燕王臧¶