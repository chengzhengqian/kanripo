(質者自相親結/欲入漢為㓂也)上聞之以問充國對曰羌人所以易制¶
者以其種自有豪數相攻擊埶不壹也徃三十餘嵗西¶
羌反時亦先觧仇合約攻令居(師古曰合約/共為要契也)與漢相距¶
五六年廼定至征和五年先零豪封煎等通使匈奴(師/古)¶
(曰煎讀/曰翦)匈奴使人至小月氏(師古曰/氏音支)傳告諸羌曰漢貳¶
師將軍衆十餘萬人降匈奴羌人為漢事苦(師古曰/事使役)張¶
掖酒泉本我地地肥美可共擊居之以此觀匈奴欲與¶
羌合非一世也間者匈奴困於西方聞烏桓来保塞恐¶