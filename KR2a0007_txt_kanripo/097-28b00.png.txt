為内者令歐侯氏子婦(師古曰歐侯姓/也歐音烏溝反)臨當入歐侯氏¶
子死其母將行卜相當大貴母獨喜賀聞許嗇夫有女¶
廼置酒請之(師古曰請召也/召嗇夫飲酒也)酒酣為言曾孫體近下人¶
乃闗内侯(師古曰言曾孫之身於帝為近親縱其/人材下劣尚作闗内侯書本或無人字)可妻¶
也廣漢許諾明日嫗聞之怒(師古曰廣漢之/妻不欲與曾孫)廣漢重令¶
為介(師古曰更令人作媒而/結婚姻重音直用反)遂與曾孫一歲生元帝數¶
月曾孫立為帝平君為偼伃是時霍將軍有小女與皇¶
太后有親公卿議更立皇后皆心儀霍將軍女(晉灼曰/儀向也)¶