獄訟卑體下士務在於得人心(師古曰下/音胡嫁反)擇用仁厚士¶
推情與下不求聲名吏民大信愛之寛表奏開六輔渠¶
(韋昭曰六輔為京兆馮翊扶風河東河南河内也劉徳/曰於六輔界中為渠也師古曰二説皆非也溝洫志云)¶
(兒寛為左内史奏請穿六輔渠以益溉鄭國旁髙卬之/田此則於鄭國渠上流南岸更開六道小渠以輔助溉)¶
(灌耳今雍州雲陽三原兩縣界此渠尚存鄉人名曰六/渠亦號輔渠故河渠書云關内則輔渠靈軹是也焉説)¶
(三河之/地哉)定水令以廣溉田(師古曰為用水之次具立法/令皆得其所也○宋祁曰注)¶
(令皆下當/添使字)收租税時裁闊狹與民相假貸(師古曰謂有/貧弱及農要)¶
(之時不即徵收/也貸音土代反)以故租多不入後有軍發左内史以負¶