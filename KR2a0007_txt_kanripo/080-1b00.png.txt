淮陽憲王欽元康三年立母張倢伃有寵於宣帝霍皇¶
后廢後上欲立張倢伃為后久之懲艾霍氏欲害皇太¶
子(師古曰艾讀/曰乂乂創也)廼更選後宫無子而謹慎者廼立長陵¶
王倢伃為后令母養太子后無寵希御見唯張倢伃最¶
幸而憲王壯大好經書法律聰逹有材帝甚愛之太子¶
寛仁喜儒術(師古曰喜好/也音許吏反)上數嗟歎憲王曰真我子也¶
常有意欲立張倢伃與憲王然用太子起於微細上少¶
依倚許氏(師古曰倚/音於起反)及即位而許后以殺死太子蚤失¶