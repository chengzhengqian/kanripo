(狎也黷/汙也)中黄門後庭素驕慢不謹嘗以醉酒失臣禮者¶
悉出勿留動三綱之嚴修後宫之政(師古曰三綱君/臣父子夫婦也)抑¶
逺驕妬之寵崇近婉順之行加恵失志之人懐柔怨恨¶
之心(師古曰/懐和也)保至尊之重秉帝王之威朝覲法出而後¶
駕陳兵清道而後行無復輕身獨出飲食臣妾之家三¶
者既除内亂之路塞矣諸夏舉兵萌在民飢饉而吏不¶
䘏興於百姓困而賦歛重發於下怨離而上不知易曰¶
屯其膏小貞吉大貞凶(孟康曰膏者所以潤人肌膚爵/祿亦所以養人者也小貞臣也)¶