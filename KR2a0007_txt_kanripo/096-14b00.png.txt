書謝孝元帝以絶域不錄放其使者於縣度絕而不通¶
成帝時復遣使獻謝罪漢欲遣使者報送其使杜欽說¶
大將軍王鳳曰前罽賔王隂末赴本漢所立後卒畔逆¶
(師古曰/卒終也)夫徳莫大於有國子民罪莫大於執殺使者所¶
以不報恩不懼誅者自知絶遠兵不至也有求則卑辭¶
無欲則驕嫚終不可懐服凡中國所以爲通厚蠻夷㥦¶
快其求者爲壤比而爲宼也(師古曰比近也爲其土壤/接近能爲宼也㥦音苦頰)¶
(反比音/頻寐反)今縣度之阸非罽賔所能越也其郷慕不足以¶