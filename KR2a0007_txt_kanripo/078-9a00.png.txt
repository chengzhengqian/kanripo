二年遣長羅侯惠使送公主配元貴靡未出塞翁歸靡¶
死其兄子狂王背約自立惠從塞下上書願留少主敦¶
煌郡惠至烏孫責以負約因立元貴靡還迎少主詔下¶
公卿議望之復以為不可烏孫持兩端亡堅約其效可¶
見前少主在烏孫四十餘年恩愛不親密邊境未以安¶
此已事之驗也今少主以元貴靡不得立而還信無負¶
於四夷此中國之大福也少主不止繇役將興其原起¶
此天子從其議徵少主還後烏孫雖分國兩立以元貴¶