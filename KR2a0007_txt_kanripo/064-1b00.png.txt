是獨擢助為中大夫後得朱買臣吾丘壽王司馬相如¶
主父偃徐樂嚴安東方朔枚臯膠倉終軍嚴葱竒等並¶
在左右是時征伐四夷開置邊郡軍旅數發内改制度¶
朝廷多事婁舉賢良文學之士(師古曰婁/古屢字)公孫𢎞起徒¶
歩數年至丞相開東閤延賢人與謀議朝覲奏事因言¶
國家便宜上今助等與大臣辯論中外相應以義理之¶
文(師古曰中謂天子之賔客若嚴/助之輩也外謂公卿大夫也)大臣數詘(師古曰謂/計議不如)¶
(助等每詘服/也音丘勿反)其尤親幸者東方朔枚臯嚴助吾丘壽王¶