及沛公畧地過陽武蒼以客從攻南陽蒼當斬解衣伏¶
質(師古曰/質鍖也)身長大肥白如瓠時王陵見而怪其美士乃¶
言沛公赦勿斬遂西入武闗至咸陽沛公立為漢王入¶
漢中還定三秦陳餘擊走常山王張耳耳歸漢漢以蒼¶
為常山守從韓信擊趙蒼得陳餘趙地已平漢王以蒼¶
為代相備邊㓂已而徙為趙相相趙王耳耳卒相其子¶
敖復徙相代燕王臧荼反蒼以代相從攻荼有功封為¶
北平侯食邑千二百户遷為計相(文穎曰以能計故號/曰計相師古曰専主)¶