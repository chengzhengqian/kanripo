賈生矯矯弱冠登朝(師古曰矯矯高舉/之貎也合韻音驕)遭文叡聖屢抗¶
其疏暴秦之戒三代是據建設藩屏以强守圉(師古曰/圉合韻)¶
(音/御)吳楚合從賴誼之慮(師古曰勸文帝大封梁淮陽梁/卒距呉楚不得令西也從音子)¶
(庸/反)述賈誼𫝊第十八¶
子絲慷慨激辭納說(師古曰爰盎字絲此加子/者子是嘉稱以偶句耳)㩜轡正¶
席顯陳成敗(師古曰㩜執取也其/字從手亦或作&KR1158;)錯之𤨏材智小謀大¶
(師古曰易下繫辭曰徳薄而位尊智小而謀大/力少而任重鮮不及矣此敘言鼂錯所以及禍)旤如發¶
機先宼後害(師古曰𤼵機言其速也呉/楚未敗之前錯已誅死)述爰盎鼂錯𫝊¶