長君行迹多不循道理者今爰盎事即窮竟梁王恐誅¶
如此則太后怫鬰泣血無所發怒(師古曰怫鬰藴/積也怫音佛)切齒¶
側目於貴臣矣臣恐長君危於絫卵(師古曰絫卵者言/其將隤而破碎也)¶
竊為足下憂之長君懼然曰將為之奈何(師古曰懼讀/曰瞿音居具)¶
(反瞿然無/守之貌)陽曰長君誠能精為上言之得毋竟梁事長¶
君必固自結於太后太后厚德長君入於骨髓而長君¶
之弟幸於兩宫(如淳曰太后/宮及帝宫也)金城之固也(師古曰言其/榮寵無極不)¶
(可壞故取喻/於金城也)又有存亡繼絶之功德布天下名施無窮¶