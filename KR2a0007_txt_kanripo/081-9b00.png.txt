而巧偽之徒不敢比周而望進(師古曰比/音頻寐反)唯陛下戒所¶
以崇聖徳臣又聞室家之道修則天下之理得故詩始¶
國風(師古曰關雎美后妃/之徳而為國風之首)禮本冠婚(師古曰禮記冠義/曰冠者禮之始也)¶
(婚義曰婚者/禮之本也)始乎國風原情性而明人倫也本乎冠婚¶
正基兆而防未然也福之興莫不本乎室家道之衰莫¶
不始乎梱内(師古曰梱與閫同謂/門橛也音苦本反)故聖王必慎妃后之¶
際别適長之位(師古曰適讀曰/嫡其下竝同)禮之於内也卑不隃尊¶
親不先故(師古曰隃/與踰同)所以統人情而理隂氣也其尊適¶