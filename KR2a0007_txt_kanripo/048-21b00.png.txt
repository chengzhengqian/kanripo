(篋所以/盛書)而不知大體陛下又不自憂竊為陛下惜之夫¶
立君臣等上下使父子有禮六親有紀(師古曰/紀理也)此非天¶
之所為人之所設也夫人之所設不為不立不植則僵¶
不修則壊(師古曰植建也/僵偃也音疆)筦子曰(師古曰筦與管/同管子管仲也)禮義¶
廉耻是謂四維四維不張國乃滅亡使筦子愚人也則¶
可筦子而少知治體則是豈可不為寒心哉(師古曰若/以管子為)¶
(愚人其言不實則無禮義廉耻可也若/以管子為微識治體則當寒心而憂之)秦滅四維而不¶
張故君臣乖亂六親殃戮姦人並起萬民離叛凡十三¶