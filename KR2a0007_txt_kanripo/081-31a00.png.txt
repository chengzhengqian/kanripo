帝崩太皇太后以新都侯王莽為大司馬徴立中山王¶
是為平帝帝年幼太后稱制委政於莽初哀帝罷黜王¶
氏故太后與莽怨丁傅董賢之黨莽以光為舊相名儒¶
天下所信太后敬之備禮事光所欲搏擊輙為草以太¶
后指風光令上之(師古曰謂文書之槀草/風讀曰諷次下亦同)厓㫮莫不誅¶
傷(師古曰厓音崖眥音漬厓又音五解反眥又音仕懈/反具在杜欽傳○宋祁曰學林云史記游俠傳曰以)¶
(睚眦殺人此用/厓者省文也)莽權日盛光憂懼不知所出上書乞骸¶
骨莽白太后帝幼少宜置師傅徙光為帝太傅位四輔¶