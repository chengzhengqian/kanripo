通生薄姬而薄姬父死山隂因葬焉(師古曰山/隂會稽縣)及諸侯¶
畔秦魏豹立為王而魏媼内其女於魏宫許負相薄姬¶
當生天子是時項羽方與漢王相距滎陽天下未有所¶
定豹初與漢撃楚及聞許負言心喜因背漢而中立與¶
楚連和(師古曰自謂/當得天下)漢使曹參等虜魏王豹以其國為¶
郡而薄姬輸織室豹已死漢王入織室見薄姬有詔内¶
後宫歲餘不得幸始姬少時與管夫人趙子兒相愛約¶
曰先貴毋相忘已而管夫人趙子兒先幸漢王漢王四¶