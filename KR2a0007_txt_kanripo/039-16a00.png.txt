(古曰講和也畫/一言整齊也)曹參代之守而勿失載其清靖民以寜¶
壹(師古曰載/猶乗也)窋嗣侯髙后時至御史大夫傳國至曾孫¶
襄武帝時為將軍擊匈奴薨子宗嗣有罪完為城旦至¶
哀帝時乃封參𤣥孫之孫本始為平陽侯二千户王莽¶
時薨子宏嗣建武中先降河北封平陽侯至今八侯(○/劉)¶
(攽曰八侯/字疑衍)¶
贊曰蕭何曹參皆起秦刀筆吏(師古曰刀所以削書也/古者用簡牒故吏皆以)¶
(刀筆自/隨也)當時録録未有竒節(師古曰録録猶鹿鹿/言在凡庻之中也)漢興¶