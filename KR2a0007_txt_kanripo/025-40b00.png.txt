陰道丙辰禪泰山下阯東北肅然山(師古曰阯者山/之基足音止)如¶
祭后土禮天子皆親拜見衣上黄而盡用樂焉江淮間¶
一茅三脊為神藉五色土益雜封縱遠方竒獸飛禽及¶
白雉諸物頗以加祠兕牛象犀之屬不用皆至泰山然¶
後去封禪祠其夜若有光晝有白雲出封中(師古曰白/雲出於所)¶
(封之/中)天子從禪還坐明堂羣臣更上壽(師古曰更互/也音工衡反)下¶
詔改元為元封語在武紀又曰古者天子五載一巡狩¶
用事泰山諸侯有朝宿地其令諸侯各治邸泰山下天¶