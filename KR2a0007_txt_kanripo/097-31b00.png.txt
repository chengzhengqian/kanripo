曰此乃民間時子安得立即后有子反為王邪復教皇¶
后令毒太子皇后數召太子賜食保阿輙先嘗之后挾¶
毒不得行後殺許后事頗泄顯遂與諸壻昆弟謀反發¶
覺皆誅滅使有司賜皇后策曰皇后熒惑失道懐不徳¶
挾毒與母博陸宣成侯夫人顯謀欲危太子無人母之¶
恩不宜奉宗廟衣服不可以承天命嗚呼傷哉其退避¶
宫上璽綬有司霍后立五年廢處昭䑓宫(師古曰在/上林中)後¶
十二歲徙雲林舘廼自殺葬昆吾亭東(師古曰昆吾/地名在藍田)初¶