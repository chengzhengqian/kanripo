臣議定奏可大司馬車騎將軍許嘉等八人以為所從¶
來久逺宜如故右將軍王商博士師丹議郎翟方進等¶
五十人以為禮記曰燔柴於太壇祭天也瘞薶於太折¶
祭地也(韋昭曰太折謂為壇於昭晰地也師/古曰折曲也言方澤之形四曲折也)兆於南郊¶
所以定天位也(鄧展曰除地為/營埒有形兆也)祭地於太折在北郊就¶
隂位也郊處各在聖王所都之南北書曰越三日丁巳¶
用牲于郊牛二(師古曰周書/洛誥之辭)周公加牲告徙新邑定郊¶
禮於雒明王聖主事天明事地察天地明察神明章矣¶