(曰庂古/側字)躬上疏歴詆公卿大臣(師古曰詆謂毁/訾也音丁禮反)曰方今¶
丞相王嘉健而蓄縮不可用(師古曰蓄縮/謂吝於事也)御史大夫賈¶
延墮弱不任職左將軍公孫禄司𨽻鮑宣皆外有直項¶
之名内實騃不曉政事(師古曰騃愚/也音五駭反)諸曹以下僕遫不¶
足數(師古曰僕遫凡短之貌也/僕音步木反遫古速字)卒有彊弩圍城長㦸指¶
闕(師古曰卒/讀曰猝)陛下誰與備之如使狂夫嘄謼於東崖(師/古)¶
(曰東崖謂東海之邊也/嘄古呌字謼音火故反)匈奴飲馬於渭水邊竟雷動四¶
野風起(師古曰竟/讀曰境)京師雖有武蠭精兵未有能窺左足¶