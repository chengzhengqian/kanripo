龍蛇之怪及其長而多靈有異於衆是以王武感物而¶
折劵吕公覩形而進女秦皇東游以厭其氣呂后望雲¶
而知所處(師古曰厭音一葉反○蕭該音義/曰韋昭曰厭合也劉氏曰厭當也)始受命則¶
白蛇分西入闗則五星聚故淮隂留侯謂之天授非人¶
力也歴古今之得失驗行事之成敗稽帝王之世運考¶
五者之所謂取舍不厭斯位符瑞不同斯度(劉徳曰厭/當也師古)¶
(曰音一/渉反)而茍昧於權利越次妄據(師古曰/昧貪也)外不量力内¶
不知命則必喪保家之主失天年之壽遇折足之凶伏¶