以其國為本不當相坐與諸侯王列侯議趙王彭祖列¶
侯讓等四十三人皆曰淮南王安大逆無道謀反明白¶
當伏誅膠西王端議曰安廢法度行邪辟(師古曰辟讀/曰僻下皆類)¶
(此/)有詐偽心以亂天下營惑百姓(師古曰營/謂回繞之)背畔宗廟¶
妄作妖言春秋曰臣毋將將而誅安罪重於將謀反形¶
已定臣端所見其書印圖及它逆亡道事驗明白當伏¶
法論國吏二百石以上及比者(師古曰謂真二百石/及秩比二百石以上)宗¶
室近幸臣不在法中者不能相敎皆當免(師古曰若本/有重罪自從)¶