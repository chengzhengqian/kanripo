榮(師古曰夏説讀曰悦/説田榮音式鋭反)曰項羽為天下宰不平盡王諸¶
將善地徙故王王惡地今趙王乃居代願王假臣兵請¶
以南皮為扞蔽(師古曰扞蔽/猶言藩屛也)田榮欲樹黨乃遣兵從餘¶
餘悉三縣兵(師古曰/悉盡也)襲常山王耳耳敗走曰漢王與我¶
有故(張晏曰漢王布衣/時常從耳遊也)而項王彊立我我欲之楚(師古/曰羽)¶
(既彊盛又為所立是/以狐疑莫知所往)甘公曰(文穎曰善説星者甘/氏也晉灼曰齊人)漢王¶
之入闗五星聚東井東井者秦分也(師古曰分/音扶問反)先至必¶
王楚雖彊後必屬漢耳走漢漢亦還定三秦方圍章邯¶