虐號令不從孤陽獨治羣隂不附之所致也一曰石隂¶
類也隂持髙節臣將危君趙高李斯之象也始皇不畏¶
戒自省反夷滅其旁民而燔燒其石是嵗始皇死後三¶
年而秦滅孝昭元鳳三年正月泰山萊蕪山南匈匈有¶
數千人聲民視之有大石自立髙丈五尺大四十八圍¶
入地深八尺三石為足石立處有白烏數千集其旁眭¶
孟以為石隂類下民象泰山岱宗之嶽王者易姓告代¶
之處當有庶人為天子者孟坐伏誅京房易傳曰復崩¶