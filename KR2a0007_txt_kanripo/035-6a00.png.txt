山(韋昭曰此有豫字誤也/但當言章郡今故章也)即招致天下亡命者盗鑄錢¶
東煑海水為鹽以故無賦國用饒足(如淳曰鑄錢煑海/収其利以足國用)¶
(故無賦/於民也)孝文時吳太子入見得侍皇太子飲博吳太子¶
師傅皆楚人輕悍又素驕博争道不恭皇太子引博局¶
提吳太子殺之(師古曰提擲/也音徒計反)於是遣其䘮歸𦵏吳吳王¶
愠(師古曰愠怒/也音於問反)曰天下一宗(師古曰猶言同/姓共為一家)死長安即¶
𦵏長安何必來𦵏復遣䘮之長安𦵏吳王由是怨望稍¶
失藩臣禮稱疾不朝京師知其以子故驗問實不病諸¶