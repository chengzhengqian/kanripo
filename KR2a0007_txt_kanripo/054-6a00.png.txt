居右北平射虎虎騰傷廣廣亦射殺之石建卒上召廣¶
代為郎中令元朔六年廣復為將軍從大將軍出定襄¶
諸將多中首虜率為侯者(如淳曰中猶充也充本法得/首若干封侯也師古曰率謂)¶
(軍功封賞之科著在法/令者也中音竹仲反)而廣軍無功後三嵗廣以郎中¶
令將四千騎出右北平博望侯張騫將萬騎與廣俱異¶
道行數百里匈奴左賢王將四萬騎圍廣廣軍士皆恐¶
廣廼使其子敢徃馳之敢從數十騎直貫胡騎出其左¶
右而還報廣曰胡虜易與耳軍士乃安為圜陳外鄉(師/古)¶