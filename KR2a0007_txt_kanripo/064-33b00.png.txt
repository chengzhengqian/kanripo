其治三百餘歲成康其隆也刑錯四十餘年而不用及¶
其衰亦三百餘年故五伯更起(師古曰伯讀曰霸更/音工衡反其下並同)伯¶
者常佐天子興利除害誅暴禁邪匡正海内以尊天子¶
五伯既没賢聖莫續天子孤弱號令不行諸侯恣行彊¶
陵弱衆暴寡田常篡齊六卿分晉並為戰國此民之始¶
苦也於是彊國務攻弱國修守合從連衡馳車轂擊(師/古)¶
(曰車轂相擊言其衆/多也從音子容反)介胄生蟣蝨民無所告愬及至秦¶
王蠶食天下并吞戰國稱號皇帝一海内之政壞諸侯¶