事莽上書言臣與孔光王舜甄豐甄邯共定䇿今願獨¶
條光等功賞寢置臣莽勿随輩列甄邯白太后下詔曰¶
無偏無黨王道蕩蕩(師古曰尚書洪範之言也/蕩蕩廣平之貌也故引之)屬有親¶
者義不得阿君有安宗廟之功不可以骨肉故蔽隱不¶
揚君其勿辭莽復上書讓太后詔謁者引莽待殿東廂¶
莽稱疾不肯入太后使尚書令恂詔之曰君以選故而¶
辭以疾(師古曰選善也國家欲襃/其善加號疇邑乃以疾辭)君任重不可闕以時¶
亟起(師古曰亟急/也音居力反)莽遂固辭太后復使長信太僕閎承¶