升之量也斛者角斗平多少之量也夫量者躍於龠合¶
於合登於升聚於斗角於斛也職在太倉大司農掌之¶
(師古曰米粟之/量故在太倉也)¶
衡權者衡平也權重也衡所以任權而均物平輕重也¶
其道如底(師古曰底平也謂以底石/厲物令平齊也底音指)以見凖之正繩之¶
直左旋見規右折見矩其在天也佐助旋璣斟酌建指¶
以齊七政(師古曰七政/日月五星也)故曰玉衡論語云立則見其參¶
於前也(孟康曰權衡/量三等爲參)在車則見其倚於衡也又曰齊之¶