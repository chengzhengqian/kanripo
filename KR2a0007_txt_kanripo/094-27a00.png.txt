(師古曰物/故謂死也)漢馬死者十餘萬匹匈奴雖病逺去而漢馬¶
亦少無以復往單于用趙信計遣使好辭請和親天子¶
下其議或言和親或言遂臣之丞相長史任敞曰匈奴¶
新困宜使為外臣朝請於邊(師古曰請/才性反)漢使敞使於單¶
于單于聞敞計大怒留之不遣先是漢亦有所降匈奴¶
使者單于亦輙留漢使相當漢方復收士馬㑹票騎將¶
軍去病死於是漢久不北擊胡數嵗伊穉斜單于立十¶
三年死子烏維立為單于是嵗元鼎三年也烏維單于¶