(官公卿表衞尉王氏無名字師/古曰史失之也侍謂侍天子也)前問曰相國胡大罪陛¶
下繫之暴也(師古曰前問謂進/而請也胡何也)上曰吾聞李斯相秦皇¶
帝有善歸主有惡自予今相國多受賈豎金為請吾苑¶
以自媚於民(師古曰媚愛/也取愛於民)故繫治之王衞尉曰夫職事¶
茍有便於民而請之眞宰相事也陛下柰何乃疑相國¶
受賈民錢乎(○宋祁曰浙/本作民人)且陛下距楚數歲陳豨黥布¶
反時陛下自將往當是時相國守關中關中揺足則關¶
西非陛下有也相國不以此時為利乃利賈人之金乎¶