於石碑之上為古文篆𨽻三體書法以相參檢樹之學
門使天下取則未盈一紀尋復廢焉班固云後世經傳
既已乖離傳學者又不思多聞闕疑之義而務碎義逃
難便詞巧說安其所習毁所不見終以自弊此學者之
大患也誠哉是言余既撰音須定紕謬若兩本俱用二
理兼通今竝出之以明同異其涇渭相亂朱紫可分亦
悉書之隨加刋正復有他經别本詞反義乖而又存之
者示博異聞耳經藉文字相承已久至如恱字作說閑