名之所寄皆假耳非真也故犬羊無定名胎卵無定形/故鳥可以有胎馬可以有卵也一云小異者大同犬羊
之與胎卵無/分於鳥馬也丁子有尾李云夫萬物無定形形無定稱/在上為首在下為尾世人謂右
行曲波為尾今丁子二字/雖左行曲波亦是尾也火不熱司馬云木生於水火/生於木木以水潤火
以木光金寒於水而熱於火而寒熱相兼無窮水火之/性有盡謂火熱水寒是偏舉也偏舉則水熱火寒可也
一云猶金木加於人有楚痛楚痛發於人而金木/非楚痛也如處火之鳥火生之蟲則火不熱也山出
口司馬云形聲氣色合而成物律吕以聲兼形𤣥黄以/色兼質呼於一山一山皆應一山之聲入於耳形與
聲並行是山/猶有口也輪不蹍本又作跈/女展反地司馬云地平輪圓則/輪之所行者跡也
目不見司馬云水中視魚必先見水光中視物必先見/光魚之濡鱗非曝鱗異於曝鱗則視濡也光之