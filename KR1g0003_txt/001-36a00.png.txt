鄭康成云仲弓子夏等所撰定漢興傳者則有三家魯
論語者魯人所傳即今所行篇次是也常山都尉龔奮
長信少府夏侯勝丞相韋賢及子𤣥成魯扶卿鄭云扶/先或說
先先/生太子少傅夏侯建前將軍蕭望之竝傳之各自名
家齊論語者齊人所傳别有問王知道二篇凡二十二
篇其二十篇中章句頗多於魯論昌邑中尉王吉少府
宋畸琅邪王卿御史大夫貢禹尚書令五鹿充宗膠東
庸生竝傳之唯王陽名家古論語者出自孔氏壁中凡