末名為大序沈重云案鄭詩譜意大序是子夏作小序/是子夏毛公合作卜商意有不盡毛更足成之或云小
序是東海衛敬仲所作今謂此序止是闗雎之序總論/詩之綱領無大小之異解見詩義並是鄭注所以無箋
云者以無所/疑亂故也風之始也此風謂十五國風風是諸侯政/教也下云所以風天下論語云
君子之德風/並是此義所以風如字徐福鳯/反今不用風風也並如字徐上/如字下福鳯
反崔靈恩集注本下即作諷字劉氏云動物曰風託音曰/諷崔云用風感物則謂之諷沈云上風是國風即詩之
六義也下風即是風伯鼓動之風君上風/教能鼓動萬物如風之偃草也今從沈說風以動之如/字
沈福鳯反云謂自下刺上/感動之名變風也今不用故嗟迹斜反/咨嗟也歎之本亦作嘆/傷賛反歎
息/也蹈之徒到反動/足履地也猶見賢遍/反角徴陟里/反上下時掌/反相應