秦穆典謨訓誥誓命之文凡百篇而為之序及秦禁學
孔子之末孫恵壁藏之家語云孔騰字子襄畏秦法峻/急藏尚書孝經論語於夫子舊
堂壁中漢紀尹敏/傳以為孔鮒藏之漢興欲立尚書無能通者聞濟南伏
生名勝故/秦博士傳之文帝欲徴時年已九十餘不能行於是
詔太常使掌故晁錯受焉古文尚書云伏生年老不能/正言言不可曉使其女傳言
敎/錯伏生失其本經口誦二十九篇傳授漢書云伏生為/秦禁書壁藏之
漢定伏生求其書亡數十篇獨/得二十九篇以敎齊魯之間以其上古之書謂之尚
書鄭𤣥以為孔子撰書尊而命之曰尚書尚者上也葢/言若天書然王肅云上所言下為史所書故曰尚書