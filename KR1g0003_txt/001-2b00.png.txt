兼辯質而不野繁而非蕪示傳一家之學用貽後嗣令
奉以周旋不敢墜失與我同志亦無隱焉但代匠指南
固取誚於博識既述而不作言其所用復何傷乎云爾
　　條例
先儒舊音多不音注然注既釋經經由注顯若讀注不
曉則經義難明混而音之尋討未易今以墨書經本朱
字辯注用相分别使較然可求舊音皆録經文全句徒
煩翰墨今則各標篇章於上摘字為音慮有相亂方復