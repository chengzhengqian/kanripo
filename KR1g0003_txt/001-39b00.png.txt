梁漆園吏與魏惠王齊宣王楚威王同時李頤云與齊/愍王同時
齊楚嘗聘以為相不應時人皆尚遊說莊生獨髙尚其
事優遊自得依老氏之旨著書十餘萬言以逍遥自然
無為齊物而已大抵皆寓言歸之於理不可案文責也
然莊生宏才命世辭趣華深正言若反故莫能暢其𢎞
致後人増足漸失其眞故郭子𤣥云一曲之才妄竄竒
說若閼弈意脩之首危言游鳬子胥之篇凡諸巧雜十
分有三漢書藝文志莊子五十二篇即司馬彪孟氏所