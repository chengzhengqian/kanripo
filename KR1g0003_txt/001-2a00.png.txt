功在初變器成采定難復改移一薫一蕕十年有臭豈
可易哉豈可易哉余少愛墳典留意藝文雖志懷物外
而情存著述粤以癸卯之嵗承乏上庠循省舊音苦其
太簡況微言久絶大義愈乖攻乎異端競生穿鑿不在
其位不謀其政既職司其憂寧可視成而已遂因暇景
救其不逮研精六籍采摭九流搜訪異同校之蒼雅輒
撰集五典孝經論語及老莊爾雅等音合為三袟三十
卷號曰經典釋文古今竝錄括其樞要經注畢詳訓義