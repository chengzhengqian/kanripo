同宗之大儒/今賛而辯之𤣥本治小戴禮後以古經校之取其於義
長者順者故為鄭氏學𤣥又注小戴所傳禮記四十九
篇通為三禮焉漢初立髙堂生禮博士後又立大小戴
慶氏三家王莽又立周禮後漢三禮皆立博士今慶氏
曲臺久亡大戴無傳學者唯鄭注周禮儀禮禮記竝列
學官而喪服一篇又别行於世今三禮俱以鄭為主
馬融注周官十二卷鄭𤣥注十二卷王肅注十二卷干
寳注十三卷