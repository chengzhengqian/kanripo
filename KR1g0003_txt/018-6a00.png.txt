經二十一年以漆本或作淶/徐音七閭丘力於/反商任音/壬　傳二
十一年公姑姊杜以公之姑及姊是二人也或曰列女/傳稱梁有節姑妹謂父之妹也此云姑
姊是父之姊也一人耳以杜氏為誤案成二年楚侵及/陽橋孟孫往賂以公衡為質杜云衡成公子也楚師及
宋公衡逃歸臧宣叔云衡父不忍數年之不宴以棄魯/國則公衡之年下計猶十七八成公是其父固當三十
有餘從成二年至此三十八嵗姑又成公之姊則年近/七十矣假令公衡非成公之子猶是成公之弟成九年
伯姬歸于宋伯者長稱九年始嫁則為成公之妹成公/不得有姊矣若成公别有庶長之姊以成公公衡之年
推之亦不復堪嫁故知二人也唯公羊以成公即位年/㓜據左氏成四年傳云公如晉晉候見公不敬公歸欲
求成于楚得季文子諫而止此/非年幼也反覆推之杜氏不誤妻之七計反/下同其從才用/反下