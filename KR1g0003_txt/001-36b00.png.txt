二十一篇有兩子張如淳云分堯曰篇後子張問何如/可以從政以下為篇名曰從政
篇次不與齊魯論同新論云文異/音四百餘字孔安國為傳後漢馬融亦注之安昌侯張禹受魯論于夏侯建又從庸生王
吉受齊論擇善而從號曰張侯論最後而行於漢世禹
以論授成帝後漢包咸字子長吳/人大鴻臚周氏不詳/何人竝為章句
列于學官鄭𤣥就魯論張包周之篇章考之齊古為之
注焉魏吏部尚書何晏集孔安國包咸周氏馬融鄭𤣥
陳羣字長文穎川/人魏司空王肅周生烈燉煌人七錄云字文逢/本姓唐魏博士侍中