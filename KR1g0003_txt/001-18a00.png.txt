獻之與伏生所誦合三十篇漢世行之然泰誓年月不
與序相應又不與左傳國語孟子衆書所引泰誓同馬
鄭王肅諸儒皆疑之漢書儒林傳云百兩篇者出東萊
張霸分析合二十九篇以為數十又采左傳書序為作
首尾凡百二篇篇或數簡文意淺陋成帝時劉向校之
非是後遂黜其書古文尚書者孔惠之所藏也魯恭王
壞孔子舊宅漢景帝程姬之子名/餘封於魯諡恭王於壁中得之并禮論
語孝經皆科斗文字博士孔安國字子國魯人孔子十/二世孫受詩於魯申