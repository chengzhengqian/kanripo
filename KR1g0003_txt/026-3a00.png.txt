此/跂尚丘豉反/後同累物劣偽反/下皆同朝菌徐其隕反司馬云大/芝也天隂生糞上見
日則死一名日及故不知月之終始也崔云糞上芝朝/生暮死晦者不及朔朔者不及晦支遁云一名舜英朝
生暮落潘尼云木槿也簡文/云歘生之芝也歘音況物反晦朔晦冥也/朔旦也惠本亦作/蟪同蛄
音姑司馬云惠蛄寒蟬也一名蝭蟧春生夏死夏生秋/死崔云蛁蟧也或曰山蟬秋鳴者不及春春鳴者不及
秋廣雅云蟪蛄蛁蟧也案即楚辭所云寒螿/者也蝭音提蟧音勞又音遼蛁音彫螿音將冥本或作/榠同
靈李頤云冥靈木名也江南生以葉生為/春葉落為秋此本以二千嵗為一年大椿丑論反/司馬云
木一名橓橓木槿也崔音橓華同李云生江/南一云生北户南此木三萬二千嵗為一年彭祖李云/名鏗
堯臣封於彭城歴虞夏至商年七百嵗故以久夀見聞百/世本云姓籛名鏗在商為守藏史在周為柱下史年八