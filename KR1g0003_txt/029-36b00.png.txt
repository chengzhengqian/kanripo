今益州也太康地記云梁州者言西方金剛之氣彊梁/故因以為名漢時改雍州為涼州改涼州為益州也
漢南曰荆州郭云自漢南至衡山之陽尚書云荆及衡/陽惟荆州孔傳云北據荆山南及衡山之
陽周禮云正南曰荆州釋名云荆州者取荆/山之名荆警也南蠻數為寇逆嘗警備故也江南曰揚
州郭云自江南至海尚書云淮海惟揚州孔傳云北據/淮南距海周禮云東南曰揚州李巡云江南其氣燥
勁厥性輕揚太康地記云以揚州漸太/陽位天氣奮揚履正含文明故取名焉濟本又作㴉子/禮反下同
河間曰兖州恱轉反郭云自河東至濟尚書云濟河惟/兖州孔傳云東南據濟西北距河周禮云
河東曰兖州李巡云濟河間其氣專質厥性/信謹故曰兖兖信也釋名以為取兖水之義濟東曰徐
州郭云自濟東至海尚書云海岱及淮惟徐州孔傳云/東至海北至岱南及淮釋名云徐舒也土氣舒緩太