五經六籍聖人設敎訓誘機要寧有短長然時有澆淳
隨病投藥不相沿襲豈無先後所以次第互有不同如
禮記經解之說以詩為首七略藝文志所記用易居前
阮孝緒七錄亦同此次而王儉七志孝經為初原其後
前義各有旨今欲以著述早晚經義揔别以成次第出
之如左
　　周易
雖文起周代而卦肇伏犧既處名敎之初故易為七經