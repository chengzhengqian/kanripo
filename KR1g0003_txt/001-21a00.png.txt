解見/前口以相傳未有章句戰國之世専任武力雅頌之
聲為鄭衞所亂其廢絶亦可知矣遭秦焚書而得全者
以其人所諷誦不専在竹帛故也漢興傳者有四家魯
人申公亦謂申培公楚王太傅武帝以安車蒲輪/徴之時申公年八十餘以為大中大夫受詩
於浮丘伯以詩經為訓故以敎無傳疑者則闕不傳號
曰魯詩弟子為博士者十餘人郎中令王臧蘭陵/人御史
大夫趙綰代/人臨淮太守孔安國膠西内史周霸城陽内
史夏寛東海太守魯賜碭/人長沙内史繆生蘭陵/人膠西中