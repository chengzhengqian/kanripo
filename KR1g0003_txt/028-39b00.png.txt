所從故形智徃來相為逆旅也鑒以鑒影而鑒亦有影/兩鑒相鑒則重影無窮萬物入於一智而智無閒萬物
入於一物而物無眣天在心中則身在天外心在天内/則天在心外也逺而思親者徃也病而思親者來也智
在物為物物在智為智司馬云彼日猶此日則見/此猶見彼也彼猶此見則呉與越人交相見矣連環
可解也司馬云夫物盡於形形盡之外則非物也連環/所貫貫於無環非貫於環也若兩環不相貫則
雖連環故/可解也我知天之中央燕之北越之南是也司馬云/燕之去
越有數而南北之逺無窮由無窮觀有數則燕越之閒/未始有分也天下無方故所在為中循環無端故所行
為始/也汜芳劎/反愛萬物天地一體也李云日月可觀而目/不可見愛出於身而
所愛在物天地為首足萬物為五藏故肝/膽之别合於一人一人之别合於一體也為大觀古亂/反