字為閒智但作知汝止為女若此之類今竝依舊音之
然音書之體本在假借或經中過多或尋文易了則翻
音正字以辯借音各於經内求之自然可見其兩音之
者恐人惑故也尚書之字本為隷古既是隷寫古文則
不全為古字今宋齊舊本及徐李等音所有古字蓋亦
無幾穿鑿之徒務欲立異依傍字部改變經文疑惑後
生不可承用今皆依舊為音其字有别體則見之音内
然亦兼采說文字詁以示同異者也春秋人名字氏族