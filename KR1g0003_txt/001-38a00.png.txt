闗令尹喜說道徳二篇尚虚無無為劉向云西過流/沙莫知所終班
固云道家者清虛以自守卑弱以自持此人君南面之
術也漢文帝竇皇后好黄老言有河上公者居河之湄
結草為菴以老子敎授文帝徴之不至自詣河上責之
河上公乃踊身空中文帝改容謝之於是作老子章句
四篇以授文帝言治身治國之要其後談論者莫不宗
尚𤣥言唯王輔嗣妙得虚無之旨今依王本博采衆家
以明同異河上公章句四卷不詳/名氏毋丘望之章句二卷