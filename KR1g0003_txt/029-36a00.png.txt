兩河間曰冀州郭云自東河至西河周禮云河内曰冀州/韋昭注漢書云東西南北皆有河故曰河
内馬融曰在東河之西西河之東南河之北李/巡云兩河間其氣清厥性相近故曰冀冀近也河南曰
豫州郭云自南河至漢也周禮亦云河南曰豫州尚書/云荆河惟豫州孔傳曰西南至荆山北距河水李
巡云河南其氣著密厥性安舒故曰豫豫舒也春秋元/命包云豫之言序也言陽氣分布各得其處故其氣平
静多/序也河西曰雝州於用反郭云自西河至黒水尚書云/黒水西河惟雍州孔傳云西距黒水
東據河周禮云正西曰雍州雍者擁也東崤西漢南南/於北居庸四山之内擁翳也李巡云河西其氣蔽壅厥
性急凶故曰雍雍壅也太康地記云雍州兼得梁州之/地西北之位陽所不及隂氣壅關故取名焉案周禮及
爾雅皆無梁州則雍州兼有梁州之地也禹貢云華陽/黒水惟梁州孔傳云東據華山之南西距黒水韋昭云