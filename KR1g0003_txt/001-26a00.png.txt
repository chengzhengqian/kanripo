慶氏之學普授魯夏侯敬又傳族子咸豫章/太守大戴授琅
邪徐良字斿卿為博士州/牧郡守家世傳業小戴授梁人橋仁字季卿大/鴻臚家世
傳/業及楊榮字子孫琅/邪太守王莽時劉歆為國師始建立周官
經以為周禮河南緱氏杜子春受業於歆還家以敎門
徒好學之士鄭興父子興字少贛河南人後漢太中大/夫子衆已見前竝作周禮解詁
等多往師之賈景伯亦作周禮解詁禮記者本孔子門
徒共撰所聞以為此記後人通儒各有損益故中庸是
子思伋所作緇衣是公孫尼子所制鄭𤣥云月令是吕