别而況其餘乎鄭康成云其始書之也倉卒無其字或
以音類比方假借為之趣於近之而已受之者非一邦
之人人用其郷同言異字同字異言於兹遂生矣戰國
交爭儒術用息秦皇滅學加以坑焚先聖之風埽地盡
矣漢興改秦之弊廣收篇籍孝武之後經術大隆然承
秦焚書口相傳授一經之學數家競爽章句既異踳駮
非一後漢黨人既誅儒者多坐流廢後遂私行金貨定
蘭臺漆書經字以合其私文靈帝乃詔諸儒正定五經