𤣥云以書書木邊言其/事刻其木謂之書契也結繩易繫辭云上古結繩以治/後世聖人易之以書契
文籍文字也/籍籍書神農炎帝也姜姓母曰女登/以火徳王三皇之二也黄帝軒轅也/姬姓少
典之子母曰附寳以土徳王三皇之三/也史記云姓公孫名軒轅一號有熊氏三墳扶云反/墳大也少
施照/反昊胡老反少昊金天氏名摯字青陽一曰𤣥囂己/姓黄帝之子母曰女節以金徳王五帝之最先
顓音/專頊許玉反顓頊高陽氏姬姓黄帝之孫昌意之子/母曰景僕謂之女樞以水徳王五帝之二也
高辛帝嚳也姬姓嚳音口毒反母名/不見以木徳王五帝之三也唐帝堯也姓伊耆/氏堯初為唐侯
後為天子都陶故號陶唐氏帝嚳之子帝/摯之弟母曰慶都以火徳王五帝之四也虞帝舜也姓/姚氏國號
有虞顓頊六世孫瞽瞍之子母曰握登以土徳王五帝/之五也先儒解三王五帝多與孔不同並見𤼵題