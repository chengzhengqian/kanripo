字長卿勝從父兄子為/博士議郎太子少傅師事夏侯勝及歐陽髙左右采
獲又從五經諸儒問與尚書相出入者牽引以次章句
為小夏侯氏學傳平陵張山拊字長賔為博士/論石渠至少府山拊受
同縣李尋字子長/騎都尉及鄭寛中字少君為博士授成帝官/至光禄大夫領尚書事關
内/侯山陽張無故字子孺廣/陵太傅信都秦恭字延君城陽内史/増師法至百萬言
陳留假倉字子驕以謁者論/石渠至膠東相寛中授東郡趙𤣥御史/大夫無
故授沛唐尊王莽/太𫝊恭授魯馮賔為博/士後漢東海王良亦
傳小夏侯尚書漢宣帝本始中河内女子得泰誓一篇