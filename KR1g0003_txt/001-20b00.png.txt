道盛集解十卷天水人宋給/事中字道盛尚書大傳三卷伏生/作為尚
書音者四人孔安國鄭𤣥李軌徐邈案/漢人不作音後人所託
　　　右尚書梁國子助敎江夏費甝作義䟽行於世
詩者所以言志吟詠性情以諷其上者也古有采詩之
官王者廵守則陳詩以觀民風知得失自考正也動天
地感鬼神厚人倫美敎化移風俗莫近乎詩是以孔子
最先刪錄既取周詩上兼商頌凡三百一十一篇毛公/為故
訓時已亡六篇故藝/文志云三百五篇以授子夏子夏遂作序焉或曰毛/公作序