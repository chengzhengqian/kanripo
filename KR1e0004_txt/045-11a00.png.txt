　天之道也故曰五十二年注是嵗嵗在星紀五嵗及¶
　大梁而陳復封自大梁四嵗而及鶉火後四周四十¶
　八嵗凡五及鶉火五十二年天數以五為紀故五及¶
　鶉火火盛水衰疏(注正義曰如杜所注嵗星每年而/行一次至昭三十二年則嵗星在)¶
　(寅未至於丑其傳云越得嵗而吳伐之故服氏以為/有事于武宮之嵗龍度天門謂十五年嵗星從申越)¶
　(未而至午歴家以周天十二次次别為百四十四分/嵗星每年行一百四十五分是嵗星行一次外剩行)¶
　(一分積一百四十四年乃剩行一次故昭十五年得/超一辰今杜氏既無此義而三十二年嵗星得在丑)¶
　(者但嵗星之行天之常數超辰之義不言自顯故杜/不注若然楚卒城陳在哀十七年則嵗星當逾鶉火)¶