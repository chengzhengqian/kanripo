　(然當謂季友子孫與魯升降從此以後季氏世為上/卿終於春秋禮記稱悼公之喪季昭子問為君何食)¶
　(以後雖則無文當/是與魯俱滅也)又筮之遇大有䷍注乾下離上¶
　大有之乾䷀注乾下乾上乾大有六五變而為乾¶
　曰同復于父敬如君所注筮者之辭也乾為君父離¶
　變為乾故曰同復于父見敬與君同疏(注正義曰此/雖六五爻變)¶
　(不取周易之文筮者推演卦意自為其辭也離是乾/子還變為乾故云同復于父言其尊與父同也國人)¶
　(敬之其敬如君之處所言其貴與君同也説卦乾為/君父言其身之尊則云同復于父言其為人所敬則)¶
　(云敬如君所屬意/異故分為二也)及生有文在其手曰友遂以命之¶