　歸季隗遂終言叔隗音義(嫡本亦作適丁歴反/注同下遐嫁反下同)○晉¶
　侯賞從亡者介之推不言祿祿亦弗及注介推文公¶
　微臣之語助音義(從才用反介音/界推昌誰反)推曰獻公之子九¶
　人唯君在矣惠懷無親外内棄之天未絶晉必將有¶
　主主晉祀者非君而誰天實置之而二三子以為己¶
　力不亦誣乎竊人之財猶謂之盗况貪天之功以為¶
　己力乎下義其罪上賞其姦上下相蒙注蒙欺也難¶
　與處矣疏(正義曰在下者以貪天之功為立君之義/是下義其罪也在上者以立君之勲賞盜)¶