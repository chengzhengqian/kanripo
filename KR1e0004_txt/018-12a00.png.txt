　(之權所從言之異耳其鍾者亦起於律故服䖍云鳬/氏為鍾各自計律倍而半之黄鍾之管長九寸則黄)¶
　(鍾之鍾長二尺二寸半餘鍾亦各自計律倍而半之/度量衡其本俱出於律傳言律度注言度量其言不)¶
　(及衡者文雖不足理實兼之易革卦象云君子以治/歴眀時此律度量衡皆推歴為之為此法以教天下)¶
　(使之眀/四時也)陳之藝極注藝凖也極中也貢獻多少之法¶
　傳曰貢之無藝又曰貢獻無極疏(正義曰藝是凖限/極是中正制貢賦)¶
　(多少之法立其凖限中正使不多不少陳之以示民/故言陳之所引傳曰及又曰皆昭十三年子産辭也)¶
　引之表儀注引道也表儀猶威儀音義(道音導/下同)疏(正/義)¶
　(曰引謂在前故為道也表章儀飾故猶威儀也威儀/禮則王者制之以道民言引之道之不用重文故異)¶