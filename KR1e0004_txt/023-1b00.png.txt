(正義曰此一軍成陳兩軍不成陳成陳者雖少以戰為/文案昭二十三年鷄父之戰六國成陳而楚不成陳成)¶
(陳者多而以敗為文者六國雖衆楚為兵/主楚既未陳故以獨敗為文與此異也)¶
秋七月¶
冬十有二月戊寅楚子滅蕭注蕭宋附庸國十二月無¶
戊寅戊寅十一月九日疏(正義曰莊十二年宋萬弑閔/公蕭叔大心者宋蕭邑之大)¶
(夫也平宋亂立桓公宋人嘉之以蕭邑封叔為附庸莊/二十三年蕭叔朝公是其事也此年楚子㓕蕭定十一)¶
(年宋公之弟辰入于蕭以叛則此後復為宋邑也杜以/長歴校之十二月無戊寅乃是十一月九日此不言月)¶
(誤長歴云日月必有誤者案傳稱師人多寒若是/十一月則令之九月未是寒時當月是而日誤也)¶