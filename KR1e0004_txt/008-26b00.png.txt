　(鬻拳本是大臣楚人以其賢而使典此職非爲刑而/役之其爲大閽者當如地官之司門非天官之閽人)¶
　(亦主晨昏開閉通以閽爲名焉謂/之大伯伯長也爲門官之長也)使其後掌之注使¶
　其子孫常主此官君子曰鬻拳可謂愛君矣諫以自¶
　納於刑刑猶不忘納君於善注言愛君明非臣法也¶
　楚能盡其忠愛所以興疏(注正義曰何休膏肓云人/臣諫君非有死亡之急而)¶
　(以兵臨君開簒弑之路左氏以爲愛君於/義左氏爲短故注言此以釋何休之難)○初王姚¶
　嬖于莊王生子頽注王姚莊王之妾也姚姓也音義¶
　(姚羊消反嬖必/計反頽徒回反)子頽有寵蔿國爲之師及惠王卽位¶