宋為盟主故在齊人上¶
夏大旱注雩不獲雨故書旱自夏及秋五稼皆不收疏¶
(正義曰春秋之例旱則脩雩雩必爲旱而經或書雩或/書旱者雩而得雨喜雩有益書雩不書旱雩不得雨則)¶
(書旱明災成此時雩不獲雨故書旱也周之夏即今之/二月三月四月也於時方欲下種此月不雨未能成災)¶
(而書夏大旱者此後雖得少雨而終是不堪生殖從夏/及秋五稼悉皆不收不收之後擇最旱之月而書之故)¶
(書夏大旱也劉炫云大旱而不書饑/者傳云是嵗也饑而不害故不書饑)¶
秋宋公楚子陳侯蔡侯鄭伯許男曹伯會于盂注盂宋¶
地楚始與中國行會禮故稱爵音義(盂音/于)執宋公以伐¶