　(息亮反下同壇徒/丹反勞力報反)疏(注正義曰聘禮賔至于近郊君/使卿用束帛勞無設壇之法下)¶
　(云先君適四國未嘗不為壇盖以朝禮君親行事重/故有之也禮有壇墠者先儒以為除地曰墠封土曰)¶
　(壇此并言除地封土者尚書金縢云三壇同墠是作/壇在除地之内故除地封土并言之服䖍夲作墠觧)¶
　(云除地為墠王肅夲作壇而觧云除地坦坦者則讀/為墠也按下云作壇以昭其功昭其禍若是除地草)¶
　(穢尋生不足以昭示後人杜言壇是也下/言草舍者不為壇則不除地故為草舍耳)外僕言曰¶
　昔先大夫相先君適四國未嘗不為壇注外僕掌次¶
　舍者自是至今亦皆循之疏(正義曰因/循不廢也)今子草舍無¶
　乃不可乎子産曰大適小則為壇小適大苟舍而已¶