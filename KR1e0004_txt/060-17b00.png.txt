　(耳武伯得季羔之言以鄫衍則大國執發陽則小國/執小國執之既合古典武伯自以魯是小國故云然)¶
　(則彘也杜以傳有小國大國之執故云據時執者無/常劉炫以為小國恒執牛耳何得云執者無常若如)¶
　(劉意季羔直舉發陽何須云鄫衍/之役呉公子姑曹横規杜過非也)○宋皇瑗之子麇¶
　注瑗宋右師音義(瑗于眷反/麇九倫反)有友曰田丙而奪其兄¶
　劖般邑以與之劖般愠而行告桓司馬之臣子儀克¶
　注克在下邑不與魋亂故在音義(劖仕咸反愠紆問/反怒也不與音預)¶
　子儀克適宋告夫人曰麇將納桓氏公問諸子仲注¶
　子仲皇野初子仲將以杞姒之子非我為子注為適¶