　将弑君而先除二子也注二子謂黒肱伯州犂禍不¶
　及鄭何患焉冬楚公子圍将聘于鄭伍舉為介未出¶
　竟聞王有疾而還伍舉遂聘十一月己酉公子圍至¶
　入問王疾縊而弑之注縊絞也孫卿曰以冠纓絞之¶
　長歴推己酉十二月六日經傳皆言十一月月誤也¶
　音義(介音界竟音境縊一䜴/反弑申志反絞古卯反)疏(注正義曰孫卿姓荀/名况著書一部名荀)¶
　(卿子漢宣帝諱詢故轉為孫也下有十二月甲辰朔/甲辰後五日得己酉故杜以長歴推己酉是十二月)¶
　(六日而此郟敖之卒經傳皆云十一月己酉杜謂十/一月誤者止謂十一月不得有己酉以己酉為誤十)¶