　曰無益也荀叔曰吾與先君言矣不可以貳能欲復¶
　言而愛身乎注荀叔荀息也復言言可復也疏(正義/曰意)¶
　(能欲使前言可反復而行/之得愛惜身命不死乎)雖無益也將焉辟之且人¶
　之欲善誰不如我我欲無貳而能謂人巳乎注言不¶
　能止里克使不忠於申生等音義(焉於䖍反下/文焉能克同)○冬¶
　十月里克殺奚齊于次注次喪寢書曰殺其君之子¶
　未葬也荀息將死之人曰不如立卓子而輔之荀息¶
　立公子卓以葬十一月里克殺公子卓于朝荀息死¶