徐人取舒注無傳徐國在下邳僮縣東南舒國今廬江¶
舒縣勝國而不用大師亦曰取例在襄十三年音義(邳/皮)¶
(悲反僮音童/廬力居反)疏(注正義曰諸侯相滅亡者多是土壌鄰/接思唘封疆今檢杜注徐在下邳舒在)¶
(廬江相去甚遥而越竟滅國無傳無注不知所以㐮十/三年傳例曰凡書取言易也用大師焉曰滅然則滅之)¶
(與取俱是絶其國家有其土地難則稱滅易則為取釋/例曰用大師起大衆重力以陥敵因而有之故曰勝國)¶
(通以滅為文也取者乘其衰亂或受其潰叛或用小師/而不煩兵勞力則直言取如取如攜言其易也是勝國)¶
(而不用大師/亦為取也)¶
六月雨注示旱不竟夏¶