傳晉郤芮使夷吾重賂秦以求入○趙仿補注曰里克¶
　志在重耳夷吾得國不以正秦穆公貪賄而無逺畧¶
　重耳克讓舅犯有謀其事皆見于外傳可補傳文之¶
　闕(臣召南/)按桓文二霸傳文俱不盡詳而齊桓尤畧¶
　齊語晉語則始末具載矣¶
傳及七輿大夫疏服䖍云上軍之輿帥七人屬申生者¶
　○(臣召南/)按韋昭注晉語曰七輿申生下軍之衆大¶
　夫也說同服義但申生初將下軍自東山之役乃將¶