　傳四年春王三月楚武王荆尸授師孑焉以伐隨注¶
　尸陳也荆亦楚也更為楚陳兵之法揚雄方言孑者¶
　㦸也然則楚始於此參用㦸為陳音義(孑吉熱反方/言云楚謂㦸)¶
　(為孑為陳/直覲反)疏(注正義曰尸陳也釋詁文荆即楚之舊/邑故云荆亦楚也楚本小國地狹民少)¶
　(雖時復出師未自為灋式今始言荆尸則武王初為/此楚國陳兵之法名曰荆尸使後人用之宣十二年)¶
　(傳稱荆尸而舉是遵行之也揚雄以爾雅釋古今之/語作書擬之采異方之語謂之方言方言云㦸謂之)¶
　(孑郭璞云取名於鉤孑也㦸是撃刺之兵有上刺之/刃又有下鉤之刃故以鉤孑為名也始云授師孑焉)¶
　(是往前未以此器授師故云然則楚始於此參用㦸/為陳言參用之者參雜用之陳之所用非專用㦸)¶