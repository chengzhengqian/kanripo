　兵法因其鄉人而用之必先知其守將左右謁者門¶
　者舍人之姓名因而利道之華元葢用此術得以自¶
　通音義(守手又反將子/匠反道音導)曰敝邑易子而食析骸以爨¶
　注爨炊也音義(析思歴反骸户皆反本又作骨公羊/傳作骸何休註云骸骨也爨七亂反)¶
　雖然城下之盟有以國斃不能從也注寧以國斃不¶
　從城下盟音義(斃婢/世反)去我三十里唯命是聽子反懼¶
　與之盟而告王退三十里宋及楚平華元為質盟曰¶
　我無爾詐爾無我虞注楚不詐宋宋不備楚盟不書¶