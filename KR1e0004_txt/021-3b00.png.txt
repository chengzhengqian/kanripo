秋邾子来朝注無傳¶
楚子鄭人侵陳遂侵宋晉趙盾帥師救陳注傳言救陳¶
宋經無宋字盖闕音義(盾徒/本反)疏(正義曰陳宋俱被楚侵/明其並救二國傳稱救)¶
(陳宋而經無宋字故設疑云盖闕也服䖍云趙盾既救/陳而楚師侵宋趙盾欲救宋而楚師觧去按經傳皆言)¶
(侵陳遂侵宋陳在宋南是先侵陳去陳乃侵宋也若趙/盾越宋而南救陳猶及楚師北廻救宋安得不及楚也)¶
(若言欲救宋而楚師解去則救陳之時楚師已向宋矣/何以書救陳也盖以陳既被侵方始告晉晉人起師救)¶
(陳楚又移師侵宋晉師比至於鄭楚師既已去矣故諸/國㑹于棐林同共伐鄭棐林鄭地明晉始至鄭不得與)¶
(楚相遇故竟無戰事言救/陳宋者皆是致其意耳)宋公陳侯衛侯曹伯㑹晉師¶