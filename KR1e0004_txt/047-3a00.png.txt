　二子因民之欲叛也請朝衆而盟注欲因合衆以作¶
　亂遂刧南蒯曰羣臣不忘其君注君謂季氏音義(刧/居)¶
　(業/反)疏(注正義曰費是季氏之邑南蒯已是季氏家臣/此南蒯之下羣臣還欲歸邑季氏知君謂季氏)¶
　畏子以及今三年聼命矣子若不圖費人不忍其君¶
　将不能畏子矣注不能復畏子音義(畏子以及今絶/句復扶又反)¶
　子何所不逞欲請送子注送使出奔請期五日注南¶
　蒯請期冀有變遂奔齊侍飲酒於景公公曰叛夫注¶
　戲之對曰臣欲張公室也注張彊也子韓晳曰注齊¶