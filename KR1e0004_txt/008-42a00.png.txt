　(未必神靈故云以同卿士之數言龜筮所見纔與卿/士同耳又引南蒯者明吉凶由行不由卜筮欲使人)¶
　(脩徳行不可純信卜筮也又引臧會者吉凶亦由卜/筮不可專在於行欲使人敬龜筮也故丘明舉縣驗)¶
　(於行事者以示來世脩徳行敬龜筮言驗於行事者/南蒯則行驗而龜筮不驗臧會則行不驗而龜筮驗)¶
　(言君子志其善者遠者善者謂勸人脩徳行敬龜筮/是也遠者謂舉其大綱勸人為善長久遠道非有臨)¶
　(時應驗此遠者即上善者指其事謂之善指其敎謂/之遠劉炫云計春秋之時卜筮多矣丘明所載唯二)¶
　(十許事舉其縣驗於行事者其不驗者不載之君/子之人當記其志之善者知之遠者他皆放此)¶
　¶
　¶