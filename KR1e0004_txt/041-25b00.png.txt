　(以此謂之八反非言反至雍也此幣發雍計已多日/故設享之初此八車之幣去絳不過一二十里耳使)¶
　(之相續而来每獻皆到以示己之豪富故令漸送之/也如杜此言則后子預前約速使幣早發而来非臨)¶
　(享始取而云歸取酬幣者后子必適晋多日然後設/享非初至即享君也為享之具酒食之属皆在絳偹)¶
　(之其幣亦應於絳偹之乃遣還取秦國之幣故言歸/取不言設享之日始歸取也上云其車千乗下司馬)¶
　(侯問其車多則是見車多而發問也故杜辯其事之/所在千里用車八百乗其二百乗以自隨故言千乗)¶
　(也傳說此車多之事者言秦鍼之出極奢富/以成禮盡敬於所赴之國故為此以示豪也)司馬侯¶
　問焉曰子之車盡於此而巳乎對曰此之謂多矣若¶
　能少此吾何以得見注言已坐車多故出奔音義(見/賢)¶