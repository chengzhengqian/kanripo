(諸侯晉大夫盟于扈傳云公後至則是不及其會而經/稱會故知盟稱會者未必先行會禮也注正義曰傳言)¶
(未王命知是附庸也荘五年郳犂来来朝傳曰未王命/觧其稱名之意是知附庸之君例稱名也禮記王制云)¶
(不合於天子附於諸侯曰附庸鄭𤣥云不合謂不朝會/也小城曰附庸附庸者以國附於大國未能以其名通)¶
(是說附庸之義也王制又云天子之元士視附庸然則/附庸貴賤與天子之元士同也其禮則四命知者天子)¶
(大夫視子男卿視伯三公視公侯所視皆多一命明知/附庸多於元士一命又諸侯世子未誓執皮帛視小國)¶
(之君公之孤四命亦執皮帛及附庸亦執皮帛故知四/命也然則天子大夫四命稱字附庸稱名者以王朝之)¶
(臣故特尊之而稱字釋例曰名重於字故君父之前自/名朋友之接自字是以春秋之義貶責書其名斥所重)¶
(也褒厚顯其字辟所諱也然則應字而名則是貶應名/而字則是貴故宰咺書名以貶之儀父書字以貴之傳)¶