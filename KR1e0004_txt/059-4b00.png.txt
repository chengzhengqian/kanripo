　今吾子曰必尋盟若可尋也亦可寒也注尋重也寒¶
　歇也音義(重直龍反/歇許謁反)疏(注正義曰少牢有司徹云乃/尋尸俎鄭𤣥云尋溫也引此)¶
　(若可尋也亦可寒也則諸言尋盟者皆以前盟已寒/更溫之使熱溫舊即是重義故以尋為重𫝊意言若)¶
　(可重溫使熱亦可歇之使寒/故言寒歇不訓寒為歇也)乃不尋盟○吳徵會于¶
　䘙初衞人殺吳行人且姚而懼謀於行人子羽注子¶
　羽衛大夫音義(且子/餘反)子羽曰吳方無道無乃辱吾君¶
　不如止也子木曰吳方無道注子木衞大夫國無道¶
　必棄疾於人吳雖無道猶足以患衞注為衞患也往¶