　魯衆之大數也音義(乗繩證反注同數色主/反竟音境見賢遍反)○七月¶
　甲戌齊子尾卒子旗欲治其室注子旗欒施也欲并¶
　治子尾之家政丁丑殺梁嬰注梁嬰子尾家宰八月¶
　庚戌逐子成子工子車注三子齊大夫子尾之屬子¶
　成頃公子固也子工成之弟鑄也子車頃公之孫㨗¶
　也音義(頃音傾下文竝同鑄/之樹反㨗在接反)皆來奔注不書非卿而¶
　立子良氏之宰注子良子尾之子髙强也子旗為子¶
　良立宰其臣曰孺子長矣注孺子謂子良音義(孺而/樹反)¶