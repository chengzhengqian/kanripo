季孫行父帥師城諸及鄆注鄆莒魯所争者城陽姑幕¶
縣南有員亭員即鄆也以其逺偪外國故帥師城之音¶
義(鄆音軍幕音莫員音云/一音運夲又作鄆音同)¶
　傳十二年春郕伯卒郕人立君注大子自安於外邑¶
　故大子以夫鍾與郕邽來奔注郕邽亦邑音義(邽音/圭)¶
　公以諸侯逆之非禮也注非公寵叛人故書曰郕伯¶
　來奔不書地尊諸侯也注既尊以為諸侯故不復見¶
　其竊邑之罪音義(復扶又反/見賢遍反)○杞桓公來朝始朝公¶