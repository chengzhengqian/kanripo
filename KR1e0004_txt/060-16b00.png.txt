　自城上見已氏之妻髮美使髠之以為吕姜髢注吕¶
　姜莊公夫人髢髲也音義(髠苦存反髢大計反/又庭計反髲皮義反)既入¶
　焉而示之璧曰活我吾與女璧己氏曰殺女璧其焉¶
　徃遂殺之而取其璧衛人復公孫般師而立之十二¶
　月齊人伐衛衛人請平立公子起注起靈公子音義¶
　(女音汝下同/其焉於䖍反)執般師以歸舍諸潞注潞齊邑音義(潞/音)¶
　(路/)○公㑹齊侯盟于蒙注齊侯簡公弟平公敖也蒙¶
　在東莞蒙隂縣西故蒙隂城也音義(平公敖如字一/本作鷔五報反)¶