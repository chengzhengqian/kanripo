　(人非聚糧也完城者謂聚/人而完之非欲守城也)繕甲兵具卒乗注歩曰卒¶
　車曰乗音義(繕市戰反卒尊忽反歩兵也注/及下同乗繩證反注及下同)將襲鄭¶
　夫人將啟之注啟開也公聞其期曰可矣命子封帥¶
　車二百乗以伐京注古者兵車一乗甲士三人歩卒¶
　七十二人京叛大叔叚叚入于鄢公伐諸鄢五月辛¶
　丑大叔出奔共注共國今汲郡共縣音義(共音恭汲/居及反)¶
　書曰鄭伯克叚于鄢叚不弟故不言弟如二君故曰¶
　克稱鄭伯譏失教也謂之鄭志不言出奔難之也注¶