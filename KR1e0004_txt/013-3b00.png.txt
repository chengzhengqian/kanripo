　疏(正義曰桓十七年已有例此重發者沈氏/云彼直不書日今朔日皆不書故重發之)○秋伐¶
　厲以救徐也○晉侯之入也秦穆姬屬賈君焉注晉¶
　侯入在九年穆姬申生姊秦穆夫人賈君晉獻公次¶
　妃賈女也音義(屬音/燭)疏(正義曰莊二十八年傳曰晉/獻公娶于賈無子烝於齊姜)¶
　(生秦穆夫人及大子申生先言穆姬後言申生知是/申生姊也言娶于賈則是正妃杜言次妃者蓋杜别)¶
　(有所見也晉世家云申生母齊桓女也同母女弟爲/秦穆夫人夷吾母重耳母女弟也按傳申生之母本)¶
　(是武公之妾武公末年齊桓始立不得爲齊桓女也/虢射惠公之舅狐偃文公之舅二母不得爲姊妹也)¶
　(皆馬遷/之妄也)且曰盡納羣公子注羣公子晉武獻之族宣¶