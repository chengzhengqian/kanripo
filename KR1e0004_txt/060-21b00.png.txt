　呉王有質注黄池在十三年先主簡子質盟信也音¶
　義(質如/字)曰好惡同之今越圍呉嗣子不廢舊業而敵¶
　之注嗣子襄子自謂欲敵越救呉非晉之所能及也¶
　吾是以為降楚隆曰若使呉王知之若何趙孟曰可¶
　乎隆曰請嘗之注嘗試也乃徃先造于越軍曰呉犯¶
　間上國多矣聞君親討焉諸夏之人莫不欣喜唯恐¶
　君之志不從請入視之許之告于呉王曰寡君之老¶
　無恤使陪臣隆敢展謝其不共注展陳也音義(造之/到反)¶