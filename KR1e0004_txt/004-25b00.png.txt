　(鄭傳曰以飲至之禮伐還告廟也三者傳皆言禮知/朝㑹盟伐告廟禮同傳所以反覆凡例也朝還告至)¶
　(而獻子書勞則䇿勲者非唯討伐之勲雖常事有以/安國寜民或亦書功于廟也公行告至必以嘉㑹昭)¶
　(告祖禰有功則舍爵䇿勲無功則告事而已無不告/也反行必告而春秋公行一百七十六書至者唯八)¶
　(十二耳其餘不書者釋例曰凡公之行不書至者九/十有四皆不告廟也隠公之不告謙也餘公之不告)¶
　(慢於禮也慢於禮者舉大例言耳其中亦應有心實/非慢而不宜告者若行有恥辱不足為榮則克躬罪)¶
　(已不以告廟非為慢於禮也若事實可恥而不以為/恥反行告廟則史亦書之宣五年傳曰公如齊髙固)¶
　(使齊侯止公請叔姬焉夏公至自齊書過也釋例日/執止之辱厭尊毁列所以累其先君忝其社稷固當)¶
　(克躬罪已不以嘉禮自終宣公如齊既已見止連昏/於鄰國之臣而行飲至之禮故傳曰書過也是不應)¶