　謂犯死刑者猶不暴尸音義(暴蒲/卜反)夏五月壬辰晦齊¶
　靈公卒注經書七月辛卯光定位而後赴莊公即位¶
　注大子光也執公子牙於句瀆之邱以夙沙衛易已¶
　衞奔髙唐以叛注光謂衞教公易已髙唐在祝柯縣¶
　西北音義(句古侯反/瀆音豆)○晉士匄侵齊及穀聞喪而還¶
　禮也注禮之常不必待君命疏(正義曰𫝊言禮也則/兵不伐䘮必有常禮)¶
　(禮有此法故聞䘮即還公羊𫝊曰還者何善辭也何/善爾大其不伐喪也此受命乎君而伐齊則何大乎)¶
　(其不伐喪大夫以君命出進退在大夫也何休云禮/兵不從中御外臨事制宜唯義所在故善之是與左)¶