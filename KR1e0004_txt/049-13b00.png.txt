　遂大司馬華氏族音義(盥古緩反而食音嗣下食公/子同質音致下同費扶味反)¶
　對曰臣不敢愛死無乃求去憂而滋長乎注恐殺大¶
　子憂益長音義(去起呂反長丁/丈反注及下同)臣是以懼敢不聽命¶
　公曰子死亡有命余不忍其訽注訽耻也音義(訽許/侯反)¶
　(本或作/詬同)疏(正義曰言我子死亡自有天命天命欲盡/非人所免我不忍其恥欲喪子以伐之)¶
　冬十月公殺華向之質而攻之戊辰華向奔陳華登¶
　奔吳注登費遂之子黨華向者向寧欲殺大子華亥¶
　曰干君而出又殺其子其誰納我且歸之有庸注可¶