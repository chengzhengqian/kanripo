　為君子曰善自為謀注言獨絜其身謀不及國及其¶
　敗戎師也齊侯又請妻之注欲以他女妻之固辭人¶
　問其故大子曰無事於齊吾猶不敢今以君命奔齊¶
　之急而受室以歸是以師昏也民其謂我何注言必¶
　見怪於民遂辭諸鄭伯注假父之命以為辭為十一¶
　年鄭忽出奔衛傳○秋大閲簡車馬也○九月丁卯¶
　子同生以大子生之禮舉之接以大牢注大牢牛羊¶
　豕也以禮接夫人重適也音義(接如字鄭注禮記作/㨗讀此者亦或㨗音)¶