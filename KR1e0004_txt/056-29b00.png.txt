　事楚曰存亡有命事楚何為多取費焉二月楚滅胡¶
　注傳言小不事大所以亡音義(費芳/味反)○夏五月壬申¶
　公薨仲尼曰賜不幸言而中是使賜多言者也注以¶
　微知著知之難者子貢言語之士今言而中仲尼懼¶
　其易言故抑之音義(中丁仲反注同㣲知著知之/難竝如字又音智易以豉反)○¶
　鄭罕達敗宋師于老丘注罕達子齹之子老丘宋地¶
　宋公子地奔鄭鄭人為之伐宋欲取地以處之事見¶
　哀十二年音義(齹才何反為于/偽反見賢遍反)○齊侯衛侯次于蘧¶