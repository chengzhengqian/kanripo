　(一時也未知於少皥逺近也四叔出於少皥耳其使/重為句芒非少皥使之世族譜云少皥氏其官以鳥)¶
　(為名然則此五官皆在高陽之世也楚語云少皥氏/之衰也九黎亂德民神雜糅不可方物顓頊受之乃)¶
　(命南正重司天以屬神命火正黎司地以屬民是則/重黎居官在高陽之世也又鄭語云黎為髙辛氏火)¶
　(正命之曰祝融則黎為祝融又在髙辛氏之世案世/本及楚世家云高陽生稱稱生卷章卷章生黎如彼)¶
　(文黎是顓頊之曾孫也楚語云少皥之衰顓頊受之/卽命重黎似是卽位之初不應卽得命曾孫為火正)¶
　(也少皥世代不知長短顓頊初已命黎至高辛又加/命不應一人之身緜歴兩代事旣久逺書復散亡如)¶
　(此參差難可考校世家云共工作亂帝嚳使黎誅之/而不盡帝誅黎而以其弟呉回為黎復居火正為祝)¶
　(融卽如此言黎或是國名官號不是人之名字顓頊/命黎髙辛命黎未必共是一人傳言世不失職二者)¶