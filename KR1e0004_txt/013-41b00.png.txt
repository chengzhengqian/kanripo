　(姓大音泰皥胡老反濟子禮反注及下/注同羲本或作戲許宜反近附近之近)以服事諸夏¶
　注與諸夏同服王事音義(夏戸雅反/注及下同)邾人滅須句須¶
　句子來奔因成風也注須句成風家成風為之言於¶
　公曰崇明祀保小寡周禮也注明祀大皥有濟之祀¶
　保安也音義(爲于/僞反)蠻夷猾夏周禍也注此邾滅須句¶
　而曰蠻夷昭二十三年叔孫豹曰邾又夷也然則邾¶
　雖曹姓之國迫近諸戎雜用夷禮故極言之猾夏亂¶
　諸夏音義(猾于八反叔孫豹百敎反按杜注所引是/叔孫婼語今傳本多作豹恐是傳寫誤也)¶