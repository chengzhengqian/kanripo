　(曰世子雖未即位以其父既死則當君處故以諸侯/言之甚之也注正義曰爾雅以此五者并馬為六畜)¶
　(周禮謂之六牲但馬非常祭所/用故去馬而以此五者當之)王必悔之注悔為暴¶
　虐○十二月單成公卒注終叔向之言○楚子城陳¶
　蔡不羮注襄城縣東南有不羮城定陵西北有不羮¶
　亭音義(羮舊音郎漢書/地理志作更字)疏(正義曰古者羮臛之字音/亦為郎故魯頌閟宫楚辭)¶
　(招魂與史游急就篇羮與房漿糠為/韻但近世以來獨以此地音為郎耳)使棄疾為蔡公¶
　王問於申無宇曰棄疾在蔡何如對曰擇子莫如父¶
　擇臣莫如君鄭荘公城櫟而寘子元焉使昭公不立¶