　對曰吾一婦人而事二夫縱弗能死其又奚言楚子¶
　以蔡侯滅息遂伐蔡注欲以説息媯音義(説音/悦)秋七¶
　月楚入蔡君子曰商書所謂惡之易也如火之燎于¶
　原不可鄉邇其猶可撲滅者其如蔡哀侯乎注商書¶
　盤庚言惡易長而難滅音義(易以豉反注同燎力召/反又力弔反郷許亮反)¶
　(撲普卜反盤歩丹反/本又作般長丁丈反)冬㑹于鄄宋服故也¶
經十有五年春齊侯宋公陳侯衛侯鄭伯㑹于鄄¶
夏夫人姜氏如齊注無傳夫人文姜齊桓公姊妹父母¶