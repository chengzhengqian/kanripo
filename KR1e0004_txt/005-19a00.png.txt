　(建亥之月則甞起建申之月此言始殺而甞謂建酉/之月亦是下限也若仲是下限則周之正月得為烝)¶
　(祭春秋之例得常不書而八年書正月烝者釋例云/經書正月烝得仲月之時也其夏五月復烝此為過)¶
　(時若但書夏五月烝則唯可知其非時故先發正月/之烝而継書五月烝以示非時并明再烝凟也然仲)¶
　(月雖不過時而月莭有前有郤若使莭前月郤即為/非禮此秋大雩是建午之月耳而傳言不時明渉其)¶
　(中莭故譏之釋例云龍星之體畢見謂立夏之月得/此月則當卜祀過渉次莭則以過而書故秋雩書不)¶
　(時此渉周之立秋莭也言渉立秋莭者謂渉立秋之/月中氣莭也過渉次莭亦謂中莭非初莭也若始渉)¶
　(初莭則不譏之矣如此傳注必是建寅之月方始郊/天周之孟春未得郊也禮記明堂位曰魯君孟春乗)¶
　(大輅載弧韣以祀帝於郊季夏六月以禘禮祀周公/於太廟季夏周之六月即孟春是周之正月矣又雜)¶