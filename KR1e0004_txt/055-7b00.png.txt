季孫斯仲孫忌帥師圍鄆注無傳何忌不言何闕文鄆¶
貳於齊故圍之音義(鄆音/運)疏(正義曰鄆是魯邑輒曰圍/之必是鄆邑叛也三傳並)¶
(無其事不知何為而叛明/年齊人歸鄆是叛屬齊也)¶
　傳六年春鄭滅許因楚敗也○二月公侵鄭取匡為¶
　晉討鄭之伐胥靡也注胥靡周地也周儋翩因鄭人¶
　以作亂鄭為之伐胥靡故晉使魯討之匡鄭地取匡¶
　不書歸之晉音義(為于僞反注同儋/丁甘反翩音篇)疏(正義曰下注/云鄭伐周六)¶
　(邑在魯伐鄭取匡前而此獨云胥靡者此時湏顯侵/鄭之意故言討鄭之伐胥靡畧言之也但鄭伐周事)¶