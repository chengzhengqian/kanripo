　旣成賈矣商人曰必告君大夫韓子請諸子産曰日¶
　起請夫環執政弗義弗敢復也注復重求也音義(成/賈)¶
　(音嫁本或作價請/夫音扶重直用反)今買諸商人商人曰必以聞敢以¶
　為請子産對曰昔我先君桓公與商人皆出自周注¶
　鄭本在周畿内桓公東遷并與商人俱疏(正義曰賈/人即商人)¶
　(也行曰商坐曰賈對文雖别散則不殊故商賈並言/之注正義曰世本云鄭桓公封棫林即漢之京兆鄭)¶
　(縣是也本在周之西都畿内也鄭語稱史伯為桓公/謀使桓公寄帑與賄於虢鄶之國桓公從之其子武)¶
　(公遂滅虢鄶而國之當桓公東/遷帑賄之時并與商人俱來也)庸次比耦注庸用也¶