　(也又作要信誓命以戒後人曰有人毁法則者是為/賊言其賊敗法也掩匿賊人是為藏言其藏罪人也)¶
　(竊人財賄謂之為盗盗人器用謂之為姦主為藏匿/罪人之名恃賴姦人所盗之用為極大之凶德有常)¶
　(刑無赦其事在九刑之書不遺忘也以宣公容納莒/僕為主藏受其寶玉為賴姦故舉此以極諫也注正)¶
　(義曰昭六年傳曰夏有亂政而作禹刑商有亂政而/作湯刑周有亂政而作九刑三辟之興皆叔世也叔)¶
　(世謂衰世世衰民慢作嚴刑以督之稱其創制聖王/以為所作之法夏作禹刑商作湯刑則周作九刑作)¶
　(周公之刑也此云周公作誓命其事在九刑知自誓/命以下皆九刑之書所載也謂之九刑必其諸法有)¶
　(九而九刑之書今亡不知九者何謂服䖍云正刑一/議刑八即引小司宼八議議親故賢能功貴勤賓之)¶
　(辟此八議者載於司宼之章周公已制之矣後世更/作何所復加但所議八等之人就其所犯正刑議其)¶