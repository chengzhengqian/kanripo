　(發語卑雜則情趣𤨏近立言高簡則㫖意逺大章句/煩多則事情易顯文辭約少則義趣微略此乃理之)¶
　(常事非故隱之也文王演易則亦文高旨遠辭約義/微豈復孫辭辟害以彼無所辟其文亦微知理之常)¶
　(非為所隱也其章往考來情見乎辭皆易/下繋辭之文彼作彰往而察來意不異耳)聖人包周¶
　身之防音義(包必交反防扶/放反又音房)既作之後方復隱諱以¶
　辟患非所聞也疏(此一段答孫言辟害之意若成湯/繋於夏臺文王囚於羑里周公留)¶
　(滯於東都孔子絶糧於陳蔡自古聖人幽囚困死則/嘗有之未聞有被殺害者也包周身之防者謂聖人)¶
　(防慮必周於身自知無患方始作之既作之後方復/隱諱以辟患害此事實非所聞也云非所聞者言前)¶
　(訓未之/有也)子路欲使門人為臣孔子以為欺天而云仲¶