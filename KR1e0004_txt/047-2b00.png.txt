　(魯有罪矣而徃年公不與盟注云非國惡故不諱者/魯實伐莒取郠若以伐莒責魯魯則無辭而兼受邾)¶
　(人之訴妄稱朝夕伐我為此不與公盟故言非國之/惡其執季孫不是無罪也子服惠伯云寡君未知其)¶
　(罪而執其老者/拒晉之怨辭耳)尊晉罪己禮也注禮脩已而不責人¶
　○南蒯之将叛也盟費人司徒老祁慮癸注二人南¶
　蒯家臣音義(祁巨夷反字/林音上尺反)疏(注正義曰世族譜司徒/老祁為一人慮癸為一)¶
　(人服䖍云司徒姓也老祁字也慮癸亦姓字也二子/季氏家臣也杜以下句請於南蒯曰臣願受&KR0576;知是)¶
　(南蒯/家臣)偽廢疾使請於南蒯曰臣願受&KR0576;而疾興若以¶
　君靈不死請待間而盟注間差也音義(差音初/資反)許之¶