　(沐浴三子季孫為長各記其一故不同耳彼於退而/告人之下又云之三子告此無文者傳是史官所錄)¶
　(記其與君言耳退後别告三子唯弟/子知之史官不見其告故傳無文也)○初孟孺子洩¶
　將圉馬於成注洩孟懿子之子孟武伯也圉畜養也¶
　成孟氏邑音義(洩息列反/圉魚呂反)成宰公孫宿不受曰孟孫¶
　為成之病不圉馬焉注病謂民貧困音義(為于/偽反)孺子¶
　怒襲成從者不得入乃反成有司使孺子鞭之注恨¶
　恚故鞭成有司之使人音義(從者才用反使所吏/反注同恚一瑞反)秋¶
　八月辛丑孟懿子卒成人奔喪弗内袒免哭于衢聽¶