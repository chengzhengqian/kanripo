　軍注羣臣旅㑹今欲顯絳故特為設禮食音義(食音/嗣注)¶
　(同又如字特/為于僞反)疏(正義曰與之禮食者若公食大夫禮/以大夫為賔公親為之特設禮食服)¶
　(䖍云於是魏頡卒矣使趙武將新軍代魏頡升魏絳/佐新軍代趙武也世族譜魏顆魏絳俱是魏犫之子)¶
　(顆長生頡則絳是頡之叔父顆别為令狐氏絳為魏/氏蓋顆長而庶絳幼而適故也魏世家武子生悼子)¶
　(悼子生絳則絳是犫孫計其年世孫/應是也先儒悉皆不然未知何故)張老為中軍司¶
　馬注代魏絳士富為候奄注代張老士富士㑹别族¶
　○楚司馬公子何忌侵陳陳叛故也○許靈公事楚¶
　不會于雞澤冬晉知武子帥師伐許¶