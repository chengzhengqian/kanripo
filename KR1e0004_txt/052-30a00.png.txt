　(䖍反矯居表/反愆起䖍反)疏(正義曰令尹召鄢將師告之以郤宛/門有甲耳不令攻郤宛也鄢將師退)¶
　(而令衆使攻之/是矯令尹命也)吳新有君注光新立也疆埸日駭楚¶
　國若有大事子其危哉知者除讒以自安也今子愛¶
　讒以自危也甚矣其惑也子常曰是瓦之罪敢不良¶
　圖九月己未子常殺費無極與鄢將師盡滅其族以¶
　說于國謗言乃止音義(疆居良反埸/音亦知音智)　冬公如齊齊¶
　侯請饗之注設饗禮子家子曰朝夕立於其朝又何¶
　饗焉其飲酒也乃飲酒使宰獻而請安注比公於大¶