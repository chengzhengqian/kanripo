　(參之虛域/故云參虚)其後襄之二路注周襄王所賜晉文公大¶
　路戎路鏚鉞秬鬯注鏚斧也鉞金鉞秬黒黍鬯香酒¶
　音義(鏚音戚鉞音越/秬音巨鬯音暢)疏(注正義曰廣雅云鏚鉞斧也/俱是斧也蓋鉞大而斧小太)¶
　(公六韜云大柯斧重八斤一名天鉞是鉞大於斧也/尚書牧誓云武王左杖黄鉞孔安國云以黄金飾斧)¶
　(是鉞以金飾也秬黒黍釋草文也周禮有鬯人之官/鄭𤣥云鬯釀秬為酒芬香條暢於上下也是鬯為香)¶
　(酒也賜之鏚鉞者使之專殺戮也賜之秬鬯者使之/祭先祖也王制云諸侯賜弓矢然後征賜鈇鉞然後)¶
　(殺賜圭瓚然後為鬯詩陳宣王賜召/穆公云秬鬯一卣告于文人是也)彤弓虎賁文公¶
　受之以有南陽之田注事在僖二十八年音義(彤徒/冬反)¶