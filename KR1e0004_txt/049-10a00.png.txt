　(同/)爲未致使故也注未致使故不敢以客禮見音義¶
　(為于偽反使/所吏反注同)疏(注正義曰客禮見者若已致君命則/享有庭實復有私覿私靣之禮今爲)¶
　(未致使故但/以良馬見也)衞侯以爲乘馬注喜其敬己故貴其物¶
　音義(乗繩證反/又如字)賔將掫注掫行夜音義(掫側九反又/祖侯反行下)¶
　(孟/反)疏(注正義曰下文終夕與於燎故知掫是行/夜也説文云掫夜戒有所擊也從手取聲)主人¶
　辭曰亡人之憂不可以及吾子草莽之中不足以辱¶
　從者敢辭賔曰寡君之下臣君之牧圉也若不獲扞¶
　外役是不有寡君也注有相親有音義(從才用反圉/魚呂反扞戸)¶