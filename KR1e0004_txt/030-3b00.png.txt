　(及比之魯大夫也魯大夫兩人同行皆不言及文十/八年公子遂叔孫得臣如齊定六年季孫斯仲孫何)¶
　(忌如晉其/類皆是也)○吳子使壽越如晉注夀越吳大夫辭不¶
　㑹于雞澤之故注三年㑹雞澤吳不至今來謝之且¶
　請聽諸侯之好注更請㑹音義(好呼/報反)晉人將為之合¶
　諸侯使魯衛先㑹吳且告㑹期注以其道逺故使魯¶
　衛先告期音義(将為于/偽反)故孟獻子孫文子會吳于善¶
　道注二子皆受晉命而行○秋大雩旱也注雩夏祭¶
　所以祈甘雨若旱則又修其禮故雖秋雩非書過也¶