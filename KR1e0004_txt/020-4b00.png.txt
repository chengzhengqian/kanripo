　於阪髙注楚險地音義(阪音反一/音扶板反)蒍賈曰不可我能¶
　往㓂亦能往不如伐庸夫麇興百濮謂我饑不能師¶
　故伐我也若我出師必懼而歸百濮離居將各走其¶
　邑誰暇謀人乃出師旬有五日百濮乃罷注濮夷無¶
　屯聚見難則散歸音義(蒍于委反屯徒門反聚才住/反又如字難乃旦反又如字)¶
　自廬以往振廪同食注往往伐庸也振發也廪倉也¶
　同食上下無異饌也音義(廬力於反又音/盧廪力甚反)次于句澨¶
　注楚西界地音義(句古侯反/澨市世反)使廬戢棃侵庸注戢棃¶