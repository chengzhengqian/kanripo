乙未楚子昭&KR0816;注康王也十二月無乙未日誤疏(注正/義曰)¶
(甲寅之後四十二日始得乙未則甲寅乙未不得同月/長歴推此年十二月戊戌朔甲寅是十七日其月無乙)¶
(未也經有十一月十二/月月不容誤知日誤也)¶
　傳二十八年春無氷梓慎曰今兹宋鄭其饑乎注梓¶
　慎魯大夫今年鄭㳺吉宋向戌言之眀年饑甚傳乃¶
　詳其事音義(梓音/子)疏(注正義曰此年傳鄭㳺吉云嵗/之不易宋向戌云饑寒之不恤)¶
　(是今年言之也眀年傳云鄭饑子皮餼國人粟於是/宋亦饑子罕請於平公出公粟以貸是詳其事也)¶
　嵗在星紀而滛於𤣥枵注嵗嵗星也星紀在丑斗牛¶