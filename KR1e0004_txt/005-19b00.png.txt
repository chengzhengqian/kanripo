　(記云孟獻子曰正月日至可以有事於上帝七月曰/至可以有事於祖七月而禘獻子為之如彼記文則)¶
　(魯郊以周之孟春而傳言唘蟄而郊者禮記後人所/錄其言或中或否未必所言皆是正禮㐮七年傳孟)¶
　(獻子曰唘蟄而郊禮記左傳俱稱獻子而記言日至/傳言唘蟄一人两說必有&KR0861;者若七月而禘獻子為)¶
　(之時應有七月禘矣烝甞過則書禘過亦應書何以/獻子之時不書七月禘也是知獻子夲無此言不得)¶
　(云禮記是而左傳非也明堂位言正月郊者盖春秋/之末魯稍僭侈見天子冬至祭天便以正月祀帝記)¶
　(者不察其夲遂謂正月為常明堂位後世之書其末/章云魯君臣未甞相弑也禮樂刑法政俗未甞相變)¶
　(也春秋之世三君見弑髽而弔士有誄俗變多矣尚/云無之此言既誣則郊亦難信以此知記言孟春非)¶
　(正禮也鄭𤣥注書多用䜟緯言天神有六地祗有二/天有天皇大帝又有五方之帝地有崑崙之山神又)¶