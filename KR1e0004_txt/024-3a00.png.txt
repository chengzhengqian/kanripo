冬公孫歸父會齊侯于穀¶
　傳十四年春孔達縊而死衛人以說于晉而免注以¶
　殺告故免于伐音義(縊一/賜反)遂告于諸侯曰寡君有不¶
　令之臣達搆我敝邑于大國既伏其罪矣敢告注諸¶
　殺大夫亦皆告衛人以為成勞復室其子注以有平¶
　國之功故以女妻之音義(復扶又反/妻七計反)疏(正義曰釋詁/以平為成則)¶
　(成亦平也男子謂妻為室故杜以為衛人以其父有/平定國家之勞故以女妻之言衛侯以女妻之也劉)¶
　(炫以為傳文無衛侯之女為孔達之妻復室其子謂/復以室家還其子謂達既被誅家當沒入官復以孔)¶