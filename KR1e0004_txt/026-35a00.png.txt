夏季孫行父如宋致女注女嫁三月又使大夫隨加聘¶
問謂之致女所以致成婦禮篤昏姻之好音義(好呼/報反)疏¶
(正義曰桓二年九月夫人姜氏至自齊冬齊侯使其弟/年來聘傳曰齊仲年來聘致夫人也此二月伯姬歸于)¶
(宋夏季孫行父如宋致女二者其間並近三月禮婦入/三月廟見知致女必以三月蓋廟見之後婦禮既成使)¶
(大夫聘問謂之致女其成婦之禮存謙敬序殷勤所以/篤昏姻之好也仲年行父俱是致女而彼言聘者在魯)¶
(而出則曰致女在他國而來則但言聘外内之異文也/以彼言聘而實是致女故二注皆言使大夫隨加聘問)¶
(為此/也)¶
晉人來媵注媵伯姬也¶