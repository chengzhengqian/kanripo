　王叔之貳於戎也注王叔反有二心於戎失奉使之¶
　義故晉執之音義(使所/吏反)○夏鄭子國來聘通嗣君也¶
　注鄭僖公初即位○穆叔覿鄫太子于晉以成屬鄫¶
　注覿見也前年請屬鄫故將鄫大子巫如晉以成之¶
　音義(覿直歴反/見賢遍反)疏(正義曰覿見釋詁文也前年魯請/屬鄫雖被晉許而鄫人未知故将)¶
　(巫至晉/以成之)書曰叔孫豹鄫大子巫如晉言比諸魯大夫¶
　也注豹與巫俱受命於魯故經不書及比之魯大夫¶
　疏(正義曰巫若自受鄫命則豹當言及今巫來至魯/魯侯命之令與豹同行與豹俱受魯命故經不言)¶