欽定四庫全書¶
　春秋左傳注疏卷四(起桓公元/年盡二年)¶
　　晉杜氏注　唐陸徳明音義　孔穎達疏¶
　桓公音義(陸曰桓公名軌惠公之子隱公之弟母/仲子史記亦名允諡法辟土服逺曰桓)疏¶
　(正義曰魯世家桓公名允恵公之子隱公之弟仲子/所生以桓王九年卽位莊王三年薨世本桓公名軌)¶
　(世族譜亦為軌諡法辟土服逺曰桓諡法非一略舉/一耳亦不知本以何行而為此諡他皆放此是嵗嵗)¶
　(在𤣥/&KR1102;)¶
經元年春王正月公卽位注嗣子位定於初喪而改元¶