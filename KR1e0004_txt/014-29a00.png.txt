　(務爭爭鬭之爭本/又作諍扞戸旦反)疏(正義曰常棣之詩周公所作故/周語說此事云周文公之詩曰)¶
　(即明是周公所作也召穆公厲王時人於時周徳既/衰兄弟道缺召穆公思周徳之不善致使兄弟之恩)¶
　(缺收合宗族於成周為設燕會而作此周公樂歌之/詩曰常棣之木華鄂鄂然外發之時豈不韡韡而光)¶
　(明乎以衆華俱外發實韡韡而光明以喻兄弟衆多/而相和睦豈不彊盛而有光輝乎言兄弟和睦實彊)¶
　(盛而有光輝兄弟和睦則彊盛如是然則凡今日天/下之人欲致此韡韡之盛莫如兄弟之相親也其四)¶
　(章曰兄弟或有自不相善可爭訟于牆内若有他人/侵之則同心合意外禦其他人之侵侮也注正義曰)¶
　(類善釋詁文糾者聚合之意故為收也召穆公厲王/宣王之臣詩江漢序云命召公平淮夷經曰王命召)¶
　(虎是也思周徳之不善故知是厲王之時周徳衰微/兄弟道缺也召穆公於東都會宗族蓋當宣王之時)¶