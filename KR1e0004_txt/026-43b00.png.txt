　余得請於帝矣壊大門及寢門而入公懼入于室又¶
　壊戸公覺召桑田巫注桑田晉邑音義(壊音怪下同/及寢門一本)¶
　(無及字覺/古孝反)巫言如夢注巫云鬼怒如公所夢公曰何¶
　如曰不食新矣注言公不得及食新麥公疾病求醫¶
　于秦秦伯使醫緩為之注緩醫名為猶治也音義(醫/於)¶
　(其/反)未至公夢疾為二豎子曰彼良醫也懼傷我焉逃¶
　之其一曰居肓之上膏之下若我何注肓鬲也心下¶
　為膏音義(懼傷我絶句焉徐於䖍反一讀如字屬上/句逃之絶句肓徐音荒說文云心下鬲上)¶