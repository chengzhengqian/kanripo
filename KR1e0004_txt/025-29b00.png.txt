　三軍之懼而又有桑中之喜宜將竊妻以逃者也注¶
　桑中衛風淫奔之詩及鄭使介反幣而以夏姬行注¶
　介副也幣聘物音義(介音/界)將奔齊齊師新敗曰吾不¶
　處不勝之國遂奔晉而因郤至注至郤克族子疏(正/義)¶
　(曰世本郤豹生冀芮芮生缺缺生克又云豹生義義/生步楊楊生蒲城鵲居居生至如世本克是豹之曾)¶
　(孫至是豹之𤣥孫於/克為二從兄弟子)以臣於晉晉人使為邢大夫注¶
　邢晉邑音義(邢音/刑)子反請以重幣錮之注禁錮勿令¶
　仕音義(錮音固令/力呈反)疏(正義曰説文云錮鑄塞也鐡器/穿穴者鑄鐡以塞之使不漏禁)¶