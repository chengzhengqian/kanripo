　良氏之甲守注以自守也音義(守手又反/下守備同)甲辰子展¶
　子西率國人伐之殺子孔而分其室書曰鄭殺其大¶
　夫専也注亦以國討為文子然子孔宋子之子也注¶
　子然子革父士子孔圭媯之子也注宋子圭媯皆鄭¶
　穆公妾士子孔子良父音義(媯居/危反)圭媯之班亞宋子¶
　而相親也注亞次也音義(亞於/嫁反)士子孔亦相親也僖¶
　之四年子然卒注鄭僖四年魯襄六年簡之元年士¶
　子孔卒注魯襄八年司徒孔實相子革子良之室注¶