　注林父事剽而衎入義可以退徒以專邑自隨為罪¶
　故傳發之疏(正義曰春秋書叛者有此孫林父與宋/華亥宋公之弟辰晉趙鞅晉荀寅五者)¶
　(經皆書叛邾庶其莒牟夷邾黒肱皆以地來奔雖文/不稱叛傳謂此三人為三叛人則三者亦是叛也所)¶
　(言叛者或據邑而距其君或竊地他國皆為有地隨/巳故稱為叛昭二十二年宋華亥向寧華定自宋南)¶
　(里出奔楚定十四年宋公之弟辰自蕭來奔地不隨/巳則不稱叛是叛雖反背之辭皆由地以生名也叛)¶
　(者判也欲分君之地以從他國故以叛為名焉叛無/凡例𫝊言書曰是仲尼書為叛也人君賜臣以邑以)¶
　(為禄食臣之祿謂所食邑也君實有之言其不得専/以為巳有也君臣以義而合義則進以事君受此禄)¶
　(食否則奉身而退當身奔他國而以禄歸君專君之/禄以周旋從巳於法為罪戮之人故書入於戚以叛)¶