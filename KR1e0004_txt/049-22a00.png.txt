　(羽為物徴/張里反)疏(正義曰漢書律歴志云五聲者宫商角/徵羽也所以作樂者諧八音蕩滌人之)¶
　(邪志令其正性移風易俗也五聲和八音諧而樂成/商之為言章也物成熟可章度也角觸也物觸地而)¶
　(出戴芒角也宫中也居中央暢四方唱始施生為四/聲綱也徴祉也物盛大而蕃祉也羽宇也物聚臧宇)¶
　(覆之也夫聲者中於宫觸於角祉於徴章於商宇於/羽故四聲為宫紀也是五聲之名義也聲之清濁凡)¶
　(有五品自然之理也聖人配於五方宫居其中商角/徴羽分配四方四時之物春生夏長秋成冬聚取其)¶
　(事而爲之名也志又云五聲之本生黄鍾之律九寸/爲宫或益或損以定商角徴羽九六相生隂陽之應)¶
　(也樂記云宫爲君商為臣角為民徴為事羽為物月/令春其音角夏其音徵中央土其音宫秋其音商冬)¶
　(其音羽鄭𤣥云聲始於宫宫數八十一屬土以其最/濁君之象也三分宫去一以生徵徴數五十四屬火)¶