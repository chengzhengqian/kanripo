　淺之為丈夫也注自恨以私待人○晉欒魴帥師從¶
　衞孫文子伐齊注為懐子之言故也欒魴欒氏族不¶
　書兵并林父不别告也經書夏從告音義(并如字又/必政反)¶
　○季武子如晉拜師注謝討齊晉侯享之范宣子為¶
　政注代荀偃將中軍音義(將子匠反/後放此)賦黍苗注黍苗¶
　詩小雅羙召伯勞來諸侯如隂雨之長黍苗也喻晉¶
　君憂勞魯國猶召伯音義(召上照反下同勞力報/反來力代反長丁丈反)季¶
　武子興再拜稽首曰小國之仰大國也如百穀之仰¶