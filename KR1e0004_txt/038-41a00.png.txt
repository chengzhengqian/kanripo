　(一音/如字)慶封歸遇告亂者丁亥伐西門弗克還伐北門¶
　克之入伐内宫注陳鮑在公所故弗克反陳于嶽注¶
　嶽里名音義(陳直覲反/嶽五角反)請戰弗許遂来奔獻車於季¶
　武子美澤可以鑑注光鑑形也音義(鑑古/暫反)展莊叔見¶
　之注魯大夫曰車甚澤人必瘁宜其亡也叔孫穆子¶
　食慶封慶封氾祭注禮食有祭示有所先也氾祭逺¶
　散所祭不共音義(瘁在醉反夲或作萃同/食慶音嗣氾芳劍反)疏(注正義/曰禮法)¶
　(食必先祭祭古之先食以示有所先也公食大夫禮/云賔升席坐取韭菹以偏擩于醢上豆之間祭又言)¶