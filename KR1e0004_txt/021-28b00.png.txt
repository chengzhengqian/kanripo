　之罪也注稱君謂唯書君名而稱國以弑言衆所共¶
　絶也稱臣者謂書弑者之名以示来世終為不義改¶
　殺稱弑辟其惡名取有漸也書弑之義釋例論之備¶
　矣疏(正義曰晉語云趙宣子曰大者天地其次君臣/則君臣之交猶父子也君無可弑之理而云弑)¶
　(君稱君君無道者弑君之人固為大罪欲見君之無/道罪亦合弑所以懲創将来之君兩見其義非赦弑)¶
　(君之人以弑之為無罪也釋例曰天生民而樹之君/使司牧之羣物所以繋命故戴之如天親之如父母)¶
　(仰之如日月事之如神明其或受雪霜之嚴雷電之/威則奉身歸命有死無貳故傳曰君天也天可逃乎)¶
　(此人臣所執之常也然本無父子自然之恩末無家/人習翫之愛髙下之隔縣殊壅塞之否萬端是以居)¶