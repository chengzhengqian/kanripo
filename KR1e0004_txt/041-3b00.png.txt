秋莒去疾自齊入于莒注國逆而立之曰入音義(去起/吕反)¶
莒展輿出奔吳注弑君賊未㑹諸侯故不稱爵音義(莒/展)¶
(輿出奔吳一本/莒展出奔呉)疏(注正義曰釋例云諸侯不受先君之/命而纂立得與諸侯㑹者則以成君)¶
(書之若未得接於諸侯則不稱爵傳曰㑹于平州以定/公位又曰先君若有罪則君列諸㑹矣此以㑹為斷也)¶
(是杜據彼傳之二文知/此為未㑹諸侯不稱爵)¶
叔弓帥師疆鄆田注春取鄆今正其封疆音義(疆居良/反注同)¶
𦵏邾悼公注無傳¶
冬十有一月己酉楚子麇卒注楚以瘧疾赴故不書弑¶