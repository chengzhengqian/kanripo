(家事是上之行乎下也其意言靈公廢蒯聵不用使之/得國輙不以國與蒯聵是靈公之命行於蒯聵也立為)¶
(國君是王事也以國與父是私事也不以國與父是天/子之命行於諸侯也如公羊之言則輙義可以距父圍)¶
(戚不為不義而杜言曼姑知其不義則輙不合距父意/與公羊異者據左𫝊公子郢讓國不受然後立輙然則)¶
(輙之立也以周禮無適子則立適孫緣是以得立耳非/有靈公之命使立之也為輙之義自可讓而不受以已)¶
(是適孫緣有可立之勢貪國以距父耳非有靈公之命/天子之勑使之距蒯聵也論語說此事云冉有曰夫子)¶
(為衞君乎子貢曰諾吾將問之入曰伯夷叔齊何人也/曰古之賢人也曰怨乎曰求仁而得仁又何怨乎出曰)¶
(夫子不為也孔子意不助輙明是輙/為不義故曼姑自知不義推齊為主)¶
夏四月甲午地震注無傳¶