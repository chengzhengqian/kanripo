　大子有也廬蔡平侯悼大子之子呉歸于陳禮也注¶
　悼大子偃師也呉陳惠公○冬十月葬蔡靈公禮也¶
　注國復成禮以葬也此陳蔡事傳皆言禮嫌楚所封¶
　不得比諸侯故明之○公如晉荀呉謂韓宣子曰諸¶
　侯相朝講舊好也執其卿而朝其君有不好焉不如¶
　辭之乃使士景伯辭公于河注景伯士文伯之子彌¶
　牟也音義(舊好呼/報反)○呉滅州來令尹子期請伐呉王¶
　弗許曰吾未撫民人未事鬼神未脩守備未定國家¶