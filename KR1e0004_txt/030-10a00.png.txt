　以還晉尋便見滅故晉責魯季武子如晉見且聽命¶
　注始代父為卿見大國且謝亡鄫聽命受罪音義(見/賢)¶
　(遍反/注同)疏(正義曰昭二年晉韓宣子来聘𫝊曰告為政/而来見也大國正卿尚来見小國知此𫝊言)¶
　(見者是始代父為政/卿往見於大國也)○十一月齊侯滅莱莱恃謀也¶
　注賂夙沙衛之謀也事在二年於鄭子國之来聘也¶
　四月晏弱城東陽而遂圍莱注子國聘在五年二年¶
　晏弱城東陽至五年四月復託治城因遂圍莱音義¶
　(復扶/又反)甲寅堙之環城傅於堞注堞女墻也堙土山也¶