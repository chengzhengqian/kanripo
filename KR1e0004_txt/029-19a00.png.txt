　諸侯之大夫及陳袁僑盟陳請服也注其君不來使¶
　大夫盟之匹敵之宜○晉侯之弟揚干亂行於曲梁¶
　注行陳次音義(行户郎反注/同陳直覲反)魏絳戮其僕注僕御也¶
　疏(正義曰以車亂行是御者之罪故戮其僕也周禮/司寇之屬有掌戮之官鄭𤣥云戮猶辱也既斬殺)¶
　(又辱之其職云掌斬殺賊諜而膊之凡殺其親者焚/之殺王之親者辜之殺人者踣諸市肆之三日鄭𤣥)¶
　(云膊謂去衣磔之焚燒也辜謂磔之踣僵尸也肆猶/申也陳也彼膊焚辜肆皆謂陳以示人然則此言戮)¶
　(者非徒殺之而已乃殺之以徇諸軍昭四年楚戮慶/封負之斧鉞以徇於諸侯先徇乃殺之也成二年韓)¶
　(獻子既斬人郤子使速以徇是殺之而後徇也此戮/即彼徇之謂也文十年楚申舟抶宋公之僕以徇或)¶