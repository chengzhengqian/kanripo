　使致王命也伐宋未得志故復徃告之○冬公會齊¶
　侯于防謀伐宋也○北戎侵鄭鄭伯禦之患戎師曰¶
　彼徒我車懼其侵軼我也注徒歩兵也軼突也音義¶
　(軼直結反/又音逸)公子突曰使勇而無剛者嘗宼而速去之¶
　注公子突鄭厲公也嘗試也勇則能徃無剛不恥退¶
　君為三覆以待之注覆伏兵也戎輕而不整貪而無¶
　親勝不相讓敗不相救先者見獲必務進進而遇覆¶
　必速奔後者不救則無繼矣乃可以逞注逞解也音¶