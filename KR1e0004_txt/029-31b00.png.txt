　諸侯之賦為執事朝夕之命敝邑敝邑褊小闕而為¶
　罪注闕不共也音義(朝夕如字褊必/淺反共音恭)寡君是以願借¶
　助焉注借鄫以自助音義(借子亦/反注同)晉侯許之注為明¶
　年叔孫豹鄫世子巫如晉傳○楚人使頓間陳而侵¶
　伐之故陳人圍頓注間伺間缺音義(間陳間厠之間/伺音司間音閑)¶
　(又間厠之/間又如字)○無終子嘉父使孟樂如晉注無終山戎¶
　國名孟樂其使臣音義(使臣所/吏反)因魏莊子納虎豹之¶
　皮以請和諸戎注欲戎與晉和莊子魏絳晉侯曰戎¶