次于聶北者案兵觀釁以待事也次例在荘三年聶北¶
邢地音義(聶女輒反/釁許覲反)疏(注正義曰公羊榖梁皆以為齊/師宋師曺師皆是侯伯之身公)¶
(羊稱不與諸侯専封故變稱師耳此時方始救邢邢夲/不滅何以言其封也左氏無此義将卑師衆稱師此三)¶
(國皆師多而大夫将故名氏不見並稱師公羊以為此/言次于聶北救邢與㐮二十三年叔孫豹救晉次于雍)¶
(榆二事相反為之作說言此是君也進止自由彼是臣/也先通君命賈服取以為說杜以傳無此事故不用其)¶
(言釋例曰所記或次在事前次以成事也或次在事後/事成而次也皆隨事實無義例也此時狄人尚強未可)¶
(即擊案兵觀釁以待其事須/可擊乃擊之故次在事前)¶
夏六月邢遷于夷儀注邢遷如歸故以自遷為辭夷儀¶