　(典事/同也)○夏士蒍城絳以深其宮注絳晉所都也今平¶
　陽絳邑縣○秋虢人侵晉冬虢人又侵晉注為傳明¶
　年晉將伐虢張本此年經傳各自言其事者或經是¶
　直文或策書雖存而簡牘散落不究其本末故傳不¶
　復申解但言傳事而已音義(牘徒本反究音救復/扶又反解居蟹反)疏¶
　(注正義曰此年傳不解經經傳各自言事伐戎日食/體例已舉或可經是直文不湏傳説曹殺大夫宋齊)¶
　(伐徐或湏説其所以此去丘明已逺或是簡牘散落/不復能知故耳上二十年亦傳不解經彼經皆是直)¶
　(文故就此一説/言下以明上)¶