　(而用金石則掌其令鄭𤣥云用金石者作槍雷之屬/雷即礧也兵法守城用礧石以擊攻者陳思王征蜀)¶
　(論云下礧成雷/榛殘木碎是也)甲午滅之注月八日書曰遂滅偪陽¶
　言自㑹也注言其因會以滅國非之也疏(正義曰僖/四年公會)¶
　(齊侯云云侵蔡蔡潰遂伐楚二十三年齊侯伐衞遂/伐晉如此之類一行而有二事者法當言遂遂非善)¶
　(惡之名而此𫝊特云書曰遂滅偪陽言自會也則知/此言遂者有非之之意所以然者彼因伐遂伐本謀)¶
　(成行兵容可一舉而伐兩國㑹非征伐之事荀偃士/匄於㑹始請則偪陽無大罪諸侯無宿謀因㑹滅人)¶
　(情在可責𫝊稱言自㑹也是尤其從㑹行也釋例云/㑹以訓上下叙徳刑遂滅偪陽言滅生於會非本意)¶
　(也是言因㑹以滅國非之之事也書曰者是仲尼新/意則舊史不然本蓋别書諸侯滅偪陽仲尼改之而)¶