　○齊聲孟子通僑如注聲孟子齊靈公母宋女使立¶
　於高國之間注位比二卿僑如曰不可以再罪奔衛¶
　亦間於卿注傳亦終言僑如之佞音義(間徐音閒厠/之間讀者或)¶
　(如/字)○晉侯使郤至獻楚㨗于周與單襄公語驟稱其¶
　伐注伐功也疏(正義曰周語稱郤至見召桓公與之/語召桓公以告單襄公非郤至自與)¶
　(襄公語也襄公論郤至將死答召桓公語耳非語諸/大夫也其文與此小異其意與此大同周語詳而此)¶
　(傳略先賢或以為國語非丘明所作為其或有與傳/不同故也驟稱其伐謂數數自伐其功周語説郤至)¶
　(自伐之言多矣/其辭不可具載)單子語諸大夫曰溫季其亡乎注温¶