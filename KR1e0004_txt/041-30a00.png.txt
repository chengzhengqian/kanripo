　商丘宋地主祀辰星辰大火也商人是因故辰為商¶
　星注商人湯先相土封商丘因閼伯故國祀辰星音¶
　義(相息/亮反)疏(注正義曰殷本紀稱相土契孫是湯之先/也㐮五年𫝊云閼伯居商丘祀大火相土)¶
　(因之故商主大火辰即大火星也故商人/祀辰星商謂宋也宋商後故稱商人也)遷實沈于¶
　大夏主參注大夏今晋陽縣音義(夏户雅反注及下/同參所林反注及)¶
　(下/同)唐人是因以服事夏商注唐人若劉累之等累遷¶
　魯縣此在大夏疏(注正義曰謂之唐人當是陶唐之/後二十九年𫝊云陶唐氏既衰其)¶
　(後有劉累知此唐人是彼劉累之等類也言等類者/謂劉累後世子孫累雖遷魯縣子孫仍在大夏故歴)¶