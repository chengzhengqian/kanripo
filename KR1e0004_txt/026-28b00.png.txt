(是也三稱並行傳無異說故知天子天王王者之通稱/也其不同者史異辭耳公羊傳曰其稱天子何元年春)¶
(王正月正也其餘皆通矣杜用彼說也賈逵云諸夏稱/天王畿内曰王夷狄曰天子王使榮叔歸含且賵以恩)¶
(深加禮妾母恩同畿内故稱王成公八年乃得賜/命與夷狄同故稱天子左氏無此義故杜不從之)¶
冬十月癸卯杞叔姬卒注前五年來歸者女既適人雖¶
見出棄猶以成人禮書之終為杞伯所葬故稱杞叔姬¶
晉侯使士燮來聘¶
叔孫僑如會晉士燮齊人邾人伐郯注先謀而稱會盟¶
主之命不同之於列國¶