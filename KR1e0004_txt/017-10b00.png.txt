　是敗也孟明之罪也必殺之秦伯曰是孤之罪也周¶
　芮良夫之詩曰大風有隧貪人敗類注詩大雅隧蹊¶
　徑也周大夫芮伯刺厲王言貪人之敗善類若大風¶
　之行毁壊衆物所在成蹊徑音義(帥所類反芮如鋭/反詩大雅桑柔篇)¶
　(隧音遂道也敗必邁反/注同蹊音兮徑古定反)聽言則對誦言如醉注言昏¶
　亂之君不好典誦之言聞之若醉得道聽塗説之言¶
　則喜而答對音義(誦似用反昏夲/亦作惛音昏)匪用其良覆俾我¶
　悖注覆反也俾使也不用良臣之言反使我為悖亂¶