大饑注無傳¶
　傳二十四年春穆叔如晉范宣子逆之問焉曰古人¶
　有言曰死而不朽何謂也穆叔未對宣子曰昔匄之¶
　祖自虞以上為陶唐氏注陶唐堯所治地太原晉陽¶
　縣也終虞之世以為號故曰自虞以上音義(上時掌/反注同)¶
　(治直/吏反)疏(正義曰如杜此注陶唐共為一名即是晉陽/縣也釋例云晉大鹵大原大夏參虚晉陽六)¶
　(名大原晉陽縣也唯載六名而言不及唐釋例又别/記小國所都唐大原晉陽縣也亦云唐是晉陽而言)¶
　(不及陶則以陶與唐别不是共為一名也史記云帝/堯為陶唐氏韋昭云陶唐皆國名猶湯稱殷商也案)¶