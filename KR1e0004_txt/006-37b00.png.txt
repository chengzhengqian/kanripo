　(後陳子達之言是達聞其言而評之與臧文/仲聞蓼六之滅其事相類故知是魯人也)高伯其¶
　爲戮乎復惡已甚矣注復重也本爲昭公所惡而復¶
　弑君重爲惡也音義(復扶又反注同一音服則/乖注意重直用反下同)¶
經十有八年春王正月公㑹齊侯于濼注濼水在濟南¶
歴城縣西北入濟音義(濼盧篤反又力角反/一音洛說文匹沃反)公與夫人¶
姜氏遂如齊注公本與夫人俱行至濼公與齊侯行㑹¶
禮故先書㑹濼旣㑹而相隨至齊故曰遂疏(正義曰僖/十一年公)¶
(及夫人㑹齊侯于陽穀彼言及此不言及者公羊傳曰/公何以不言及夫人夫人外也言夫人淫於齊侯而踈)¶