　(復定準凡為厯者閏前之月中氣在晦閏後之月中/氣在朔僖五年正月朔旦冬至則四年當閏十二月)¶
　(也杜長厯僖元年閏十一月五年閏十二月與常厯/不同者杜以襄二十七年再失閏司厯過昭二十年)¶
　(二月己丑日南至哀十二年十二月螽云火猶西流/司厯過則春秋之世厯法錯失所置閏月或先或後)¶
　(不與常同杜唯勘絰傳上下日月以為長厯若日月/同者則數年不置閏月若日月不同湏置閏乃同者)¶
　(則未滿二十二月頻置閏所以異於常厯故釋例云/春秋日有頻月而食者有曠年不食者理不得一一)¶
　(如算以守恒數故厯無有不失也始失於毫毛尚未/可覺積而成多以失弦望朔晦則不得不改憲以順)¶
　(之書所謂欽若昊天厯象日月星辰易所謂治厯明/時言當順天以求合非苟合以騐天者也故當修絰)¶
　(傳日月以考晦朔以推時騐下又云據經傳微㫖考/日辰晦朔以相發明為經傳長厯未必得天蓋春秋)¶