　士會在秦三年不見士伯注士伯先蔑其人曰能亡¶
　人與國注言能與人俱亡於晋國不能見於此焉用¶
　之注何用如此士季曰吾與之同罪注俱有迎公子¶
　雍之罪非義之也將何見焉注言已非慕先蔑之義¶
　而從之及歸遂不見注責先蔑為正卿而不匡諌且¶
　俱出奔惡有黨也士會歸在十三年音義(惡烏/路反)○狄¶
　侵我西鄙公使告于晋趙宣子使因賈季問酆舒且¶
　譲之注酆舒狄相譲其伐魯音義(酆芳忠反/相息亮反)酆舒問¶