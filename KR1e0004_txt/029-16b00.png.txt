　孟獻子相公稽首注相儀也稽首首至地音義(相息/亮反)¶
　(注/同)疏(正義曰周禮九拜一曰稽/首諸侯事天子之禮也)知武子曰天子在而¶
　君辱稽首寡君懼矣注稽首事天子之禮孟獻子曰¶
　以敝邑介在東表密邇仇讎注仇讎謂齊楚與晉爭¶
　音義(介音界爭/爭鬭之爭)寡君將君是望敢不稽首注傳言獻¶
　于能固事盟主○晉為鄭服故且欲脩呉好注鄭服¶
　在前年音義(為于偽反/好呼報反)將合諸侯使士匄告于齊曰¶
　寡君使匄以歲之不易不虞之不戒寡君願與一二¶