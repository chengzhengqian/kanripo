季孫斯仲孫何忌帥師侵衛¶
冬衛侯鄭伯盟于曲濮注無傳結叛晉曲濮衛地音義¶
(濮音/卜)¶
從祀先公注從順也先公閔公僖公也將正二公之位¶
次所順非一親盡故通言先公疏(注正義曰傳言順祀/是從為順也文二年)¶
(大事于太廟躋僖公升僖于閔上閔先為君退在僖下/是逆也今升閔在僖上依其先後是順也廟主失次唯)¶
(此二公故知從祀先公唯閔僖耳躋僖公指僖言之此/不指言升閔者彼所升者止升僖公之一神不得不指)¶
(言僖公也今從祀之時閔僖俱得正位且以親盡故通/言先公此言從祀躋僖公不言逆祀者此從祀因躋僖)¶