　(木愀然曰夫子何如召之其來乎對曰亡人得復何/為不來子木曰不來則若之何對曰資東陽之盗殺)¶
　(之其可乎子木曰不可我為楚卿而賂盗以賊一夫/於晉非義也子為我召之吾倍其室乃使椒鳴召其)¶
　(父而/復之)○許靈公如楚請伐鄭注十六年晉伐許他國¶
　皆大夫獨鄭伯自行故許恚欲報之音義(恚一/睡反)曰師¶
　不興孤不歸矣八月卒于楚楚子曰不伐鄭何以求¶
　諸侯冬十月楚子伐鄭注為許音義(為于偽反/下為國同)鄭人¶
　將禦之子産曰晉楚將平諸侯將和注和在明年楚¶
　王是故昧於一來注昧猶貪冒音義(昧音妹冒亡報/反又亡兑反)¶