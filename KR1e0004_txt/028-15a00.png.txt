　跗與袴連音義(韎莫拜反又音妺徐莫蓋反跗方于/反注之樹反袴若故反屬章玉反)¶
　疏(正義曰鄭𤣥詩注云韎茅蒐染也韎聲也韋昭云/茅蒐今絳草也急疾呼茅蒐成韎也茅蒐即今之)¶
　(蒨也賈逵云一染曰韎釋器云一染謂之縓謂一入/赤為淺赤色也跗注兵戎之服自要以下而注於脚)¶
　(跗謂屬袴於下與跗相連周禮司服凡兵事韋弁服/鄭𤣥云韋弁以韎韋為弁又以為衣裳晉郤至衣韎)¶
　(韋之跗注是也鄭以跗裳為幅謂裁韋若布帛之幅/相縫屬鄭言以為衣裳則衣裳不連聘禮君使卿韋)¶
　(弁歸饔餼鄭𤣥云其服盖韎布以為衣而素裳鄭以/彼非戎事當為素裳明衣裳不連跗注言連者謂要)¶
　(脚連耳若然在軍之服其色皆同所謂均服振振上/下同色郤至與衆同服所以獨見識者禮法雖有此)¶
　(服軍士未必盡然郤至服/必鮮華故楚王偏識之)識見不榖而趨無乃傷乎¶