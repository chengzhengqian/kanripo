　有山之材而照之以天光於是乎居土上注山則材¶
　之所生上有乾下有坤故言居土上照之以天光故¶
　曰觀國之光利用賔于王注四為諸侯變而之乾有¶
　國朝王之象疏(正義曰山則材之所生此人有山之/材言其必大富也上天以明臨下照)¶
　(之以天光言天子臨照之也於是乎又居於土上既/富矣而被天照又復居有土地是為國君之象也易)¶
　(位四為諸侯變而為乾乾為天子是有國/朝王之象故曰觀國之光利用賔于王)庭實旅百¶
　奉之以玉帛天地之羙具焉故曰利用賔于王注艮¶
　為門庭乾為金玉坤為布帛諸侯朝王陳摯幣之象¶