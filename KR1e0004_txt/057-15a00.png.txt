　後卜筮音義(契苦計反/又苦結反)疏(正義曰詩大雅綿之篇美/大王遷岐之事爰於也既)¶
　(見周原之地肥美可居於是始集豳人從已者於是/與謀議人謀既從於是契灼我龜而卜之言先人謀)¶
　(後卜/筮也)謀恊以故兆詢可也注詢諮詢也故兆始納衞¶
　大子卜得吉兆言今既謀同可不須更卜音義(謀恊/以故)¶
　(兆絶句詢可/也思遒反)簡子誓曰范氏中行氏反易天明注不¶
　事君也疏(正義曰天有尊卑人有上下下事上臣事/君法則天之明道臣不事君是反易天之)¶
　(明道/也)斬艾百姓欲擅晉國而滅其君寡君恃鄭而保¶
　焉今鄭為不道棄君助臣二三子順天明從君命經¶