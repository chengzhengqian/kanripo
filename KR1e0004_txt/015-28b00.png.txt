　齊秦注求救於齊秦音義(舍音/捨)藉之告楚注假借齊¶
　秦使爲宋請音義(藉在亦反借/也爲于僞反)我執曹君而分曹衞¶
　之田以賜宋人楚愛曹衞必不許也注不許齊秦之¶
　請喜賂怒頑能無戰乎注言齊秦喜得宋賂而怒楚¶
　之頑必自戰也不可告請故曰頑公說執曹伯分曹¶
　衞之田以畀宋人楚子入居于申注申在方城内故¶
　曰入音義(說音悅畀/必利反)使申叔去穀注二十六年申叔¶
　戍穀使子玉去宋曰無從晉師晉侯在外十九年矣¶