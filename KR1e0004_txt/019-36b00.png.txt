　(城不包地國不通邑滅邑/必主大師是故再發例也)○秋齊人侵我西鄙故季¶
　文子告于晋○冬十一月晋侯宋公衛侯蔡侯鄭伯¶
　許男曹伯盟于扈尋新城之盟且謀伐齊也注齊執¶
　王使且數伐魯音義(使所吏反下王/使同數音朔)齊人賂晋侯故¶
　不克而還於是有齊難是以公不㑹注明今不序諸¶
　侯不以公不㑹故音義(難乃旦反/下注同)書曰諸侯盟于扈¶
　無能為故也注惡受其賂不能討齊音義(惡烏/路反)凡諸¶
　侯㑹公不與不書諱君惡也注謂國無難不㑹議事¶