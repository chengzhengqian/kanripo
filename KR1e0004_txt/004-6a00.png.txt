(父先世以孔為氏故傳云督攻孔氏也婦人之出禮必/擁蔽其面孔父妻行令人見其色美是不能治其閨門)¶
(又殤公之好攻戰孔父湏伏死而爭乃從君之非是取/怨於百姓事由孔父遂禍及其君似公子比刼立加弑)¶
(君之罪杜君積累其惡故以書名責/之劉君不逹此㫖妄為規過非也)¶
滕子來朝注無傳隠十一年稱侯今稱子者盖時王所¶
黜疏(注正義曰杞行夷禮傳毎發之此不發傳非為夷/禮自是以下滕常稱子故疑為時王所黜於時周)¶
(桓王也東周雖則微弱猶為天下宗主/尚得命邾為諸侯明能黜滕為子爵)¶
三月公㑹齊侯陳侯鄭伯于稷以成宋亂注成平也宋¶
有弑君之亂故為㑹欲以平之稷宋地疏(注正義曰成/平釋詁文也)¶