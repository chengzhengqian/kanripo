　之禮而還注管仲不敢以職自髙卒受本位之禮君¶
　子曰管氏之世祀也宜哉疏(正義曰丘明之意假稱/君子論管氏應合世祀)¶
　(也宜哉而遂不世祀子孫絶滅是行善/無騐故杜注云傳亦舉其無騐是也)讓不忘其上¶
　詩曰愷悌君子神所勞矣注詩大雅愷樂也悌易也¶
　言樂易君子爲神所勞來故世祀也管仲之後於齊¶
　沒不復見傳亦舉其無騐音義(愷本亦作凱開在反/悌音弟本亦作弟勞)¶
　(力報反注同欒音洛下同易以/豉反下同來力代反復扶又反)疏(正義曰詩大雅旱/麓之篇愷樂悌易)¶
　(皆釋詁文樂易言志度𢎞簡忻樂而和易也世族譜/管氏出自周穆王成十一年傳有齊管于奚譜以爲)¶