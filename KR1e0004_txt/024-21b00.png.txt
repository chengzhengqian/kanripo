　王聞之召武子曰季氏而弗聞乎王享有體薦注享¶
　則半解其體而薦之所以示共儉疏(正義曰王為公/侯設享則半解)¶
　(其體而薦之為不食故不解折所以示共/儉也示共儉與下示慈恵成十二年傳文)宴有折爼¶
　注體解節折升之於爼物皆可食所以示慈恵也音¶
　義(折之設/反注同)疏(正義曰王為公侯設宴禮體解節折升/之於爼即殽烝是也其物解折使皆可)¶
　(食共食噉之所以示慈恵也其宴飲殽烝其數無文/若祭祀體解案特牲饋食禮有九體則肩一臂二臑)¶
　(三肫四胳五正脊六横脊七長脇八短脇九此謂士/禮也若大夫禮則十一體加脡脊代脅其諸侯天子)¶
　(無文或/同十一)公當享卿當宴王室之禮也注公謂諸侯疏¶