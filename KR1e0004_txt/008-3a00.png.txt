　(之戰傳稱子反曰臣之卒實奔是一軍敗而杜云師/未大崩然敗績者是大崩之名敗多存少乃稱敗績)¶
　(敗少存多則/不稱敗績也)得儁曰克注謂若太叔叚之比才力足¶
　以服衆威權足以自固進不成為外㓂强敵退復狡¶
　壯有二君之難而實非二君克而勝之則不言彼敗¶
　績但書所克之名音義(儁音俊本或作俊比必利反/復扶又反狡壯交卯反下測)¶
　(亮反難/乃但反)疏(注正義曰克訓勝也戰勝其師獲得其軍/内之雄儁者故云得儁曰克春秋稱克者)¶
　(唯有叔叚一事而已既非敵國相伐又非君之討臣/而於戰陳之例别立此名彼傳復云如二君故曰克)¶
　(故具迹叔叚之事以充之凡例乃是舊典非/獨為叚發故云叔叚之比釋例與此盡同)覆而敗¶