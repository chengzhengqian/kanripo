宋皇瑗帥師取鄭師于雍丘注書取覆而敗之雍丘縣¶
屬陳留音義(雍於/勇反)疏(注正義曰莊十一年傳例曰覆而/敗之曰取某師釋例曰覆者謂威)¶
(力兼備若羅網之所掩覆一軍皆見禽制故以取為文/專制之辭也案傳鄭師圍宋雍丘宋皇瑗復於鄭師之)¶
(外築壘使合表裏受敵無處可逃子姚救之又大敗而/宋師乃號令使有能者無死是其合軍盡禽敵人制其)¶
(死命是於例/正合書取也)¶
夏楚人伐陳¶
秋宋公伐鄭¶
冬十月¶