　光有謀¶
經十有八年春王正月曹伯須卒注未同盟而赴以名¶
夏五月壬午宋衛陳鄭災注來告故書天火曰災疏(注/正)¶
(義曰傳稱皆來告火知是來告故書也春秋書他國之/災皆是來告而書公羊傳曰宋衛陳鄭災何以書記異)¶
(也何異爾異其同日而俱災外異不書此何以書為天/下記異也榖梁亦云其志以同日也杜因此傳有來告)¶
(之文故顯而異之天火/曰災宣十六年傳例也)¶
六月邾人入鄅注鄅國今琅邪開陽縣音義(鄅音禹許/慎郭璞皆)¶
(音矩國名琅音/郎本或作郎)¶