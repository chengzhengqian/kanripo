　正卿以主諸侯而儕於𨽻人朝不謀夕注言其自比¶
　於賤人而無恤民之心疏(注正義曰趙孟自言吾儕/偷食是自比於𨽻役賤人)¶
　(也在上位者當憂勞百姓卑賤之人勞/身而已自比賤人是無憂民之心也)棄神人矣注¶
　民為神主不恤民故神人皆去神怒民叛何以能乆¶
　趙孟不復年矣注言将死不復見明年神怒不歆其¶
　祀民叛不即其事祀事不從又何以年注為此冬趙¶
　孟卒起本○叔孫歸注虢㑹歸㑹天御季孫以勞之¶
　旦及日中不出注恨季孫伐莒使已㡬被戮會天謂¶