　(囚上罪梏拲而桎中罪桎梏下罪梏牿拲共文拲施/於手知梏亦手也鄭𤣥序云在手曰梏在足曰桎是)¶
　(先儒同此説也易大畜六四童牛之/梏牛云梏者牛雖無手謂梏前足也)○秋申公鬭班¶
　殺子元注申楚縣楚僭號縣尹皆稱公音義(僭子/念反)鬭¶
　穀於菟為令尹自毁其家以紓楚國之難注鬭穀於¶
　菟令尹子文也毁滅紓緩也音義(穀奴走反楚人謂/乳曰穀漢書作彀)¶
　(音同於音烏菟音徒紓音舒一/音直汝反難乃旦反下注同)○冬遇于魯濟謀山¶
　戎也以其病燕故也注齊桓行霸故欲為燕謀難燕¶
　國今薊縣音義(為于偽反/薊音計)¶