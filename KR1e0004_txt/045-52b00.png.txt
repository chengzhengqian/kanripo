　(吾嘗居許地許既南遷故云舊許是宅其地此時屬/鄭故云鄭人貪頼其田而不我與哀十七年傳衛侯)¶
　(夢見人登昆吾之觀北面而譟曰登此昆吾之墟杜/云今在濮陽城中蓋昆吾居此二處未知孰為先後)¶
　(也/)今鄭人貪頼其田而不我與我若求之其與我乎¶
　對曰與君王哉周不愛鼎鄭敢愛田王曰昔諸侯遠¶
　我而畏晉今我大城陳蔡不羮賦皆千乗子與有勞¶
　焉諸侯其畏我乎對曰畏君王哉是四國者專足畏¶
　也注四國陳蔡二不羮音義(遠于万反羮音郎/乗繩證反與音預)疏(注/正)¶
　(義曰劉炫以為楚語云靈王城陳蔡不羮使僕夫子/晳問於范無宇曰今吾城三國賦皆千乗亦當晉矣)¶