　(廟則雖小曰都無乃為邑邑則曰築都則曰城為尊/宗廟故小邑與大都同名釋例曰若邑有先君宗廟)¶
　(雖小曰都尊其所居而大之也然則都而無廟固宜/稱城城漆是也而潁氏唯繫於有先君之廟患漆本)¶
　(非魯邑因説曰漆有邾之舊廟是使魯人尊邾之廢/廟與先君同非經傳意也又解傳言凡邑則主為邑)¶
　(言則他築非例也若築臺築囿築王/姬之館則皆稱為築無大小之異)¶
經二十有九年春新延廏注傳例曰書不時言新者皆¶
舊物不可用更造之辭音義(廐居/又反)疏(注正義曰馬之所/處謂之廐延是廐)¶
(之名名之曰延其義不可知也公羊傳曰新延廐者何/修舊也謂舊廐敝壞不可因而補治故言新為更造之)¶
(辭也傳言新作延廐而經無作字僖二十年新作南門/定二年新作雉門及兩觀皆言新作而此獨無作是作)¶