　卿故新軍無帥遂舍之音義(彘直例反帥所類/反注同任音壬)○師¶
　曠侍於晉侯注師曠晉樂大師子野晉侯曰衞人出¶
　其君不亦甚乎對曰或者其君實甚良君将賞善而¶
　刑滛養民如子蓋之如天容之如地民奉其君愛之¶
　如父母仰之如日月敬之如神明畏之如雷霆其可¶
　出乎夫君神之主也民之望也若困民之主匱神乏¶
　祀百姓絶望社稷無主将安用之弗去何為天生民¶
　而立之君使司牧之勿使失性有君而為之貳注貳¶