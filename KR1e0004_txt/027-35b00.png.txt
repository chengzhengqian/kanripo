　宗子音義(犂力/兮反)韓獻子曰郤氏其不免乎善人天地¶
　之紀也而驟絶之不亡何待注既殺伯宗又及弗忌¶
　故曰驟也為十七年晋殺三郤傳音義(驟仕/救反)初伯宗¶
　每朝其妻必戒之曰盗憎主人民惡其上子好直言¶
　必及於難注傳見雖婦人之言不可廢音義(惡烏路/反好呼)¶
　(報反難乃旦/反見賢遍反)○十一月㑹吳鍾離始通吳也注始與¶
　中國接○許靈公畏偪於鄭請遷於楚辛丑楚公子¶
　申遷許于葉¶