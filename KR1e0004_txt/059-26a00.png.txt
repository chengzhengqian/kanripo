　(之旁别有近地名逄澤也介大也釋詁文案方言畜/無耦曰介杜云大者逄澤大處不應唯有一麇若迹)¶
　(人止告一麇不應公喚左師俱獵故以/介為大劉炫以為一麇而規杜氏非也)公曰雖魋未¶
　來得左師吾與之田若何注皇野稱公命君憚告子¶
　注難以遊戲煩大臣音義(難乃旦反下/文及注同)野曰嘗私焉¶
　注嘗試也君欲速故以乘車逆子與之乘至公告之¶
　故拜不能起司馬曰君與之言注使公與要誓公曰¶
　所難子者上有天下有先君注言雖誅魋要不負言¶
　使禍難及子對曰魋之不共宋之禍也敢不唯命是¶