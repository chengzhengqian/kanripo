　(背晉之心齊若叛晉何利之/有言此者勸晉侯免之耳)而害來者以懼諸侯將¶
　焉用之晉人緩之逸注緩不拘執使得逃去也傳言¶
　晉不能修禮諸侯所以貳音義(焉於䖍反/拘九于反)○秋八月¶
　晉師還○范武子將老注老致仕初受隨故曰隨武¶
　子後更受范復為范武子音義(復扶/又反)召文子曰爕乎¶
　吾聞之喜怒以類者鮮注文子士會之子爕其名音¶
　義(爕素協反/鮮息淺反)易者實多注易遷怒也詩曰君子如怒¶
　亂庶遄沮君子如祉亂庶遄已注詩小雅也遄速也¶