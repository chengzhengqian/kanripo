　酌取民心以為政子之佐十一人注六軍之卿佐疏¶
　(正義曰服䖍云是時欒書將中軍荀首佐之荀庚將/上軍士爕佐之郤錡將下軍趙同佐之韓厥將新中)¶
　(軍趙括佐之鞏朔將新上軍韓穿/佐之荀騅將新下軍趙旃佐之)其不欲戰者三人¶
　而已注知范韓也欲戰者可謂衆矣商書曰三人占¶
　從二人衆故也注商書洪範疏(正義曰武王克殷始/作洪範今見在周書)¶
　(傳謂之商書者以箕/子商人所陳故也)武子曰善鈞從衆注鈞等也夫¶
　善衆之主也三卿為主可謂衆矣注三卿皆晉之賢¶
　人從之不亦可乎注傳善欒書得從衆之義且為八¶