欽定四庫全書¶
　春秋左𫝊注疏卷一(起𨼆公元/年盡二年)¶
　　晉杜氏注　唐陸徳明音義　孔頴達疏¶
　𨼆公疏(正義曰魯世家𨼆公名息姑伯禽七世孫恵/全弗皇子聲子所生平王四十九年即位諡)¶
　(法𨼆拂不成曰𨼆/是嵗嵗在豕韋)¶
　𫝊恵公元妃孟子注言元妃明始適夫人也子宋姓¶
　音義(恵公名弗皇諡法愛人好與曰恵其子𨼆公讓/國之君元妃芳非反傳曰嘉耦曰妃適本又作)¶
　(嫡同丁/歴反)疏(正義曰恵公名弗皇孝公之子也諡法愛/民好與曰恵釋詁云元始也妃匹也始匹)¶