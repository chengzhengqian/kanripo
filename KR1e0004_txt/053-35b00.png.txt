　福假靈于成王脩成周之城俾戍人無勤諸侯用寧¶
　蝥賊遠屏晉之力也注蝥賊喻災害音義(蝥亡/侯反)疏(注/正)¶
　(義曰蝥賊食苗之蟲釋蟲云食根/蝥食節賊故以蝥賊喻災害也)其委諸伯父使伯¶
　父實重圖之俾我一人無徵怨于百姓注徵召也音¶
　義(徵張/升反)而伯父有榮施先王庸之注庸功也先王之¶
　靈以為大功音義(施式/䜴反)范獻子謂魏獻子曰與其戍¶
　周不如城之天子實云注云欲罷戍而城雖有後事¶
　晉勿與知可也從王命以紓諸侯晉國無憂是之不¶