　娶于江生公子士朝于楚楚人酖之及葉而死注葉¶
　楚地今南陽葉縣音義(酖直䕃反/葉式渉反)疏(正義曰諸侯大/子攝行父事稱)¶
　(朝此公子士非大子亦稱朝者以大子/稱朝故傳亦通言之其實合稱聘耳)又娶于蘇生¶
　子瑕子俞彌俞彌早卒洩駕惡瑕文公亦惡之故不¶
　立也注洩駕鄭大夫音義(俞音愉惡烏/路反下同)公逐羣公子¶
　公子蘭奔晉從晉文公伐鄭注在僖三十年音義(從/如)¶
　(字又才/用反)石癸曰吾聞姬姞耦其子孫必蕃注姞姓宜¶
　為姬配耦音義(癸居揆反蕃/音煩下同)姞吉人也后稷之元妃¶