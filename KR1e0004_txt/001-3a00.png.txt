　諡也盖孟子之姪娣也諸侯始娶則同姓之國以姪¶
　娣媵元妃死則次妃攝治内事猶不得稱夫人故謂¶
　之繼室音義(姪直結反字林文一反兄女也娣夫計/反女弟也娶七住反媵以證反又繩證)¶
　(反/)疏(注正義曰諡法不生其國曰聲是聲為諡也襄/二十三年傳稱臧宣叔娶于鑄生賈及為而死)¶
　(繼室以其姪則姪之與娣皆得繼室此既無文故設/疑辭云盖孟子之姪娣也成八年傳曰凡諸侯嫁女)¶
　(同姓媵之異姓則否荘十九年公羊傳曰諸侯娶一/國則二國往媵之以姪娣從姪者何兄之子也娣者)¶
　(何弟也諸侯壹聘九女然則諸侯娶於三國國别各/有三女此言諸侯始娶則同姓之國以姪娣媵者欲)¶
　(言媵者亦有姪娣省畧為文耳其實夫人與媵皆有/姪娣但聲子或是孟子姪娣或是同姓之國媵者姪)¶