公子買戍衞不卒戍刺之注公子買魯大夫子叢也内¶
殺大夫皆書刺言用周禮三刺之法示不枉濫也公實¶
畏晉殺子叢而誣叢以廢戍之罪恐不爲遠近所信故¶
顯書其罪音義(刺七賜反殺也叢/似東反枉紆徃反)疏(正義曰經言買傳/言叢蓋名買字叢)¶
(或字相似而一謬也周禮司刺掌三刺之法以贊司寇/聽獄訟一刺曰訊羣臣再刺曰訊羣吏三刺曰訊萬民)¶
(鄭𤣥云刺殺也訊而有罪則殺之訊言也内殺大夫此/及成十六年刺公子偃皆書刺者若云用彼三刺之法)¶
(言問臣吏萬民皆言合殺乃始殺之以示不枉濫也此/三刺之法位在外朝庫門之外臯門之内故小司寇掌)¶
(外朝之政三公及州長百姓北面羣臣西面羣吏東面/如此訊之也魯史獨設此名所以異於外也公羊以爲)¶