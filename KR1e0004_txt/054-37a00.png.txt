　音義(殺如字又申志反/下我殺同蔓音萬)辛曰君討臣誰敢讐之君命¶
　天也若死天命將誰讐詩曰柔亦不茹剛亦不吐不¶
　侮矜寡不畏彊禦唯仁者能之注詩大雅言仲山甫¶
　不辟疆陵弱音義(茹音汝矜/古頂反)疏(正義曰詩大雅烝民/美宣王之詩其章内)¶
　(言仲山甫不茹柔不吐剛也釋言云啜茹也舍人曰/啜茹食也檀弓云啜菽飲水啜菽謂食藜藿也然則)¶
　(茹者噉/食之名)違彊陵弱非勇也乘人之約非仁也滅宗廢¶
　祀非孝也注弑君罪應滅宗動無令名非知也必犯¶
　是余將殺女鬭辛與其弟巢以王奔隨音義(知音智/女音汝)¶