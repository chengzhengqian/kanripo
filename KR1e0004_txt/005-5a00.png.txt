(榖和熟天賛之也是言嵗豊為佐助之非妖異之物也/君行既惡澤不下流遇有豊年輙以為異是則無道之)¶
(世唯宜有大饑不宜有豊年非上天祐民之本意也且/言有不宜有傳無其說釋例曰劉賈許因有年大有年)¶
(之经有鸜鵒來巢書所無之傳以為經諸言有皆不宜/有之辭也據經螟螽不書有傳發於魯之無鸜鵒不以)¶
(有字為例也經書十有一年十有一月不可謂不宜有/此年不宜有此月也螟螽俱是非常之災亦不可謂其)¶
(宜有/也)¶
　傳三年春曲沃武公伐翼次于陘庭韓萬御戎梁𢎞¶
　為右注武公曲沃荘伯子也韓萬荘伯弟也御戎僕¶
　也右戎車之右䟽(注正義曰武公荘伯子韓萬荘伯/弟世夲世家文也周禮戎僕掌馭)¶