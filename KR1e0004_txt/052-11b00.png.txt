　(召公家二相乃共立之為王是為宣王是召公長之/也共和之年官之政事皆決於二相宣王長而有志)¶
　(堪為人主二相乃致其官政於王/也效者致與之義故注云效授也)至于幽王天不弔¶
　周王昏不若用愆厥位注幽王宣王子若順也愆失¶
　也攜王奸命諸侯替之而建王嗣用遷郟鄏注攜王¶
　幽王少子伯服也王嗣宜臼也幽王后申姜生太子¶
　宜臼王幸褒姒生伯服欲立之而殺太子太子奔申¶
　申伯與鄫及西戎伐周戰于戲幽王死諸侯廢伯服¶
　而立宜臼是為平王東遷郟鄏音義(攜戸圭反奸音/千下同替他計)¶