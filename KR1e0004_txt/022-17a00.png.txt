齊人歸我濟西田注元年以賂齊也不言來公如齊因¶
受之音義(濟子/禮反)¶
夏四月丙辰日有食之注無傳不書朔官失之¶
己巳齊侯元卒注未同盟而赴以名¶
齊崔氏出奔衛注齊略見舉族出因其告辭以見無罪¶
音義(見賢遍/反下同)疏(正義曰崔杼有寵於惠公惠公既薨高/國二家恐其藉前世之寵又有寵於新)¶
(君故畏其偪已因君薨而逐之崔杼未有罪也齊人疑/其事故不言其名略言崔氏見其舉族出奔耳及仲尼)¶
(脩之大夫出奔無罪不名不名即是無罪故因告稱氏/而書氏以見無罪若貴之或稱官或稱字如司城子哀)¶