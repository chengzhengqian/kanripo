　(有雲夢城江夏安陸縣東南亦有夢城或曰南郡華/容縣東南有巴丘湖江南之夢也郢都在江北睢東)¶
　(王走西渉睢又南濟江乃入于雲中知此在江南昭/三年王與鄭伯田於江南之夢謂此也言江南之夢)¶
　(則江北亦有夢矣司馬相如子虚賦云/雲夢者方九百里則此澤跨江南北)王寢盜攻之¶
　以戈擊王王孫由于以背受之中肩王奔鄖鍾建負¶
　季芈以從注鍾建楚大夫音義(中丁仲反鄖音云從/才用反下同一音如)¶
　(字/)由于徐蘇而從注以背受戈故當時悶絶鄖公辛¶
　之弟懷將弑王曰平王殺吾父我殺其子不亦可乎¶
　注辛蔓成然之子鬭辛也昭十四年楚平王殺成然¶