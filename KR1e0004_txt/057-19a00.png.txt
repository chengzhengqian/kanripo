　(為六藝之一王良之善御最有名於書傳多稱之楚/辭云當世豈無騏驥兮誠無王良之善御見執轡者)¶
　(非其人兮故/駒跳而遠去)登鐵上注鐵丘名望見鄭師衆大子懼¶
　自投于車下子良授大子綏而乘之曰婦人也注言¶
　其怯音義(怯去/業反)疏(正義曰曲禮云凡僕人之禮必授/人綏論語稱孔子上車必正立執)¶
　(綏而升綏者挽以上車之索故授之使之升也少儀/云僕者右帶劔負良綏申之面拖諸幦鄭𤣥云面前)¶
　(也幦覆苓也良綏君綏也負之由左/肩上入右腋下申之於前覆苓上也)簡子巡列曰畢¶
　萬匹夫也七戰皆獲有馬百乘死於牖下注畢萬晉¶
　獻公卿也皆獲有功死於牖下言得壽終音義(乘繩/證反)¶