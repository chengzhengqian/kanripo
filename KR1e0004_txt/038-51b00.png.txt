　食肉之祿謂在朝廷治其職事就官食者疏曰在官¶
　治事官皆給食大夫以上食乃有肉又引此𫝊以證¶
　之是也¶
𫝊得慶氏之木百車於荘○顧炎武日知錄曰杜注善¶
　其不志於貨財非也邵寳曰此陳氏父子為隠語以¶
　相喻也愚謂木者作室之良材荘者國中之要路言¶
　将代之執齊國之權¶
　春秋左氏𫝊注疏卷三十八考證¶