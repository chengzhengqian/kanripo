　如無徃蔡侯不可三月丙申楚子伏甲而饗蔡侯於¶
　申醉而執之夏四月丁巳殺之刑其士七十人公子¶
　棄疾帥師圍蔡注傳言楚子無道音義(重直/用反)韓宣子¶
　問於叔向曰楚其克乎對曰克哉蔡侯獲罪於其君¶
　注謂弑父而立而不能其民注不能施德天將假手¶
　於楚以斃之注借楚手以討蔡音義(斃婢/世反)何故不克¶
　然肸聞之不信以幸不可再也楚王奉孫吳以討於¶
　陳曰將定而國陳人聽命而遂縣之注事在八年今¶