　有王注従王事王有巡守注省四方以大習之注大¶
　習㑹朝之禮非是君不舉矣君舉必書注書於策書¶
　而不法後嗣何觀○晉桓莊之族偪注桓叔莊伯之¶
　子孫彊盛偪迫公室音義(偪彼/力反)獻公患之士蒍曰去¶
　富子則羣公子可謀也已注士蒍晉大夫富子二族¶
　之富彊者音義(蒍于委反去/起吕反下同)公曰爾試其事士蒍與¶
　羣公子謀譖富子而去之注以罪狀誣之同族惡其¶
　富彊故士蒍得因而間之用其所親為譖則似信離¶