　(是大禮賔得與同者享賔用樂禮𫝊無文但賔禮既/輕必異於禘魯以享賔當時之失用之巳久遂以為)¶
　(常荀偃士匄引過謬之事以諂晉侯使聼宋耳魯以/禘樂享賔猶以十一牢為士鞅吳以引徵百牢亦非)¶
　(正/也)宋以桑林享君不亦可乎注言俱天子樂也舞師¶
　題以旌夏注師樂師也旌夏大旌也題識也以大旌¶
　表識其行列音義(題大兮反夏戸雅反注同識申/志反又如字下同行戸郎反)疏¶
　(正義曰舞師樂人之師主陳設樂事者也謂舞初入/之時舞師建旌夏以引舞人而入以題識其舞人之)¶
　(首故晉侯卒見懼而退入于房也謂/之旌夏盖形制大而别為之名也)晉侯懼而退入¶
　于房注旌夏非常卒見之人心偶有所畏音義(卒寸/忽反)¶