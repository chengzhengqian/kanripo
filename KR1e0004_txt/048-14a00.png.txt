　祭史先用牲于雒陸渾人弗知師從之庚午遂滅陸¶
　渾數之以其貳於楚也陸渾子奔楚其衆奔甘鹿注¶
　甘鹿周地周大獲注先警戎備故獲宣子夢文公攜¶
　荀呉而授之陸渾故使穆子帥師獻俘于文宫注欲¶
　以應夢音義(俘芳夫反應/應對之應)○冬有星孛于大辰西及¶
　漢注夏之八月辰星見在天漢西今孛星出辰西光¶
　芒東及天漢音義(夏戸雅反下文/同見賢遍反)疏(注正義曰星孛/文在冬下經傳)¶
　(皆無其月但冬以十月為初故以夏之八月解之也/月令中秋之月日在角昬牽牛中大辰是房心尾也)¶