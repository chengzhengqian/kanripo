　君亦右之所左亦左之注宣子知伯輿直不欲自專¶
　故推之於王音義(右音又下同左音佐/下同左右亦並如字)疏(正義曰人/有左右右)¶
　(便而左不便故以所助者為右不助者/為左宣子知伯輿直故從王之所助也)使王叔氏與¶
　伯輿合要注合要辭王叔氏不能舉其契注要契之¶
　辭音義(契苦計/反注同)疏(正義曰周禮鄉士職云辯其獄訟/異其死刑之罪而要之鄭𤣥云要)¶
　(之為其罪辭如今劾矣彼謂官人畧取罪狀為其要/約之辭如今斷事也漢世名斷獄為劾故云如今劾)¶
　(矣此言要辭亦是辭之要約如今辯答也合要者使/其各為要約言語兩相辯答伯輿辭直王叔無以應)¶
　(之故不能舉其/要契之辭也)王叔奔晉不書不告也單靖公為卿¶