　丘且撫其民注上國在國都之西西方居上流故謂¶
　之上國宗丘楚地分貧振窮注分與也振救也音義¶
　(分如字徐/甫問反)長孤㓜養老疾收介特注介特單身民也¶
　收聚不使流散音義(長丁丈反收介音界又/古賀反注同單音丹)救災患¶
　宥孤寡注寛其賦税音義(宥音又税/始鋭反)赦罪戾詰姦慝¶
　注詰責問也音義(戾力計反詰起/吉反慝他得反)舉淹滯注淹滯有¶
　才德而未叙者禮新叙舊注新覊旅也禄勲合親注¶
　勲功也親九族任良物官注物事也疏(正義曰周禮/司兵掌五兵)¶