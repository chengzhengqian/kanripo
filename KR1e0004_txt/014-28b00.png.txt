　時周德衰微兄弟道缺召穆公于東都收會宗族特¶
　作此周公之樂歌常棣詩屬小雅音義(召上照反注/同糾居黝反)¶
　(棣六計反字/林大内反)曰常棣之華鄂不韡韡注常棣棣也鄂¶
　鄂然華外發不韡韡言韡韡以喻兄弟和睦則强盛¶
　而有光輝韡韡然音義(鄂五各反不方/九反韡韋鬼反)凡今之人莫¶
　如兄弟注言致韡韡之盛莫如親兄弟其四章曰兄¶
　弟鬩于牆外禦其侮注鬩訟争貌言内雖不和猶宜¶
　外扞異族之侵侮音義(鬩呼歴反毛詩傳云狠也禦/魚吕反下同侮亡甫反詩作)¶