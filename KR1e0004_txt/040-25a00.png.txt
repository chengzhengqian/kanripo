　不留賓而亦無廢事注賓得速去則事不廢憂樂同¶
　之事則廵之注廵行也音義(樂音/洛)教其不知而恤其¶
　不足賓至如歸無寧菑患注言見遇如此寧當復有¶
　菑患邪無寧寧也音義(菑音災復/扶又反)不畏宼盜而亦不¶
　患燥濕今銅鞮之宫數里注銅鞮晉離宫音義(鞮丁/兮反)¶
　(數所/主反)而諸侯舍於隸人注舍如隸人舍門不容車而¶
　不可踰越注門庭之内迫迮又有牆垣之限音義(迮/側)¶
　(百/反)疏(注正義曰知非館門卑小不得容車而云門庭/之内迫迮者以傳稱舍於隸人明院宇迮小也)¶