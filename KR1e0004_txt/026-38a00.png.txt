　鄭鄭人使伯蠲行成晉人殺之非禮也兵交使在其¶
　間可也注明殺行人例音義(蠲古𤣥反又音/圭使在所吏反)楚子重¶
　侵陳以救鄭注陳與晉故○晉侯觀于軍府見鍾儀¶
　問之曰南冠而縶者誰也注南冠楚冠縶拘執音義¶
　(縶中立反/拘九予反)疏(正義曰應劭漢官儀云法冠一曰柱後/冠左傳南冠而縶則楚冠也秦滅楚以)¶
　(其冠賜近臣御史服之即今獬豸冠也古有獬豸/獸觸不直者故執憲以其形用為冠令觸人也)有¶
　司對曰鄭人所獻楚囚也使稅之注鄭獻鍾儀在七¶
　年稅解也音義(稅吐活反徐/始銳反注同)召而弔之再拜稽首問¶