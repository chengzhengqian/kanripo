　王狩于河陽言非其地也注使若天王自狩以失地¶
　故書河陽實以屬晉非王狩地疏(正義曰此傳稱仲/尼之語卽云書曰)¶
　(明是仲尼新意非舊文也杜以書曰爲仲尼新意亦/以此而知之聖人作法所以貽訓後世以臣召君不)¶
　(可以爲教訓故改正舊史舊史當依實而書言晉侯/召王且使王狩仲尼書曰天王狩于河陽言天王自)¶
　(來狩獵于河陽之地使若獵失其地故書之以譏王/然釋例曰天子諸侯田獵皆於其封内不越國而取)¶
　(諸人河陽實以屬晉非王狩所故言非其地且明徳/也義在隱其召君之闕是說改史之意也計天王之)¶
　(狩失地不書因此實非王地借之以改舊史若譏王/狩然實不譏王也榖梁傳曰水北爲陽山南爲陽溫)¶
　(河陽也會于溫言小諸侯以河陽言之大天子也然/河陽與溫止是一地天子來就諸侯假辭以稱狩耳)¶