　(利非欲諫君但觀所陳則貴尚可見在上審而察之/其過足以自改故亦為諫類則齊鬻踊之比是也)¶
　百工獻藝注獻其技藝以喻政事音義(技其/綺反)疏(正義/曰周)¶
　(禮考工記云審曲靣勢以飭五材以辨民器謂之百/工鄭𤣥云五材各有工言百衆言之也則工是巧人)¶
　(能用五材金木水火土者也此百事之工各自獻其/藝能以其所能譬喻政事因獻所造之器取喻以諫)¶
　(上即夏書所云工/執藝事以諫是也)故夏書曰遒人以木鐸徇于路注¶
　逸書遒人行人之官也木鐸木舌金鈴徇于路求歌¶
　謡之言音義(遒在由反徐又在幽反又子由反/鐸待洛反徇似俊反鈴力丁反)疏(正/義)¶
　(曰此在&KR1015;征之篇其本文云每歳孟春遒人以木鐸/徇于路官師相規工執藝事以諫其或不共邦有常)¶