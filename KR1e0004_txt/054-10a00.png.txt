(吉縣治象之法于象魏使萬民觀治象鄭衆云象魏闕/也劉熙釋名云闕在門兩旁中央闕然為道也然則其)¶
(上縣法象其狀魏魏然髙大謂之象魏使人觀之謂之/觀也是觀與象魏闕一物而三名也觀與雉門俱災則)¶
(兩觀在雉門之兩旁矣公羊傳曰其言雉門及兩觀災/何兩觀㣲也然則曷為不言雉門災及兩觀主災者兩)¶
(觀也主災者兩觀則曷為後言之不以㣲及大也榖梁/亦云災自兩觀始先言雉門尊尊也公羊稱子家駒云)¶
(設兩觀諸侯僭天子其意以其奢僭故天災之左氏無/此義案禮器云天子諸侯臺門此以高為貴也郊特牲)¶
(云臺門大夫之僭禮也唯言大夫異於諸侯不言諸侯/異於天子兩觀為僭禮無其文天之所災不可意卜言)¶
(主災兩觀以門尊先門若災先從門起又將何以為異/丘明無文或是災起雉門而延及兩觀也天火曰災宣)¶
(十六年/傳例)¶