　言諸公而免之注共載入見公音義(說音悦乘繩證/反見公賢遍反)¶
　(下文始見/并注同)不見叔向而歸注言為國非私叔向也音¶
　義(為于偽反下不為/已亦為子皆同)叔向亦不告免焉而朝注不告¶
　謝之明不為已初叔向之母妬叔虎之母羙而不使¶
　注不使見叔向父音義(妬丁/故反)其子皆諫其母其母曰¶
　深山大澤實生龍蛇注言非常之地多生非常之物¶
　彼羙余懼其生龍蛇以禍女女敝族也注敝衰壊也¶
　龍蛇喻竒怪音義(女音汝/下同)國多大寵注六卿専權不¶