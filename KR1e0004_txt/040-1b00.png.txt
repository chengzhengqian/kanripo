(路反下惡宋/同一音如字)疏(注正義曰傳言罪在/王知稱弟以惡王也)¶
王子瑕奔晉注不言出奔周無外¶
秋七月叔弓如宋葬宋共姫注共姫從夫諡也叔弓叔¶
老之子卿共葬事禮過厚三月而葬速音義(共音恭注/皆同傳亦)¶
(倣/此)疏(注正義曰公羊傳曰其稱諡何賢也杜以共非夫/人之諡故注顯而異之夫諡為共從夫諡而稱之)¶
(耳共非夫人之身行也昭三十年傳曰先王之制諸侯/之喪士弔大夫送葬則夫人之喪不得過之也昭三年)¶
(傳云文㐮之覇也君薨大夫弔卿共葬事夫人士弔大/夫送葬是法皆不使卿也伯姬魯女以災而死魯人愍)¶
(之故使卿共葬/事禮過厚也)¶