　(是相要其意一也意既同矣可書一以包二宜舉重/而畧輕遣使為輕君親為重故郤犫書聘又書盟文)¶
　(子直書如晉畧言其聘而已衛冀隆難以為他卿來/敵魯君春秋所諱魯卿出敵外國顯書名氏則應郤)¶
　(犫來盟為輕行父盟晋為重今書郤犫之盟則是舉/輕畧重何得云舉重畧輕蘓氏釋云所言輕重者自)¶
　(謂魯之君臣臣盟為輕君盟為重二國各禀君命/奉使而行非關敵公之義其意不同不得相難)○¶
　周公楚惡恵㐮之偪也注惠王㐮王之族音義(惡烏/路反)¶
　且與伯與争政注伯與周卿士音義(伯與音餘/本亦作輿)不勝¶
　怒而出及陽樊注陽樊晉地王使劉子復之盟於鄄¶
　而入三日復出奔晉注王既復之而復出所以自絶¶