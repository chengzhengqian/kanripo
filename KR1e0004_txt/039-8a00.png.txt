　(文皿蟲為蠱榖之飛亦為蠱蠱是蟲之害物故為不/牢固也釋言云遑暇也啟跪也李廵曰遑閒暇也啟)¶
　(小跪也言王事無有不牢固已當/牢固之故不得閒暇而跪處也)東西南北誰敢寧¶
　處注謂上卿堅事晉楚以蕃王室也注言我固事晉¶
　楚乃所以蕃屏王室音義(蕃芳/元反)王事無曠何常之有¶
　遂使印叚如周注傳言周衰卑於晉楚○吳人伐越¶
　獲俘焉以為閽使守舟吳子餘祭觀舟閽以刀弑之¶
　注言以刀明近刑人音義(近附近/之近)○鄭子展卒子皮¶
　即位注子皮代父為上卿於是鄭饑而未及麥民病¶