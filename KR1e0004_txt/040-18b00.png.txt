　傳三十一年春王正月穆叔至自㑹注澶淵㑹還見¶
　孟孝伯語之曰趙孟将死矣其語偷不似民主注偷¶
　苟且音義(語之魚據反下吾/語諸同偷他侯反)且年未盈五十而諄諄¶
　焉如八九十者弗能乆矣注成二年戰於案趙朔已¶
　死於是趙文子始生至㐮三十年㑹澶淵盖年四十¶
　七八故言未盈五十音義(諄徐之聞反或/一音之純反)若趙孟死¶
　為政者其韓子乎注韓子韓起吾子盍與季孫言之¶
　可以樹善君子也注言韓起有君子之德今方知政¶