　(言正封謂不侵人不/與人正之使有定分)古之制也封略之内何非君土¶
　食土之毛誰非君臣注毛草也故詩曰普天之下莫¶
　非王土率土之濵莫非王臣注詩小雅濵涯也音義¶
　(普本或作溥音同毛傳云/大也濵音賔涯五佳反)疏(正義曰北山大夫刺幽/王也役使不均云溥天)¶
　(之下云云鄭箋云此言王之土地廣矣王之臣又衆/矣何求而不得何使而不行率土之濵者地之形𫝑)¶
　(水多於土民居水畔/故云循土之涯也)天有十日注甲至癸人有十等¶
　注王至臺下所以事上上所以共神也故王臣公公¶
　臣大夫大夫臣士士臣皁皁臣輿輿臣隸隸臣僚僚¶