(此義故爲/史異辭)¶
　傳十八年春宋襄公以諸侯伐齊三月齊人殺無虧¶
　注以説宋音義(說音悦/又如字)○鄭伯始朝于楚注中國無¶
　霸故楚子賜之金旣而悔之與之盟曰無以鑄兵注¶
　楚金利故音義(鑄之/樹反)疏(正義曰考工記云/吳越之劍是也)故以鑄三¶
　鐘注古者以銅爲兵傳言楚無霸者遠略○齊人將¶
　立孝公不勝四公子之徒遂與宋人戰注無虧已死¶
　故曰四公子音義(勝音升又/升證反)夏五月宋敗齊師于甗¶