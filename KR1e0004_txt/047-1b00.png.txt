八月莒子去疾卒注未同盟音義(去起/吕反)¶
冬莒殺其公子意恢注以禍亂告不必繫於為卿故雖¶
公子亦書意恢與亂君為黨故書名惡之音義(恢苦囘/反惡烏)¶
(路/反)疏(注正義曰莒是小國其卿多不備禮唯莊僖之世/有莒慶見經爾来唯牟夷以竊地故書以外更無)¶
(見者今意恢非卿亦書故解其意云云釋例曰福莫大/於享國有家禍莫甚於骨肉相殘故公子取國及為亂)¶
(見殺者亦皆書之不必繫於為卿故公子糾意恢以公/子見書於經是解非卿而書之意也諸公子大夫被殺)¶
(而書名皆是惡之文意恢/與亂君為黨故書名惡之)¶
　傳十四年春意如至自晉尊晉罪己也注以舍族為¶