　又誘蔡而殺其君以圍其國雖幸而克必受其咎弗¶
　能久矣桀克有緡以喪其國紂克東夷而隕其身注¶
　紂為黎之蒐東夷叛之桀為仍之㑹有緡叛之故伐¶
　而克之音義(緡武巾反喪息浪反下/且喪君同隕于敏反)疏(正義曰桀身/奔南巢故云)¶
　(喪國也紂首縣白/旗故云隕身也)楚小位下而亟暴於二王能無咎¶
　乎天之假助不善非祚之也厚其凶惡而降之罸也¶
　且譬之如天其有五材而將用之力盡而敝之是以¶
　無拯不可沒振注金木水火土五者為物用久則必¶