　音義(蕃音/煩)震爲土注震變爲坤車從馬注震爲車坤¶
　爲馬疏(注正義曰晉語云司空季子占公子重耳之/筮云震車也坤彖云利牝馬之貞是坤爲馬)¶
　(也下注震爲足震爲長男坤/爲母坤爲衆皆説卦文也)足居之注震爲足兄長¶
　之注震爲長男音義(長丁/丈反)母覆之注坤爲母衆歸之¶
　注坤爲衆六體不易注初一爻變有此六義不可易¶
　也合而能固安而能殺公侯之卦也注比合屯固坤¶
　安震殺故曰公侯之卦疏(注正義曰震之爲弑傳無/明文晉語云震車也車有)¶
　(威武昭二十五年傳云爲刑罰威獄以類其震/矅殺戮是震爲威武殺戮之意故震爲殺也)公侯¶