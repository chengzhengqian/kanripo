　(與桀同日知桀以乙卯亡也以此二王之亡為天誅/之日故國君以為忌日惡此日也檀弓云君子有終)¶
　(身之憂故忌日不樂鄭𤣥云謂死日也彼謂親亡之/日至此日而念親故此日不用舉吉事非是惡此日)¶
　(也此與忌日/名同意異)君徹宴樂學人舍業為疾故也君之卿¶
　佐是為股肱股肱或虧何痛如之注言痛疾過於忌¶
　日音義(舍音捨為于偽/反下為是同)女弗聞而樂是不聰也注不¶
　聞是義而作樂又飲外嬖嬖叔注外都大夫之嬖者¶
　疏(注正義曰此言外嬖嬖叔即李調是也禮記云調/也君之䙝臣也既云䙝臣而謂之外嬖知是外都)¶
　(大夫之嬖者猶晋獻公時/有外嬖梁伍東闗嬖伍)曰女為君目將司明也注¶