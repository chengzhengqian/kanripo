　(歌詩不應揚先王之惡以示逺夷劉不逹此㫖以服/意而規杜非也注正義曰衰者差也九章算術謂差)¶
　(分為衰分言從大漸差而小故杜以衰為/小也服䖍讀為衰微之衰謂幽厲之時也)為之歌大¶
　雅注大雅陳文王之徳以正天下疏(注正義曰大雅/亦有武王成王)¶
　(之詩杜唯言文王者以下/云其文王之徳乎故也)曰廣哉熙熙乎注熙熙和¶
　樂聲曲而有直體注論其聲其文王之徳乎注雅頌¶
　所以詠盛徳形容故但歌其美者不皆歌變雅為之¶
　歌頌注頌者以其成功告於神明疏(注正義曰鄭𤣥/云頌之言容也)¶
　(天子之徳光被四表格于上下無不覆燾無不持載/此謂之容也詩序云頌者美盛徳之形容以其成功)¶