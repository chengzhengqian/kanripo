　(爲中女便是據變之後始有女承筐之象既為離卦/則上九有應所以與易說卦不同者但易之所論當)¶
　(卦爲義此旣用筮法震變為離故以離震雜說其/理與易不同故服䖍亦稱離為戈兵用變為說也)西¶
　鄰責言不可償也注將嫁女於西而遇不吉之卦故¶
　知有責讓之言不可報償音義(責側介反又如字/償市亮反又音常)疏¶
　(正義曰如杜此言直以遇卦不吉則知言不可償不/知其象何所出也服虔以為三至五為坎坎為月月)¶
　(生西方故為西鄰坎為水兌為澤澤聚水故坎責之/澤澤償水則竭故責言不可償此取象甚迂杜言虚)¶
　(而不經謂/此類也)歸妹之睽猶無相也注歸妹女嫁之卦睽¶
　乖離之象故曰無相相助也音義(相息亮/反注同)疏(正義曰/杜意嫁)¶