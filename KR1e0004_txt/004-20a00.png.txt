　(革帶絲耳鞶非囊之號也禮記又云婦事舅姑施縏/袠袠是囊之别名今人謂裹書之物為袠言其施帶)¶
　(施囊耳其縏亦非囊也若以縏為小囊則袠是何器/若袠亦是囊則不應帶二囊矣以此知鞶即是紳帶)¶
　(為得其實游是旐之垂者斾之别名九旗雖各有名/而旌旗為之總號故云旌旗之游也案巾車王建大)¶
　(常十有二斿又大行人云上公九斿侯伯七斿子男/五斿其孤卿建&KR0950;大夫士建物其斿各如其命數其)¶
　(鳥旟則七斿熊旗則六斿龜旐則四斿故考工記云/鳥旟七斿以象鶉火熊旗六斿以象伐龜旐四斿以)¶
　(象營室是也鄭司農巾車注云禮家說曰纓當胸以/削革為之鄭𤣥云纓今馬鞅是纓在馬膺前也服䖍)¶
　(云纓如索帬今乘輿大駕有之然則漢魏以來大駕/之馬膺有索帬是纓之遺象故云如索帬也案巾車)¶
　(玉路樊纓十有再就鄭𤣥注云樊及纓皆以五采罽/飾之金路樊纓九就象路樊纓七就革路絛纓五就)¶