　(路假道鮮虞南入昔陽如湯之放桀迂路從陑出其/不意故也自杜君土地例稱有者皆疑辭故杜云樂)¶
　(平沾縣東有昔陽是疑而不定又且都縣移動古今/不一則晉時樂平沾縣何知不是古之昔陽但肥都)¶
　(昔陽與鼓相近晉既滅得肥國故二十二年息昔陽/之門外遂襲鼓而取之昔陽非鼓都也劉意好異聞)¶
　(妄規杜/過非也)秋八月壬午滅肥以肥子緜臯歸注肥白狄¶
　也緜臯其君名鉅鹿下曲陽縣西有肥累城為下晉¶
　伐鮮虞起音義(臯古刀友累劣/彼反又力輙反)○周原伯絞虐其輿¶
　臣使曹逃注原伯絞周大夫原公也輿衆也曹羣也¶
　音義(絞古/卯反)疏(注正義曰杜以原伯絞為周大夫甘/簡公為周卿士此無明據以意言耳)冬¶