　康綏皆安也周厲王暴虐民勞於苛政故詩人刺之¶
　欲其施之以寛音義(汔許乙反/苛音何)毋從詭隨注詭人隨¶
　人無正心不可從音義(毋本又作無從子用/反注同詭九委反)以謹無¶
　良注謹勑愼也式遏寇虐慘不畏明糾之以猛也注¶
　式用也遏止也慘曾也言爲寇虐曾不畏明法者亦¶
　當用猛政糾治之音義(遏於葛反/慘七感反)柔逺能邇以定我¶
　王平之以和也注柔安也邇近也逺者懐附近者各¶
　以能進則王室定疏(正義曰此詩大雅民勞之篇刺/厲王之詩也其下十句詩之文)¶