　所庇也得原失信何以庇之所亡滋多退一舍而原¶
　降遷原伯貫于冀注伯貫周守原大夫也音義(庇必/利反)¶
　(又音祕貫/古亂反)趙衰爲原大夫狐湊爲溫大夫注狐溱狐¶
　毛之子音義(溱側/巾反)○衞人平莒于我十二月盟于洮¶
　脩衞文公之好且及莒平也注莒以元年酈之役怨¶
　魯衞文公將平之未及而卒成公追成父志降名以¶
　行事故曰脩文公之好音義(好呼報反注/同酈力知反)○晉侯問¶
　原守於寺人勃鞮注勃鞮披也音義(守手又反勃歩/忽反鞮丁兮反)¶