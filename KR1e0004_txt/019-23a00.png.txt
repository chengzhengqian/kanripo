　注家財盡從公及國之有司富者貸音義(盡車忍反/貸音待又)¶
　(音忒/注同)夏五月昭公卒舍即位○邾文公元妃齊姜生¶
　定公二妃晋姬生㨗葘文公卒邾人立定公㨗葘奔¶
　晋○六月同盟于新城從於楚者服注從楚者陳鄭¶
　宋且謀邾也注謀納㨗葘○秋七月乙卯夜齊商人¶
　弑舍而讓元注元商人兄齊恵公也書九月從告七¶
　月無乙卯日誤音義(弑音試夲/又作殺)元曰爾求之久矣我¶
　能事爾爾不可使多蓄憾注不為君則恨多音義(蓄/勑)¶