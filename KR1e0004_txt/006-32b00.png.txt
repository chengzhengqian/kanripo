(云定之方中未正中也定星豈正月未正中乎據此諸/文則火見土功必在建亥之月則建戍之中必無土功)¶
(之理而杜以爲建戍之月得城向者非也今以爲周語/之文單子見陳不除道故譏爲此言故所舉時節並在)¶
(早月也月令孟冬天子始裘單子云隕霜而冬裘具九/月已裘是其早也且周語之文據尋常節氣九月而除)¶
(道十月而興土功杜以此年閏在六月則建戍之月二/十一日巳得建亥節氣是十月節氣在九月之中土功)¶
(之事何爲不可諸侯城楚丘自在正月衞人初作宫室/必在其前杜云定星方欲正中於理何失劉君廣引周)¶
(語之文以規杜杜以/月却節前何須致難)¶
十有一月衞侯朔出奔齊注惠公也朔讒構取國故不¶
言二公子逐罪之也¶