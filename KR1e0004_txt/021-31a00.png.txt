　及於難且泣曰鬼猶求食若敖氏之鬼不其餒而注¶
　而語助言必餒音義(難乃旦反餒/奴罪反餓也)及令尹子文卒鬬¶
　般為令尹注般子文之子子揚音義(般音/班)子越為司¶
　馬蒍賈為工正譖子揚而殺之子越為令尹已為司¶
　馬注賈為椒譖子揚而已得椒處音義(蒍于委反賈/為于偽反處)¶
　(昌慮/反)子越又惡之注惡賈音義(惡烏路/反注同)乃以若敖氏¶
　之族圄伯嬴於轑陽而殺之注圄囚也伯嬴蒍賈也¶
　轑陽楚邑音義(圄吾吕反嬴/音盈轑音遼)遂處烝野將攻王王以¶