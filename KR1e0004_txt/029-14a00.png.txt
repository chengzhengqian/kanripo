(侯而傳具載其實此實聖賢之垂意以為將來之永法/也一年之間諸侯輯睦翼戴天子而翟泉之盟子虎在)¶
(列君子以為非天子之命虧上下常節故不存魯侯而/人子虎以示篤戒也今雞澤之㑹單子與盟亦王所命)¶
(也杜言王使盟者傳無其文正/以經無貶責知是命使盟也)○陳侯使袁僑如㑹注¶
陳疾楚政而來屬晉本非召㑹而自來故言如㑹音義¶
(僑其/驕反)疏(正義曰凡盟主召其同好之國刻期而與結盟/來不及期則加貶責他國後期則沒其國而不)¶
(序於列魯君後期則總稱諸侯不復國别歴序文七年/公㑹諸侯晉大夫盟于扈是也僖二十八年踐土之盟)¶
(陳侯如㑹此袁僑如㑹皆本非同好慕義而來喜其來/而不責其晚故言陳疾楚政而來屬晉本非召㑹而袁)¶
(僑自來故言如㑹解其後至特書而不貶之意也七年/鄭伯髠頑如㑹自是被召而來其人未見諸侯在道而)¶