　(所為宋邑劉以南郜北郜竝宋邑别有郜國以規杜/氏知不然者以許田許國相去非遥則郜國郜邑何)¶
　(妨相近且杜言有者皆是疑辭何得執杜/之疑以規其過如劉所解郜國竟在何處)齊陳鄭皆¶
　有賂故遂相宋公音義(相息亮反下/注傳相同)○夏四月取郜¶
　大鼎于宋戊申納于大廟非禮也臧哀伯諫曰注臧¶
　哀伯魯大夫僖伯之子君人者將昭徳塞違以臨照¶
　百官猶懼或失之故昭令徳以示子孫是以清廟茅¶
　屋注以茅飾屋著儉也清廟肅然清净之稱也音義¶
　(著張慮反後不音/者同稱尺證反)疏(正義曰君人謂與人為君也昭/徳謂昭明善徳使徳益章聞也)¶