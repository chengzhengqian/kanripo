　郟敖即位穆叔問王子之為政何如注王子圍為令¶
　尹音義(問王子之為政一本作問王/子圍之為政服䖍王肅本同)疏(正義曰傳無/圍字故杜云)¶
　(王子圍為令尹也服䖍云王子楚令尹/王子圍也王肅云王子楚令尹圍也)對曰吾儕小¶
　人食而聽事猶懼不給命而不免於戾焉與知政固¶
　問焉不告穆叔告大夫曰楚令尹将有大事子蕩将¶
　與焉注子蕩薳罷音義(儕仕皆反焉與上於䖍反/下音預下将與與於食同)助¶
　之匿其情矣注子圍素貴郟敖微弱諸侯皆知其将¶
　為亂故穆叔問之音義(匿女/力反)○子産相鄭伯以如晉¶