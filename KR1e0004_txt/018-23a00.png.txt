　於賈季曰趙衰趙盾孰賢對曰趙衰冬日之日也趙¶
　盾夏日之日也注冬日可愛夏日可畏○秋八月齊¶
　侯宋公衛侯陳侯鄭伯許男曺伯會晋趙盾盟于扈¶
　晋侯立故也公後至故不書所㑹凡㑹諸侯不書所¶
　㑹後也注不書所㑹謂不具列公侯及卿大夫後至¶
　不書其國辟不敏也注此傳還自釋凡例之意疏(正/義)¶
　(曰僖十四年諸侯城緣陵傳曰不書其人有闕也十/五年諸侯盟于扈傳曰書曰諸侯無能為也十七年)¶
　(諸侯㑹于扈傳曰書曰諸侯無功也然則摠稱諸侯/皆是罪諸侯也此總稱諸侯不稱所㑹為公後也傳)¶