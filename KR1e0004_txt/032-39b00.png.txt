傳凡書取言易也○趙汸補注曰胡邦衡云隱四年春¶
　莒人伐杞取牟婁上言伐下言取取非易也五年冬¶
　宋人伐鄭圍長葛至六年冬取長葛取得為易乎今¶
　按根牟鄟邿皆不絶其祀故書取趙伯循云凡得國¶
　而不言滅者不絶其祀也(臣照/)按胡銓謂書取非縁¶
　易固然苐未言何以書取不書滅也若趙伯循以不¶
　絶其祀為取則偪陽之祀未絶而書滅即在上文矣¶
　或者邑書取國書滅邿雖小國分為三不成國故亦¶