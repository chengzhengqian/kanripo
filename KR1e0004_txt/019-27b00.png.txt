父敦公族之恩崇仁孝之教故特録敖喪歸以示義疏¶
(正義曰桓十八年公之喪至自齊僖元年夫人氏之喪/至自齊二注皆云告於廟也是公與夫人薨于外竟皆)¶
(啟廟告至例書於策宣八年仲遂卒于垂成十七年公/孫嬰齊卒于貍脤皆不書喪至是大夫喪還例不書此)¶
(獨書齊人歸公孫敖之喪者釋例曰公孫敖縱情棄命/既已絶位非大夫也而備書於經者恵叔毁請於朝感)¶
(子以赦父敦公族之恩崇仁孝之教故曰為孟氏且國/故是也不言来者魯人取之齊人送之非有専使特来)¶
(故不言来哀八年齊人歸讙及闡注云/不言来命歸之無指使此亦彼之類也)¶
六月辛丑朔日有食之皷用牲于社注傳例曰非禮也¶
單伯至自齊¶