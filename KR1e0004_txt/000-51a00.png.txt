　(理耳以把是二王之後本爵為上公而經稱杞伯以/為孔子黜之宣十六年成周宣榭火公羊傳曰外灾)¶
　(不書此何以書新周也其意言周為王者之後比宋/為新縁此故謂春秋託王於魯以周宋為二王之後)¶
　(黜杞同於庶國何休隱元年注云唯王者然後改元/立號春秋託新王受命於魯宣十六年注云孔子以)¶
　(春秋當新王上黜杞下新周而故宋黜周為王者之/後是黜周王魯之説也定元年公羊傳曰定哀多微)¶
　(辭主人習其讀而問其傳則未知己之有罪焉爾何/休云此假説而言之主人謂定哀也習其經而讀之)¶
　(問其傳解詁則不知己之有罪於是此孔子畏時君/上以諱尊隆恩下以辟害容身愼之至也是其孫言)¶
　(辟害微文隱義之説自衛反魯危行言孫皆論語文/也鄭𤣥以為據時髙言髙行者皆見危謂髙行為危)¶
　(行也何晏以危為厲厲言行不隨俗也未知二者誰/當杜旨公羊之經獲麟即止而左氏之經終於孔子)¶