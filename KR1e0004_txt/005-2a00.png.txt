(書天王居于狄泉則其春未有王矣時未有王厯無所/出何故其年亦書王也若春秋之厯必是天王所班則)¶
(周之錯失不闗於魯魯人雖或知之無由輙得改正㐮/二十七年傳稱司厯過再失閏者是周司厯也魯司厯)¶
(也而杜釋例云魯之司厯始覺其謬頓置两閏以應天/正若歴為王班當一論王命寧敢專置閏月改易嵗年)¶
(哀十二年十二月螽仲尼曰火猶西流司厯過也杜於/釋例又云季孫雖聞此言猶不即改明年復螽於是始)¶
(悟十四年春乃置閏欲以補正時厯既言厯為王班又/稱魯人輙改改之不惮於王亦復何須王厯杜之此言)¶
(自相矛楯以此立說難得而通又案春秋經之闕文甚/多其事非一亦如夫人有氏無姜有姜無氏及大雨霖)¶
(廧咎如潰之類也此無王者正是闕文耳今刪定知此/不書王非是經之闕文必以為失不班厯者杜之所據)¶
(雖無明文若必闕文止應一事两事而已不應一公之/内十四年並闕王字杜以周禮有頒告朔于邦國都鄙)¶