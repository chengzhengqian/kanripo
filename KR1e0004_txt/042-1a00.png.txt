欽定四庫全書¶
　春秋左傳注疏卷四十二(起昭公二/年盡四年)¶
　　晉杜氏注　唐陸德明音義　孔穎逹疏¶
經二年春晉侯使韓起來聘¶
夏叔弓如晉注叔弓叔老子¶
秋鄭殺其大夫公孫黑注書名惡之薰隧盟子産不討¶
遂以為卿故書之音義(惡烏/路反)疏(正義曰傳稱子産數其/罪是書名為惡之也往)¶
(年傳云子晳上大夫也則非卿非卿則不合書薰隧/之盟子晳强與卿列子産不討即以為卿故書之)¶