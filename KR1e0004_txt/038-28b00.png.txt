　(使時温無氷也嵗星自滛行天時自温暖其温不由/嵗星梓慎以其年有二事而總言其占耳服䖍云嵗)¶
　(為陽𤣥枵為隂嵗乗隂進至𤣥枵隂不勝陽故温無/氷按下云蛇乗龍乃謂𤣥枵乗嵗星非嵗星乗𤣥枵)¶
　(也若必以此無氷謂嵗乗𤣥枵所致則成元年春無/氷者豈謂嵗星乗𤣥枵乎成十六年雨木氷者復是)¶
　(𤣥枵乗/嵗星也)蛇乗龍注蛇𤣥武之宿虚危之星龍嵗星嵗¶
　星木也木為青龍失次出虚危下為蛇所乗音義(宿/音)¶
　(秀下/同)疏(注正義曰蟲獸在地而有象在天二十八宿/分在四方方有七宿共成一象東方為青龍)¶
　(之象西方為白虎之象皆南首北尾也南方為朱鳥/之象北方為𤣥武之象皆西首東尾也曲禮說軍陳)¶
　(象物云行前朱鳥後𤣥武左青龍右白虎是𤣥武在/北方也龜蛇二蟲共為𤣥武故蛇是𤣥武之宿虚危)¶