　師而哭曰孤違蹇叔以辱二三子孤之罪也不替孟¶
　明孤之過也大夫何罪且吾不以一眚掩大徳注眚¶
　過也音義(鄉許亮反替他計反/眚所景反掩於撿反)○狄侵齊因晉喪也¶
　○公伐邾取訾婁以報升陘之役注在二十二年邾¶
　人不設備秋襄仲復伐邾注魯亦因晉喪以陵小國¶
　音義(復扶/又反)○狄伐晉及箕八月戊子晉侯敗狄于箕¶
　郤缺獲白狄子注白狄狄别種也故西河郡有白部¶
　胡音義(箕音基種/章勇反)疏(正義曰宣十五年晉師滅赤狄/潞氏以潞子嬰兒歸彼書於經)¶