　川涇渭洛水也地動川岸崩疏(注正義曰周語云幽/王二年西周三川皆)¶
　(震伯陽父曰周將亡矣陽伏而不能出隂廹而不能/烝於是有地震今三川實震是陽失其所而鎮隂也)¶
　(陽失而在隂原必塞原塞國必亡夫水土演而民用/也水土無演民乏財用不亡何待昔伊洛竭而夏亡)¶
　(河竭而商亡今周徳若二代之季矣其川原又塞塞/必竭夫國必依山川山崩川竭亡之徵也川竭山必)¶
　(崩若亡不過十年數之紀也夫天之所棄不過其紀/是嵗也三川竭岐山崩十一年幽王乃滅注國語者)¶
　(亦云三川涇渭洛也西周在雍州之域周禮職方氏/正西曰雍州其川涇汭其浸渭洛鄭𤣥云浸可以為)¶
　(灌溉/者)今西王之大臣亦震天棄之矣注子朝在王城¶
　故謂西王東王必大克注敬王居狄泉在王城之東¶