　其骨肉則黨弱羣公子終所以見滅音義(惡烏路反/間間厠之)¶
　(間/)○秋丹桓宮之楹¶
經二十有四年春王三月刻桓宮桷注刻鏤也桷椽也¶
將迎夫人故為盛飾音義(刻音克桷音角字林云齊/魯謂榱為桷椽直專反)疏¶
(注正義曰釋器云金謂之鏤木謂之刻刻木鏤金其事/相類故以刻為鏤也桷謂之榱榱即椽也榖梁傳曰刻)¶
(桷非正也夫人所以崇宗廟也取非禮與非正而加之/於宗廟以飾夫人非正也刻桓宮桷丹桓宮楹斥言桓)¶
(宮以惡莊也是言丹楹刻桷/皆為將逆夫人故為盛飾)¶
葬曹莊公注無傳¶