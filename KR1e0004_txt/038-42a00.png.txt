　服恵伯謂叔孫曰天殆富滛人慶封又富矣穆子曰¶
　善人富謂之賞滛人富謂之殃天其殃之也其將聚¶
　而殲旃注殲盡也旃之也為昭四年殺慶封傳音義¶
　(殲子/潜反)○癸巳天王崩未来赴亦未書禮也注嫌時已¶
　聞䘮當書故發例○崔氏之亂䘮羣公子故鉏在魯¶
　叔孫還在燕買在句瀆之丘注在襄二十一年音義¶
　(䘮息浪反故鉏仕居反公子鉏/也夲或作故公鉏者非瀆音豆)及慶氏亡皆召之具¶
　其器用而反其邑焉注反還也與晏子邶殿其鄙六¶