　傳十九年春遂城而居之注承前年傳取新里故不¶
　復言秦也為此冬梁亡傳音義(復扶/又反)○宋人執滕宣¶
　公○夏宋公使邾文公用鄫子于次睢之社欲以屬¶
　東夷注睢水受汴東經陳留梁譙沛彭城縣入泗此¶
　水次有妖神東夷皆社祠之蓋殺人而用祭音義(睢/音)¶
　(雖屬朱欲反譙在消反沛音/貝泗音四祠音辭或音祀)疏(正義曰屬訓聚也殺/鄫子以懼東夷使東)¶
　(夷聚來歸已也齊桓以徳屬諸侯諸侯聚歸齊桓注/正義曰釋例曰汴水自滎陽受河睢水受汴東經陳)¶
　(留梁國譙郡沛國至彭城縣入泗凡水首從水出謂/之受流歸他水謂之入漢書之例爲然言汴從河出)¶