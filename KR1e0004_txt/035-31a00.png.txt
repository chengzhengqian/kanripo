(或可更食若前月日在交初二度以後則後月復食無/疑今七月日食旣而八月又食於推歩之術必無此理)¶
(盖古書磨滅致有錯誤劉炫云漢末以来八百餘載考/其注記莫不皆爾都無頻月日食之事計天道轉運古)¶
(今一也後世旣無其事前世理亦當然而今有頻食於/術不符有交之所在日月必食日食在朔月食在望日)¶
(月共盡一體日食少則月食多日食多則月食少日食/盡則前後望月不食月食盡則前後朔日不食以其交)¶
(道旣不復其相揜故也此與二十一年頻月日食理必/不然但其字則變古為篆改篆為𨽻書則縑以代簡紙)¶
(以代縑多歴世代年數遙遠䘮亂或轉寫誤失其夲真/先儒因循莫能改易執文求義理必不通後之學者宜)¶
(知此/意也)¶
齊崔杼帥師伐莒¶