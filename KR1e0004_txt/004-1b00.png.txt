必須踰年者繼父之業成父之志不忍有變於中年也¶
諸侯每首嵗必有禮於廟諸遭喪繼位者因此而改元¶
正位百官以序故國史亦書卽位之事於策桓公簒立¶
而用常禮欲自同於遭喪繼位者釋例論之備矣音義¶
(簒立初/患反)疏(注正義曰顧命曰乙丑成王崩使齊侯吕伋/以二干戈逆子釗于南門之外延入翼室恤)¶
(宅宗孔安國云明室路寢延之使居憂為天下宗主天/子初崩嗣子定位則諸侯亦當然也釋例曰尚書顧命)¶
(天子在殯之遺制也推此亦足以凖諸侯之禮矣是知/嗣子位定於初喪孝子緣生以事死嵗之首日必朝事)¶
(宗廟因即改元釋例曰襄二十九年經書春王正月公/在楚傳曰釋不朝正於廟也然則諸侯每嵗首必有禮)¶