　以有獲若麟為田獲俘為戰獲音義(麟夲又作驎呂/辛反俘芳夫反)¶
　疏(正義曰噐用者謂噐物可為人用凡獲此噐物之/用者謂之為得也得用者謂将此噐用以得於物)¶
　(焉謂之為獲劉炫以為得用焉曰獲謂得此可用為/噐之物謂之為獲若麟之皮角之屬以杜觧為非今)¶
　(知不然者案春秋書獲唯有囚俘囚俘不可以為噐/物除囚俘之外惟有獲麟麟為靈獸帝王所重不可)¶
　(以鳯羽麟皮以餙噐物劉以麟/皮亦堪為噐而規杜氏非也)六月伐陽闗注討陽¶
　虎也陽虎使焚萊門注陽闗邑門音義(萊音/來)師驚犯¶
　之而出奔齊請師以伐魯曰三加必取之注三加兵¶
　於魯齊侯將許之鮑文子諫曰臣嘗為𨽻於施氏矣¶