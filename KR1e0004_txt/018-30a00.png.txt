(子崩諸侯遣卿弔送之經傳也杜以往年穆伯弔喪今/令㑹𦵏二事傳無譏文知其禮當然也昭三十年傳鄭)¶
(㳺吉云靈王之喪我先君簡公在楚似不在楚即當親/行而言禮不親者彼言由君在楚上卿守國故使少卿)¶
(印段往耳言/君當親行也)¶
晋人殺其大夫先都注下軍佐也以作亂討故書名¶
三月夫人姜氏至自齊注無傳告于廟疏(正義曰蘇氏/云夫人歸寜)¶
(書至唯有此耳餘不書者或/禮儀不備或滛縱不告廟也)¶
晋人殺其大夫士縠及箕鄭父注與先都同罪也¶
楚人伐鄭注楚子師於狼淵不親伐¶