　音義(嬴音盈下同孕以/證反過古禾反)疏(正義曰十月而産婦人大/期又家語云人十月而生)¶
　(故知過期過十月也易稱婦/孕不育說文云孕懷子也)卜招父與其子卜之注¶
　卜招父梁大卜音義(招上遥反/大音泰)其子曰將生一男一¶
　女招曰然男為人臣女爲人妾故名男曰圉女曰妾¶
　注圉養馬者不聘曰妾疏(正義曰昭七年傳曰馬有/圉牛有牧内則云聘則為)¶
　(妻奔則為/妾是也)及子圉西質妾為宦女焉注宦事秦爲妾¶
　音義(宦音/患)○師滅項注師魯師淮之會公有諸侯之¶
　事未歸而取項注淮會在前年冬諸侯之事會同講¶