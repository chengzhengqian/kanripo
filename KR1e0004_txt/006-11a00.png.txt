　之也音義(旃之/然反)弗獻旣而悔之曰周諺有之匹夫無¶
　罪懷璧其罪注人利其璧以璧爲罪音義(諺音/彥)疏(正/義)¶
　(曰士大夫以上則有妾媵庶人惟夫妻相匹其/名旣定雖單亦通故韋昭通謂之匹夫匹婦也)吾焉¶
　用此其以賈害也注賈賈也音義(焉於䖍反賈/音古注同)乃獻¶
　又求其寶劒叔曰是無厭也無厭將及我注將殺我¶
　音義(厭於鹽/反下同)遂伐虞公故虞公出奔共池注共池地¶
　名闕音義(共音洪/一音恭)○冬齊衞鄭來戰于郎我有辭也¶
　初北戎病齊注在六年諸侯救之鄭公子忽有功焉¶