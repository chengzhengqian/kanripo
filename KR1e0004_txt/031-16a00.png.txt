　所燒○諸侯之師城虎牢而戍之晉師城梧及制注¶
　欲以偪鄭也不書城魯不與也梧制皆鄭舊地音義¶
　(梧音/吾)士魴魏絳戍之書曰戍鄭虎牢非鄭地也言將¶
　歸焉注二年晉城虎牢而居之今鄭復叛故脩其城¶
　而置戍鄭服則欲以還鄭故夫子追書繫之於鄭以¶
　見晉志音義(復扶又反見/賢遍反下同)疏(正義曰如此傳文諸侯/戍虎牢士魴魏絳戍梧)¶
　(與制耳其虎牢之内亦應更有晉戍也二年晉城虎/牢則虎牢久巳屬晉非復鄭有今繫鄭者晉侯之意)¶
　(鄭人若服將歸之焉善晉侯故探其心而繫之鄭也/釋例曰虎牢鄭之郊竟晉人既有之矣又城而居之)¶