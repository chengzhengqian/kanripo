(所有也君是臣之君故書弑其君臣是君之臣故書殺/其大夫盜者宼賊之名賤之不繫於國被殺者非盗之)¶
(所有既以盗為文故不得言其大夫若如他物殺之然/哀四年盗殺蔡侯申注云賤者故稱盗不言弑其君賤)¶
(盜也文十六年公羊傳曰大夫弑君稱名氏賤者窮諸/人大夫相殺稱人賤者窮諸盜其義雖不可通於左氏)¶
(其言賤盗/之意則同)¶
戍鄭虎牢注伐鄭諸侯各受晉命戍虎牢不復為告命¶
故獨書魯戍而不叙諸侯音義(復扶/又反)¶
楚公子貞帥師救鄭¶
公至自伐鄭注無傳¶