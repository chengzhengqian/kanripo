　(十九日也從庚午下去十二月辛亥朔為四十一日/雖食在辛亥之日而更以庚午為占舎近而取逺自)¶
　(是史墨所見其意不可知也午為南方之辰楚是南/方之固故午為楚之位也午是南方之辰火也庚是)¶
　(西方之日金也日以庚午有變午在南方必南方之/國當其咎故災在楚楚之仇敵唯有吳耳故知入郢)¶
　(必是吳也其日庚午庚金午火五行相尅火勝金金/以畏火之故金為火妃夫妻相得而彊是楚彊盛之)¶
　(兆雖被吳入必不亡國故知吳入郢終亦弗克言其/不能滅楚也食在辛亥之日亥在北方水位也北方)¶
　(水數六故曰六/年吳入郢也)¶
經三十有二年春王正月公在乾侯取闞注無傳公别¶
居乾侯遣人誘闞而取之不用師徒音義(闞口/暫反)疏(正義/曰公)¶