　將㰱渉佗捘衛侯之手及捥注捘擠也血至捥音義¶
　(㰱所洽反捘子對反捥烏喚反擠/子計反一音子禮反説文云排也)疏(注正義曰説文/云推排也排擠)¶
　(也捘是推排之意故為擠也昭十三/年𫝊言擠于溝壑謂被推入坑也)衛侯怒王孫賈¶
　趨進注賈衛大夫曰盟以信禮也注信猶眀也有如¶
　衛君其敢不唯禮是事而受此盟也注言晉無禮不¶
　欲受其盟衛侯欲叛晉而患諸大夫王孫賈使次于¶
　郊大夫問故注問不入故公以晉詬語之注詬恥也¶
　音義(詬呼豆反/語魚據反)且曰寡人辱社稷其改卜嗣寡人從¶