　九年冠氏陽平館陶縣音義(冠如字又/古喚反)因與衞地自¶
　濟以西禚媚杏以南書社五百注二十五家為一社¶
　籍書而致之音義(濟子禮反/榚諸若反)吳人加敝邑以亂注在¶
　八年齊因其病取讙與闡注亦在八年寡君是以寒¶
　心若得視衞君之事君也則固所願也成子病之乃¶
　歸成注病其言也公孫宿以其兵甲入于嬴注嬴齊¶
　邑音義(嬴音/盈)○衞孔圉取大子蒯聵之姊生悝注孔¶
　圉孔文子也蒯聵姊孔伯姬音義(圉魚吕反蒯苦怪/反聵魚怪反悝苦)¶