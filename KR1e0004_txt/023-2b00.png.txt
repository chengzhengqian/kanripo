(者君子結交當擇善而從之所與不善必将敗徳椒與/不信約盟則是不信之黨雖獨守信并亦貶之戒後之)¶
(人使擇/交也)¶
宋師伐陳衛人救陳注背清丘之盟¶
　傳十二年春楚子圍鄭旬有七日鄭人卜行成不吉¶
　卜臨于大宫注臨哭也大宫鄭祖廟音義(臨力鴆反/下注同大)¶
　(宫音泰/注同)注(正義曰案雜記客致含賵訖請臨襄十二/年傳呉子壽夢卒臨于周廟故云臨哭也)¶
　(宫即廟也象其尊貌則謂之為廟言其墻屋則稱之/為宫大宫宫之大者鄭祖廟者謂鄭大祖之廟也)¶
　且巷出車吉注出車於巷示將見遷不得安居國人¶