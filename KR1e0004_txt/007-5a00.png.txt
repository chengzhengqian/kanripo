　(之變始念之也其意言文姜往年如齊至此年三月/猶尚不反三月練祭念及其母乃書其出奔非三月)¶
　(始從魯去也左氏先儒皆用此説杜不然者史之所/書據實而錄未有虛書其事者也夫人若遂不還則)¶
　(孫已久矣何故至是三月始言孫于齊乎公若念及/於母自可迎使來歸何以反書其孫豈莊公召命史)¶
　(官使書其母孫乎又禮三年之喪期月而練桓公以/往年四月薨至今年三月未得一期何故已得為練)¶
　(而云接練錄變存君念母也若以經無還文即言留/齊不反則自是以後亦無還文二年夫人㑹齊侯于)¶
　(禚豈復自齊㑹之哉以/此知三月始從魯去也)○三月夫人孫于齊不稱姜¶
　氏絶不為親禮也注姜氏齊姓於文姜之義宜與齊¶
　絶而復奔齊故於其奔去姜氏以示義音義(復扶又/反去起)¶