　在侈家韓宣子為政不能圗諸侯魯不堪晉求䜛慝¶
　𢎞多是以有平丘之㑹注平丘㑹在昭十三年晉人¶
　執季孫意如音義(慝他/得反)○齊子尾害閭丘嬰欲殺之¶
　使帥師以伐陽州注陽州魯地我問師故注魯以師¶
　往問齊何故伐我夏五月子尾殺閭丘嬰以說于我¶
　師注言伐魯者嬰所為也伐陽州不書不成伐音義¶
　(說如/字)工僂灑渻竈孔虺賈寅出奔莒注四子嬰之黨¶
　音義(僂力侯反灑所蟹反舊所綺反渻生領反徐本/作省所幸反一音息井反一音銷虺許鬼反)¶