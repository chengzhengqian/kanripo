　(同㲄音角/好呼報反)秋乃釋衞侯○衞侯使賂周歂冶厪曰苟¶
　能納我吾使爾為卿注恐元咺距已故賂周冶音義¶
　(歂市專反冶音也厪音覲又音謹人名/也漢書音義云古勤字也鄭氏音勤)周冶殺元咺¶
　及子適子儀注子儀瑕母弟不書殺賤也音義(適丁/歴反)¶
　公入祀先君周冶既服將命注服卿服將入廟受命¶
　疏(正義曰言祀先君而服將命知其將入廟也必入/廟者祭統云古者明君爵有徳而禄有功必賜爵)¶
　(禄於太廟示不敢專也命臣必在廟而王制云爵人/於朝者朝上詢於衆人位定然後入廟受命今世受)¶
　(官猶/然)周歂先入及門遇疾而死冶厪辭卿注見周歂¶