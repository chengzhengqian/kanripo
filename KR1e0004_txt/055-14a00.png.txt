　屬齊鄭也諸大夫不可使北宫結如齊而私於齊侯¶
　曰執結以侵我注欲以齊師懼諸大夫齊侯從之乃¶
　盟于瑣注瑣即沙也為明年渉佗捘衛侯手起音義¶
　(瑣素果反佗徒/何反捘子對反)齊國夏伐我注齊叛晉故陽虎御季¶
　桓子公歛處父御孟懿子注䖏父孟氏家臣成宰公¶
　歛陽音義(歛力檢反又音/亷或音慮㸃反)將宵軍齊師齊師聞之堕¶
　伏而待之注堕毁其軍以誘敵而設伏兵音義(堕許/規反)¶
　處父曰虎不圖禍而必死注而女也音義(女音汝/下文同)疏¶