　子晉于邢冬十二月宣公卽位注公子晉也音義(邢/音)¶
　(刑國/名)疏(正義曰賊討乃立自繼/前君故不待踰年也)書曰衞人立晉衆也¶
經五年春公矢魚于棠注書陳魚以示非禮也書棠譏¶
遠地也今高平方與縣北有武唐亭魯侯觀魚臺疏(注/正)¶
(義曰陳魚者獸獵之類謂使捕魚之人陳設取魚之備/觀其取魚以為戲樂非謂旣取得魚而陳列之也其實)¶
(觀魚而書陳魚者國君爵位尊重非蒐狩大事則不當/親行公故遣陳魚而觀其捕獲主譏其陳故書陳魚以)¶
(示非禮也傳曰非禮也且言/遠地故知書棠譏遠地也)¶
夏四月葬衞桓公¶