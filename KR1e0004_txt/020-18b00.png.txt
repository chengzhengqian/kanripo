　(過古禾反又古/卧反適丁歴反)○莒紀公生大子僕又生季佗愛季¶
　佗而黜僕且多行無禮於國注紀號也莒夷無諡故¶
　有别號音義(佗徒/何反)僕因國人以弑紀公以其寶玉來¶
　奔納諸宣公公命與之邑曰今日必授季文子使司¶
　宼出諸竟曰今日必達注未見公而文子出之故來¶
　不書音義(竟音/境)公問其故季文子使大史克對曰先¶
　大夫臧文仲教行父事君之禮行父奉以周旋弗敢¶
　失隊曰見有禮於其君者事之如孝子之養父母也¶