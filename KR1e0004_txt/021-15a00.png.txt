　注槐趙盾庭樹音義(槐音懐/又音回)秋九月晉侯飲趙盾酒¶
　伏甲將攻之其右提彌明知之注右車右音義(飲於/鴆反)¶
　(提本又作祗上/支反彌面皮反)趨登曰臣侍君宴過三爵非禮也遂¶
　扶以下公嗾夫獒焉明搏而殺之注獒猛犬也音義¶
　(遂扶舊本皆扶房孚反服䖍注作跣先典反云徒跣/也今杜注本徃徃有跣者嗾素口反説文云使犬也)¶
　(服本作㖩夫音扶獒五羔反尚書傳云大犬也爾雅/云狗四尺為獒説文云犬知人心可使者搏音博)¶
　疏(正義曰此言飲趙盾酒是小飲酒耳非正燕禮燕/禮獻酬之後方脱屨升堂行無算爵非止三爵而)¶
　(已其侍君小飲則三爵而退玉藻云君子之飲酒也/受一爵而色洒如也二爵而言言斯禮已三爵而油)¶