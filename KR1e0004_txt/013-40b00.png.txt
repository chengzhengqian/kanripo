　(哀而下雨此欲燒殺以求雨故杜以為天哀之而不/雨意異故解異也禮記既言暴尫又别言暴巫巫尫)¶
　(非一物記言暴人之疾/則尫是病人或說是也)臧文仲曰非旱備也脩城郭¶
　貶食省用務穡勸分注穡儉也勸分有無相濟音義¶
　(貶彼儉反/省所景反)疏(正義曰穡是愛惜之義故為儉也襄二/十四年榖梁傳曰五榖不升謂之大侵)¶
　(大侵之禮君食不兼味臺榭不塗弛侯廷道不除百/官布而不制鬼神禱而不祀曲禮云嵗凶年榖不登)¶
　(君膳不祭肺馬不食榖如此之類皆是務為儉也務/爲儉穡而脩城郭者服虔云國家凶荒則無道之國)¶
　(乗而加兵故脩/城郭為守備也)此其務也巫尫何為天欲殺之則如¶
　勿生若能為旱焚之滋甚公從之是歲也饑而不害¶