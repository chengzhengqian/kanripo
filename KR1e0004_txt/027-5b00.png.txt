　王官之邑也子安得之晉侯使郤至勿敢爭注傳言¶
　郤至貪所以亡○宋華元善於令尹子重又善於欒¶
　武子聞楚人既許晉糴茷成而使歸復命矣注在往¶
　年音義(華户/化反)冬華元如楚遂如晉合晉楚之成注為¶
　眀年盟宋西門外張本○秦晉為成將㑹于令狐晉¶
　侯先至焉秦伯不肯渉河次於王城使史顆盟晉侯¶
　于河東注史顆秦大夫音義(令力丁反/顆苦果反)晉郤犫盟秦¶
　伯于河西注就盟王城范文子曰是盟也何益齊盟¶