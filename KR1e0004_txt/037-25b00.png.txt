　不如使逞而歸乃易成也注逞快也夫小人之性釁¶
　於勇嗇於禍以足其性而求名焉者非國家之利也¶
　若何從之注釁動也嗇貪也言鄭之欲與楚戰者皆¶
　釁勇貪名之人非能為國計慮久利不可從也音義¶
　(釁許覲反足子/住反又如字)疏(正義曰於時鄭國勇夫皆貪欲禦/冦敗楚以成巳名故子産為此言)¶
　(以破之夫此鄭國欲得戰者小人之性奮動於勇貪/於禍亂冀得戰鬬以足滿其性而自求成武勇之名)¶
　(焉欲得禦㓂者皆自為其身非國家之利也若何得/從之言禦冦之計不可從也注正義曰賈鄭先儒皆)¶
　(以釁為動也王肅云釁謂自矜奮以夸人工延夀魯/靈光殿賦云仡奮釁以軒鬐是釁為奮動之意也嗇)¶