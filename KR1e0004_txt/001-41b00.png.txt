既昏于魯使大夫盟莒以和觧之子帛為魯結好息民¶
故傳曰魯故也比之内大夫而在莒子上稱字以嘉之¶
也字例在閔元年密莒邑城陽淳于縣東北有宻鄉音¶
義(帛音白觧如字又/户買反好呼報反)疏(注正義曰杜云比之内大夫而/在莒子上者案諸經文魯大夫)¶
(出㑹他國皆先書魯大夫下即云及某人今/子帛之下不云及者不可全同魯大夫故也)¶
十有二月乙卯夫人子氏薨注無傳桓未為君仲子不¶
應稱夫人隱讓桓以為大子成其母喪以赴諸侯故經¶
於此稱夫人也不反哭故不書葬例在三年疏(注正義/曰妾子)¶