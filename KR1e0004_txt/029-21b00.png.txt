經四年春王三月己酉陳侯午卒注前年大夫盟雞澤¶
三月無己酉日誤¶
夏叔孫豹如晉¶
秋七月戊子夫人姒氏薨注成公妾襄公母姒杞姓疏¶
(正義曰二年齊姜薨葬者是成公夫人故此為成公之/妾也據傳匠慶之言知是襄公之母以子既為君故得)¶
(稱夫人而言薨也於時諸國杞鄫之徒皆姒姓據/大者言之故云姒杞姓疑是杞女而未審故也)¶
葬陳成公注無傳¶
八月辛亥葬我小君定姒注無傳定諡也赴同袝姑反¶