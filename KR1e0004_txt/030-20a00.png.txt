　傳八年春公如晉朝且聽朝聘之數注晉悼復脩霸¶
　業故朝而稟其多少音義(復扶又反霸本亦/作伯音霸又如字)疏(正義/曰昭)¶
　(三年鄭子大叔云文襄之霸也令諸侯三嵗而聘五/歲而朝自襄以後晉德少衰諸侯朝聘無復定準今)¶
　(晉悼復修霸業更合諸侯故公朝晉而稟其多少如/公朝者盖亦非一晉侯謙不敢在國約束故出外合)¶
　(之又難煩諸侯使大夫聽命故為邢邱之會以命朝/聘之數數之多少傳亦無文據子大叔之言不說悼)¶
　(公之法而逺陳文襄之令則悼公/此命還同文襄耳非復别制法也)○鄭羣公子以僖¶
　公之死也謀子駟子駟先之夏四月庚辰辟殺子狐¶
　子熙子侯子丁注辟罪也加罪以戮之音義(先悉薦/反又如)¶