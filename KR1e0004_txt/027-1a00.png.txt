欽定四庫全書¶
　春秋左傳注疏卷二十七(起成公十一/年盡十五年)¶
　　晉杜氏注　唐陸徳眀音義　孔頴達疏¶
經十有一年春王三月公至自晉注正月公在晋不書¶
諱見止疏(正義曰㐮二十九年正月公在楚傳曰釋不/朝正於廟也彼以踰年故書正月公在楚此)¶
(亦踰年不書正月公在晉者為諱見止故正月不以告/廟案春秋上下公之在晉諱與不諱悉皆不書此言諱)¶
(見止者以此兼有諱義故詳之也宣五年傳公如齊高/固使齊侯止公請叔姬焉夏公至自齊書過也注云公)¶
(既見止連昏于鄰國之臣厭尊毁列累其先君而于廟/行飲至之禮故書以示過宣七年公㑹晋侯云云于黑)¶