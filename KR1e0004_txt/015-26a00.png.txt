　故衞人弗許還自南河濟注從汲郡南渡出衞南而¶
　東音義(汲音/急)侵曹伐衞正月戊申取五鹿注五鹿衞¶
　地二月晉郤縠卒原軫將中軍胥臣佐下軍上德也¶
　注先軫以下軍佐超將中軍故曰上德胥臣司空季¶
　子音義(將子匠反/胥思徐反)晉侯齊侯盟于斂盂注斂盂衞地¶
　音義(斂徐音亷又力/檢反盂音于)衞侯請盟晉人弗許衞侯欲與¶
　楚國人不欲故出其君以說于晉衞侯出居于襄牛¶
　注襄牛衞地音義(說音悅/或如字)○公子買戍衞注晉伐衞¶