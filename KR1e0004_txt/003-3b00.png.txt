　(是也亦有雖知某國之地注亦云闕則隠十一年蘇/忿生十一邑注陘云闕者以餘邑皆知所在唯此獨)¶
　(闕故/也)○夏盟于艾始平于齊也注春秋前魯與齊不¶
　平今乃棄惡結好故言始平于齊音義(好呼/報反)○五月¶
　庚申疏(正義曰案經盟于艾亦在五月傳略不言月/庚申之日須月以統之故别言五月他皆放)¶
　(此/)鄭伯侵陳大獲往嵗鄭伯請成于陳注成猶平也¶
　陳侯不許五父諫曰親仁善鄰國之寳也君其許鄭¶
　注五父陳公子佗音義(佗徒何反/人名皆同)陳侯曰宋衛實難¶
　注可畏難也音義(難乃旦/反注同)鄭何能為遂不許君子曰¶