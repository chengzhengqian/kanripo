　其族對曰泠人也注泠人樂官音義(泠力丁反/依字作伶)疏(正/義)¶
　(曰詩簡兮序云衞之賢者仕于泠官鄭𤣥云泠官樂/官也泠氏世掌樂官而善焉故後世召號樂官為泠)¶
　(官呂氏春秋稱黄帝使伶倫自大夏之西崑崙之隂/取竹斷兩節而吹之以為黄鍾之宮昭三十一年傳)¶
　(景王鑄無射泠州鳩非之是泠氏世掌樂官也周語/云景王鑄鍾成泠人告和魯語云泠簫詠歌及鹿鳴)¶
　(之三此稱泠人詩稱泠/官是泠為樂官之名也)公曰能樂乎對曰先父之職¶
　官也敢有二事注言不敢學他事使與之琴操南音¶
　注南音楚聲音義(操七刀/反下同)公曰君王何如對曰非小¶
　人之所得知也固問之對曰其為大子也師保奉之¶