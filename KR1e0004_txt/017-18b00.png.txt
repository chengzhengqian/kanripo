　(不當書故知非卿也成二年傳稱魯賜晋三帥三命/之服司空亞旅皆受一命之服是其知司空非卿之)¶
　(文/也)陳侯為衛請成于晋執孔逹以説注陳始與衛謀¶
　謂可以强得免今晋不聽故更執孔逹以苟免也音¶
　義(為于/偽反)○秋八月丁卯大事于太廟躋僖公逆祀也¶
　注僖是閔兄不得為父子嘗為臣位應在下令居閔¶
　上故曰逆祀音義(令力呈反閔上時/掌反一夲無上字)疏(正義曰禮父/子異昭穆兄)¶
　(弟昭穆同故僖閔不得為父子同為穆耳當閔在僖/上今升僖先閔故云逆祀二公位次之逆非昭穆亂)¶
　(也魯語云將躋僖公宗有司曰非昭穆也弗忌曰我/為宗伯明者為昭其次為穆何常之有如彼所言似)¶