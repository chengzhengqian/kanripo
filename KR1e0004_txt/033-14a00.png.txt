　不同晏子為大夫而行士禮其家臣不解故譏之音¶
　義(解音/蟹)疏(正義曰雜記云大夫為其父母兄弟之未/為大夫者之䘮服如士服士為其父母兄)¶
　(弟之為大夫者之䘮服如士服如彼記文則大夫與/士䘮服不同記是後人所記記當時之事今此晏子)¶
　(之老亦譏晏子所為非大夫之禮是時之所行士及/大夫䘮服各有不同也晏子實為大夫而行當時之)¶
　(士禮晏子反時以從正其家老不解謂晏子為失故/據時所行而譏之也晏子其父始卒則晏子未為大)¶
　(夫言晏子為大夫者禮䘮服/大夫之子得從大夫之法)曰唯卿為大夫注晏子¶
　惡直巳以斥時失禮故孫辭略荅家老疏(正義曰檀/弓云魯穆)¶
　(公之母卒使人問於曾申曾申對曰哭泣之哀齊斬/之情饘粥之食自天子逹然則天子以下其服父母)¶