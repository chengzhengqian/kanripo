　伐淮夷遂踐奄徐即淮夷音義(嬴音/盈)疏(注正義曰二/國皆嬴姓世)¶
　(本文也書序曰成王伐淮夷遂踐奄淮夷與奄同時/伐之此徐奄連文故以為徐即淮夷賈逵亦然是相)¶
　(傳說也服䖍云一曰魯公所伐徐戎也案費誓云淮/夷徐戎竝興孔安國云淮浦之夷徐州之戎竝起為)¶
　(冦則徐亦非國名此徐是國名當謂淮浦之夷其國/名徐書序記其大號此傳言其國名也僖公時楚人)¶
　(伐徐杜云下邳僮縣東南有大徐城彼近淮旁成王/時徐盖亦在彼地也此傳所云四代有罪之國其三)¶
　(苗與有扈徐奄尚書畧有其事其觀與姺邳則史傳/無文傳言王伯之令猶尚有此軰則此軰皆是王道)¶
　(盛明時/諸侯也)自無令王諸侯逐進注逐猶競也狎主齊盟¶
　其又可壹乎注彊弱無常故更主盟音義(狎户甲反/更音庚)¶