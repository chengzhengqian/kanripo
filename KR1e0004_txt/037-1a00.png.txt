欽定四庫全書¶
　春秋左傳注疏卷三十七(起襄公二十六/年盡二十六年)¶
　　晉杜氏注　唐陸徳明音義　孔頴達疏¶
經二十有六年春王二月辛卯衛甯喜弑其君剽音義¶
(剽匹/妙反)衛孫林父入于戚以叛注衎雖未居位林父專邑¶
背國猶為叛也音義(背音/佩)疏(正義曰叛者背君之名嫌/無君不得為叛故注明之)¶
(林父畏衎入殺巳以邑先叛故衎雖/未居位林父以背國之故猶為叛也)甲午衛侯衎復歸¶
于衛注復其位曰復歸名與不名傳無義例疏(正義曰/復其位)¶