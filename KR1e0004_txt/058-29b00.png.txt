　年吳伐齊傳音義(復扶/又反)○冬楚子期伐陳注陳即吳¶
　故吳延州來季子救陳謂子期曰二君不務德注二¶
　君吳楚而力爭諸侯民何罪焉我請退以為子名務¶
　德而安民乃還注季子吳王壽夢少子也壽夢以襄¶
　十二年卒至今七十七歲壽夢卒季子已能讓國年¶
　當十五六至今蓋九十餘音義(夢音蒙少/詩照反)疏(注正義/曰襄昭)¶
　(之傳稱延州來季子者皆是季札也此說務德安民/是大賢之事亦當是札故計跡其年言雖老猶能將)¶
　(兵也孫毓以為季子食邑於州來世稱延州來季子/猶趙氏世稱知伯延州來季子或是札之子與孫也)¶