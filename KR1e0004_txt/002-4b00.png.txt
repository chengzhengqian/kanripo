八月庚辰宋公和卒注稱卒者略外以别内也元年大¶
夫盟於宿故來赴以名例在七年音義(别彼/列反)¶
冬十有二月齊侯鄭伯盟于石門注來告故書石門齊¶
地或曰濟北盧縣故城西南濟水之門¶
癸未葬宋穆公注無傳魯使大夫㑹葬故書始死書卒¶
史在國承赴為君故惡其薨名改赴書也書葬則舉諡¶
稱公者會葬者在外據彼國之辭也書葬例在昭六年¶
音義(為于偽反/惡烏路反)疏(注正義曰文九年叔孫得臣如京師/葬襄王昭三年叔弓如滕葬滕成公)¶