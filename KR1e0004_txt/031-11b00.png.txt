　成圍而攻其城門○晉荀罃伐秦報其侵也注侵在¶
　九年○衞侯救宋師于襄牛鄭子展曰必伐衞不然¶
　是不與楚也得罪於晉又得罪於楚國將若之何子¶
　駟曰國病矣注師數出疲病也音義(數所角反/疲音皮)子展¶
　曰得罪於二大國必亡病不猶愈於亡乎諸大夫皆¶
　以為然故鄭皇耳帥師侵衞楚令也注亦兼受楚之¶
　勑命也皇耳皇戌子孫文子卜追之獻兆於定姜姜¶
　氏問繇注繇兆辭音義(繇直/救反)疏(正義曰周禮大卜掌/三兆之法一曰玉兆)¶