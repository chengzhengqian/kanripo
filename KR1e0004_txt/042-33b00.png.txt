　(牲黍者啓唯告而已藏則設享祭之禮祭禮大而告/禮小故也月令於冬云其神𤣥㝠故知司寒是𤣥㝠)¶
　(也此方之神故物皆用黑從其/方色也有事於氷故祭其寒神)其出之也桃弧棘矢¶
　以除其災注桃弓棘箭所以禳除凶邪將御至尊故¶
　音義(弧音胡禳如羊/反邪似嗟反)疏(注正義曰說文云弧木弓也/謂空用木無骨飾也服䖍云)¶
　(桃所以逃凶也棘矢者棘赤有箴取其名也葢出氷/之時置此弓矢於凌室之户所以禳除凶邪將御至)¶
　(尊故愼其事為此禮也此傳言其出之也雖覆上文/出之之文其實此出之謂二月初出之時公將用之)¶
　(故設弓矢也劉炫云此言出之覆上西陸朝覿知是/火出時事二月已啓此方用弓矢者二月啓氷始薦)¶
　(宗廟此公將用/之故設弓矢也)其出入也時食肉之祿氷皆與焉注¶