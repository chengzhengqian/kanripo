(以為誤而又解俘為囚是/其不敢正決故且從之)¶
　傳六年春王人救衞○夏衞侯入放公子黔牟于周¶
　放寗跪于秦殺左公子洩右公子職注寗跪衞大夫¶
　宥之以遠曰放音義(寗乃定反跪其/毁反宥音又)乃即位君子以¶
　二公子之立黔牟為不度矣夫能固位者必度於本¶
　末而後立衷焉不知其本不謀知本之不枝弗強注¶
　本末終始也衷節適也譬之樹木本弱者其枝必披¶
　非人力所能强成音義(度待洛反下同衷丁仲反注/同王音忠强其丈反注同披)¶