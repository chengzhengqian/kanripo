　(氏同也穀梁𫝊曰還若事未畢之辭也不伐喪善之/也善之則何為未畢也君不尸小事臣不専大名善)¶
　(則稱君過則稱已則民作讓矣士匄外專君命故非/之也然則為士匄者宜奈何宜墠帷而歸命乎介其)¶
　(意言待命乃還故杜言不/必待君命所以排穀梁也)○於四月丁未注於此年¶
　四月鄭公孫蠆卒赴於晉大夫范宣子言於晉侯以¶
　其善於伐秦也注十四年晉伐秦子蟜見諸侯師而¶
　勸之濟涇六月晉侯請于王王追賜之大路使以行¶
　禮也注大路天子所賜車之總名以行葬禮𫝊言大¶
　夫有功則賜服路疏(正義曰二十四年穆叔如周王/嘉其有禮賜之大路與此竝賜)¶