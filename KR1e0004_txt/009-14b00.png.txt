經二十有七年春公㑹杞伯姬于洮注伯姬莊公女洮¶
魯地音義(洮徒/刀反)疏(注正義曰上二十五年始歸于杞莊/公無母而此来寧知是莊公女也㑹)¶
(女非常故於此/言女以辨之)¶
夏六月㑹齊侯宋公陳侯鄭伯同盟于幽¶
秋公子友如陳葬原仲注原仲陳大夫原氏仲字也禮¶
臣既卒不名故稱字季友違禮㑹外大夫葬具見其事¶
亦所以知譏音義(見賢/遍反)疏(注正義曰玉藻記云士於君/所言大夫沒矣則稱諡若字)¶
(桓二年榖梁傳曰子既死父不忍稱其名臣既死君不/忍稱其名是禮臣卒不名陳人不稱其名故魯史亦書)¶