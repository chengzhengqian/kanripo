經十有一年春王二月叔弓如宋¶
葬宋平公¶
夏四月丁巳楚子䖍誘蔡侯般殺之于申注蔡侯雖弑¶
父而立楚子誘而殺之刑其羣士蔡大夫深怨故以楚¶
子名告音義(䖍其連反般音班/弑申志反傳放此)疏(注正義曰蔡侯雖弑/父而立實宜受討但)¶
(立為君於蔡已十三年楚子誘而殺之又刑其羣士不/以殺父之罪討之蔡大夫深怨楚子故以楚子名赴告)¶
(禮諸侯不生名書名是罪絶之事以其名告欲使諸國/之史書名以罪絶之也若是楚告不當自罪其君知是)¶
(蔡人告也公子圍弑/君取國改名曰䖍)楚公子棄疾帥師圍蔡¶