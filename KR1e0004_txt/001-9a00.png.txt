(春者四時之始王者受命之始正月者政教之始公即/位者一國之始春秋緯云黄帝坐於扈閣鳯凰衘書致)¶
(帝前其中得五始之文謂此五事何休又云公即位者/一國之始政莫大於正始故春秋以元之氣正天之端)¶
(以天之端正王之政以王之政正諸侯之即位以諸侯/之即位正境内之治諸侯不上奉王之政則不得即位)¶
(故先言正月而後言即位政不由王出則不得為政故/先言王而後言正月王者不奉天以制號令則無法故)¶
(先言春而後言王天不深正其元則不能成其化故先/言元而後言春五者同日並見相須成體非比辭也何)¶
(休自云諸侯不得改元則元者王之元年非公之元年/公即位不在王之元年安得同日並見共成體也即以)¶
(託王於魯史之改元元既為魯所改則政不由王出安/得以王之政正諸侯元尊而王卑年大而月小年之有)¶
(元改而無忌王之立政必云湏奉舎其大而事其細敬/所卑而慢所尊以此立教必不可行聖人有作豈當爾)¶