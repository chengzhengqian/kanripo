欽定四庫全書¶
　春秋左傳注疏卷二十八(起成公十六/年盡十八年)¶
　　晉杜氏注　唐陸德明音義　唐孔頴達疏¶
經十有六年春王正月雨木冰注無傳記寒過節冰封¶
著樹音義(雨木冰如字公羊傳云雨而/木冰也舊予付反著直略反)疏(正義曰正月/今之仲冬時)¶
(猶有雨未是盛寒雨下即著樹爲冰記寒甚之過其節/度公羊穀梁皆云雨而木冰是冰封著樹也今世時有)¶
(之皆寒甚/所致也)¶
夏四月辛未滕子卒注不書名未同盟¶