　(連讀之若敢告不寧别自為句則君命之辱一句零/行無所依附故知與彼不同劉君不尋杜意以為與)¶
　(魏犨相似而/規杜非也)為事之故敢肅使者注言君辱命來問¶
　以有軍事不得荅故肅使者肅手至地若今撎音義¶
　(為于偽反使所吏反注及下同撎/伊志反揖也字林云舉首下手也)疏(正義曰周禮大/祝辨九拜九曰)¶
　(肅拜鄭司農云肅拜但俯下手今時撎是也説文云/撎舉手下手也其勢如今揖之小别晉宋儀注貴人)¶
　(待賤人賤人/拜貴人撎)三肅使者而退晉韓厥從鄭伯注從逐¶
　也其御杜溷羅曰速從之其御屢顧不在馬可及也¶
　韓厥曰不可以再辱國君乃止注二年鞌戰韓厥已¶