　讒人也民莫不知去朝吳注在十五年音義(去起呂/反朝如)¶
　(字下朝/夕同)出蔡侯朱注在二十一年喪太子建殺連尹¶
　奢注在二十年音義(喪息/浪反)屏王之耳目使不聰明不¶
　然平王之温惠共儉有過成莊無不及焉所以不獲¶
　諸侯邇無極也注邇近也音義(近附近/之近)今又殺三不¶
　辜以興大謗注三不辜郤氏陽氏晉陳氏幾及子矣¶
　子而不圖將焉用之夫鄢將師矯子之命以滅三族¶
　國之良也而不愆位注在位無愆過音義(幾音祁又/音機焉於)¶