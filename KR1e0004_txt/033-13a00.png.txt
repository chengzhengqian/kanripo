　(杖用竹麻竹雖異而其苴則同故三者共蒙苴也鄭/𤣥云麻在首在要皆曰絰此言絰者謂首絰也凡䘮)¶
　(服冠纓帶屨皆象吉時常服但變之使麄惡耳其衰/與絰是新造以明義故特為立其名衰之言摧也絰)¶
　(之言實也明孝子之心實摧痛故制此服立此名也/衰當心絰在首獨立名於心首者心是發哀之主首)¶
　(是四體之先故制服以表之要絰之下又有絞帶絰/殺首絰五分之一絞帶殺要絰亦然雖大小有三等)¶
　(而同用苴麻䘮服杖在帶上此𫝊杖在帶下者䘮服/具明其服故杖在上然後言絞帶冠繩纓此𫝊略言)¶
　(其禮欲明帶與絰俱用麻故杖在帶下䘮服𫝊云/菅屨者菅菲也菲者屨之别名故杜注云草屨也)食¶
　鬻居倚廬寢苫枕草注此禮與士喪禮略同其異唯¶
　枕草耳然枕凷亦非喪服正文音義(鬻之六反一音/羊六反謂朝一)¶