不稱爵殺不稱人罪棄疾疏(注正義曰釋例曰諸侯不/受先君之命而纂立得與)¶
(諸侯會者則以成君書之齊商人蔡侯般之屬是也若/未得接於諸侯則不稱爵楚公子棄疾殺公子比蔡人)¶
(殺陳佗齊人殺無知衛人殺州吁公子瑕之屬是也諸/侯篡立雖以會諸侯為正此列國之制也至於國内策)¶
(名委質即君臣之分已定故諸殺不稱君亦與成君同/義也傳曰會平州以定公位又云若有罪則君列諸㑹)¶
(矣此以會為斷也衛州吁齊無知皆弑君自立其死稱/人以殺此比亦弑君而立不稱人以殺而云棄疾殺者)¶
(棄疾利比之位而殺之其意不得為討賊不稱人所以/罪棄疾也釋例云比既得國國人驚亂棄疾從而扇之)¶
(比懼自殺皆棄疾之由故書公子棄疾殺公/子比是言不稱弑其君又說罪棄疾之意也)¶
秋公㑹劉子晉侯齊侯宋公衛侯鄭伯曹伯莒子邾子¶