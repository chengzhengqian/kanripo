　(是師行皆從此例君將不言帥師故止云公次亦師/次也非師之次則不在此例釋例譏賈氏云若魯公)¶
　(次乾侯之比非為用師不應/在例而復例之亦為濫也)¶
經四年春王二月夫人姜氏享齊侯于祝丘注無傳享¶
食也兩君相見之禮非夫人所用直書以見其失祝丘¶
魯地音義(食音嗣又如字本或/作㑹以見賢遍反)疏(注正義曰鄭𤣥儀禮/注云饗謂享大牢以)¶
(飲賔則享是飲酒大禮與㑹小别而以享為㑹者言夫/人與齊侯㑹而設享禮故書享齊侯也定十年夾谷之)¶
(㑹傳稱齊侯將享公孔丘拒之乃不果享是享者兩君/相見之禮二年穀梁傳曰婦人不言㑹言㑹非正也饗)¶
(甚矣是享非夫人所當用也禮不合用而夫人/用之故直書以見其失也定本享㑹作享食也)¶