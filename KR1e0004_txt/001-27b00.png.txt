　(而樹之鄭𤣥云畿上有封若今時界也天子封人職/典封疆知諸侯封人亦然也傳言祭仲足為祭封人)¶
　(宋髙哀為蕭封人論語有儀封人此言潁谷封人皆/以地名封人盖封人職典封疆居在邉邑潁谷儀祭)¶
　(皆是國之/邉邑也)聞之有獻於公公賜之食食舎肉公問之¶
　對曰小人有母皆嘗小人之食矣未嘗君之羮請以¶
　遺之注食而不啜羮欲以發問也宋華元殺羊為羮¶
　饗士盖古賜賤官之常音義(舎音捨遺唯季反下同/啜川恱反華户化反)¶
　疏(注正義曰禮公食大夫及曲禮所記大夫士與客/燕食皆有牲體殽胾非徒設羮而已此與華元饗)¶
　(士唯言有羮故疑/是古賜賤官之常)公曰爾有母遺繄我獨無注繄語¶