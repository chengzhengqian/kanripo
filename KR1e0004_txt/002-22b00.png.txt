(違者釋例所云諸弑不成君亦與成君同義者卽莊九/年齊人殺無知及此年衛人殺州吁以其未會諸侯故)¶
(不書爵猶不從兩下相殺之例故云亦與成君同義若/旣會諸侯則臣弑稱爵則文十八年齊人弑其君商人)¶
(是也曹伯負芻殺其太子而自立成十五年諸侯同盟/于戚曹伯旣列於會然後晉人執之十六年傳稱曹人)¶
(請于晉曰若有罪則君列諸會矣是列會即成君矣此/州吁未列於會故不稱君曹人之辭卽是成例故云例)¶
(在成十六年殺之於濮謂死於水旁也釋例土地名此/濮下注云闕哀二十七年傳濮下注云濮自陳留酸棗)¶
(縣受河東北經濟陰至髙平鉅野縣入濟彼濮與/此名同實異故杜於此不言闕直云濮陳地水名)¶
冬十有二月衞人立晉注衞人逆公子晉而立之善其¶
得衆故不書入於衞變文以示義例在成十八年疏(注/正)¶