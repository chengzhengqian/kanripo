夏五月宋人及楚人平注平者總言二國和故不書其¶
人疏(正義曰平者和也言其先不平而今始平小服大/弱下彊之意昭七年暨齊平燕與齊平也定十年)¶
(及齊平十一年及鄭平魯與平也諸言平者皆舉國言/平總言二國和平之意故不書其人謂不書公卿也燕)¶
(暨齊平不言人此言宋人楚人史異辭耳穀梁傳曰人/者衆辭也平稱衆上下欲之也賈逵云稱人衆辭善其)¶
(與衆同欲然則彼不稱人者豈唯國君欲平而在下者/不欲平乎傳載盟辭則此平有盟不書盟者釋例曰宋)¶
(人及楚人平實盟/書平從赴辭也)¶
六月癸卯晉師滅赤狄潞氏以潞子嬰兒歸注潞赤狄¶
之别種潞氏國故稱氏子爵也林父稱師從告音義(潞/音)¶