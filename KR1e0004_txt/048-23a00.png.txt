　(公子皆出在他國自成公更立公族國内始有公子/故使之來聘也自晉適鄭當入西門而辭之東門者)¶
　(鄭城西臨洧水其西無門蓋/從東門入為便故辭于東門)使司宼出新客注新來¶
　聘者禁舊客勿出於宫注為其知國情不欲令去音¶
　義(為于偽反/令力呈反)使子寛子上廵羣屏攝至于大宫注二¶
　子鄭大夫屏攝祭祀之位大宫鄭祖廟廵行宗廟不¶
　得使火及之音義(行下孟反下文行/火下注復行同)疏(注正義曰子/寛游吉之子)¶
　(世族譜子寛與游速渾罕為一人駟帶字子上六年/死矣此别有子上非駟帶也世族譜雜人内有子上)¶
　(無子寛明子寛與渾罕為一人也楚語説事神之禮/云使名姓之後能知犠牲之物彛器之量屏攝之位)¶