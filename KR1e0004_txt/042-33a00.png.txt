　(陽氣皆待/此而達也)其出之也朝之祿位賔食喪祭於是乎用¶
　之注言不獨共公疏(正義曰此謂公家用之也朝廷/之臣食祿在位大夫以上皆當)¶
　(賜之氷也其公家有賔客享食公家有喪有祭於是/乎用之言其不獨共公身所用也周禮凌人云春始)¶
　(治鑑凡内外饔之膳羞鑑焉凡酒漿之酒醴亦如之/祭祀共氷鑑賔客共氷大喪共夷槃氷是公家所用)¶
　(氷/也)其藏之也黑牡秬黍以享司寒注黑牡黑牲也秬¶
　黑黍也司寒𤣥㝠北方之神故物皆用黑有事於氷¶
　故祭其神音義(牡茂后反秬音/巨㝠亡丁反)疏(注正義曰此祭𤣥/㝠之神非大神且)¶
　(非正祭計應不用大牡杜言黑牡黑牲當是黒牡羊/也秬黑黍釋草文也啓氷唯獻羔祭韭藏氷則祭用)¶