　曰國無主其能乆乎注淫聲放蕩無所畏忌故曰國¶
　無主自鄶以下無譏焉注鄶第十三曹第十四言季¶
　子聞此二國歌不復譏論之以其微也音義(鄶古/外反)疏¶
　(注正義曰言以下知兼有曹也鄶者古高辛氏火正/祝融之虛也國在禹貢豫州外方之北滎波之南居)¶
　(溱洧之間於漢則河南郡宻縣竟内有其都也祝融/之後分為八姓唯有妘姓為鄶國者處祝融之故地)¶
　(焉鄶是小國世本無其號諡不知其君何所名也鄭/𤣥以為周王夷厲之時鄶公不務政事而好衣服大)¶
　(夫作羔裘之詩以刺之凡四篇皆鄶風也其後鄭武/公滅其國而處之曹者禹貢兖州陶丘之地名於漢)¶
　(則濟隂郡定陶縣是其都也周武王封其弟叔振鐸/於曹後十一世當周惠王時昭公好奢而任小人國)¶