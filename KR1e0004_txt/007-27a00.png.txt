(君臣之分已定故雖殺不成君亦與成君同義也是言/殺而不稱君之意也曹伯負芻殺大子而自立成十五)¶
(年晉侯討而執之十六年曹人請于晉曰若有罪/則君列諸會矣是列會則成君故指彼以為例)¶
公及齊大夫盟于蔇注齊亂無君故大夫得敵於公蓋¶
欲迎子糾也來者非一人故不稱名蔇魯地琅邪繒縣¶
北有蔇亭音義(蔇其器反/繒才陵反)疏(注正義曰僖二十九年傳/曰在禮卿不會公侯會伯)¶
(子男可也是大夫不得敵公也若敵公則經沒公不書/而貶卿稱人翟泉之盟是也此不沒公者齊亂無君故)¶
(大夫得敵公旣得敵公當書名氏而直言齊大夫者來/者非一人故不稱名也文七年宋人殺其大夫傳曰不)¶
(稱名衆也是衆/則不得書名)¶