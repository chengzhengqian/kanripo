　之君子曰詩所謂白圭之玷尚可磨也斯言之玷不¶
　可爲也注詩大雅言此言之缺難治甚於白圭音義¶
　(玷丁簞反又/丁念反缺也)荀息有焉注有此詩人重言之義○齊¶
　侯以諸侯之師伐晉及髙梁而還討晉亂也注高梁¶
　晉地在平陽縣西南令不及魯故不書注前已發不¶
　書例今復重發嫌霸者異於凡諸侯音義(令力政反/本又作命)¶
　(復扶又反/重直用反)○晉郤芮使夷吾重賂秦以求入注郤芮¶
　郤克祖父從夷吾者音義(從才/用反)曰人實有國我何愛¶