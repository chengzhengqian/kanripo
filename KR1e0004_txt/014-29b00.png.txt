　(若當厲王之時天子疎之召公雖則聚會不能使之/親也於會之上作此周公之樂歌欲感切宗族使相)¶
　(親也劉炫云杜云常棣詩屬小雅明是周公所作也/常棣棣釋木文也舍人曰常棣一名棣郭璞曰今關)¶
　(西山中有棣樹子似櫻桃可啖鄂鄂然華外發者華/聚而發於外鄂鄂然而光明也不韡韡乎言其實韡)¶
　(韡也古之人語有聲而倒者詩文多有此類釋言云/鬩狠也孫炎云相狠戾也李廵本作恨注云相怨恨)¶
　(以心相怨恨而為/鬩是為爭訟貌也)如是則兄弟雖有小忿不廢懿親¶
　注懿羙也今天子不忍小忿以棄鄭親其若之何庸¶
　勲親親暱近尊賢德之大者也注庸用也暱親也音¶
　義(暱女/乙反)即聾從昩與頑用嚚姦之大者也音義(聾鹿/工反)¶