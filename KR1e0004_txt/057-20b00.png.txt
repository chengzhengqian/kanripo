　(軍之士衆無令傷損以成大事此云大命不敢請者/謂已之身命不敢私請苟以求生佩玉不敢愛尚書)¶
　(金縢稱周公植璧秉珪以告大王王季文/王是禱請用玉也在軍無圭璧故以佩)鄭人擊簡¶
　子中肩斃于車中注斃踣也音義(中肩丁仲反斃婢/世反本亦作弊踣)¶
　(蒲北/反)獲其蠭旗注蠭旗旗名音義(蠭芳/恭反)大子救之以¶
　戈鄭師北獲溫大夫趙羅注羅無勇故鄭師雖北猶¶
　獲羅大子復伐之鄭師大敗獲齊粟千車趙孟喜曰¶
　可矣注趙孟簡子也喜大子前怯今更勇音義(復扶/又反)¶
　傅傁曰雖克鄭猶有知在憂未艾也注傅傁簡子屬¶