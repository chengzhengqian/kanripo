　也萬舞也於禮公當三十六人音義(禘大/計反)疏(正義曰/季氏私)¶
　(祭家廟與禘同日言將禘是豫部分也樂人少季氏/先使自足故於公萬者唯有二人其衆萬於季氏輕)¶
　(公重已故大夫遂怨注正義曰釋例曰三年喪畢致/新死之主以進於廟於是乃大祭於大廟以審定昭)¶
　(穆謂之禘禘於大廟禮之常也各於其宫時之為也/雖非三年大祭而書禘用禘禮也釋天云禘大祭也)¶
　(執干戚而舞謂之萬舞也隱五年傳説舞佾之差云/諸侯用六是於禮法當三十六人也此以正禮言耳)¶
　(亦不知昔時魯君用六佾以否公羊傳曰昭公告子/家駒曰季氏僭公室吾欲弑之何如子家駒曰諸侯)¶
　(僭天子大夫僭諸侯久矣公曰吾何僭矣哉子家駒/曰設兩觀乗大路朱干玉戚以舞大夏八佾以舞大)¶
　(武此皆天子之禮也如彼傳文/當時或僭八佾佾不必用六也)臧孫曰此之謂不能¶