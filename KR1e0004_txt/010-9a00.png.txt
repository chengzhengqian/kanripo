(其盟非専擅也魯人不能自安高子盟以安之魯人貴/之故不書其名子者男子之美稱故呼之曰髙子榖梁)¶
(傳曰其曰來喜之也其曰高子貴之也盟立僖公也然/則盟立僖公必僖公共盟不言公及齊高子盟者桓十)¶
(四年鄭伯使其弟語來盟文十五年宋華孫來盟皆不/言公及則不書公者春秋之常也晉荀庚衛孫良夫並)¶
(爲來聘既行聘禮更與公盟非/是直爲盟來故聘後别言及耳)¶
十有二月狄入衛注書入不能有其地例在襄十三年¶
鄭棄其師注高克見惡久不得還師潰而克奔陳故克¶
狀其事以告魯也音義(惡烏路反/潰戸内反)疏(注正義曰此事詩/序具焉大夫出奔)¶
(多是本國來告傳稱晉侯使以殺大子申生之故來告/又衞殺孔達告於諸侯是其本國告也宣十年傳例曰)¶