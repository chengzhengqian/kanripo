　于升陘我師敗績邾人獲公胄縣諸魚門注胄兠鍪¶
　魚門邾城門音義(升陘本亦作登陘縣音/𤣥兠丁侯反鍪莫侯反)疏(正義曰/説文云)¶
　(胄兠鍪首鎧也書傳皆云胄無兠鍪之/文言兠鍪舉今以曉古蓋秦漢以來語)○楚人伐宋¶
　以救鄭宋公將戰大司馬固諫曰天之棄商久矣君¶
　將興之弗可赦也已注大司馬固莊公之孫公孫固¶
　也言君興天所棄必不可不如赦楚勿與戰弗聽○¶
　冬十一月己巳朔宋公及楚人戰于泓宋人既成列¶
　楚人未既濟注未盡渡泓水司馬曰注子魚也彼衆¶