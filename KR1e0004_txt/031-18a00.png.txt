　獄訟故使宰與屬大夫對爭曲直士匄聽之王叔之¶
　宰曰篳門閨竇之人而皆陵其上其難為上矣注篳¶
　門柴門閨竇小戸穿壁為戸上鋭下方狀如圭也言¶
　伯輿㣲賤之家音義(篳音必閨音圭本/亦作圭竇音豆)瑕禽曰昔平¶
　王東遷吾七姓從王牲用備具王頼之而賜之騂旄¶
　之盟注平王徙時大臣從者有七姓伯輿之祖皆在¶
　其中主為王備犧牲共祭祀王恃其用故與之盟使¶
　世守其職騂旄赤牛也舉騂旄者言得重盟不以犬¶