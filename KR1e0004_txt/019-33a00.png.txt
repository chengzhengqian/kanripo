　(夫謂之鄹人知此卞人是卞邑大/夫其邑近堂阜故見之而告魯君)惠叔猶毁以為請¶
　注敖卒則恵叔請之至今期年而猶未已毁過喪禮¶
　音義(期居/其反)疏(正義曰敖卒已向周年猶尚毁以為請/知敖卒即請至今未已也傳言有毁是)¶
　(不復應毁故知毁過喪禮也劉炫云敖去年九月卒/至今年夏據月未匝不得稱期年今知非者杜以傳)¶
　(云恵叔猶毁據日月之乆欲盛言其逺故云期年但/首尾二年亦得為期年之義劉以未周十二月而規)¶
　(杜氏/非也)立於朝以待命許之取而殯之注殯於孟氏之¶
　寢終叔服之言齊人送之書曰齊人歸公孫敖之喪¶
　為孟氏且國故也注為恵叔毁請且國之公族故聽¶