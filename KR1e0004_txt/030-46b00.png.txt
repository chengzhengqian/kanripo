　一終一星終也注歲星十二歲而一周天疏(正義曰/直言一)¶
　(星終知是歳星者以古今歴書推歩五星金水日行/一度土三百七十七日行星十二度火七百八十日)¶
　(行星四百一十五度四者皆不得十二年而一終唯/木三百九十八日行星三十三度十二年而彊一周)¶
　(舉其大數十二年而/一終故知是歲星)國君十五而生子冠而生子禮¶
　也注冠成人之服故必冠而後生子音義(冠古亂反/注下皆同)¶
　君可以冠矣大夫盍爲冠具武子對曰君冠必以祼¶
　享之禮行之注祼謂灌鬯酒也享祭先君也音義(盍/户)¶
　(臘反祼古亂/反灌古亂反)疏(正義曰周禮大宗伯以肆獻祼享先/王鬱人凡祭祀之祼事和鬱鬯以實)¶