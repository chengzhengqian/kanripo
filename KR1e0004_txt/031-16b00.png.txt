　(將以脅鄭鄭畏而强服遇楚而復叛八年之間一南/一北至於數四晉悼慮其未巳故大城置戍先以示)¶
　(威鄭服之日釋戍而歸之徳立刑行故/能終有鄭國春秋探書其本心善之也)鄭及晉平○¶
　楚子囊救鄭十一月諸侯之師還鄭而南至於陽陵¶
　注還繞也陽陵鄭地音義(還本亦作環戸關/反徐音患注同)楚師不¶
　退知武子欲退曰今我逃楚楚必驕驕則可與戰矣¶
　注武子荀罃欒黶曰逃楚晉之恥也合諸侯以益恥¶
　不如死我將獨進師遂進己亥與楚師夾潁而軍注¶
　潁水出城陽至下蔡入淮音義(潁音/穎)子蟜曰諸侯旣¶