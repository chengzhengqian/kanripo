　(屬是王之養馬之官屬也校人職云凡頒良馬而養/乘之乘馬一師四圉三乘為皁皁一趣馬三皁為繫)¶
　(繫一馭夫六繫為廏廏一僕夫六廏成校校有左右/駑馬三良馬之數麗馬一圉八麗一師八師一趣馬)¶
　(八趣馬一馭夫諸侯六閑養馬之人多矣/此唯養馬不給餘役今亦事急而徴使之)與吳師遇¶
　於窮令尹子常以舟師及沙汭而還注沙水名音義¶
　(汭如/銳反)疏(正義曰窮土地名窮闕也本或窮下有谷字/者為定七年傳敗尹氏于窮谷涉彼而誤耳)¶
　左尹郤宛工尹壽帥師至于濳吳師不能退注楚師¶
　彊故吳不得退去吳公子光曰此時也弗可失也注¶
　欲因其師徒在外國不堪役以弑王音義(弑申志反/下文同)¶