鄭公子喜帥師侵宋注喜穆公子子罕也¶
六月丙寅朔日有食之注無傳¶
晋侯使欒黶來乞師注將伐鄭黶欒書子音義(黶於斬/反徐於)¶
(玷/反)疏(正義曰十八年悼公之入黶尚爲公族大夫此時/欒書尚在黶未爲卿而得名見經者襄二十九年)¶
(鄭公孫段未爲卿而見經杜云盖以/攝卿行然則此亦當以攝卿故書)¶
甲午晦晉侯及楚子鄭伯戰于鄢陵楚子鄭師敗績注¶
楚師未大崩楚子傷目而退故曰楚子敗績鄢陵鄭地¶
今屬潁川郡音義(鄢謁晚反/又於建反)疏(正義曰此戰楚師未至/於敗而楚子身傷故書)¶