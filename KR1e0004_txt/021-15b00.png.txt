　(油以退鄭𤣥云禮飲過三爵則敬殺可以去矣是三/爵禮訖自當退也提彌明言此之時未必已過三爵)¶
　(假此辭以悟趙盾耳服䖍本扶作跣注云趙盾徒跣/而下走禮脱屨而升堂降階乃納屨堂上無屨跣則)¶
　(是常何須云遂跣而下且遂者因上生下之言提彌/明言訖而遂不得為趙盾遂也杜本作扶言扶趙盾)¶
　(下階也服䖍云嗾取也夫語辭獒犬名公乃嗾夫獒/使之噬盾也釋畜云狗四尺為獒是大犬之名以其)¶
　(使之噬盾故/云獒猛犬也)盾曰棄人用犬雖猛何為注責公不養¶
　士而更以犬為己用鬭且出提彌明死之初宣子田¶
　於首山舎於翳桑注田獵也翳桑桑之多䕃翳者首¶
　山在河東蒲坂縣東南音義(翳於計反䕃音/隂又於鴆反)見靈輙¶