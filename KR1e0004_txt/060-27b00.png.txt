　(之父故釁夏為諱而稱/商也稱尺證反又如字)自桓以下娶於齊注桓公始¶
　娶文姜此禮也則有若以妾為夫人則固無其禮也¶
　公卒立之而以荆為大子國人始惡之注惡公音義¶
　(惡烏路/反注同)○閏月公如越得大子適郢注適郢越王大¶
　子得相親説也音義(郢以井反適郢越王/句踐大子名説音悦)將妻公而¶
　多與之地公孫有山使告于季孫季孫懼使因大宰¶
　嚭而納賂焉乃止注嚭故呉臣也季孫恐公因越討¶
　已故懼音義(妻七計反嚭普/美反賂音路)¶