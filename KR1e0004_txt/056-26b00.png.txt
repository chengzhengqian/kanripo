　夫人見大子大子三顧速不進夫人見其色啼而走¶
　注見大子色變知其欲殺己曰蒯瞶將殺余公執其¶
　手以登臺大子奔宋盡逐其黨故公孟彄出奔鄭自¶
　鄭奔齊大子告人曰戲陽速禍余戲陽速告人曰大¶
　子則禍余大子無道使余殺其母余不許將戕於余¶
　注戕殘殺也音義(戕在/良反)若殺夫人將以余說余是故¶
　許而弗為以紓余死諺曰民保於信吾以信義也注¶
　使義可信不必信言音義(紓音舒/諺音彦)○冬十二月晉人¶