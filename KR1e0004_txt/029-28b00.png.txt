　諮度周爰諮詢言必於忠信之人諮此四事音義(諏/子)¶
　(須反度待洛反下/文注同詢音荀)疏(正義曰此詩本意文王教出使/之臣使逺而有光華又當諮問)¶
　(善道於忠信之人今晉君歌此以寵穆叔穆叔執謙/以為晉侯所教故云君教使臣下云臣獲五善敢不)¶
　(重拜與詩本意異也忠信為周魯語文也爰於也若/遇忠信之人於是訪問詢度諏謀等四事也魯語云)¶
　(皇皇者華君教使臣曰每懷靡及/諏謀度詢必諮於周敢不拜教)臣聞之訪問於善¶
　為咨注問善道咨親為詢注問親戚之義咨禮為度¶
　注問禮宜咨事為諏注問政事咨難為謀注問患難¶
　音義(難乃旦/反注同)疏(正義曰魯語言此四事唯咨親為詢/與此文同其餘咨材為諏咨事為謀)¶