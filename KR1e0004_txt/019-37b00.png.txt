　移終達王命使叔姬得歸○齊侯侵我西鄙謂諸侯¶
　不能也注不能討已遂伐曹入其郛討其來朝也注¶
　此年夏朝季文子曰齊侯其不免乎已則無禮注執¶
　王使而伐無罪音義(已音紀使/所吏反)而討於有禮者曰女¶
　何故行禮禮以順天天之道也已則反天而又以討¶
　人難以免矣詩曰胡不相畏不畏于天注詩小雅音¶
　義(女音汝相息/亮反又如字)疏(正義曰言曰者原齊侯之意而為/之辭也責曹曰女何故行禮謂責)¶
　(於朝魯也天道以卑承尊人道以小事大禮者自卑/而尊人朝者謙順以行禮行禮以順天是天之道也)¶