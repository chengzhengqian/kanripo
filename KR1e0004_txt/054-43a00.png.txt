公如晉至河乃復○程子曰意如上不請天子下不請¶
　方伯而立定公故晉怒而公徃朝焉晉辭公而復明¶
　年因㑹而請盟于臯鼬¶
蔡侯以吳子及楚人戰于柏舉○孫復曰以者乞師而¶
　用之也吳稱子者大救蔡也晉合十八國之君不能¶
　救蔡伐楚吳子救之伐之吳晉强弱之勢較然故自¶
　是諸侯大小皆宗於吳¶
傳晉荀寅求貨於蔡侯○(臣召南/)按晉自平公以後其¶