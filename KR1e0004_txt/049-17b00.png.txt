　蒸虞候守之海之鹽蜃祈望守之注衡鹿舟鮫虞候¶
　祈望皆官名也言公專守山澤之利不與民共音義¶
　(萑音丸鮫音交藪素口反蒸之/丞反麄曰薪細曰蒸蜃市軫反)疏(注正義曰周禮司/徒之屬有林衡之)¶
　(官掌廵林麓之禁鄭𤣥云衡平也平林麓之大小及/所生者竹木生平地曰林山足曰麓此置衡麓之官)¶
　(守山林之木是其宜也舟是行水之器鮫是大魚之/名澤中有水有魚故以舟鮫為官名也周禮山澤之)¶
　(官皆名為虞每大澤大薮中士四人鄭𤣥云虞度也/度知山之大小及所生者澤水所鍾也水希曰藪則)¶
　(藪是少水之澤立官使之候望故以虞候為名也海/是水之大神有時祈望祭之因以祈望為主海之官)¶
　(也此皆齊自立名故與周禮不同山澤之利當與民/共之言公立此官使之守掌専山澤之利不與民共)¶