(貶之乃書名則於法當書字但中下大夫例皆書字則/此宰髙下猶未可量故注直言王官之宰不指小宰宰)¶
(夫慎疑故也詩稱濟濟多士書戒無曠庶官為政有三/擇人為急王官之宰當以才授位今其父居官而使子)¶
(攝職是王者輕侮爵位遭人則可故書名以譏之紏之/出聘事由於王而貶紏者王不應授紏紏不應受使二)¶
(者俱有其過貶紏亦所以責王如宰咺之比也春秋編/年之書四時畢具乃得為年此無秋冬知是史闕文也)¶
(舊史先闕故仲尼因之膏盲何休以為左氏宰渠伯紏/父在故名仍叔之子何以不名又仍叔之子以為父在)¶
(稱子伯紏父在何以不稱子鄭箴之云仍叔之子者譏/其㓜弱故畧言子不名之至於伯紏能堪聘事私覿又)¶
(不失子道故名且字也鄭氏所箴/與杜同云伯紏名且字非杜義)¶
　傳四年春正月公狩于郎書時禮也注郎非狩地故¶