　(以助之是晉之恥也詩注云缾小而盡/罍大而盈刺王不使富分貧衆恤寡)王室之不寧¶
　晉之恥也獻子懼而與宣子圖之注宣子韓起乃徴¶
　㑹於諸侯期以明年注為明年㑹黄父傳音義(父音/甫)¶
　○秋八月大雩旱也注終如叔孫之言○冬十月癸¶
　酉王子朝用成周之寶珪于河注禱河求福音義(珪/于)¶
　(河本或作沈于河/沈直䕃反又如字)甲戌津人得諸河上注珪自出水¶
　隂不佞以溫人南侵注不佞敬王大夫晉以溫兵助¶
　敬王南侵子朝拘得玉者取其玉將賣之則為石王¶