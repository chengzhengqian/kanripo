　太子宮也穆姜滛僑如欲廢成公故徙居東宫事在¶
　成十六年始往而筮之遇艮之八䷳注艮下艮上¶
　周禮大卜掌三易然則雜用連山歸藏周易二易皆¶
　以七八爲占故言遇艮之八音義(艮古/根反)疏(正義曰周/禮大卜掌)¶
　(三易之法一曰連山二曰歸藏三曰周易鄭𤣥云易/者揲著變易之數可占者也名曰連山似山之出内)¶
　(雲氣也歸藏者萬物莫不歸而藏於其中也洪範言/卜筮之法三人占則從二人之言孔安國云夏殷周)¶
　(卜筮各異三法竝下從二人之言是言筮用三易之/事也大卜周官而職掌三易然則周世之卜雜用連)¶
　(山歸藏周易也周易之爻唯有九六此筮乃言遇艮/之八二易皆以七八為占故此筮遇八謂艮之第二)¶