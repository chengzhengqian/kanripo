(仲遂卒而書之與上相連猶是一事因上行還間無異/事省公子之文從可知也衛氏難杜云其間有辛巳有)¶
(事于大廟何得為間無異事秦氏釋云有事于大廟是/為仲遂卒起文只是一事故云間無異事也既不稱公)¶
(子而稱仲遂者時君所嘉寵故稱其字非義例也定五/年傳季平子行東野卒于房房是魯地卒于竟内故不)¶
(書其地垂是齊地/非魯竟故書地也)¶
壬午猶繹萬入去籥注繹又祭陳昨日之禮所以賔尸¶
萬舞名籥管也猶者可止之辭魯人知卿佐之喪不冝¶
作樂而不知廢繹故内舞去籥惡其聲聞音義(去起吕/反注及)¶
(傳同籥羊略反管音館惡/烏路反聲聞音問又如字)疏(正義曰繹又祭釋祭文孫/炎云祭之明日尋繹復祭)¶