山音義(艾五/蓋反)¶
秋七月注雖無事而書首月具四時以成嵗他皆放此¶
疏(注正義曰公羊傳曰此無事何以書春秋雖無事首/時過則書首時過則何以書春秋編年四時具然後)¶
(為年此注用公羊為說釋例曰年之四時雖/或無事必空書首月以紀時變以明厯數也)¶
冬宋人取長葛注秋取冬乃告也上有伐鄭圍長葛長¶
葛鄭邑可知故不言鄭也前年冬圍不克而還今冬乘¶
長葛無備而取之言易也音義(易以豉/反傳同)疏(注正義曰經/書冬傳言秋)¶
(丘明為傳例不虚舉經文獨以秋言此事明是以秋取/冬乃告也冬告者告言冬始取耳故書之於冬若其使)¶