　(塞違謂閉塞違邪使違命止息也徳者得也謂内得/於心外得於物在心為徳施之為行徳是行之未發)¶
　(者也而徳在於心不可聞見故聖王設法以外物表/之儉與度數文物聲明皆是昭徳之事故傳每事皆)¶
　(言昭是昭其徳也自不敢易紀律以上言昭徳耳都/無塞違之事自滅徳立違以下言違徳之事徳之與)¶
　(違義不竝立徳明則違絶故昭徳之下言塞違違立/則徳㓕故立違之上言滅徳立違謂建立違命之臣)¶
　(知塞違謂遏絶違命之人也國家之敗謂邦國喪亡/知猶懼或失之謂恐失國家此諫辭有首尾故理互)¶
　(相見注正義曰冬官考工記有葺屋瓦屋則屋之覆/盖或草或瓦傳言清廟茅屋其屋必用茅也但用茅)¶
　(覆屋更無他文明堂位曰山節藻税複廟重檐刮楹/達鄉反坫出尊崇坫康圭疏屏天子之廟飾也其飾)¶
　(備物盡文不應以茅為覆得有茅者杜云以茅飾屋/著儉也以茅飾之而已非謂多用其茅總為覆盖猶)¶