　與黄皆相次謂之六色音義(繢户/對反)疏(注正義曰考工/記云畫繢之事)¶
　(雜五色東方謂之青南方謂之赤西方謂之白北方/謂之黑天謂之𤣥地謂之黄青與白相次赤與黒相)¶
　(次𤣥與黄相次鄭𤣥云此言畫繢六色所象及/布采之第次此杜取彼記文省約而為之辭也)五章¶
　以奉五色注青與赤謂之文赤與白謂之章白與黑¶
　謂之黼黒與青謂之黻五色備謂之繡集此五章以¶
　奉成五色之用疏(注正義曰謂之繡以上皆考工記/文也此刺繡之文以比方相次色)¶
　(亦采也六采謂繢畫五色謂刺繡故令色采之文異/耳鄭注尚書性曰采施曰色味色聲三事色居其中)¶
　(故杜言集此五章以奉成五色之用明上下二文亦/集此所陳以奉成五味五聲之用舉中以明上下也)¶