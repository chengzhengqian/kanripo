(者沈云襄十三年傳云用大師焉曰滅此既稱滅故知/用大師劉炫云案傳齊人以為討討其滅國非討用師)¶
(既不諱滅何以諱師炫謂將卑師少稱人不可自言魯/人故不稱師炫不達此㫖以為將卑師少以規杜過非)¶
(也/)¶
秋夫人姜氏會齊侯于卞注卞今魯國卞縣音義(卞皮/彦反)¶
疏(正義曰婦人送迎不出門見兄弟不踰閾今出會齊/侯無譏文者凡夫人之行得禮失禮直書其事善惡)¶
(自明故於文悉無褒貶此時公為齊人所/止夫人會以釋之縱使違禮不合貶責)¶
九月公至自會注公旣見執于齊猶以㑹致者諱之¶
冬十有二月乙亥齊侯小白卒注與僖公八同盟赴以¶