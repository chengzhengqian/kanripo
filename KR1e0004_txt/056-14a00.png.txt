　曰殿而在列其為無勇乎羅曰與其素厲寜為無勇¶
　注素空也厲猛也言伐小國當如畏者以誘致之疏¶
　(正義曰羅以曹國小弱不敢來追衛師而在後為殿/是空設嚴猛等與其空為嚴猛寜為無勇示弱誘之)¶
　(使曹人不憚/以爲後圖)○仲由為季氏宰注仲由子路將墮三¶
　都注三都費郈成也彊盛將為國害故仲由欲毁之¶
　於是叔孫氏墮郈季氏將墮費公山不狃叔孫輒帥¶
　費人以襲魯注不狃費宰也輒不得志於叔孫氏公¶
　與三子入于季氏之宫登武子之臺費人攻之弗克¶