　(右各掌其二鄉幷言其事故云二師令四鄉正也費/誓云魯人三郊三遂則魯立三鄉此云命四鄉正則)¶
　(宋立四鄉也周禮鄉為一軍大國三軍宋是大國不/過三軍而有四鄉者當時所立非正法也於時宋置)¶
　(六卿况四鄉乎周禮祭人鬼曰享故享為祀也止令/敬享不知所享何神周禮大祝國有天災彌祀社稷)¶
　(禱祠鄭𤣥云天災疫癘水旱也彌猶徧也徧祀社稷/及諸所禱又大司徒以荒政十有二聚萬民其十有)¶
　(一曰索鬼神鄭衆云索鬼神求廢祀而脩之雲漢之/詩所謂靡神不舉靡愛斯牲者也彼凶荒之年水旱)¶
　(之災尚索鬼神而祭之此遇天火為災亦當徧祀/羣神其所合祭皆應祭之也盖火起始命之祭耳)祝¶
　宗用馬于四墉祀盤庚于西門之外注祝大祝宗宗¶
　人墉城也用馬祭于四城以禳火盤庚殷王宋之遠¶