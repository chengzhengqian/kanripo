　二月盟于平陽注西平陽疏(注正義曰宣八年城平/陽此年盟于平陽土地)¶
　(名云宣八年平陽東平陽也㤗山有平陽/縣此年平陽西平陽也高平有南平陽縣)三子皆從¶
　注季康子叔孫文子孟武伯皆從后庸盟音義(從如/字注)¶
　(同從才用/反非也)康子病之注恥從蠻夷盟言及子贛曰若¶
　在此吾不及此夫注不及與越盟音義(夫音/扶)武伯曰¶
　然何不召曰固將召之文子曰他日請念注言季孫¶
　不能用子贛臨難而思之音義(難乃/旦反)○夏四月己亥¶
　季康子卒公弔焉降禮注禮不備也言公之多妄音¶