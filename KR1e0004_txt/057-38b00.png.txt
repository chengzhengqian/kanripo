宋人執小邾子注邾子無道于其民○推尋文義應作¶
　小邾子無道于其民各本俱脱一小字¶
傳為一昔之期○昔監本訛作備今改正¶
傳使謂陰地之命大夫士蔑注命大夫别縣監尹○(臣/)¶
　(召南/)按注不過言蔑以命大夫監治陰地耳非從楚¶
　之官名為尹也尚書立政曰三亳阪尹此監尹之説¶
　也孔疏楚官稱尹故以尹言之謬矣晉大夫肯從楚¶
　官名乎¶