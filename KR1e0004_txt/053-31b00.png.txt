(羊傳曰闞者何邾婁之邑也案傳定元年將葬昭公季/孫使役如闞公氏將溝焉則闞是魯公葬地非是邾邑)¶
(公羊不可通於左氏也土地名東平須昌縣東南有闞/城是也賈逵云昭公得闞季氏奪之不因師徒謂此取)¶
(闞為季氏取於公也案檢經傳公自出奔以來唯齊侯/取鄆以居公耳未有公取闞之處安得取於公也且若)¶
(是季氏奪公無由得告廟書經故杜以為公取之也四/年傳例曰凡克邑不用師徒曰取知公遣人誘而取之)¶
(不用師/徒也)¶
夏吳伐越¶
秋七月¶
冬仲孫何忌會晉韓不信齊髙張宋仲幾衛世叔申鄭¶