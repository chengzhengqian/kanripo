　敬之敬之天惟顯思注顯明也思猶辭也命不易哉¶
　注周頌言有國宜敬戒天明臨下奉承其命甚難疏¶
　(正義曰詩周頌羣臣進戒成王之辭言為國君者宜/敬之哉敬之哉天之道唯明見思言天之臨下善惡)¶
　(必察奉承天命不易哉/言其承天命甚為難)先王之明徳猶無不難也無¶
　不懼也况我小國乎君其無謂邾小蠭蠆有毒音義¶
　(蠭芳容反本又作螽俗作蜂皆同蠆勅邁/反又勅戒反字林作蠆丑介反又他割反)疏(正義曰/說文蠭)¶
　(飛蟲螫人者也蠆毒蟲也方言云燕趙謂蠭為蠓螉/其小者謂之蠮螉通俗文云蠆長尾謂之蠍蠍毒傷)¶
　(人曰䖧張列/反字或作蜇)而况國乎弗聽八月丁未公及邾師戰¶