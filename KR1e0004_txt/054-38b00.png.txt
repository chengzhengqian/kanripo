　利注此約謂要言也此一時之事非為德舉故辭不¶
　敢見亦不肯為盟主音義(約如字又/於妙反)王割子期之心¶
　以與隨人盟注當心前割取血以盟示其至心初伍¶
　員與申包胥友注包胥楚大夫音義(包必/交反)其亡也謂¶
　申包胥曰我必復楚國注復報也申包胥曰勉之子¶
　能復之我必能興之及昭王在隨申包胥如秦乞師¶
　曰吳為封豕長蛇以荐食上國注荐數也言吳貪害¶
　如蛇豕音義(荐在薦反/數所角反)疏(注正義曰釋言云荐/再也再亦數之義也)虐始¶