(葬之例故書子卒而不稱名以示似未成君其實已成/為君上不得同閔公下不得同般野故直書為子繫之)¶
(於父若言君之子也公羊以為君存稱世子君薨稱子/某既葬稱子踰年稱公據子般子野卒似欲當然但左)¶
(氏稱宋桓公卒未葬而襄公㑹諸侯故曰子即發例曰/凡在喪公侯曰子是未葬稱子傳之明文不得如公羊)¶
(説/也)¶
公子慶父如齊注無傳慶父既殺子般季友出奔國人¶
不與故懼而適齊欲以求援時無君假赴告之禮而行¶
狄伐邢注無傳邢國在廣平襄國縣疏(注正義曰明年/有傳而言無者)¶
(明年自為管仲之言發端耳非/説此年伐邢之事故言無傳)¶