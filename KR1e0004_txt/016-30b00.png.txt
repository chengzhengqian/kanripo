　(卒哭之下云明日祔於祖父士虞記亦云卒哭明日/以其班祔是以新死之神祔之於祖也於此之時𦵏)¶
　(已多日尸柩既已逺矣孝子思慕彌篤徬徨不知所/至故造木主立几筵以依神也作主置之於寢特用)¶
　(喪祭之禮祭之於寢不同祭之於宗廟也大夫以下/不得稱君此言凡君者謂諸侯以上耳不得通於卿)¶
　(大夫也文二年公羊傳曰主者曷用虞主用桑練主/用栗鄭𤣥注禮用公羊之説以為虞已有主此傳稱)¶
　(祔而作主者虞而作主禮本無文不可以公羊而疑/左氏也注冬祭曰烝至於吉正義曰周禮禮記諸文)¶
　(皆有之也新主既特祀於寢而其餘宗廟四時常祀/自如舊不廢也三年喪畢新主入廟廟之遠主當遷)¶
　(入祧乃為大祭於太廟以審昭穆謂之為禘於是新/死者乃得同於吉也釋例曰舊説以為諸侯喪三年)¶
　(之後乃烝甞按傳襄公十五年冬十二月晉侯周卒/十六年春𦵏晉悼公改服脩官烝于曲沃會于溴梁)¶