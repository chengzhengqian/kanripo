(徐州徐即魯地三望謂淮海岱也賈逵服䖍以為三望/分野之星國之山川今杜亦從之以襄九年傳曰陶唐)¶
(氏之火正闗伯居商丘祀大火相土因之故商主大火/昭元年傳云辰為商星参為晉星楚語云天子徧祀羣)¶
(神品物諸侯二王後祀天地三辰及其土地之山川注/國語者皆云諸侯二王後祀天地三辰日月星也非二)¶
(王後杞分野星辰山川也以此知三望分野之星國内/山川其義是也昭七年夏四月甲辰朔日有食之於時)¶
(夏之二月日在降婁傳稱去衞地如魯地於十二次豕/韋衞地降婁魯地魯祭分野之星其祭奎婁之神也此)¶
(三望者因郊祭天而望祭之於法不獨祭也魯既廢郊/天而獨修小把故曰猶公羊穀梁皆云猶者可止之辭)¶
秋七月¶
冬杞伯姬來求婦注無傳自為其子成昏音義(爲于/偽反)¶