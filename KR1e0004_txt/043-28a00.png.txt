　(律頒於天下懸示兆民秦漢以來莫之能革以今觀/之不可一日而無律也為當吏不及古民偽於昔為)¶
　(是聖人作法不能經逺古今之政何以異乎斯有㫖/矣古者分地建國作邑命家諸侯則奕世相承大夫)¶
　(亦子孫不絶皆知國為我土衆實我民自有爱吝之/心不生殘賊之意故得設法以待刑臨事而議罪不)¶
　(湏豫以告民自令常懐怖懼故仲尼叔向所以譏其/鑄刑書也秦漢以来天下為一長吏以時遷代其民)¶
　(非復已有懦弱則為殿負彊猛則為稱職且疆域闊/逺户口滋多大郡竟餘千里上縣數以萬計豪横者)¶
　(陵蹈邦邑桀健者雄張閭里故漢世酷吏専任刑誅/或乃肆情好殺成其不撓之威違衆用已以表難測)¶
　(之知至有積骸滿穽流血丹野郅都被蒼鷹之號延/年受屠伯之名若復信其殺伐任其縱舍必將喜怒)¶
　(變常愛憎改意不得不作法以齊之宣衆以令之所/犯當條則斷之以律疑不能决則讞之上府故得萬)¶