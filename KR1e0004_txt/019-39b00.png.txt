　魯世家曰齊恵公二年鄋瞞伐齊齊王子城父獲其¶
　弟榮如埋其首于北門裴駰集解曰按年表齊惠公¶
　二年魯宣公之二年也史記于此事全用左傳首尾¶
　而以為恵公二年事則異矣¶
季孫行父帥師城諸及鄆注鄆莒魯所争者○(臣召南/)¶
　按魯地名鄆者有二此年季孫所城東鄆也與莒分¶
　界今沂水縣北之團城是成四年城鄆以備晋及昭¶
　公所居此西鄆也今鄆城縣東有故城¶