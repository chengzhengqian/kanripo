　(外史職文案外史職云掌四方之志掌達書名四方/今移達字於四方之志上如杜之意外史達此國内)¶
　(之志以告四方故僖二十三年杜注云同盟然後告/名赴者之禮是也然則掌邦國四方之事若據此承)¶
　(受他國之赴也達四方之志者據己國有事赴告他/國也春秋既有内外二種故杜翦撮天子之史取外)¶
　(史内史兩文周禮諸史雖皆掌書仍不知所記春秋/定是何史蓋天子則内史主之外史佐之諸侯蓋亦)¶
　(不異但春秋之時不能依禮諸侯史官多有廢闕或/不置内史其策命之事多是大史則大史主之小史)¶
　(佐之劉炫以為尚書周公封康叔戒之酒誥其經曰/大史友内史友如彼言之似諸侯有大史内史矣但)¶
　(徧檢記傳諸侯無内史之文何則周禮内史職曰凡/命諸侯及孤卿大夫則策命之僖二十八年傳說襄)¶
　(王使内史叔興父策命晉侯為侯伯是天子命臣内/史掌之襄三十年傳稱鄭使大史命伯石為卿是諸)¶