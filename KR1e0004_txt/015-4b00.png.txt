　兌爲澤乾變爲兌而上當離離爲日日之在天垂曜¶
　在澤天子在上說心在下是降心逆公之象大有去¶
　睽而復亦其所也注言去睽卦還論大有亦有天子¶
　降心之象乾尊離卑降尊下卑亦其義也音義(下遐/嫁反)¶
　晉侯辭秦師而下注辭讓秦師使還順流故曰下三¶
　月甲辰次于陽樊右師圍溫注大叔在溫故左師逆¶
　王○夏四月丁巳王入于王城取大叔于溫殺之于¶
　隰城戊午晉侯朝王王饗醴命之宥注旣行饗禮而¶