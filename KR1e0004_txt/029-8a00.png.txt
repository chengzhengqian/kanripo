　萊萊人使正輿子賂夙沙衛以索馬牛皆百匹注夙¶
　沙衛齊寺人索簡擇好者音義(萊音來輿音餘本/亦作與索所白反)疏¶
　(正義曰司馬法邱出馬一匹牛三頭則牛當稱頭而/亦云匹者因馬而名牛曰匹并言之耳經傳之文此)¶
　(類多矣易繫辭云潤之以風雨論語云沽酒市脯/不食玉藻云大夫不得造車馬皆從一而省文也)齊¶
　師乃還君子是以知齊靈公之為靈也注諡法亂而¶
　不損曰靈言諡應其行音義(應應對之應年/末同行下孟反)○夏齊¶
　姜薨初穆姜使擇羙檟注檟梓之屬音義(檟古雅/反木名)疏¶
　(正義曰釋木云槐小葉曰檟郭璞曰槐當為楸楸細/葉者為檟又云大而皵楸小而皵檟樊光云大老也)¶