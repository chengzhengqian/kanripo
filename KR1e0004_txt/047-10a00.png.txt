(公之薨則禘當在二年五年八年十一年十四年此年/非禘年也若計齊歸之薨則禘當在十三年十六年此)¶
(年亦非禘年也而云祭雖得常者釋例曰禘于太廟禮/之常也各于其宫時之為也雖非三年大祭而書禘用)¶
(禘禮也昭二十五年傳曰将禘于襄公亦其義也是言/于武宫者時之所為實非禘年用禘禮此實非常但經)¶
(之所書唯譏荘公之速其餘不復譏耳既不以為譏即/是得常故云祭雖得常叔弓為非常也武宫者魯武公)¶
(廟毁已乆矣成六年復立之遂即不毁明堂位云魯公/之廟文世室也武公之廟武世室也鄭𤣥云此二廟象)¶
(周有文武之廟也世室者不毁之名是魯以武公/為不毁之廟故禘于其宫不于太廟亦非常也)¶
夏蔡朝吳出奔鄭注朝吳不逺讒人所以見逐而書名¶
音義(逺于/萬反)¶