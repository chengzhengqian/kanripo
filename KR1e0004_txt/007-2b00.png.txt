(王之後亦使諸侯主之秦漢/以來使三公主之呼為公主)¶
秋築王姬之館于外注公在諒闇慮齊侯當親迎不忍¶
便以禮接於廟又不敢逆王命故築舍於外音義(諒音/梁又)¶
(音亮迎/魚敬反)疏(注正義曰穀梁傳曰築之外變之正也仇讐/之人非所以接昏姻也衰麻非所以接弁冕)¶
(也其意言公與齊為讐又身有重服不得與齊侯為禮/故築于外也左氏先儒亦用此為説杜案傳文稱請以)¶
(彭生除之齊人雖為殺彭生心實讐齊但不敢逆王命/故以諒闇為辭故築館于外杜謂諸侯之喪既葬則衰)¶
(麻除矣不得以喪服為言也若讐不除服未釋則諸侯/之國同姓多矣天王不應强使魯侯冒斬衰接父讐與)¶
(之行吉禮也以此益明杜諒闇之言為得其實徒以昏/姻吉禮行事在廟公在諒闇之内慮齊侯當來親迎不)¶