　温使諸大夫舞曰歌詩必類注歌古詩當使各從義¶
　類齊髙厚之詩不類注齊有二心故疏(正義曰歌古/詩各從其恩)¶
　(好之義類髙厚所歌之詩獨不取恩好之義類故云/齊有二心劉炫云歌詩不類知有二心者不服晉故)¶
　(違其令違其令/是有二心也)荀偃怒且曰諸侯有異志矣使諸大¶
　夫盟髙厚髙厚逃歸注齊為大國髙厚若此知小國¶
　必當有從者疏(正義曰荀偃不言齊有異志而云諸/侯有異志故觧之以髙厚若此故知)¶
　(小國必當有從者總疑諸侯有異志不/獨疑齊故髙厚雖逃猶自諸國共盟也)於是叔孫豹¶
　晉荀偃宋向戌衞甯殖鄭公孫蠆小邾之大夫盟曰¶