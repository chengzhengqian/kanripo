　(分之為等級耳詩序文王言文王受命作周大明言/文王有明徳故天復命武王伐紂緜言文王之興本)¶
　(由大王是文王之三皆稱文王之徳能受天命造立/周國故諸侯㑹同歌此以相燕樂也朝而設享是亦)¶
　(二君聚㑹故以㑹同言之肆夏既亡不知其篇之義/故唯取詩意以解文王鹿鳴耳詩是樂章樂歌詩篇)¶
　(聖王因其尊卑定其等差詩有四始風也小雅也大/雅也頌也鄭𤣥以肆夏為頌之族類其差與頌同矣)¶
　(天子享元侯歌肆夏則於其餘諸侯不得用肆夏矣/當歌文王與兩君相見同也然則兩元侯相見與天)¶
　(子享之禮同亦歌肆夏之類仲尼燕居兩君相見升/歌清廟謂元侯也不歌肆夏辟天子也諸侯來朝乃)¶
　(歌文王遣臣來聘必不得同矣當歌鹿鳴也傳言文/王兩君相見之樂則其臣來聘不得與其君同亦當)¶
　(歌鹿鳴也燕禮雖以己臣為主兼燕四方之賔其樂/歌鹿鳴是其定差也燕禮升歌訖乃為笙歌三篇堂)¶