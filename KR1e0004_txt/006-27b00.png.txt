(齊罪之也/是變例也)鄭世子忽復歸于鄭注忽實居君位故今還¶
以復其位之例爲文也稱世子者忽爲大子有母氏之¶
寵宗卿之援有功於諸侯此大子之盛者也而守介節¶
以失大國之助知三公子之彊不從祭仲之言脩小善¶
絜小行從匹夫之仁忘社稷之大計故君子謂之善自¶
爲謀言不能謀國也父卒而不能自君鄭人亦不君之¶
出則降名以赴入則逆以大子之禮始於見逐終於見¶
殺三公子更立亂鄭國者實忽之由復歸例在成十八¶