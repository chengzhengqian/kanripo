　(疎等級王喪之稱小童分至之書雲物皆經無其事/傳亦發凡若丘明以意作傳主説仲尼之經此既無)¶
　(經何湏發傳以是故知發凡言例皆是周公垂法史/書舊章仲尼從而脩之以成一經之通體也國之有)¶
　(史在於前代非獨周公立法史始有章而指言周公/垂法者以三代異物莭文不同周公必因其常文而)¶
　(作以正其變者非是盡變其常也但以一世大典周/公所定故春秋之義史必主於常法而以周公正之)¶
　(然凡是周公之禮經今案周禮竟無凡例為當禮外/别自有凡為當凡在禮内今者所據禮内有凡知者)¶
　(案周禮大宰職於八法之内有官成官法鄭衆注云/官成者謂官府之有成事品式官法者謂職所主之)¶
　(法度然則此凡者是史官之策書成事法式也釋例/終篇云稱凡者五十其别四十有九蓋以母弟二凡)¶
　(其義不異故也計周公垂典應每事設法而據經有/例於傳無凡多矣釋例四十部無凡者十五然則周)¶