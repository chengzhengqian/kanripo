五月辛卯桓宮僖宮災注天火曰災¶
季孫斯叔孫州仇帥師城啓陽注無傳魯黨范氏故懼¶
晉比年四城啓陽今琅邪開陽縣¶
宋樂髠帥師伐曹注無傳音義(髠苦/孫反)¶
秋七月丙子季孫斯卒¶
蔡人放其大夫公孫獵于吳注無傳公子駟之黨¶
冬十月癸卯秦伯卒注無傳不書名未同盟¶
叔孫州仇仲孫何忌帥師圍邾注無傳¶