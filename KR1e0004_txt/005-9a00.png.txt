(於其封内擇隙地而為之僖三十三年傳曰鄭之有原/圃猶秦之有具囿也是其諸國各有常狩之處違其常)¶
(處則犯害民物/故書地以譏之)¶
夏天王使宰渠伯紏來聘注宰官渠氏伯紏名也王官¶
之宰當以才授位而伯紏攝父之職出聘列國故書名¶
以譏之國史之記必書年以集此公之事書首時以成¶
此年之嵗故春秋有空時而無事者今不書秋冬首月¶
史闕文他皆放此音義(紏居/黝反)䟽(注正義曰周禮天官有/大宰小宰宰夫知宰是)¶
(官也傳言父在故名知伯紏是名自然渠為氏矣周禮/大宰卿小宰中大夫宰夫下大夫未知伯紏是何宰也)¶