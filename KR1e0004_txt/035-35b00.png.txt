　(正義曰釋宮云祊謂之門李廵曰祊故廟/門名也孫炎曰詩云祝祭於祊謂廟門也)世不絶祀¶
　無國無之禄之大者不可謂不朽注𫝊善穆叔之知¶
　言○范宣子為政諸侯之幣重鄭人病之二月鄭伯¶
　如晉子産寓書於子西以告宣子曰注寓寄也音義¶
　(寓音/遇)子為晉國四鄰諸侯不聞令德而聞重幣僑也¶
　惑之僑聞君子長國家者非無賄之患而無令名之¶
　難夫諸侯之賄聚於公室則諸侯貳注貳離也音義¶
　(長丁丈反難如字又/乃旦反賄呼罪反)若吾子賴之則晉國貳注賴恃¶