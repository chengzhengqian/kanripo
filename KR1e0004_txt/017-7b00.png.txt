　(卒則三十三年十二月為/小祥此云既祥謂小祥也)使告于諸侯而伐衛及南¶
　陽注今河内地先且居曰效尤禍也注尤衛不朝故¶
　伐今不朝王是效衛致禍時王在温故勸之音義(且/子)¶
　(餘/反)請君朝王臣從師晋侯朝王于温先且居胥臣伐¶
　衛五月辛酉朔晋師圍戚六月戊戌取之獲孫昭子¶
　注昭子衛大夫食戚邑衛人使告于陳陳共公曰更¶
　伐之我辭之注見伐求和不兢太甚故使報伐示己¶
　力足以距晋音義(共音恭更古孟反又/音庚大音泰又如字)衛孔逹帥師¶