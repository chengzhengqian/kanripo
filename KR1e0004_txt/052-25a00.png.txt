　(留反刺/七亦反)遂弑王闔廬以其子為卿注闔廬光也以鱄¶
　諸子為卿音義(闔戸/臘反)季子至曰茍先君無廢祀民人¶
　無廢主社稷有奉國家無傾乃吾君也吾誰敢怨哀¶
　死事生以待天命非我生亂立者從之先人之道也¶
　注吳自諸樊以下兄弟相傳而不立適是亂由先人¶
　起也季子自知力不能討光故云爾音義(傳直專反/適丁歴反)¶
　復命哭墓注復使命於僚墓音義(使所/吏反)復位而待注¶
　復本位待光命吳公子掩餘奔徐公子燭庸奔鍾吾¶