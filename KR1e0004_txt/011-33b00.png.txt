　之昭也大伯不從是以不嗣注大伯虞仲皆大王之¶
　子不從父命俱譲適吳仲雍支子别封西吳虞公其¶
　後也穆生昭昭生穆以世次計故大伯虞仲於周為¶
　昭音義(大音㤗下及注同昭上/饒反注同後昭穆倣此)虢仲虢叔王季之穆¶
　也注王季者大伯虞仲之母弟也虢仲虢叔王季之¶
　子文王之母弟也仲叔皆虢君字疏(注正義曰大伯/虞仲辟季歴適)¶
　(荆蠻若有適庶不須相辟知其皆同母也周本紀云/古公有長子曰大伯次曰虞仲大姜生季歴如史記)¶
　(之文似王季與大伯别母馬遷之言疏繆耳此言虢/仲虢叔王季之穆國語稱文王敬友二虢故亦以為)¶