　立孝公而還○秋八月葬齊桓公注孝公立而後得¶
　𦵏○冬邢人狄人伐衞圍莬圃衞侯以國讓父兄子¶
　弟及朝衆曰苟能治之燬請從焉注燬衞文公名音¶
　義(莬音徒圃布古反/又音布燬吁委反)衆不可注不聽衞侯讓而從師¶
　于訾婁注陳師訾婁訾婁衞邑音義(訾子斯反婁郎/句反又郎鈎反)¶
　狄師還注獨言狄還則邢留距衞言邢所以終為衞¶
　所滅○梁伯益其國而不能實也注多築城邑而無¶
　民以實之命曰新里秦取之¶