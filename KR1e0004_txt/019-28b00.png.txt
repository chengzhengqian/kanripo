(来歸鄆讙龜隂之田成九年晋人来媵之類/皆是来者微賤不得稱君命故舉國稱人)¶
齊侯侵我西鄙遂伐曹入其郛注郛郭也音義(郛音/孚)¶
　傳十五年春季文子如晋為單伯與子叔姬故也注¶
　因晋請齊音義(為于偽反下為孟及/下注為恵叔皆同)○三月宋華耦¶
　來盟其官皆從之書曰宋司馬華孫貴之也注古之¶
　盟㑹必備威儀崇贄幣賔主以成禮為敬故傳曰卿¶
　行旅從春秋時率多不能備儀華孫能率其屬以從¶
　古典所以敬事而自重使重而事敬則魯尊而禮篤¶