　主皆貶君子以尊尊之義也君親有隱故略不書魯¶
　大夫以示例○鄭子皮授子産政注伯有死子皮知¶
　政以子産賢故譲之辭曰國小而偪注偪近大國音¶
　義(偪彼力反近/附近之近)族大寵多不可為也注為猶治也子¶
　皮曰虎帥以聽誰敢犯子子善相之國無小注言在¶
　治政音義(治直/吏反)小能事大國乃寛注為大所恤故也¶
　子産為政有事伯石賂與之邑注伯石公孫段有事¶
　欲使之子大叔曰國皆其國也奚獨賂焉注言鄭大¶