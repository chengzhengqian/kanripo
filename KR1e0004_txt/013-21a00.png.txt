(隕霜者亦見在地之霜不見在天之驗故霜上言隕與/此同也星石霜言隕雪雹螽言雨者其狀似雨者稱雨)¶
(不似雨者/即稱隕也)是月六鷁退飛過宋都注是月隕石之月重¶
言是月嫌同日鷁水鳥髙飛遇風而退宋人以爲災告¶
於諸侯故書音義(是月本或作是日鷁五歴反本或作/鶂音同六其數也過古禾反重直用)¶
(反傳/注同)疏(正義曰月令諸言是月皆是前事之月知此是/隕石之月也石隕鷁退俱是宋事事相類而同)¶
(時告故重言是月嫌同日也告者不以鷁退之日告故/言是月以異之鷁水鳥者相傳為然春秋考異郵云鷁)¶
(者毛羽之蟲生隂而屬於陽洪範五行傳曰鷁者陽禽/鷁字或作鶂廣志云鷁古退飛者今以其首爲船頭莊)¶
(子云鷁之相視眸子不運而風化博物志云雄雌相視/則孕或曰維鳴上風雌承下風則亦孕是也鳥飛不能)¶