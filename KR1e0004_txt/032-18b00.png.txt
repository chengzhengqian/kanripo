　子殺余之弟也弗逐余亦将殺之士鞅奔秦注欒黶¶
　汰侈誣逐士鞅也而女也音義(侈昌氏反本或作奓/又尺氏反女音汝)¶
　疏(正義曰欒鍼自以家有二位恥其無功與/士鞅共馳秦師非鞅召之是誣逐士鞅也)於是齊¶
　崔杼宋華閱仲江㑹伐秦不書惰也注臨事惰慢不¶
　修也仲江宋公孫師之子向之㑹亦如之衛北宫括¶
　不書於向注亦惰書於伐秦攝也注能自攝整從鄭¶
　子蟜俱濟涇秦伯問於士鞅曰晉大夫其誰先亡對¶
　曰其欒氏乎秦伯曰以其汰乎對曰然欒黶汰虐已¶