(子未得王命知牟葛之等是附庸郳黎來來朝附庸書/名此若君自親來則亦應稱名若遣臣來聘又不得稱)¶
(朝曹伯使世子射姑來朝是世子有稱朝之義知此三/人皆附庸世子攝行父事而來朝也諸侯之卿稱名大)¶
(夫降稱人是人之於名例差一等若附庸其君應稱名/故其子降稱人釋例曰王之世子不名諸侯世子則名)¶
(㑹王世子于首止曹世子射姑來朝是也附庸世子稱/人邾人牟人葛人來朝是也是言世子稱謂之等級也)¶
(地理志泰山郡牟縣故牟國也陳留郡寧陵/縣應劭曰故葛伯國然則於晉屬梁國也)¶
秋九月鄭伯突入于櫟注櫟鄭别都也今河南陽翟縣¶
未得國直書入無義例也音義(櫟音歴翟/徒歴反)¶
冬十有一月公㑹宋公衞侯陳侯于袲伐鄭注袲宋地¶