　戎潁周邑音義(趯他/歴反)王使詹桓伯辭於晋注辭責讓¶
　之桓伯周大夫音義(詹之/廉反)曰我自夏以后稷魏駘芮¶
　岐畢吾西土也注在夏世以后稷功受此五國為西¶
　土之長駘在始平武功縣所治釐城岐在扶風美陽¶
　縣西北音義(夏戸雅反注同駘他來反依字應作邰/芮如銳反岐其宜反長丁丈反下師長)¶
　(同治直吏反釐本又作漦他/來反又音來一音力之反)疏(注正義曰周語云昔/我先世后稷以服事)¶
　(虞夏及夏之衰也棄稷弗務我先王不窋用失其官/案本紀不窋是后稷之子繼其父業世為大國故受)¶
　(此五國為西土之長也釋例土地名云魏河東河北/縣也芮馮翊臨晋縣芮鄉是也畢在京兆長安縣西)¶