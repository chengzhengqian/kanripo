　欲納夏姬申公巫臣曰不可君召諸侯以討罪也今¶
　納夏姬貪其色也貪色為淫淫為大罰周書曰明徳¶
　慎罰注周書康誥文王所以造周也明徳務崇之之¶
　謂也慎罰務去之之謂也疏(正義曰周書康誥之篇/周公述文王之事以告)¶
　(康叔云惟乃丕顯考文王克明徳慎罰巫臣既引其/言乃申其意言文王能為此行故所以造周國也務)¶
　(崇之謂務欲崇益道徳務/去之謂務欲去其刑罰)若興諸侯以取大罰非慎¶
　之也君其圖之王乃止子反欲取之巫臣曰是不祥¶
　人也是夭子蠻注子蠻鄭靈公夏姬之兄殺死無後¶