(成為卿禮不備則不書秦是辟陋之國不以卿禮成孟/明不言孟明非執政也此年晋士縠堪其事故名書於)¶
(垂隴襄二十九年鄭公孫叚攝卿以行名見於城杞况/此真卿而不書者以秦辟陋在戎異於中國禮命不足)¶
(故云非/命卿也)¶
丁丑作僖公主注主者殷人以栢周人以栗三年喪終¶
則遷入於廟疏(正義曰主所用木經無正文公羊傳曰/主者曷用虞主用桑練主用栗左傳唯)¶
(言祔而作主主一而已非虞練冄作公羊之言不可通/於此也論語哀公問主於宰我宰我對曰夏后氏以松)¶
(殷人以栢周人以栗先儒舊解或有以為宗廟主者故/杜依用之案古論語及孔鄭皆以為社主社為木主者)¶
(古論不行於世且社主周禮謂之田主無單稱主者以/張包周等並為廟主故杜所依用劉炫就所以規杜過)¶