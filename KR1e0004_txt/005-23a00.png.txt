非時簡車馬音義(閲音/悦)䟽(正義曰公狩于郎公狩于禚/皆書公大蒐大閲不書公者)¶
(周禮雖四時教戰而遂以田獵但蒐閲車馬未必皆因/田獵田獵從禽未必皆閲車馬何則怠慢之主外作禽)¶
(荒豈待教戰方始獵也公及齊人狩于禚乃與鄰國共/獵必非自教民戰以矢魚于棠非教戰之事主為逰戲)¶
(而斥言公則狩于郎禚亦主為逰戲故特書公也大蒐/大閲國家之常禮公身雖在非為逰戲如此之類例不)¶
(書公定十四年大蒐于比蒲邾子來㑹公公身在蒐而/經不書公知其法所不書以其國家大事非公私欲故)¶
(也且比蒲昌間皆舉蒐地此不言地者盖在國簡閲未/必田獵昭十八年鄭人簡兵大蒐在於城内此亦當在)¶
(城内注正義曰大閲之禮在於仲冬今農時閲兵必有/所為傳不言其意故注者原之於時四鄰與魯無怨又)¶
(竟無征伐之處諸侯戍齊經所不見而傳說鄭忽怒事/於大閲之上及十年鄭與齊衛来戰于郎知此大閲是)¶