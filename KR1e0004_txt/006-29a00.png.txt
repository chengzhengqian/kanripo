(曰入嫌此亦爲國逆之例釋例曰諸在外例稱入直是/自外入内記事常辭義無所取賈氏雖夫人姜氏之入)¶
(皆以爲例由先儒以爲國逆故言許叔本不去國非國/逆之正例國逆正例據去國而來許叔本非去國故云)¶
(非國逆例其實許始復國許叔得還上下交歡同心迎/逆指其實事有國逆之理故於釋例云許叔有國逆之)¶
(文但非國逆正例耳劉君/不達此㫖妄規杜失非也)¶
公㑹齊侯于艾¶
邾人牟人葛人來朝注無傳三人皆附庸之世子也其¶
君應稱名故其子降稱人牟國今泰山牟縣葛國在梁¶
國寧陵縣東北音義(牟亡/侯反)疏(注正義曰三國俱稱人合/行禮知其尊卑同也以邾)¶