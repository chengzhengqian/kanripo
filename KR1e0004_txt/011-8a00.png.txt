(以諸侯之貶不至稱人則稱人者皆是其國之大夫耳/齊桓威徳稍盛逺國来服齊桓謙以接逺故與宋公㑹)¶
(之/)¶
冬十月不雨注傳在三年¶
楚人侵鄭¶
　傳二年春諸侯城楚丘而封衛焉注君死國滅故傳¶
　言封疏(注正義曰封者聚土之名也天子之建諸侯/必分之土地立其疆界聚土為封以記之故)¶
　(建國謂之封國衛是舊國今云封者/以其君死國滅更封建之故云封也)不書所㑹後也¶
　注諸侯既罷而魯後至諱不及期故以獨城為文○¶