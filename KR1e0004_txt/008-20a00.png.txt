(罪也書曰者是仲尼新意故指以為例也執諸侯有稱/人稱侯之異執大夫者悉皆稱人以執之為大夫賤故)¶
(也劉炫以此注云詣齊見執釋例曰詹本非出使謂二/者自相矛楯今知非者齊以鄭不朝而責於鄭鄭令詹)¶
(詣齊謝罪齊人執之故釋例云元非出聘之使集解云/詣齊被執二文雖異事實同耳劉炫不尋此意乃為規)¶
(過非/也)¶
夏齊人殲于遂注殲盡也齊人戍遂翫而無備遂人討¶
而盡殺之故時史因以自盡為文音義(殲子廉反翫五/亂反而盡津忍)¶
(反/)疏(注正義曰殲盡也釋詁文舎人曰殲衆之盡也時/史惡其輕敵而以自盡為文罪齊戍也釋例曰齊)¶
(人殲于遂鄭棄其師亦時史即事以安/文或從赴辭故傳不顯明義例也)¶