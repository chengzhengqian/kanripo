　(君儉嗇且褊急不務施徳國人作葛/屨之詩以刺之後凡七篇皆魏風也)曰美哉渢渢乎¶
　大而婉險而易行以徳輔此則明主也注渢渢中庸¶
　之聲婉約也險當為儉字之誤也大而約則儉節易¶
　行惜其國小無明君也音義(渢扶弓反徐敷劒反韋/昭音凡婉紆阮反險依)¶
　(注音儉易以/豉反注同)為之歌唐注詩第十唐晉詩疏(正義曰/唐者帝)¶
　(堯舊都之地於漢則太原郡晉陽縣是也周成王封/母弟叔虞於堯之故墟曰唐侯其地南有晉水虞子)¶
　(爕父改為晉侯爕父後六世至僖侯甚嗇愛物儉不/中禮國人閔之作蟋蟀之詩以刺之以後凡十二篇)¶
　(皆唐風也詩序云此晉也而謂之唐本其風俗憂深/思逺有堯之遺風又叔虞初國亦以唐為名故名其)¶