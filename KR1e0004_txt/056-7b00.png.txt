　殺注公南叔孫家臣武叔之黨音義(射食亦反/下及注同)公南¶
　為馬正使公若為郈宰武叔旣定使郈馬正侯犯殺¶
　公若弗能其圉人曰注武叔之圉人吾以劍過朝公¶
　若必曰誰之劍也吾稱子以告必觀之吾偽固而授¶
　之末則可殺也注偽為固陋不知禮者以劍鋒末授¶
　之音義(鋒芳/逢反)疏(注正義曰少儀說以器物授人之禮/云刀卻刃授頴削授拊凡有刺刃者)¶
　(以授人則辟刃鄭𤣥云頴鐶也拊謂把辟刃不以正/鄉人也是禮授刀劍當以鋒刃自郷而授其鐶今圉)¶
　(人偽為固陋不知禮者以劍/鋒末授之欲因推而殺之)使如之疏(正義曰言使/為如此之計)¶