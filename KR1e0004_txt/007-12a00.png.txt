三月紀伯姬卒注無傳隱二年裂繻所逆者内女唯諸¶
侯夫人卒葬皆書恩成於敵體疏(注正義曰穀梁傳曰/外夫人不卒此其言)¶
(卒何也吾女也適諸侯則尊同以吾為之變卒之也為/之變者為之服也禮諸侯絶期尊同則為之變服服大)¶
(功九月恩成於敵體故書其卒適大夫則畧之釋例曰/内女唯諸侯夫人卒乃書恩成於敵體其非適諸侯則)¶
(畧之以服制相凖也生書其來而/死不録其卒從外大夫之比也)¶
夏齊侯陳侯鄭伯遇于垂注無傳¶
紀侯大去其國注以國與季季奉社稷故不言滅不見¶
迫逐故不言奔大去者不反之辭疏(注正義曰傳稱紀/侯不能下齊以與)¶