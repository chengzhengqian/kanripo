(外公故不言及也穀梁傳曰不言及夫人何也以夫人/之伉不稱數也言夫人驕伉不可及故舍而不數也杜)¶
(無明解傳載申繻之言譏公男女相凟蓋以相䙝凟之/故果致大禍時史譏其男女無别故不書及也注正義)¶
(曰據傳文知其嚮㑹之時卽與夫人俱行至於濼水之/上不言及夫人㑹者夫人從公行耳其㑹之時夫人不)¶
(與旣㑹乃相隨嚮齊故如齊之上加/書夫人公自因㑹而行故言遂耳)¶
夏四月丙子公薨于齊注不言戕諱之也戕例在宣十¶
八年音義(戕在/良反)丁酉公之喪至自齊注無傳告廟也丁¶
酉五月一日有日而無月¶
秋七月¶