(于澶淵二十五年于重丘二十七年于宋元年于虢皆/魯宋俱在凡十三同盟杜意盟數多者不數特盟襄十)¶
(五年向戌盟于劉及虢盟不數故十一劉炫并數/以規杜過非也如此數盟不同者或由傳寫誤)¶
　傳十年春王正月有星出于婺女注客星也不書非¶
　孛音義(婺武付反/孛蒲對反)鄭裨竈言於子産曰七月戊子晉¶
　君將死今兹嵗在顓頊之虚注嵗嵗星也顓頊之虚¶
　謂𤣥枵音義(禆婢支反虚起魚/反注同枵許驕反)疏(注正義曰釋天云/𤣥枵虚也顓頊之)¶
　(虚虚也郭璞曰虛在正北顓頊水德位在北方當以/北方三次以𤣥枵為中𤣥枵次有三宿又虚在其中)¶
　(以水位在北顓頊居之故謂/𤣥枵虚星為顓頊之虚也)姜氏任氏實守其地注¶