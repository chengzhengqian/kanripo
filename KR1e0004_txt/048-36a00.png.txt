　敗注十三年呉縣州來今就城而取之戌莊王曽孫¶
　葉公諸梁父也音義(戌音䘏葉/始渉反)昔呉滅州來注在十¶
　三年子旗請伐之王曰吾未撫吾民今亦如之而城¶
　州來以挑呉能無敗乎侍者曰王施舍不倦息民五¶
　年可謂撫之矣音義(旗音其挑/徒了反)疏(正義曰平王以十/三年五月始即位)¶
　(其年兵亂未息今嵗又役/民城州來其間唯有五年)戌曰吾聞撫民者節用於¶
　内而樹徳於外民樂其性而無宼讎今宫室無量民¶
　人日駭勞罷死轉注轉遷徙也音義(樂音洛罷音/皮本或作疲)疏¶