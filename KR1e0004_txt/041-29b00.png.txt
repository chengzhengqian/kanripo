　(彼注云競彊也無彊乎維得賢人也得賢/人則國家彊矣故天下諸侯順其所為也)○晋侯有¶
　疾鄭伯使公孫僑如晋聘且問疾叔向問焉曰寡君¶
　之疾病卜人曰實沈䑓駘為祟史莫之知敢問此何¶
　神也子産曰昔髙辛氏有二子伯曰閼伯季曰實沈¶
　注髙辛帝嚳音義(駘他才反祟息遂反/閼於葛反嚳苦毒反)居於曠林不¶
　相能也注曠林地闕音義(能如字又/奴代反)日尋干戈以相¶
　征討注尋用也后帝不臧注后帝堯也臧善也疏(注/正)¶
　(義曰㐮九年傳稱閼伯為陶/唐氏之火正知后帝是堯也)遷閼伯于商丘主辰注¶