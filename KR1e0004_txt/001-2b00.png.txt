　(不赴則不稱薨然則此云不成喪者正謂不赴於諸/侯也周禮小史卿大夫之喪賜諡讀誄止賜卿大夫)¶
　(不賜婦人則婦人法不當諡故號當繫夫釋例曰諡/者興於周之始王變質從文於是有諱焉傳曰周人)¶
　(以諱事神名終将諱之故易之以諡末世滋蔓降及/匹夫爰暨婦人婦人無外行於禮當繫夫之諡以其)¶
　(所屬詩稱荘姜宣姜即其義也是言婦人於法無諡/故取其夫諡冠於姓之上生以夫國冠之韓姞秦姬)¶
　(是也死以夫諡冠之荘姜定姒是也直見此人是某/公之妻故從夫諡此諡非婦人之行也夫諡已定妻)¶
　(即從而稱之先夫而死則夫未有諡或随宜稱字故/云無諡言婦人法無諡也先夫死不得從夫諡觧其)¶
　(不稱惠也此言其正法耳其末世滋蔓則為之作諡/景王未崩妻稱穆后如此之類皆非禮也重言孟子)¶
　(者服䖍云嫌與惠公俱卒/故重言之下仲子亦然)繼室以聲子生隠公注聲¶