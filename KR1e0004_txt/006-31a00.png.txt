　于袲謀伐鄭將納厲公也弗克而還¶
經十有六年春正月公㑹宋公蔡侯衞侯于曹¶
夏四月公㑹宋公衞侯陳侯蔡侯伐鄭注春旣謀之今¶
書㑹者魯諱議納不正蔡常在衞上今序陳下蓋後至¶
疏(注正義曰宣七年傳例云與謀曰及不與謀曰㑹此/春旣謀之例當言及今書㑹者魯諱與諸侯聚議納)¶
(不正之人故從不與謀之文釋例曰魯旣春㑹于曹以/謀伐鄭夏遂興師而更從不與謀之文者厲公簒大子)¶
(忽之位謀而納之非正故諱之從不與謀之例是其義/也諸侯之序以大小爲次班序譜稱自隱至莊十四年)¶
(四十三歲征伐盟㑹者凡十六國時無覇主㑹同不并/無有成序其間蔡與衞凡七㑹六在衞上唯此處在陳)¶