　(祀周曰大蜡漢曰臘臘者獵也田獵取獸祭先祖也/此言虞不臘矣明當時有臘祭周時臘與大蜡各為)¶
　(一祭言漢改曰臘/不蜡而為臘矣)在此行也晉不更舉矣注不更舉¶
　兵八月甲午晉侯圍上陽注上陽虢國都在𢎞農陕¶
　縣東南問於卜偃曰吾其濟乎對曰克之公曰何時¶
　對曰童謡云丙之晨龍尾伏辰注龍尾尾星也日月¶
　之㑹曰辰日在尾故尾星伏不見音義(謡音遥見/賢遍反)均¶
　服振振取虢之旂注戎事上下同服振振盛貌旂軍¶
　之旌旗音義(均如字同也字書作/袀音同振音真注同)鶉之賁賁天策焞¶