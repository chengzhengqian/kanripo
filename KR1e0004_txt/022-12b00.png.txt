　七年胥童怨郤氏張本○冬葬敬嬴旱無麻始用葛¶
　茀注記禮變之所由茀所以引柩殯則有之以備火¶
　葬則以下柩音義(茀方勿反引棺/索也柩其又反)疏(正義曰禮記諸/言自某始者皆)¶
　(與後人為始此云始用葛茀則自此以後常用葛故/云記禮變之所由茀字禮或作茀或作綍繩之别名)¶
　(也周禮遂人大喪屬六紼天子用六也喪大記君葬/用四紼大夫士葬用二紼是紼者所以引柩也於殯)¶
　(則已有之繫於輴車以備火災有災則/引柩以辟火及葬則用之以下柩也)雨不克葬禮¶
　也禮卜葬先逺日辟不懷也注懷思也疏(正義曰曲/禮云凡卜)¶
　(筮日旬之外曰逺某日旬之内曰近某日喪事先逺/日吉事先近日鄭𤣥云喪事葬與練祥也吉事祭祀)¶