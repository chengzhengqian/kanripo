　注姑且也翦盡也音義(陳直覲反邴音丙又彼命反/夏户雅反觧音蟹張如字一)¶
　(音直/亮反)不介馬而馳之注介甲也郤克傷於矢流血及¶
　屨未絶鼓音注中將自執旗鼓故雖傷而擊鼓不息¶
　音義(將子匠反下/將在左同)疏(正義曰以郤克為中軍之將言/己之傷而未絶鼓音眀是法當)¶
　(自執旗鼓也周禮大僕軍旅田役贊王鼓鄭𤣥云王/通鼓佐擊其餘面上云齊侯親鼓則天子諸侯自將)¶
　(兵者亦親執/旗鼓以令衆)曰余病矣張侯曰自始合而矢貫余手¶
　及肘余折以御左輪朱殷豈敢言病吾子忍之注張¶
　侯觧張也朱血色血色久則殷殷音近烟今人謂赤¶