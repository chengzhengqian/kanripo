子朝難出居皇王猛書名未即位音義(單音善鞏九勇/反難乃旦反)¶
疏(注正義曰傳曰鞏簡公敗績于京甘平公亦敗焉單/子欲告急於晉以王如平畤遂如圃車次于皇是辟)¶
(子朝之難出居皇也王人以在皇告故書皇也景王既/葬猛當成君仍書名者王室大亂未得以禮即位故也)¶
(如莒展弑君而立未㑹諸侯元年書莒展輿出奔呉鄭/忽嗣父而立鄭人賤之不以為君桓十一年書鄭忽出)¶
(奔衛然則未成君者法當書名此王猛雖未即位異於/諸侯故稱王而以名繫之劉炫云以王當國亦如莒展)¶
(以名繫/國也)¶
秋劉子單子以王猛入于王城注王城郟鄏今河南縣¶
晉助猛故得還王都音義(郟古洽反/鄏音辱)¶