　夏氏之亂成公播蕩又我之自入君所知也注播蕩¶
　流移失所宣十一年陳夏徵舒弑靈公靈公之子成¶
　公奔晉自晉因鄭而入也音義(夏戸雅反/播補賀反)今陳忘周¶
　之大徳蔑我大惠棄我姻親介恃楚衆以憑陵我敝¶
　邑不可億逞注億度也逞盡也音義(介音戒憑皮氷/反億於力反逞)¶
　(勅景反度/待洛反)我是以有徃年之告注謂鄭伯稽首告晉¶
　請伐陳未獲成命注未得伐陳命則有我東門之役¶
　注前年陳從楚伐鄭東門當陳隧者井堙木刋敝邑¶