　(水火相反人之和而不同也杜訓周爲密則疏為希/亦相反也俗本疏作流易繫辭云周流六虚仲尼燕)¶
　(居云周流無不徧也涉彼文而誤耳杜既/以周為密則流當為疏今定本作流非也)君子聽之¶
　以平其心心平徳和故詩曰徳音不瑕注詩豳風也¶
　義取心平則徳音無瑕闕音義(豳彼/貧反)疏(正義曰詩豳/風狼䟦美周)¶
　(公攝政逺則四國流言近則成王不知周大夫美其/不失其聖也云公孫碩膚徳音不瑕鄭𤣥云不瑕言)¶
　(不可疵/瑕也)今據不然君所謂可據亦曰可君所謂否據¶
　亦曰否若以水濟水誰能食之若琴瑟之專壹誰能¶
　聽之同之不可也如是飲酒樂公曰古而無死其樂¶