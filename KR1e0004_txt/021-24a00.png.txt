　成王定鼎于郟鄏注郟鄏今河南也武王遷之成王¶
　定之音義(郟古洽反/鄏音辱)卜世三十卜年七百天所命也¶
　周徳雖衰天命未改鼎之輕重未可問也疏(正義曰/律歴志)¶
　(云周三十六王八百/六十七年過卜數也)○夏楚人侵鄭鄭即晉故也○¶
　宋文公即位三年殺母弟須及昭公子武氏之謀也¶
　注武氏謀奉母弟須及昭公子以作亂事在文十八¶
　年使戴桓之族攻武氏於司馬子伯之館盡逐武穆¶
　之族武穆之族以曹師伐宋秋宋師圍曹報武氏之¶