欽定四庫全書¶
　春秋左傳注疏卷十八(起文公五/年盡十年)¶
　　晋杜氏注　唐陸徳眀音義　孔穎逹疏¶
經五年春王正月王使榮叔歸含且賵注珠玉曰含含¶
口實車馬曰賵音義(含本亦作唅户暗反説文作/唅云送終口中玉賵芳鳯反)疏(正/義)¶
(曰公羊傳曰其言歸含且賵何兼之兼之非禮也賈服/云含賵當異人今一人兼両使故書且以譏之案禮雜)¶
(記諸侯相弔之禮含禭賵臨同日而畢與介代有事焉/不言遣異使也諸侯相於則唯遣一使而責天子於諸)¶
(侯必當異人禮何所出而非責王也春秋之世風教陵/遲吉凶賀弔罕能如禮王之崩𦵏魯多不行魯之有喪)¶