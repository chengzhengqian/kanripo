　畏君之威而受命於吏君有二心於狄曰晉將伐女¶
　狄應且憎是用告我注言狄雖應答秦而心寔憎秦¶
　無信音義(應應對/之應)楚人惡君之二三其徳也亦來告¶
　我曰秦背令狐之盟而來求盟于我昭告昊天上帝¶
　秦三公楚三王注三公穆康共三王成穆荘音義(惡/烏)¶
　(路反下同昊户/老反共音恭)疏(正義曰禮諸侯不得祭天其盟不/主天神鄭𤣥覲禮注云廵守之盟)¶
　(其神主日諸侯之盟其神主山川㐮十一年亳城北/之盟其載書云司慎司盟名山名川注云二司天神)¶
　(唯告天之别神不告昊天上帝此秦楚為盟告天帝/者春秋之時不能如禮且此辭多誣未必是實晋與)¶