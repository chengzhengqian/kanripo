(謂生在薨年也桓以成人而弑隱即位乃娶於齊自應/有長庶故氏曰孟此明證也公疾問後於叔牙牙稱慶)¶
(父材疑同母也傳稱季友文姜之愛子與公同生故以/死奉般情義相推考之左氏有若符契是杜明其異母)¶
(之意也氏曰孟氏傳文實然而經稱仲孫杜無明釋八/年傳稱仲慶父其舉諡稱之則謂之共仲蓋慶父雖為)¶
(庶長而以仲為字其後子孫以字為氏是以經書仲孫/時人以其庶長稱孟故傳稱孟孫其以諡配字而謂之)¶
(共仲猶臧僖伯管敬仲之類也劉炫云蓋慶父自稱仲/欲同於正適言已少次莊公為三家之長故以莊公為)¶
(伯而自稱仲春秋之例皆傳言實而經順其意經稱當/時之事書其自稱之辭其人自稱仲孫不得不書為仲)¶
(傳序已適之事舉其時人之語時人呼為孟氏不得不/以孟錄論語云孟孫問孝於我是時人呼云孟氏也楚)¶
(公子棄疾弑君取國改名為居/經書楚子居卒是從其自稱也)¶