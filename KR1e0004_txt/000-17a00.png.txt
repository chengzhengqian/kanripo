有得失據周經以正褒貶一字所嘉有同華衮之贈一¶
言所黜無異蕭斧之誅所謂不怒而人威不賞而人勸¶
實永世而作則歴百王而不朽者也至於秦滅典籍鴻¶
猷遂濅漢徳既興儒風不泯其前漢傳左氏者有張蒼¶
賈誼尹咸劉歆後漢有鄭衆賈逵服䖍許惠卿之等各¶
爲詁訓然雜取公羊榖梁以釋左氏此乃以冠雙屨將¶
絲綜麻方鑿圓枘其可入乎晉世杜元凱又爲左氏集¶
解專取丘明之傳以釋孔氏之經所謂子應乎母以膠¶