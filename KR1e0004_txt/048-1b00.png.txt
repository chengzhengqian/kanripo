義(孛音佩/一音勃)疏(注正義曰釋天云大辰房心尾也大火謂/之大辰李廵云大辰蒼龍宿之體最為明)¶
(故曰房心尾也大火蒼龍宿心以候四時故曰辰孫炎/曰龍星明者以為時候故曰大辰大火也心在中最明)¶
(故時候主焉公羊傳曰孛者何彗星也彗為箒也言其/狀似埽箒光芒孛孛然妖變之星非常所有故書之傳)¶
(稱孛于大辰西經直書于大辰者雖在其星/之西仍在大辰分度之内故直云于大辰)¶
楚人及呉戰于長岸注呉楚兩敗莫肯告負故但書戰¶
而不書敗也長岸楚地音義(岸五/旦反)疏(注正義曰傳稱大/敗呉師又云大敗)¶
(楚師是兩皆大敗也縱使兩皆來告無肯自云負敗者/故但書戰而不書敗也傳稱令尹陽匄則是楚之貴臣)¶
(而云楚人者楚人恥/其敗以賤者告也)¶