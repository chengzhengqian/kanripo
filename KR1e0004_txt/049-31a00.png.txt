　春秋左氏傳注疏卷四十九考證¶
曹公孫會自鄸出奔宋○(臣浩/)按公羊傳謂會是公子¶
　喜時之後是子臧之子也劉敞謂奔未有言自者此¶
　言自鄸待放也左既無傳各以意説耳¶
傳春王二月己丑日南至注當言正月己丑朔日南至¶
　○(臣召南/)按漢書律歴志昭公二十年春王正月距¶
　辛亥百三十三嵗是辛亥後八章首也正月己丑朔¶
　旦冬至失閏故傳曰二月己丑日南至是杜注所本¶