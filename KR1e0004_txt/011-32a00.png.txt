　注宣仲轅濤塗故勸之城其賜邑注齊桓所賜虎牢¶
　曰美城之大名也子孫不忌吾助子請乃為之請於¶
　諸侯而城之美注樓櫓之備美設音義(美城之絶/句櫓音魯)遂¶
　譖諸鄭伯曰羙城其賜邑将以叛也申侯由是得罪¶
　注為七年鄭殺申侯傳○秋諸侯盟王使周公召鄭¶
　伯曰吾撫女以従楚輔之以晉可以少安注周公宰¶
　孔也王恨齊桓定大子之位故召鄭伯使叛齊也晉¶
　楚不服於齊故以鎮安鄭音義(秋諸侯盟夲或此下/更有于首止三字非)¶