　(薪倍禾則此饋之芻米/芻六十車未二十車)○夏公會王子虎晉狐偃宋¶
　公孫固齊國歸父陳轅濤塗秦小子憖盟于翟泉尋¶
　踐土之盟且謀伐鄭也注經書蔡人而傳無名氏即¶
　微者秦小子憖在蔡下者若宋向戌之後會音義(轅/音)¶
　(袁濤音桃憖魚/覲反向式亮反)疏(正義曰晉侯受命鄭伯傅王踐土/與温二會咸在鄭無叛晉之狀而)¶
　(此會謀伐鄭者文公昔嘗過鄭鄭不禮焉城濮戰前/鄭復如楚雖以敗楚之後畏威來會晉侯以大義受)¶
　(之内實懷恨此會鄭人不至必有背晉之心故謀伐/之也晉語城濮戰下稱文公誅觀狀以伐鄭及其陴)¶
　(鄭人以名實行成公不許得叔詹將亨而舎之左傳/無伐鄭之事蓋温會以後已嘗伐鄭鄭至今未服故)¶