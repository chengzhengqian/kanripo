　在而来贈故曰豫凶事○八月紀人伐夷夷不告故¶
　不書注夷國在城陽壯武縣紀國在東莞劇縣隠十¶
　一年傳例曰凡諸侯有命告則書不然則否史不書¶
　於策故夫子亦不書于經傳見其事以明春秋例也¶
　他皆倣此音義(莞音官見賢遍/反下三見同)疏(正義曰世族譜紀/姜姓侯爵荘四年)¶
　(齊滅之世本夷妘姓𫝊無其人不知為誰所滅釋例/土地名夷國在城陽壮武縣荘十六年晋武公伐夷)¶
　(執夷詭諸杜云詭諸周大夫夷采地名釋例土地名/注為闕則二夷别也世族譜於夷詭諸之下注云妘)¶
　(姓更無夷國則以二夷為一計壯武之縣逺在東/垂不得為周大夫之采邑而晉取其地是譜誤也)○¶