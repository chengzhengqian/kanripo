宋萬弑其君㨗及其大夫仇牧注萬及仇牧皆宋卿仇¶
　牧稱名不警而遇賊無羙事可褒○(臣召南/)按公羊¶
　謂仇牧不畏强禦穀梁謂仇牧為閑是也即以左傳¶
　考之華督為太宰位在牧上亦為萬所殺而經不書¶
　以督舊為弑君之逆賊故削之牧為忠臣故筆之也¶
　杜氏之說貶孔父貶仇牧悖理傷教孔疏亦附㑹之¶
　信如所云然則孔子春秋成而忠臣義士懼耶不可¶
　不辨¶