　(賔其常燕惟有升歌間合而已無納賓之樂也故燕/禮記云若以樂納賓則賓及庭奏肆夏鄭𤣥云卿大)¶
　(夫有王事之勞者則奏此樂焉是燕己/之臣無王事之勞者不以樂納賓也)驚而走出子¶
　反曰日云莫矣寡君須矣吾子其入也賓曰君不忘¶
　先君之好施及下臣貺之以大禮重之以備樂注貺¶
　賜也音義(莫音暮本亦作暮施/以豉反重直用反)疏(正義曰卒聞地下/鐘聲出其不意故)¶
　(驚而走出其出實為驚怖因即飾辭辭/樂言已不敢當大禮匿其驚走之意)如天之福兩¶
　君相見何以代此下臣不敢注言此兩君相見之禮¶
　疏(正義曰仲尼燕居云兩君相見入門而縣興是賓/入門作樂為兩君相見之禮也而燕禮雖兼聘問)¶