罪之疏(正義曰宣十年齊崔氏出奔衞書其族也又八/年宋司城來奔舉其官也又十四年宋子哀來)¶
(奔稱其字也皆為無罪不書其名則書名為罪之文據/𫝊盈無大罪故辨之不能防閑其母以取奔亡稱其名)¶
(罪之也不能防閑其母詩序文也周禮虎賁氏舍則守/王閑又校人謂馬廐為閑則閑是欄䘙禁防之名也禮)¶
(之防失若彼閑然論語云大徳不踰閑/閑謂禮法言不能以禮法禁防母也)¶
九月庚戌朔日有食之注無𫝊¶
冬十月庚辰朔日有食之注無𫝊¶
曹伯來朝¶
公㑹晉侯齊侯宋公衞侯鄭伯曹伯莒子邾子于商任¶