　五采公侯伯三采子男二采鞞佩刀削上飾鞛下飾¶
　音義(率音律鞞補頂反鞛布孔反鞞/鞛刀削之飾藉在夜反削音笑)疏(注正義曰鄭/𤣥覲禮注云)¶
　(繅所以藉玉以韋衣木廣袤各如其玉之大小典瑞/注云繅有五采文所以薦玉木為中榦用韋衣而畫)¶
　(之此言以韋為之指木上之韋其實木為榦也禮之/言繅皆有玉共文大行人謂之繅藉曲禮單稱藉故)¶
　(知所以藉玉也大行人云公執桓圭九寸繅藉九寸/知大小各如其玉也大行人注云繅藉以五采韋衣)¶
　(板若奠玉則以藉之是由有奠之時湏有繅以之藉/玉故小大如玉耳典瑞職曰王執鎮圭繅藉五采五)¶
　(就以朝日公執桓圭侯執信圭伯執躬圭繅皆三采/三就子執穀璧男執蒲璧繅皆二采再就以朝覲宗)¶
　(遇㑹同于王是王五采公侯伯三采子男二采也凡/言五采者皆謂𤣥黄朱白蒼三采朱白蒼二采朱緑)¶