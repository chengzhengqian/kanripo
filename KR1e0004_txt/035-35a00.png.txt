　(王耳禹湯文武周公與孔子皆可謂立德者也立功/謂拯危除難功濟扵時故服杜皆以禹稷當之言如)¶
　(此之類乃是立功也祭法云聖王之制祭祀也法施/於民則祀之以死勤事則祀之以勞定國則祀之能)¶
　(禦大菑則祀之能捍大患則祀之法施扵民乃謂上/聖當是立德之人其餘勤民定國禦災捍患皆是立)¶
　(功者也立言謂言得其要理足可𫝊記𫝊稱史佚有/言論語稱周任有言及此臧文仲既沒其言存立扵)¶
　(世皆其身旣没其言尚存故服杜皆以史佚周任臧/文仲當之言如此之類乃是立言也老莊荀孟管晏)¶
　(揚墨孫吳之徒制作子書屈原宋玊賈逵揚雄馬遷/班固以後撰集史𫝊及制作文章使後世學習皆是)¶
　(立言者也此三者雖經世代/常不朽腐故穆子歴言之)雖久不廢此之謂不朽¶
　若夫保姓受氏以守宗祊注祊廟門音義(祊布彭/反注同)疏¶