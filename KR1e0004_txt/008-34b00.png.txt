　(必卜之示戒愼也此桓公自就其家非敬仲發心請/享不得言將享必卜也蓋桓公告其往日乃卜之耳)¶
　(言未卜其夜者詩云厭厭夜飲在宗載考鄭𤣥云考/成也夜飲之禮在宗室同姓則成於庶姓讓之則止)¶
　(引此敬仲之事云此之謂不成/是言敬仲非齊同姓故不敢也)君子曰酒以成禮不¶
　繼以滛義也注夜飲爲淫樂以君成禮弗納於淫仁¶
　也初懿氏卜妻敬仲注懿氏陳大夫龜曰卜音義(妻/匕)¶
　(計/反)疏(注正義曰曲禮文也周禮大卜掌三兆之法一/曰玉兆二曰瓦兆三曰原兆其經兆之體皆百)¶
　(有二十其頌皆千有二百鄭𤣥云兆者灼龜發於火/其形可占者其象似玉瓦原之舋鏬是用名之焉原)¶
　(原田也頌謂繇也毎體十繇然則卜人所占之語古/人謂之爲繇其辭視兆而作出於臨時之占或是舊)¶