傳東門襄仲將聘于周○陳則通春秋提綱曰二百四¶
　十二年之間魯紀無聘周之文亦無實聘周之意公¶
　子遂之聘報周公也叔孫得臣之聘因毛伯也黄仲¶
　炎通說曰凡書大夫如京師者見諸侯不朝而聘也¶
衞遷于帝丘注今東郡濮陽縣○(臣召南/)按漢書地理¶
　志曰東郡濮陽衞成公自楚丘徙此故帝丘顓頊虚¶
　又後漢郡國志注引皇覽曰顓頊冡在城門外廣陽¶
　里中¶