夏秦伐晋注不稱將帥告辭畧音義(將子匠反/帥所類反)¶
楚殺其大夫宜申注宜申子西也謀弑君故書名¶
自正月不雨至于秋七月注無傳義與二年同¶
及蘇子盟于女栗注女栗地名闕蘇子周卿士頃王新¶
立故與魯盟親諸侯也音義(女音汝一音/如字頃音傾)¶
冬狄侵宋注無傳¶
楚子蔡侯次于厥貉注厥貉地名闕將伐宋而未行故¶
書次¶