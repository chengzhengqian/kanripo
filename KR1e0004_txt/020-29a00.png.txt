　十六相去四凶也今行父雖未獲一吉人去一凶矣¶
　於舜之功二十之一也庶幾免於戾乎注史克激稱¶
　以辨宣公之惑釋行父之志故其言美惡有過辭蓋¶
　事宜也音義(激吉/歴反)疏(正義曰宣公貪寶玉而受莒僕/為惑已大行父違君命而逐出)¶
　(之其專已甚故史克激揚而言舜之事堯以辨宣公/之惑以解行父之志方欲盛談善惡說事必當增甚)¶
　(故其言美惡有太過之辭言美則大美言惡則大惡/禹則鯀之子也説禹則云世濟其美言鯀則云世濟)¶
　(其凶明其餘亦有大過非其實也蓋事勢宜然耳何/休以為孔子云蕩蕩乎堯之為君唯天為大唯堯則)¶
　(之今如左氏堯在位數十年乆抑元愷而不能舉養/育凶人以為民害而不能去則孔子稱堯虚言也桀)¶