　注復以女繼少姜曰寡君使嬰曰寡人願事君朝夕¶
　不倦將奉質幣以無失時則國家多難是以不獲注¶
　不得自來音義(朝如字質徐之二反/又音如字難乃旦反)不腆先君之適¶
　注謂少姜音義(腆他/典反)以備内官焜燿寡人之望音義¶
　(焜胡本反又音昆服云明/也燿羊照反服云照也)疏(正義曰服䖍云燿照也/焜明也言得備妃嬪之)¶
　(列照明已/之意望也)則又無祿早世隕命寡人失望君若不忘¶
　先君之好惠顧齊國辱收寡人徼福於大公丁公注¶
　徼要也二公齊先君言收恤寡人則先君與之福也¶