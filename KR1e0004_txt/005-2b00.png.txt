(以有成文故為此說但齊桓晋文以前翼戴天子王室/雖㣲猶能班厯至靈王景王以後王空卑㣲厯或諸侯)¶
(所為亦遥禀天子正朔所以有子朝之亂經仍稱王不/責人所不得也猶如大夫之卒公疾在外雖不與小歛)¶
(亦同書日之限然則司厯之過魯史所改據此而言有/何可責劉君不尋此㫖横生異同以規杜過恐非其義)¶
(也/)¶
夏齊侯衞侯胥命于蒲注申約言以相命而不㰱血也¶
蒲衛地在陳留長垣縣西南音義(約如字又於妙反/㰱所洽反垣音袁)¶
六月公㑹杞侯于郕¶
秋七月壬辰朔日有食之既注無傳既盡也厯家之說¶