　(安民故民師之也注正義曰鋪是布散之義故/為布也繹陳釋詁文思是語之辭不為義也)其六¶
　曰綏萬邦屢豐年注其六六篇綏安也屢數也言武¶
　王既安天下數致豐年此三六之數與今詩頌篇次¶
　不同蓋楚樂歌之次第音義(屢力注反注/同數所角反)疏(正義曰/其六周)¶
　(頌桓之篇也綏安也屢數也言武王伐紂安天下萬/國數有豐熟之年美武王能和衆國豐民財也注正)¶
　(義曰綏安釋詁文屢數常訓也杜以其三其六與今/詩頌篇次不同故為疑辭蓋楚樂歌之第言楚之樂)¶
　(人歌周頌者别無次第故賚第三桓第六也劉炫以/為其三其六者是楚子第三引鋪時繹思第六引綏)¶
　(萬邦今刪定知非者此傳若是舊文及傳家叙事容/可言楚子第三引鋪時繹思第六引綏萬邦此既引)¶