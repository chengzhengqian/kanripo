　(仲呂律歴志云律有十二陽六為律隂六為呂黄帝/之所作也黄帝使伶倫自大夏之西崐崘之隂取竹)¶
　(之竅厚均者斷兩節間而吹之以為黄鍾之宫制十/二筩以聽鳯凰之鳴其雄鳴爲六雌鳴亦六以比黄)¶
　(鍾之宫是為律本黄鍾黄者中之色也鍾者種也天/之中數五五為聲聲上宫五聲莫大焉地之中數六)¶
　(六為律律有形有色色上黄五色莫盛焉故陽氣施/種於黄泉滋萌萬物為六氣元也以黄色名元氣律)¶
　(者著官聲也始於子在十一月大吕吕旅也言隂大/旅助黄鍾宣氣而芽物也位於丑在十二月大簇簇)¶
　(奏也言陽氣大奏地而達物也位於寅在正月夾鍾/言隂氣夾助大簇宣四方之氣而出種物也位於卯)¶
　(在二月姑洗洗潔也言陽氣洗物辜潔之也彼注云/辜必也位於辰在三月仲吕言微隂始起未成著於)¶
　(其中旅助姑洗宣氣齊物也位於已在四月㽔賔㽔/繼也賔道也言陽氣始道隂氣使繼飬物也位於午)¶