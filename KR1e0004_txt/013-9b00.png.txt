　(此事云與太子罃公子𢎞與女簡璧亦以簡璧爲女/也此言登臺履薪是自囚之事哀八年傳稱邾子又)¶
　(無道吳子囚諸樓臺栫之以棘以此二文知古之宮/閉者皆居之於臺以抗絶之俗本作屨者履是在足)¶
　(之服故踐者亦稱屨是/以誤焉定本作履薪)使以免服衰絰逆且告注免¶
　衰絰遭喪之服令行人服此服迎秦伯且告將以恥¶
　辱自殺音義(免音問又作纔音同衰七雷/反絰大結反令力呈反下同)疏(正義曰/初死則)¶
　(有免服成則衰絰皆爲遭喪之服傳文於此或有曰/上天降災使我兩君相見不以玉帛而以興戎若晉)¶
　(君朝以入則婢子夕以死夕以入則朝以死唯君裁/之左傳本無此言後人妄増之耳何以知其然二十)¶
　(二年傳曰寡君之使婢子侍執巾櫛杜云婢子婦人/之卑稱若此有婢子不當舍此而注彼也又此注云)¶