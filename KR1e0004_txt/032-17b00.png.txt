　(服罪謝過即當相與和平故注解其意不獲成焉者/止謂秦不服也服䖍云不得成戰陳之事案傳諸伐)¶
　(國者皆服之而已不是皆成戰陳/之事此何以獨云不獲成戰也)荀偃令曰雞鳴而¶
　駕塞井夷竈注示不反唯余馬首是瞻注言進退從¶
　己欒黶曰晉國之命未是有也余馬首欲東乃歸注¶
　黶惡偃自專故棄之歸音義(惡烏/路反)下軍從之左史謂¶
　魏荘子曰不待中行伯乎注中行伯荀偃也荘子魏¶
　絳也左史晉大夫荘子曰夫子命從帥注夫子謂荀¶
　偃音義(帥所類反下/及注皆同)欒伯吾帥也吾将從之從帥所¶