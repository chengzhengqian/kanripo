　萊注萊齊東鄙邑音義(寘之豉反羣或/作諸萊音來)秋齊景公卒¶
　冬十月公子嘉公子駒公子黔奔衞公子鉏公子陽¶
　生來奔注皆景公子在萊者音義(黔巨亷反又音/琴鉏仕居反)萊¶
　人歌之曰景公死乎不與埋三軍之事乎不與謀師¶
　乎師乎何黨之乎注師衆也黨所也之徃也稱諡蓋¶
　葬後而為此歌哀羣公子失所音義(與音預下同/埋亡皆反)疏¶
　(注正義曰師衆之徃釋詁文也周禮五百家為黨言/其共居一所故以黨為名是黨為所也經書閏月葬)¶
　(齊景公長歴閏十一月禮葬乃有諡此歌稱諡明是/葬後傳言冬十月者記公子出奔之月其萊人之歌)¶