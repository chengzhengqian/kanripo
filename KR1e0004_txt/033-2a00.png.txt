(臣不敵故使大夫盟之君使之盟非自專也以齊人既/有二心髙厚歌詩不類知小國必有從齊者也諸侯大)¶
(夫本意欲盟髙厚髙厚雖已逃歸仍恐餘國有二故大/夫遂自共盟使同㑹之國皆一其志也雞澤之㑹又隔)¶
(袁僑如㑹故重言諸侯之大夫今此間無異事直言/大夫即是上㑹諸侯之大夫不言諸侯以可知故也)¶
晉人執莒子邾子以歸注邾莒二國數侵魯又無道於¶
其民故稱人以執不以歸京師非禮也音義(數所/角反)疏(正/義)¶
(曰十二年莒人伐我東鄙十四年莒人侵我東鄙十五/年邾人伐我南鄙是邾莒二國數侵伐魯也凡例云君)¶
(不道於其民則稱人以執知此二國君又皆無道於民/故稱人以執之也諸侯不得相治故成十五年晋侯執)¶
(曹伯僖二十八年晉人執衛侯皆書歸于/京師此言以歸乃是自歸晋國故非禮也)¶