三月辛亥𦵏我小君成風注無傳反哭成喪故曰𦵏我¶
小君王使召伯來㑹𦵏注召伯天子卿也召采地伯爵¶
也來不及𦵏不譏者不失五月之内音義(召上/照反)¶
夏公孫敖如晉注無傳¶
秦人入鄀注入例在十五年音義(鄀音/若)¶
秋楚人滅六注六國今廬江六縣音義(廬力/居反)¶
冬十月甲申許男業卒注無傳與僖公六同盟疏(正義/曰業)¶
(以僖五年即位其年盟于首止八年于洮九年于葵丘/十五年于牡丘二十一年于薄二十七年于宋魯許俱)¶