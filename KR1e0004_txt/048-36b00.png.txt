　(正義曰性生也兵革竝起則/民不樂生國家和平則樂生)忘寢與食非撫之也注¶
　傳言平王所以不能霸○鄭大水龍鬭于時門之外¶
　洧淵注時門鄭城門也洧水出滎陽密縣東南至潁¶
　川長平入潁音義(洧于/軌反)國人請為禜焉音義(禜為/命反)疏¶
　(正義曰禜祭名元年傳曰山川之神/則水旱癘疫之不時於是乎禜之)子産弗許曰我¶
　鬭龍不我覿也注覿見也音義(覿大厯反/見賢遍反)龍鬭我獨¶
　何覿焉禳之則彼其室也注淵龍之室吾無求於龍¶
　龍亦無求於我乃止也注傳言子産之知音義(知音/智)¶