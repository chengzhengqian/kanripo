　同志音義(惡烏/路反)杜洩將以路葬且盡卿禮注路王所¶
　賜叔孫車南遺謂季孫曰叔孫未乘路葬焉用之且¶
　冡卿無路介卿以葬不亦左乎注冡卿謂季孫介次¶
　也左不便音義(葬焉於䖍反下將焉用同介音界/左如字注同舊音佐便婢面反)季¶
　孫曰然使杜洩舍路注舍置也音義(舍式夜反注/同或音捨)不¶
　可曰夫子受命於朝而聘于王注在襄二十四年夫¶
　子謂叔孫王思舊勲而賜之路注感其有禮以念其¶
　先人復命而致之君注豹不敢自乘君不敢逆王命¶