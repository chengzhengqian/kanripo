　(非遣車也言下車者蓋謂麄惡之車非良車也周禮/大行人云上公貳車九乘侯伯貳車七乘子男貳車)¶
　(五乘則齊是侯爵法當車七乘耳今傳舉七乘言其/不依舊法知齊舊依上公之禮貳車九乘其送𦵏又)¶
　(有甲兵今皆降損也用甲兵者𦵏是送終大禮法當/備列軍陳若漢𦵏霍光發材官輕車北軍伍校士軍)¶
　(陳至茂陵以送其/𦵏所以榮之也)○晉侯濟自泮注泮闕音義(泮普/半反)¶
　㑹于夷儀伐齊以報朝歌之役注朝歌役在二十三¶
　年不書伐齊齊人逆服兵不加齊人以莊公説注以¶
　弑莊公説晉也音義(説如字又/音悦注同)疏(正義曰劉炫云杜/意晉謀伐齊齊人)¶
　(乃弑莊公以説晉也炫謂莊公死後晉始謀伐齊齊/人以莊公伐晉晉欲報伐莊公既以此説晉言晉讎)¶