　大公之廟慶舍涖事注臨祭事音義(大音/泰)盧蒲姜告¶
　之且止之弗聴曰誰敢者遂如公注至公所麻嬰為¶
　尸注為祭尸慶奊為上獻注上獻先獻者音義(奊户/結反)¶
　疏(正義曰祭祀之禮主人先獻下文慶舍死公懼而/歸則於時公親在矣又此祭慶舍涖事公與慶舍)¶
　(不為上獻而奊為上獻者慶舍使為之不/可以禮責也奊即繩也為下殺慶繩張夲)盧蒲癸王¶
　何執寢戈慶氏以其甲環公宫注廟在宫内音義(環/如)¶
　(字徐/音患)陳氏鮑氏之圉人為優注優俳音義(優於求反/俳皮皆反)¶
　疏(注正義曰優者戲名也晉語有優施史記滑稽𫝊/有優孟優旃皆善為優戲而以優著名史㳺急就)¶