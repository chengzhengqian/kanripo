　之又曰衮職有闕惟仲山甫補之能補過也注詩大¶
　雅也衮君之上服闕過也言服衮者有過則仲山甫¶
　能補之音義(衮古/本反)君能補過衮不廢矣注常服衮也¶
　猶不改宣子驟諫公患之使鉏麑賊之注鉏麑晉力¶
　士音義(鉏仕俱反麑音/迷一音五兮反)晨徃寢門闢矣盛服將朝尚¶
　早坐而假寐注不解衣冠而睡音義(闢婢亦反盛音/成本或作成睡)¶
　(垂偽/反)麑退歎而言曰不忘恭敬民之主也賊民之主¶
　不忠棄君之命不信有一於此不如死也觸槐而死¶