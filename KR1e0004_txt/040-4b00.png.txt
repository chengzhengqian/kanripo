　惠伯㑹郤成子于承匡之嵗也注在文十一年疏(正/義)¶
　(曰劉炫云傳之叙事自可以魯為主若載人語則當/如其本言此師曠晉人自道晉事當云郤成子㑹魯)¶
　(叔仲惠伯所以云叔仲惠伯㑹郤成子于承匡之嵗/者丘眀意在以魯為主遂使此言反耳丘眀尚不免)¶
　(於此况後解説者乎今知非者凡魯史所記云公卿/㑹某侯者皆據公卿徃㑹他若他来㑹我則以他為)¶
　(文若衛侯㑹公于㳫鄭伯㑹公于棐是也今郤成子/在承匡魯徃㑹之以晉為主晉人之言正是其宜劉)¶
　(炫以為晉人不當稱叔仲惠伯㑹/郤成子以為丘眀之誤恐非也)是嵗也狄伐魯叔¶
　孫荘叔於是乎敗狄于鹹獲長狄僑如及虺也豹也¶
　而皆以名其子七十三年矣注叔孫僑如叔孫豹皆¶