　(耳非公意也若是餘人為使季孫以己意命之無敢/違者但叔孫彊直季孫所憚告以已意恐不見從故)¶
　(假稱公命以敦勸之望其敬公命而遂已志也長歴/丁夘是六月二十一日也辛巳是七月五日也丁夘)¶
　(已有此議辛巳乃始結盟則叔孫既得公命其去盟/日猶逺反魯復請足得徃来但叔孫知非公命不復)¶
　(更請臨盟則率已之意自從所欲故釋例云豹不登/朝固請受命而行邾滕降次事非機危既不馳請又)¶
　(不辭㑹率意改命失命之甚是言其/間定得反請而叔孫不請故責之也)既而齊人請邾¶
　宋人請滕皆不與盟注私屬二國故音義(與音/預)叔孫¶
　曰邾滕人之私也我列國也何故視之宋衛吾匹也¶
　乃盟故不書其族言違命也注季孫専政於國魯君¶