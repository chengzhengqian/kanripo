　(陵是也昭王徙都恵王八年獲麟之嵗也恵王二十/一年春秋之傳終矣恵王五十七年卒自恵王以下)¶
　(十一世二百九年而秦滅之楚世家稱武王使随人/請王室尊吾號王弗聼還報楚楚王怒乃自立為楚)¶
　(武王是楚武王始僣號稱王/也劉炫云號為武武非諡也)○九月入杞討不敬也¶
　○公及戎盟于唐修舊好也注恵隠之好音義(好呼/報反)¶
　(注/同)○冬公至自唐告于廟也凡公行告于宗廟反行¶
　飲至舍爵策勲焉禮也注爵飲酒器也既飲置爵則¶
　書勲勞於䇿言速紀有功也音義(舍音赦置/也舊音捨)疏(正義/曰凡)¶
　(公行者或朝或㑹或盟或伐皆是也孝子之事親也/出必告反必面事死如事生故出必告廟反必面至)¶