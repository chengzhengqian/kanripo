(名為貶也榖伯綏鄧侯吾離来朝公羊傳皆云何以名/失地之君也則禮記之文或據公羊之義不可通於左)¶
(氏故杜不/為此說)¶
莒人侵我東鄙注無傳報入鄆¶
秋楚公子貞帥師伐吳¶
冬季孫宿㑹晉士匄宋華閱衛孫林父鄭公孫蠆莒人¶
邾人于戚¶
　傳十四年春吳告敗于晉注前年為楚所敗㑹于向¶
　為吳謀楚故也注謀為吳伐楚音義(為于偽反注為/吳卒不為同)¶