　臣僕僕臣臺馬有圉牛有牧注飬馬曰圉養牛曰牧¶
　音義(共音恭圉/魚吕反)疏(正義曰文十八年傳云舜臣堯者/謂舜為臣以事堯也此云王臣公)¶
　(者謂上以下為臣文同而意異也公者五等諸侯之/摠名環齊要略云自營為厶八厶為公言正無私也)¶
　(大夫者夫之言扶也大能扶成人也士者事也言能/理庶事也服虔云皁造也造成事也輿衆也佐皁舉)¶
　(衆事也隸隸屬於吏也僚勞也共勞事也僕僕豎主/藏者也臺給臺下㣲名也此皆以意言之循名求義)¶
　(不必得夲故杜/皆略而不説)以待百事今有司曰女胡執人於王¶
　宫將焉執之周文王之法曰有亡荒閱注荒大也閲¶
　蒐也有亡人當大蒐其衆音義(女音汝焉於虔反/閲音悦蒐所由反)所¶