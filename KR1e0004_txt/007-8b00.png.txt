　與公俱如齊後懼而出奔至此始與齊好㑹㑹非夫¶
　人之事顯然書之傳曰書姦姦在夫人文姜比年出¶
　㑹其義皆同音義(好呼/報反)¶
經三年春王正月溺㑹齊師伐衞注溺魯大夫疾其專¶
命而行故去氏音義(溺乃狄反/去起呂反)疏(注正義曰隱四年翬/㑹宋公陳侯蔡人衞)¶
(人伐鄭傳曰羽父請以師㑹之公弗許固請而行故書/曰翬帥師疾之也彼不稱公子傳言疾之今溺亦不稱)¶
(公子傳亦言疾之知其事與翬同疾其專命而/行故去氏也公子非氏貶與氏同故言氏也)¶
夏四月葬宋莊公注無傳¶