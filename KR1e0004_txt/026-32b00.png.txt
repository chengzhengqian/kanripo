　(屠岸賈者有寵于靈公此時為司寇追論趙盾弑君/之事誅趙氏殺趙朔趙同趙括而滅其族案二年傳)¶
　(欒書將下軍則於時朔已死矣同括為莊姬所譖此/年見殺趙朔不得與同括俱死也於時晉君明諸臣)¶
　(彊無容有屠岸賈輙厠其間得如此專恣又說云公/孫杵臼取他兒代武死程嬰匿武于山中居十五年)¶
　(因晉侯有疾韓厥乃請立武為趙氏/後與左傳背違馬遷妄說不可從也)以其田與祁奚¶
　韓厥言於晉侯曰成季之勲宣孟之忠注成季趙衰¶
　宣孟趙盾音義(祁巨之反字林上尸反/衰初危反盾徒本反)而無後為善¶
　者其懼矣三代之令王皆數百年保天之祿夫豈無¶
　辟王頼前哲以免也注言三代亦有邪辟之君但頼¶