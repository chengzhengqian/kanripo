　○楚子嚢圍陳會于鄬以救之注晉會諸侯○鄭僖¶
　公之為大子也於成之十六年注魯成公疏(正義曰/杜必言)¶
　(魯成公者欲明非鄭成公也知非者以鄭成公成/七年即位至襄二年卒唯十四年無十六年故也)與¶
　子罕適晉不禮焉又與子豐適楚亦不禮焉注子豐¶
　穆公子及其元年朝于晉注鄭僖元年魯襄三年子¶
　豐欲愬諸晉而廢之子罕止之及将會于鄬子駟相¶
　又不禮焉侍者諫不聽又諫殺之及鄵子駟使賊夜¶
　弑僖公而以瘧疾赴于諸侯注傳言經所以不書弑¶