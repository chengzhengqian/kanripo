　柄其用物也𢎞矣其取精也多矣其族又大所馮厚¶
　矣注良霄魂魄所馮者貴重音義(柄彼/命反)而强死能為¶
　鬼不亦宜乎注傳言子産之博敏○子皮之族飲酒¶
　無度注相尚以奢相困以酒疏(正義曰相尚以奢食/無度也相困以酒飲)¶
　(無度/也)故馬師氏與子皮氏有惡注馬師氏公孫鉏之¶
　子罕朔也襄三十年馬師頡出奔公孫鉏代之為馬¶
　師與子皮俱同一族音義(鉏什居反/頡戸結反)齊師還自燕之¶
　月注在此年二月罕朔殺罕魋注魋子皮弟音義(魋/徒)¶