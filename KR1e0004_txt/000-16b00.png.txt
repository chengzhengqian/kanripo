若夫五始之目章於帝軒六經之道光於禮記然則此¶
書之發其來尚矣但年祀緜邈無得而言暨乎周室東¶
遷王綱不振楚子北伐神器將移鄭伯敗王於前晉侯¶
請隧於後竊僭名號者何國不然專行征伐者諸侯皆¶
是下陵上替内叛外侵九域騷然三綱遂絶夫子内韞¶
大聖逢時若此欲垂之以法則無位正之以武則無兵¶
賞之以利則無財説之以道則不用虛歎銜書之鳯乃¶
似喪家之狗既不救於已徃冀垂訓於後昆因魯史之¶