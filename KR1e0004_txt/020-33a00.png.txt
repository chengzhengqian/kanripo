子卒注以未成君書之○(臣召南/)按不書名而單書子¶
　此正成其為君也書卒固是諱辭書子則大義自正¶
傳仲殺惡及視而立宣公注殺視不書賤之○(臣召南/)¶
　按杜說無理經既諱惡之弑自然并諱其殺視也太¶
　子母弟可云賤乎¶
傳則以觀德注則法也○林堯叟曰則者君臣父子兄¶
　弟夫婦朋友之法則也¶
傳昔髙陽氏有才子八人○王應麟曰古者以德為才¶