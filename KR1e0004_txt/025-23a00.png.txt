　(未然之事乖違文勢上下/苟異杜氏而規其過非也)魯衛諫曰齊疾我矣注諫¶
　郤克也其死亡者皆親暱也子若不許讎我必甚唯¶
　子則又何求子得其國寳注謂甗磬音義(暱女/亦反)我亦¶
　得地注齊歸所侵而紓於難注齊服則難緩音義(紓/音)¶
　(紆緩也一音直吕/反難乃旦反注同)其榮多矣齊晉亦唯天所授豈必¶
　晉晉人許之對曰羣臣帥賦輿注賦輿猶兵車以為¶
　魯衛請若苟有以藉於口而復於寡君注藉薦復白¶
　也音義(為于偽反藉/在夜反注同)疏(正義曰禮承玉之物名為繅/藉藉是承薦之言故為薦也)¶