　(也杜言書曰故書皆是仲尼新意案此類彼則彼是/舊文言新意者仲尼所脩有因有革因者雖是仲尼)¶
　(因舊舊合仲尼之心因而不改即是新意所以彼傳/歸功脩者謂之善志為傳所以脩之旣定乃成為善)¶
　(也故釋例終篇杜自問而釋之云丘明之為傳所以/釋仲尼春秋仲尼春秋皆因舊史策書義之所在則)¶
　(時加増損或仍舊史之無或改舊史之有雖因舊文/固是仲尼之書也丘明所發固是仲尼之意也是其)¶
　(說也公羊穀梁之經皆至獲麟而盡左氏之經更有/此下事者自此已下至十六年皆是魯史記事之正)¶
　(文也仲尼所脩脩此記也此上仲尼脩記此下是其/本文弟子欲存孔子卒故因經之未并錄魯之舊史)¶
　(以續孔子所脩之經記仲尼卒之月日示後人使知/之耳賈逺亦云此下弟子所記但不言是魯之舊史)¶
　(耳/)¶