　音義(錮音/固)齊侯衞侯不敬叔向曰二君者必不免㑹¶
　朝禮之經也禮政之輿也注政湏禮而行政身之守¶
　也注政存則身安怠禮失政失政不立是以亂也注¶
　為二十五年齊弑光二十六年衞弑剽𫝊音義(弑申/志反)¶
　(下同剽/匹妙反)疏(正義曰經訓常也法也㑹以訓上下之則/朝以正班爵之義是㑹朝為禮之常法也)¶
　(政恃禮而行猶人湏車以載禮是政之車輿也禮運/云政者君之所以藏身也言政行於外身藏其中政)¶
　(是身之所守也怠慢於禮則政無車無車則政不行/是失政也君既失政則身無所守失政則身不立是)¶
　(其所以/亂也)○知起中行喜州綽邢蒯出奔齊注四子晉¶