　生而為兄其誣也久矣乃黜之而以公衍為大子○¶
　秋龍見于絳郊注絳晉國都音義(見賢遍反下見/龍朝夕見皆同)魏¶
　獻子問於蔡墨注蔡墨晉太史曰吾聞之蟲莫知於¶
　龍以其不生得也謂之知信乎對曰人實不知非龍¶
　實知注言龍無知乃人不知之耳音義(莫知音智下/謂之知實知)¶
　(注無/知同)疏(正義曰人以龍不生得而謂之為知者此是/人實不知非是龍實能知言龍可生得非是)¶
　(不生得也故説古有飬龍之事以證龍/可生得也以人不知有此事故今説之)古者畜龍故¶
　國有豢龍氏有御龍氏注豢御養也音義(豢音/患)疏(注/正)¶