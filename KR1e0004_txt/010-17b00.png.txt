　軍所制禀命則不威專命則不孝故君之嗣適不可¶
　以帥師君失其官帥師不威將焉用之注大子統師¶
　是失其官也專命則不孝是為帥必不威也音義(適/丁)¶
　(歴反本又作嫡下/配適同焉於䖍反)且臣聞臯落氏將戰君其舍之公¶
　曰寡人有子未知其誰立焉不對而退見大子大子¶
　曰吾其廢乎對曰告之以臨民注謂居曲沃敎之以¶
　軍旅注謂將下軍音義(謂將子匠反下/將上軍並同)不共是懼何¶
　故廢乎疏(正義曰克謂大子還曲沃告百姓以臨示/下民之事并教之軍旅之法不共是二事)¶