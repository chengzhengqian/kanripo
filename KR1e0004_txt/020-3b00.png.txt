　泉臺注魯公以為蛇妖所出而聲姜薨故壞之音義¶
　(壞音/怪)疏(正義曰蛇自宫出而毁其臺則臺在宫内人/見從宫而出毁臺幷毁其宫也注正義曰人)¶
　(見蛇出而姜薨以為臺是妖之穴仍謂此處有妖更/將為害毁之所以絶其源安民意也故釋例曰衆蛇)¶
　(自泉臺出如先君之數入於國聲姜之薨適與妖㑹/而國以為災遂毁泉臺書毁而不變文以示義曰君)¶
　(人之心一國之俗須此為安故不譏也以不變文知/不譏也不書蛇入國者鸜鵒非魯國之有故書其所)¶
　(無蛇是魯地所有姜薨不由/此蛇凡物不為災則不書也)○楚大饑戎伐其西南¶
　至于阜山師于大林又伐其東南至于陽丘以侵訾¶
　枝注戎山夷也大林陽丘訾枝皆楚邑音義(饑音飢/一音機)¶