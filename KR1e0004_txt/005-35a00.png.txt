　禮既卒哭以木鐸狥曰舎故而諱新謂舎親盡之祖¶
　而諱新死者故言以諱事神名終将諱之自父至髙¶
　祖皆不敢斥言音義(周人以諱事神名絶句衆家多/以名字属下句鐸待洛反狗似)¶
　(俊反夲又作殉/同舎音捨下同)䟽(正義曰自殷以往未有諱法諱始/於周周人尊神之故為之諱名以)¶
　(此諱法敬事明神故言周人以諱事神子生三月為/之立名終久必将諱之故須豫有所辟為下諸廢張)¶
　(夲也終将諱之謂死後乃諱之注正義曰君父之名/固非臣子所斥謂君父生存之時臣子不得指斥其)¶
　(名也禮稱父前子名君前臣名鄭𤣥云對至尊無大/小皆相名是對父則弟可以名兄對君則子可以名)¶
　(父非此則不可也文十四年傳曰齊公子元不順懿/公之為政也終不曰公曰夫已氏注云猶言某甲是)¶