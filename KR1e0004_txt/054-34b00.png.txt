　不免而致死必敗我若使先濟者知免後者慕之蔑¶
　有鬭心矣半濟而後可擊也從之又敗之楚人為食¶
　呉人及之奔食而從之敗諸雍澨五戰及郢注奔食¶
　食者走不陳故不在戰數音義(澨市/制反)疏(注正義曰五/戰謂濟漢而)¶
　(陳自小别至于大别三戰也柏舉也清𤼵也此已五/矣若復數雍澨則為六也傳例皆陳曰戰奔食而從)¶
　(之則食者走不暇/為陳故不數也)己卯楚子取其妹季芈畀我以出¶
　涉睢注睢水出新城昌魏縣東南至枝江縣入江是¶
　楚王西走音義(芈面爾反楚姓畀必利反世族譜季/芈畀我皆平王女也服云畀我季芈)¶