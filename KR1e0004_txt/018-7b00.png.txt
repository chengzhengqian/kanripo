　原作五軍今舍二軍復三軍之制夷晋地前年四卿¶
　卒故蒐以謀軍帥音義(舍音捨注同帥/所類反下同)疏(正義曰清/原之蒐五)¶
　(軍十卿有先軫郤溱先且居狐偃欒枝胥臣趙衰箕/鄭胥嬰先都箕之役先軫死往嵗趙衰欒枝先且居)¶
　(胥臣卒八年傳説此蒐之事云晋侯將登鄭父先都/則郤溱狐偃胥嬰亦先卒矣清原十卿唯有箕鄭先)¶
　(都在耳故蒐以謀軍帥服䖍云使射姑代先且居趙/盾代趙衰也箕鄭將上軍林父佐也先蔑將下軍先)¶
　(都佐也改蒐于董趙盾將中/軍射姑奔狄先克代佐中軍)使狐射姑將中軍注代¶
　先且居音義(將子/匠反)趙盾佐之注代趙衰也盾趙衰子¶
　音義(盾徒/本反)陽處父至自温注往年聘衞過温今始至¶