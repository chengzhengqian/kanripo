　(我反又波/賀反注同)王弗聽吳子怒冬十二月吳子執鍾吾子¶
　遂伐徐防山以水之注防壅山水以灌徐音義(壅於/勇反)¶
　(灌古/亂反)己卯滅徐徐子章禹斷其髪注斷髪自刑示懼¶
　音義(斷丁管/反注同)攜其夫人以逆吳子吳子唁而送之使¶
　其邇臣從之遂奔楚注邇近也楚沈尹戌帥師救徐¶
　弗及遂城夷使徐子處之注夷城父也○吳子問於¶
　伍員曰初而言伐楚注在二十年音義(員音/云)余知其¶
　可也而恐其使余往也又惡人之有余之功也今余¶