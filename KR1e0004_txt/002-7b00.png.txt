　(葬於墓反哭於寢哀之尤極情之最切旣葬而不反/哭全是不念其親葬與不葬殆無以異故不反哭則)¶
　(不書葬也皆所以懲臣子責其不行禮也人之行禮/有勤有惰未必廢則俱廢行則皆行此聲子自三禮)¶
　(皆闕其餘或可一行一否釋例曰夫人子氏赴而不/反哭故不書葬定姒則反哭而不赴故書葬而不言)¶
　(小君以此二者據傳則然理在不惑但不知赴而不/祔祔而不赴者辭當云何耳薨者夫人之死號不稱)¶
　(夫人必不得稱薨也小君者夫人之别號不稱夫人/必不得稱小君也孟子卒下注云不稱夫人故不言)¶
　(薨是夫人與薨文相將也葬定姒傳曰不稱小君不/成喪也注云不赴不祔故不稱小君傳以不赴不祔)¶
　(解不稱夫人注以不赴不祔解不稱小君是夫人小/君文相將也夫人也薨也小君也三者相將之物不)¶
　(可致詰蓋赴祔二禮果行一事則具此三文二事並/廢則三文皆去耳何則檢此傳相配不赴則不曰薨)¶