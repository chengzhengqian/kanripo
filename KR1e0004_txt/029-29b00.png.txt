　(制欲如此耳非是終久遂無之也檀弓曰君即位而/為椑夫人尊與君同亦當生已有櫬今議欲不為是)¶
　(素無器備故始議之也檀弓又曰喪之制也順死者/之孝心也其哀離其室也故至於祖考之廟而後行)¶
　(殷朝而殯於祖周朝而遂葬士喪禮朝而遂葬與記/正同知周灋不殯于廟而此及僖八年傳皆云不殯)¶
　(于廟以為非禮知其將葬之時不以殯過廟耳非是/殯尸於廟中也葬訖日中反虞於正寢謂之反哭今)¶
　(欲不虞是欲/不為反哭也)匠慶謂季文子曰注匠慶魯大匠子為¶
　正卿而小君之喪不成注謂如季孫所議則為夫人¶
　禮不成不終君也注慢其母是不終事君之道君長¶
　誰受咎注言襄公長將責季孫音義(長丁丈/反注同)初季孫¶