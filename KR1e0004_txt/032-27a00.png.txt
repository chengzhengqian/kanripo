　革之注革更也自王以下各有父兄子弟以補察其¶
　政注補其愆過察其得失史為書注謂大史君舉則¶
　書疏(正義曰周禮有大史小史内史外史御史史官/有五名知此史謂大史者以傳稱齊崔杼弑其)¶
　(君云大史書之知君/舉則書皆大史書也)瞽為詩注瞽盲者為詩以風刺¶
　音義(瞽音古盲莫庚/反風芳鳯反)疏(正義曰周禮樂官大師之屬/有瞽矇之職鄭𤣥云凡樂之)¶
　(歌必使瞽矇為焉命其賢知者以為大師小師鄭衆/云無目眹謂之瞽有目眹而無見謂之矇無目是盲)¶
　(者也詩者民之所作采得民詩乃使瞽人為歌以風/刺非瞽人自為詩也周語云天子聽政公卿至於列)¶
　(士獻詩瞽陳曲韋昭云公以下至上士各獻諷諌/之詩瞽陳樂曲獻之於王是言瞽為歌詩之事)工¶