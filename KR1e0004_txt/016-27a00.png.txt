　公就所安不終于路寢○晉陳鄭伐許討其貳於楚¶
　也楚令尹子上侵陳蔡陳蔡成遂伐鄭將納公子瑕¶
　注三十一年瑕奔楚門于桔柣之門瑕覆于周氏之¶
　汪注車傾覆池水中音義(桔戸結反柣大結反覆/芳服反注同汪烏黄反)外¶
　僕髠屯禽之以獻注殺瑕以獻鄭伯音義(髠苦門反/屯徒門反)¶
　文夫人歛而𦵏之鄶城之下注鄭文公夫人也鄶城¶
　故鄶國在滎陽宻縣東北傳言穆公所以遂有國音¶
　義(斂力豔反/鄶古外反)○晉陽處父侵蔡楚子上救之與晉師¶