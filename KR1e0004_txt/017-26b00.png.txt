　音義(蘩音煩沼之紹反/沚音止共音恭)夙夜匪解以事一人孟明有¶
　焉注詩大雅羙仲山甫也一人天子也詒厥孫謀以¶
　燕翼子子桑有焉注詒遺也燕安也翼成也詩大雅¶
　羙武王能遺其子孫善謀以安成子孫言子桑有善¶
　舉之謀音義(詒以之反/遺唯季反)疏(正義曰詒遺釋詁云燕之/為安常訓也翼者賛成之)¶
　(義故為成也詩大雅文王有聲之/篇羙武王之事言子桑有此義也)○秋雨螽于宋隊¶
　而死也注螽飛至宋隊地而死若雨音義(隊直/類反)○楚¶
　師圍江晋先僕伐楚以救江注晋救江在雨螽下故¶