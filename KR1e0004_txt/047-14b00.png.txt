　(𤣥云壺者以壺為尊燕禮云司宫尊于東楹/之西兩方壺左𤣥酒是禮法有以壺為樽)王曰伯¶
　氏諸侯皆有以鎭撫王室晉獨無有何也注感魯壺¶
　而言也鎭撫王室謂貢獻之物文伯揖籍談注文伯¶
　無辭揖籍談使對對曰諸侯之封也皆受明器於王¶
　室注謂明德之分器音義(分扶問反/年内同)以鎭撫其社稷¶
　故能薦彛器於王注薦獻也彛常也謂可常寶之器¶
　若魯壺之屬音義(彛以/之反)晉居深山戎狄之與鄰而遠¶
　於王室王靈不及拜戎不暇注言王寵靈不見及故¶