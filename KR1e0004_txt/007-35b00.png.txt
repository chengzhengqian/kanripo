　(乂/反)吾視其轍亂望其旗靡故逐之注旗靡轍亂怖遽¶
　音義(旗音其靡音美怖/普布反遽其據反)○夏六月齊師宋師次于郎¶
　公子偃曰宋師不整可敗也注公子偃魯大夫宋敗¶
　齊必還請擊之公弗許自雩門竊出蒙臯比而先犯¶
　之注雩門魯南城門臯比虎皮音義(雩音于比/音毗注同)疏(注/正)¶
　(義曰雩門為魯南城門蓋時人猶以名之故知也僖/二十八年傳稱胥臣蒙馬以虎皮此云蒙臯比而先)¶
　(犯之事與彼同知臯比是虎皮也以胥臣之事譬之/必知定是虎皮其名曰臯比則其義未聞樂記云倒)¶
　(載干戈包之以虎皮名之曰建櫜鄭𤣥以為兵甲之/衣曰櫜櫜韜也而其字或作建臯故服䖍引以解此)¶