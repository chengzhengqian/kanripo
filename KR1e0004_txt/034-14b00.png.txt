　蔡人殺之公子履其母弟也故出奔楚注與兄同謀¶
　故○陳慶虎慶寅畏公子黄之偪注二慶陳卿恐黄¶
　偪奪其政音義(偪彼/力反)愬諸楚曰與蔡司馬同謀注同¶
　欲之晉楚人以為討注討責陳公子黄出奔楚注奔¶
　楚自理初蔡文侯欲事晉曰先君與於踐土之盟注¶
　先君文侯父莊侯甲午也踐土盟在僖二十八年音¶
　義(與音/預)晉不可棄且兄弟也畏楚不能行而卒注宣¶
　十七年文侯卒楚人使蔡無常注徴發無凖公子燮¶