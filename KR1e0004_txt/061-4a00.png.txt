(差為整頓汲郡初得此書表藏袐府詔荀朂和嶠以隸/字寫之勗等於時即已不能盡識其書今復闕落又轉)¶
(寫益誤穆天子傳世間偏多史記魏世家云哀王二十/三年卒子昭王立十九年卒子安釐王立哀王是安釐)¶
(王之祖故安釐王之塜藏哀王時之書哀王二十一年/是赧王之十七年并下秦韓趙楚燕齊之年皆史記六)¶
(國年表文也竹書説伊尹傳之事與書序大乖杜不見/古文唯以書序考正疑伏生昏忘虛傳此事又疑竹簡)¶
(雜記未足取審今據古文尚書説伊尹之事與左氏符/同明是竹書不可盡信杜以紀年記事大似春秋之經)¶
(知古之史官記事如此為其有益於左氏令/人知左氏不妄故略記之以附集解之末)¶
　¶
　¶