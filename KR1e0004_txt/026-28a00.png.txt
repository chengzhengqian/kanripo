秋七月天子使召伯來賜公命注諸侯即位天子賜以¶
命圭與之合瑞八年乃來緩也天子天王王者之通稱¶
音義(通稱尺/證反)疏(正義曰天子賜諸侯之命書傳亦無正/禮唯文元年天王使毛伯來錫公命僖)¶
(十一年傳王賜晉惠公命周語王賜晉文公命皆是即/位而賜之又賜之以圭擬朝而合瑞諸侯即位禮必朝)¶
(王明當即位即賜之命今八年乃來是緩也隱元年宰/咺來賵為其緩書名以譏之此亦緩也而不譏之者彼)¶
(贈死不及尸弔生不及哀子氏未薨而豫凶事所失者/大故特譏之春秋之時賜命禮廢唯文公即位而賜成)¶
(公八年乃賜桓公死後追賜其餘皆不得賜苟以得之/為榮故不復譏其緩也且賜之以圭者為朝而合瑞魯)¶
(尚不朝天子不宜譏天子賜緩也天子之見經者三十/有二稱天王者二十五稱王者八稱天子者一即此事)¶