(也晉人始計功庸賦丈數以令諸侯耳明年傳稱正月/庚寅裁三旬而畢是明年始城也此未城而已書城知)¶
(本以城事召集/因集而書城耳)¶
十有二月己未公薨于乾侯注十五日疏(注正義曰傳/言十一月令)¶
(城成周雖無某日明年乃始城之當在月之將末杜顯/言此十五日者言盟去公薨日近以明未及告意也)¶
　傳三十二年春王正月公在乾侯言不能外内又不¶
　能用其人也注其人謂子家羈也言公不能用其人¶
　故於今猶在乾侯○夏吳伐越始用師於越也注自¶
　此之前雖疆事小爭未嘗用大兵音義(疆居良反爭/爭鬬之爭)¶