首止注恵王大子鄭也不名而殊㑹尊之也首止衛地¶
陳留襄邑縣東南有首鄉¶
秋八月諸侯盟于首止注間無異事復稱諸侯者王世¶
子不盟故也王之世子尊與王同齊桓行霸翼戴天子¶
尊崇王室故殊貴世子音義(復扶/又反)疏(注正義曰公羊傳/曰諸侯何以不序)¶
(一事而再見者前目而後凡也言此諸侯還是上㑹之/諸侯故従省文不復序也昭十三年秋公會劉子晉侯)¶
(云云于平丘八月甲戌同盟于平丘不言諸侯者為間/無異事故也九年夏公㑹宰周公齊侯云云于葵丘九)¶
(月諸侯盟于葵丘言諸侯者為其間有伯姬卒故也此/會盟之間無他異事復稱諸侯者為王世子不盟故也)¶