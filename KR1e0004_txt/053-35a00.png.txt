　閔冀望安定如農夫之憂飢冀望來歲之將熟伯父¶
　若肆大惠復二文之業弛周室之憂注肆展放也二¶
　文謂文侯仇文公重耳弛猶觧也音義(弛式氏反注/同重直龍反)¶
　徼文武之福以固盟主宣昭令名則余一人有大願¶
　矣昔成王合諸侯城成周以為東都崇文德焉注作¶
　成周遷殷民以為京師之東都所以崇文王之德音¶
　義(徼古堯/反下同)疏(注正義曰杜知作成周為崇文王之德/者以上傳云徼文武之福卽云成王合)¶
　(諸侯城成周以崇文德故以為崇文王之/徳劉炫以為崇文王之教而規杜非也)今我欲徼¶