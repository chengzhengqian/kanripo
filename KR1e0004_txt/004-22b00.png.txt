　(以為/言也)夫徳儉而有度登降有數注登降謂上下尊卑¶
　文物以紀之聲明以發之以照臨百官百官於是乎¶
　戒懼而不敢易紀律今滅徳立違注謂立華督違命¶
　之臣而寘其賂器於大廟以明示百官百官象之其¶
　又何誅焉國家之敗由官邪也官之失徳寵賂章也¶
　郜鼎在廟章孰甚焉武王克商遷九鼎于雒邑注九¶
　鼎殷所受夏九鼎也武王克商乃營雒邑而後去之¶
　又遷九鼎焉時但營洛邑未有都城至周公乃卒營¶