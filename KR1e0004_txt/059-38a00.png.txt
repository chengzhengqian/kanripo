傳乃先晉人疏吳語說此事云吳公先㰱晉侯亞之○¶
　(臣照/)按孔氏之意謂吳語非實當從左氏但晉已積¶
　弱未必左傳之為是而吳語之為非且少待之後畢¶
　竟云何而仍先晉人傳不應如是函胡其詞也疑本¶
　是乃先吳人訛作晉耳若夫左氏作春秋傳又作國¶
　語而自相矛盾者多則不得疑為國語非左氏之書¶
　作春秋傳則從魯史作吳語則從吳史信以傳信疑¶
　以傳疑左氏不得臆斷而妄改也¶