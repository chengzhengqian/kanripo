　陳之自出陳之不祀鄭之罪也注十七年楚獨滅陳¶
　非鄭之罪蓋知伯誣陳子故陳子怒謂其多陵人故¶
　寡君使瑤察陳衷焉注衷善也音義(衷音/中)謂大夫其¶
　恤陳乎若利本之顚瑤何有焉注言陳滅於已無傷¶
　成子怒曰多陵人者皆不在知伯其能久乎中行文¶
　子告成子注文子荀寅此時奔在齊音義(行戸/郎反)曰有¶
　自晉師告寅者將為輕車千乘以厭齊師之門則可¶
　盡也成子曰寡君命恒曰無及寡無畏衆雖過千乘¶