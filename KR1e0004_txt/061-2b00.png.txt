儀父未王命故不書爵曰儀父貴之也又稱晉獻公會¶
虞師伐虢滅下陽即春秋所書虞師晉師滅下陽先書¶
虞賄故也又稱周襄王會諸侯于河陽即春秋所書天¶
王狩于河陽以臣召君不可以訓也諸若此輩甚多略¶
舉數條以明國史皆承告據實而書時事仲尼脩春秋¶
以義而制異文也又稱衛懿公及赤翟戰于洞澤疑洞¶
當為泂即左傳所謂滎澤也齊國佐來獻玉磬紀公之¶
甗即左傳所謂賔媚人也諸所記多與左傳符同異於¶