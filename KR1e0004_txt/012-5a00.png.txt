　莫若君弗可改也已○秋盟于甯母謀鄭故也管仲¶
　言於齊侯曰臣聞之招攜以禮懷逺以德注攜離也¶
　德禮不易無人不懐齊侯脩禮於諸侯諸侯官受方¶
　物注諸侯官司各於齊受其方所當貢天子之物疏¶
　(正義曰周禮大行人云侯服貢祀物甸服貢嬪物男/服貢器物采服貢服物衛服貢材物要服貢貨物鄭)¶
　(𤣥云祀貢者犠牲之屬嬪物絲枲也器物尊彝之屬/服物𤣥纁絺纊也材物八材也貨物龜貝也如彼禮)¶
　(文諸侯所貢之物皆以服數爲差尚書禹貢任土作/貢皆貢土地所生不計路之逺近然則周禮雖依服)¶
　(數亦貢土地所生不宜逺求他方之物以貢王也王/室盛明之時每國貢有常職天子旣衰諸侯惰慢貢)¶