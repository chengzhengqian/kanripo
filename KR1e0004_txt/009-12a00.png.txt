　(㑹近世為厯者皆以為一百七十三日有餘而日一/食是日食者厯之常也古之聖王因事設戒夫以昭)¶
　(昭大明照臨下土忽爾殲亡俾晝作夜其為怪異莫/斯之甚故立求神請救之禮責躬罪已之法正陽之)¶
　(月陽氣尤盛於此尤盛之月而為弱陰所侵故尤忌/之社是上公之神尊於諸侯故用幣于社請救於上)¶
　(公伐鼓于朝退而自攻責也日食者月揜之也日者/陽之精月者陰之精日君道也月臣道也以明陰不)¶
　(宜侵陽臣不宜揜君以示大義也昭二十九年傳曰/故有五行之官是謂五官實列受氏姓封為上公祀)¶
　(為貴神社稷五祀是尊是/奉故杜以社為上公之神)○秋大水鼓用牲于社于¶
　門亦非常也注失常禮凡天災有幣無牲注天災日¶
　月食大水也祈請而已不用牲也疏(注正義曰傳言/亦非常亦上日)¶