　虢焦滑霍揚韓魏皆姬姓也注八國皆晉所滅焦在¶
　陜縣揚屬平陽郡音義(虢瓜百反焦子/消反滑乎八反)晉是以大若¶
　非侵小將何所取武獻以下兼國多矣注武公獻公¶
　晉始盛之君誰得治之杞夏餘也而即東夷注行夷¶
　禮魯周公之後也而睦於晉以杞封魯猶可而何有¶
　焉注何有盡歸之魯之於晉也職貢不乏玩好時至¶
　公卿大夫相繼於朝史不絶書注書魯之朝聘音義¶
　(好呼報反/下好善同)府無虛月注無月不受魯貢如是可矣何¶