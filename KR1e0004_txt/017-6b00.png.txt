　(一餘分仍有一百一十三其整日唯有十一日又以/餘分一百一十三減其一日九百四十分唯有八百)¶
　(二十七分是一年有餘十日八百二十七分少一百/一十三分不成十一日也劉炫云計一嵗為十二月)¶
　(猶有十一日有餘未得周也分一周之日為十二月/則每月常三十日餘計月及日為一月則每月唯二)¶
　(十九日餘前朔後朔相去二十九日餘前氣後氣相/去三十日餘每月參差氣漸不正但觀中氣所在以)¶
　(為此月之正取中氣以正月故言舉正於中也月朔/之與月節每月剩一日有餘所有餘日歸之於終積)¶
　(成一月則置之為閏故言歸餘於終注正義曰閏後/之月中氣在朔則斗柄月初已指所建之辰閏前之)¶
　(月中氣在晦則斗柄月末方指所建之辰故舉月之/正在於中氣則斗柄常不失其所指之次如是乃得)¶
　(寒暑不/失其常)○夏四月丁已𦵏僖公注傳皆不虛載經文¶