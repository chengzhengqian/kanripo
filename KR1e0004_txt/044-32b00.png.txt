　(此哀哉故杜以哀哉不能言覆上譖言見退謂言而/不見信被黜退者也哿矣能言覆上聼言則答謂言)¶
　(可聽用見應答者也以其言可嘉善信而有徴故自/取安逸處休美也師曠因公之問其言流轉終歸于)¶
　(諌其言實巧故以比巧言如流也據今毛鄭觧詩哀/哉不能言者賢人不能言也不能以其正道曲從君)¶
　(心故身見困病哿矣能言乃指時世所謂能言者巧/言從俗如轉流矣阿䛕順旨不依正法得使身居休)¶
　(羙與此所引意異故言當叔向時詩義如此與今説/詩者小異隠元年注云詩人之作各以情言君子論)¶
　(之不以文害意故春秋傳引詩不皆與今説詩者同/他皆放此然則引詩斷章取義得異於本而云叔向)¶
　(時詩義如此者但叔向此言在孔子刪詩之前與刪/詩之後其義或異故云叔向時詩義如此隠元年論)¶
　(詩者君子之言君子即丘明也其言副刪詩之後乃/與詩説不同故云引詩斷章此杜大略而言其實未)¶