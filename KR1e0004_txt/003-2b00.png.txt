　故經書渝平傳曰更成音義(壤如掌反/使所吏反)疏(注正義曰/渝變也釋)¶
　(言文變平者變更前惡而復為和好變即更之義成/則平之訓故傳解渝平謂之更成自狐壤以來與鄭)¶
　(不和今曰復和故曰更成言更復狐壤以前之好也/服䖍云公為鄭所獲釋而不結平於是更為約束以)¶
　(結之故曰渝平案傳公賂尹氏而與/之逃歸非鄭所釋安得釋而結平也)○翼九宗五正¶
　頃父之子嘉父逆晉侯于隨注翼晉舊都也唐叔始¶
　封受懷姓九宗職官五正遂世為晉强家五正五官¶
　之長九宗一姓為九族也頃父之子嘉父晉大夫音¶
　義(頃音傾長丁文/反下文及注同)疏(注正義曰唐叔始封受懷姓九/宗職官五正者謂周成王滅唐)¶