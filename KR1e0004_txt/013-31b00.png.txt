爲罰已虐故直書用之言若用畜産也不書社赴不及¶
也不書宋使邾而以邾自用爲文南面之君善惡自專¶
不得託之於他命音義(畜許/又反)疏(正義曰昭十一年楚執/蔡世子友用之與此執)¶
(鄫子用之皆惡其無道直書用之言其若用畜牲所以/惡楚宋也惡宋而以邾自用為文者南面之君善惡自)¶
(專不得託之他命事實惡宋亦所以惡邾也傳稱用之/于社而經不書于社故云赴不及也劉炫規過云執蔡)¶
(世子友用之不言岡山此何須云于社今刪定知不然/者以莊二十五年皷用牲于社今鄫子旣同畜牲而用)¶
(當云邾人用鄫子于社今不云于社故知赴不/及則昭十一年執蔡世子友用之亦赴不及也)¶
秋宋人圍曹衞人伐邢注伐邢在圍曹前經書在後從¶