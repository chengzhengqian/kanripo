　以朝于嬰齊而夕于側也注嬰齊令尹子重側司馬¶
　子反言其尊卿敬老不知其他公語范文子文子曰¶
　楚囚君子也言稱先職不背本也樂操土風不忘舊¶
　也稱大子抑無私也注舍其近事而逺稱少小以示¶
　性所自然明至誠音義(語魚據反背音佩下/同舍音捨少詩照反)疏(正義/曰楚)¶
　(王既為君矣不言為君時事而逺稱大子者若言為/君時事嫌為君隱惡或疑己在君位矯情為善舍其)¶
　(當時近事逺稱大子少小者未為君時不須隱蔽以/示王性自然言其從小如此以明己之至誠無所私)¶
　(也禮君前臣名字則貴于名此道/二卿之名不言字是尊晉君也)名其二卿尊君也¶