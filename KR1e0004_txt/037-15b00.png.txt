　音義(芮如/鋭反)赤而毛棄諸堤下共姬之妾取以入注共¶
　姬宋伯姬也音義(堤亦作隄徐丁兮反/沈直兮反共音恭)名之曰棄長¶
　而美平公入夕注平公共姬子也音義(長丁/丈反)共姬與¶
　之食公見棄也而視之尤注尤甚也姬納諸御嬖生¶
　佐注佐元公惡而婉注佐貌惡而心順音義(婉於/阮反)大¶
　子痤美而狠注貌美而心狠戾音義(狠胡/懇反)合左師畏¶
　而惡之注合左師向戌音義(惡烏路反/下皆同)寺人惠牆伊¶
　戾為太子内師而無寵注惠牆氏伊戾名音義(牆或/作廧)¶