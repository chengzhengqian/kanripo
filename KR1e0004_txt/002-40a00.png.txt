　(曰昔者周公旦有勲勞於天下成王康王賜之以重/祭朱干玉戚以舞大武八佾以舞大夏此天子之樂)¶
　(也康周公故以賜魯明堂位曰命魯公世世祀周公/以天子之禮樂是周公之廟用八也傳曰始用六佾)¶
　(則知以前用八何休云僭齊也下傚上之辭魯之僭/傚必有所因故本其僭之所由言由文王周公廟用)¶
　(八佾他公之廟遂因仍僭而用之今隱公詳問衆仲/衆仲因明大典公從其言於仲子之廟初獻六羽故)¶
　(傳亦因言始用六佾謂仲子之廟用六佾他公則仍/用八也至襄昭之時魯猶皆亦用八故昭二十五年)¶
　(公羊傳稱昭公謂子家駒曰吾何僭哉答曰朱干玉/戚以舞大夏八佾以舞大武此皆天子之禮也是昭)¶
　(公之時僭用八也此減從正禮尚書於經若更僭非/禮無容不書自此之後不書僭用八佾知他廟僭而)¶
　(不改故杜自明其證其後季氏舞/八佾於庭知唯在仲子廟用六也)○宋人取邾田邾¶