　(是皆大夫将也實大夫也而曰諸侯總衆國之辭也/桓五年蔡人衞人陳人従王伐鄭傳曰王以諸侯伐)¶
　(鄭彼亦大夫将總衆國而稱諸侯也先/儒以為此役諸侯身行故言此以異之)邢人潰出奔¶
　師注奔聶北之師也邢潰不書不告也音義(潰户/内反)師¶
　遂逐狄人具邢器用而遷之師無私焉注皆撰具還¶
　之無所私取音義(撰仕眷反/又仕轉反)疏(注正義曰邢人潰而/奔師棄其家之器物)¶
　(師逐狄人為之歛聚皆撰具以還邢人師人/無所私取善齊桓委任得人用兵嚴整也)○夏邢¶
　遷于夷儀諸侯城之救患也凡侯伯救患分災討罪¶
　禮也注侯伯州長也分榖帛音義(分甫問反又如/字長丁丈反)疏¶