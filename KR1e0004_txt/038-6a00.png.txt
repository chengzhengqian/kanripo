　(注正義曰十四年𫝊曰公使子蟜子伯子皮與孫子/盟于丘宫孫子皆殺之彼所殺者皆是公子而此臣)¶
　(是公孫公言臣也無罪父子死余知是爾/時死耳亦不知彼所殺者誰是臣之父也)夏免餘復¶
　攻甯氏殺甯喜及右宰榖尸諸朝注榖不書非卿也¶
　音義(復扶/又反)石惡将㑹宋之盟受命而出衣其尸枕之¶
　股而哭之欲斂以亡懼不免且曰受命矣乃行注行¶
　㑹于宋為眀年石惡奔𫝊音義(衣於既反枕之/鴆反斂力騐反)子鮮¶
　曰逐我者出注謂孫林父納我者死注謂甯喜音義¶
　(納夲又作/内音納)賞罰無章何以沮勸君失其信而國無刑¶