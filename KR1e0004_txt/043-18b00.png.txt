　兄中行伯魏舒帥之注伯中行吴其蔑不濟矣君將¶
　以親易怨注失婚姻之親實無禮以速㓂而未有其¶
　備使羣臣往遺之禽以逞君心何不可之有疏(正義/曰啟)¶
　(疆發首言可此云何不可之有言其可也紹上之言/服䖍云何不可之有言不可也如是大不識文勢)¶
　王曰不穀之過也大夫無辱注謝薳啟疆厚為韓子¶
　禮王欲敖叔向以其所不知而不能注言叔向之多¶
　知音義(敖五報反叔向以其所不/知絶句多知如字一音智)疏(正義曰王欲調/叔向以為敖樂)¶
　(以其所不知不觧之處試之而竟不能王/之所為叔向悉觧故杜云叔向之多知)亦厚其禮¶