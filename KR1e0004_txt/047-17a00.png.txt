　籍談不能對賔出王曰籍父其無後乎數典而忘其¶
　祖注忘祖業音義(女音汝數/色主反)疏(正義曰定十四年晉/人敗范中行氏之師)¶
　(於潞獲籍秦秦即/談之子是無後)籍談歸以告叔向叔向曰王其不¶
　終乎吾聞之所樂必卒焉今王樂憂若卒以憂不可¶
　謂終王一歲而有三年之喪二焉注天子絶期唯服¶
　三年故后雖期通謂之三年喪音義(樂音洛下文注/皆同期居其反)¶
　(下/同)疏(正義曰言王其不得以壽終乎言将夭命而横/死也吾聞之心之所樂必卒於此焉今王在憂)¶
　(而樂是為樂憂也亦既樂憂必以憂卒若性命之卒/以憂而死不可謂之終也言以憂死是不終其天年)¶