　(此亦諱案此㑹孔丘相反汶陽之田以共齊命孔丘/意也得其三邑而以三百乘從之為相當矣於魯不)¶
　(為負何以諱其盟卽以三邑田少不足以當三百乘/孔丘不應唯令反此而已今令反此共命必其足以)¶
　(相當何以諱其從齊也若三百乘從齊必是可諱孔/丘為相義不能拒則孔丘為有罪矣何貴乎聖人也)¶
　(故杜以為於是孔子以公退賤者終其事要盟不潔/故略不書釋例曰夾谷之㑹齊侯劫公孔丘以義叱)¶
　(之以兵威之將盟又使兹無還責侵田拒齊之享屈/彊國正典儀此聖人之大司也徒以二君雖㑹而兵)¶
　(刃相要二國微臣共終盟事故賤而不書非/所諱也舊說同於黒壤之辱為負仲尼也)齊侯將¶
　享公孔丘謂梁丘據曰齊魯之故吾子何不聞焉注¶
　故舊典事旣成矣注㑹事成而又享之是勤執事也¶