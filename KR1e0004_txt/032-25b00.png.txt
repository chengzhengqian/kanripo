　(者方四百里以上為成國如鄭之言成國者唯公與/侯耳伯雖與侯同命地方三百里未得為成國也成)¶
　(國乃得半天子之軍未成則不得也夏官序云大國/三軍次國二軍小國一軍當以公侯為大國伯為次)¶
　(國子男為小國也諸侯五等唯有三等之命伯之命/數可以同於侯其軍則計地大小故伯國之軍不得)¶
　(同於侯也此據禮正法耳春秋/之世鄭置六卿未必不為三軍)周為六軍諸侯之大¶
　者三軍可也於是知朔生盈而死注朔知罃之長子¶
　盈朔弟也盈生而朔死音義(知音智長/丁丈反)盈生六年而¶
　武子卒彘裘亦幼皆未可立也新軍無帥故舍之注¶
　裘士魴子也十三年荀罃士魴卒其子皆幼未任為¶