(不以其君名告故不得書其名也公羊傳曰楚子何以/不名夷狄相誘君子不疾也曷為不疾若不疾乃疾之)¶
(也言其不足疾更是深責之也賈逵云楚子不名以立/其子二說異於杜也蔡侯般書名蠻子不名者釋例曰)¶
(諸見執者已在罪賤之地書名與否/非例所加或名不名從所赴之文)¶
夏公至自晉¶
秋八月己亥晉侯夷卒注未同盟¶
九月大雩音義(雩音/于)¶
季孫意如如晉¶
冬十月葬晉昭公注三月而葬速¶