　郤獻子曰二憾徃矣注獻子郤克音義(憾胡/暗反)弗備必¶
　敗彘子曰鄭人勸戰弗敢從也楚人求成弗能好也¶
　師無成命多備何為士季曰備之善若二子怒楚楚¶
　人乘我喪師無日矣注乘猶登也音義(好呼報反下/同喪息浪反)¶
　不如備之楚之無惡除備而盟何損於好若以惡來¶
　有備不敗且雖諸侯相見軍衛不徹警也注徹去也¶
　音義(警音景去/起吕反)彘子不可注不肯設備士季使鞏朔¶
　韓穿帥七覆于敖前注帥將也覆為伏兵七處音義¶