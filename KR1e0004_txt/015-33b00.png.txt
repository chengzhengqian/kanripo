　戒爾車乘敬爾君事詰朝將見注詰朝平旦音義(乘/繩)¶
　(證反下及注皆同詰起吉反朝/如字注同見如字又賢遍反)晉車七百乘韅靷鞅¶
　靽注五萬二千五百人在背曰韅在胷曰靷在腹曰¶
　鞅在後曰靽言駕乘修備音義(韅許見反王又去見/反說文作□云著掖)¶
　(皮靷引刃反說文云軸也鞅於杖反說/文云頸皮也靽音半一云縶也背如字)疏(正義曰說/文云韅著)¶
　(掖皮也靷𢎞軸也鞅頸皮也此注與說文不同蓋以/時騐而爲解也驂馬挽車有皮在背者有約胷者有)¶
　(在腹爲帶者有縶絆其足者從馬上而下次之在後/正謂在足是也傳唯舉四事文無所結舉其小事皆)¶
　(具言其駕乘修備/明諸事皆備也)晉侯登有莘之虛以觀師曰少長¶