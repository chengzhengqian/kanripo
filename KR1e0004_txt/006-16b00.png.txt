　(誘而執之則祭仲被誘如宋在宋見執執不在㑹知/非㑹也被誘而往知非聘也直爲見誘而以行人應)¶
　(彼宋命也行人謂行往宋耳劉炫云杜/欲成不稱行人之義故以行人言之)曰不立突將¶
　死亦執厲公而求賂焉祭仲與宋人盟以厲公歸而¶
　立之○秋九月丁亥昭公奔衞己亥厲公立¶
經十有二年春正月¶
夏六月壬寅公㑹杞侯莒子盟于曲池注曲池魯地魯¶
國汶陽縣北有曲水亭音義(汶音/問)¶
秋七月丁亥公㑹宋公燕人盟于穀丘注穀丘宋地燕¶