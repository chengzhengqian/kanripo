(夫盟十一年及郤犫盟皆是公自及之非臣及之也知/者僖二十八年傳晉欒枝入盟鄭伯襄十一年傳晉趙)¶
(武入盟鄭伯鄭子展出盟晉侯臣對君者皆君自與盟/知此使來亦公自與盟也上言來聘盟又不地盟於國)¶
(都公親可知/故不言公)丁未及孫良夫盟注先晉後衞尊霸主○¶
鄭伐許注無傳不書將帥告辭略音義(將子匠反/帥所類反)疏(正/義)¶
(曰直舉國名傳無其說知是告辭略故史異文耳賈逵/云鄭小國與大國爭諸侯仍伐許不稱將帥夷狄之刺)¶
(無知也此年夏鄭公子去疾帥師伐許明年冬/鄭伯伐許先後並無貶責何獨此伐偏刺之)¶
　傳三年春諸侯伐鄭次于伯牛討邲之役也注伯牛¶
　鄭地邲役在宣十二年遂東侵鄭注晉潛軍深入鄭¶