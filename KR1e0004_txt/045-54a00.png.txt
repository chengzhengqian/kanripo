　(墳五典八索九丘即謂上世帝王遺書也周禮外史/掌三皇五帝之書鄭𤣥云楚靈王所謂三墳五典是)¶
　(也賈逵云三墳三王之書五典五帝之典八索八王/之法九丘九州亡國之戒延篤言張平子説三墳三)¶
　(禮禮為人防爾雅曰墳大防也書曰誰能典朕三禮/三禮天地人之禮也五典五帝之常道也八索周禮)¶
　(八議之刑索空空設之九丘周禮之九刑丘空也亦/空設之馬融説三墳三氣隂陽始生天地人之氣也)¶
　(五典五行也八索八卦九丘九州之數也此諸家/者各以意言無正驗杜所不信故云皆古書名耳)對¶
　曰臣嘗問焉昔穆王欲肆其心注周穆王肆極也周¶
　行天下將皆必有車轍馬跡焉祭公謀父作祈招之¶
　詩以止王心注謀父周卿也祈父周司馬世掌甲兵¶