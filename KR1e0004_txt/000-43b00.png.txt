　(之下亦受田邑為從廵守備湯水以共沐浴焉謂之/湯沐之邑魯以周公之故受朝宿之邑於京師許田)¶
　(是也鄭以武公之勲受湯沐之邑於秦山祊田是也/隱桓之世周徳既衰魯不朝周王不廵守二邑皆無)¶
　(所用因地勢之便欲相與易祊薄不足以當許鄭人/加璧以易許田諸侯不得專易天子之田文諱其事)¶
　(桓元年經書鄭伯以璧假許田言若進璧以假田非/久易也掩惡揚善臣子之義可以垂訓於後故此二)¶
　(事皆屈曲其辭從其義訓以示大順/之道是其辭婉曲而成其篇章也)四曰盡而不汙¶
　音義(汙於俱/反曲也)直書其事具文見意丹楹刻桷天王求¶
　車齊侯獻㨗之類是也音義(楹音盈刻音克桷/音角㨗在妾反)疏(彼/注)¶
　(云謂直言其事盡其事實無所汙曲禮制宫廟之飾/楹不丹桷不刻莊二十三年秋丹桓宫楹二十四年)¶