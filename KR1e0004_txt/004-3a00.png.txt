　璧假許田為周公祊故也注魯不宜聽鄭祀周公又¶
　不宜易取祊田犯二不宜以動故隱其實不言祊稱¶
　璧假言若進璧以假田非久易也音義(為于/偽反)疏(注正/義曰)¶
　(祊薄于許加之以璧易取許田非假借之也今經乃/以璧假為文故傳言為周公祊故解經璧假之言也)¶
　(注又解傳之意周公非鄭之祖魯不宜聽鄭祀周公/天子賜魯以許田義當傳之後世不宜易取祊田於)¶
　(此一事犯二不宜以動故史官諱其實不言以祊易/許乃稱以璧假田言若進璧於魯以權借許田非久)¶
　(易然所以諱國惡也不言以祊假而言以璧假者此/璧實入於魯但諸侯相交有執圭璧致信命之理今)¶
　(言以璧假似若進璧以致辭然故璧猶可言祊則不/可言也何則祊許俱地以地借地易理已章非復得)¶