　傳二十七年春胥梁帶使諸䘮邑者具車徒以受地¶
　必周注諸䘮邑謂齊魯宋也周密也必密来勿以受¶
　地為名音義(䘮息浪/反注同)使烏餘具車徒以受封注烏餘¶
　以地来故詐許封之疏(正義曰必使烏餘具車徒者/以三國皆具車徒若不使亦)¶
　(具車徒恐其驚而覺也且烏餘竊邑諸侯不䏻治之/則烏餘之衆彊也慮其迸散欲聚以執之下云盡獲)¶
　(之是/也)烏餘以其衆出注出受封也使諸侯偽效烏餘¶
　之封者注效致也使齊魯宋偽若致邑封烏餘者而¶
　遂執之盡獲之注皆獲其徒衆皆取其邑而歸諸侯¶