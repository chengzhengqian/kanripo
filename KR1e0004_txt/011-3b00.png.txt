三年音義(酈力知反孥女/居反又女加反)疏(注正義曰傳言莒子之弟/而經不書弟者諸侯之臣)¶
(為卿乃見經見經則備書名氏若言莒子之弟拏則是/為卿之備文此不書弟見其非卿也傳曰非卿也嘉獲)¶
(之也以非卿不應書經嘉季友之功䏻獲莒之大将故/特書所獲以羙季子公羊亦云此何以書大季子之獲)¶
(也釋例曰莒拏非卿非卿則不應書今嘉獲故/特書之特書猶不稱弟眀諸書弟者皆卿也)¶
十有二月丁巳夫人氏之喪至自齊注僖公請而葬之¶
故告扵廟而書喪至也齊侯既殺哀姜以其尸歸絶之¶
於魯僖公請其喪而還不稱姜闕文疏(注正義曰齊人/治哀姜之罪取)¶
(而殺之則位絶扵魯非復魯之夫人其死不合書之扵/策以僖公請而葬之外欲固齊以居厚内存母子不絶)¶