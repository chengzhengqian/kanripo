　子焉叔服曰榖也食子難也收子注榖文伯難惠叔¶
　食子奉祭祀供飬者也收子𦵏子身也音義(見賢遍/反下注)¶
　(孤見同食音嗣注同難乃多反/又如字供俱用反飬餘亮反)榖也豐下必有後於¶
　魯國注豐下蓋面方為八年公孫敖奔莒傳○於是¶
　閏三月非禮也注於厯法閏當在僖公末年誤於今¶
　年三月置閏蓋時逹厯者所譏先王之正時也履端¶
　於始舉正於中歸餘於終注歩厯之始以為術之端¶
　首朞之日三百六十有六日日月之行又有遲速而¶