　○冬十月蕭叔大心注叔蕭大夫名疏(注正義曰卿/大夫采邑之)¶
　(長則謂之宰公邑之長則曰大夫此則是宋蕭邑大/夫也以此年有功宋人以蕭邑别封其人為附庸二)¶
　(十三年經書蕭叔朝公附/庸例稱名故杜以叔為名)及戴武宣穆莊之族注宋¶
　五公之子孫以曹師伐之殺南宫牛于師殺子游于¶
　宋立桓公注桓公御説猛獲奔衛南宫萬奔陳以乘¶
　車輦其母一日而至注乘車非兵車駕人曰輦宋去¶
　陳二百六十里言萬之多力音義(南宫萬奔陳本或/作長萬長衍字也)¶
　(下亦然乘繩/證反註同)宋人請猛獲于衛衛人欲勿與石祁子¶