　因以求入音義(近附近/之近)○夏諸侯伐鄭以其逃首止¶
　之盟故也注首止盟在五年圍新密鄭所以不時城¶
　也注實新密而經言新城者鄭以非時興土功齊桓¶
　聲其罪以告諸侯疏(正義曰密是邑名鄭人新築密/邑故傳稱宻經不稱圍新密言)¶
　(圍新城傳云鄭所以不時城也解經言新城之意鄭/以非時築城違禮害民齊桓聲其罪以告諸侯故書)¶
　(新城以新城爲鄭之罪狀劉炫云先王之制諸侯無/故不造城造城則攻其所造司馬法曰産城攻其所)¶
　(産是/也)○秋楚子圍許以救鄭諸侯救許乃還○冬蔡¶
　穆侯將許僖公以見楚子於武城注楚子退舍武城¶