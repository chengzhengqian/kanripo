　也注畏大國不敢虛國盡行大國不以禮命於諸侯¶
　苟不以禮豈可量也寡君既共命焉其老豈敢棄其¶
　國大伯端委以治周禮仲雍嗣之斷髪文身臝以為¶
　飾豈禮也哉有由然也注大伯周大王之長子仲雍¶
　大伯弟也大伯仲雍讓其弟季歴俱適荆蠻遂有民¶
　衆大伯卒無子仲雍嗣立不能行禮致化故效吳俗¶
　言其權時制宜以辟災害非以為禮也端委禮衣也¶
　音義(共音恭大伯音泰注同斷丁管反/臝本又作倮力果反效戸孝反)疏(注正義曰/吳世家云)¶