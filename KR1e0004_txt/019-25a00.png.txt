　音義(廬力於反又音盧注同/戢側立反麇九倫反)初鬭克囚于秦注在僖¶
　二十五年秦有殽之敗注在僖三十三年而使歸求¶
　成成而不得志注無賞報也公子燮求令尹而不得¶
　故二子作亂注傳言楚荘幼弱國内亂所以不能與¶
　晋競○穆伯之從已氏也注在八年音義(已音紀/又音祀)魯¶
　人立文伯注穆伯之子榖也穆伯生二子於莒而求¶
　復文伯以為請襄仲使無朝聽命復而不出注不得¶
　使與聽政事終寝於家故出入不書音義(為請如字/又于偽反)¶