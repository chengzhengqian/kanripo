　(義曰下有鞶是紳帶知此帶為革帶玉藻革帶博二/寸鄭云凡佩繋於革帶白虎通云男子有鞶革者示)¶
　(有金革之事然則示有革事故用革為帶帶為佩也/昭十二年傳云裳下之飾也經傳通例皆上衣下裳)¶
　(故云衣下曰裳幅與行縢今古之異名故云若今行/縢詩云邪幅在下毛傳曰幅偪也所以自偪束也鄭)¶
　(箋云邪幅如今行縢也偪束其脛自足至縢縢訓緘/也然則行而緘足故名行縢邪纒束之故名邪幅舄)¶
　(者屨之小别鄭𤣥周禮屨人注云複下曰舄禪下曰/屨然則舄之與屨下有禪複為異屨是總名故云舄)¶
　(複履謂其複下也鄭𤣥又云天子諸侯吉事皆舄赤/舄者冕服之舄白舄者皮弁之舄黒舄者𤣥端之舄)¶
　(其士皆著屨纁屨者爵弁之屨白屨者皮弁之屨黒/屨者𤣥端之屨其卿大夫服冕者亦赤舄餘服則屨)¶
　(其王后禕衣𤣥舄褕狄青舄闕狄赤舄鞠衣黄屨展/衣白屨緑衣黒屨其諸侯夫人及卿大夫之妻合衣)¶