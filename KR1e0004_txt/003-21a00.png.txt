經九年春天王使南季來聘注無傳南季天子大夫也¶
南氏季字也¶
三月癸酉大雨震電庚辰大雨雪注三月今正月音義¶
(電徒練反雨雪/于付反傳同)疏(正義曰說文云震劈歴震物者電隂/陽激曜也河圖云隂陽相薄為雷隂)¶
(激陽為電然則震是雷之劈歴電是雷光僖十五年震/夷伯之廟是劈歴破之雷之甚者為震故何休云震雷)¶
(也說文云雨水從雲下也然則雨者天上下水之名既/見雨從天下自上下者因即以雨言之雨螽亦稱為雨)¶
(故下雪稱雨雪也平原出水為大水直書大水平地尺/為大雪不直書大雪而云大雨雪者水則從天入地出)¶
(地乃為多見其在地之多言其出水之大故不言大雨/水雪則自天而下下即委之於地見其自上而下言其)¶