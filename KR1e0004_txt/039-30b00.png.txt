　豎曰苟使高氏有後請致邑注還邑於君齊人立敬¶
　仲之曾孫酀注敬仲高傒音義(酀於顯反/傒音兮)良敬仲也¶
　注良猶賢也疏(正義曰依世本敬仲生莊子莊子生/傾子傾子生宣子宣子生厚厚生止)¶
　(止是敬仲𤣥孫之子也世本又云敬仲生莊子莊子/生傾子傾子之孫武子偃據世本則偃為敬仲𤣥孫)¶
　(今傳云曾孫必有一誤也此酀即後所云高偃是也/世族譜以高武子為酀偃為一人盖酀偃聲相近而)¶
　(字為二耳董遇注此亦作偃劉炫云據世本高止敬/仲𤣥孫之子不立止近親逺取敬仲曾孫者齊人賢)¶
　(敬仲故繫之言敬仲曾孫則此人祖父皆非正適/今别立之逺繼敬仲後髙止祖父皆絶其祀也)十¶
　一月乙卯高豎致盧而出奔晉晉人城緜而寘旃注¶