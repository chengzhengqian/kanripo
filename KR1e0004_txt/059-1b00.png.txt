(同娃謂之吳孟子是魯人常言稱孟子也坊記云魯春/秋去夫人之姓曰吳其死曰孟子卒是舊史書為孟子)¶
(卒及仲尼脩春秋以魯人已知其非諱而不稱姬氏諱/國惡禮也因而不改所以順時世也魯春秋去夫人之)¶
(姓曰吳春秋無此文坊記云然者禮夫人𥘉至必書於/策若娶齊女則云夫人姜氏至自齊此孟子初至之時)¶
(亦當書曰夫人姬氏至自吳同姓不得稱姬舊史所書/蓋直云夫人至自吳是去夫人之姓直書曰吳而已仲)¶
(尼脩春秋以犯禮明著全/去其文故今經無其事)¶
公會吳于橐臯注橐臯在淮南逡遒縣東南音義(橐章/夜反)¶
(一音託逡音峻又七/倫反遒音囚又音巡)¶
秋公會衞侯宋皇瑗于鄖注鄖發陽也廣陵海陵縣東¶