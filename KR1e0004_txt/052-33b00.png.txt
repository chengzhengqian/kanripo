　遂執之祁勝賂荀躒為之言於晉侯晉侯執祁盈注¶
　以其專戮音義(為于/偽反)祁盈之臣曰鈞將皆死注鈞同¶
　也疏(正義曰鈞同也殺勝與臧盈亦死不殺盈/亦死同將皆死不如殺之使盈聞而快意)憖使¶
　吾君聞勝與臧之死也以為快注憖發語之音音義¶
　(憖魚/覲反)乃殺之夏六月晉殺祁盈及楊食我注楊叔向¶
　邑食我叔向子伯石也音義(食音嗣向/許丈反)食我祁盈之¶
　黨也而助亂故殺之遂滅祁氏羊舌氏初叔向欲娶¶
　於申公巫臣氏注夏姬女也音義(娶七主反夏/戸雅反注同)其母¶