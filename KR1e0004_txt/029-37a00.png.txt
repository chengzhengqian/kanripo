　(㑹故傳為此二句/以解魏絳之意)公曰然則莫如和戎乎對曰和戎¶
　有五利焉戎狄荐居貴貨易土注荐聚也易猶輕也¶
　音義(荐在薦反又才遜反或云草/也易以豉反徐神豉反注同)疏(正義曰釋言云/荐再也孫炎曰)¶
　(荐草生之再也即荐是聚也服䖍云荐草也言狄人/逐水草而居徙无常處劉炫案莊子云麞鹿食荐即)¶
　(荐是草也/服言是)土可賈焉一也邊鄙不聳民狎其野穡人¶
　成功二也注聳懼狎習也音義(賈音古聳/息勇反)戎狄事晉¶
　四鄰振動諸侯威懷三也以徳綏戎師徒不勤甲兵¶
　不頓四也注頓壞也疏(正義曰頓謂挫傷折壞/今俗語云委頓是也)鑒于¶