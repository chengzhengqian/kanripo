　傳元年春不稱即位文姜出故也注文姜與桓俱行¶
　而桓為齊所殺故不敢還莊公父弑母出故不忍行¶
　即位之禮據文姜未還故傳稱文姜出也姜於是感¶
　公意而還不書不告廟音義(父弑音試/一音如字)疏(注正義曰/不稱即位)¶
　(為文姜出故也則即位之日文姜未還故知莊公以/父弑母出不忍行其即位之禮也經書三月夫人孫)¶
　(于齊則是夫人來而復去故知文姜於是感公意而/還也三月以來經傳皆無夫人還事故解之還不書)¶
　(不告廟釋例曰文姜之身終始七如齊再如莒皆以/淫行書行而不書反則元年之還亦不告廟推此可)¶
　(知也公羊傳曰夫人固在齊矣其言孫于齊何念母/也正月以存君念母以首事穀梁傳曰接練時錄母)¶