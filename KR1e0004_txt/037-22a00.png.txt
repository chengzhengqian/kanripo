　而逸楚囚注欲使楚知之楚師宵潰晉降彭城而歸¶
　諸宋以魚石歸注在元年音義(降戸/江反)楚失東夷子辛¶
　死之則雍子之為也注楚東小國及陳見楚不能救¶
　彭城皆叛五年楚人討陳叛故殺令尹子辛子反與¶
　子靈爭夏姬注子靈巫臣而雍害其事注子反亦雍¶
　害巫臣不使得取夏姬音義(雍於勇/反注同)子靈奔晉晉人¶
　與之邢注邢晉邑音義(邢音/刑)以為謀主扞禦北狄通¶
　吳於晉教吳叛楚敎之乘車射御驅侵疏(正義曰教/之驅車侵)¶