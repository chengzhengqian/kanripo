　五與東關嬖五注姓梁名五在閨闥之外者東關嬖¶
　五别在關塞者亦名五皆大夫為獻公所嬖幸視聽¶
　外事音義(卓勑角反閨音圭闥/吐達反塞素代反)使言於公曰曲沃君¶
　之宗也注曲沃桓叔所封先君宗廟所在蒲與二屈¶
　君之疆也注蒲今平陽蒲子縣二屈今平陽北屈縣¶
　或云二當為北音義(屈求勿反一音居勿/反彊居良反下同)不可以無¶
　主宗邑無主則民不威疆埸無主則啟戎心戎之生¶
　心民慢其政國之患也若使大子主曲沃而重耳夷¶