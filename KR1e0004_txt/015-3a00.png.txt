　傳二十五年春衞人伐邢二禮從國子廵城掖以赴¶
　外殺之疏(正義曰說文云掖持臂也謂執持其臂投/之城外也掖本持臂之名遂謂臂下脅上)¶
　(爲掖是因名/轉而相生也)正月丙午衞侯燬滅邢同姓也故名禮¶
　至爲銘曰余掖殺國子莫余敢止注惡其不知恥詐¶
　以滅同姓而反銘功於器音義(掖音亦說文云以手/持人臂曰掖惡烏路)¶
　(反/)○秦伯師于河上將納王狐偃言於晉侯曰求諸¶
　侯莫如勤王注勤納王也諸侯信之且大義也繼文¶
　之業注晉文侯仇爲平王侯伯匡輔周室音義(仇音/求)¶