　雍門及西郭南郭劉難士弱率諸侯之師焚申池之¶
　竹木注二子晉大夫音義(難乃多反/又如字)壬寅焚東郭北¶
　郭范鞅門于揚門注齊西門州綽門于東閭注齊東¶
　門左驂迫還于東門中以枚數闔注枚馬檛也闔門¶
　扇也數其板示不恐音義(驂七男反迫音百還音旋/一音患枚每回反數所主)¶
　(反注同闔戸獵反檛/陟瓜反恐曲勇反)齊侯駕將走郵棠注郵棠齊邑¶
　音義(郵音/尤)大子與郭榮扣馬注大子光也榮齊大夫¶
　音義(扣音/口)曰師速而疾略也注言欲略行其地無久¶