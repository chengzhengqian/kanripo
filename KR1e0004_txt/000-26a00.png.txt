　(重書丙戌非義/例因史成文也)故史之所記必表年以首事年有四¶
　時故錯舉以為所記之名也音義(錯七各反/下皆同)疏(將解/名曰)¶
　(春秋之意先説記事主記當時之事事有先後湏顯/有事之年表顯也首始也事繫日下年是事端故史)¶
　(之所記必先顯其年以為事之初始也年有四時不/可徧舉四字以為書號故交錯互舉取春秋二字以)¶
　(為所記之名也春先於夏秋先於冬舉先可以及後/言春足以兼夏言秋足以見冬故舉二字以包四時)¶
　(也春秋二字是此書之總名雖舉春秋二字其實包/冬夏四時之義四時之内一切萬物生植孕育盡在)¶
　(其中春秋之書無物不包無事不記與四時義同故/謂此書為春秋孝經云春秋祭祀以時思之詩魯頌)¶
　(云春秋匪解享祀不忒鄭箋云春秋猶言四時也是/舉春秋足包四時之義年歲載祀異代殊名而其實)¶