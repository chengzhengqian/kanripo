　不敢還矣敢布四體唯大君命焉注布四體言無所¶
　隱王曰尤而效之其又甚焉注尤晉逐盈而自掠之¶
　是效尤音義(效或作傚/户教反)使司徒禁掠欒氏者歸所取¶
　焉使候出諸轘轅注候送迎賔客之官也轘轅關在¶
　緱氏縣東南音義(轅音/袁)疏(正義曰周官司宼掌詰姦/慝刑暴亂當使司宼而此)¶
　(云司徒者以司徒掌㑹萬民之卒伍以起徒役以比/追胥以此追宼盗是其所掌獲得罪人乃使司宼刑)¶
　(之/耳)○冬曹武公來朝始見也注即位三年始來見公¶
　○㑹於商任錮欒氏也注禁錮欒盈使諸侯不得受¶