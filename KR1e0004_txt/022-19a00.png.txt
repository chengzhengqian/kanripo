　畏其偪也注髙國二家齊正卿音義(杼直吕反/偪彼力反)公卒¶
　而逐之奔衛書曰崔氏非其罪也且告以族不以名¶
　注典䇿之法告者皆當書以名今齊特以族告夫子¶
　因而存之以示無罪又言且告以族不以名者明春¶
　秋有因而用之不皆改舊史疏(正義曰傳言且告以/族不以名知法當以)¶
　(名告而齊人誤以族告也釋例云乃若稱司城以貴/效節於府人書歸父之還以善復命於介因齊人告)¶
　(辭以著其無罪蓋隨事以示褒貶也傳既云書曰崔/氏以明非罪復云且告以族不以名知典策之書舊)¶
　(當以名通也齊國雖繆以族告適合仲尼新褒之實/因而不革以示無罪且明春秋之作或因仍舊史成)¶