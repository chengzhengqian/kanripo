　昬成晏子受禮注受賔享之禮叔向從之宴相與語¶
　叔向曰齊其何如注問興衰晏子曰此季世也吾弗¶
　知齊其為陳氏矣注不知其他唯知齊將為陳氏音¶
　義(吾弗知/絶句)公棄其民而歸於陳氏注棄民不恤齊舊¶
　四量豆區釜鍾四升為豆各自其四以登於釜注四¶
　豆為區區斗六升四區為釜釜六斗四升登成也音¶
　義(量音亮下及注同區/烏侯反注及下皆同)釜十則鍾注六斛四斗陳氏¶
　三量皆登一焉鍾乃大矣注登加也加一謂加舊量¶