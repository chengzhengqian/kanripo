冬楚人伐黄¶
　傳十一年春晉侯使以㔻鄭之亂來告注釋經書在¶
　今年○天王使召武公内史過賜晉侯命注天王周¶
　襄王召武公周卿士内史過周大夫諸侯卽位天子¶
　賜之命圭爲瑞音義(過古/禾反)受玉惰過歸告王曰晉侯¶
　其無後乎王賜之命而惰於受瑞先自棄也已而何¶
　繼之有禮國之幹也敬禮之輿也不敬則禮不行禮¶
　不行則上下昏何以長世注爲恵公不終張本音義¶