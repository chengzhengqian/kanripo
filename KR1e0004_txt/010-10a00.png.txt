　(穴山東經南安天水略陽扶風始平京兆至𢎞農華/隂縣入河釋丘云隩隈厓内爲隩外爲隈李廵曰厓)¶
　(内近水爲隩孫炎云内隈曲裏也彼雖不言汭汭/即隩也而汭字以内爲聲明是水之隈曲之内也)舟¶
　之僑曰無德而祿殃也殃將至矣遂奔晉注舟之僑¶
　虢大夫音義(僑音喬/注同)○夏吉禘于莊公速也○初公¶
　傅奪卜齮田公不禁注卜齮魯大夫也公即位年八¶
　歲知愛其傳而遂成其意以奪齮田齮忿其傅并及¶
　公故慶父因之音義(齮魚/綺反)疏(注正義曰荘公三十二/年注云閔公於是年八)¶
　(歲此云即位年八歳者閔公之年歳傳文不明服䖍/於莊三十二年注云閔公於是年九歲於此注云公)¶