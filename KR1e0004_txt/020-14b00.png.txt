經十有八年春王二月丁丑公薨于臺下¶
秦伯罃卒注無傳未同盟而赴以名音義(罃於/耕反)¶
夏五月戊戍齊人弑其君商人注不稱盗罪商人疏(正/義)¶
(曰弑君稱臣臣之罪賤臣弑君則稱盗哀四年盗殺蔡/侯申是也盗字當臣名之處以賤不得書名變文謂之)¶
(盗耳此弑商人者邴歜閻職亦應書盗不/稱盗弑者罪商人今從弑君稱君之例也)¶
六月癸酉𦵏我君文公¶
秋公子遂叔孫得臣如齊注書二卿以兩事行非相為¶
介音義(介音/界)疏(正義曰卿為卿介則書使不書介僖二/十六年公子遂臧孫辰如楚乞師書遂)¶