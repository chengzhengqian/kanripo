其理也雖規杜過義又淺近所謂捕鳴蟬於前不知黃¶
雀在其後案僖公三十三年經云晉人敗狄于箕杜注¶
云郤缺稱人者未爲卿劉炫規云晉侯稱人與殽戰同¶
案殽戰在葬晉文公之前可得云背喪用兵以賤者告¶
箕戰在葬晉文公之後非是背喪用兵何得云與殽戰¶
同此則一年之經數行而已曾不勘省上下妄規得失¶
又襄公二十一年傳云邾庶其以漆閭丘來奔以公姑¶
姊妻之杜注云蓋寡者二人劉炫規云是襄公之姑成¶