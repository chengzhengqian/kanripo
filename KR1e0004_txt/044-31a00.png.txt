　(亦地/名也)晋侯問於師曠曰石何故言對曰石不能言或¶
　馮焉注謂有精神馮依石而言音義(馮皮冰/反注同)不然民¶
　聽濫也注濫失也音義(濫方暫反/下注同)疏(正義曰或民聽/濫失實無言而)¶
　(妄稱有/言也)抑臣又聞之注抑疑辭曰作事不時怨讟動¶
　于民則有非言之物而言今宫室崇侈民力彫盡注¶
　彫傷也音義(讟徒木反侈昌/氏反又尺氏反)怨讟竝作莫保其性注¶
　性命也民不敢自保其性命石言不亦宜乎於是晉¶
　侯方築虒祁之宫注虒祁地名在絳西四十里臨汾¶