　人告於鄭曰請君釋憾於宋敝邑為道注釋四年再¶
　見伐之恨音義(道音導本/亦作導)鄭人以王師會之注王師¶
　不書不以告也伐宋入其郛以報東門之役注郛郭¶
　也東門役在四年音義(郛方夫/反下同)宋人使來告命注告¶
　命策書公聞其入郛也將救之問於使者曰師何及¶
　對曰未及國注忿公知而故問責窮辭音義(使所吏/反下同)¶
　公怒乃止辭使者曰君命寡人同恤社稷之難今問¶
　諸使者曰師未及國非寡人之所敢知也注為七年¶