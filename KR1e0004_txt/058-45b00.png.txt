傳屬其子於鮑氏為王孫氏注改姓為王孫欲以避吳¶
　禍○顧炎武日知録曰傳終言之猶夫槪王奔楚為¶
　堂谿氏也杜注非¶
傳魯人以幣召之乃歸疏季康子使公華公賔公林以¶
　幣迎孔子○(臣召南/)按史記孔子世家作季康子逐¶
　公華公賔公林葢三人皆小人康子用冉求之言故¶
　逐三人而聘孔子也孔疏作使字則是康子使三人¶
　以幣聘矣¶