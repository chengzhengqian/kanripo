(為災不書此不為災而書之者傳云幸之也此年既饑/若使蝝早生更為民害則其困甚矣喜其冬生以為國)¶
(家之幸故喜而書之公羊傳亦/云蝝生不書此何以書幸之也)¶
饑注風雨不和五稼不豐疏(正義曰此年秋螽知不為/螽而饑者春秋書螽多矣)¶
(有螽之年皆不書饑而此獨書饑知年飢/不専為蠡故云風雨不和五稼不豐也)¶
　傳十五年春公孫歸父會楚子于宋注終前年傳○¶
　宋人使樂嬰齊告急于晉晉侯欲救之伯宗曰不可¶
　注伯宗晉大夫古人有言曰雖鞭之長不及馬腹注¶
　言非所擊天方授楚未可與争雖晉之彊能違天乎¶