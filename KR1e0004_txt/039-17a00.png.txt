　(於漢則扶風栒邑縣是其都也周室之先后稷之曾/孫曰公劉者自邰而遷彼焉由能脩后稷之業教民)¶
　(以農桑民咸歸之而成國積九世至大王乃入處於/岐山世世脩德卒成王業武王崩成王幼周公攝政)¶
　(管蔡流言云公將不利於孺子周公於是舉兵東伐/之乃陳后稷先公風化之所由致王業之艱難作七)¶
　(月之詩以表志大師以其主意於先公在豳時之事/故别其詩以為豳國之變風凡七篇皆是周公之事)¶
　(也/)曰美哉蕩乎樂而不淫其周公之東乎注蕩乎蕩¶
　然也樂而不淫言有節周公遭管蔡之變東征三年¶
　為成王陳后稷先公不敢荒淫以成王業故言其周¶
　公之東乎音義(樂而不淫音岳又音洛注同下而又/何樂而可以樂倣此為成于僞反王)¶