欽定四庫全書¶
　春秋左傳注疏卷十七(起文公元/年盡四年)¶
　　晋杜氏注　唐陸徳明音義　孔穎逹疏¶
　文公音義(陸曰文公名興僖公子母聲姜諡/法慈恵愛民曰文忠信接禮曰文)疏(正義/曰魯)¶
　(世家文公名興僖公之子夫人聲姜所生以襄王二/十六年即位諡法慈惠愛民曰文是嵗嵗在降婁)¶
經元年春王正月公即位注無傳先君未𦵏而公即位¶
不可曠年無君疏(正義曰諸侯之禮既𦵏成君先君雖/則未𦵏既踰年矣而君即位者不可)¶
(曠年無君故也即位必於嵗首若嵗首不行此禮餘月/不得行之便是曠年無君故雖則未𦵏亦即行之釋例)¶