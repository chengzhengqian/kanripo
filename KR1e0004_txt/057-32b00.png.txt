秋九月癸酉齊侯杵臼卒注再同盟也音義(杵昌呂反/臼求又反)¶
疏(注正義曰襄二十五年崔杼弑莊公而立杵臼昭二/十六年盟于鄟陵定四年于臯鼬是再同盟也昭三)¶
(十二年大夫盟于狄泉未/告公而公薨故不數也)¶
冬叔還如齊¶
閏月葬齊景公注無傳¶
　傳五年春晉圍柏人荀寅士吉射奔齊初范氏之臣¶
　王生惡張柳朔言諸昭子使為栢人注為栢人宰也¶
　昭子范吉射也音義(惡烏路反下/同柳良久反)昭子曰夫非而讎¶