(不是故言用牲傳稱正月之朔慝未作日有食之於是/乎用幣于社伐鼓于朝正月謂周六月也此經雖書六)¶
(月杜以長厯校之此是七月七月用鼓非常月也鼓當/于朝而此鼓于社非其處也社應用幣而於社用牲非)¶
(所用也一舉而/有三失故譏之)¶
伯姬歸于杞注無傳不書逆女逆者微¶
秋大水鼓用牲于社于門注門國門也傳例曰亦非常¶
也疏(注正義曰祭法云天子立七祀諸侯立五祀其門/皆曰國門知此門亦國門國門謂城門也傳稱天)¶
(災有幣無牲非日月之𤯝不鼓/則鼓與牲二事皆失故譏之)¶
冬公子友如陳注無傳報女叔之聘諸魯出朝聘皆書¶