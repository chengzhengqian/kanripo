(城自文叔至莊公十一世始見春秋元公子結元年獲/麟之嵗也當戰國初楚滅之地理志云潁川郡許縣故)¶
(許國文叔所封二十四世為楚所滅也/漢世名許縣耳魏武作相改曰許昌)¶
冬十有一月壬辰公薨注實弑書薨又不地者史䇿所¶
諱也疏(注正義曰他君見弑則書弑魯君見弑則書薨/公薨例皆地此公又不地故解之言魯史䇿書)¶
(所諱也不忍言君之見弑又不忍言其僵尸之處諱而/不書故夫子因之傳不言書曰知是舊史諱之也董狐)¶
(書趙盾弑君仲尼謂之良史不書君弑則是史之不良/夫子不改其文而因之者為人臣者或心實愛君為諱)¶
(愆過或志在疾惡故章賊名雖事跡不同而俱是為國/聖賢两通其事欲見仁非一涂僖元年傳曰諱國惡禮)¶
(也以中尼之善董狐知為史必須直也以丘明之禮諱/惡知為史又當諱也釋例曰臣之事君猶子事父微諌)¶