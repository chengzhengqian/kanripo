　(人作蜉蝣之詩以刺之以後凡四篇皆曹風也鄶曹/二國皆國小政狭季子不復譏之以其微細故也)¶
　為之歌小雅注小雅小正亦樂歌之常疏(正義曰詩/序云言天)¶
　(下之事形四方之風謂之雅雅者正也政有小大故/有小雅焉有大雅焉然則小雅大雅皆天子之詩也)¶
　(立政所以正下故詩序訓雅為正又以政解之天子/以政教齊正天下故民述天子之政還以齊正而為)¶
　(名故謂之雅也王者政教有大有小詩人述之亦有/大小故有小雅大雅焉據詩以小雅所陳有飲食賓)¶
　(客賞勞羣臣燕賜以懐諸侯征伐以彊中國樂得賢/者長育人材於天子之政皆小事也大雅所陳有受)¶
　(命作周伐殷繼代受先王之福禄尊祖考以配天醉/酒飽徳官人用士澤被昆蟲仁及草木於天子之政)¶
　(皆大事也詩人歌其大事制為大體述其小事制為/小體體有大小故分為二焉詩體既異樂音亦殊其)¶