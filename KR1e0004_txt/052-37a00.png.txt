　(女子同出謂先生為姒後生為娣孫炎曰同出俱嫁/事一夫也公羊傳曰娣者何弟也此其義也是言共)¶
　(事一夫者長為姒㓜為娣自以身之長㓜生娣姒之/名其娣姒之名不由夫之長㓜也釋親又云長婦謂)¶
　(稚婦為娣婦娣婦謂長婦為姒婦自以身之長稚相/謂也喪服小功章云娣姒婦報傳曰娣姒婦者弟長)¶
　(也傳言弟長者雙訓娣姒言娣是弟姒是長也鄭𤣥/云娣姒者兄弟之妻相名也長婦謂穉婦為娣婦娣)¶
　(婦謂長婦為姒婦亦取爾雅之文以/解弟長之義是以身之長㓜明矣)姑視之及堂聞¶
　其聲而還曰是豺狼之聲也狼子野心非是莫喪羊¶
　舌氏矣遂弗視音義(豺本作犲同仕/皆反喪息浪反)○秋晉韓宣子¶
　卒魏獻子為政注獻子魏舒分祁氏之田以為七縣¶