　(氏三夏之義劉不曉杜之深意遂欲妄從先儒先儒/二説何所馮準先儒以繁遏二字共為執競以渠之)¶
　(一字獨為思文分字既無定限文句多少任意則杜/以繁共肆夏為句何為不可劉君乃與奪恣情不顧)¶
　(曲直妄規杜過/於義深非也)韓獻子使行人子員問之曰注行人¶
　通使之官音義(員音云徐子貧反使所/吏反下注及文皆同)疏(正義曰周/禮大行人)¶
　(掌大賔之禮大客之儀小行人掌使適四方協賔客/之禮諸侯行人當亦通掌此事故為通使之官也此)¶
　(言韓獻子使行人問魯語云晉侯使行人問/者彼孔晁注云韓獻子白晉侯使行人問也)子以君¶
　命辱於敝邑先君之禮藉之以樂以辱吾子注藉薦¶
　也音義(藉在/夜反)吾子舍其大而重拜其細敢問何禮也¶