　帝軒轅氏姬姓之祖也黄帝受命有雲瑞故以雲紀¶
　事百官師長皆以雲為名號縉雲氏蓋其一官也音¶
　義(長丁丈反/縉音進)疏(注正義曰史記云黄帝者少典之子/名曰軒轅為天子代神農氏是為黄)¶
　(帝晉語云黄帝以姬水成為姬姓是姬姓之祖也以/少皥之立有鳯鳥之瑞而以鳥紀事黄帝以雲紀事)¶
　(明其初受天命有雲瑞也雲之為瑞未能審也史記/天官書曰若煙非煙若雲非雲郁郁紛紛蕭索輪囷)¶
　(是為卿雲或作慶雲或作景雲孝經援神契曰徳至/山陵則景雲出服䖍云黄帝受命得景雲之瑞故以)¶
　(雲紀事黄帝雲瑞或當是景雲也百官師長皆以雲/為名號即是以雲紀綱諸事也雲為官名更無所出)¶
　(唯文十八年傳云縉雲氏有不才子疑/是黄帝時官故云縉雲氏蓋其一官也)炎帝氏以火¶