　(有道可以注水盥澡手也從臼水臨皿然則匜者盛/水器也盥謂洗手也沃謂澆水也懷嬴奉匜盛水為)¶
　(公子澆水令公子洗手既而以濕手/揮之使水湔汚其衣故云揮湔也)怒曰秦晉匹也¶
　何以卑我注匹敵也公子懼降服而囚注去上服自¶
　拘囚以謝之音義(去起吕反/拘音俱)疏(正義曰晉語説此事/云公子欲辭司空季)¶
　(子子犯子餘勸取之乃歸女而納幣且逆孔晁云歸/懷嬴更以貴妾禮迎之也服䖍云申意於楚子伸於)¶
　(知己降服於懷/嬴屈於不知己)他日公享之子犯曰吾不如衰之文¶
　也注有文辭也音義(衰初危/反下同)請使衰從公子賦河水¶
　注河水逸詩義取河水朝宗于海海喻秦公賦六月¶