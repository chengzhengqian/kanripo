　有蜚不爲災亦不書注蜚負蠜也莊二十九年傳例¶
　曰凡物不爲災不書又於此發之者明傳之所據非¶
　唯史䇿兼采簡牘之記他皆倣此音義(蜚扶味反蠜/音煩又音盤)¶
　疏(注正義曰釋蟲云蜚蠦蜰舎人李巡皆云蜚蠦一/名蜰郭璞云蜚即負盤臭蟲洪範五行傳云蜚負)¶
　(蠜夷狄之物趙之所生其為蟲臭惡南方淫女氣之/所生也夲草曰蜚厲蟲也然則蜚是臭惡之蟲害人)¶
　(之物故或為災或不為災也經傳皆云有蜚則此蟲/直名蜚耳不名蜚蠦爾雅所釋當言蜚一名蠦蜰説)¶
　(爾雅者言蜚蠦一名蜰非也此蟲一名負盤漢書及/此注多作負蠜者釋蟲云草螽負蠜彼則嵗時常有)¶
　(非災蟲也葢相渉誤為蠜耳又明下有成例此不合/書而傳發之者明傳之所據非獨正史之策亦兼采)¶