(侯衛侯謀救范中行氏知為叛晉之故懼而成此二邑/也無冬闕文自是常事特辯此者說公羊者以此城在)¶
(冬故去冬字何休云是嵗孔子由大司寇攝相事齊人/饋女樂孔子去言去冬者貶之也或說無冬者坐受女)¶
(樂令聖人去冬隂臣之象言去冬見無臣也杜以此/為妄說且明城實在秋是非時而城故特辯冬闕)¶
　傳十四年春衛侯逐公叔戌與其黨故趙陽奔宋戌¶
　來奔注終史魚之言○梁嬰父惡董安于謂知文子¶
　曰不殺安于使終為政於趙氏趙氏必得晉國盍以¶
　其先𤼵難也討於趙氏文子使告於趙孟曰范中行¶
　氏雖信為亂安于則𤼵之是安于與謀亂也晉國有¶