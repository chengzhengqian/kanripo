(此言四丘為甸竝據上地言之若以上中下地相通則/二甸共出長轂一乘耳甸即乘也六十四井出車一乘)¶
(是故以甸為名此一乘甲兵甸之所賦今魯使丘出甸/賦乃四倍於常譏其重歛故書之也穀梁傳曰作為也)¶
(丘為甲也丘甲國之事也丘作甲非正也古者立國家/百官具農工皆有職以事上古者有四民有士民有商)¶
(民有農民有工民丘作甲非正也其意以為四邑為丘/使一丘農民皆作甲以農為工失其本業故譏之今左)¶
(氏經傳竝言作丘甲耳重斂之事傳無明文而知必異/穀梁以為丘作甸甲者以傳云為齊難故作丘甲以慮)¶
(有齊難而多作甲兵知使丘為甸甲而倍作之也士卒/馬牛悉倍於常而獨言甲者甲是新作之物其餘歛充)¶
(之耳非作之也譏其新作故舉甲言之初税畆言初此/不言初者此備齊難暫為之耳非是終用故不言初然)¶
(則築城備難非時不譏此亦備難而譏之者魯是大國/甲兵先多僖公之世頌云公車千乘昭公之蒐傳稱革)¶