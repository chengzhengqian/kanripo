　公㑹齊侯于濼遂及文姜如齊齊侯通焉公謫之注¶
　謫譴也音義(謫直革反責也王又/工革反譴遣戰反)以告注夫人告齊¶
　侯夏四月丙子享公注齊侯爲公設享燕之禮音義¶
　(爲于/僞反)使公子彭生乘公公薨于車注上車曰乘彭生¶
　多力拉公幹而殺之音義(乘如字又純證反注同上/時掌反拉力答反幹古旦)¶
　(反/)疏(注正義曰莊元年公羊傳曰夫人譖公於齊侯/齊侯怒與之飲酒於其出焉使公子彭生送之)¶
　(於其乘焉搚幹而殺之何休云搚折聲也齊世家云/襄公使力士彭生抱上魯君車因摺殺魯桓公下車)¶
　(則死矣搚摺/拉音義同也)魯人告于齊曰寡君畏君之威不敢寧¶