　子越子伐吳為二隧注隧道也音義(隧音遂/注同)疇無餘¶
　謳陽自南方注二子越大夫音義(謳烏/侯反)先及郊吳大¶
　子友王子地王孫彌庸壽於姚自泓上觀之注觀越¶
　師泓水名音義(泓烏/宏反)彌庸見姑蔑之旗注姑蔑越地¶
　今東陽大末縣音義(蔑亡結反旗音其大/音泰孟康云大音闥)曰吾父之¶
　旗也注彌庸父為越所獲故姑蔑人得其旌旗不可¶
　以見讎而弗殺也大子曰戰而不克將亡國請待之¶
　彌庸不可屬徒五千注屬會也音義(屬音燭/注同)王子地¶