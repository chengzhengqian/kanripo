冬十有二月巳丑葬我君桓公注無傳九月乃葬緩慢¶
也¶
　傳十八年春公將有行遂與姜氏如齊注始議行事¶
　申繻曰女有家男有室無相凟也謂之有禮易此必¶
　敗注女安夫之家夫安妻之室違此則爲凟今公將¶
　姜氏如齊故知其當致禍亂音義(凟徒/木反)疏(正義曰沈/氏云卿大)¶
　(夫稱家家者内外之大名戸内曰室但男子一家之/主職主内外故曰家婦人主閨内之事故爲室也劉)¶
　(炫云釋宫云宫謂之室其内謂之家則家之與室義/無以異欲見男女之别故以室屬之其實室家同也)¶