夏公㑹尹子單子晉侯齊侯宋公衛侯曹伯邾人伐鄭¶
注晉未能服鄭故假天子威周使二卿㑹之晉為兵主¶
而猶先尹單尊王命也單伯稱子孟降爵¶
六月乙酉同盟于柯陵注柯陵鄭西地音義(柯古/河反)¶
秋公至自㑹注無傳¶
齊髙無咎出奔莒¶
九月辛丑用郊注無傳九月郊祭非禮明矣書用郊從¶
史文疏(正義曰傳例啟蟄而郊今九月郊祀是非禮明/矣公羊傳曰用者何用者不宜用也九月非所)¶