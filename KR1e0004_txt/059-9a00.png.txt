令諸侯故史承而書之音義(近附近之近去起/吕反僭子念反)疏(注正/義曰)¶
(七年㑹吳于鄫十二年會吳于橐臯皆不稱子此稱吳/子故解之夫差欲霸中國尊天子而自號為王則諸侯)¶
(不服故去僭號自稱吳子以告令諸侯故諸侯之䇿承/而書曰吳子吳語說此事云晉侯命董褐告吳王曰今)¶
(君奄王東海以淫名聞於天下君有短垣而自踰之况/蠻荆則何有於周室夫命圭有命固曰吳伯不曰吳王)¶
(諸侯是以敢辭夫諸侯無二君而周無二王君若無卑/天子而曰吳公孤敢不順從君命吳王許諾是其去僭)¶
(號也於此會去王號耳其/於吳國猶稱王不改也)¶
楚公子申帥師伐陳注無傳¶
於越入吳¶