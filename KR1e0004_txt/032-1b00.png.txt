　傳十三年春公至自晉孟獻子書勞于廟禮也注書¶
　勲勞於策也桓二年傳曰公至自唐告於廟也凡公¶
　行告於宗廟反行飲至舍爵䇿勲焉禮也桓十六年¶
　傳又曰公至自伐鄭以飲至之禮也然則還告廟及¶
　飲至及書勞三事偏行一禮則亦書至悉闕乃不書¶
　至傳因獻子之事以發明凡例釋例詳之音義(舍如/字又)¶
　(音/捨)疏(正義曰其書勞與䇿勲一也周禮王功曰勲事/功曰勞對則勲大而勞小故𫝊變文以&KR0694;之注)¶
　(云書勲勞於策明其不異也桓二年𫝊發凡例有告/廟也飲至也策勲也桓十六年傳言飲至此年傳言)¶