(為僖公書有舛誤何必史記是而杜説非也傳例曰諸/侯納之曰歸以戎侵曹而赤歸故云盖為戎所納也賈)¶
(逵以為羈是曹君赤是戎之外孫故戎侵/曹逐覊而立赤亦以意言之無所據也)¶
郭公注無傳盖經闕誤也自曹羈以下公羊穀梁之説¶
既不了又不可通之於左氏故不采用疏(注正義曰公/羊穀梁並以)¶
(赤歸于曹郭公連文為句言郭公名赤/失國而歸于曹是為説不了故不采用)¶
　傳二十四年春刻其桷皆非禮也注并非丹楹故言¶
　皆疏(注正義曰榖梁傳曰禮楹天子諸侯黝堊大夫/蒼士黈丹楹非禮也注云黝堊黒色黈黄色又)¶
　(曰禮天子之桷斵之礱之加密石焉諸侯之桷斵之/礱之大夫斵之士斵本刻桷非正也加密石注云以)¶