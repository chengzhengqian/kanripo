　(袂是總名得以袂/表袪故云袪袂)○夏公孫茲如牟娶焉注因聘而¶
　娶故傳實其事音義(娶七喻反/夲又作取)○㑹于首止㑹王大¶
　子鄭謀寧周也注恵王以恵后故将廢大子鄭而立¶
　王子帶故齊桓帥諸侯㑹王大子以定其位疏(注正/義曰)¶
　(二十四年傳曰不榖不徳得罪于母氏之寵子帶書/曰天王出居于鄭辟母弟之難也如彼傳文則襄王)¶
　(與子帶俱是恵后所生但其母鍾爱其少子故欲廢/大子而立之周夲紀云㐮王母早死後母曰恵后生)¶
　(叔帶與傳不同史記&KR1230;也七年恵王崩㐮王畏子帶/不敢發喪知此時有廢大子之意故齊桓帥諸侯會)¶
　(大子定其位/安王國也)○陳轅宣仲怨鄭申侯之反已於召陵¶