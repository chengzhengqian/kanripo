秋葬曹平公¶
冬許遷于白羽注自葉遷也畏鄭而樂遷故以自遷為¶
文音義(葉始/渉反)疏(注正義曰成十五年許遷于葉自是以/後許常以葉為都九年許遷于夷是自)¶
(葉遷于夷也十三年傳曰楚之滅蔡也靈王遷許胡沈/道房申於荆焉平王即位既封陳蔡而皆復之禮也注)¶
(云荆荆山也滅蔡在十一年許又從夷遷于荆山平王/復之復其本國許又歸於葉也故知此年遷于白羽是)¶
(其自葉遷也且傳云葉在楚方城外之蔽明其欲遷之/時許在葉也案傳王子勝言於楚子使之遷許則是楚)¶
(人遷許非許自遷楚雖𤼵意遷許許亦畏鄭樂遷故以/自遷為文若許不樂遷楚强遷之當云楚人遷許如宋)¶
(人遷宿齊人遷陽之類不得云許遷于/白羽其以自遷為文知許人自樂遷也)¶