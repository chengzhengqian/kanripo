　(釋例皆作丐俗本作匄此士文伯是范氏之/别族不宜與范宣子同名今定本作匄恐非)對曰以¶
　敝邑褊小介於大國注介間也誅求無時注誅責也¶
　是以不敢寧居悉索敝賦以來㑹時事注隨時來朝¶
　㑹音義(索所白反一/音悉各反)逢執事之不間而未得見又不¶
　獲聞命未知見時不敢輸幣亦不敢暴露其輸之則¶
　君之府實也非薦陳之不敢輸也注薦陳猶獻見也¶
　音義(間音閑見賢遍反下及/注同暴歩卜反下同)其暴露之則恐燥濕之¶
　不時而朽蠧以重敝邑之罪僑聞文公之為盟主也¶