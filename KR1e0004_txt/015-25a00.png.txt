(君薨太子號稱子待猶君也然則待之如君在/本班者爲得禮也降其班者出自主會之意)¶
天王狩于河陽注晉地今河内有河陽縣晉實召王爲¶
其辭逆而意順故經以王狩爲辭音義(狩本又作/守音同)壬申¶
公朝于王所注壬申十月十日有日而無月史闕文¶
晉人執衞侯歸之于京師注稱人以執罪及民也例在¶
成十五年諸侯不得相治故歸之京師疏(正義曰成十/五年晉侯執)¶
(曹伯歸于京師彼不言之此言之者公羊傳曰歸之于/者罪已定矣歸于者罪未定也左氏無此義正是更異)¶
(辭/耳)衞元咺自晉復歸于衞注元咺與衞侯訟得勝而歸¶