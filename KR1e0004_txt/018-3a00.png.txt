(在是六/同盟也)¶
　傳五年春王使榮叔來含且賵召昭公來會𦵏禮也¶
　注成風莊公之妾天子以夫人禮賵之明母以子貴¶
　故曰禮疏(正義曰傳舉二事以一禮結之則含賵會/𦵏皆得禮也釋例稱賵&KR0608;襚含摠謂之贈)¶
　(言以夫人禮贈/之指為賵含也)○初鄀叛楚即秦又貳於楚夏秦人¶
　入鄀○六人叛楚即東夷秋楚成大心仲歸帥師滅¶
　六注仲歸子家○冬楚子燮滅蓼注蓼國今安豊蓼¶
　縣音義(燮息例反蓼音了/字或作鄝音同)臧文仲聞六與蓼滅曰臯¶