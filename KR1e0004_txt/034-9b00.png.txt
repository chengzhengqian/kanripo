　(國君不可以賜其臣而𫝊稱列國之卿當小國之君/固周制也位當小國之君則車亦可以同之故疑是)¶
　(革路若木路也革路木路路之卑者亦稱大路者以/受王殊賜皆舉其總名也若受之於君或稱先或稱)¶
　(次杜云以就數為差者三命之卿就數三再命之卿/就數二故鄭賜子展先路三命之服子產次路再命)¶
　(之服是也若其不然王賜叔孫穆子其車若是夏篆/夏縵即與常車無異何故生弗敢乘及死乃請以葬)¶
　(也鄉飲酒禮者大夫之禮也工人卒歌主人獻工大/師則為之洗鄭𤣥云大夫若君賜之樂謂之大師為)¶
　(之洗尊之也彼尊君賜樂謂工師為大師此尊王賜/車謂王車為大路其意類於彼也何休膏肓以天子)¶
　(車稱大路諸侯車稱路車大夫稱車今鄭子蟜諸侯/之大夫耳當與天子士同賜其車而名之曰大路非)¶
　(正也孔子曰唯器與名不可以假人名不正則言不/順於義左氏為短案周禮天子衮冕上公亦稱衮冕)¶