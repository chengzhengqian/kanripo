　書曰楚殺其大夫公子壬夫貪也君子謂楚共王於¶
　是不刑注陳之叛楚罪在子辛共王既不能素明法¶
　教陳叛之日又不能嚴斷威刑以謝小國而擁其罪¶
　人興兵致討加禮於陳而陳恨彌篤乃怨而歸罪子¶
　辛子辛之貪雖足以取死然共王用刑為失其節故¶
　言不刑音義(共音恭斷/丁亂反)疏(正義曰釋例曰陳之叛楚/罪在子辛共王既不能明)¶
　(法示教以肅大臣陳叛之日又不能嚴斷威刑以謝/小國而擁其罪人以興兵致討暴師經年加禮於陳)¶
　(陳恨彌篤乃愠而歸罪子辛子辛之貪雖足以取死/然共王用刑為失其節故君子論之以為不刑也加)¶