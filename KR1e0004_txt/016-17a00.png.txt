　行千里其誰不知公辭焉注辭不受其言召孟明西¶
　乞白乙使出師於東門之外注孟明百里孟明視西¶
　乞西乞術白乙白乙丙疏(正義曰世族譜以百里孟/明視為百里奚之子則姓)¶
　(百里名視字孟明也古人之言名字者皆先字後名/而連言之其術丙必是名西乞白乙或字或氏不可)¶
　(明也譜云或以為西乞術白乙丙為蹇叔子案傳稱/蹇叔之子與師言其在師中而已若是西乞白乙則)¶
　(為將帥不得云與也/或說必妄記異聞耳)蹇叔哭之曰孟子吾見師之出¶
　而不見其入也公使謂之曰爾何知中夀疏(正義曰/上夀百)¶
　(二十嵗中夀/百下夀八十)爾墓之木拱矣注合手曰拱言其過老¶