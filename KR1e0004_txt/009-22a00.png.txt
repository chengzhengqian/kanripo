　(旐繼旐曰斾郭璞曰旐帛全幅/長八尺斾帛續旐未為燕尾者)鬭班王孫游王孫喜¶
　殿注三子在後為反禦音義(殿丁/見反)衆車入自純門及¶
　逵市注純門鄭外郭門也逵市郭内道上市音義(純/如)¶
　(字逵求/龜反)縣門不發楚言而出子元曰鄭有人焉注縣¶
　門施於内城門鄭示楚以閒暇故不閉城門出兵而¶
　效楚言故子元畏之不敢進音義(縣音𤣥/注同)諸侯救鄭¶
　楚師夜遁鄭人將奔桐丘注許昌縣東北有桐丘城¶
　音義(遁徒/困反)諜告曰楚幕有烏乃止注諜間也幕帳也¶