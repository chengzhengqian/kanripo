　音義(兕徐履反戾/力計反下同)飲酒樂趙孟出曰吾不復此矣注¶
　不復見此樂音義(樂音洛注同復扶又反/注及下不復年并注同)○天王使¶
　劉定公勞趙孟於潁館於雒汭注王周景王定公劉¶
　夏潁水出陽城縣雒汭在河南鞏縣南水曲流為汭¶
　音義(勞力報反下以勞之同穎營/井反汭如鋭反夏户雅反)劉子曰羙哉禹功¶
　注見河雒而思禹功明徳逺矣㣲禹吾其魚乎吾與¶
　子弁冕端委以治民臨諸侯禹之力也注弁冕冠也¶
　端委禮衣言今得共服冠冕有國家者有由禹之力¶