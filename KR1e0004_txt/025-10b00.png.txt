　諸侯軒縣闕南方音義(縣音𤣥/注同)疏(正義曰周禮小胥/正樂縣之位王宫)¶
　(縣諸侯軒縣大夫判縣士特縣鄭衆云宫縣四面縣/軒縣去其一面判縣又去一面特縣又去一面四面)¶
　(象宫室四面有牆故謂之宫縣軒縣三面其形曲故/春秋傳曰請曲縣繁纓以朝諸侯之禮也鄭𤣥云樂)¶
　(縣謂鐘磬之屬縣於筍虡者軒縣去南面辟王也判/縣左右之合又空北面特縣縣於東方或於階間而)¶
　(已是先儒皆以闕南方故曲也家語説此事云請曲/縣之樂繁纓以朝王肅云軒縣闕一面故謂之曲縣)¶
　繁纓以朝許之注繁纓馬飾皆諸侯之服音義(繁步/于反)¶
　(注/同)疏(正義曰周禮巾車掌王之五路玉路繁纓十有/再就以祀金路繁纓九就同姓以封象路繁纓)¶
　(七就異姓以封革路絛纓五就以封四衛木路前樊/鵠纓以封蕃國鄭𤣥云樊讀如鞶帶之鞶謂金馬大)¶