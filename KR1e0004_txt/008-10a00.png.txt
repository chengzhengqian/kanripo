秋七月荆入蔡注入例在文十五年¶
冬單伯㑹齊侯宋公衛侯鄭伯于鄄注鄄衛地今東郡¶
甄城也齊桓脩霸業卒平宋亂宋人服從欲歸功天子¶
故赴以單伯㑹諸侯為文音義(于鄄音絹甄城音絹一/音真或音旃又舉然反)¶
(或作/鄄)疏(正義曰春秋因魯史之文魯史自書其事㑹他/國者皆言已徃㑹之不問君之與臣㑹諸侯者)¶
(皆魯人在㑹字之上若微人徃㑹則㑹上無字直言其/㑹明魯徃㑹之微人不合書名書其所為之事而已十)¶
(六年㑹齊侯宋公陳侯衛侯鄭伯許男滑伯滕子同盟/于幽是也若魯人不與而諸侯自㑹則并序諸侯言㑹)¶
(于某十五年齊侯宋公陳侯衛侯鄭伯㑹於鄄是也雖/霸主召㑹諸侯霸主之身列在諸侯之上耳不言覇主)¶