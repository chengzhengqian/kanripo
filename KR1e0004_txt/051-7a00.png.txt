(不在魯界今來魯而不穴又巢居故曰來巢傳曰書所/無也是非常故書也公羊傳曰何以書記異也何異爾)¶
(非中國之禽也宜穴又巢穀梁亦然案今大河以北/皆有鸜鵒不得云非中國之禽也宜穴又巢信然)¶
秋七月上辛大雩季辛又雩注季辛下旬之辛也言又¶
重上事音義(重直龍反/又直用反)疏(注正義曰月有三辛上辛上/旬之辛也季辛下旬之辛也)¶
(長歴推校此年七月己丑朔上辛月三日季辛二十三/日也不書其日之辰空言辛者本見旱甚欲知二雩相)¶
(去逺近耳無取於辰故空書辛也季辛又雩不言大者/言又見其重上事上辛是大雩明季辛亦大雩也春秋)¶
(旱則修雩雩而得雨則書雩喜雩有益雩而不得雨則/書旱以明災成此書二雩者上辛雩而得雨雨少尋卽)¶
(為旱故季辛又雩傳曰秋書再雩旱甚也是言前雩少/得雨旱甚而復雩故賈云上辛不注是也公羊傳曰又)¶