(向戌直以㑹公被貶其後期之責不見故書良霄名退/宋班明向戌有二罪也案春秋諸國之㑹後至者多唯)¶
(退班在下不褒進先至之人此直退宋人在鄭人之下/於文自足必特書良霄以駮向戌者以向戌宋之執政)¶
(上卿魯公親自在㑹後期而至惰慢之/甚故特書良霄深責向戌異於他例也)¶
秋宋公殺其世子痤注稱君以殺惡其父子相殘害音¶
義(痤才未反/惡烏路反)¶
晉人執衛甯喜¶
八月壬午許男甯卒于楚注未同盟而赴以名疏(正義/曰宣)¶
(十七年許男錫我卒甯即錫我之子/嗣立以來未與魯㑹盟而赴以名也)¶