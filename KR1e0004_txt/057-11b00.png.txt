(虢反音郭沂魚/依反易以䜴反)癸巳叔孫州仇仲孫何忌及邾子盟于¶
句繹注句繹邾地取邑盟以要之音義(句古侯反繹音/亦要以遙反)¶
疏(注正義曰既取其田慮後悔競故共盟以要之伐則/三卿盟唯二卿者服䖍云季孫尊卿敵服先歸使二)¶
(子與之盟穀梁傳曰三人伐而二人盟何各盟其得也/其意言季孫不得田故不與盟也案十四年小邾射以)¶
(句繹來奔則句繹小邾地也注言邾地者以傳云伐邾/邾人愛其土賂以漷沂之田而受盟被伐受盟則盟在)¶
(邾地猶若成二年楚人伐我師于蜀公及楚公子嬰齊/盟于蜀之類是也邾與小邾國竟相近句繹所屬亦無)¶
(定準猶齊魯汶陽之田莒魯爭鄆之事一彼一此/豈有常乎而劉炫以句繹為小邾地而規杜非也)¶
夏四月丙子䘙侯元卒注定四年盟臯鼬疏(注正義曰/元以昭八)¶