　勤君而興諸侯牽帥老夫以至于此旣無武守注無¶
　武功可執守而又欲易余罪曰是實班師不然克矣¶
　注謂偃匄將言爾余羸老也可重任乎注不任受女¶
　此責音義(羸劣危反重直用/反任音壬注同)七日不克必爾乎取之¶
　注言當取女以謝不克之罪五月庚寅注月四日荀¶
　偃士匄帥卒攻偪陽親受矢石注躬在矢石間音義¶
　(卒子/忽反)疏(正義曰服䖍云古者以石為箭鏑引國語有/隼集於陳侯之庭楛矢貫之石砮以證石為)¶
　(箭鏃若石是箭鏃則猶是矢也何須矢石竝言杜言/在矢石間則不以石為矢也周禮職金凡國有大故)¶