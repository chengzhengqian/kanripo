(盟小異十四年諸侯城縁陵為其事有闕故總稱諸侯/此若云諸侯之師城邢似為其事有闕總書為貶故雖)¶
(則煩文而/再列三國)¶
秋七月戊辰夫人姜氏薨于夷齊人以歸注傳在閔二¶
年不言齊人殺諱之書地者明在外薨疏(注正義曰傳/在閔二年者)¶
(彼因孫于邾遂終言之實齊人殺之諱故不言殺也夫/人之薨例不書地書地者眀其在外而薨若言夫人自)¶
(行至夷遇疾而薨齊/人乃以其喪歸耳)¶
楚人伐鄭注荆始改號曰楚疏(注正義曰此前常呼為/荆此後遂稱為楚據其)¶
(見經為言故云荆始改號荘二十八年/仍書荆伐鄭自爾至今不知何年改)¶