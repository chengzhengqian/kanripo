　紀故為火師而火名注炎帝神農氏姜姓之祖也亦¶
　有火瑞以火紀事名百官疏(注正義曰帝系世本皆/為炎帝即神農氏炎帝)¶
　(身號神農代號也譙周考古史以為炎帝與神農各/為一人非杜義晉語云炎帝以姜水成為姜姓是為)¶
　(姜姓之祖也火之/為瑞亦未審也)共工氏以水紀故為水師而水名¶
　注共工以諸侯霸有九州者在神農前大皥後亦受¶
　水瑞以水為官音義(共音恭大音/㤗下大皥同)疏(注正義曰共工/氏霸有九州祭)¶
　(法文也此傳從黄帝向上逆陳之知共工/在神農前大皥後也水之為瑞亦未審也)大皥氏以¶
　龍紀故為龍師而龍名注大皥伏犧氏風姓之祖也¶