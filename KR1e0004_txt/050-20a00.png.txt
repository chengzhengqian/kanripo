　(王意不偏羣臣無黨王命為嗣則莫敢不從何須將/殺單劉以立朝也杜以此知大子壽卒王立子猛為)¶
　(適其後復欲立子朝而王意未定賔孟感雞自毁因/此盛稱子朝之羙王心許賔孟故不應慮其泄言也)¶
　夏四月王田北山使公卿皆從將殺單子劉子注北¶
　山洛北芒也王知單劉不欲立子朝欲因田獵先殺¶
　之音義(從才用反/芒音亡)王有心疾乙丑崩于榮錡氏注四¶
　月十九日河南鞏縣西有榮錡澗音義(錡魚錡反/澗古晏反)疏¶
　(注正義曰此於乙丑之下言四月十九日戊辰之下/言二十二日顯言此二日者此年之傳其日最多經)¶
　(之與傳又時月多錯故此顯言二日/欲令自此以下依次推之易驗耳)戊辰劉子摯卒¶