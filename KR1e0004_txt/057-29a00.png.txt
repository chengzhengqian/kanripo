六月辛丑亳社災注無傳天火也亳社殷社諸侯有之¶
所以戒亡國音義(亳步/洛反)疏(注正義曰傳例曰天火曰災/知天火也殷有天下作都于)¶
(亳故知亳社殷社也盖武王伐紂以其社班賜諸侯使/各各立之所以戒亡國也其社有屋故火得焚之公羊)¶
(傳曰蒲社者何亡國之社也社者封也其言災何亡國/之社葢揜之揜其上而柴其下榖梁傳曰亳社者亳之)¶
(社也亳亡國也亡國之社以為廟屏戒也其屋亡國之/社不得逹上也說者以為立亳社於廟門之外以為屏)¶
(蔽使人君視之而致戒也左𫝊稱間于兩社事當為然/郊特牲亦云喪國之社屋之不受天陽故災其屋也)¶
秋八月甲寅滕子結卒注無傳同盟於臯鼬¶
冬十有二月葬蔡昭公注無傳亂故是以緩¶