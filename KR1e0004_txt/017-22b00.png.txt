　(司闗司貨賄之出入掌其治禁是所以禁絶末遊者/令其出入有度今而廢之使末遊之人無所禁約損)¶
　(害農民是不仁也家語説此事作妾織席知織蒲是/為席以販賣之也大學云食禄之家不與民争利故)¶
　(以此為不仁也論語云子曰臧文仲居蔡山節藻棁/何如其知也鄭𤣥云節栭也刻之為山棁梁上楹也)¶
　(畫以藻文蔡謂國君之守龜山節藻棁天子之廟飾/皆非文仲所當有之有其器而無其位故曰虛君子)¶
　(下不僭上其居奢如此是不知也魯語云海鳥曰爰/居止於魯東門之外三日臧文仲命國人祭之展禽)¶
　(曰越哉臧孫之為政也夫祀國之大節也節政之所/成也故制祭祀以為國典今無故而加典非政之宜)¶
　(也今海鳥至已不知而祀之以為國典難以言仁曰/知矣無功而祀之非仁也弗知而不問非知也今兹)¶
　(海其有災乎夫廣川之鳥獸皆/知辟其災是嵗海多大風冬暖)○冬晋先且居宋公¶