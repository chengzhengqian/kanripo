　孰大焉臣不及也且又不順注立庶不順禮遂走而¶
　退¶
經九年春王三月丁丑宋公御說卒注四同盟音義(御/魚)¶
(呂反說/音悅)疏(正義曰御說以莊十三年即位十六年盟于/幽十九年于鄄二十七年于幽僖元年于檉)¶
(四年于召陸五年于首止七年于甯母八年于洮皆魯/宋俱在是爲八同盟不數莊公之盟檉盟經不書亦不)¶
(數故云四同盟劉君乃數莊公之盟又/不數召陵以爲六同盟而規杜非也)¶
夏公㑹宰周公齊侯宋子衛侯鄭伯許男曹伯于葵丘¶
注周公宰孔也宰官周采地天子三公不字宋子襄公¶