　(非求耕稼之利少牢饋食者大夫之祭禮也其祭之/末尸嘏主人使女受福于天宜稼于田彼豈為田而)¶
　(祭哉神以宜田福之耳郊天之義亦由是也神以人/為主人以榖為命人以精意事天天以宜稼祐人以)¶
　(此謂之祈農本意非祈農也詩噫嘻序曰春夏祈榖/于上帝禮仲春之月月令曰是月也天子乃以元日)¶
　(祈榖于上帝即是郊天之祭也其下即云乃擇元辰/天子親載耒耜躬耕帝籍是郊而後耕也獻子此言)¶
　(正與禮合孝經只言尊嚴其父主述孝子之志本意/不說郊天之祭無由得有祈榖之言何休膏肓執彼)¶
　(難此追而想之/亦可以歎息也)是故啓蟄而郊郊而後耕今旣耕而¶
　卜郊宜其不從也注啓蟄夏正建寅之月耕謂春分¶
　音義(蟄直立反/夏戸雅反)疏(正義曰釋例曰歴法正月節立春/啓蟄為中氣二月節驚蟄春分為)¶