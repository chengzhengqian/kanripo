(書曰子賤之也明為用夷禮故/賤之知把復稱子用夷禮也)¶
吳子使札來聘注吳子餘祭既遣札聘上國而後死札¶
以六月到魯未聞喪也不稱公子其禮未同於上國音¶
義(札側/八反)疏(注正義曰上云閽弑吳子此言吳子使聘傳/曰其出聘也通嗣君也不知通嗣君通誰嗣)¶
(也賈逵服䖍皆以為夷末新即位使來通聘案隐三年/武氏子來求賻文九年毛伯來求金竝不言王使傳皆)¶
(云王未葬也是知先君未葬嗣君不得命臣此與閽弑/吳子文不隔月吳魯相去經塗至逺豈以君死之月即)¶
(命臣乎而得書吳子使也且傳稱季札至魯徧觀周樂/至戚聞鐘聲譏孫文子云君又在殯而可以樂乎自請)¶
(觀樂譏人聼樂曠世大賢豈當若是故杜以為通嗣君/通餘祭嗣也二十五年遏為巢牛臣所殺餘祭嗣立至)¶