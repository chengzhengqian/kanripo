　(上公豆四十侯伯三十二子男二十四鄭注云公四/十豆堂上十六西夾東夾各十二侯伯三十二豆堂)¶
　(上十二西夾東夾各十子男二十四豆堂上十二西/夾東夾各六然籩數亦然其籩豆之物者周禮籩人)¶
　(掌四籩之實朝事之籩其實䵄蕡白黑形鹽膴鮑魚/鱐饋食之籩其實棗栗桃乾䕩榛實加籩之實蓤芡)¶
　(栗脯羞籩之實糗餌粉餈醢人掌四豆之實朝事之/豆其實韭菹醓醢昌本麋臡菁菹鹿臡茆菹䴢臡饋)¶
　(食之豆其實葵菹蠃醢脾析蠯醢蜃蚳醢豚拍魚醢/加豆之實芹菹兎醢深蒲醓醢箈菹鴈醢笱菹魚醢)¶
　(羞豆之實酏食糝食此等所陳雖為祭祀下云賓客/亦如之是賓客與祭祀不異故三十年饗有昌歜白)¶
　(黑形鹽公食大夫禮亦有昌本之屬此云加籩/豆六品必是此等之物但傳文不具無以言之)饗畢¶
　夜出文芈送于軍取鄭二姬以歸注二姬文芈女也¶