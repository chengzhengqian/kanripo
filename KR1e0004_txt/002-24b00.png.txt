　無衆安忍無親衆叛親離難以濟矣注恃兵則民殘¶
　民殘則衆叛安忍則刑過刑過則親離疏(正義曰阻/恃諸國之)¶
　(兵以求勝而征伐不巳安/忍行虐事刑殺過度也)夫兵猶火也弗戢將自焚¶
　也夫州吁弑其君而虐用其民於是乎不務令德而¶
　欲以亂成必不免矣音義(戢莊/立反)○秋諸侯復伐鄭宋¶
　公使來乞師注乞師不書非卿公辭之注從衆仲之¶
　言羽父請以師會之注羽父公子翬公弗許固請而¶
　行故書曰翬帥師疾之也注(正義曰案元年傳邾人/鄭人盟于翼公子豫請)¶