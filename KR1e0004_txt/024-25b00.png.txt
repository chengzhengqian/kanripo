　洱止也祉福也音義(遄市専反/祉音耻)君子之喜怒以已亂¶
　也弗已者必益之郤子其或者欲已亂於齊乎不然¶
　余懼其益之也余將老使郤子逞其志庶有豸乎注¶
　豸解也欲使郤子從政快志以止亂音義(豸本又作/鳩直是反)¶
　(或音居牛反非也解/音蟹此訓見方言)疏(注豸解也正/義曰方言文)爾從二三子唯¶
　敬注二三子晉諸大夫乃請老郤獻子為政○冬公¶
　弟叔肸卒公母弟也凡太子之母弟公在曰公子不¶
　在曰弟注以兄為尊凡稱弟皆母弟也注此䇿書之¶