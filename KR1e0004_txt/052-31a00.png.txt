　(觶南面坐奠於中庭升東楹之東受命西階上北面/命卿大夫君曰以我安卿大夫皆對曰諾敢不安彼)¶
　(是請賓使自安當如彼使宰請魯侯自安耳主人請/安謂主人使司正請安于賓服䖍亦然杜今云齊侯)¶
　(請自安非也今知不然者案鄉飲酒禮賓主相敵主/人亦請安于賓然則齊侯與公敵禮安賓乃是常事)¶
　(何須傳載其文以為卑公之義明是齊侯請欲自安/不在其坐明慢公之甚劉不審思此理用燕禮請安)¶
　(之義而規/杜非也)子仲之子曰重為齊侯夫人曰請使重見¶
　注子仲魯公子憖也十二年謀逐季氏不能而奔齊¶
　今行飲酒禮而欲使重見從宴媟也音義(曰重直勇/反又直恭)¶
　(反見賢遍反注同憖/魚覲反媟息列反)子家子乃以君出注辟齊夫人¶