辛亥葬衞穆公注無傳¶
二月公至自伐鄭注無傳¶
甲子新宫災三日哭注無傳三年喪畢宣公神主新入¶
廟故謂之新宫書三日哭善得禮宗廟親之神靈所馮¶
居而遇災故哀而哭之音義(馮皮/氷反)疏(正義曰公羊傳曰/新宫者何宣公之)¶
(宫也宣宫則曷為謂之新宫不忍言也其言三日哭何/廟災三日哭禮也穀梁傳曰新宫者禰宫也三日哭哀)¶
(也其哀禮也廹近不敢稱諡恭也二傳皆以新宫為宣/宫三日哭為得禮故杜依用之宣公以其十八年冬十)¶
(月薨至二年十月而大祥祥而禘祭神主始入廟故謂/之新宫禮檀弓記曰有焚其先人之室則三日哭故曰)¶