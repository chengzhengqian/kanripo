　(能動天也設有天變當與天下為災何獨衛君魯卿/當其咎也若日食在其分次其國即當有咎則每於)¶
　(日食必有君死豈日食之歳常有一君死乎足明士/文伯言衛君魯卿之死不由日食而知矣人君者位)¶
　(貴居尊志移心溢或淫恣情慾壞亂天下聖人假之/神靈作為鑒戒夫以昭昭大眀照臨下土忽爾殱亡)¶
　(俾晝作夜其為怪異莫斯之甚故鳴之以鼓柝射之/以弓矢庶人奔走以相從嗇夫馳騁以告衆降物辟)¶
　(寢以哀之祝幣史辭以禮之立貶食去樂之數制入/門廢朝之典示之以罪巳之冝教之以脩徳之法所)¶
　(以重天變警人君也天道深逺有時而驗或亦人之/禍釁偶與相逢故聖人得因其變常假為勸戒知逹)¶
　(之士識先聖之幽情中下之主信妖祥以自懼但神/道可以助教不可專以為教神之則惑衆去之則害)¶
　(冝故其言若有若無其事若信若不信/期於大通而已世之學者宜知其趣焉)故政不可不¶