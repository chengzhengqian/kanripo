大水注無傳¶
冬戎侵曹注無傳¶
曹羈出奔陳注無傳羈盖曹世子也先君既葬而不稱¶
爵者微弱不能自定曹人以名赴疏(注正義曰此事左/氏穀梁並無傳公)¶
(羊以曹羈為曹大夫三諌不従而出奔杜以此經書曹/羈出奔陳赤歸于曹與鄭忽出奔衞突歸于鄭其文相)¶
(類故附彼為之説蓋為疑辭微弱不能/自定曹人以名赴亦如鄭忽之出奔)¶
赤歸于曹注無傳赤曹僖公也盖為戎所納故曰歸疏¶
(注正義曰史記曹世家與年表皆云僖公名夷三家經/傳有五而皆言赤杜以鄭突類之知赤是曹君故以赤)¶