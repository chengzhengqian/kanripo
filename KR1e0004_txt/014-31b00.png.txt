　女為后富辰諫曰不可臣聞之曰報者倦矣施者未¶
　厭注施功勞也有勞則望報過甚音義(櫟力狄反施/如字注同厭)¶
　(於豔反又/於鹽反)狄固貪惏疏(正義曰方言云/殺人取財曰惏)王又啓之女¶
　德無極婦怨無終注婦女之志近之則不知止足逺¶
　之則忿怨無已終猶已也音義(惏力南反方言云殺/人而取其財曰惏近)¶
　(附近之近/逺于萬反)狄必為患王又弗聽初甘昭公有寵于惠¶
　后注甘昭公王子帶也食邑於甘河南縣西南有甘¶
　水惠后將立之未及而卒昭公奔齊注奔齊在十二¶