　傳十六年春王正月公在晉晉人止公不書諱之也¶
　注猶以取郠故也公為晉人所執止故諱不書疏(正/義)¶
　(曰禮君不在國則守國之臣毎月告廟云公在某處/釋君不得親自朝廟之意若於歲首不在則或史書)¶
　(之於䇿襄二十九年春王正月公在楚傳曰釋不朝/正於廟是也此年正月公在晉計亦應告廟書䇿但)¶
　(為晉人執止公不以被/執告廟故史不書諱之)○齊侯伐徐疏(正義曰虚舉/經文者經在)¶
　(楚誘戎蠻上傳依經文故先舉之下有徐人行成之/事非虚舉但行成在誘蠻後故先依次舉經於上為)¶
　(下徐人行成起本也不下此/經文就徐人者出自史意)○楚子聞蠻氏之亂也¶
　與蠻子之無質也注質信也音義(質之實反/或音致)使然丹¶