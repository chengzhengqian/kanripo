　(以帝言王史記於夏殷諸王皆稱/為帝此羿簒立為王故以帝稱焉)忘其國恤而思其¶
　麀牡注言但念獵音義(麀音憂鹿牡/也牡茂后反)武不可重注重¶
　猶數也音義(重直用反注/同數所角反)疏(正義曰杜讀為重累之/重故為數也服䖍云重)¶
　(猶大也言武/事不可大任)用不恢于夏家注羿以好武雖有夏家¶
　而不能恢也音義(恢苦/回反)獸臣司原敢告僕夫注獸臣¶
　虞人告僕夫不敢斥尊虞箴如是可不懲乎於是晉¶
　侯好田故魏絳及之注及后羿事音義(好呼報反下/文同懲直升)¶
　(反/)疏(正義曰魏絳本意主勸和戎忽云有窮后羿以/開公問遂説羿事以及虞箴乃與初言不相應)¶