　周之徹法如此也漢書食貨志直本此以言周制後¶
　儒因之若是則周人乃百畝而助矣何名為徹哉惟¶
　趙岐注孟子曰周人耕百畝者徹取十畝以為賦斯¶
　言得之矣按司馬法云畝百為夫夫三為屋屋三為¶
　井小司徒亦云九夫為井是周人井九百畝分之九¶
　夫每夫百畝以十畝為公田君取其入而不收餘畝¶
　之稅今宣公于公田之外更稅餘畝之十一故曰稅¶
　畝也書者譏重困農民且著十二之始也¶