　孟秋也艮爲山山有木今歲已秋風吹落山木之實¶
　則材爲人所取實落材亡不敗何待三敗及韓注晉¶
　侯車三壞疏(正義曰謂晉之車乘三度與秦戰而敗/壞非謂晉侯親乘之車也杜言晉侯車)¶
　(壞者成上侯車敗之文故也且晉之車總屬晉侯亦/得云晉侯車也劉炫云此一句是史家序事充卜人)¶
　(之語言秦伯之車三經敗/壞乃至於韓而晉始懼)晉侯謂慶鄭曰寇深矣若¶
　之何對曰君實深之可若何公曰不孫卜右慶鄭吉¶
　弗使注惡其不孫不以爲車右此夷吾之多忌音義¶
　(孫音遜注同/惡烏路反)歩揚御戎家僕徒爲右注歩揚郤犨之¶