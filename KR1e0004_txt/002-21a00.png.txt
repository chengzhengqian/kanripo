(曲禮下云諸侯未及期相見曰遇相見於卻地曰會然/則㑹者豫謀閒地克期聚集訓上下之則制財用之節)¶
(示威於衆各重其禮雖特會一國若二國以上皆稱會/也遇者或未及會期或暫須相見各簡其禮若道路相)¶
(逢遇然此時宋魯特會欲尋舊盟未及會期衞來告亂/故二國相遇若三國簡禮亦曰遇故莊四年齊侯陳侯)¶
(鄭伯遇于垂是也曲禮稱未及期而相見指此類也周/禮冬見曰遇則與此别劉賈以遇者用冬遇之禮故杜)¶
(難之釋例曰遇者倉卒簡儀若道路相逢遇者耳周禮/諸侯冬見天子曰遇劉氏因此名以説春秋自與傳違)¶
(案禮春曰朝夏曰宗秋曰覲冬曰遇此四時之名今者/春秋不皆同之於禮冬見天子當是百官備物之時而)¶
(云遇禮簡易經書季姬及鄫子遇于防此婦呼夫共朝/豈當復用見天子之禮於理皆違是言春秋之遇與周)¶
(禮冬遇異也草次猶造次造/次倉卒皆迫促不暇之意)¶