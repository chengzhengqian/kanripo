　(也/)吾是以失楚又何祀焉注廢其常祀而飾辭文過¶
　秋楚成得臣鬬宜申帥師滅夔以夔子歸注成得臣¶
　令尹子玉也鬬宜申司馬子西也○宋以其善於晉¶
　侯也注重耳之出也宋襄公贈馬二十乘音義(乘繩/證反)¶
　叛楚卽晉冬楚令尹子王司馬子西帥師伐宋圍緡¶
　公以楚師伐齊取穀凡師能左右之曰以注左右謂¶
　進退在己音義(左右竝/如字)疏(正義曰能左右者謂欲左/則左欲右則右故注云謂)¶
　(進退在己釋例曰凡師能左右之曰以謂求助於諸/侯而專制其用征伐進退帥意而行故變會及之文)¶