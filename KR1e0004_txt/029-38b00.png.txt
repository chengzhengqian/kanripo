　(迎喪以髽相弔傳言魯於是始髽者自此以後遂以/髽為弔服雖有吉者亦髽以弔人檀弓曰魯婦人之)¶
　(髽而弔也自敗於臺駘始也鄭𤣥云時家家有喪髽/而相弔知於是始髽者始用髽相弔也髽者依喪服)¶
　(婦人為斬衰三年者髽故喪服云女子子在室箭笄/髽衰三年是也其齊衰期亦髽於檀弓云南宫縚之)¶
　(妻之姑之喪夫子誨之髽是也其婦人弔服則鄭注/檀弓云大夫之妻錫衰士之妻則疑衰皆吉笄無首)¶
　(索總/也)國人誦之曰臧之狐裘敗我於狐駘注臧紇時¶
　服狐裘我君小子朱儒是使朱儒朱儒使我敗於邾¶
　注公幼弱故曰小子臧紇短小故曰朱儒敗不書魯¶
　人諱之音義(朱或作侏/亦音朱)¶