　寡君之使婢子侍執巾櫛注婢子婦人之卑稱也音¶
　義(櫛側乙反稱尺/證反下之稱同)疏(正義曰曲禮云夫人自稱於其/君曰小童世婦以下自稱曰婢)¶
　(子是婢子為/婦人之卑稱)以固子也從子而歸棄君命也不敢從¶
　亦不敢言遂逃歸注傳終史蘇之占○富辰言於王¶
　曰請召大叔注富辰周大夫大叔王子帶十二年奔¶
　齊音義(太叔音/泰注同)詩曰協比其鄰昏姻孔云注詩小雅¶
　言王者為政先和協近親則昏姻甚相歸附也鄰猶¶
　近也孔甚也云旋也音義(比毗/志反)疏(正義曰詩小雅正/月之篇也毛傳云)¶