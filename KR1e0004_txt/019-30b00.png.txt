　(魯賜晋三帥三命之服侯正亞旅受一命之服皆卿/後即次亞旅知是上大夫也華孫不敢當君請受上)¶
　(大夫/之宴)魯人以為敏注無故揚其先祖之罪是不敏魯¶
　人以為敏明君子所不與也疏(正義曰魯人/魯鈍之人)○夏曹¶
　伯來朝禮也諸侯五年再相朝以修王命古之制也¶
　注十一年曹伯来朝雖至此乃来亦五年傳為冬齊¶
　侯伐曹張夲疏(正義曰周禮大行人云凡諸侯之邦/交嵗相問也殷相聘也世相朝也鄭)¶
　(𤣥云父死子立曰世凡諸侯相朝皆小國朝於大國/或敵國相為賔或彼君新立此往朝焉或此君新即)¶
　(位自徃朝彼皆是世相朝也襄元年邾子来朝傳曰/凡諸侯即位小國朝之是此新立而彼朝之也文九)¶