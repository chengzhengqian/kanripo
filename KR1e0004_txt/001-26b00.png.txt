　(子所書此事特言書曰必是舊史不然夫子始改故/知傳之此辭言夫子作春秋改舊史以明義也克者)¶
　(戰勝獲賊之名公伐諸鄢叚即奔共既不交戰亦不/獲叚叚實出奔而以克為文者此非夫子之心謂是)¶
　(鄭伯本志不欲言其出奔難言其奔志在於殺故夫/子承其本志而書克也鄭伯之於叚也以其母所鍾)¶
　(愛順母私情分之大邑恣其榮寵實無殺心但大叔/無義恃寵驕盈若㣲加裁貶則恐傷母意故祭仲欲)¶
　(早為之所子封請往除之公皆不許是其無殺心也/言必自斃厚将崩者止謂自損其身不言惡能害國)¶
　(及其謀欲襲鄭禍将逼身自念友愛之深遂起&KR0704;心/之恨由是志在必殺難言出奔此時始有殺心往前)¶
　(則無殺意傳稱公曰姜氏欲之焉辟害詩序曰不勝/其母以害其弟經曰父母之言亦可畏也是廹於母)¶
　(命不得裁之非欲待其惡成乃加誅戮也服䖍云公/本欲養成其惡而加誅使不得生出此鄭伯之志意)¶