　(右常連言之此王車雖行王身不在故不立戎右使/御者在中令蔡許二君居王車上當左右之位若夾)¶
　(衛王然下注云乘楚王車為/左右是二君皆在車之上也)二君弱皆强冠之冬楚¶
　師侵衛遂侵我師于蜀注公賂之而退故不書侵音¶
　義(强其丈反/冠古亂反)使臧孫往注臧孫宣叔也辭曰楚逺而¶
　久固將退矣無功而受名臣不敢注不敢虛受退楚¶
　名楚侵及陽橋注陽橋魯地孟孫請往賂之注楚侵¶
　遂深故孟孫請以賂往孟孫獻子也以執斵執鍼織¶
　紝注執斵匠人執鍼女工織紝織繒布者音義(斵竹/角反)¶