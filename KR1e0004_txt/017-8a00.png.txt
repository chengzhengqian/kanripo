　伐晋君子以為古古者越國而謀注合古之道而失¶
　今事霸主之禮故國失其邑身見執辱疏(正義曰釋/例云衛孔)¶
　(逹為政不共盟主興兵於鄰國受討喪邑窘而告陳/雖從陳之謀僅得自定以謀而濟故君子但言合古)¶
　(而不釋其尤也劉炫云春秋之時天子微弱霸主秉/徳刑以長諸侯諸侯從時命以事霸主大事小小事)¶
　(大所以相保恃也晋之與衛小大不同而耻於受屈/望以彊獲免明王在上理在可然度時之宜則非善)¶
　(計君子以為合古之道失當今/之宜亦不言其謀全非理也)○秋晋侯疆戚田故¶
　公孫敖㑹之注晋取衛田正其疆界音義(疆居良/反注同)○¶
　初楚子將以商臣為大子訪諸令尹子上子上曰君¶