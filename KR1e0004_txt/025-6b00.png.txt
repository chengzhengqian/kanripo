庚寅衛侯速卒注宣十七年盟于斷道據傳庚寅九月¶
七日¶
取汶陽田注晉使齊還魯故書取不以好得故不言歸¶
音義(汶音問好/呼報反)疏(正義曰晉使齊還魯魯不用力故直/書取哀八年齊人歸讙及闡此不言)¶
(齊人歸者不以好得/非齊歸我故不言歸)¶
冬楚師鄭師侵衛注子重不書不親伐疏(正義曰僖二/十五年楚人)¶
(圍陳注云子玉稱人從告此云子重不書不親伐者彼/以路逺或當不以實告此傳言侵衛遂侵我道路既近)¶
(告當以實經傳皆言楚師例是將卑師衆/故以為子重不親伐所以𢎞通其義也)¶