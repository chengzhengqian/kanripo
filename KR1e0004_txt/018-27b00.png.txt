　稷利國家者專之可也疏(正義曰傳多言貴之而此/言珍之事同而文異故以)¶
　(珍為貴也大夫出竟以下/皆莊十九年公羊傳文)○穆伯如周弔喪不至以¶
　幣奔莒從已氏焉注巳氏莒女○宋㐮夫人㐮王之¶
　姊也昭公不禮焉注昭公適祖母音義(適丁/歴反)夫人因¶
　戴氏之族注華樂皇皆戴族以殺㐮公之孫孔叔公¶
　孫鍾離及大司馬公子卬皆昭公之黨也司馬握節¶
　以死故書以官注節國之符信也握之以死示不廢¶
　命疏(正義曰周禮掌莭掌守邦莭而辨其用守邦國/者用玉莭守都鄙者用角莭鄭𤣥云玉莭有五)¶