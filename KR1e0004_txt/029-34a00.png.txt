　外愚弄其民注欺罔之而虞羿于田注樂之以游田¶
　音義(樂音洛下/樂安同)樹之詐慝以取其國家注樹立也音¶
　義(慝他得/反後同)外内咸服注信浞詐羿猶不悛注悛改也¶
　音義(悛七/全反)將歸自田注羿獵還家衆殺而亨之以食¶
　其子注食羿子音義(亨普彭反煮也/食音嗣注同)疏(正義曰家衆/謂羿之家衆)¶
　(人反羿以從浞為浞而殺羿也孟子云逢䝉學射於/羿盡羿之道思天下唯羿為愈己於是殺羿則殺羿)¶
　(者逢/䝉也)其子不忍食諸死于窮門注殺之於國門靡奔¶
　有鬲氏注靡夏遺臣事羿者有鬲國名今平原鬲縣¶