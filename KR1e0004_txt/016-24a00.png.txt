　音義(厭於豔反又於鹽反戮音六/逞勅領反拘音俱卒寸忽反)墮軍實而長宼讎¶
　亡無日矣注墮毁也音義(墮許規反/長丁丈反)不顧而唾公使¶
　陽處父追之及諸河則在舟中矣釋左驂以公命贈¶
　孟明注欲使還拜謝因而執之音義(唾他卧反/驂七南反)孟明¶
　稽首曰君之恵不以纍臣釁鼔注纍囚繫也殺人以¶
　血塗鼓謂之釁鼓音義(纍力追反/釁許覲反)使歸就戮于秦寡¶
　君之以為戮死且不朽若從君恵而免之三年將拜¶
　君賜注意欲報伐晉秦伯素服郊次注待之於郊鄉¶