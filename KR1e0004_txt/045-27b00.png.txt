　好禮也注蒐非存亡之由故臨喪不宜為之盟㑹以¶
　安社稷故喪盟謂之禮音義(好呼/報反)泉丘人有女夢以¶
　其帷幕孟氏之廟注泉丘魯邑音義(夢以其帷位悲/反一本作夢以)¶
　(帷幕/音莫)遂奔僖子其僚從之注鄰女為僚友者隨而奔¶
　僖子音義(僚力/彫反)盟于清丘之社曰有子無相棄也注¶
　二女自共盟僖子使助薳氏之簉注簉副倅也薳氏¶
　之女為僖子副妾别居在外故僖子納泉丘人女令¶
　副助之音義(薳為彼反本又作蒍簉本又作造初又/反説文簉從廾倅七對反令力呈反)¶