　(人君不宜觀之人君以下云云同今若人君所行不/得其軌舉動不順器服不當其物上下無章如是則)¶
　(謂之荒亂之政也亂政數行國家之所以禍敗也其/意言魚非講事是不軌材不充用是不物今君觀魚)¶
　(是為亂國之政禍敗之本故不用使公行也事度軌/量正謂順時狩獵以教習戎事也材章物采正謂取)¶
　(其皮革以脩造器物也下云四時田獵治兵振旅以/習威儀覆此講事也肉不登俎材不登器則公不射)¶
　(覆此章物也别言川澤之實非君所及指言不可觀/魚辭有首引自相配成也注正義曰僖伯名彄字子)¶
　(臧世本云孝公之子卽此冬書公子彄卒是也諡法/小心畏忌曰僖是僖為諡也諸侯之子稱公子公子)¶
　(之子稱公孫公孫之子不得祖諸侯乃以王父之字/為氏計僖伯之孫始得以臧為氏今於僖伯之上已)¶
　(加臧者蓋以僖伯是臧氏之祖傳家追言之也成十/三年傳曰國之大事在祀與戎故知大事祀與戎也)¶