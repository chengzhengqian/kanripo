(罪也文八年宋司城來奔傳言司城効節於府人而出/故書以官貴之也然書官及氏爲貴則書名不是賢文)¶
(以元咺訴君於晉所訴雖直令君䧟罪失/君臣之節故無賢文書其名從本文也)¶
陳侯款卒注無傳凡四同盟疏(正義曰款以十三年卽/位十五年盟于牡丘十)¶
(九年于齊二十一年于薄二十七/年于宋魯陳俱在是四同盟也)¶
秋杞伯姬來注無傳莊公女歸寧曰來¶
公子遂如齊注無傳聘也¶
冬公會晉侯齊侯宋公蔡侯鄭伯陳子莒子邾人秦人¶
于溫注陳共公稱子先君未葬例在九年宋襄公稱子¶