　(女音/汝)鄭伯喜於王命而懼其不朝扵齊也故逃歸不¶
　盟孔叔止之曰國君不可以輕輕則失親注孔叔鄭¶
　大夫親黨援也音義(輕遣正/反下同)失親患必至病而乞盟¶
　所喪多矣君必悔之弗聴逃其師而歸音義(喪息/浪反)○¶
　楚鬬榖於莬滅弦弦子奔黄扵是江黄道栢方睦於¶
　齊皆弦姻也注姻外親也道國在汝南安陽縣南栢¶
　國名汝南西平縣有栢亭弦子恃之而不事楚又不¶
　設備故亡○晉侯復假道於虞以伐虢宫之竒諫曰¶