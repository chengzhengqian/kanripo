　(取其一又分半以歸公也叔孫使/子弟盡為己臣唯以父兄歸公耳)不然不舍注制軍¶
　分民不如是則三家不舍其故而改作也此蓋三家¶
　盟詛之本言音義(舍音/捨)疏(正義曰如上所分三家所/得又各分為四季氏盡取)¶
　(四分叔孫取二分而二分歸公孟氏取一分而三分/歸公分國民以為十二三家得七公得五也舍謂舍)¶
　(故也制三軍分國民若不如是則三家不肯舍其故/法而别改作也使盡為臣以上是序事之辭不然不)¶
　(舍一句是要契之語故云此盖三家盟詛之本言盟/詛本言必應詳具但史家畧取其意而為之立文不)¶
　(復如本/辭耳)○鄭人患晉楚之故諸大夫曰不從晉國幾¶
　亡注幾近也音義(幾音機注/同徐音畿)楚弱於晉晉不吾疾也¶