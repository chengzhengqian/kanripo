　王萬邦作孚注詩大雅言文王善用法故能為萬國¶
　所信孚信也言刑善也疏(正義曰此大雅文王之篇/儀善也刑法也孚信也善)¶
　(用法者文王也言文王善用法故/能為萬國所信言文王之法善也)及其衰也其詩曰¶
　大夫不均我從事獨賢注詩小雅刺幽王役使不均¶
　故從事者怨恨稱已之勞以為獨賢無讓心言不讓¶
　也疏(正義曰詩小雅北山之篇刺幽王役使不均平/被使之人自稱已之功勞我所以特從王事者)¶
　(在上獨以我爲賢自/云已賢是不讓也)世之治也君子尚能而讓其下¶
　注能者在下位則貴尚而譲之音義(治直/吏反)小人農力¶