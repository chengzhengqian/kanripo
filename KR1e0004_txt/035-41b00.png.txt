　(猶道也知問降階者問自降下之道程鄭既得為/卿以卿是髙位欲降意下人故問自降下之道)子¶
　羽不能對歸以語然明注然明鬷蔑音義(語魚據反/鬷子公反)¶
　然明曰是將死矣不然將亡貴而知懼懼而思降乃¶
　得其階注階猶道也下人而已又何問焉注言易知¶
　音義(下户嫁反/易以豉反)且夫旣登而求降階者知人也不在¶
　程鄭其有亡釁乎不然其有惑疾將死而憂也注言¶
　鄭本小人為明年程鄭卒張本音義(夫音扶知音/智釁許覲反)疏¶
　(正義曰程鄭忽問降階然明議其將死故云此程鄭/身有罪禍懼奔亡之釁而輙問降階也若不然則有)¶