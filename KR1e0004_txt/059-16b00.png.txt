(貶而修中興之教也能用此道則周室中興故謂春秋/為中興之教也春秋編年之書不待年終而絶筆於獲)¶
(麟之一句者本以所感而作故所以用此為終也釋天/云冬獵為狩周之春夏之冬故稱狩也桓四年公狩于)¶
(郎莊四年公及齊人狩于禚禚郎二者公親行皆書公/狩此狩不書公卿者葢是虞人賤官自修常職公卿不)¶
(行故不書狩者名氏此狩常事本不合書書之為獲麟/故也傳稱狩于大野大野之澤在魯國之西故言西狩)¶
(得用曰獲定九年傳例也杜以獲麟之義唯此而已先/儒穿鑿妄生異端公羊傳曰有以告者曰有麕而角者)¶
(孔子曰孰為來哉孰為來哉反袂拭面涕沾袍曰吾道/窮矣說公羊者云麟是漢將受命之瑞周亡天下之異)¶
(夫子知其將有六國爭彊秦項交戰然後劉氏乃立夫/子深閔民之離害故為之隕泣麟者太平之符聖人之)¶
(類又云麟得而死此亦天告夫子將没之徵也案此時/去漢三百七十有餘年矣漢氏起於匹夫先無王迹前)¶