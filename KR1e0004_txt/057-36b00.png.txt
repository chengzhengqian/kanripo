傳而越大於少康○(臣召南/)按伍員所以引夏少康之¶
　事者以越為少康之後也會稽之甲楯五千大于一¶
　成一旅多矣¶
傳取棘蒲○(臣召南/)按杜氏不注棘蒲所在漢功臣陳¶
　武封棘蒲侯注家亦不知所在也¶
蔡遷于州來○(臣召南/)按州來卽漢之下蔡縣也地理¶
　志云沛郡下蔡故州來國為楚所滅後吳取之至夫¶
　差遷昭侯於此後四世侯齊竟為楚所滅¶