　傳十五年春宋向戌來聘且尋盟注報二年豹之聘¶
　尋十一年亳之盟見孟獻子尤其室注尤責過也曰¶
　子有令聞而羙其室非所望也對曰我在晉吾兄為¶
　之毁之重勞且不敢間注傳言獻子友于兄且不隱¶
　其實音義(間音間重直用/反間間厠之間)疏(正義曰間非也不敢非/兄是友于兄也不隱其)¶
　(實者謂恕情實言無所隱/諱也故云不隱其實也)○官師從單靖公逆王后¶
　于齊卿不行非禮也注官師劉夏也天子官師非卿¶
　也劉夏獨過魯告昬故不書單靖公天子不親昬使¶