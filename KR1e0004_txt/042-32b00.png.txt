　(普出在西陸朝覿之後總而言之亦得稱西陸朝覿/而出之也劉炫不細觀杜意以為杜既言春分朝見)¶
　(又言謂夏三月/以規杜失非也)其藏氷也深山窮谷固陰沍寒於是¶
　乎取之注沍閉也必取積陰之氷所以道逹其氣使¶
　不為災疏(正義曰此傳再言其藏其出者上言取之/用之之事下言藏之出之之禮也山則遠)¶
　(而難窮故言深山也谷則近而易盡故言窮谷也固/牢也沍閉也牢陰閉寒言其不得見日寒甚之處於)¶
　(是乎取之注正義曰周禮鼈人掌互物鄭司農云互/物謂龜鼈有甲㒼胡是沍為閉也深山窮谷之氷至)¶
　(夏猶未釋陽氣起於下隔於氷伏積而不能出憤發/或散而為雹藏氷必取此山谷之内積隂之氷所以)¶
　(道達其氣使不為災也藏氷凌室所藏不多積隂之/氷不可取盡不取川池之氷以示道達陽氣耳未必)¶