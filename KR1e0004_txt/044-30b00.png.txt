(夏徴舒是其類也此執招殺奐皆滅陳/乃為之故依次而書書在滅陳之下)¶
葬陳哀公注嬖人袁克葬之魯往㑹故書音義(嬖必/計反)疏¶
(正義曰賈服以葬哀公之文在殺孔奐之下以為楚葬/哀公故杜辯之袁克葬之案傳克欲殺馬毁玉楚人將)¶
(欲殺克不得為楚葬之若是楚葬冝云楚人葬陳哀公/當如齊侯葬紀伯姬不得直言葬也且諸言葬某公者)¶
(皆是魯往㑹葬之文大夫不得書名言其所為之事而/已故云魯往㑹故書也案傳袁克之葬乃是私竊葬之)¶
(而魯得會者諸侯之卒告卒不告葬但葬有/常期知卒即往㑹之未必得以禮從赴也)¶
　傳八年春石言于晋魏榆注魏榆晋地音義(魏榆服/云魏邑)¶
　(也榆州/里名)疏(注正義曰服虔云魏邑榆州里名襄二十/三年叔孫豹次于雍榆雍榆地名知魏榆)¶