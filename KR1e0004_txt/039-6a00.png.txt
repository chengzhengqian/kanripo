　康王弟鄭行人子羽曰是謂不宜必代之昌松柏之¶
　下其草不殖注言楚君弱令尹强物不兩盛為昭元¶
　年圍弑郟敖起本公還及方城季武子取卞注取卞¶
　邑以自益使公冶問注問公起居公冶季氏屬大夫¶
　璽書追而與之注璽印也疏(注正義曰蔡邕獨斷云/璽印也信也天子璽白)¶
　(玉螭虎紐古者尊卑共之月令曰固封璽季武子使/公冶問璽書此諸侯大夫印稱璽也衛宏云秦以前)¶
　(民皆以金玉為印唯其所好自秦以來唯天子之印/獨稱璽又以玉羣臣莫敢用也案周禮掌節貨賄用)¶
　(璽節鄭𤣥云今之印章也則/周時印巳名璽但上下通用)曰聞守卞者將叛臣帥¶