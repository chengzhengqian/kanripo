　以五而合而隂陽易位故曰妃以五成然則水之大¶
　數六火七木八金九土十故水以天一為火二牡木¶
　以天三為土十牡土以天五為水六牡火以天七為¶
　金四牡金以天九為木八牡陽竒為牡隂耦為妃故¶
　曰水火之牡也火水妃也於易坎為水為中男離為¶
　火為中女葢取諸此也又按下文嵗五及鶉火杜亦¶
　全用歆説(臣照/)按嵗五及鶉火當六十年而云五十¶
　二年者包遲留伏逆而約略計之也¶