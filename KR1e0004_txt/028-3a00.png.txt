(曰昭十三年晉人執季孫意如以歸此言舍之苕丘明/其不以歸也大夫因使被執無罪者則書行人以見無)¶
(罪扵時行父從公伐鄭在軍見執雖則無罪不稱行人/以其非使人故也季孫意如得釋而歸書意如至自晉)¶
(此行父得釋不書至者釋例曰賈氏以為書執行父舍/于苕丘言失其所不書至者刺晉聽讒執之示已無罪)¶
(也案傳執于苕丘以别晉都無義例也公待于鄆與行/父俱歸厭於公尊故不書行父至耳若欲示無罪則宜)¶
(於執見義今既直書其執處絶不書至乃所以示終扵/見執非示無罪也穀梁以行父至不致者為公在故與)¶
(杜義/合也)¶
冬十月乙亥叔孫僑如出奔齊注公未歸命國人逐之¶
十有二月乙丑季孫行父及晉郤犨盟于扈注晉許魯¶