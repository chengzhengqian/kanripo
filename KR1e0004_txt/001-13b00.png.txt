(故不稱君父以國討公子告也傳稱陳人殺其大子御/㓂以實言之明經所書國討之例也彼無凡例而言例)¶
(者正以此傳云稱鄭伯譏失教也言稱是仲尼之變例/也稱君為罪君則知稱人為國討序云推變例以正褒)¶
(貶即此類也推以為例故言例在彼年諸注言例在者/未必皆有凡例也地理志河南郡有苑陵新鄭各自為)¶
(縣晉世分河南而立滎陽廢新鄭而入苑陵故/鄭在苑陵西南也又地理志潁川郡有鄢陵縣)¶
秋七月天王使宰咺来歸惠公仲子之賵注宰官咺名¶
也咺贈死不及尸弔生不及哀豫凶事故貶而名之此¶
天子大夫稱字之例仲子者桓公之母婦人無諡故以¶
字配姓来者自外之文歸者不反之辭音義(咺吁阮反/賵芳鳯反)¶