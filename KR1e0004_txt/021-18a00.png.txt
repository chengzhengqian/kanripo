　穿逆公子黒臀于周而立之注黒臀晉文公子音義¶
　(臀徒/門反)疏(正義曰周語單襄公云吾聞成公之生也其/母夢神䂓其臀以墨曰使有晉國故命之曰)¶
　(黑臀晉世家成公者文/公少子其母周女也)壬申朝于武宫注壬申十月¶
　五日既有日而無月冬又在壬申下明傳文無較例¶
　音義(較音/角)○初驪姬之亂詛無畜羣公子注詛盟誓¶
　音義(驪力知反/詛側慮反)疏(正義曰服䖍云驪姬與獻公及諸/大夫詛無畜羣公子欲令其二子)¶
　(專國杜雖不注義似不然若驪姬身為此詛姬死即/應復當何得比至於今國無公族豈復文襄之霸遂)¶
　(踵驪姬法乎盖為夷齊卓子以庶簒適晉國創其為/亂不用復畜公子按檢傳文及國語文公之子雍在)¶