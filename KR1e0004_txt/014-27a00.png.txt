　高平昌邑縣西有茅鄉東郡燕縣西南有胙亭音義¶
　(蔣將丈反茅于交反胙才故/反下注祭胙同祭則界反)疏(正義曰伯仲叔季長/幼之次也故通謂國)¶
　(衰為叔世將亡為季世昔周公傷彼夏殷二國叔世/疎其親戚令使宗族之不同心以相匡輔至於滅亡)¶
　(故封立親戚為諸侯之君以為蕃籬屏蔽周室言封/此以下文武周公之子孫為二十六國也此二十六)¶
　(國武王克商之後下及成康之世乃可封建畢矣非/是一時封建非盡周公所為富辰盡以其事屬周公)¶
　(者以武王克殷周公為輔又攝政制禮成一代大法/雖非悉周公所為皆是周公之法故歸之於周公耳)¶
　(昭二十八年傳曰昔武王克商光有天下兄弟之國/十有五人姬姓之國四十人彼言由其克商乃得封)¶
　(建兄弟歸功於武王耳亦非武王之時已建五十五/國其後不復封人也昭二十六年傳曰昔武王克殷)¶