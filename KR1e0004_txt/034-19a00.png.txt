　於是魯多盗季孫謂臧武仲曰子盍詰盗注詰治也¶
　音義(從才用反下同盍胡獵/反下盍反同詰起吉反)疏(正義曰鄭𤣥服䖍/皆以盍為何不也)武¶
　仲曰不可詰也紇又不能季孫曰我有四封而詰其¶
　盗何故不可子為司宼將盗是務去若之何不能武¶
　仲曰子召外盗而大禮焉何以止吾盗注吾謂國中¶
　音義(去起吕反/下皆同)子為正卿而來外盗使紇去之將何¶
　以能庻其竊邑於邾以來子以姬氏妻之而與之邑¶
　注使食漆閭邱其從者皆有賜焉若大盗禮焉以君¶