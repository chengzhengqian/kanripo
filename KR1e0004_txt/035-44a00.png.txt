傳執事實重圖之○趙汸補注曰此記子産之言與二¶
　十九年女叔侯論魯事皆以見霸國政令無節諸侯¶
　不勝其勞晉之不競以此¶
晉欒盈復入于晉入于曲沃注據曲沃衆還與君爭非¶
　欲出附他國故不言叛○劉敞曰不言叛者劫衆以¶
　敵君則亂而已矣蘇轍曰不書自齊何也齊之納盈¶
　非以兵明納之也辟如盗賊私納之耳¶
齊侯襲莒○林堯叟曰春秋書襲者此特茟也¶