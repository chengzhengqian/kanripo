　義(使所吏反/又如字)公飲之酒使大師歌巧言之卒章注巧¶
　言詩小雅其卒章曰彼何人斯居河之麋無拳無勇¶
　職為亂階戚衞河上邑公欲以喻文子居河上而為¶
　亂大師掌樂大夫音義(飲於引反麋亡悲/反或作湄拳音權)大師辭師¶
　曹請為之注辭以為不可師曹樂人初公有嬖妾使¶
　師曹誨之琴注誨教也音義(嬖必/計反)師曹鞭之公怒鞭¶
　師曹三百故師曹欲歌之以怒孫子以報公公使歌¶
　之遂誦之注恐孫蒯不解故音義(解音/蟹)蒯懼告文子¶