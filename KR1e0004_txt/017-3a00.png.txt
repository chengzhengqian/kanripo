晋侯伐衛注晋襄公先告諸侯而伐衛雖大夫親伐而¶
稱晋侯從告辭也¶
叔孫得臣如京師注得臣叔牙之孫¶
衛人伐晋注衞孔逹為政不共盟主興兵鄰國受討喪¶
邑故貶稱人音義(喪息/浪反)¶
秋公孫敖㑹晋侯于戚注戚衛邑在頓丘衛縣西禮卿¶
不㑹公侯而春秋魯大夫皆不貶者體例已舉故據用¶
魯史成文而已内稱公卒稱薨皆用魯史疏(正義曰僖/二十九年)¶