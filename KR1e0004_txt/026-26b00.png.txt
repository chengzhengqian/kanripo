經八年春晉侯使韓穿來言汶陽之田歸之于齊注齊¶
服事晉故晉來語魯使還二年所取田音義(語魚/據反)¶
晉欒書帥師侵蔡¶
公孫嬰齊如莒¶
宋公使華元來聘¶
夏宋公使公孫壽來納幣注昬聘不使卿今華元將命¶
故特書之宋公無主昬者自命之故稱使也公孫壽蕩¶
意諸之父疏(正義曰傳於華元來聘之下云聘共姬也/則華元新始告魯欲圖為昬昬禮發首云)¶