(年傳例曰凡去其國國逆而立之曰入復其位曰復歸/諸侯納之曰歸此是魚石止之宜從國逆之例而為諸)¶
(侯納之文書曰自晉歸者華元與欒書相善怖懼桓族/欲挟晋以自重以晉納告于諸侯春秋從而書之以示)¶
(元之本/情故也)宋殺其大夫山注不書氏明背其族宋魚石出¶
奔楚注公子目夷之曾孫¶
冬十有一月叔孫僑如㑹晉士爕齊高無咎宋華元衛¶
孫林父鄭公子鰌邾人㑹吳于鍾離注吳夷昧嘗與中¶
國㑹今始來通晉帥諸侯大夫而㑹之故殊㑹眀本非¶
同好鍾離楚邑淮南縣音義(爕息協反咎其九反/鰌音秋好呼報反)¶