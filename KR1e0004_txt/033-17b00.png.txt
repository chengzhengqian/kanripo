　(鴆或如字/濟子禮反)齊侯禦諸平隂塹防門而守之廣里注平¶
　隂城在濟北盧縣東北其城南有防防有門於門外¶
　作塹横行廣一里故經書圍音義(禦魚吕反塹七艶/反廣古曠反注同)¶
　疏(正義曰平隂城南有防者形猶在杜觀其跡而知/之也言塹防門而守之明是齊人自於門外作塹)¶
　(以固守也此平隂齊邑而言圍齊者沈氏云君在故/稱圍劉炫云案下𫝊范鞅門於雍門又門于揚門州)¶
　(綽門于東閭既門其三門即是圍事杜何知不以門/于三門為圍必以禦諸平隂為圍乎今删定知不然)¶
　(者案上九年諸侯伐鄭𫝊稱門其三門而經不稱圍/則攻門非圍也此𫝊云塹防門而守之則是被圍之)¶
　(道劉以門其三門為/圍而規杜氏非也)夙沙衞曰不能戰莫如守險注¶