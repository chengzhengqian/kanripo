　因行事而言則傳直言其歸趣而已音義(趣七/住反)非例¶
　也疏(此一段説經無義例者國有大事史必書之其/事既無得失其文不著善惡故傳直言其指歸)¶
　(趣向而已非褒貶之例也春秋此類最多故隱元年/及宋人盟于宿傳曰始通也杜注云經無義例故傳)¶
　(直言其歸而已他皆放此/是如彼之類皆非例也)故發傳之體有三而為例¶
　之情有五音義(為音于偽/反又如字)疏(正義曰傳體有三即上/文發凡正例新意變例)¶
　(歸趣非例是也為例之情有五則下文五曰是也書/經有此五情緣經以求義為例言傳為經發例其體)¶
　(有此五事下文五句成十四年傳也案彼傳上文云/春秋之稱下云非聖人誰能脩之聖人指謂孔子美)¶
　(孔子所脩成此五事五事所攝諸例皆盡下句釋其/顯者以屬之耳此發傳之體有三上文三言其以别)¶