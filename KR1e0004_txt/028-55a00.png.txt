　春秋左氏傳注疏卷二十八考證¶
雨木冰注記寒過節○(臣召南/)按漢書五行志曰劉歆¶
　以為上陽施不下通下隂施不上逹故雨而木為之¶
　冰雰氣寒木不曲直也¶
傳鄭子罕伐宋注滕宋之與國鄭因滕有喪而伐宋故¶
　傳舉滕侯卒○趙汸補注曰傳欲見滕子謚下偶連¶
　鄭伐宋事杜注云云贅甚矣按滕子卒及鄭侵宋經¶
　各為一事杜注牽合非也¶