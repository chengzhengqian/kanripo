　春秋左氏𫝊注疏卷三十一考證¶
㑹吳于柤注柤楚地○(臣召南/)按此時楚地恐尚不及¶
　淮北若果係楚地晉宋諸國安得會吳于此乎杜云¶
　楚地由後遡前之稱也後漢郡國志彭城國傅陽有¶
　柤水即此柤也前志楚國傅陽故偪陽國是柤即近¶
　偪陽之地既會于柤即滅偪陽耳傅陽故縣在今嶧¶
　縣南柤即嶧縣泇口也¶
遂滅偪陽注今彭城傅陽縣也○傅監本訛作傳今改¶