　子成陳轅選鄭公子歸生伐秦取汪及彭衙而還以¶
　報彭衙之役卿不書為穆公故尊秦也謂之崇徳音¶
　義(成音城夲或作戌音恤選息/兖反汪烏黄反為于偽反)○㐮仲如齊納幣禮¶
　也凡君即位好舅甥脩昏姻娶元妃以奉粢盛孝也¶
　注謂諒闇既終嘉好之事通于外内外内之禮始備¶
　此除凶之即位也於是遣卿申好舅甥之國脩禮以¶
　昏姻也元妃嫡夫人奉粢盛共祭祀音義(好呼報反/注同娶七)¶
　(住反妃芳菲反粢音姿盛/音成嫡丁厯反共音恭)孝禮之始也¶