　傳十年春晋人伐秦取少梁注少梁馮翊夏陽縣音¶
　義(少啇照反下注/同夏户雅反)夏秦伯伐晋取北徴注報少梁音¶
　義(徵如字三蒼云縣属馮/翊音懲一音張里反)○初楚范巫矞似注矞似¶
　范邑之巫音義(矞尹/必反)謂成王與子玉子西曰三君皆¶
　將强死疏(正義曰强健也無/病而死謂被殺也)城濮之役王思之故使¶
　止子玉曰毋死不及止子西子西縊而縣絶注在僖¶
　二十八年音義(强其丈反濮音卜毋音/無縊一䜴反縣音𤣥)王使適至遂¶
　止之使為啇公注啇楚邑今上雒啇縣音義(王使所/吏反)¶