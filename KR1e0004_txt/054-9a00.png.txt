　魯大夫榮成伯也旌章也音義(鴐音加鵞五/何反旌音精)縱子忍¶
　之後必或恥之乃止季孫問於榮鴐鵞曰吾欲為君¶
　諡使子孫知之注為惡諡疏(注正義曰知者下文/死又惡之所以知也)對¶
　曰生弗能事死又惡之以自信也將焉用之乃止音¶
　義(惡之如字又烏/路反焉於䖍反)疏(正義曰信明也以/自明已之不臣也)秋七月癸巳¶
　葬昭公於墓道南孔子之為司寇也溝而合諸墓注¶
　明臣無貶君之義疏(正義曰孔子之為司寇在定/公十年以後未知何年溝之)○¶
　昭公出故季平子禱于煬公九月立煬宫注平子逐¶