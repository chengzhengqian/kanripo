欽定四庫全書¶
　春秋左傳注疏卷十四(起僖公二十二/年盡二十四年)¶
　　晉杜氏注　唐陸徳明音義　孔穎達疏¶
經二十有二年春公伐邾取須句注須句雖别國而削¶
弱不能自通為魯私屬若顓臾之比魯謂之社稷之臣¶
故滅奔及反其君皆略不備書惟書伐邾取須句音義¶
(比必/二反)疏(正義曰上傳云須句子則須句子爵故云雖别/國而不能自通為魯私屬若襄公之世鄫國屬)¶
(魯故知如顓臾之/比略不備書也)¶