　克其所與者天所廢也注閔馬父閔子馬魯大夫天¶
　所廢謂羣喪職秩者單子欲告急於晉秋七月戊寅¶
　以王如平畤遂如圃車次于皇注出次以示急戊寅¶
　七月三日經書六月誤也音義(圃音/補)疏(注正義曰傳/言七月戊寅)¶
　(杜以長歴推校之戊寅是七月三日眀傳是也/經書王猛居皇乃在六月下知經六月誤也)劉子¶
　如劉單子使王子處守于王城注王子處子猛黨守¶
　王城距子朝盟百工于平宮注平宫平王廟辛卯鄩¶
　肸伐皇注鄩肸子朝黨音義(鄩音尋肸/許乙反)大敗獲鄩肸¶