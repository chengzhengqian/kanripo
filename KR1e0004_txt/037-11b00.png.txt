　懿城因姓以名城取田六十井也疏(注正義曰𫝊言/西鄙懿氏則西)¶
　(鄙之地以懿氏為名也謂之懿氏則以懿為氏族之/名盖上世有大夫姓懿氏食邑於此地因以其姓名)¶
　(其城也杜以懿氏既為邑名而云取其六十故以為/取田六十井服䖍云六十邑劉炫以服言為是今知)¶
　(非者此六十之文總屬懿氏不見經𫝊則卑細可知/既非卿大夫何得廣有土地分六十之邑而與孫氏)¶
　(且直言六十本無邑文故杜以為/六十井劉從服説以規杜氏非也)趙武不書尊公也¶
　注罪武㑹諸侯向戌不書後也注後㑹期鄭先宋不¶
　失所也注如期至疏(正義曰僖二十九年諸侯之卿/㑹公于翟泉皆貶之稱人𫝊曰)¶
　(卿不書罪之也八年諸侯之卿㑹晉侯于邢丘亦貶/稱人傳曰大夫不書尊晉侯也然則尊公侯罪大夫)¶