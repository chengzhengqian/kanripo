　(韓之戰秦直晋曲書戰于韓也欲以為不告故不書/當時公親在師復不須告也欲以為無功諱負則克)¶
　(獲有功亦無所諱也再三揆度不識所以故云盖經/文闕漏傳文獨存也經文依史官䇿書䇿書所無故)¶
　(經文遂闕也傳文採于簡牘/簡牘先有故傳文獨存也)曹宣公卒于師師遂濟¶
　涇及侯麗而還注涇水出安定東南徑扶風京兆髙¶
　陸縣入渭也音義(徑音經麗/力馳反)疏(正義曰釋例曰涇水/出安定朝那縣西東)¶
　(南經新平扶風至/京兆髙陸縣入渭)迓晉侯于新楚注迓迎也旣戰晉¶
　侯止新楚故師還過迎之麻隧侯麗新楚皆秦地音¶
　義(迓本又作/訝五嫁反)疏(正義曰經書公㑹晉侯齊侯宋公衛/侯鄭伯曹伯邾人滕人伐秦是伐時)¶