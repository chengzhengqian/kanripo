　材謂皮革齒牙骨角毛羽也器用軍國之器君將納¶
　民於軌物者也故講事以度軌量謂之軌取材以章¶
　物采謂之物不軌不物謂之亂政亂政亟行所以敗¶
　也注言器用衆物不入法度則為不軌不物亂敗之¶
　所起音義(度待洛反一音如/字亟欺冀反數也)疏(正義曰説文云魚捕/魚也然則捕魚謂之)¶
　(魚天官䱷人掌以時䱷為梁凡䱷者掌其政令是謂/捕魚為魚魚者猶言獵者也凡物不足以講大事者)¶
　(物謂事物旌旗車服之屬若其為教戰祭祀等大事/故布設陳列則可如其細碎盤遊雖陳其物不堪足)¶
　(以講習大事止謂不為大事而陳此物故云不足以/講大事也其材不足以備器用者材謂皮革齒牙之)¶