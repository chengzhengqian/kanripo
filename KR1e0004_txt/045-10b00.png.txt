　(火逃遁去楚而建立/陳國而規杜非也)妃以五成故曰五年注妃合也¶
　五行各相妃合得五而成故五嵗而陳復封為十三¶
　年陳侯吳歸于陳傳音義(妃音配注/妃並同)疏(注正義曰妃/合釋詁文也)¶
　(易繋辭云天一地二天三地四天五地六天七地八/天九地十天數五地數五五位相得而各有合鄭𤣥)¶
　(云天地之氣各有五五行之次一曰水天數也二曰/火地數也三曰木天數也四曰金地數也五曰土天)¶
　(數也此五者隂無匹陽無耦故又合之地六為天一/匹也天七為地二耦也地八為天三匹也天九為地)¶
　(四耦也地十為天五匹也二五隂陽各有合然後氣/相得施化行也是言五行各相妃合生數以上皆得)¶
　(五而成故云五/嵗而陳将復封)嵗五及鶉火而後陳卒亡楚克有之¶