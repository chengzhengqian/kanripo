　楚○秋八月大雩旱也○蔡侯歸自晉入于鄭鄭伯¶
　享之不敬子産曰蔡侯其不免乎注不免禍日其過¶
　此也注徃日至晉時音義(日人實反過古/禾古卧二反)君使子展¶
　迋勞於東門之外而傲注迋徃也音義(迋于况反後/同勞力報反)¶
　吾曰猶将更之今還受享而惰乃其心也君小國事¶
　大國而惰傲以為己心将得死乎若不免必由其子¶
　其為君也滛而不父注通大子班之妻音義(傲五報/反下同)¶
　(惰徒卧反君小國事/大國古夲無小字)疏(正義曰晉宋古夲及王肅注/其文皆如此君國謂為國君)¶