　夭且不整所以凶也注水遇夭塞不得整流則竭涸¶
　也音義(夭於/表反)疏(正義曰哀九年傳曰如川之滿不可/㳺也水當盈川而以壅故竭是水遇)¶
　(夭塞不得整流則竭涸也夭遏/是壅塞之義故云遇夭塞也)不行之謂臨注水變¶
　為澤乃成臨卦釋不行之物有帥而不從臨孰甚焉¶
　此之謂矣注譬彘子之違命亦不可行果遇必敗注¶
　遇敵彘子尸之注主此禍疏(正義曰釋言訓尸為主/故云主此禍也服䖍亦)¶
　(云此禍也又引易師卦六五長子帥師弟子輿尸凶/長子帥師以中行也弟子輿尸使不當也佐之於元)¶
　(帥弟子也而專以師濟使不當也軍必破敗而輿尸/案下句云雖免而歸則謂彘子當在陳而免師封有)¶