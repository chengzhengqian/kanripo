　春秋左氏傳注疏卷五十二考證¶
公至自齊居于鄆○蘇轍曰凡公行反而告廟則書至¶
　在外雖不告而書至所以存公也(臣召南/)按此說較¶
　疏所引賈逵之說為勝季氏豈時時能以公至告廟¶
　乎此實聖人特筆所以示君臣之義也¶
公圍成○孫復曰公圍成書者見國内皆叛也¶
尹氏召伯毛伯以王子朝奔楚疏召伯逆王于尸○尸¶
　地名監本訛作戸今改正¶