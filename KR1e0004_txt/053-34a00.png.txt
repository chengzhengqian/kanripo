　(年歲在鶉火歷而數之則二十七年復在鶉火故此/年在星紀也於十二次分野星紀是吳越之分也歲)¶
　(星是天之貴神所在之次其國有福今越得歲星故/呉伐之則凶也呉越同分而云越福呉凶者以呉先)¶
　(用兵故反受其殃賈逵云然杜從之也鄭𤣥云天文/分野斗主吳牽牛主越此是歲星在牽牛故吳伐之)¶
　(凶案史傳所云呉越同分不言於次之内更優分星/姜氏任氏共守𤣥枵復以何星主齊何星主薛也且)¶
　(據三統之術星紀之初斗十二度至於牽牛初度乃/為牛耳十五年餘分始滿則此年之初歲星初入此)¶
　(次伐越在夏未得已至牽/牛鄭之此説為妄之甚也)○秋八月王使富辛與石¶
　張如晉請城成周注子朝之亂其餘黨多在王城敬¶
　王畏之徙都成周成周狹小故請城之音義(狹音/洽)天¶