　(既據侵伐發例又嫌滅國事重不待告命故更明之/言不書于策者明告命大事皆書於國史正策以見)¶
　(仲尼脩定悉因正策之文注正義曰不言勝敗而言/臧否者明其臧否之言非徒勝敗之謂故知是善惡)¶
　(得失總謂理有曲直兵有彊弱也狄伐邢之類非狄/能告也楚滅庸之徒非庸能告也故知敗克互言不)¶
　(須兩告乃書也且哀元年傳曰呉入越不書呉/不告慶越不告敗也呉越並言知其不待兩告)○羽¶
　父請殺桓公將以求大宰注大宰官名音義(大音泰/注同)¶
　疏(注正義曰周禮天子六卿天官為大宰諸侯則并/六為三而兼職焉昭四年傳稱季孫為司徒叔孫)¶
　(為司馬孟孫為司空則魯之三卿無大宰也羽父名/見於經已是卿矣而復求大宰蓋欲令魯特置此官)¶
　(以榮巳耳以後更無/大宰知魯竟不立之)公曰為其少故也吾將授之矣¶