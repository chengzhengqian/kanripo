　疏(正義曰言欲繼文侯之功業而使信/義宣布於諸侯今日納王是爲可矣)而信宣於諸¶
　侯今爲可矣使卜偃卜之曰吉遇黃帝戰于阪泉之¶
　兆注黃帝與神農之後姜氏戰于阪泉之野勝之今¶
　得其兆故以爲吉疏(正義曰大戴禮五帝徳曰黃帝/與赤帝戰于阪泉之野晉語云)¶
　(昔少典娶於有蟜氏生黃帝炎帝黄帝爲姬炎帝爲/姜二帝用師以相濟也韋昭注云濟當爲擠擠滅也)¶
　(史記稱黃帝伐炎帝之後于阪泉之野炎帝卽神農/也黄帝將戰卜得吉兆今卜復得彼兆故以爲吉也)¶
　公曰吾不堪也注文公自以爲己當此兆故曰不堪¶
　對曰周禮未改今之王古之帝也注言周徳雖衰其¶