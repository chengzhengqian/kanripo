夏五月辛巳葬我小君哀姜注無傳反哭成喪故稱小¶
君例在定十五年¶
虞師晉師滅下陽注下陽虢邑在河東大陽縣晉於此¶
始赴見經滅例在㐮十三年音義(大音泰一音如/字見賢遍反)¶
秋九月齊侯宋公江人黄人盟于貫注貫宋地梁國蒙¶
縣西北有貰城貰與貫字相似江國在汝南安陽縣音¶
義(貫古亂反貰市/夜反又音世)疏(正義曰公羊榖梁皆云江人黄人/逺國之辭言其實是君也以其逺)¶
(國降而稱也賈云江黄稱人刺不度徳善鄰恃齊背楚/終為楚所滅其意雖異皆以江人黄人為國君親来杜)¶