　(其私家車乗也今既三分公室所分得者即是己有/不須更立私乗故三子各自毁壊舊時車乗部伍分)¶
　(以足成三軍也壊者壊其部伍將領也/令使各自屬其軍不復立私乘故也)季氏使其乘¶
　之人以其役邑入者無征注使軍乘之人率其邑役¶
　入季氏者無公征不入者倍征注不入季氏者則使¶
　公家倍征之設利病欲駈使入己故昭五年𫝊曰季¶
　氏盡征之民辟倍征故盡屬季氏疏(正義曰其乘之/人即所分得者)¶
　(國内三分有一之人也役謂共官力役則今之丁也/邑謂賦稅若今之租調也以其役之與邑皆來入季)¶
　(氏者則無公征也若不以入季氏者則使公家倍征/之當輸一而責其二也設利害以懼民敺之使入己)¶