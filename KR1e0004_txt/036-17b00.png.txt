　將事注戎服軍旅之衣異於朝服疏(正義曰周禮司/服云凡兵事韋)¶
　(弁服鄭𤣥云韋弁以韎韋為弁又以為衣裳也諸侯/之朝服𤣥冠緇布衣素積以為裳是戎服異於朝服)¶
　(也/)晉人問陳之罪對曰昔虞閼父為周陶正以服事¶
　我先王注閼父舜之後當周之興閼父為武王陶正¶
　音義(閼於/葛反)我先王賴其利器用也與其神明之後也¶
　注舜賢故謂之神明庸以元女大姬配胡公注庸用¶
　也元女武王之長女胡公閼父之子滿也音義(大音/泰配)¶
　(亦作妃音配/長丁丈反)疏(正義曰庸聲近用故為用也史記陳/世家云陳胡公滿者虞帝舜之後也)¶