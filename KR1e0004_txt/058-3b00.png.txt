　之夏六月戊辰陳乞鮑牧注牧鮑圉孫音義(難乃旦/反鮑牧)¶
　(州牧/之牧)及諸大夫以甲入于公宮昭子聞之與惠子乘¶
　如公戰于莊敗注高國敗也莊六軌之道音義(乘繩/證反)¶
　國人追之國夏奔莒遂及高張晏圉弦施來奔注晏¶
　圉嬰之子圉施不書非卿音義(圉魚/呂反)○秋七月楚子¶
　在城父將救陳卜戰不吉卜退不吉王曰然則死也¶
　再敗楚師不如死注前已敗於柏人今若退還亦是¶
　敗疏(注正義曰劉炫言卜不吉謂戰當敗再敗當謂/今伐更敗也杜言退還亦是敗非也以規杜氏)¶