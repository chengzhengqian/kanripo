魋不聼辰請辰忿而將大臣出奔虚請自忿稱弟示首¶
惡也仲佗石彄皆為國卿不能匡君静難而為辰所牽¶
帥出奔稱名亦罪之也音義(曁其器反佗徒何反彄苦/候反魋大回反難乃旦反)¶
疏(注正義曰曁與也釋詁文凡大夫出奔書名皆是罪/惡故杜迹其為罪之狀解其書名之由地旣出奔辰)¶
(為之請請而不許是虚其請也公唯不許而已未嘗責/其妄請不被廹逐自忿出奔是辰之罪也釋例曰宋辰)¶
(率羣卿以背宗國披大邑以成叛逆故以首惡稱弟是/言稱弟示首惡也杜知是首惡者以其特云宋公之弟)¶
(辰曁仲佗石彄是辰牽率仲佗石彄故云首惡也若不/為首惡當如昭二十二年宋華亥向寜華定出奔楚不)¶
(須曁字/以間之)¶