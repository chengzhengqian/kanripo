　即位小國朝之注小事大大國聘焉注大事小以繼¶
　好結信謀事補闕禮之大者也注闕猶過也禮以安¶
　國家利民人為大音義(好呼/報反)¶
經二年春王正月葬簡王注無傳五月而葬速¶
鄭師伐宋注書伐從告¶
夏五月庚寅夫人姜氏薨¶
六月庚辰鄭伯睔卒注未與襄同盟而赴以名庚辰七¶
月九日書六月經誤音義(睔古囷反徐/又胡忖反)疏(正義曰睔以/成八年即位)¶