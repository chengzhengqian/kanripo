(前序後總取省文之義故此直言諸侯猶是上夷儀之/諸侯也劉炫云定四年公㑹劉子云云于召陵五月公)¶
(及諸侯盟于臯鼬杜云復稱公者㑹盟異䖏故此亦異/處而不言公者炫謂史異辭於彼有規傳云七月經言)¶
(八月杜以長歴校之七月十/二日有己巳知是經誤也)¶
公至自㑹注無傳¶
衛侯入于夷儀注夷儀本邢地衛滅邢而為衛邑晉愍¶
衛衎失國使衛分之一邑書入者自外而入之辭非國¶
逆之例音義(衎苦/旦反)疏(正義曰僖元年邢遷于夷儀是夷/儀本是邢地僖二十五年衛滅邢)¶
(而有之還名其地為夷儀故為衛之邑也釋例曰春秋/稱入其例有二施於師旅則曰不地在於歸復則曰國)¶