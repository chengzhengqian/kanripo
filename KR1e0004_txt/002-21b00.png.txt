宋公陳侯蔡人衞人伐鄭¶
秋翬帥師會宋公陳侯蔡人衞人伐鄭注公子翬魯大¶
夫不稱公子疾其固請强君以不義也諸外大夫貶皆¶
稱人至於内大夫貶則皆去族稱名於記事之體他國¶
可言某人而已魯之卿佐不得言魯人此所以為異也¶
翬溺去族傳曰疾之叔孫豹則曰言違命此其例也音¶
義(翬許歸反强其丈反去/起呂反下同溺乃歴反)疏(注正義曰案鄭伯使宛來/歸祊庚寅我入祊及齊侯)¶
(伐我北鄙及我師敗績然魯事皆得稱我則已之卿佐/被貶亦可稱我人所以不然者凡云我者皆上有他國)¶