　周易豐䷶注離下震上豐之離䷝注豐上六變¶
　而為純離也周易論變故雖不筮必以變言其義豐¶
　上六曰豐其屋蔀其家闚其户闃其無人三嵗不覿¶
　凶義取無徳而大其屋不過三嵗必滅亡音義(蔀歩/口反)¶
　(又普口反闚又規反/闃舌鵙反覿徒歴反)疏(正義曰豐卦震上離下震為/動離為明動而益明豐大之)¶
　(義豐卦上六變而為純離之卦故為豐之離也杜以/筮得此卦爻變而為彼卦可言遇觀之否遇坤之比)¶
　(耳此直口語不是揲蓍而亦言豐之離者周易論變/為義故雖不筮論易者必以變言其義故言豐之離)¶
　(也杜又引豐上六至不覿凶皆周易之文也王弼以/為上六以隂處極而最在外不履於位深自幽隠絶)¶