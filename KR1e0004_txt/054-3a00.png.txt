(本世家文諸侯之禮親廟有四計煬公𤣥孫旣薨其廟/旣已毁矣季氏禱于煬公以求昭公不入公死於外謂)¶
(禱有益而更立其宫賽之於禮不合更立惡其改變國/典故書以譏之公羊榖梁皆云立者不宜立立煬宫非)¶
(禮/也)¶
冬十月隕霜殺菽注無傳周十月今八月隕霜殺菽非¶
常之災音義(隕于敏反菽本/又作叔音同)疏(注正義曰月令九月霜/始降八月未應霜殺菽)¶
(菽者大豆之苗又是耐霜之榖今以八月隕霜霜能殺/菽是非常之災故書之僖三十三年隕霜不殺草此云)¶
(殺菽彼言不殺草者榖梁傳曰未可以殺而/殺舉重可殺而不殺舉輕其曰菽舉重也)¶
　傳元年春王正月辛巳晉魏舒合諸侯之大夫于狄¶