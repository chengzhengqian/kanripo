　而借觀之音義(析星/歴反)疏(正義曰周禮司常掌九旗之/物名全羽為旞析羽為旌道)¶
　(車載旞游車載旌鄭𤣥云全羽析羽皆五采繫之於/旞旌之上所謂注毛於干首也凡九旗之帛皆用絳)¶
　(道車象路也王以朝夕燕出入游車木路也王以田/以鄙是其析羽為旌王者游車之所建也鄭𤣥唯言)¶
　(全羽析羽有五采耳猶不辨羽是何羽周禮有夏采/之官鄭𤣥云夏采夏翟羽色禹貢徐州貢夏翟之羽)¶
　(有虞氏以為緌後世或無故染鳥羽象而用之謂之/夏采其職云掌大喪以乗車建綏復于四郊鄭𤣥云)¶
　(明堂位曰有虞氏之旂夏后氏之綏則旌旗有是緌/者或以旄牛尾為之綴於幢上所謂注旌於干首者)¶
　(釋天云注旄首曰旌李廵曰以旄牛尾著旌首者也/孫炎曰析五采羽注旌上也下亦有旒縿據彼諸文)¶
　(言之則羽旄者有五色鳥羽又有旄牛尾也言全羽/析羽者蓋有全取其翅或析取其翮故有全析二名)¶