　(為野人之歌張本故追言衛為夫人南子召宋朝召/在遠年非今始召欲說過宋野已隔此語故又本之)¶
　(云齊宋會于洮時大子蒯瞶獻盂于齊過宋野而被/譏也服䖍以會于洮上屬為義言衛侯為夫人南子)¶
　(召宋朝故與宋公會于洮言為召宋朝為此㑹也然/則宋朝是宋之公子衛侯欲召則召何須與宋為㑹)¶
　(方始召之直言㑹于洮㑹上無國名知與何國會而/言宋衞乎服不達此勢愚之甚也注正義曰釋獸云)¶
　(豕子豬牝豝牝者謂之豝則豭是豬之牡故以喻宋/朝也以婁豬為求子之豬相傳為說耳曲禮人年五)¶
　(十曰艾是/艾為老也)大子羞之謂戲陽速曰從我而朝少君注¶
　速大子家臣音義(戲許宜反少詩照/反本亦作小君)疏(正義曰少君/猶小君也君)¶
　(為大君夫/人為小君)少君見我我顧乃殺之速曰諾乃朝夫人¶