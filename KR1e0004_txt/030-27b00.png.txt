楚子伐鄭¶
　傳九年春宋災樂喜為司城以為政注樂喜子罕也¶
　為政卿知將有火災素戒為備火之政疏(正義曰文/七年及成)¶
　(十五年二傳言宋六卿之次皆云右師左師司馬司/徒司城司寇其右師最貴故華元曰我為右師君臣)¶
　(之訓師所司也然則宋國之前當右師為政卿今言/司城為政卿者盖宋以華閱是華元之子以元有大)¶
　(功使閱繼其父耳子罕賢知故特使為政齊任管夷/吾魯任叔孫婼皆位卑而執國政此亦當然也此傳)¶
　(言以為政者以為救火之政耳但從此以後歴檢傳/文鄭人討賊宋人獻玉抶築臺之謳削向戌之賞皆)¶
　(是政卿之任故言為政卿也下晉侯云宋災於是乎/知有天道是宋人自知天道當有火災故子罕素相)¶