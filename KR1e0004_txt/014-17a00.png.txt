　(皆/反)其過子弟固將禮焉况天之所啓乎弗聽及楚楚¶
　子饗之曰公子若反晉國則何以報不穀對曰子女¶
　玉帛則君有之羽毛齒革則君地生焉其波及晉國¶
　者君之餘也其何以報君曰雖然何以報我對曰若¶
　以君之靈得反晉國晉楚治兵遇于中原其辟君三¶
　舎若不獲命注三退不得楚王命也音義(過古/禾反)其左¶
　執鞭弭右屬櫜鞬以與君周旋注弭弓末無縁者櫜¶
　以受箭鞬以受弓屬著也周旋相追逐也音義(弭莫/爾反)¶