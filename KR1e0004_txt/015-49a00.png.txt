　春秋左氏傳注疏卷十五考証¶
宋蕩伯姬來逆婦疏以蕩爲氏則此人字蕩也○(臣照/)¶
　按此人字蕩或謂字應作氏今攷衆仲對隱公問云¶
　天子建德因生以賜姓胙之土而命之氏諸侯以字¶
　爲諡因以爲族今宋桓公生公子蕩蕩生公孫壽壽¶
　生蕩意諸後遂以蕩爲氏則是蕩乃公子蕩之字蓋¶
　以字行蕩非名也孫以祖字爲氏卽所爲諸侯以字¶
　也故孔氏曰以蕩爲氏則此人字蕩¶