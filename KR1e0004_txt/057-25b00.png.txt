　(邦國都鄙乃縣治象之法于象魏使萬民觀治象浹/日而斂之鄭𤣥云正月周之正月吉謂朔日大宰以)¶
　(正月朔日布王治之事於天下至正歳又書而縣于/象魏使萬民觀焉凡治有故言始和者若改造云爾)¶
　(鄭衆云從甲至癸謂之浹日凡十日其地官夏官秋/官皆有此言地官云布敎縣敎象夏官云布政縣政)¶
　(象秋官云布刑縣刑象各縣所掌之事為異其文悉/同唯春官不縣者以禮法一頒百事皆足不可又縣)¶
　(故不縣之杜總彼意言縣敎令之法彼所縣者皆是/敎令之事故也由其縣于象魏故謂其書為象魏命)¶
　(藏其書也彼言朔日縣之十日卽斂之則救火之時/其書久已藏矣而此立象魏之外方始命藏此書者)¶
　(象魏是縣書之處見其處而念/及其書非始就縣處歛藏之)曰舊章不可亡也富¶
　父槐至曰無備而官辦者猶拾瀋也注槐富父終生¶