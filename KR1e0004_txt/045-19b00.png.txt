　疆來奔注髙疆不書非卿陳鮑分其室晏子謂桓子¶
　必致諸公譲德之主也譲之謂懿德凡有血氣皆有¶
　爭心故利不可强注不可强取音義(爭爭鬬之爭强/其丈反注同)¶
　思義為愈義利之本也藴利生孽姑使無藴乎注藴¶
　畜也孽妖害也音義(藴紆粉反孽魚/列反畜勑六反)可以滋長桓子¶
　盡致諸公而請老于莒注莒齊邑音義(長丁/丈反)桓子召¶
　子山注子山子商子周㐮三十一年子尾所逐羣公¶
　子私具幄幕器用從者之衣屨注私具不告公音義¶