　春秋正義序¶
　　　　　　　　　　　　　唐孔穎達著¶
夫春秋者紀人君動作之務是左史所職之書王者統¶
三才而宅九有順四時而治萬物四時序則玉燭調於¶
上三才協則寳命昌於下故可以享國永年令聞長世¶
然則有爲之務可不愼與國之大事在祀與戎祀則必¶
盡其敬戎則不加無罪盟會協於禮興動順其莭失則¶
貶其惡得則褒其善此春秋之大㫖爲皇王之明鑒也¶