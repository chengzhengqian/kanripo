　子大叔勞諸索氏注河南成臯縣東有大索城音義¶
　(介音界大音/泰索悉洛反)大叔謂叔向曰楚王汰侈已甚子其戒¶
　之叔向曰汰侈已甚身之災也焉能及人若奉吾幣¶
　帛慎吾威儀守之以信行之以禮敬始而思終終無¶
　不復注事皆可復行音義(焉於/䖍反)從而不失儀注從順¶
　也敬而不失威道之以訓辭奉之以舊法考之以先¶
　王注以先王之禮成其好音義(道音導好/呼報反)度之以二¶
　國注度晋楚之勢而行之音義(度待洛/反注同)疏(正義曰朝/聘之禮享)¶