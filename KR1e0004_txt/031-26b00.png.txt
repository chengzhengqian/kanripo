　師乃免矣注言如此乃免於晉楚之難音義(難乃/旦反)夏¶
　鄭子展侵宋注欲以致諸侯○四月諸侯伐鄭己亥¶
　齊大子光宋向戌先至於鄭門於東門注傳釋齊太¶
　子光所以序莒上也向戌不書宋公在㑹故其莫晉¶
　荀罃至于西郊東侵舊許注許之舊國鄭新邑音義¶
　(莫音/暮)疏(正義曰昭十二年𫝊楚子云我皇祖伯父昆/吾舊許是宅鄭人貪頼其田而不我與是舊)¶
　(許為鄭邑也謂之舊許明是/許之舊國許南遷而鄭得之)衞孫林父侵其北鄙六¶
　月諸侯會于北林師于向注向地在潁川長社縣東¶