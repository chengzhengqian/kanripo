　(夫不得稱君此謂屈瑕爲君者楚僭王號縣令稱公/故呼卿爲君大夫正法當呼爲主昭元年傳醫和謂)¶
　(趙文子曰主相晉國是其事也祁盈之臣謂祁盈/爲君伯有之臣謂伯有爲公是家臣稱其主耳)我¶
　以銳師宵加於鄖鄖有虞心而恃其城注恃近其城¶
　音義(近附近/之近)疏(正義曰鄖人日虞四邑之至冀其與/已合勢有虞度外援之心而又自恃)¶
　(近城故/無鬬志)莫有鬭志若敗鄖師四邑必離莫敖曰盍請¶
　濟師於王注盍何不也濟益也音義(盍戸各反/濟箋計反)對曰¶
　師克在和不在衆啇周之不敵君之所聞也注商紂¶
　也周武王也傳曰武王有亂臣十人紂有億兆夷人¶