　食之天子不舉注去盛饌音義(去起呂反/饌仕眷反)疏(正義曰/周禮膳)¶
　(夫掌王之食飲膳羞以養王及后世子王日一舉鼎/十有二物皆有爼天地有災則不舉鄭𤣥云殺牲盛)¶
　(饌曰舉今云天子不舉/是去盛饌貶膳食也)伐鼓于社注責羣隂伐猶擊¶
　也疏(正義曰郊特牲云社祭土而主隂氣也君南鄉/於北墉下荅隂之義也論語云鳴鼓而攻之伐)¶
　(鼓者是攻責之事故云責羣隂也日食者隂侵陽故/責隂以救日孔安國尚書傳云凡日食天子伐鼓于)¶
　(社責上公然則社以上公配食天子伐鼓責羣隂亦/以責上公也諸侯用幣于社請上公亦以請羣隂也)¶
　(互相/備也)諸侯用幣于社注社尊于諸侯故請救而不敢¶
　責之疏(正義曰昭二十九年傳曰封為上公祀為貴/神社稷五祀是尊是奉是社為上公之神尊)¶