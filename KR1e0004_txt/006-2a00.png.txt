　傳七年春穀伯鄧侯來朝名賤之也注辟陋小國賤¶
　之禮不足故書名以春來夏乃行朝禮故經書夏音¶
　義(辟匹亦反本/又作僻同)疏(注正義曰傳直云賤之不言賤意/以穀鄧是南方諸侯近楚小國明)¶
　(以辟陋小國故賤之也賤之者以其朝禮不足故書/名也曲禮云諸侯不生名今生書其名欲比之附庸)¶
　(但實非附庸故仍書其爵介葛盧言來不言朝全不/能行朝禮此則行朝禮但禮不足耳傳在春經在夏)¶
　(經書實朝之日故春來至夏乃書之世本鄧爲曼姓/莊十六年楚文王滅之穀則不知何姓是誰滅之服)¶
　(注云穀鄧宻邇於楚不親仁善鄰以自固卒爲楚所/滅無同好之救桓又有弑賢兄之惡故賤而名之衞)¶
　(冀隆難杜云傳曰要結外援好事鄰國以衞社稷又/云服於有禮社稷之衞穀鄧在南地屬衡岳以越棄)¶