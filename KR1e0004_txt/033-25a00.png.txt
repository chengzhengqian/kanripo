髙厚帥師伐我北鄙圍防○林堯叟曰伐我大夫將書¶
　大夫始此自隱以来齊伐我皆書人若君將書君自¶
　文十五年始大夫将書大夫自髙厚始¶
𫝊華臣懼遂奔陳○趙汸補注曰經書華臣出奔在秋¶
　而𫝊記其事在冬且詳其日月杜氏謂以始作亂時¶
　来告非也由左氏所據載籍或追錄舊事日月訛舛¶
　不與經合𫝊姑仍之以示𫝊疑之意不得以從赴為¶
　辭也其𫝊記在前而經書在後者乃可言從赴耳他¶