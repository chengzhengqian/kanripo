　公娶于齊東宫得臣之妹曰莊姜注得臣齊大子也¶
　大子不敢居上位故當處東宮疏(正義曰齊國侯爵/譜云姜姓太公望)¶
　(之後其先四岳佐禹有功或封於呂或封於申故太/公曰呂望也太公股肱周室成王封之於營丘今臨)¶
　(淄是也僖公九年魯隱公之元年也簡公四年獲麟/之歲也簡公弟平公十三年春秋之傳終矣平公二)¶
　(十五年卒後二世七十年而田氏奪齊太公之後滅/矣案齊世家莊公生僖公東宮得臣未知何公大子)¶
　(案史記十二諸侯年表衛莊公之立在春秋前二十/五年齊僖公之立在春秋前八年然則莊姜必非齊)¶
　(僖公之女蓋是莊公之女僖公姊妹也得臣為太子/早死故僖公立也不言僖公姊妹而繫得臣者見其)¶
　(是適女也得臣為大子云當處東宫者四時東為春/萬物生長在東西為秋萬物成就在西以此君在西)¶