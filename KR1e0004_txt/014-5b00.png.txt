　注不因阻隘以求勝音義(隘於/賣反)寡人雖亡國之餘注¶
　宋商紂之後不鼓不成列注恥以詐勝疏(正義曰軍/法鳴鼔以)¶
　(戰因謂交戰為鼔彼不成列而鼓以/擊之是詐以求勝故注云恥以詐勝)子魚曰君未知¶
　戰勍敵之人隘而不列天贊我也注勍强也言楚在¶
　險隘不得陳列天所以佐宋音義(勍其/京反)阻而鼔之不¶
　亦可乎猶有懼焉注雖因阻擊之猶恐不勝且今之¶
　勍者皆吾敵也雖及胡耉注今之勍者謂與吾競者¶
　胡耉元老之稱音義(耉音/苟)疏(正義曰諡法保民耆艾/曰胡胡是老之稱也釋)¶