　(在國之東西者以水皆東流西方居上流皆謂之上/國西為上則東為下下言東則此是西互相見也分)¶
　(減富者之財以與貧者則分為施與之名故分為與/也窮者全無生業或授之田宅賜之器物以救濟之)¶
　(傳稱一介行李逢澤有介麋焉則介亦特之義也介/特謂單身特立無兄弟妻子者無所附著或将轉移)¶
　(收聚之令有附依不使流散服䖍以宥為寛赦其罪/杜以下云赦罪戾則此宥非寛罪故以為寛其賦税)¶
　(也王制云少而無父謂之孤老而無子謂之獨老而/無妻謂之鰥老而無夫謂之寡此四者天民之窮而)¶
　(無告者也皆有常餼然則孤寡常有餼賜夲無賦税/而云寛賦税者正以不責賦税即是寛之也孤寡之)¶
　(貧者有餼賜能自給者免賦税文雖不言鰥獨宥與/孤寡必同任良謂選賢而任之也物官謂量事而官)¶
　(之也賈逵云物官量能授官也鄭衆/云物官相其才之所宜而官之是也)使屈罷簡東國¶