　邑孤之罪也敢不唯命是聽其俘諸江南以實海濵¶
　亦唯命其翦以賜諸侯使臣妾之亦唯命注翦削也¶
　音義(俘方夫反囚也濵/音賔翦子淺反)若惠顧前好注楚鄭世有盟¶
　誓之好音義(好呼報/反注同)徼福於厲宣桓武不泯其社稷¶
　注周厲王宣王鄭之所自出也鄭桓公武公始封之¶
　賢君也願楚要福于此四君使社稷不滅泯猶滅也¶
　音義(厲宣鄭桓公友周厲王之子宣王之母弟桓武/鄭武公名滑突桓公之子泯彌忍反徐亡軫反)¶
　(要於/遥反)疏(正義曰鄭桓公是周厲王之子宣王母弟又/宣王封之故僖二十四年及此皆厲宣並言)¶