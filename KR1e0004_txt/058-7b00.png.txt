　見其醉故誣之鮑子曰女忘君之為孺子牛而折其¶
　齒乎而背之也注孺子荼也景公嘗銜繩為牛使荼¶
　牽之荼頓地故折其齒音義(女音汝折之舌反又市/列反注同背音佩後年)¶
　(皆/同)悼公稽首曰注悼公陽生吾子奉義而行者也若¶
　我可不必亡一大夫注言已可為君必不怨鮑子若¶
　我不可不必亡一公子注公子自謂也恐鮑子殺已¶
　故要之音義(要一/遙反)義則進否則退敢不唯子是從廢¶
　興無以亂則所願也鮑子曰誰非君之子乃受盟注¶