(數皆以卿禮書於經衛之於晉不得比次國則邾莒杞/鄫之屬固以微矣此等諸國當時附隨大國不得列於)¶
(㑹者甚衆及其得列上不能自通於天子下無暇於備/禮成制故與於盟㑹戰伐甚多唯曹公子首得見經其)¶
(餘或命而禮儀不備或未加命數/故皆不書之是言首成為卿故書)¶
秋七月齊侯使國佐如師己酉及國佐盟于袁婁注穀¶
梁曰鞌去齊五百里袁婁去齊五十里疏(正義曰齊之/四竟不應過)¶
(遥且鞌已是齊地未必竟上之邑豈得去齊有五百里/乎穀梁又云壹戰緜地五百里則是甚言之耳釋例土)¶
(地名鞌與袁婁竝闕不/知其處逺近無以驗之)¶
八月壬午宋公鮑卒注未同盟而赴以名音義(鮑步/卯反)¶