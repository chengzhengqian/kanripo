　(因殺夏后相也案下句别/言滅夏后相王解是也)滅夏后相注夏后相啓孫¶
　后相失國依於二斟復為澆所滅音義(相息亮反注/及下注同復)¶
　(扶又/反)疏(注正義曰夏本紀云禹生啓啓生大康大康/崩仲康立仲康崩子相立是相為仲康之子)¶
　(啓之孫也書序云大康失邦作五子之歌其經云大/康尸位以逸豫乃畋于有洛之表十旬弗反有窮后)¶
　(羿因民弗忍距于河則大康之時羿已權盛能廢大/康矣𦙍征云唯仲康肇位四海孔安國云羿廢大康)¶
　(而立其弟仲康為天子仲康羿之所立也仲康崩子/相立葢亦羿立之矣傳言羿因夏民以代夏政葢於)¶
　(相時羿始自立為天子相於是失國依/於二斟及澆滅斟灌相復為澆所滅)后緡方娠逃¶
　出自竇注后緡相妻娠懷身也音義(緡亡巾反娠音/震又音身竇音)¶