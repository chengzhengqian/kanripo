　傳二十九年春王正月公在楚釋不朝正于廟也注¶
　釋解也告廟在楚解公所以不朝正疏(注正義曰公/本在國每月)¶
　(之朔常以朝享之禮親自祭廟今以在外之故闕於/此禮國之守臣於此朔日告廟云公在楚史官因書)¶
　(於策傳解其告廟之意告云公在楚/者解釋公所以不得親自朝正也)楚人使公親襚¶
　注諸侯有遣使賵襚之禮今楚欲遣使之比音義(襚/音)¶
　(遂説文云衣死人衣遣使所吏反下/同賵芳鳳反一本作贈比必利反)疏(正義曰檀弓/云襄公朝于)¶
　(荆康王卒荆人曰必請襲魯人曰非禮也荆人强之/巫先拂柩荆人悔之記之所言即是此事所異者此)¶
　(言請襚彼言請襲此言袚殯彼言拂柩雖俱説此事/先後不同禮死而浴浴即襲襲後始小斂大斂乃殯)¶