秋齊侯伐我北鄙圍桃注弁縣東南有桃虛音義(虛起/居反)¶
髙厚帥師伐我北鄙圍防¶
九月大雩注無𫝊書過¶
宋華臣出奔陳注暴亂宗室懼而出奔實以冬出書秋¶
者以始作亂時来告音義(華户/化反)疏(正義曰傳說此事文/在冬下知其實以冬)¶
(出經書在秋故知追以秋告實冬出而告以秋明以華/臣始作亂時來告也但傳因華臣之出本其懼罪之由)¶
(故於冬之下追言華閲卒耳其實華閲之卒或在/九月之前華臣弱其室殺其宰當在九月内耳)¶
冬邾人伐我南鄙¶