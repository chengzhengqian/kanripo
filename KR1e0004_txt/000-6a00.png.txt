御製讀左傳季文子出莒僕¶
季文子出莒僕是也而左氏有過辭然魯之襄仲獨非¶
僕之類乎其事即接宣公之立不聞文子有討賊之誅¶
何獨嚴於僕而恕於仲乎且僂數元愷四凶謂堯不能¶
舉賢而舜舉之堯不能去惡而舜去之審如是則堯何¶
以為巍巍蕩蕩則天之大聖乎盖其賢其惡或者當堯¶
之時尚未甚彰而其舉其去亦因之而有所待千載之¶
下豈可輕議哉况舜之協帝皆出堯之所授則舜之所¶