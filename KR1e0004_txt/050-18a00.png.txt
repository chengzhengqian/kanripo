　伯蚠劉狄穆公單旗音義(蚠扶粉反一音扶/云反摯音至下同)惡賔孟¶
　之為人也願殺之又惡王子朝之言以為亂願去之¶
　注子朝有欲位之言故劉蚠惡之音義(惡烏路反去/起呂反有欲)¶
　(位之言一/夲位作立)疏(正義曰伯蚠是果决有知謀者也願得/殺賔孟去子朝所以强單子之心故劉)¶
　(子亦與同志共立子猛也於賔孟云願殺之於子朝/云願去之者朝是王之寵子王在不可專殺願逐去)¶
　(而已獻諡法知/質有聖曰獻)賔孟適郊見雄雞自斷其尾問之侍¶
　者曰自憚其犧也注畏其為犧牲奉宗廟故自殘毁¶
　音義(斷丁管反憚待/旦反犧許宜反)遽歸告王且曰雞其憚為人用¶