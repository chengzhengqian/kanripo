　注不傷害民○秋諸侯會宋公于盂子魚曰禍其在¶
　此乎君欲已甚其何以堪之於是楚執宋公以伐宋¶
　冬會于薄以釋之子魚曰禍猶未也未足以懲君注¶
　為二十二年戰泓傳音義(懲直升反/泓烏宏反)○任宿須句顓¶
　臾風姓也實司大皥與有濟之祀注司主也大皥伏¶
　羲四國伏羲之後故主其祀任今任城縣也顓臾在¶
　泰山南武陽縣東北須句在東平須昌縣西北四國¶
　封近於濟故世祀之音義(任音壬注同顓音專臾羊/朱反風姓也本或作皆風)¶