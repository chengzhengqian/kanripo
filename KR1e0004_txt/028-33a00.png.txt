　魏郡長樂縣入清水音義(洹音桓一音恒今土俗音/袁慮力於反樂音洛下樂)¶
　(平/同)或與已瓊瑰食之注瓊玉瑰珠也食珠玉含象音¶
　義(瓊求營反瑰古回反/含户暗反本亦作唅)疏(正義曰瓊是玉之羙者廣/雅云玫瑰珠也呂靖韻集)¶
　(云玫瑰火齊珠也含者或用玉或用珠故夢食珠玉/為含象也詩毛傳云瓊瑰石而次玉禮緯天子含用)¶
　(珠諸侯用玉大夫用碧此聲伯得有瓊瑰者案周禮/天子含用玉則禮緯之文未可全依或可珠玉兼有)¶
　(故釋例云/珠玉曰含)泣而為瓊瑰盈其懷注淚下化為珠玉滿¶
　其懷從而歌之曰濟洹之水贈我以瓊瑰歸乎歸乎¶
　瓊瑰盈吾懷乎注從就也夢中為此歌懼不敢占也¶