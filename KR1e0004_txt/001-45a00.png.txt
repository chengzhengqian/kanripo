傳春王周正月注言周以别夏殷○(臣浩/)按孔子以周¶
　人紀周事必不改時王之正朔自唐啖助趙匡以後¶
　學者爭攻左氏宋儒又造爲夏時冠周月之説朱子¶
　已言其非吕大圭曰周以建子之月爲正則春者始¶
　建子之月云爾最爲直截左氏若預料後人必有紛¶
　紜穿鑿之解以一周字解之至簡至當(臣召南/)按後¶
　儒春王正月之辨膠葛不明其實春秋所書皆周正¶
　也以傳証之僖五年正月辛亥朔日南至而正月之¶