　歩毅御晉厲公欒鍼為右注歩毅即郤毅彭名御楚¶
　共王潘黨為右石首御鄭成公唐苟為右欒范以其¶
　族夾公行注二族强故在公左右音義(共音恭夾/古洽反)疏¶
　(注正義曰劉炫云族者屬也屬謂中軍以中軍夾公/耳非謂宗族之兵今知非者杜云二族者順傳之文)¶
　(無明言宗族之事劉誣杜/以為宗族妄規其過非也)䧟於淖欒書將載晉侯鍼¶
　曰書退國有大任焉得專之注在君前故子名其父¶
　大任謂元帥之職音義(焉於/䖍反)疏(正義曰言國有元師/之大任何得專意廢)¶
　(之而為御也注正義曰曲禮曰父前子名君前臣名/鄭𤣥云對至尊無大小皆相名以君至尊為在君前)¶