　陵别之以為冢墓之地音義(别彼列/反下同)疏(正義曰釋丘/云絶高為之)¶
　(京非人為之邱李廵曰邱高大者為京也孫炎曰為/之人所作也則京為邱類人力所作也釋地云大陸)¶
　(曰阜大阜曰陵李廵曰大陸謂土地高大名曰阜阜/最大為陵也檀弓稱趙文子與叔譽觀于九原觀晉)¶
　(諸大夫之墓也僖三十二年傳云殽有二陵焉其/南陵夏后臯之墓也故知别邱陵以為𦵏墓之地)表¶
　淳鹵注淳鹵埆薄之地表異輕其賦税音義(淳音純/鹵音魯)¶
　(説文云鹵西方/鹹也埆音學)疏(正義曰賈逵云淳鹹也説文云鹵/西方鹹地也從西省象鹽形安定)¶
　(有鹵縣東方謂之斥西方謂之鹵吕氏春秋稱魏文/侯時史起為鄴令引漳水以灌田民歌之曰决漳水)¶
　(以灌鄴旁終占斥鹵生稻粱是鹹薄之地名曰斥鹵/禹貢云海濵廣斥是也淳鹵地薄收獲常少故表之)¶