　南宫長萬注金僕姑矢名南宫長萬宋大夫音義(射/食)¶
　(亦反長/丁丈反)疏(注正義曰用之射人必知/是矢其名僕姑其義未聞)公右歂孫生搏¶
　之注搏取也不書獲萬時未為卿音義(歂市専反/搏音博)疏¶
　(正義曰檀弓云魯莊公及宋人戰于乘丘縣賁父御/卜國為右車右與此不同者禮記後人所録聞於所)¶
　(聞之口其事未必實也案傳云公子偃先犯宋師公/從而大敗之則木非交戰禮記稱馬驚敗績公隊佐)¶
　(車授綏御與車右皆死之必如記言則是魯師敗績/安得稱公敗宋師于乘丘傳記不同固當記文妄耳)¶
　宋人請之宋公靳之注戲而相愧曰靳魯聽其得還¶
　音義(靳居/覲反)疏(注正義曰服䖍云恥而惡之曰靳傳稱/宋人請之若是恥惡其人不應為之請)¶