　(詩為/唐風)曰思深哉其有陶唐氏之遺民乎不然何憂之¶
　逺也注晉本唐國故有堯之遺風憂深思逺情發於¶
　聲音義(思息/嗣反)非令徳之後誰能若是疏(正義曰陶唐/之化遺法猶)¶
　(在作歌之民與唐世民同故察此歌曰思慮深逺哉/見其思深故疑之云其有陶唐氏之遺民乎若其不)¶
　(是唐民何其憂思之逺也非承令徳之/後誰能如此深慮也令徳謂唐堯也)為之歌陳注¶
　詩第十二疏(正義曰陳者太皥伏羲氏之虛也於漢/則淮陽郡陳縣是其都也帝舜之胄有)¶
　(虞閼父者為周武王陶正武王賴其利器用又以其/人是聖舜神明之後乃封其子滿於陳使奉虞舜之)¶
　(祀賜姓曰媯是為陳胡公後五世至幽公荒淫無度/國人作宛丘之詩以刺之以後凡十篇皆陳風也)¶