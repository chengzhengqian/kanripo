　鄧為師期注尋九年會于防謀伐宋也公既會而盟¶
　盟不書非後也蓋公還告會而不告盟鄧魯地疏(注/正)¶
　(義曰九年傳稱會于防謀伐宋未及伐宋而更為此/會為師伐宋之期知是尋防會也釋例曰盟于鄧盟)¶
　(于犖盟于戚公既在會而不書盟者以理推之/會在盟前知非後盟也蓋公還告會而不告盟)○夏¶
　五月羽父先會齊侯鄭伯伐宋注言先會明非公夲¶
　期釋翬之去族○六月戊申公會齊侯鄭伯于老桃¶
　注會不書不告於廟也老桃宋地六月無戊申戊申¶
　五月二十三日日誤疏(注正義曰六月無戊申者下/有辛巳取防亦在六月之内)¶