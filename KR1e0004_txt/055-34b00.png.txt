　道過中牟畏晋故卜龜焦兆不成不可以行事也衛¶
　侯曰可也衛車當其半寡人當其半敵矣注衛侯怒¶
　晉甚不復顧卜欲以身當五百乗音義(復扶/又反)乃過中¶
　牟中牟人欲伐之衛褚師圃亡在中牟曰衛雖小其¶
　君在焉未可勝也齊師克城而驕其帥又賤注城謂¶
　夷儀也帥謂東郭書音義(禇中吕反帥/所類反注同)疏(注正義曰/杜見𫝊言)¶
　(帥賤則云是東郭書劉炫云案上伐夷儀乃齊侯親/兵所陳東郭書之事非是将帥杜何知帥謂東郭書)¶
　(若東郭書為帥則人無不識何故云晳幘而衣貍製/齊侯使視之乃知夫子也且書若為帥被晋之敗何)¶