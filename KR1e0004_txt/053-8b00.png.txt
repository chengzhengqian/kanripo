　(皆是木火水土之神名非所配人之神名也雖本非/配人之名而配者與之同食亦得取彼神名以為配)¶
　(者神名猶社本土神之名稷本榖神之名配者亦得/稱社稷也此五行之官配食五行之神天子制禮使)¶
　(祀焉是為王/者所尊奉也)木正曰句芒注正官長也取木生句曲¶
　而有芒角也其祀重焉音義(句古侯反注及下皆/同重直龍反下文同)疏¶
　(注正義曰正訓為長故為官長木官之最長也其火/金水土正亦然賈逵云總言萬物句芒非專木生如)¶
　(句杜誤耳木正順春萬物始生句而有芒角杜獨言/木者以木為其主故經云木正且木比萬物芒角為)¶
　(甚故舉木而言劉炫以杜不取/賈義而獨舉於木而規杜非也)火正曰祝融注祝融¶
　明貎其祀犂焉音義(犂力/兮反)疏(注正義曰杜不觧祝則/謂祝融二字共為明貎)¶