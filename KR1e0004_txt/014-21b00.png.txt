　使殺懷公于高梁不書亦不告也注懷公奔高梁高¶
　梁在平陽楊縣西南再發不告者言外諸侯入及見¶
　殺亦皆須告乃書于策呂郤畏偪注呂甥郤芮惠公¶
　舊臣故畏為文公所偪害音義(偪音逼為/于偽反)將焚公宫¶
　而弑晉侯寺人披請見公使讓之且辭焉注辭不見¶
　音義(弑音試又作殺寺本又作/侍披普皮反請見賢遍反)曰蒲城之役注在五¶
　年君命一宿女即至注即日至音義(女音汝/下皆同)其後余¶
　從狄君以田渭濱注田獵音義(渭音謂水/名濱音賓)女為惠公¶