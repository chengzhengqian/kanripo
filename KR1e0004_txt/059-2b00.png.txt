　故謂之孟子若宋女疏(注正義曰諱娶同姓不得謂/之吳女宋是子姓長女字孟)¶
　(故惠公元妃謂之孟子今又稱孟子者全改其本若/言此夫人是宋國之長女也釋例曰經書孟子卒傳)¶
　(言昭公娶于吳故不書姓此為昭公加諱不復繫吳/改其姓號傳因而弗革也論語謂之吳孟子蓋時人)¶
　(常言非經傳正文也而賈氏以為言孟子若言吳之/長女也稱吳長女旣不異於同姓且娶同姓長之與)¶
　(少未聞其異/無所為别也)死不赴故不稱夫人注不稱夫人故不¶
　言薨不反哭故不言葬小君注反哭者夫人禮也以¶
　同姓故不成其夫人喪疏(注正義曰禮旣葬日中自/墓反虞於正寢所謂反哭)¶
　(於寢反哭者是夫人之正禮也季氏以同姓之故不/成其夫人之喪不為反哭故不書葬所以懲臣子之)¶