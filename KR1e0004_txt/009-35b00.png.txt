　叔待于鍼巫氏注成季季友也鍼巫氏魯大夫音義¶
　(鄉許亮反/鍼其亷反)使鍼季酖之注酖鳥名其羽有毒以畫酒¶
　飲之則死音義(畫音/獲)疏(注正義曰説文云酖毒鳥也/一名運日廣雅云鴆鳥雄曰)¶
　(運日雌曰陰諧廣志云鴆鳥形似鷹大如鶚毛黒喙/長七八寸黄赤如金食蛇及橡實常居高山巔晉諸)¶
　(公讚云鴆鳥食蝮以羽翮櫟酒水中飲之則殺人舊/制鴆不得渡江有重法石崇為南中郎得鴆以與王)¶
　(愷養之大如鵝喙長尺餘純食蛇虺司隷傅祇於愷/家得此鳥奏之宣示百官燒於都街是説鴆鳥之狀)¶
　(也以其因酒毒/人故字或為酖)曰飲此則有後於魯國不然死且無¶
　後飲之歸及逵泉而卒立叔孫氏注逵泉魯地不以¶