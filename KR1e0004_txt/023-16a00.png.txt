　此行也晉師必敗且君而逃臣若社稷何王病之告¶
　令尹改乘轅而北之次于管以待之疏(正義曰土地/名榮陽京縣)¶
　(東北有管城/古管國也)晉師在敖鄗之間注榮陽京縣東北有¶
　管城敖鄗二山在榮陽縣西北音義(乘繩證反管古/緩反管城管叔)¶
　(所封也本或作菅古顔反/非也敖五刀反鄗苦交反)鄭皇戌使如晉師曰鄭之¶
　從楚社稷之故也未有貳心楚師驟勝而驕其師老¶
　矣而不設備子擊之鄭師為承注承繼也音義(皇戌/雖律)¶
　(反使所吏反/驟仕救反)楚師必敗彘子曰敗楚服鄭於此在矣¶