　對曰昔趙衰以壺飱從徑餒而弗食注言其亷且仁¶
　不忘君也徑猶行也音義(飱音孫從才用反舊如字/徑古定反一讀以壺飱從)¶
　(絶句讀徑爲經連下句乖/於杜意餒如罪反餓也)疏(正義曰杜以徑猶行者/以傳文爲徑故釋爲行)¶
　(上讀爲義劉炫改徑爲經謂經歴飢餒/下屬爲句輒改其字以規杜氏非也)故使處原注¶
　從披言也衰雖有大功猶簡小善以進之示不遺勞¶
　音義(披普/皮反)¶
經二十有六年春王正月己未公會莒子衞甯速盟于¶
向注向莒地甯速衞大夫莊子也音義(向舒/亮反)¶