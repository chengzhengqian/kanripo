　弟之國棄周公之後亦惟君寡君聞命矣叔向曰寡¶
　君有甲車四千乘在雖以無道行之必可畏也況其¶
　率道其何敵之有牛雖瘠僨於豚上其畏不死注僨¶
　仆也音義(瘠在亦反僨方問反/仆音付一音蒲卜反)疏(注正義曰前覆曰/仆言牛倒豚上豚)¶
　(必死也言牛雖瘠者謂魯以晉/為無徳輕之故以瘦牛自喻)南蒯子仲之憂其庸¶
　可棄乎注棄猶忘也若奉晉之衆用諸侯之師因邾¶
　莒杞鄫之怒注四國近魯數以小事相忿鄫已滅其¶
　民猶存故并以恐魯音義(鄫才陵反近附/近之近數音朔)以討魯罪¶