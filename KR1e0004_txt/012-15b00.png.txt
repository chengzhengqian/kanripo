　(言二王之後禮合得之今賜/齊候是尊之比二王後也)曰天子有事於文武注¶
　有祭事也使孔賜伯舅胙注天子謂異姓諸侯曰伯¶
　舅疏(正義曰曲禮曰五官之長曰伯天子同姓謂之/伯父異姓謂之伯舅鄭𤣥云謂爲三公者周禮)¶
　(九命作伯齊桓是九命/之伯故以伯舅呼之)齊侯將下拜孔曰且有後命¶
　天子使孔曰以伯舅耋老加勞賜一級無下拜注七¶
　十曰耋級等也音義(耋田節反一音他結/反勞力報反級音急)疏(正義曰/釋言云)¶
　(耋老也舎人云年六十稱也郭璞云八十爲耋釋名/云八十曰耋耋鐡也皮黒如鐡彼說或云六十或云)¶
　(八十杜云七十曰耋者耋之年齒旣無明文曲禮云/七十曰老爾雅以耋爲老故以爲七十曲禮升階之)¶