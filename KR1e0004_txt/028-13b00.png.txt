　(故子名/其父)且侵官冐也注載公為侵官音義(冐莫報反/徐莫北反)¶
　失官慢也注去將而御失官也離局姦也注逺其部¶
　曲為離局音義(離力志反注/同逺于萬反)有三罪焉不可犯也乃¶
　掀公以出於淖注掀舉也音義(掀徐許言反云捧轂/舉之則公軒起也一)¶
　(曰掀引也胡根反一音虛斤反字/林云舉出也火氣也又丘近反)疏(正義曰説文云/掀舉出也公在)¶
　(於淖知掀當/訓為舉也)癸巳潘尫之黨與養由基蹲甲而射之¶
　徹七札焉注黨潘尫之子蹲聚也一發逹七札言其¶
　能䧟堅音義(尫烏黄反之黨一本作潘尫之子黨案/注云黨潘尫之子也則傳文不得有子)¶