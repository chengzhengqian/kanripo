　大雅言夏商之君政不得人心故四方諸侯皆懼而¶
　謀度其政事也言秦穆亦能感江之滅懼而思政爰¶
　於也究度皆謀也音義(究音救度待/洛反注同)疏(正義曰徧檢/諸夲君子曰)¶
　(下皆無詩云則傳文夲自畧也詩意言維彼夏商二/國其政不得民心致使國家喪滅維此四方之國見)¶
　(其亡滅於是自謀於是自度其政事自懼己之滅亡/也此詩所言其秦穆之謂也此詩大雅皇矣一篇)¶
　○衞寗武子來聘公與之宴為賦湛露及彤弓注非¶
　禮之常公特命樂人以示意故言為賦湛露彤弓詩¶
　小雅音義(湛直減反/彤徒冬反)疏(正義曰諸自賦詩以表己志/者斷章以取義意不限詩之)¶