　(北杏之㑹邾人在列故謂其已得命也列與不列在/於主會之意不由有爵與否襄二十七年宋之盟齊)¶
　(人請邾宋人請滕邾滕不列於會故不書邾滕襄五/年戚之會穆叔以屬鄫為不利使鄫大夫聽命于會)¶
　(故經書鄫人然則為人私屬則不列於㑹不為人私/屬則列於會不可據列會與否以明有爵也昭四年)¶
　(申之會淮夷列焉未必有爵也邾今無爵得與魯盟/北杏會齊何須有爵荘十五年會于鄄傳曰齊始覇)¶
　(則齊桓為覇自鄄會始耳北杏之時諸侯未從覇功/未立桓尚未有殊勲儀父何足可紀且齊桓未有功)¶
　(於王焉能使王命之其得王命必在北杏之後但未/知定是何年耳服䖍云爵者醮也所以醮盡其材也)¶
　公攝位而欲求好於邾故為蔑之盟注觧所以與盟¶
　也音義(好呼報反與/如字又音預)○夏四月費伯帥師城郎不書¶