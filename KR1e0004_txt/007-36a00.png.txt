　公從之大敗宋師于乘丘齊師乃還○蔡哀侯娶于¶
　陳息侯亦娶焉息媯將歸過蔡蔡侯曰吾姨也注妻¶
　之姊妹曰姨疏(注正義曰釋親云妻之姊妹同/出為姨孫炎云同出俱已嫁也)止而¶
　見之弗賔注不禮敬也息侯聞之怒使謂楚文王曰¶
　伐我吾求救於蔡而伐之楚子從之秋九月楚敗蔡¶
　師于莘以蔡侯獻舞歸○齊侯之出也過譚譚不禮¶
　焉及其入也諸侯皆賀譚又不至注以九年入音義¶
　(過古/禾反)冬齊師滅譚譚無禮也譚子奔莒同盟故也注¶