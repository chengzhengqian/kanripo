公子遂如晉¶
夏四月四卜郊不從乃免牲注龜曰卜不從不吉也卜¶
郊不吉故免牲免猶縱也疏(正義曰龜曰卜曲禮文也/洪範稽疑云龜從筮從謂)¶
(從人之心也人心欲吉不從是不吉也卜郊不吉不復/為郊牲無所用故免牲免猶縱放不殺之也穀梁傳曰)¶
(免牲者為之緇衣纁裳有司𤣥端奉送至于南郊免牛/亦然左傳無説其事或然也桓五年傳例曰凡祀啓蟄)¶
(而郊啓蟄周之三月也今於夏四月卜郊者傳舉節氣/有前有却但使春分未過仍得為郊故四月得卜郊也)¶
(故釋例曰凡十二月而節氣有二十四共通三百六十/六日分為四時間之以閏月故節不必得恒在其月初)¶
(而中氣亦不得恒在其月之半是以傳舉天宿氣節為/文而不以月為正僖公襄公夏四月卜郊但譏其非所)¶