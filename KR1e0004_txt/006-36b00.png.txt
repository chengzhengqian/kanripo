　冬十月朔日有食之不書日官失之也天子有日官¶
　諸侯有日御注日官日御典厯數者日官居卿以底¶
　日禮也注日官天子掌厯者不在六卿之數而位從¶
　卿故言居卿也底平也謂平厯數音義(底音㫖/下同)疏(注/正)¶
　(義曰周禮大史掌正歳年以序事頒告朔于邦國然/則天子掌厯者謂大史也大史下大夫非卿故不在)¶
　(六卿之數傳言居卿則是尊之若卿故知非卿而位/從卿故言居卿也平厯數者謂掌作厯數平其遲速)¶
　(而頒於邦國也晦朔弦望交㑹有期日月/五星行道有度厯而數之故曰厯數也)日御不失¶
　日以授百官于朝注日官平厯以班諸侯諸侯奉之¶