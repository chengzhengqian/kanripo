　侯秋師還注終叔向言晉公室卑○呉公子慶忌驟¶
　諫呉子曰不改必亡弗聽注呉子弗聽出居于艾注¶
　艾呉邑豫章有艾縣音義(艾五/蓋反)遂適楚聞越將伐呉¶
　冬請歸平越遂歸欲除不忠者以説于越呉人殺之¶
　注言其不量力音義(説如字/又音悦)○十一月越圍呉趙孟¶
　降於喪食注趙孟襄子無恤時有父簡子之喪楚隆¶
　曰三年之喪親䁥之極也主又降之無乃有故乎注¶
　楚隆襄子家臣音義(䁥女/乙反)趙孟曰黄池之役先主與¶