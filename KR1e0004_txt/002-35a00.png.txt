　之守非君所及也注士臣皁皁臣輿輿臣隸言取此¶
　雜猥之物以資器備是小臣有司之職非諸侯之所¶
　親也音義(射食亦反皁才早反/輿音餘猥烏罪反)疏(正義曰山林之實/謂材木樵薪之類)¶
　(川澤之實謂蔆芡魚蟹之屬此皆器用之所資須賤/人之所守掌非人君所宜親及之也此雖意諌觀魚)¶
　(而廣言小事故注云取此雜猥之物以資器備非諸/侯所親也雜猥謂諸雜猥碎也資謂器之資財待此)¶
　(而備器之所用及所盛皆是也穀梁傳曰禮尊不親/小事卑不尸大功魚卑者之事也公觀之非正與此)¶
　(同也若然月令季冬命漁師始漁天子親往嘗魚先/薦寢廟彼禮天子親往此譏公者彼以時魚潔美取)¶
　(之以薦宗廟特重其事天子親行意在敬事鬼神/非欲以為戲樂隱公觀魚志在遊戲故譏之也)公¶