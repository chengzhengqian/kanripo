　(以此知立而奉之謂立為大子帥國人奉之正謂奉/之以為大子也元年傳曰大子少是立為大子之文)¶
　(也大子者父在之稱今惠公已薨而言立為大子者/以其未堪為君仍處大子之位故也禮記曽子問曰)¶
　(君薨而世子生是君薨/之後仍可以稱大子也)¶
經元年春王正月注隠公之始年周王之正月也凡人¶
君即位欲其體元以居正故不言一年一月也隠雖不¶
即位然攝行君事故亦朝廟告朔也告朔朝正例在襄¶
二十九年即位例在隠荘閔僖元年音義(朝直遥/反下同)疏(正/義)¶
(曰此經字并下傳字亦杜氏所題以分年相附若不有/經字何以異傳不有傳字何以别經又公羊穀梁二傳)¶