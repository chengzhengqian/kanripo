　(晉故為王/官之邑)劉子單子曰昔周克商使諸侯撫封注各¶
　撫有其封内之地蘓忿生以溫為司㓂與檀伯達封¶
　于河注蘓忿生周武王司㓂蘓公也與檀伯達俱封¶
　於河内音義(檀徒/丹反)疏(正義曰尚書立政云周公若曰/太史司㓂蘓公此傳與彼俱言)¶
　(蘇公為司㓂眀是一人此言克/商即為司㓂是為武王司㓂)蘇氏卽狄又不能於¶
　狄而奔衛注事在僖十年㐮王勞文公而賜之溫注¶
　在僖二十五年音義(勞力/報反)狐氏陽氏先處之注狐溱¶
　陽處父先食温地音義(溱側/巾反)而後及子若治其故則¶