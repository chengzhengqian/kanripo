　(也𤣥之此言取公羊為說荘二十五年公羊傳曰日/食以朱絲營社或曰脅之或曰為闇恐人犯之故營)¶
　(之然社有形質故可朱絲營繞日月山川非可營之/物不得以此觧禜也賈逵以為營攅用幣杜依用之)¶
　(日月山川之神其祭非有常䖏故臨時營其地立攅/表用幣告之以祈福祥也攅聚也聚草木為祭處耳)¶
　(癘疫謂害氣流行嵗多疾病然則君身有病亦是癘/氣而云不及君身者陳思王以為癘疫之氣止害貧)¶
　(賤其富貴之人攝生厚者疫氣所不及其事或當然/也且子産知晋君之病不在於此故言二者不及君)¶
　(身以病非癘疫故/不須祭臺駘等也)若君身則亦出入飲食哀樂之事¶
　也山川星辰之神又何為焉注言實沈臺駘不為君¶
　疾音義(樂音/洛)疏(正義曰家語孔子云飲食不時逸勞/過度者病共殺之此云出入即逸勞)¶