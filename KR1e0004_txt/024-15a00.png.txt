　若之何待之不討有罪曰將待後後有辭而討焉毋¶
　乃不可乎夫恃才與衆亡之道也商紂由之故滅注¶
　由用也疏(正義曰史記殷本紀云紂賢辯捷疾聞見/甚敏材力過人手格猛獸知足以拒諫飾)¶
　(是非之端矜人臣以能髙天下以聲以為皆/出已之下武王伐滅之是由恃才雋故滅也)天反時¶
　為災注寒暑易節地反物為妖注羣物失性民反徳¶
　為亂亂則妖災生疏(正義曰據其害物謂之災言其/怪異謂之妖時由天物在地故)¶
　(屬災於天屬妖於地其實民有亂徳感動天地天地/為之見變妖災因民而生天地共為之耳非獨天為)¶
　(災而地為妖民謂人也感動天地皆是人君感之非/庶民也昭七年傳曰國無政不用善則自取謫於日)¶