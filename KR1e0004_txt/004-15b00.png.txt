　(皆上接革帶以繋之肩與革帶廣同是説韠之制也/記傳更無黻制皆是韠義明其制與韠同經傳作黻)¶
　(或作韍或作芾音義同也徐廣車服儀制曰古者韍/如今蔽膝戰國連兵以韍非兵飾去之漢明帝復制)¶
　(韍天子赤皮蔽膝蔽膝古韍也然則漢世蔽膝猶用/赤皮魏晉以來用絳紗為之是其古今異也以其用)¶
　(絲故字或有為紱者天子之笏以玉為之故云珽玉/笏也管子云大子執玉笏以朝日是有玉笏之文也)¶
　(禮之有笏者玉藻云凡有指畫於君前用笏造受命/於君前則書於笏釋名曰笏忽也君有命則書其上)¶
　(備忽忘也或曰簿可以簿疏物也徐廣車服儀制曰/古者貴賤皆執笏即今手板也然則笏與簿手板之)¶
　(異名耳蜀志稱秦密見太守以簿擊頰則漢魏以來/皆執手板故云若今吏之持簿玉藻云笏畢用也因)¶
　(飾焉言貴賤盡皆用笏因飾以示尊卑其上文云笏/天子以球玉諸侯以象大夫以魚湏文竹士竹本象)¶