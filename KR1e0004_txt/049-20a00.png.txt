　如羮焉水火醯醢鹽梅以烹魚肉燀之以薪注燀炊¶
　也音義(夫音扶焉於䖍反羮音庚舊音衡醯呼兮反/醢音海烹普庚反煑也燀章善反燃也炊昌)¶
　(垂/反)疏(正義曰醯酢也醢肉醬也梅果實似杏而醋禮/記内則炮豚之法云調之以醯醢尚書説命云)¶
　(若作和羮爾惟鹽梅是古人調鼎用梅醢也此説和/羮而不言䜴古人未有豉也禮記内則楚辭招魂備)¶
　(論飲食而言不及豉史游急就篇乃/有蕪荑鹽豉蓋秦漢以來始為之耳)宰夫和之齊之¶
　以味濟其不及以洩其過注濟益也洩減也音義(齊/才)¶
　(細反又如字/洩息列反)疏(正義曰齊之者使酸鹹適中濟益/其味不足者泄減其味大過者)君¶
　子食之以平其心君臣亦然注亦如羮君所謂可而¶