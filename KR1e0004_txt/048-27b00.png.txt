　除注治兵於廟城内地隘故除廣之子大叔之廟在¶
　道南其寢在道北其庭小注庭蒐場也音義(場直/長反)疏¶
　(正義曰鄭簡公之卒将為葬除亦欲毁游氏之廟則/游吉宅近大路故數将徹毁也其廟當在宅内以其)¶
　(居處狹隘故廟在道南寝在/道北也寝即游吉所居宅也)過期三日注處小不得¶
　一時畢音義(處昌/慮反)疏(正義曰此量其庭之大小而豫/計之以庭小之故當過期三日)¶
　(欲除道使闊望及期得了/亦不知本期當幾日也)使除徒陳於道南廟北曰¶
　子産過女而命速除乃毁於而鄉注而女也毁女所¶
　鄉音義(女音汝注同鄉許亮/反本又作向注同)子産朝注朝君過而怒¶