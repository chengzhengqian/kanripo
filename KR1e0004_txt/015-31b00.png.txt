　初楚子云若反國何以報我故以退三舍爲報背惠¶
　食言疏(正義曰釋詁云食僞也孫炎云食言之僞尚/書湯誓云爾無不信朕不食言孔安國云食)¶
　(盡其言僞不實也哀二十五年傳孟武伯惡郭重曰/何肥也公曰是食言多矣能無肥乎然則食言者言)¶
　(而不行如食之消散後終不行則前言爲/僞通謂僞言爲食言故爾雅訓食爲僞也)以亢其讎¶
　注亢猶當也讎謂楚也音義(背音佩下及注/同亢苦浪反)我曲楚¶
　直其衆素飽不可謂老注直氣盈飽疏(正義曰素訓/爲上忿怒之)¶
　(深空腹不食/直氣盈飽也)我退而楚還我將何求若其不還君退¶
　臣犯曲在彼矣退三舍楚衆欲止子玉不可夏四月¶