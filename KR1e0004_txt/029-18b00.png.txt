　祁奚有焉注詩小雅言唯有徳之人能舉似己者也¶
　音義(夫音扶絶句一讀/以夫為下句首)疏(正義曰此小雅裳裳者華/之篇也其卒章云右之右)¶
　(之君子有之惟其/有之是以似之)○六月公㑹單頃公及諸侯己未¶
　同盟于雞澤注單頃公王卿士音義(頃音/傾)晉侯使荀¶
　會逆呉子于淮上呉子不至注道逺多難○楚子辛¶
　為令尹侵欲於小國疏(正義曰多有所欲求索無/厭侵害小國故小國怨也)陳¶
　成公使袁僑如會求成注患楚侵欲袁僑濤塗四世¶
　孫晉侯使和組父告于諸侯注告陳服秋叔孫豹及¶