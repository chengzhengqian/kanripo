　在此注主謂知伯也言主在此何不自入也知伯曰¶
　惡而無勇何以為子注惡貌醜也簡子舍適子而立¶
　襄子故知伯言其醜且無勇何以立為子音義(適丁/歴反)¶
　疏(注正義曰趙世家云孤布子卿見簡子簡子徧召/諸子相之子卿曰無為將軍者簡子召子毋恤毋)¶
　(恤至子卿起曰此眞將軍矣簡子曰此其毋賤翟婢/也奚道貴哉子卿曰天之所授雖賤必貴自是之後)¶
　(簡子盡召諸子與語毋恤最賢乃/廢太子伯魯而以毋恤為太子)對曰以能忍恥庶¶
　無害趙宗乎知伯不悛趙襄子由是惎知伯注惎毒¶
　也音義(惎其/冀反)遂喪之知伯貪而愎故韓魏反而喪之¶