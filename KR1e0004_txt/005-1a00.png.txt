欽定四庫全書¶
　春秋左傳注䟽卷五(起桓公三/年盡六年)¶
　　晉杜氏注　唐陸徳明音義　孔頴逹䟽¶
經三年春正月公㑹齊侯于嬴注經之首時必書王明¶
此厯天王之所班也其或廢法違常失不班厯故不書¶
王嬴齊邑今泰山嬴縣音義(經三年正月從此盡十七/年皆無王唯十年有王傳)¶
(以為義或有王/字者非嬴音盈)䟽(注正義曰桓公元年二年十年十八/年凡四年於春有王九年春無王無)¶
(月其餘十三年雖春有月悉皆無王穀梁傳曰桓無王/其曰王何也謹始也其曰無王何也桓弟弑兄臣弑君)¶