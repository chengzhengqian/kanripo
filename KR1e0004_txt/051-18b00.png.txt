　為九歌八風七音六律以奉五聲注觧見二十年為¶
　君臣上下以則地義注君臣有尊卑法地有高下為¶
　夫婦外内以經二物注夫治外婦治内各治其物疏¶
　(正義曰此更覆上因地之義也為父子以下至生殖/長育覆上則天之明也地有髙下聖人制禮為君臣)¶
　(上下君在上臣在下以法則地之義也以地有剛柔/為夫婦外内天治外婦治内以經紀二物也物事也)¶
　(治理外内之二事也上云天之經也地之義也又云/則天之明因地之性再重言之皆先天後地但法地)¶
　(事少則天事多故上先言法天後言法地此先云為/君臣上下以則地義始云為父子兄弟以象天明者)¶
　(以其則地事少故先言之象天事多欲下就以從四/時類其震矅殺戮及生殖長育皆是象天之事欲使)¶