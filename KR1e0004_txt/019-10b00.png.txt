　師于河曲臾駢曰秦不能乆請深壘固軍以待之從¶
　之秦人欲戰秦伯謂士會曰若何而戰注晋士會七¶
　年奔秦音義(壘力/軌反)疏(正義曰壘壁也軍營所處築土/自衛謂之為壘深者髙也髙其)¶
　(壘以為軍之阻固案覲禮説為壇/深四尺鄭注云深髙也是其義也)對曰趙氏新出其¶
　屬曰臾駢必實為此謀将以老我師也注臾駢趙盾¶
　屬大夫新出佐上軍趙有側室曰穿晋君之壻也注¶
　側室支子穿趙夙庶孫音義(穿音/川)疏(正義曰文王世/子云公若有出)¶
　(疆之政庶子守公宫正室守太廟鄭𤣥云正室適子/也正室是適子知側室是支子言在適子之側也世)¶