　(先論史策失宜之意計周公之垂法典策具存豈假/仲尼更加筆削但為官失其守褒貶失中赴告策書)¶
　(多違舊典是故仲尼脩成此法垂示後昆襄三十一/年傳稱卿大夫能守其官職昭二十年傳曰守道不)¶
　(如守官是言人臣為官各有所守周徳既衰邦國無/法羣小在位故官人失其所守也雖廣言衆官失職)¶
　(要其本意是言史官失其所掌也昭三十一年傳曰/春秋之稱微而顯婉而辨上之人能使春秋昭明注)¶
　(云上之人謂在位者也彼謂賢徳之人在天子諸侯/之位能使春秋褒貶勸戒昭明周徳既衰主掌之官)¶
　(已失其守在上之人又非賢聖故不能使春秋褒貶/勸戒昭明致令赴告記注多違舊章也文十四年傅)¶
　(曰崩薨不赴禍福不告然則鄰國相命凶事謂之赴/他事謂之告對文則别散文則通昭七年傳衛齊惡)¶
　(告喪于周則是凶亦稱告也赴告之中違舊章者若/隱三年平王以壬戌崩赴以庚戌桓五年陳侯鮑卒)¶