　(春秋三年文成乃致得麟孔子既作此書麟則為書/來應言麟為孔子至也麟是帝王之瑞故有素王之)¶
　(説言孔子自以身為素王故作春秋立素王之法丘/明自以身為素臣故為素王作左氏之傳漢魏諸儒)¶
　(皆為此説董仲舒對策云孔子作春秋先正王而繫/以萬事是素王之文焉賈逵春秋序云孔子覽史記)¶
　(就是非之説立素王之法鄭𤣥六藝論云孔子既西/狩獲麟自號素王為後世受命之君制明王之法盧)¶
　(欽公羊序云孔子自因魯史記而脩春秋制素王之/道是先儒皆言孔子立素王也孔子家語稱齊大史)¶
　(子餘歎美孔子言云天其素王之乎素空也言無位/而空王之也彼子餘美孔子之深原上天之意故為)¶
　(此言耳非是孔子自號為素王先儒蓋因此而謬遂/言春秋立素王之法左丘明述仲尼之道故復以為)¶
　(素臣其言丘明為素臣未知誰所説也言公羊者謂/何休之軰黜周王魯非公羊正文説者推其意而致)¶