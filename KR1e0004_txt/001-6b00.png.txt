(年上皆無經傳字故知杜所題也釋詁云元始也正長/也此公之始年故稱元年此年之長月故稱正月言王)¶
(正月者王者革前代馭天下必改正朔易服色以變人/視聽夏以建寅之月為正殷以建丑之月為正周以建)¶
(子之月為正三代異制正朔不同故禮記檀弓云夏后/氏尚黒殷人尚白周人尚赤鄭康成依據緯候以正朔)¶
(三而改自古皆相變如孔安國以自古皆用建寅為正/唯殷革夏命而用建丑周革殷命而用建子杜無明說)¶
(未知所從正是時王所建故以王字冠之言是今王之/正月也王不在春上者月改則春移春非王所改故王)¶
(不先春王必連月故王處春下周以建子為正則周之/二月三月皆是前世之正月也故於春每月書王王二)¶
(月者言是我王之二月乃殷之正月也王三月者言是/我王之三月乃夏之正月也既有正朔之異故每月稱)¶
(王以别之何休云二月三月皆有王者二月殷之正月/也三月夏之正月也王者存二王之後使統其正朔服)¶