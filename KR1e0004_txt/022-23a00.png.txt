(公子招放于越殺陳孔奐彼心欲滅陳此則主為討賊/無心滅陳而復封之君子善其自悔故退入陳於下隠)¶
(其縣陳之過若其不然當云楚子入陳殺夏徴舒如此/則楚子本為入陳因入方討陳賊則是惡楚子故書入)¶
(在殺徴/舒之後)¶
納公孫寧儀行父于陳注二子淫昬亂人也君弑之後¶
能外託楚以求報君之讎内結强援於國故楚莊得平¶
歩而討陳除弑君之賊於時陳成公播蕩於晉定亡君¶
之嗣靈公成喪賊討國復功足以補過故君子善楚復¶
之音義(播補賀反/蕩如字)疏(正義曰二子與君淫昬致使君死/國亂實罪人也今楚子入陳而納)¶