　音義(億於/力反)疏(注正義曰古文尚書泰誓曰受有億兆/夷人離心離德予有亂臣十人同心同)¶
　(德昭二十四年傳引之云亦有離德已與本小殊此/注改予爲武王又倒其先後者便文耳雖言傳曰非)¶
　(傳本文劉炫云欲以證商周之/不敵故先少而後多非便文)成軍以出又何濟焉¶
　莫敖曰卜之對曰卜以決疑不疑何卜遂敗鄖師於¶
　蒲騷卒盟而還注卒盟貳軫○鄭昭公之敗北戎也¶
　注在六年齊人將妻之昭公辭祭仲曰必取之君多¶
　内寵子無大援將不立三公子皆君也注子突子亹¶
　子儀之母皆有寵音義(妻七計反下注同援於眷/反亹亡匪反本或作斖)弗¶