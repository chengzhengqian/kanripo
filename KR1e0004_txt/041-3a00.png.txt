(主耳别遣小将而行故不書武子猶如成二年傳言楚/子重侵衞經書楚師杜云子重不書不親兵之類是也)¶
(不書伐者以兵未加鄆鄆人逆服與襄九年傳稱諸侯/圍鄭經不書杜云鄭人逆服不成圍相似劉以賈氏之)¶
(注而規杜/氏非也)¶
夏秦伯之弟鍼出奔晉注稱弟罪秦伯音義(鍼其/亷反)¶
六月丁巳邾子華卒注無傳三同盟疏(注正義曰華以/㐮十八年即位)¶
(十九年盟于祝柯二十年于澶淵二十/五年于重丘皆邾魯俱在是三同盟)¶
晉荀吳帥師敗狄于大鹵注大鹵大原晉陽縣音義(大/鹵)¶
(大如字徐音㤗鹵音魯穀梁傳/云中國曰大原夷狄曰大鹵)¶