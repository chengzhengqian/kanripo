　　(氏膏肓發公羊墨守起榖梁廢疾/自此以後二傳遂微左氏學顯矣)¶
　春秋者魯史記之名也疏(人臣奉主品目不同掌事/曰司掌書曰史史官記事)¶
　(為書立名以春秋二字為記事之書名也○正義曰/從此以下至所記之名也明史官記事之書名曰春)¶
　(秋之意春秋之名經無所見唯傳記有之昭二年韓/起聘魯稱見魯春秋外傳晉語司馬侯對晉悼公云)¶
　(羊舌肸習於春秋楚語申叔時論傅太子之法云敎/之以春秋禮坊記云魯春秋記晉喪曰殺其君之子)¶
　(奚齊又經解曰屬辭比事春秋敎也凡此諸文所説/皆在孔子之前則知未脩之時舊有春秋之目其名)¶
　(起逺亦難得而詳禮記内則稱五帝有史官既有史/官必應記事但未必名為春秋耳據周世法則每國)¶
　(有史記當同名春秋獨言魯史記者仲尼脩魯史所/記以為春秋止解仲尼所脩春秋故指言魯史言脩)¶