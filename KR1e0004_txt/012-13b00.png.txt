(字傳同公/羊音試)¶
　傳九年春宋桓公卒未葬而襄公㑹諸侯故曰子凡¶
　在喪王曰小童公侯曰子注在喪未葬也小童者童¶
　蒙㓜稺之稱子者繼父之辭公侯位尊上連王者下¶
　絶伯子男周康王在喪稱子一人釗禮稱亦不言小¶
　童或所稱之辭各有所施此謂王自稱之辭非諸下¶
　所得書故經無其事傳通取舊典之文以事相接音¶
　義(稱尺證反釗古/堯反又音昭)疏(正義曰旣言桓公未葬卽發在/喪之例知其在喪謂未葬也童)¶