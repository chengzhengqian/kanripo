　(也據國君之身則朝以聼政晝以訪問/是出也夕以修令夜以安身是入也)僑聞之君子¶
　有四時朝以聼政注聼國政音義(朝如/字)晝以訪問注¶
　問可否夕以脩令注念所施夜以安身於是乎節宣¶
　其氣注宣散也疏(正義曰以時節宣散其氣也節即/四時是也凡人形神有限不可乆)¶
　(用神乆用則竭形太勞則敝不可以乆勞也神不用/則鈍形不用則痿不可以乆逸也固當勞逸更遞以)¶
　(宣散其氣朝以聼政乆則疲疲則易之以訪問訪問/乆則倦倦則易之以脩令脩令乆則怠怠則易之以)¶
　(安身安身乆則滯滯則易之以聼政/以後事改前心則亦所以散其氣也)勿使有所壅閉¶
　湫底以露其體注湫集也底滯也露羸也壹之則血¶