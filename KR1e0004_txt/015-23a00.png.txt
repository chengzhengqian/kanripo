(官之宰則卑者未必能别同姓異姓若無王宫之伯則/以大小爲序襄二十七年宋之盟晉楚争先是其餘雜)¶
(盟不先同姓之文也周禮典命云諸侯之適子誓於天/子攝其君則下其君一等未誓則以皮帛繼子男叔武)¶
(是衞侯之弟未得從世子之法攝位受盟舊無正禮其/班位高下出於主會之意以其非王命所加使從未成)¶
(君之禮故稱子而序於鄭/伯之下蓋晉文之意使然)¶
陳侯如會注無傳陳本與楚楚敗懼而屬晉來不及盟¶
故曰如會疏(正義曰沈氏云八年鄭伯云乞盟此直云/如會者彼及其盟故云乞盟此則不及其)¶
(盟又陳侯不乞/故與彼文異)¶
公朝于王所注無傳王在踐土非京師故曰王所疏(正/義)¶