　謂防門不足為險弗聽諸侯之士門焉齊人多死范¶
　宣子告析文子注析文子齊大夫子家音義(析星/歴反)曰¶
　吾知子敢匿情乎魯人莒人皆請以車千乗自其鄉¶
　入既許之矣若入君必失國子盍圖之子家以告公¶
　公恐晏嬰聞之曰君固無勇而又聞是弗能久矣注¶
　不能久敵晉音義(匿女力反乘䋲證反/盍戸獵反恐曲勇反)齊侯登巫山¶
　以望晉師注巫山在盧縣東北晉人使司馬斥山澤¶
　之險雖所不至必斾而疏陳之注斥候也疏建旌旗¶