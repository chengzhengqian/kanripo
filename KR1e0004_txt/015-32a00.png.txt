　戊辰晉侯宋公齊國歸父崔夭秦小子慭次于城濮¶
　注國歸父崔夭齊大夫也小子慭秦穆公子也城濮¶
　衞地音義(夭於/表反)楚師背酅而舍注酅丘陵險阻名音¶
　義(酅户/圭反)疏(正義曰兵法右背山陵前左水澤楚師背/酅而舍知其背丘陵也蓋所舍之處有丘)¶
　(陵名酅其處/有險阻也)晉侯患之聽輿人之誦注恐衆畏險故¶
　聽其歌誦曰原田每每舍其舊而新是謀注髙平曰¶
　原喻晉君美盛若原田之草每每然可以謀立新功¶
　不足念舊惠音義(毎亡回反又梅/對反舍音捨)公疑焉注疑衆謂¶