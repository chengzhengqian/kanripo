　(是王畿不正方也志又云束都方六百里半之為三/百里外有侯服五百里為八百里計晋都在大原去)¶
　(洛邑近八百里也畿既不方/服必差改故晉在甸服也)恵之三十年晋潘父弑¶
　昭侯而納桓叔不克注潘父晋大夫也昭侯文侯子¶
　晋人立孝侯注昭侯子也恵之四十五年曲沃莊伯¶
　伐翼弑孝侯注莊伯桓叔子翼晋國所都翼人立其¶
　弟鄂侯鄂侯生哀侯注鄂侯以隠五年奔随其年秋¶
　王立哀侯于翼哀侯侵陘庭之田注陘庭翼南鄙邑¶
　音義(陘音/刑)陘庭南鄙啓曲沃伐翼¶