　(之車士曰子鉏商王肅云車士將車者也子姓鉏商/名今𫝊無士字服䖍云車車士微者也子姓鉏商名)¶
　(以子為姓/與杜異)以為不祥以賜虞人注時所未嘗見故怪¶
　之虞人掌山澤之官疏(正義曰家語云子鉏商采薪/於大野獲麟焉折其前左足)¶
　(載而歸叔孫以為不祥棄之於郭外使人告於孔子/孔子曰麟也然後取之王肅云傳曰狩此曰采薪時)¶
　(實狩獵鉏商非狩者采薪而獲麟也傳曰以腸虞人/此云棄之於郭外棄之於郭外所以賜虞人也然肅)¶
　(意欲成彼家語令與經傳符同故强為之辭冀合其/說要其正文乖不可合也今傳言狩而獲麟非采薪)¶
　(者也鉏商不是狩者麟非狩之所獲何以書為狩乎/以賜虞人虞人當受之矣棄郭外非賜人之辭不得)¶
　(棄之以為賜人也公羊傳曰西狩獲麟何以書記異/也何異爾非中國之獸也然則孰狩之薪采者也薪)¶