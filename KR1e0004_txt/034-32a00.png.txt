傳盟于澶淵齊成故也疏一叚○監本誤在前文督揚¶
　之盟故也注下今改正¶
傳名藏在諸侯之策○趙汸曰言出君之罪無國不記¶
　然南靣之君禍福自巳故魯春秋但書君自出而臣¶
　之罪亦不可掩陳氏謂孔子筆削之非也¶
邾庻其以漆閭邱來奔○陸淳曰以地來奔即叛也又¶
　曰受叛臣非也故諱言叛以示譏也林堯叟曰於時¶
　公猶在晉季孫宿納之也¶