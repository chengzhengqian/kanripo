　(起得有上軍在者晉侯從平丘會還行至著雍聞鮮/虞不警遂使荀呉侵之非從本國而去故云自著雍)¶
　(以上軍侵/鮮虞也)大獲而歸注為十五年晉伐鮮虞起○楚¶
　之滅蔡也靈王遷許胡沈道房申於荆焉平王即位¶
　既封陳蔡而皆復之禮也注滅蔡在十一年許胡沈¶
　小國也道房申皆故諸侯楚滅以為邑荆荆山也傳¶
　言平王得安民之禮汝南有呉防縣即防國疏(注正/義曰)¶
　(此乃遷動而云安者以狐死首丘人生戀舊往彼靈/王偪徙元情悉眷故居平王今復從其所欲民心獲)¶
　(安故云得安/民之禮也)隱大子之子廬歸于蔡禮也注隠大子¶