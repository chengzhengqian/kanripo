　以就前圍宋之衆楚有左右廣又大子有宮甲分取¶
　以給之若敖楚武王之祖父葬若敖者子玉之祖也¶
　六卒子玉宗人之兵六百人言不悉師以益之音義¶
　(廣古曠反注同/卒子忽反注同)疏(正義曰宣十二年傳欒武子說楚/事云其君之戎分爲二廣廣有一)¶
　(卒卒偏之兩是楚有左右廣也周禮車僕掌戎路之/萃廣車之萃鄭𤣥云廣車横陳之車襄十一年鄭人)¶
　(賂晉侯以廣車蓋兵車之名名之爲廣因卽以車表/兵謂屬西廣之兵也文元年商臣以宮甲圍成王是)¶
　(東宮兵也周禮司馬凡制軍/百人爲卒知六卒六百人也)子玉使宛春告於晉師¶
　曰請復衞侯而封曹臣亦釋宋之圍注衞侯未出竟¶