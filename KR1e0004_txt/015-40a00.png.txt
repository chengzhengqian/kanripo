　(但於時戰在河旁河神許助若子玉從神所求不惜/瓊玉則國人以爲神得所欲必將助己自當三軍用)¶
　(命戰士争先亦旣不遂神心人謂神必不助則衆意/皆阻莫不畏敵且兵凶戰危必有傷殺三軍之命在)¶
　(茲一舉猶尚愛惜此物是無恤民之心在軍之士誰/肯競勸故云因神之欲以附百姓之願是濟師之理)¶
　(也禆竈請用瓘斚禳火非神所求若從而與之則驚/動民意且災不可免徒長妖妄故子産不與異於此)¶
　(也/)弗聽出告二子曰非神敗令尹令尹其不勤民實¶
　自敗也注盡心盡力無所愛惜爲勤音義(盡竝津/忍反)旣¶
　敗王使謂之曰大夫若入其若申息之老何注申息¶
　二邑子弟皆從子玉而死言何以見其父老音義(從/如)¶