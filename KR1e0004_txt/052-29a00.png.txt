　望也夫其死於此乎公使子家子如晉公徒敗于且¶
　知注且知近鄆地也音義(夫音扶且子餘/反近附近之近)○楚郤宛¶
　之難國言未已進胙者莫不謗令尹注進胙國中祭¶
　祀也謗詛也音義(難乃旦反年末同胙/才故反詛側慮反)沈尹戌言於¶
　子常曰夫左尹與中廐尹莫知其罪而子殺之以興¶
　謗讟至于今不已注左尹郤宛也中廐尹陽令終音¶
　義(廐九又反/讟音獨)戌也惑之仁者殺人以掩謗猶弗為也¶
　今吾子殺人以興謗而弗圖不亦異乎夫無極楚之¶