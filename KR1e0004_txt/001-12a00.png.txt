(文唯言貴之不說可貴之状賈服以為儀父嘉隠公有/至孝謙讓之義而與結好故貴而字之善其慕賢說讓)¶
(知不然者案傳云公攝位而欲求好於邾是公先求邾/非邾先慕公復何足貴且書曰儀父乃是新意仲尼以)¶
(事有可善乃得書字善之不是緣魯之意以為褒貶安/得以其慕賢便足貴之又桓十七年公及邾儀父盟于)¶
(趡桓公不賢不讓彼經亦書儀父故知貴之之言不為/慕賢說讓也附庸不能自通不與盟會今能自通大國)¶
(繼好息民故知為此貴而字之不貴来朝而貴其盟者/朝事大國則附庸常道齊盟結好非附庸所能故盟則)¶
(貴之朝/從常法)¶
夏五月鄭伯克段于鄢注不稱國討而言鄭伯譏失教¶
也段不弟故不言弟明鄭伯雖失教而段亦凶逆以君¶