　(他来/反)疏(注正義曰𫝊言武王邑姜繫之武王知是武/王后也十二年𫝊稱吕伋王舅伋是齊太公)¶
　(之子丁公也伋為王舅知邑姜是大公之女也說文/云娠女妊身動也從女辰聲是懐胎為震震取動義)¶
　(字書以是女事故今字從女耳/叔虞成王母弟晋世家文也)夢帝謂己余命而子¶
　曰虞注帝天取唐君之名将與之唐屬諸參而蕃育¶
　其子孫及生有文在其手曰虞遂以命之及成王滅¶
　唐而封大叔焉故參為晋星注叔虞封唐是為晋侯¶
　音義(屬之玉反蕃音煩叔虞封唐是為晋侯案史/記叔虞封唐侯叔虞之子爕父改為晋侯)疏¶
　(正義曰晋世家云初武王之與叔虞母㑹時夢天謂/武王曰余命汝生子名虞謂此夢為武王之夢也若)¶