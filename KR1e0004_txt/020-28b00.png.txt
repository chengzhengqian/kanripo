　(莫能逢之知螭魅是山林/異氣所生為人害者也)是以堯崩而天下如一同¶
　心戴舜以為天子以其舉十六相去四凶也故虞書¶
　數舜之功曰愼徽五典五典克從無違教也注徽美¶
　也典常也此八元之功音義(戴多代反相息亮反下/注同去起吕反數色主)¶
　(反徽許/歸反)曰納于百揆百揆時序無廢事也注此八愷¶
　之功曰賔于四門四門穆穆無凶人也注流四凶疏¶
　(正義曰此虞書舜典之篇也三事六句舜典本文其/云無違教也無廢事也無凶人也是史克解虞書之)¶
　(意也每引一事以一/句解之故每事言曰)舜有大功二十而為天子注舉¶