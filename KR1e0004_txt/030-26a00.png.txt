　先君守官之嗣也敢不承命注言已嗣其父祖為先¶
　君守官不敢廢命欲匡正君君子以為知禮注彤弓¶
　之義義在晉君故范匄受之所謂知禮疏(正義曰文/四年甯俞)¶
　(來聘為賦彤弓甯俞不敢當此賦彤弓而宣子受之/故解其意彼以彤弓當甯俞故甯俞不敢受此賦彤)¶
　(弓其義在於晉君非當范匄/故范匄受之而為知禮也)¶
經九年春宋災注天火曰災來告故書疏(正義曰得告/則書史之常)¶
(例於此須言告者公羊傳曰外災不書此何以書為王/者之後記災也曷為或言災或言火大者曰災小者曰)¶
(火然則内何以不言火内不言火者甚之也公/羊此言不可通於左氏故杜明為此注以異之)¶