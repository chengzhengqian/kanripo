　(恒安身不動故/使氣集滯也)兹心不爽而昏亂百度注兹此也爽¶
　明也百度百事之節疏(正義曰形之與神相隨而有/形以神為主神以形為宅形)¶
　(彊則神彊形弱則神弱神長隨形而盛衰也既露其/體則神識亦弱致使此心不明照察失冝而昏亂百)¶
　(事之節/度也)今無乃壹之注同四時也則生疾矣僑又聞¶
　之内官不及同姓注内官嬪御音義(嬪婢/人反)其生不殖¶
　注殖長也羙先盡矣則相生疾注同姓之相與先羙¶
　矣羙極則盡盡則生疾疏(正義曰此僑重述不及同/姓之意言内官若取同姓)¶
　(則夫婦所以生疾性命不得殖長何者以其同姓相/與先羙今既為夫妻又相寵爱羙之至極在先盡矣)¶