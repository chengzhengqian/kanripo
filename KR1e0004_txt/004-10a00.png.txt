　宣言曰司馬則然注言公之數戰則司馬使爾嘉孔¶
　父字音義(大音泰/數音朔)巳殺孔父而弑殤公召莊公于鄭¶
　而立之以親鄭注莊公公子馮也隠三年出居于鄭¶
　馮入宋不書不告也音義(馮皮氷/反下同)以郜大鼎賂公注¶
　郜國所造器也故繋名於郜濟隂城武縣東南有北¶
　郜城疏(注正義曰榖梁傳曰郜鼎者郜之所為也孔/子曰名從主人故曰郜大鼎也公羊傳曰器)¶
　(從名地從主人其意言器從本主之名地從後屬主/人是知郜國所造故繋名於郜劉君難杜注郜國濟)¶
　(隂城武縣東南有北郜城郜宋邑濟隂城武縣東南/有郜城俱是城武縣東南相去不逺何得所為郜國)¶