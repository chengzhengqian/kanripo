　瀆之丘注句瀆之丘卽穀丘也宋以立厲公故多責¶
　賂於鄭鄭人不堪故不平音義(句古侯反/瀆音豆)宋成未可¶
　知也故又㑹于虛冬又㑹于龜宋公辭平故與鄭伯¶
　盟于武父注宋公貪鄭賂故與公三㑹而卒辭不與¶
　鄭平遂帥師而伐宋戰焉宋無信也君子曰苟信不¶
　繼盟無益也詩云君子屢盟亂是用長無信也注詩¶
　小雅言無信故數盟數盟則情疏情疏而憾結故云¶
　長亂音義(屢力具反本又作婁音同長丁丈/反注同數音朔下同憾戸暗反)○楚伐¶