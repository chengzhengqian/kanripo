　(周禮以玉作六瑞以禽作六贄則瑞贄有異而此傳/玉帛同言贄者鄭𤣥曲禮注云贄之言至也當謂執)¶
　(之見人以表至誠也典瑞注云瑞節信也禮天子執/冐以見諸侯諸侯執圭璧以朝天子天子以冐冐之)¶
　(以為信故以瑞為名皮帛以下無此合信之事故以/贄為名其實皆以表至誠故傳通以贄言之凡贄皆)¶
　(以爵不以/命數也)小者禽鳥注卿執羔大夫執鴈士執雉疏¶
　(注正義曰周禮大宗伯職文也鄭𤣥云羔取其羣而/不失其類鴈取其候時而行雉取其守介而死不失)¶
　(其節鶩取其不飛遷雞取其守時而動曲禮曰飾羔/鴈者以繢言天子之臣飾羔鴈以布又畫之諸侯之)¶
　(臣飾以布不畫之/自雉以下無飾)以章物也注章所執之物别貴賤¶
　音義(别彼/列反)女贄不過榛栗棗脩以告䖍也注榛小栗¶