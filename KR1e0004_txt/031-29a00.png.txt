　九月諸侯悉師以復伐鄭注此夏諸侯皆復來故曰¶
　悉師音義(復扶又/反注同)鄭人使良霄大宰石&KR0930;如楚告將¶
　服于晉曰孤以社稷之故不能懐君君若能以玉帛¶
　綏晉不然則武震以攝威之孤之願也楚人執之書¶
　曰行人言使人也注書行人言非使人之罪古者兵¶
　交使在其間所以通命示整或執殺之皆以為譏也¶
　旣成而後告故書在蕭魚下石&KR0930;為介故不書音義¶
　(&KR0930;勑畧反攝如字又之渉/反使所吏反注同介音界)疏(正義曰釋例曰使以行/言言以接事信令之要)¶