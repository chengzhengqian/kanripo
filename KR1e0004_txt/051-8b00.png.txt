　禮可以貴身貴身故尚禮今夫子卑其大夫而賤其¶
　宗是賤其身也注賤人人亦賤已能有禮乎無禮必¶
　亡注為定十年樂大心出奔傳疏(正義曰揚子法言/云何以動而見敬)¶
　(曰敬人何以動而見侮曰侮人然則貴人者人亦貴/之卑人者人亦卑之此言凡人輕賤其身則不能以)¶
　(尊貴之道及於他人若君子能自貴其身者已先貴/人欲其身之貴是以須有禮然後能以尊貴之道及)¶
　(於他人旣尊貴/他人是以有禮)宋公享昭子賦新宫注逸詩疏(正義/曰燕)¶
　(禮記云升歌鹿鳴下管新宫鄭𤣥云新宫小雅逸篇/也其詩旣逸知是小雅篇者管卽笙也以燕禮及鄉)¶
　(飲酒升歌笙歌同用小雅知新宫必是/小雅但其詩辭義皆亡無以知其意也)昭子賦車轄¶