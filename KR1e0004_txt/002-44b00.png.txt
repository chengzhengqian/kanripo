春公矢魚于棠○葉夢得傳曰矢射也古者天子諸侯¶
　將祭必親射牲因而獲禽亦以共祭春獻魚之節也¶
　公將以盤遊託射牲以祭焉以公為荒矣困學紀聞¶
　曰朱文公云據傳言則君不射是以弓矢射之如漢¶
　武親射蛟江中之類今按淮南時則訓季冬命漁師¶
　始漁天子親徃射魚則左氏陳魚之說非矣(臣召南/)¶
　按公羊穀梁經皆作觀魚惟左氏經作矢魚而傳作¶
　陳魚而觀之則以射魚解矢魚亦聊可備一説耳¶