　去旌卒享而還及著雍疾注晉侯疾也著雍晉地音¶
　義(去起呂反著徐都慮反/一音除慮反雍於用反)卜桑林見注祟見於卜兆¶
　音義(見賢遍反注/同祟息遂反)荀偃士匄欲奔請禱焉注奔走還¶
　宋禱謝音義(禱丁/老反)荀罃不可曰我辭禮矣彼則以之¶
　注以用也猶有鬼神於彼加之注言自當加罪於宋¶
　晉侯有間注間疾差也音義(差初/賣反)以偪陽子歸獻于¶
　武宮謂之夷俘注諱俘中國故謂之夷音義(俘芳/夫反)疏¶
　(正義曰昭十七年晉荀吳滅陸渾之戎獻俘于文宮/不言謂之夷俘彼真是戎也此言謂之夷俘眀非夷)¶