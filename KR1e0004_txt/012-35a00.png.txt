　春秋左氏傳注疏卷十二考證¶
楚人圍許注楚子不親圍以圍者告○(臣召南/)按傳明¶
　曰楚子圍許以救鄭下又明曰蔡穆侯將許僖公以¶
　見楚子于武城不得云楚子不親圍也¶
傳圍新密鄭所以不時城也注鄭以非時興土功齊桓¶
　聲其罪以告諸侯○顧炎武日知録曰罪莫大於逃¶
　盟而但責其非時興土功不亦細乎且上文固曰以¶
　其逃首止之盟故也則不煩添此一節矣¶