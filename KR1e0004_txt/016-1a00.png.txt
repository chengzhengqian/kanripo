欽定四庫全書¶
　春秋左傳注疏卷十六(起僖公二十九/年盡三十三年)¶
　　晉杜氏注　唐陸徳明音義　孔穎達疏¶
經二十有九年春介葛盧來注介東夷國也在城陽黔¶
陬縣葛盧介君名也不稱朝不見公且不能行朝禮雖¶
不見公國賓禮之故書音義(介音界國名黔巨廉反又/音琴陬子侯反又側留反)¶
公至自圍許注無傳¶
夏六月會王人晉人宋人齊人陳人蔡人秦人盟于翟¶