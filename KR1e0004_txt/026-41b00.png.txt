五月公會晉侯齊侯宋公衞侯曹伯伐鄭注晉侯太子¶
州蒲也稱爵見其生代父居位失人子之禮音義(見賢/遍反)¶
疏(正義曰如傳文知晉侯是太子也漢末有汝南應劭/作舊名諱議云昔者周穆王名滿晉厲公名州滿又)¶
(有王孫滿是同名不諱則此為州滿或曰州蒲誤耳今/定本作蒲傳無譏文知譏其生代父位失人子之禮者)¶
(傳稱凡在喪公侯曰子父喪代位尚不稱君生代父位/譏之必矣傳言立太子以為君若其不譏則不須此傳)¶
(是顯其/譏之意)¶
齊人來媵注無傳媵伯姬也異姓來媵非禮也¶
丙午晉侯獳卒注六同盟據傳丙午六月七日有日無¶