　用次更相從耦耕音義(比毗志反/更音庚)以艾殺此地斬之¶
　蓬蒿藜藋而共處之世有盟誓以相信也曰爾無我¶
　叛我無强賈注無强市其物音義(艾魚廢反蓬蒲東/反蒿呼高反藜力)¶
　(兮反藋徒弔反强其丈反下/强奪同又其良反注倣此)毋或匄奪爾有利市寶¶
　賄我勿與知恃此質誓故能相保以至于今今吾子¶
　以好來辱而謂敝邑强奪商人是教敝邑背盟誓也¶
　毋乃不可乎吾子得玉而失諸侯必不為也若大國¶
　令而共無藝注藝法也音義(毋音無下同匄古害反/又姑未反乞也賄呼罪)¶