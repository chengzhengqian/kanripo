　(知與三苗俱/放於三危也)伯父惠公歸自秦而誘以來注僖十五¶
　年晋惠公自秦歸二十三年秦晋遷陸渾之戎於伊¶
　川使偪我諸姬入我郊甸則戎焉取之注邑外為郊¶
　郊外為甸言戎取周郊甸之地音義(偪彼力反甸徒/遍反焉於䖍反)¶
　(又如/字)疏(正義曰焉猶何也若不由晋則戎何得取周/之地也注正義曰釋地云邑外謂之郊周禮)¶
　(載師掌任土之法其叙王畿之内遠近之次自國中/以外有近郊遠郊次甸次稍次縣次都是郊外為甸)¶
　(也陸渾之戎居伊洛之/間是取周郊甸之地)戎有中國誰之咎也注咎在¶
　晋音義(咎其/九反)后稷封殖天下今戎制之不亦難乎注¶