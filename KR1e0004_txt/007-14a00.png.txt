　將齊入告夫人鄧曼曰余心蕩注將授兵於廟故齊¶
　蕩動散也音義(齊側皆/反注同)鄧曼歎曰王祿盡矣盈而蕩¶
　天之道也先君其知之矣故臨武事將發大命而蕩¶
　王心焉注楚為小國僻陋在夷至此武王始起其衆¶
　僭號稱王陳兵授師志意盈滿臨齊而散故鄧曼以¶
　天地鬼神為徴應之符音義(僻匹亦反僭子念/反應應對之應)若師¶
　徒無虧王薨於行國之福也注王薨於行不死於敵¶
　王遂行卒於樠木之下注樠木木名音義(樠郎蕩反/又莫昆反)¶