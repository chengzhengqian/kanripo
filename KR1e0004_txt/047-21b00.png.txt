　疏(正義曰詩小雅雨無正之篇也周家舊為天下所/宗今旣衰滅矣其亂無所止定也執政大夫離散)¶
　(其居處人各異心無有知我民之勞苦者其是此時/之謂乎言今晉衰微不能止亂晉之諸卿異心不憂)¶
　(民之勞苦如/詩人之所云)○三月晉韓起聘于鄭鄭伯享之子産¶
　戒曰苟有位於朝無有不共恪孔張後至立於客間¶
　注孔張子孔之孫音義(恪苦/各反)執政禦之注執政掌位¶
　列者禦止也音義(禦魚呂反/注及下同)適客後又禦之適縣間¶
　注縣樂肆音義(縣音𤣥/注同)疏(正義曰諸侯享賔之禮亡/唯有公食大夫禮存耳其)¶
　(禮云大夫納賔賔入門左鄭𤣥云左西方賔位也又/云及廟門公揖入賔入三揖至於階三讓公升二等)¶