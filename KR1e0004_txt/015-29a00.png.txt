　而果得晉國注晉侯生十七年而亡亡十九年而反¶
　凡三十六年至此四十矣險阻艱難備嘗之矣民之¶
　情僞盡知之矣天假之年注獻公之子九人唯文公¶
　在故曰天假之年而除其害注除惠懷呂郤天之所¶
　置其可廢乎軍志曰允當則歸注無求過分軍志兵¶
　書音義(當丁浪反/分扶問反)又曰知難而退又曰有德不可敵¶
　此三志者晉之謂矣注謂今與晉遇當用此三志疏¶
　(正義曰允當則歸謂信當分理則須歸還無求過分/決戰取勝也知難而退謂知前敵之難則須退辟也)¶