　　(凡以言例至非例也言丘明傳有三等之體自故/發傳之體有三至三叛人名之類是也言仲尼脩)¶
　　(經有五種之例自推此五體至人倫之紀備矣總/言聖賢大趣足以周悉人道所説經傳理畢故以)¶
　　(此言結之自或曰春秋以錯文見義至釋例詳之/也言已異於先儒自明作集解釋例之意自或日)¶
　　(春秋之作下盡亦無取焉大明春秋之早晚始隱/終麟先儒錯繆之意○賈逵太史公十二諸侯年)¶
　　(表序云魯君子左丘明作傳據劉向别録云左丘/明授曾申申授吳起起授其子期期授楚人鐸椒)¶
　　(鐸椒作抄撮八卷授虞卿虞卿作抄撮九卷授荀/卿荀卿授張蒼此經既遭焚書而亦廢滅及魯共)¶
　　(王壊孔子舊宅於壁中得古文逸禮有三十九篇/書十六篇天漢之後孔安國獻之遭巫蠱倉卒之)¶
　　(難未及施行及春秋左氏丘明所脩皆古文舊書/多者二十餘通藏於秘府伏而未發漢武帝時河)¶