　曰吾牲牷肥腯粢盛豐備何則不信注牲牛羊豕也¶
　牷純色完全也腯亦肥也黍稷曰粢在噐曰盛音義¶
　(牲音全腯/徒忽反)䟽(注正義曰諸侯祭用太牢祭以三牲為/主知牲為三牲牛羊豕也周禮牧人掌)¶
　(共祭祀之牲牷祭用純色故知牷謂純色完全言毛/體全具也曲禮曰豚曰腯肥肥腯具文知腯亦肥也)¶
　(重言肥腯者古人自有複語耳服䖍云牛羊曰肥豕/曰腯案禮記豚亦稱肥非獨牛羊也粢是黍稷之别)¶
　(名亦為諸穀之縂號祭之用米黍稷為多故云黍稷/曰粢粢是穀之體也盛謂盛於噐故云在噐曰盛)¶
　對曰夫民神之主也注言鬼神之情依民而行是以¶
　聖王先成民而後致力於神故奉牲以告曰博碩肥¶