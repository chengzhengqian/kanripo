　以為陳示衆也音義(斥音尺一音昌夜反斾/歩蓋反陳直覲反注同)使乗車¶
　者左實右偽以斾先注偽以衣服為人形也建斾以¶
　先驅輿曵柴而從之注以揚塵齊侯見之畏其衆也¶
　乃脫歸注脱不張旗幟音義(脱敕括反注同一音他/外反幟申志反一音赤)¶
　(志/反)丙寅晦齊師夜遁師曠告晉侯曰鳥烏之聲樂齊¶
　師其遁注鳥烏得空營故樂也音義(遁徒困反樂/音洛注同)邢¶
　伯告中行伯注邢伯晉大夫邢侯也中行伯獻子曰¶
　有班馬之聲注夜遁馬不相見故鳴班别也音義(别/彼)¶