冬楚子使椒来聘注稱君以使大夫其禮辭與中國同¶
椒不書氏史畧文疏(正義曰莊二十三年荆人来聘不/稱楚子使某至此稱君以使大夫)¶
(其禮與中國同其禮既同椒亦冝書其某氏今不書氏/傳無貶文皆是史辭自畧無義例也釋例曰楚殺得臣)¶
(與冝申賈氏皆以為陋案楚殺大夫公子側成熊之等/六七人皆稱氏族無為獨於此二人陋也斯盖非史䇿)¶
(舊法故無凡例當時諸國以意而赴其自来聘使者辭/有詳畧仲尼脩春秋因采以示義義之所起則刋而正)¶
(之不者即而示之不皆刋正也諸侯之卿當以名氏備/書於經其加貶損則直稱人若有褒異則或稱官或但)¶
(稱氏若無褒無貶傳所不發者則皆就舊文或未賜族/或史有詳畧也推尋經文自莊公以上諸弑君者皆不)¶
(書氏閔公以下皆書氏亦足以明/時史之同異非仲尼所皆貶也)¶