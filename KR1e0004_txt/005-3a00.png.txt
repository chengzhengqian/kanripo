謂日光以望時遥奪月光故月食日月同㑹月奄日故¶
日食食有上下者行有髙下日光輪存而中食者相奄¶
宻故曰光溢出皆既者正相當而相奄間䟽也然聖人¶
不言月食日而以自食為文闕於所不見䟽(注正義曰/食既者謂)¶
(日光盡也故云既盡也月體無光待日照而光生半照/即為弦全照乃成望望為日光所照反得奪月光者厯)¶
(家之說當日之衝有大如日者謂之闇虗闇虚當月則/月必滅光故為月食張衡靈憲曰當日之衝光常不合)¶
(是謂闇虚在星則星㣲遇月則月食是言日奪月光故/月食也若是日奪月光則應毎望常食而望亦有不食)¶
(者由其道度異也日月異道有時而交交則相犯故日/月逓食交在望前朔則日食望則月食交在望後望則)¶