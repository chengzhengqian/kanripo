　必許之欒武子曰注武子欒書音義(敗必/邁反)楚自克庸¶
　以來注在文十六年其君無日不討國人而訓之注¶
　討治也于民生之不易禍至之無日戒懼之不可以¶
　怠注于日也音義(易以/豉反)在軍無日不討軍實而申儆¶
　之注軍實軍器音義(儆敬/領反)于勝之不可保紂之百克¶
　而卒無後訓之以若敖蚡冒篳路藍縷以啓山林注¶
　若敖蚡冒皆楚之先君篳路柴車藍縷敝衣言此二¶
　君勤儉以啓土音義(紂直九反蚡扶粉反冒莫報反/篳音必藍力甘反縷力主反)¶