　雖然子弑二君與一大夫為子君者不亦難乎對曰¶
　不有廢也君何以興欲加之罪其無辭乎注言欲加¶
　己罪不患無辭疏(正義曰言君今欲加臣之罪其畏/無辭以罪臣乎言必加便有辭耳)¶
　臣聞命矣伏劒而死於是㔻鄭聘于秦且謝緩賂故¶
　不及注㔻鄭里克黨以在秦故不及里克俱死○晉¶
　侯改葬共大子注共大子申生也音義(共音恭本亦/作恭大音㤗)¶
　秋狐突適下國注下國曲沃新城疏(正義曰曲沃邑/也而稱國者晉)¶
　(昭侯嘗以此邑封桓叔桓叔國之三世武公始并晉/國遷居而就之此曲沃晉之舊國故謂之爲下國也)¶