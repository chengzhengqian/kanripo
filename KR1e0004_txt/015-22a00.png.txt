楚殺其大夫得臣注子玉違其君命以取敗稱名以殺¶
罪之¶
衞侯出奔楚¶
五月癸丑公會晉侯齊侯宋公蔡侯鄭伯衞子莒子盟¶
于踐土注踐土鄭地王子虎臨盟不同歃故不書衞侯¶
出奔其弟叔武攝位受盟非王命所加從未成君之禮¶
故稱子而序鄭伯之下經書癸丑月十八日也傳書癸¶
亥月二十八日經傳必有誤音義(踐以淺反土如字或/一音杜歃所洽反本)¶