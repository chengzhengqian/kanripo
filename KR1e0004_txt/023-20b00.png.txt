　(之房選好矢而留之/知菆是矢之善者)代御執轡御下兩馬掉鞅而還¶
　注兩飾也掉正也示閒暇音義(兩馬徐云或作&KR2503;皆/力掌反或音亮掉徒)¶
　(弔反徐乃較反鞅/於丈反閒音閑)疏(正義曰兩飾掉正皆無明訓服/䖍亦云是相傳為然也飾馬者)¶
　(謂隨宜刷刮焉又/正其鞅以示閒暇)攝叔曰吾聞致師者右入壘折馘¶
　注折馘斷耳音義(折之設反注同馘/右獲反斷音短)執俘而還皆行¶
　其所聞而復晉人逐之左右角之注張兩角從旁夾¶
　攻之樂伯左射馬而右射人角不能進矢一而已麋¶
　興於前射麋麗龜注麗著也龜背之隆高當心音義¶