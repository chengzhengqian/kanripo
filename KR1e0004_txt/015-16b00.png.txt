　子玉剛而無禮不可以治民過三百乘其不能以入¶
　矣疏(正義曰若使爲帥遇三百/乘其必不能入前敵矣)苟入而賀何後之有¶
　注三百乘二萬二千五百人音義(幾居豈反乘/繩證反下同)○冬¶
　楚子及諸侯圍宋宋公孫固如晉告急注公孫固宋¶
　莊公孫先軫曰報施救患取威定霸於是乎在矣注¶
　先軫晉下軍之佐原軫也報宋贈馬之施音義(軫之/忍反)¶
　(施式氏/反注同)疏(正義曰劉炫云下蒐于被廬先軫始佐下/軍此時未爲下軍之佐以規杜氏知不然)¶
　(者以方欲救宋卽蒐被廬先軫此語與蒐相近不知/未蒐之前先軫身作何官故以蒐後下軍之佐明之)¶