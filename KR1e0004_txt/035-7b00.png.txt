　欲犯命移尸三日棄疾請尸王許之既葬其徒曰行¶
　乎注行去也曰吾與殺吾父行將焉入曰然則臣王¶
　乎曰棄父事讎吾弗忍也注於事是讎於實是君故¶
　雖謂讎而不敢報音義(與音預殺如/字一音試)遂縊而死注𫝊¶
　譏康王與人子謀其父失君臣之義音義(縊一/賜反)復使¶
　薳子馮為令尹公子齮爲司馬屈建爲莫敖注屈建¶
　子木也音義(齮五綺反/屈居忽反)有寵於薳子者八人皆無祿¶
　而多馬他日朝與申叔豫言弗應而退從之入於人¶