(不稱君命故公孫夀言宋公使也史皆随其實事而書/之非褒貶之例也公羊傳曰何以不稱使昏禮不稱主)¶
(人然則曷稱稱諸父兄師友宋公使公孫夀来納幣則/其稱主人何辭窮也辭窮者何無母也然則紀有母乎)¶
(曰有有則何以不稱母母不通也是婦人之言不通外/國故不言君使亦不言母命作自來之文也公羊言無)¶
(母者稱父兄師友宋公不稱父兄者諸侯臣其父兄故/不得稱也昏禮記曰宗子無父母命之親皆沒已躬命)¶
(之以宗子之尊尚不稱父兄况諸侯也其稱父兄師友/謂大夫以下非宗子者耳昏禮記所云支子則稱其宗)¶
(弟稱其/兄是也)¶
冬十月伯姬歸于紀注無傳伯姬魯女裂繻所逆者¶
紀子帛莒子盟于密注子帛裂繻字也莒魯有怨紀侯¶