　春秋左氏傳注疏卷四十五考證¶
傳魏駘芮岐畢吾西土也注駘在始平武功縣所治釐¶
　城○(臣召南/)按后稷封邰故詩曰即有邰家室其地¶
　即漢右扶風之漦縣漦即邰字故師古注曰讀與邰¶
　同音台也各本作釐城誤讀陸氏音義知自唐時已¶
　然矣又按杜注謂在夏世以后稷功受此五國為西¶
　土之長此語微覺未檢周于夏世安得境土東至河¶
　東之魏乎傳舉后稷以至文王舉夏初以至商末故¶