冬公如晉至河乃復注弔少姜也晉人辭之故還音義¶
(少詩照反/傳放此)¶
季孫宿如晉注致禭服也公實以秋行冬還乃書音義¶
(致禭/音遂)疏(注正義曰傳稱季孫宿遂致服焉知其致禭服/也傳說此事文正在冬上而經書在冬知公實)¶
(以秋行至冬還乃書即書還時/日月不復追言秋故文在冬也)¶
　傳二年春晉侯使韓宣子來聘注公即位故疏(注正/義曰)¶
　(傳言且告為政而來見則其來非獨為為政故知主/為公即位故也襄元年傳曰凡諸侯即位小國朝之)¶
　(大國聘/焉是也)且告為政而來見禮也注代趙武為政雖盟¶