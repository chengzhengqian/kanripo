　(是武王之夢此傳直云武王方生大叔其文足矣何/以須言邑姜方震也邑姜方震而夢明是邑姜夢矣)¶
　(安得以為武王夢也薄姬之夢龍據其身燕姞之夢/蘭為已子彼皆夢發於母此何以夢發於父是馬遷)¶
　(之妄言耳服觧此云巳武王也是習非而逐迷者也/注正義曰晋世家云唐叔子爕是為晋侯杜譜亦云)¶
　(爕父改為晋侯則叔虞之身不稱晋/也叔虞為晋之祖故言為晋侯也)由是觀之則實¶
　沈參神也昔金天氏有裔子曰昧為𤣥冥師生允格¶
　臺駘注金天氏帝少皥裔逺也𤣥冥水官昧為水官¶
　之長音義(裔以制反昧音妹為𤣥冥師師長/也為官之長皥尸老反長丁丈反)疏(注正/義曰)¶
　(金天氏帝少皥帝系世本文也金天代號少皥身號/月令於冬云其神𤣥冥是𤣥冥為水官也昧為𤣥冥)¶