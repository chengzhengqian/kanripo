　(在公子出奔之後杜以文承十月之下故云蓋耳公/羊以為喪以閏數謂通數閏月榖梁云不正其閏也)¶
　(謂喪事不數左氏/無傳未知所從)○鄭駟秦富而侈嬖大夫而常陳¶
　卿之車服於其庭鄭人惡而殺之子思曰詩曰不解¶
　于位民之攸曁注子思子產子國參也詩大雅攸所¶
　也暨息也音義(侈昌氏反又尺氏反惡烏路/反解佳賣反曁音許器反)疏(正義/曰詩)¶
　(大雅嘉樂之篇也言在上者不解惰于其位民/之所以得安息駟秦棄位僭上是惰于位也)不守¶
　其位而能久者鮮矣商頌曰不僭不濫不敢怠皇命¶
　以多福注僭差也濫溢也皇暇也言駟秦違詩商頌¶