　皆書如不言其事史之常也○陳靈公與孔寧儀行¶
　父飲酒于夏氏公謂行父曰徴舒似女對曰亦似君¶
　徴舒病之注靈公即位於今十五年徴舒已為卿年¶
　大無嫌是公子蓋以夏姬淫放故謂其子多似以為¶
　戯音義(夏户雅反/女音汝)公出自其廐射而殺之二子奔楚¶
　音義(廐居又反/射食亦反)○滕人恃晉而不事宋六月宋師伐¶
　滕○鄭及楚平注前年敗楚師恐楚深怨故與之平¶
　諸侯之師伐鄭取成而還○秋劉康公來報聘注報¶