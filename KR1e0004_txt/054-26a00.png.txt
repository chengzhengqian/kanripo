　繁氏錡氏樊氏饑氏終葵氏封畛土略自武父以南¶
　及圃田之北竟注畛塗所徑也略界也武父衞北界¶
　圃田鄭藪名音義(陶徒刀反繁歩河反錡魚綺反畛/之忍反一音真圃布五反本亦作)¶
　(圃同塗音徒徑/音經藪素口反)疏(注正義曰周禮遂人云夫間有遂/廣深各二尺遂上有徑容車馬也)¶
　(十夫有溝廣深四尺溝上有畛容大車百夫有洫廣/深八尺洫上有塗容乗車一軌千夫有澮廣二尋深)¶
　(二仞澮上有道容二軌萬夫有川川上有路容三軌/畛是路故為塗所徑也桓十二年公㑹鄭伯盟于武)¶
　(父杜云陳留濟陽縣東北有武父城彼是鄭地與此/武父非一也土地名云傳曰封畛土略自武父以南)¶
　(則武父衛之北竟也非河南武父其地闕無處故直/云衛北界也釋地十藪鄭有圃田郭璞曰今滎陽中)¶