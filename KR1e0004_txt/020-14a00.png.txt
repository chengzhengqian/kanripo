　朔行成於鄭趙穿公壻池為質焉注趙穿卿也公壻¶
　池晉侯女壻音義(鞏九勇反質/音致下同)○秋周甘歜敗戎于¶
　邥垂乗其飲酒也注歜周大夫邥垂周地河南新城¶
　縣北有垂亭為成元年晉侯平戎于王張本音義(歜/昌)¶
　(欲反邥/於審反)○冬十月鄭大子夷石楚為質于晉注夷靈¶
　公也石楚鄭大夫○襄仲如齊拜榖之盟復曰臣聞¶
　齊人將食魯之麥以臣觀之將不能齊君之語偷臧¶
　文仲有言曰民主偷必死注偷猶苟且音義(偷他/侯反)¶