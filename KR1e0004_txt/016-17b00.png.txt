　悖不可用音義(孟子本或作孟兮夀音/授又如字拱九勇反)蹇叔之子與¶
　師哭而送之曰晉人禦師必於殽注殽在𢎞農澠池¶
　縣西音義(殽本又作崤户交反劉昌宗音豪/澠緜善反又緜忍反與芋恕反)殽有二¶
　陵焉注大阜曰陵疏(正義曰釋地云髙平曰陸大陸/曰阜大阜曰陵李廵曰高平謂)¶
　(土地豐正名為陸大陸謂土地/髙大名曰阜阜最髙大為陵)其南陵夏后臯之墓¶
　也注臯夏桀之祖父音義(夏户雅反注/同臯古刀反)疏(正義曰夏/本紀文桀)¶
　(父名發桀/名履癸)其北陵文王之所辟風雨也注此道在二¶
　殽之間南谷中谷深委曲两山相嶔故可以辟風雨¶