　(大水平原出水言水不入於土而出於地上非湧泉/出也注正義曰釋地文也李廵曰謂土地寛博而平)¶
　(正名之/曰原)○冬鄭伯拜盟注鄭伯若自來則經不書若¶
　遣使則當言鄭人不得稱鄭伯疑謬誤音義(使所/吏反)疏¶
　(注正義曰六年傳云魯為其班後鄭注云魯親班齊/饋則亦使大夫戍齊矣經不書蓋史闕文然則經所)¶
　(不書自有闕文之類注既疑此事不云闕文而云謬/誤者師出征伐貴賤皆書經所不書必是文闕若其)¶
　(事重使人雖賤亦書鄭人来渝平齊人歸讙及闡是/也今以拜盟事輕若其使賤則例不合書故杜云若)¶
　(遣使來傳當云鄭人疑傳繆誤知非實是鄭伯為不/見公不書者以魯鄭相親易田結好鄭伯既拜盟而)¶
　(來魯君無容不見故知非/實是鄭伯止是鄭人而已)○宋華父督見孔父之妻¶