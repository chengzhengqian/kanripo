　(十二計年數畧同而日數向倍此則久逺遺落不與/近同且他國之告有詳有畧若告不以日魯史無由)¶
　(得其日而書之如是則當時之史亦不能使日月皆/具當時己自不具仲尼從後脩之舊典參差日月不)¶
　(等仲尼安能盡得知其日月皆使齊同去其日月則/或害事之先後備其日月則古史有所不載自然湏)¶
　(舊有日者因而詳之舊無日者因而畧之亦既自有/詳畧不可以為褒貶故春秋諸事皆不以日月為例)¶
　(其以日月為義例者唯卿卒日食二事而已故隱元/年冬十有二月公子益師卒傳曰公不與小斂故不)¶
　(書日桓十七年冬十月朔日有食之傳曰不書日官/失之也丘明發傳唯此二條明二條以外皆無義例)¶
　(既不以日為例獨於此二條見義者君之卿佐是謂/股肱股肱或虧何痛如之病則親問歛則親與卿佐)¶
　(之喪公不與小歛則知君之恩薄但是事之小失不/足以貶人君君自不臨臣喪亦非死者之罪意欲垂)¶