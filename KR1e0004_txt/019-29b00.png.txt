　(言仲尼貴其官從君子嗤其失辭有善有惡傳兩舉/之也釋例曰古之盟㑹必備禮儀示等威明貴賤各)¶
　(以成禮為節節制兼備則名位不愆華孫居擾攘之/世而能率由古典所以敬事而自重使重而事敬則)¶
　(魯尊而禮篤故貴之也至於宴㑹追稱先人之罪為/已謙辭謙以失辭故傳云魯人以為敏明君子所不)¶
　(與也是故善惡兩舉之事也襄五年傳曰楚殺其大/夫公子壬夫貪也君子謂楚共王於是不刑言貪也)¶
　(罪壬夫不刑責共王亦是兩舉之文其事類於此也/服䖍云華耦為卿侈而不度以君命修好結盟舉其)¶
　(官屬從之空官廢職魯人不知其非反尊貴之其意/以為貴之者魯人貴之非君子貴之案經儀父與魯)¶
　(結好子哀不義宋公司城效節来奔單伯自齊致命/傳皆言書曰貴之實善而貴之也此亦云書曰司馬)¶
　(華孫貴之何故惡而貴之也劉炫又難云此為不知/其非儀父豈亦魯不知其非而貴之乎孔子修春秋)¶