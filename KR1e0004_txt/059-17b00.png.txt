(何乃經傳羣籍了爾不言以/其旣妖且妄故杜悉無所取)¶
　小邾射以句繹來奔注射小邾大夫句繹地名春秋¶
　止於獲麟故射不在三叛人之數自此以下至十六¶
　年皆魯史記之文弟子欲存孔子卒故并錄以續孔¶
　子所脩之經音義(射音亦句古/侯反繹音亦)疏(注正義曰此文與/邾庶其黒肱莒牟)¶
　(夷文同知射是小邾大夫以句繹之地來奔魯也其/事旣同其罪亦等傳稱庶其等為三叛人不通數此)¶
　(為四叛人者以春秋之經止於獲麟獲麟以上褒貶/是仲尼之意此雖文與彼同而事非孔意故不數也)¶
　(若然魯史書此舊與彼同則竊地顯名史先然矣而/昭三十一年傳盛論書三叛人名懲不義也其善志)¶