　(齊侵蔡亦獲成於楚是二十五/年既與楚平故至此始服也)○秋公子友如陳葬¶
　原仲非禮也原仲季友之舊也○冬杞伯姬来歸寧¶
　也注寧問父母安否凡諸侯之女歸寧曰来出曰来¶
　歸注歸不反之辭夫人歸寧曰如某出曰歸于某注¶
　(正義曰釋例曰歸寧者女子既嫁有時而歸問父母/之寧否父母沒則使卿歸問兄弟也出者謂犯七出)¶
　(而見絶者也歸者有所往之稱来者有所反之言故/嫁謂之歸而寧謂之来見絶而出則以来歸為辭来)¶
　(而不反也如某者非終安之稱歸于某者亦不反之/辭是解其文異之意也此杞伯姬寧也宣十六年郯)¶
　(伯姬来歸出也文九年夫人姜氏如齊歸寧也魯之/夫人無被出者文十八年夫人姜氏歸于齊雖子死)¶