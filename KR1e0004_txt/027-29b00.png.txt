(歸父本以東門為氏及命嬰齊紹歸父之後改之曰仲/氏也劉炫云仲遂受賜為仲氏故其子孫稱仲氏耳)¶
癸丑公㑹晉侯衛侯鄭伯曹伯宋世子成齊國佐邾人¶
同盟于盛音義(成音/城)¶
晉侯執曹伯歸于京師注不稱人以執者曹伯罪不及¶
民歸之京師禮也疏(正義曰諸傳于其事之下發凡例/者杜皆于經之下引傳而言傳例)¶
(曰今傳因曹伯發凡杜不引傳例者據稱人以執為例/郤云不然則否曹伯稱侯以執從不然之例故杜不得)¶
(引之也不稱人以執者曹伯罪不反氏其稱人之例于/義為然也諸侯不得相治欲歸之京師使夭子治之是)¶
(禮也釋例曰執諸侯當歸于京師而或以歸或/歸于諸侯皆失其所從實而顯之義可知也)¶