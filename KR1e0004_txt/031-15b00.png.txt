　(始立/為卿)大夫諸司門子弗順將誅之注子孔欲誅不順¶
　者子產止之請為之焚書注旣止子孔又勸令燒除¶
　載書音義(為于/偽反)子孔不可曰為書以定國衆怒而焚¶
　之是衆為政也國不亦難乎注難以至治音義(治直/吏反)¶
　子產曰衆怒難犯専欲難成合二難以安國危之道¶
　也不如焚書以安衆子得所欲注欲為政也衆亦得¶
　安不亦可乎專欲無成犯衆興禍子必從之乃焚書¶
　於倉門之外衆而後定注不於朝内燒欲使逺近見¶