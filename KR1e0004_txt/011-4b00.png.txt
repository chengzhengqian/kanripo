　也諱國惡禮也注掩惡揚善義存君親故通有諱例¶
　皆當時臣子率意而隐故無深淺常准聖賢従之以¶
　通人理有時而聽之可也音義(准凖同/之尹反)疏(正義曰去/年八月閔)¶
　(公死僖公出奔邾九月慶父出奔莒公即歸魯言公/出故者公出而復歸即位之禮有闕為往年公出奔)¶
　(之故非言應即位之時公在外也齊小白陽生之徒/皆出而復入經書其入僖公類之亦應書入往年公)¶
　(出𣸪入不書諱之國内有亂致令公出不書公出復/入諱國亂也國亂國之惡事諱國惡是禮也時史諱)¶
　(而不書仲尼因而不改嫌諱非禮故以禮居之注正/義曰坊記曰善則稱君過則稱己則民作忠善則稱)¶
　(親過則稱己則民作孝是掩惡楊善之義義存君與/親也君親之惡務欲掩之是故聖賢作法通有諱例)¶