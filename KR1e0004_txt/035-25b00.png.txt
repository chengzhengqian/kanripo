　怒命攻臧氏注見其有甲故乙亥臧紇斬鹿門之關¶
　以出奔邾注魯南城東門疏(正義曰盖舊名猶在相/𫝊如此也且邾在魯之)¶
　(東南奔邾出/此門以為便)初臧宣叔娶于鑄生賈及為而死注鑄¶
　國濟北蛇丘縣所治音義(娶七徃反鑄之樹反/蛇音移治直吏反)繼室¶
　以其姪注女子謂兄弟之子為姪音義(姪大結反/又丈一反)穆¶
　姜之姨子也注姪穆姜姨母之子與穆姜為姨昆弟¶
　疏(正義曰釋親云妻之姊妹同出為姨孫炎曰同出/俱已嫁也然則據父言之謂之姨據子言之當謂)¶
　(之從母但子效父語亦呼為姨姨子昆/弟即䘮服從母昆弟是也故曰姨昆弟)生紇長於公¶