　注詐言蔡公將以師助二子蔡人聚將執之注執觀¶
　從辭曰失賊成軍而殺余何益乃釋之注賊謂子干¶
　子晳也言蔡公已成軍殺已不觧罪朝呉曰二三子¶
　若能死亡則如違之以待所濟注言若能為靈王死¶
　亡則可違蔡公之命以待成敗如何音義(為于/僞反)若求¶
　安定則如與之以濟所欲注言與蔡公則可得安定¶
　且違上何適而可注言不可違上也上謂蔡公衆曰¶
　與之乃奉蔡公召二子而盟于鄧注潁州召陵縣西¶