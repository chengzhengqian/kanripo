傳自顓頊以來不能紀逺○(臣召南/)按南正北正及勾¶
　芒祝融后土蓐收元㝠之官分掌木火土金水皆始¶
　於髙陽氏所謂命以民事也¶
傳冬有星孛于大辰西及漢○(臣召南/)按俗讀有星孛¶
　于大辰為句西及漢為句非也當以有星孛于大辰¶
　西為句注疏甚明又按漢書五行志引此傳劉歆説¶
　曰大辰房心尾也八月心星在西方孛從其西過心¶
　東及漢也¶