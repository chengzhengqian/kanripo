　(仲見君也叔孫恠其語故曰何為牛曰不將仲見君/乎若不將見則既自見君矣言不待父命所以怒叔)¶
　(孫也大夫立子為適必自見之於君宣十四年申舟/見犀而行定六年樂祁見溷而行是其事也或曰豎)¶
　(牛謂叔孫曰今將仲見君其事如何叔/孫以已見病故恠之曰何為以下同)遂逐之奔齊¶
　疾急命召仲牛許而不召杜洩見告之饑渇授之戈¶
　注杜洩叔孫氏宰也牛不食叔孫叔孫怒欲使杜洩¶
　殺之音義(洩息列反/食音嗣)對曰求之而至又何去焉注言¶
　求食可得無為去豎牛蓋杜洩力不能去設辭以免¶
　音義(去起吕反/注及下同)豎牛曰夫子疾病不欲見人使寘饋¶