　(經傳所以為别也通校春秋自宣公五年以下百數/十年諸侯之咎甚多而皆無貶稱人者益明此蓋當)¶
　(時告命記註之異非仲尼所以為例故也是言諸侯/之貶或書名或没而不書必不得稱人故以此經書)¶
　(人傳言諸侯為總衆國之辭僖元年齊師宋師曹師/救邢於例將卑師衆稱師則三國皆大夫帥也傳稱)¶
　(諸侯救邢亦是總衆/國之辭與此同也)夏單伯㑹之取成于宋而還○¶
　鄭厲公自櫟侵鄭注厲公以桓十五年入櫟遂居之¶
　咅義(櫟音/歴)及大陵獲傅瑕注大陵鄭地傅瑕鄭大夫¶
　傅瑕曰苟舎我吾請納君與之盟而赦之六月甲子¶
　傅瑕殺鄭子及其二子而納厲公注鄭子莊四年稱¶