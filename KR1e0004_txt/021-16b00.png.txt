　桑之饑人也問其名居注問所居不告而退注不望¶
　報也遂自亡也注輙亦去乙丑趙穿攻靈公於桃園¶
　注穿趙盾之從父昆弟子乙丑九月二十七日音義¶
　(攻如字本/或作弑)疏(正義曰晉語云趙衰趙夙之弟世族譜/盾是衰子穿是夙孫是穿為盾之從父)¶
　(昆弟之子也世本夙為衰祖穿為夙之/曾孫世本轉寫多誤其本未必然也)宣子未出山¶
　而復注晉竟之山也盾出奔聞公弑而還音義(竟音/境下)¶
　(文注同弑/申志反)大史書曰趙盾弑其君以視於朝宣子曰¶
　不然對曰子為正御亡不越竟反不討賊非子而誰¶