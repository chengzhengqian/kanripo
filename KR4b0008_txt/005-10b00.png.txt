失對曰嘉不知還傳當問從吏亮以麈尾掩口而笑諸¶
從事既去喚弟翼語之曰孟嘉故是盛徳人也君既辭¶
出外自除吏便歩歸家母在堂兄弟共相歡樂怡怡如¶
也旬有餘日更版為勸學從事時亮崇修學校高選儒¶
官以君望實故應尚徳之舉大傳河南褚褒簡穆有器¶
識時為豫章太守出朝宗亮正旦大㑹州府人士率多¶
時彦君在坐次甚逺褒問亮江州有孟嘉其人何在亮¶
云在坐卿但自覔褒厯觀遂指君謂亮曰將無是耶亮¶