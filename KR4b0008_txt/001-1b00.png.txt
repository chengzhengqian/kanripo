　　　　停雲思親友也罇酒新湛(湛讀/曰沈)園列初榮願¶
　　　　言不從歎息彌襟¶
靄靄停雲濛濛時雨八表同昏平路伊阻静寄東軒春¶
醪獨撫良朋悠邈搔首延佇¶
停雲靄靄時雨濛濛八表同昏平陸成江(二句葢寓飈/回霧塞陵遷)¶
(谷變/之意)有酒有酒閒飲東窻願言懷人舟車靡從¶
東園之樹枝條再榮競用新好以招余情(謂相招以/事新朝也)人¶
亦有言日月于征安得促席說彼平生¶