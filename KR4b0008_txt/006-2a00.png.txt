而垂名或撃壤以自歡(韻語陽秋曰藝經云壤以木為/之前廣後狹長尺四寸濶三寸)¶
(其形如履將戲先側撃壤於地逺三四十/步以手中壤撃之中者為上蓋古戲也)或大濟於蒼¶
生靡潛躍之非分常傲然以稱情世流浪而遂徂物羣¶
分以相形宻網裁而魚駭宏羅制而鳥驚彼達人之善¶
覺乃逃祿而歸耕山嶷嶷而懐影川汪汪而藏聲望軒¶
唐而永歎甘貧賤以辭榮淳源汩以長分美惡作以異¶
途原百行之攸貴莫為善之可娛奉上天之成命師聖¶
人之遺書發忠孝於君親生信義於鄉閭推誠心而獲¶