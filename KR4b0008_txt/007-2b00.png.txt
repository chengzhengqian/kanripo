事矣但恨隣靡二仲室無萊婦抱兹苦心良獨内愧少¶
學琴書偶愛閒静開巻有得便欣然忘食見樹木交䕃¶
時鳥變聲亦復歡然有喜常言五六月中北窻下卧遇¶
凉風暫至自謂是羲皇上人意淺識罕謂斯言可保日¶
月遂往機巧好踈𬗟求在昔眇然如何病患以來漸就¶
衰損親舊不遺毎以藥石見救自恐大分將有限也汝¶
輩稚小家貧毎役柴水之勞何時可免念之在心若何¶
可言然汝等雖曰同生(曰一/作不)當思四海皆兄弟之義鮑¶