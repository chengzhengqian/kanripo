孟夏草木長遶屋樹扶疎衆鳥欣有託吾亦愛吾廬既¶
耕亦已種時還讀我書窮巷隔深轍頗迴故人車歡然¶
酌春酒摘我園中蔬微雨從東來好風與之俱汎覧周¶
王傳(周穆天子傳者太康二年/汲縣民發古塚所獲書也)流觀山海圖俯仰終宇¶
宙不樂復何如¶
　　　其二¶
玉臺凌霞秀王母怡妙顔天地共俱生不知幾何年靈¶
化無窮已館宇非一山高酣發新謡寧效俗中言¶