黄山谷跋淵明詩巻曰血氣方剛時讀此詩如嚼枯木¶
　及緜歴世事知決定無所用智又云謝康樂庾義城¶
　之詩鑪錘之功不遺餘力然未能窺彭澤數仞之牆¶
　者二子有意於俗人贊毁其工拙淵明直寄焉持是¶
　以論淵明亦可以知其關鍵也¶
山谷道人曰寧律不諧不使句弱用字不工不使語俗¶
　此庾開府之所長也然有意於為詩也至於淵明則¶
　所謂不煩繩削而自合者雖然巧於斧斤者多疑其¶