英繽紛漁人甚異之復前行欲窮其林林盡水源便得¶
一山山有小口髣髴若有光便捨船從口入初極狹纔¶
通人復行數十歩豁然開朗土地平曠屋舍儼然有良¶
田美池桑竹之屬阡陌交通鷄犬相聞其中往來種作¶
男女衣着悉如外人黄髪垂髫並怡然自樂見漁人乃¶
大驚問所從來具答之便要還家設酒殺鷄作食村中¶
聞有此人咸來問訊自云先世避秦時亂率妻子邑人¶
來此絶境不復出焉遂與外人間隔問今是何世乃不¶