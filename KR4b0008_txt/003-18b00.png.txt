　　　其二十¶
羲農去我久舉世少復真汲汲魯中叟(孔/子)彌縫使其淳¶
鳳鳥雖不至禮樂暫得新洙泗輟微響漂流逮狂秦詩¶
書復何罪一朝成灰塵區區諸老翁為事誠殷勤如何¶
絶世下六籍無一親終日馳車走不見所問津若復不¶
快飲空負頭上巾但恨多謬誤君當恕醉人¶
　　　　東澗曰諸老翁似謂漢初伏生諸人退之所¶
　　　　謂羣儒區區修補者劉歆移太常書亦可見¶