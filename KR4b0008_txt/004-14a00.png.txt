　　詠三良(并序/)¶
　　　三良子車氏子奄息仲行鍼虎穆公歿康公從¶
　　　治命以三子為殉國人哀之賦黄鳥¶
彈冠乘通津但懼時我遺服勤盡歲月常恐功愈微忠¶
情謬獲露遂為君所私出則陪文輿入必侍丹帷箴規¶
嚮已從計議初無虧一朝長逝後願言同此歸厚恩固¶
難忘君命安可違臨六罔惟疑投義志攸希荆棘籠高¶
墳黄鳥聲正悲良人不可贖泫然沾我衣¶