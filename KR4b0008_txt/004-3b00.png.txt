日暮天無雲春風扇微和佳人美清夜達曙酣且歌(曙/東)¶
(方/明)歌竟長歎息持此感人多皎皎雲間月灼灼葉中華¶
豈無一時好不久當如何¶
　　　其八¶
少時壯且厲撫劔獨行游誰言行游近張掖至幽州飢¶
食首陽薇渴飲易水流(荆軻為燕太子丹刺秦王太/子及賔客皆送至易水之上)不¶
見相知人惟見古時邱路邊兩高墳伯牙與莊周此士¶
難再得吾行欲何求¶