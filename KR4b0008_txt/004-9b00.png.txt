閒居執蕩志時駛不可稽驅役無停息軒裳逝東崕沉¶
隂擬薰麝寒氣激我懷歲月有常御我來淹已彌慷慨¶
憶綢繆此情久已離荏苒經十載暫為人所羇庭宇翳¶
餘木倐忽日月虧¶
　　　其十一¶
我行未云遠回顧慘風凉春燕應節起高飛拂塵梁邊¶
鴈悲無所代謝歸北鄉離鵾鳴清池渉暑經秋霜愁人¶
難為辭遥遥春夜長¶