　　　　所資烟火裁通旬日已來始念飢乏歲云夕¶
　　　　矣慨然永懷今我不述後生何聞哉¶
弱年逢家乏老至更長飢菽麥實所羨孰敢慕甘肥惄¶
如亞九飯(惄飢/也)當暑厭寒衣歲月將欲暮如何辛苦悲¶
常善粥者心深恨䝉袂非嗟來何足吝徒沒空自遺斯¶
濫豈彼志固窮夙所歸餒也巳矣夫在昔余多師¶
　　　　趙泉山曰此篇述其艱食之悰尤為酸楚老¶
　　　　至更長飢是終身未嘗足食也¶