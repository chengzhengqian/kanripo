　直睢陽蘇合彈與螳螂糞丸比哉¶
胡仔苕溪漁隠曰鍾嶸評淵明詩為古今隠逸詩人之¶
　宗余謂陋哉斯言豈足以盡之不若蕭統云淵明文¶
　章不羣詞彩精拔跌宕昭彰獨超衆類抑揚爽朗莫¶
　之與京横素波而傍流干青雲而直上語時事則指¶
　而可想論懷抱則曠而且真加以貞志不休安道苦¶
　節不以躬耕為恥不以無財為病自非大賢篤志與¶
　道汚隆孰能如是乎此言盡之矣¶