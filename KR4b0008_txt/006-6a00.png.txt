素階雞斂翅而未鳴笛流逺以清哀始妙宻以閒和終¶
寥亮而藏摧意夫人之在兹託行雲以送懐行雲逝而¶
無語時奄冉而就過(宋本云行雲逝而不我/畱時亦奄冉而就過)徒勤思以¶
自悲終阻山而帶河迎清風以袪累寄弱志於歸波尤¶
蔓草之為㑹誦召南之餘歌坦萬慮以存誠憇遙情於¶
八遐¶
　　　昭明太子序云白璧㣲瑕惟在閒情一賦¶
　　　東坡曰淵明作閒情賦所謂國風好色而不淫¶