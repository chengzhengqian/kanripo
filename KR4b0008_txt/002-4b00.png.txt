　　　其二¶
野外罕人事窮巷寡輪鞅白日掩荆扉虛室絶塵想時¶
復墟曲中披草共來往相見無雜言但道桑麻長桑麻¶
日已長我土日已廣常恐霜霰至零落同草莽¶
　　　其三¶
種豆南山下草盛豆苗稀晨興理荒穢帶月荷鋤歸道¶
狹草木長夕露沾我衣衣沾不足惜但使願無違(前漢/楊惲)¶
(傳田彼南山蕪穢不治種一頃豆落/而為箕人生行樂耳須富貴何時)¶