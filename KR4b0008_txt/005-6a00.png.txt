庭柯以怡顔倚南窻以寄傲審容膝之易安園日渉以¶
成趣門雖設而常闗䇿扶老以流憇時矯首而遐觀雲¶
無心而出岫鳥倦飛而知還景翳翳以將入撫孤松而¶
盤桓歸去來兮請息交以絶游世與我而相違復駕言¶
兮焉求悦親戚之情話樂琴書以消憂農人告余以春¶
及將有事於西疇或命巾車或棹孤舟既窈窕以尋壑¶
亦﨑嶇而經丘木欣欣以向榮泉涓㳙而始流(始音/試)喜¶
萬物之得時感吾生之行休已矣乎寓形宇内復㡬時¶