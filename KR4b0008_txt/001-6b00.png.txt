衡門之下有琴有書載彈載詠爰得我娯豈無他好樂¶
是幽居朝為灌園夕偃蓬廬¶
人之所寶尚或未珍不有同愛云胡以親我求良友實¶
覯懷人懽心孔洽棟宇惟鄰(時新居南里之南村/即栗里鄰新居鄰也)¶
伊余懷人欣徳孜孜我有旨酒與汝樂之乃陳好言乃¶
著新詩一日不見如何不思¶
嘉遊未斁誓將離分送爾于路銜觴無欣依依舊楚邈¶
邈西雲之子之逺良話曷聞¶