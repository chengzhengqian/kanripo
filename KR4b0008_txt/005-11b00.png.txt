思文辭超卓四座歎之奉使京師除尚書刪定郎不拜¶
孝宗穆皇帝聞其名賜見東堂君辭以脚疾不任拜起¶
詔使人扶入君嘗為刺史謝永别駕永㑹稽人䘮亡君¶
求赴義路由永興高陽許詢有雋才辭榮不仕每縱心¶
獨往客居縣界嘗乗船近行適逢君過歎曰都邑美士¶
吾盡識之獨不識此人唯聞中州有孟嘉者將非是乎¶
然亦何由來此使問君之從者君謂其使曰本心相過¶
今先赴義尋還就君及歸遂止信宿雅相知得有若舊¶