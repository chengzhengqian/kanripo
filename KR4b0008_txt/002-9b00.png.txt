殫¶
　　　怨詩楚調示龎主簿(遵/)鄧治中(闕/)¶
天道幽且逺鬼神茫昧然結髮念善事僶俛六九年弱¶
冠逢世阻始室喪其偏(其年二十喪/偶繼取翟氏)炎火屢焚如螟蜮¶
恣中田(蔡氏注蜮蟲水中含沙射人非/食苗桑蟲意此螟蜮當是螟&KR0008;)風雨縱横至収¶
歛不盈㕓夏日長抱飢寒夜無被眠造夕思雞鳴及晨¶
願烏遷(謂日鳥月兔/飛走之速也)在已何怨天離憂悽目前吁嗟身¶
後名於我若浮烟慷慨獨悲歌鍾期信為賢¶