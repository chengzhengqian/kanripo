人之無偶淚淋浪以灑袂承前王之清誨曰天道之無¶
親澄得一以作鑒恒輔善而佑仁夷投老以長飢回早¶
夭而又貧傷請車以備槨悲茹薇而殞身雖好學與行¶
義何死生之苦辛疑報徳之若兹懼斯言之虚陳何曠¶
世之無才罕無路之不澀(色立切/不滑也)伊古人之慷慨病竒¶
名之不立廣結髪以從政不愧賞於萬邑屈雄志於戚¶
豎竟尺土之莫及留誠信於身後慟衆人之悲泣商盡¶
䂓以拯弊言始順而患入奚良辰之易傾胡害勝其乃¶