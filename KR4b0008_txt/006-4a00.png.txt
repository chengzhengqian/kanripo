　　　因觸類廣其辭義余園閭多暇復染翰為之雖¶
　　　文妙不足庶不謬作者之意乎¶
夫何瓌逸之令姿獨曠世以秀羣表傾城之艷色期有¶
徳於傳聞佩鳴玉以比潔齊幽蘭以争芬淡柔情於俗¶
内負雅志於高雲悲晨曦之易夕感人生之長勤同一¶
盡於百年何歡寡而愁殷褰朱幃而正坐汎清瑟以自¶
欣送纎指之餘好攘皓袖之繽紛瞬美目以流眄含言¶
笑而不分(此章説莊姜容貌/之美所宜親幸)曲調將半景落西軒悲商¶