時復還余惟人斯昧兹近情蓍龜有吉制我祖行望旐翩翩¶
執筆涕盈神其有知昭余中誠嗚呼哀哉¶
　　自祭文¶
嵗惟丁夘律中無射天寒夜長風氣蕭索(音/瑟)陶子將辭¶
逆旅之館永歸於本宅故人悽其相悲同祖行於今夕¶
羞以嘉蔬薦以清酌候顔已𡨕聆音愈漠嗚呼哀哉茫¶
茫大塊悠悠高旻是生萬物余得為人自余為人逢運¶
之貧簞瓢屢罄絺綌冬陳含歡谷汲行歌負薪翳翳柴¶