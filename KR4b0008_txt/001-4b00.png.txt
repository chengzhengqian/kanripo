同源分流人易世踈慨然寤歎念茲厥初禮服遂悠歲¶
月眇徂感彼行路眷然躊躇¶
於穆令族允構斯堂諧氣冬暄映懷圭璋爰采春花載¶
警秋霜我曰欽哉實宗之光¶
伊余云遘在長忘同笑言未久逝焉西東遙遙三湘(寰/宇)¶
(記湘潭湘鄉/湘源為三湘)滔滔九江山川阻逺行李時通¶
何以寫心貽此話言進簣雖微終焉為山敬哉離人臨¶
路悽然欵襟或遼音問其先¶