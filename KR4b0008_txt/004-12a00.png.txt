寒貧富常交戰道勝無戚顔至德冠邦閭清節映西關¶
　　　其六¶
仲蔚愛窮居遶宅生蒿蓬翳然絶交游賦詩頗能工舉¶
世無知者止有一劉龔(張仲蔚善屬文好詩賦常居窮/素所處蓬蒿没人閉門養性時)¶
(人莫知惟/劉龔知之)此士胡獨然實由罕所同介焉安其業所樂¶
非窮通(莊子古之得道者窮亦樂/通亦樂所樂非窮通也)人事固以拙聊得長¶
相從¶
　　　其七¶