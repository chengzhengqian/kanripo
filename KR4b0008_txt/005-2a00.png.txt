知有漢無論魏晉此人一一為具言所聞皆歎惋餘人¶
各復延至其家皆出酒食停數日辭去此中人語云不¶
足為外人道也既出得其船便扶向路處處誌之及郡¶
下詣太守説如此(太守/劉歆)太守即遣人隨其往尋向所誌¶
遂迷不復得路南陽劉子驥高尚士也聞之欣然親往¶
未果尋病終後遂無問津者¶
嬴氏亂天紀賢者避其世黄綺之商山伊人亦云逝往¶
迹浸復湮來逕遂蕪廢相命肆農耕日入從所憇桑竹¶