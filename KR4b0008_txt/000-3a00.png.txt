陶淵明集原序¶
夫自衒自媒者士女之醜行不忮不求者明達之用心¶
是以聖人韜光賢人遁世其故何也含徳之至莫踰於¶
道親巳之切無重於身故道存而身安道亡而身害處¶
百齡之内居一世之中倐忽比之白駒寄遇謂之逆旅¶
宜乎與大塊而盈虚隨中和而任放豈能戚戚勞於憂¶
畏汲汲役於人間齊謳趙女之娯八珍九鼎之食結駟¶
連騎之榮侈袂執圭之貴樂既樂矣憂亦隨之何倚伏¶