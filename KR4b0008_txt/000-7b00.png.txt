陳后山曰鮑昭之詩華而不弱陶淵明之詩切於事情¶
　但不文耳¶
陳后山又曰右丞蘇州皆學陶正得其自在¶
楊龜山語録曰淵明詩所不可及者冲澹深粹出於自¶
　然若曾用力學然後知淵明詩非著力所能成也¶
朱文公語録曰晉宋人物雖曰尚清高然箇箇要官職¶
　這邊一面清談那邊一面招權納貨陶淵明真个是¶
　能不要此所以高於晉宋人物¶