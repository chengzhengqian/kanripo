　　　　父子風規葢相類¶
　　　歸鳥¶
翼翼歸鳥晨去于林逺之八表近憇雲岑(憇起例/切息也)和風¶
不洽翻翮求心(託言歸而求志下/文豈思天路意同)顧儔相鳴景庇清陰¶
翼翼歸鳥載翔載飛雖不懷游見林情依遇雲頡頏相¶
鳴而歸遐路誠悠性愛無遺¶
翼翼歸鳥馴林徘徊豈思天路欣及舊棲雖無昔侣衆¶
聲毎諧日夕氣清悠然其懷¶