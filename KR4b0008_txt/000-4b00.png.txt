安道苦節不以躬耕為恥不以無財為病自非大賢篤¶
志與道汙隆孰能如此乎余素愛其文不能釋手尚想¶
其徳恨不同時故加搜校粗為區目白璧微瑕惟在閒¶
情一賦揚雄所謂勸百而諷一者卒無諷諫何足搖其¶
筆端惜哉亡是可也并粗㸃定其傳編之于録嘗謂有¶
能觀淵明之文者馳競之情遣鄙吝之意祛貪夫可以¶
亷懦夫可以立豈止仁義可蹈抑乃爵禄可辭不必傍¶
游泰華逺求柱史此亦有助於風教也¶