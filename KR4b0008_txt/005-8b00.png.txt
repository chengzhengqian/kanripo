　　五栁先生傳(并/贊)¶
先生不知何許人也亦不詳其姓字宅邊有五栁樹因¶
以為號焉閒靜少言不慕榮利好讀書不求甚解毎有¶
㑹意便欣然忘食性嗜酒家貧不能常得親舊知其如¶
此或置酒而招之造飲輒盡期在必醉既醉而退曽不¶
吝情去留環堵蕭然不蔽風日短褐穿結簞瓢屢空晏¶
如也常著文章自娛頗示已志忘懐得失以此自終¶
　　贊曰¶