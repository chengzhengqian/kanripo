人生歸有道衣食固其端孰是都不營而以求自安開¶
春理常業歲功聊可觀晨出肆微勤日入負耒還山中¶
饒霜露風氣亦先寒田家豈不苦弗獲辭此難四體誠¶
乃疲庶無異患干盥濯息簷下斗酒散襟顔遙遙沮溺¶
心千載乃相關但願長如此躬耕非所歎¶
　　　　觀此詩知靖節既休居惟躬耕是資故蕭徳¶
　　　　施曰安道苦節不以躬耕為恥¶
　　　丙辰歲八月中於下潠田舍穫(潠蘓/困切)¶