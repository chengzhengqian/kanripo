守故轍豈不寒與飢知音茍不存已矣何所悲¶
　　　湯東澗曰孤雲倦翮以興舉世皆依乘風雲而¶
　　　已獨無攀援飛翻之志寧忍飢寒以守志節縱¶
　　　無知此意者亦不足悲也¶
　　　其二¶
凄厲歲云暮擁褐曝前軒南圃無遺秀枯條盈北園傾¶
壺絶餘瀝闚竈不見烟詩書塞座外日昃不遑研閒居¶
非陳厄竊有慍見言何以慰吾懷頼古多此賢¶