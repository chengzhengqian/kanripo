　　　　　(甲八分丈之三即三尺七寸五分又帶/此一分之四分之一即三寸一分二釐)¶
　　　　　(五豪是甲數共為四尺零六分二釐五/豪也乙八分丈之四即五尺又帶此一)¶
　　　　　(分之六分之五即一尺零四分一釐六/豪有餘是乙數共為六尺零四分一釐)¶
　　　　　(六豪有餘也兩數相乘得二十四尺五/十四寸四十二分有餘即一千五百三)¶
　　　　　(十六分丈之三百七十七也如以一千/五百三十六分除三百七十七分亦得)¶
　　　　　(二十四尺五十四寸四十二分不盡之/數葢一千五百三十六分為一百尺則)¶
　　　　　(三百七十七分自得二十四尺/五十四寸四十二分有餘也)¶
設如有甲數六分丈之四又帶此一分之五分之一¶
　與乙數九分丈之七又帶此一分之五分之二相¶
　乘問得幾何(此大分母不同而/小分母同者也)¶