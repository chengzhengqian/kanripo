取以陰從陽之義其三九七一乘數則旋而左除數¶
則返而右也其二四八六乘數則旋而右除數則返¶
而左也二三相合而為五五則無對居中者立其體¶
也二五相合而為十十仍歸一洛書不用者藏其用¶
也是故三始於東方發生之地而位於左自東而南¶
三而三之是為九故戴九自南而西九而三之為二¶
十七去成數餘七故右七自西而北七而三之為二¶
十一去成數餘一故履一奇數左旋以三參之即天¶