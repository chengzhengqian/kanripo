　　命分¶
凡歸除分至最細而可以恰盡無餘者謂之無竒零¶
數若分至最細而屢除不盡者謂之有竒零數其竒¶
零若畧去之則不能復還原數此命分之所以立也¶
其法命為分母分子分母者即除數也分子者即除¶
不盡之數也凡不盡之數得分母中之幾分者即命¶
為幾分之幾是以命分之一法正所以濟歸除之所¶
不逮也¶