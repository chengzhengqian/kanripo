　　　　　為丙角之正切撿八線表得三十度即¶
　　　　　丙角之度與九十度相減餘六十度即¶
　　　　　甲角之度也如圖先求甲角則如甲丁¶
　　　　　戊一象限己戊弧為甲角六十度之弧¶
　　　　　庚戊為甲角之正切甲戊為半徑甲戊¶
　　　　　庚與甲乙丙兩勾股形為同式形故甲¶
　　　　　乙邊與丙乙邊之比同於甲戊半徑與¶
　　　　　庚戊正切之比為相當比例四率先求¶
　　　　　丙角則如丙丁戊一象限己丁弧為丙¶
　　　　　角三十度之弧辛丁為丙角之正切丙¶