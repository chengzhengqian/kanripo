按法乘實合而加之為所得數定位之法視其法實¶
所命之單位後有竒零與否如無竒零則實中所命¶
之單位相對即法尾之數若有竒零則法實相乘者¶
法實之一位統得數之二位(如單位後竒零有一位/則截得數之二位竒零)¶
(有二位則截得數之四/位向前為單位計之)法實相乘再以法乘者(即自/乘再)¶
(乘/也)法實之一位統得數之三位(如單位後竒零有一/位則截得數之三位)¶
(竒零有二位則截得數之/六位向前為單位計之)是故得數以一位論者則¶
為單十百千之類以兩位論者則為自乘之類以三¶
位論者則為自乘再乘之類錯綜交互用法不一必¶
須臨題詳審求其無誤始為得之具見設如於左¶