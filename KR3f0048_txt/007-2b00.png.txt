設如有銀十一兩命三人分之問每人得若干¶
　法以三人分銀十一兩每人得銀三兩仍餘二兩¶
　所餘二兩再以三人分之每人得六錢六分六釐¶
　六豪如是每得六而仍餘二數不盡故立命分法¶
　以三人為分母所餘二兩為分子命為每人得三¶
　兩又三分兩之二葢將每兩剖作三分其所餘二¶
　兩則共剖作六分三人分之每人得二分故命為¶
　三分兩之二也如因三分兩之二求知原銀數則¶
　以三人與分子二分相乘得六分葢每人得二分¶
　則三人共得六分也以六分用分母三分歸之得¶