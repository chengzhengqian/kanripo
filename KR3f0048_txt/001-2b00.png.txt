學宮令博士弟子肄習是知算數之學實格物致知¶
之要務也故論其數設為幾何之分而立相求之法¶
加減乘除凡多寡輕重貴賤盈朒無遺數也論其理¶
設為幾何之形而明所以立算之故比例分合凡方¶
圓大小逺近高深無遺理也溯其本原加減實出於¶
河圖乘除殆出於洛書一奇一偶對待相資遞加遞¶
減而繁衍不窮焉奇偶各分縱横相配互乘互除而¶
變通不滯焉徵其實用測天地之高深審日月之交¶
會察四時之節候較晝夜之短長以至協律度同量¶
衡通食貨便營作皆賴之以為統紀焉今匯集成編¶