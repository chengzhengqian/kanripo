設如有月臺一座共用方甎一千九百二十塊其長¶
　比闊多八塊問長闊兩面各用甎幾何¶
　　　　　法以長比闊多八塊折半得四塊為半¶
　　　　　較自乗得十六塊與積數一千九百二¶
　　　　　十塊相加得一千九百三十六塊開方¶
　　　　　得四十四塊為半和於半和四十四塊¶
　　　　　減半較得四十塊為闊面甎數於半和¶
　　　　　加半較得四十八塊為長面甎數也¶