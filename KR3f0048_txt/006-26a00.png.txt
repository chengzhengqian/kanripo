　　因乘¶
因乘者生數也以數生數有生生不已之義焉凡有¶
幾數彼此按次加之為得總數然所加之次數多則¶
必至於煩而無統此因乘之所以立也因者一位相¶
因而得如二因三而成六四因二而成八也乘者多¶
位相乘而得如兩位以上則各以每位所因之數而¶
又層累以積之也其法以原數為實乘數為法實列¶
於上法列扵下必使法實相當(如千對千百對百十/對十單對單之類)¶