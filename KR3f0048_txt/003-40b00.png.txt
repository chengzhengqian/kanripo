　　　　　　凡大小兩三角形其相當之二角度若¶
　　　　　　兩兩相等則其餘一角亦必相等如此¶
　　　　　　類兩三角形謂之同式三角形也雖其¶
　　　　　　内容積分不同而其相當各界互相為¶
　　　　　　比俱為相當比例之率焉如甲乙丙丁¶
　　　　　　戊己大小兩三角形其甲角與丁角等¶
　　　　　　乙角與戊角等則所餘丙角必與己角¶
　　　　　　等而為同式三角形也(二卷第三節言/凡三角形之三)¶
　　　　　　(角相併與二直角等則此大小兩三角/形之各三角相併亦俱為二直角於二)¶
　　　　　　(直角中减去大形之甲角乙角餘為丙/角減去小形之丁角戊角餘為己角其)¶