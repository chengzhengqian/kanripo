四六差分者以總物平分十分一得十分之四一得¶
十分之六有三色者則以四與六與九為衰數葢六¶
與九之比即如四與六之比也有四色者則以四與¶
六與九與一三五為衰數葢九與一三五之比亦如¶
四與六之比也五色以上者亦以相連比例求各衰¶
數總不越乎四六之比例故曰四六差分¶
遞折差分者十分之中得其幾分即為幾折如得其¶
六分即為六折得其四分即為四折若夫五折則為¶
十分之半故載於倍半法中而别為一類¶
加倍差分其數自少而多皆以倍而加減半差分則¶