可以不用是故解方程者又謂凡設數必成方而後¶
可算也然其要總在於分和較和數相比者則互乗¶
而相減較數相比者古人定為正負之名以辨加減¶
異同之號正負異號則相加正負同號則相減其理¶
與盈朒同葢正者為主之數負者虚比之數其始也¶
任以首色為正互乗衆色與首色同類者皆正也與¶
首色異類者皆負也其繼也以互乗所得之數視正¶
負之同異而加減之然加減之餘又有正變為負負¶
變為正者總之因彼此而分正負由多少而成虚實¶
互乗之後任以一層為主凡異號相加者悉依本層¶