率與三率相乘一率除之得四率而遞加遞減之四¶
數第二數第三數相加減第一數則得第四數作者¶
有見於此故設假數以加減代乘除之用此表之所¶
以立也然連比例之大者莫如十百千萬葢一與十¶
十與百百與千千與萬萬與十萬其數皆為一而遞¶
進一位取其整齊而無竒零也一為數之始以之乘¶
除數皆不變故一之假數定為○而十之假數定為¶
一百之假數定為二千之假數定為三萬之假數定¶
為四十萬之假數定為五推之百千萬億皆遞加一¶
數此對數之大綱也其間之零數則用中比例累求¶