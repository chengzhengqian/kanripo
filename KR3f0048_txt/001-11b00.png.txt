昔者周公問於商高曰竊聞乎大夫善數也請問古¶
者包犧立周天厯度¶
　周天厯度者分周天三百六十度為推求厯日之¶
　用也按通鑑載包犧作甲厯天干地支相配六甲¶
　一轉天度一周年以是紀而歲功成月以是紀而¶
　朔望定晝夜以是紀而時日分易大傳言包犧仰¶
　以觀於天文俯以察於地理其觀察之時必有度¶
　數以紀其法象則厯度始於包犧無疑矣¶
夫天不可階而升地不可將尺寸而度請問數從安¶
出¶