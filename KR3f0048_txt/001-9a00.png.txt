對三七互乘皆二十一三除二十一得七七除二十¶
一仍得三此三與七之相倚也四與六對四六互乘¶
皆二十四四除二十四得六六除二十四仍得四此¶
四與六之相倚也至五為二三之合天地之交陰陽¶
之會位於洛書之中以建人極配上下而為三才故¶
斜直四圍皆得十五合之得四十有五為九五之數¶
要之運行者其序也對待者其位也進退循環縱横¶
交錯總不外於乘除故曰乘除之本原自洛書生也¶