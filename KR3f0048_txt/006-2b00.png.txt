而五量嘉矣權者銖兩斤鈞石所以權輕重也本起¶
於黄鐘之重一龠容千二百黍重十二銖兩之為兩¶
十六兩為斤三十斤為鈞四鈞為石而五權謹矣通¶
考曰律度量衡並因秬黍散為諸法其率可通外此¶
則代不一名度之異名者如左傳注方丈曰堵三堵¶
曰雉(長三丈/高一丈)易緯通卦驗十馬尾為一分孫子算術¶
曰蠶所吐絲為忽十忽為絲十絲為豪十豪為釐十¶
釐為分十分為寸十寸為尺十尺為丈小爾雅曰跬¶
一舉足也倍跬謂之步四尺謂之仞倍仞謂之㝷倍¶
㝷謂之常五尺謂之墨倍墨謂之丈倍丈謂之端倍¶