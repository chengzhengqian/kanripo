　　　　　本比各利而為相當比例四率也¶
　　　　　又捷法以二人共出本銀四百兩歸除¶
　　　　　二人共得利銀一千兩得每一兩之利¶
　　　　　為二兩五錢乃與各人本銀數相乗即¶
　　　　　得各人所分利銀數此又以每一兩之¶
　　　　　利與各人所出本銀之利相比而得也¶
設如趙周馮三人合夥生理趙出本銀一千兩周出¶
　本銀八百兩馮出本銀六百兩共得利銀一千二¶
　百兩按各人所出本銀之分分之問三人各得利¶
　銀幾何¶