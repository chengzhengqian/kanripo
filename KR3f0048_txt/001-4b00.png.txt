易繫辭曰天一地二天三地四天五地六天七地八¶
天九地十天數五地數五五位相得而各有合朱子¶
曰河圖以五生數統五成數而同處其方葢揭其全¶
以示人而道其常數之體也考其數始於一中於五¶
終於十陽奇隂偶而數之加減由是生焉自一而二¶
自二而三自三而四自四而五皆遞加一以相生自¶
五復加一而成六六加一而七七加一而八八加一¶
而九九加一而十十則仍歸於一故至十而天地之¶
數全矣天數陽也地數陰也言天地即所以言陰陽¶