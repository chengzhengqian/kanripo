端謂之兩倍兩謂之疋疋百謂之束孔安國又以八¶
尺為仞説文曰人手却十分動脉為寸口十寸為尺¶
周制寸咫尺㝷常仞皆以人體為法又曰婦人手八¶
寸謂之咫周尺也又曰丈丈夫也周制以八寸為尺¶
十尺為丈人長八尺故曰丈夫量之異名者如左傳¶
齊舊四量豆區鬴鍾四升曰豆各自其四以登於鬴¶
(六斗/四升)鬴十則鍾(六十/四斗)論語注十六斗曰庾十六斛曰¶
秉孫子算術曰六粟為圭十圭為抄十抄為撮十撮¶