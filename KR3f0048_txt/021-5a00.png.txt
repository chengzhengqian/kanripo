　　六宗三要(二簡法附/)¶
西洋厯算家作割圜八線表始自圜内容六邊四邊¶
十邊三邊五邊十五邊名曰六宗葢用圜徑求各等¶
邊形之一邊為相當弧之通弦以為立表之原故謂¶
之宗然六者實本於三如六邊形之一邊即圜之半¶
徑不藉他求數無零餘而理最易見此其一也四邊¶
形之一邊則為半徑所作正方形之對角斜弦此又¶
其一也十邊形之一邊則為半徑所作連比例三率¶