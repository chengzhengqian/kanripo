　　　　　三角形其乙丙邊為七十二度之通弦¶
　　　　　如以乙丙弧七十二度折半於丁作乙¶
　　　　　丁線即圜内容十邊形之一邊仍自圜¶
　　　　　心甲至圜界丁作甲丁半徑線又成甲¶
　　　　　乙丁三角形而甲丁線平分乙丙線於¶
　　　　　戊此乙戊線為甲乙丁三角形之中垂¶
　　　　　線即五邊形每邊之一半故以甲丁半¶
　　　　　徑為底甲乙半徑為大腰乙丁十邊形¶
　　　　　之一邊為小腰求得乙戊中垂線倍之¶
　　　　　為五邊形之毎一邊也¶