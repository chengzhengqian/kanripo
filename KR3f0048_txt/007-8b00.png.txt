　　　　　(分中之七分一丈分為九分則每一分/得一尺一寸一分一釐有餘九分中之)¶
　　　　　(七分則為七尺七寸七分七釐有餘也/九分中之五分則為五尺五寸五分五)¶
　　　　　(釐有餘也兩數相加共得一丈三尺三/寸三分三釐有餘即一丈零九分丈之)¶
　　　　　(三也葢一尺一寸一分一釐有餘既為/九分中之一分則三尺三寸三分三釐)¶
　　　　　(有餘即九分中之三分也如以九分除/三分即得三尺三寸三分三釐不盡之)¶
　　　　　(數是九分與一丈之比即同於三/分與三尺三寸三分有餘之比也)¶
凡竒零數相加兩分母不同者則用互乘法以兩分¶
母相乘為共母數再以前分母乘後分子又以後分¶
母乘前分子以所得兩子數相加為共子數紀於共¶
母數之下為共零數¶