邊之零如次商數與初商餘積相減尚有不盡之實¶
則又成一磬折形而仍為兩廉一隅但較前廉愈長¶
而隅愈小耳凡有幾層廉隅俱照初商之例逐層遞¶
析之實盡而止實不盡者必非自乗之正數遞析之¶
至於纎塵終有奇零若餘實不足廉隅法之數者則¶
方邊為空位此開方之定法也面形不一而容積皆¶
以方積為準故平方為算諸面之本諸面必通之方¶
積而後可施其法也¶