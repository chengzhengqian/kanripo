　　　　　　與丙己之比同於甲乙與丙丁之比而¶
　　　　　　為相當比例四率也¶
設如一石欲知其逺不取直角於左右兩處横量五¶
　十丈測之問兩處各距石幾何¶
　　　　　　法先平安儀器於左以定表看右儀器¶
　　　　　　之中心遊表看石得兩表相距七十度¶
　　　　　　次平安儀器於右以定表看左儀器之¶
　　　　　　中心遊表看石得兩表相距六十度乃¶
　　　　　　以兩角度相併得一百三十度與一百¶
　　　　　　八十度相減餘五十度為對所知之角¶