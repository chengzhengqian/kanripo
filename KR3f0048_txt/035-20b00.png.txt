設如一面梯形堆上五下九求積幾何¶
　　　　　法以上五與下九相加得十四又視上¶
　　　　　五以上至一虛四位即以所虛之四與¶
　　　　　下九相減餘五爲層數與上下相加之¶
　　　　　十四相乘得七十折半得三十五即一¶
　　　　　面梯形堆之積也如圖甲乙丙丁一面¶
　　　　　梯形堆甲丁爲上五乙丙爲下九甲乙¶
　　　　　爲層數五(凡自一遞加之數其末數即/位數今首數爲五計自一己)¶
　　　　　(截去四位故於末數内減去所少之位/即爲今之所有之位見算法原本二巻)¶
　　　　　(第三十/二節)試另作一戊己庚辛梯形合於¶