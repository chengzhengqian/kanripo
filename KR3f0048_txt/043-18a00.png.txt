　　明對數之目用遞次自乘求假數法之二¶
凡連比例率自小而大者其假數之首位旣因眞數¶
　之位數而遞加故求假數者以所求之眞數為連¶
　比例第一率遞次自乘即得加倍各率之眞數以¶
　第一率假數之首位遞次加倍即得加倍各率之¶
　假數而眞數自乘又進一位者則假數加倍後又¶
　加一數而以各率之假數按次除之即得所求第¶
　一率之假數¶