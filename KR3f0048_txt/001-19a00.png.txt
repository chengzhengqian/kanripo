　前言用矩以測高深廣遠復用矩以為圓方此以¶
　圓方屬之天地者非以形體言葢以陰陽動靜之¶
　理言也樂記云著不息者天也著不動者地也不¶
　息故運而不積圓之象也不動故靜而有常方之¶
　理也且圓之數無盡而方之數有盡天不可階而¶
　升測天者恆於地上度之是仍以方度圓也凡數¶
　之不盡者必奇數之可盡者必偶是以陽為奇陰¶
　為偶此方圓之理數所以屬乎天地也¶