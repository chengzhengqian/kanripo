設如有絲二百五十斤換米每絲一斤換米一石今¶
　已換過六分尚餘絲四分問已換未換各若干¶
　　　　　法以四分六分相併得十分為一率将¶
　　　　　二百五十斤絲變作二百五十石米為¶
　　　　　二率(每絲一斤換/米一石故也)以六分為三率推得¶
　　　　　四率一百五十石為已換之米數以四¶
　　　　　分為三率推得四率一百石為未換之¶
　　　　　米數葢四六相併之十分與二百五十¶
　　　　　石之比即六分與一百五十石之比四¶
　　　　　分與一百石之比也¶