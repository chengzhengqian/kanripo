　葢將每兩剖作十八分其所餘七兩則共剖作一¶
　百二十六分十八人分之每人得七分故命為十¶
　八分兩之七也如因十八分兩之七求知原銀數¶
　則以十八人與分子七分相乘得一百二十六分¶
　葢每人得七分則十八人共得一百二十六分也¶
　以一百二十六分用分母十八分歸之得七兩葢¶
　初分一兩為十八分故終收十八分為一兩也再¶
　加入十八人所得整數共一百八十兩(一人十兩/十八人共)¶
　(得一百/八十兩)則得一百八十七兩以合原數也¶