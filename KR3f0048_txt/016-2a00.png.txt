　　平方¶
平方者等邊四直角之面積也以形而言則為兩矩¶
所合以積而言則為自乗之數因其有廣無厚故曰¶
平方因其縱横相等故曰正方葢方積面也而其邊¶
則線也有線求面則相乗而得積有面求線則開方¶
而得邊開之之法略與歸除同但歸除有法有實而¶
開方則有實而無法故古人立為商除廉隅之制以¶
相求每積二位得邊之一位所謂一百一十定無疑¶