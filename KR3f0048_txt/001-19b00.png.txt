方數為典以方出圓¶
　典則也言圓之數奇零不盡不可為則故惟方數¶
　可為典則以方出圓者以方之形度圓之分從方¶
　數中生出圓數即前圓出於方之説也如圓徑求¶
　積則以徑自乘之為正方形而以方率圓率比例¶
　推之即得圓積是皆以方出圓之理也¶
笠以寫天天青黑地黃赤天數之為笠也青黑為表¶
丹黄為裏以象天地之位¶
　此即儀象以表天地之形色也笠形圓故以象天¶
　寫象也青黑天之色黃赤地之色天數之為笠形¶