　　　　　為乙角正弦撿表得三十度即乙角度¶
　　　　　也既得乙角度則以乙角三十度與丙¶
　　　　　角一百一十度相加得一百四十度與¶
　　　　　一百八十度相減餘四十度即甲角度¶
　　　　　也既得甲角求乙丙邊則以乙角為對¶
　　　　　所知之角其正弦五萬為一率甲角為¶
　　　　　對所求之角其正弦六萬四千二百七¶
　　　　　十九為二率甲丙邊為所知之邊其數¶
　　　　　十二丈為三率求得四率十五丈四尺¶
　　　　　二寸七分即乙丙為所求之邊也¶