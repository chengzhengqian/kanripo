為一率二率以今有之一件為三率而所求之一件則¶
為四率也一名為同乘異除(或名為變測或名為/互視或名為逆單)以原¶
有之兩件相乘故為同乘以今有之一件除之故為異¶
除而今則質言之曰轉比例葢以原有之兩件為二率¶
三率以今有之一件為一率而所求之一件則為四率¶
也然論其乘除之名雖異究其比例之理則一而已今¶
以數明之如原有之兩數為二與四今有之一數為八¶
以原有之二作一率原有之四作二率今有之八作三¶