與友生喜之因自所居南行百許步登崇岡上青龍寺
門門髙出絶寰埃宜寫目放抱今之日盡得雪境惟長
安多髙我不與並日既夕為寺僧道深所留遂引入堂
中初夜有皓影入室室中人咸謂雪光射來復開門偶
立見沍雲駮盡太虛真氣如帳碧玉有月一輪其大如
盤色如銀凝照東方輾碧玉上征不見轍迹至乙夜帖
懸天心予喜方雪而望舒復至乃與友生出大門恣視
直前終南開千疊屛風張其一方東原接去與藍巖驪