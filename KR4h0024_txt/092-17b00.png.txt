江張公深所歎異伯父袐書少監彬尤器之自是令問
休暢舉進士第一歴無錫尉左金吾兵曹今相國太原
公之推載河南也辟為書記大厯二載遷左拾遺轉左
補闕奉使江表因省家至丹陽朝廷三署郎位以待君
之復不幸短命年方五十四而殁嗚呼惜哉君忠恕㢘
恪居官可紀孝友㳟讓自内形外言必依仁交不苟合
得䘮喜愠罕見於容故覩君述作知君所尚以景命不
永斯文未臻其極也盖存於遺札者凡三百有五十篇