不肖七歲再官不逾九品之列陶心研慮謨古臣智輔
之所以為化至於樂慕賢哲亡其私而不回此則得之
於性矣酌巖賢旅聖之所以立言至于書得失備理亂
叙徃紀來此則得之於文矣學名將覇帥之所以整暴
亂至于奮旅陳師圜㑹百變之狀離如驚鳥合如凝雲
此則得之於師矣是三者皆業于根然後緒其末非無
所望也亦思願為一從材戴横傑之梁立巨礎之上顧
世持斧之士安足以摹哉某聞戎鏡包陽當日而曯之