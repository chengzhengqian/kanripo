去復去兮如長河東流赴海無迴波賢愚貴賤同歸盡
北邙塚墓髙嵯峨古來如此非獨我未死有酒且高歌
顔回短命伯夷餓我今所得亦己多功名富貴須待命
命若不來知柰何
　　緩歌行　　　　　　　　　李　頎
小來託身攀貴遊傾財破産無所憂暮擬經過石渠署
朝將出入銅龍樓結交杜陵輕薄子謂言可生復可死
一沉一浮㑹有時棄我翻然如脱屣男兒立身須自强