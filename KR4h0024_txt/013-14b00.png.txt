雪紵翻翻鶴翎散上/聲促節牽繁舞腰軟舞腰軟王罷飲
蓋覆西施鳯花錦身作牀臂為枕朝珮摐摐王晏寢醒
來閤門報無事子胥死後言為諱近王之臣諭王意共
笑越王窮惴惴夜夜抱冰寒不睡
　　相逢行　　　　　　　　　李　白
朝騎五花馬謁帝出銀臺秀色誰家子雲車珠箔開金
鞭遥指㸃玉勒近遲回交轂相借問疑從天上來蹙入
青綺門當歌共銜盃銜盃映歌扇似月雲中見相見不