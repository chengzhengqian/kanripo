化益訛禍發齒牙言生枝葉率是道也朕甚憫焉我國
家貞觀開元同符三代風俗歸厚禮讓並行兵興已來
人散乆矣姑欲導之以徳不欲驅之以刑然而信或未
孚理有未至曽無耻格益用彫刓小則綜覈之權見侵
于下軰大則機宻之重旁撓于薄徒尚念因而化之亦
既去其尤者而宰臣等懼其寖染未克澄清備引祖宗
之書願垂戒勵之詔遂申教告頗用殷勤各當自省厥
躬與我同于道凡百多士宜體朕懐