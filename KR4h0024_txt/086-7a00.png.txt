好德而不如好色者下也最甚不好德而好色者窮矣
有人告曰某所有女國色也天下之人必將極其力而
求之無所愛矣有人告曰某所有人國士也天下之人
則不能一徃而先焉是豈非不好德而好色者乎賢者
則宜有以别於天下之人矣孔子述易定禮樂刪詩叙
書作春秋聖人也奮乎百世之上其所化之者非其道
則夷狄人也而孔子之廟存焉雖賢者亦不能日徃拜
之以其益於人寡矣故無益於人雖孔子之廟尚不能