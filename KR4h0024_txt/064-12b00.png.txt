乃召主吏籍我月入得緡錢二十萬俾秣陵令如符經
營之三月甲子新塔成事嚴而工人盡藝誠逹而山神
來䕶願力既從衆心歸重造白龍像大㑹諸天聲香之
藴如見如聞即相生敬幽明同感尚書欲傳信于後逺
命愚志之夫上士觧空而離相中士著空而嫉有不因
相何以視覺不由有何以悟無彼逹真諦而得中道者
當知為而不有賢乎以不修為無為也
　　唐故章敬寺百巖禪師碑銘并序/權徳輿