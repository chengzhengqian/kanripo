是治也閈閎階序不可與他邦類必厚棟大梁夷庭髙
門然後可以上充於揖讓下周於步武今御史大夫扶
風公亷廣州且專二使増徳以来逺人申威以修戎政
大宴饗合樂從其豐盈先是為堂於治城西北陬其位
公北向賔衆南向奏闕/伎于其西視泉池于其東隅奥
庳仄庭廡下陋日未及晡則炎赫當目汙眩更起而禮
莫克終故凡大宴饗大軍旅則寓于外壘儀形不勝公
於是始斥其制為堂南面横八楹縱十楹嚮之宴位化