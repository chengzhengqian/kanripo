灼然傳在人口者以司馬遷班固叙述高簡之工故學
者悅而習焉其讀之詳也足下讀范曄漢書陳壽三國
志王隠晉書生熟何如左邱明司馬遷班固書之温習
哉故温習者事跡彰而罕讀者事跡晦讀之踈數在辭
之高下理必然也唐有天下聖明繼於周漢而史官叙
事曾不如范陳壽所為況足擬望左邱明司馬遷班
固之文哉僕所以為恥當兹得於時者雖負作者之材
其道旣能被物則不肯著書矣僕竊不自度無位於朝