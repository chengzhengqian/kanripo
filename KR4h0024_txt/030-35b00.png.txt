啟沃耳陛下何不以聽朝之餘時御便殿召當世賢相與
舊德老臣訪持變扶危之謀求定衰救亂之術塞隂邪
之路屏褻狎之臣制侵凌迫脅之心復門户掃除之役
戒其所宜戒憂其所宜憂既不得理於前當理於後既
不得正其始當正其終則可以䖍奉典謨克承丕搆終
任賢之效無旰食之憂臣前所謂若夫追蹤三五紹復
祖宗宜鑒前古之興亡明當時之成敗者臣聞堯舜之
為君也而天下大治以其能任五官四岳十二牧不失