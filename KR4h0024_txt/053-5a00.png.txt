先生聖人之㓗也於亂則吾用於治則吾㓗二者聖人
經時之大柄使湯武逄堯舜是必韜用而光㓗矣先生
逄桀紂是必捨㓗而趨用矣則聖道變化豈有殊邪故
喜為雲霞怒為雷雨先生神也生為春夏殺為秋冬先
生功也結為山獄融為川瀆先生壽也星羅月帳巖靈
壑靜先生宅也聖人無為金玉在璞先生富也功而不
宰人文化成先生道也休光烈儀仰道埀師先生文也
天機自㓗雖死不䙝先生武也噫先生所謂禀天之德