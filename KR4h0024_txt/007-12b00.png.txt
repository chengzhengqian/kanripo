　　𤣥猿賦并序/　　　　　　　道士吳筠
前志稱周穆王南征君子變為猿鶴小人變為蟲沙夫
神用無方未必不爾筠自入廬嶽則覩斯𤣥猿嘉夫雨
昏則無聲景霽則長嘯不踐土石超遥於萬木之間春
咀其英秋食其實不犯稼穡深棲遠處猶有君子之性
異乎狙猱之倫且多難已來庶品凋販麋鹿殫於網罟
遺氓困於誅求此獨蕭然物莫能患豈不以託跡冥絶
不才遠禍昔夫子歎山梁雌雉曰時哉時哉予因感之