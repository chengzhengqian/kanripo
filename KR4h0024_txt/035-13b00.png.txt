而理道畢矣蹈之斯為道得之斯為徳履之斯為禮誠
之斯為信皆由其所之而異名今管氏所以為維者殆
非聖人之所立乎又曰一維絶則傾二維絶則危三維
絶則覆四維絶則滅若義之絶則亷且恥其果存乎
亷與恥存則義果絶乎人既蔽惡矣茍得從枉矣為非
而無羞矣則義果存乎使管子庸人則為此言管子而
少知理道則四維者非管子之言也
　　六逆論