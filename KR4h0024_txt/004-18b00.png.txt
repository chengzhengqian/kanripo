乎兵勢變激楚之結風為發揚之蹈厲僉謂將軍之劒舞古未之至
　　濟河焚舟賦　　　　　　　　髙　邁
昔孟明之載戰載北也空山肉填平地血流匹馬隻輪
蕩然不收社稷包羞朝廷隠憂用兵至此不死何求誠
以棄瑕之恩未報拜賜之言虚設砥名勵節易地改轍
兾桑榆之未晚得雌雄之一決乃復摠元戎申薄伐四
馬雲屯長劒電掣咆哮兮前貔後虎威稜兮左霜右雪