豐其花但甘其實如有意乎敦本故微文而妙質蔕葯
房而攅萃皮龍鱗以駢比膚玉英而含津色江萍以吐
日朱苞剖明璫出冏然數寸猶不可匹未至齒而殆銷
雖瓊漿而可軼彼衆味之有五此甘滋之不一伊醇淑
之無筭非精言之能悉聞者歡而竦企見者訝而驚佚
心恚可以蠲忿口爽可以忘疾且欲神於醴露何比數
於甘橘援蒲桃而見擬亦古人之深失若乃華軒洞開
嘉賔四㑹時當燠煜客或煩憒而斯果在焉莫不心侈