曰迎貓為其食田鼠也然則貓之食鼠載在禮經以其
除害利人雖微必錄今此貓對鼠不食仁則仁矣無乃
失於性乎鼠之為物晝伏夜動詩人賦之曰相鼠有體
人而無禮又曰碩鼠碩鼠無食我黍其序曰貪而畏人
若大鼠也臣旋觀之雖云動物異於麋鹿麏兔彼皆以
時殺獲為國之用此鼠有害亦何愛而曲全之貓受人
養育職既不備亦何異於法吏不勤觸邪疆吏不勤扞
敵又按禮部式具列三瑞無貓不食鼠之目以兹稱慶