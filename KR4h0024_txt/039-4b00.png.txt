配天昔者周公宗祀文王於明堂以配上帝伏尋詔意
義在於斯今所司行令殊為失㫖又尋漢魏晉宋歴代
禮儀並無父子同配明堂之義唯祭法云周人禘嚳而
郊稷祖文王而宗武王鄭𤣥注曰禘郊祖宗謂祭祀以
配食也禘謂祭昊天於圓丘郊謂祭上帝於南郊祖宗
謂祭五帝五神於明堂也尋鄭𤣥注乃以祖宗合為一
祭又以文武共在明堂連袵配祀良為謬矣故王肅駮
曰古者祖有功而宗有徳祖宗自是不毁之名非謂配