有可異者惟公之露寢與内寢巋然存焉豈不可浮而
往葢不可顚而壊乎斯則神仰公之仁先庶物而遺已
神賞公之忠臨大難而守節神髙公之義動適權以成
務故保其聼政養安之所旌公之善也昔邵伯之理也
人愛甘棠而勿翦方兹神靈扶持不亦逺乎公乃捨車
而徒棄輴而泥弔亡恤存綏復軍郡逺軫聖慮詔左庻
子姚公弔而賑之至於修府署建城池詔有司計功而
賞緍立鄽市造井屋公申勸料程以貰以貸纔逾年而