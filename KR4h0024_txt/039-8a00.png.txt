欲正其子東饗之位廢其父之大祭固不可為典矣五
曰獻懿二祖宜别立廟於京師臣又以為不可夫禮有
所降情有所殺是故去廟為祧去祧為壇去壇為鬼漸
而之逺其祭益稀昔者魯立煬宫春秋非之以為不當
取已毁之廟既藏之主而復築宫以祭今之所議與此
正同又雖違禮立廟至於禘祫也合食則禘無其所廢
祭則於禮不通此五説者皆所不可故臣慱采前聞求
其折中以為殷祖𤣥王周祖后稷太祖之上皆自為帝