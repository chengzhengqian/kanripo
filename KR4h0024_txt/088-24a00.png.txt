二遺者焉若果行是道愈見天下之竹帛不足書閣下
之功德矣天下之金石不足頌閣下之形容矣愈也布
衣之士也生七歲而讀書十三而能文二十五而擢第
於春官以文名於四方前古之興亡未嘗不經於心也
當世之得失未甞不留於意也甞以天下之安危在邊
故六月于邁來觀其師及此都徘徊不能去者誠悦閣
下之義願少立於堦墀之下望見君子之威儀也居十
日而不敢進者誠懼閣下以衆人視之則殺身不足以