　　猛虎行　　　　　　　　　李　白
朝作猛虎行暮作猛虎吟膓斷非闗隴頭水淚下不為
雍門琴旍旌繽紛兩河道戰鼔驚山欲傾倒秦人半作
燕地囚胡馬翻㘅洛陽草一輸一失闗下兵朝降夕叛
幽冀城巨鼇未斬海水動魚龍奔走安得寧頗似楚漢
時翻覆無定止朝過愽浪沙暮入淮隂市張良未遇韓
信貧劉項存亡在兩臣暫到下邳受兵略來投漂母作
主人賢哲栖栖古如此今時亦棄青雲士有策不敢犯