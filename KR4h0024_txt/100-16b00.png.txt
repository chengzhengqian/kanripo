民乎亦不使罪蔓爾曹即自縱火焚之觀風使聞其狀
以易于挺身為民卒不加劾邑民死䘮子弱業破不能
具葬者易于輒出俸錢使吏為辦百姓入常賦有垂白
僂杖者易于必召坐與食問政得失庭有競民易于輒
親自與語為指白枉直罪小者勸大者杖悉立遣之不
以付吏治益昌三年獄無繫民民不知役改綿州羅江
令其治視益昌是時相國裴公出鎮綿州獨能嘉易于
治甞從觀其政導從不過三人其全易于亷約如此㑹昌