及其無事且還儻得一至其處竊寄目償所願焉至州
之七月詔以中書舎人太原王公為御史中丞觀察江
南西道洪江饒處吉信撫袁悉屬治所八州之人前所
不便及所願欲而不得者公至之日皆罷行之大者驛
聞小者立變春施秋殺陽開隂閉令修於庭户數日之
間而人自得於湖山千里之外吾雖欲出意見論利害
聼命於幕下而吾州乃無一事可假而行者又安得捨
已所事以勤館人則滕王閣又無因而至焉其嵗九月