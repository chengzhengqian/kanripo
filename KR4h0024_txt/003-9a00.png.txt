心於宿設將旰食而匪寧旌門坡陀以前騖彀騎反覆
以相經頓曾城之軋軋軼萬户之熒熒馳道端而如砥
浴日上而如萍製翠毛於華蓋之角彗黄屋於勾陳之
星神仙戍削以落羽魍魎幽憂以固扃戰岐慄華擺渭
掉涇地回回而風淅淅天泱泱而氣清清甲胄乗陵轉
迅雷於荆門巫峽玉帛清迥霽夕雨於瀟湘洞庭於是
乗輿霈然乃作翳夫鸞鳯將至以冲融廓不可乎彌
度聲明通乎純粹溟涬為之垠堮駟蒼螭而蜿蜒若無