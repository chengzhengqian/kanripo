安以及物者乃自安之術濟彼於死地而求此之久生
也從古及今未之有焉措彼於危地而求此之久安也
從古及今亦未之有焉是以昔之聖王知生人之所樂
而已亦樂之故與人同其生則上下之樂兼得矣聖王
知安者人之所利而已亦利之故與人共其安則家國
之利兩全矣其有反易常理昏迷不恭則當外察其崛
强之由内省於撫馭之失修近以來逺撿身而率人故
書曰惟干戈省厥躬又曰舞干羽于兩階七旬有苗格