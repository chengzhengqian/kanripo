市之鬻鞭者人問之其賈直五十必曰五萬復之以五
十則伏而笑之以五百則小怒五千則大怒必五萬而
後可有富者子適市買鞭出五萬持以夸予予視其首
則拳蹙而不遂視其握則蹇仄而不植其行水者一去
一來而不相承其節朽黑而無文掐之滅爪而不得其
所窮舉之翲然若揮虚焉余曰子何取於是而不愛五
萬曰吾愛其黄而澤且賈者云余乃召僮爚湯以濯之
則遬然枯蒼然白向之黄者梔也澤者蠟也富者不恱