始恢隴坻之旅終化岷峨之俗貴為上公位極元台克
肆忠力乃圖孝享作新廟于京師大安里古者揚其功
烈銘于祭器近古以魯鍾衛鼎追琢先徳不若鏤文字
於䴡牲之碑之為詳也乃謹而書之云公姓韋氏京兆
杜陵人自扶陽重侯用經明至宰相後裔蕃昌徳與位
偕積十六葉至六代祖範字元禮以字行於代仕周為
車騎大将軍入隋為汴州刺史啓土郿城易名曰荘實
生孝恪雅有文憲武徳初由侍御史為洛州别駕生司