師淮海凡居鎮十五年歴禮刑二尚書乃進左揆燮和
大政拜章來朝兼理公台綢繆樞極在帝左右順宗諒
闇公攝冡宰因山復土專䕶其任進掌五教乃平九賦
永貞内禪公奉典策今上繼明真授司徒備物采飾襃
優章灼推致四時之和茂明萬物之冝初公來朝之明
年年及懸車挩章告老三上不允厥後詔公每旬一朝
訪决重務以公年與徳耆尊禮不名後再歲天子憫煩
公以官軄之事恩遂堅請禮優師臣大雅稱方叔元老