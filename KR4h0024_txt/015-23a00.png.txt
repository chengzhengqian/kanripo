　　送張宗原　　　　　　　　姚　合東門送客道春色如死灰一客失意行十客顔色低住
者既無家去者又非歸愁窮一成疾百藥不可治子賢
我且愚命分不合齊誰開蹇躓門日日同遊栖子行何
所之切切食與衣誰能買仁義令子無寒飢野田不生
草四向生路歧士人甚商賈終日須東西鴻雁春北去
秋風復南飛勉君向前路無失相見期
　　送綦毋落第還鄉　　　　王　維