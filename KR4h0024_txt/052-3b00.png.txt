垂衣裳而作元后端拱北辰負黼扆而朝諸侯嚮明南
面周邦赫赫其道洽於成康漢室巍巍其化鍾於文景
東漸西被逺安邇肅海三年而無波雲連月而不散天
瑞降地符昇靈鳯五文歲時來苑囿神龍八卦昏旦游
池沼禮云乎哉無取於周旋揖讓樂之謂也必在於移
風易俗司禄益富家國於是乎有餘司命益年臣人於
是乎不天明王三懼未嘗遺戒慎之心天子四隣莫能
展弼諧之用家安其業但聽於鄰雞人得其和遂同於