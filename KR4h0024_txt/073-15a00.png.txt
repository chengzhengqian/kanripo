不忍棄者實莅之莅之者進不課其能退不殿其不能
才不才一也若有人蓄器貯用急於兼濟者居之雖一
日不樂若有人養志忘名安於獨善者處之雖終身無
悶官不官繫乎時也適不適在乎人也江州左匡廬右
江湖土髙氣清富有佳境别吏守土臣不可逺觀㳺羣
吏執事官不敢自暇佚惟司馬綽闕/可從容於山水詩
酒間由是郡南樓山北樓水湓亭百花亭風篁石巖瀑
布廬宫源潭洞東西二林寺泉石松雪司馬盡有之矣