百姓凛凛無日不愓遣將攘郤無尺寸之功隴外壤地
委之犲狼太宗文武皇帝封殖萬有傳之陛下一夫不
獲尺土見侵告成之時猶恐有闕况甚於一夫尺土者
乎用武已來十三年矣傷者不救死者不收繕乗補卒
至今未已夫興師十萬日費千金則十有三年百萬之
衆資糧屨履取足於人人之困竭胡可勝紀勞疲宛轉
十不存二父子兄弟相視無聊延頸嗷嗷以俟王命此
皆陛下宜伸勤恤之恩降痛哀之詔縱未暇分㪚榖帛