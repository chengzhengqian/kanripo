貞萬物言六典平九功成官不滔獄不放至于刑清良
有以也因斯而談清明在躬志氣如神之睿者君也四
國于藩四方于宣之美者臣也有物有則我君臣保乂
之原所由於前設其教於後𠇍往嵗邦危中否天討内
難陛下提三尺之劒羾閶闔絶勾陳趨北軍正北辰然
後翼翼乾乾尊尊親親立我蒸人聖考所以付天下之
公器蹈汾陽之清塵唐雖舊邦其命惟新古者振兵釋
旅祠土祈穀先事也我是以幸太原祭汾雎耀金甲肅