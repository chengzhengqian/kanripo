中者何也一之目也空假者相對之義中道者得一之
名此思議之説非至一之㫖也至一即三至三即一非
相含而然也非相生而然也有數義也非强名也自然
之理也言而傳之者迹也理謂之本迹謂之末本也者
聖人所至之地也末也者聖人所示之教也由本以垂
迹則為小為大為通為别為頓為漸為顯為祕為權為
實為定為不定循迹以返本則為一為大為圓為實為
無住為中為妙為第一義是三一之藴也所謂空也者