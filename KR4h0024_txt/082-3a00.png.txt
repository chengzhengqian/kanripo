巍乎其有成功也煥乎其有文章也又曰周監於二代
郁郁乎文哉吾從周於是叙書即起堯典稱樂即美韶
武論詩即首周南修春秋則繩以文武之道然後樂正
雅頌各得其所至於幽厲桓莊逶迤陵頽斯不足徴也
故曰夏禮吾能言之杞不足徴也殷禮吾能言之宋不
足徴也足則吾能徴之矣是以三千之徒無道桓文之
事者豈不教尊而後道高師聖而後功倍者也曾子曰
尊其所聞則高明矣行其所知則光大矣又來書罪子