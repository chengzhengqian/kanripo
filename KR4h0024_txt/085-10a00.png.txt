與辭異是文優而辭劣耳易之繫辭曰齊小大者存乎
卦辯吉凶者存乎辭故卦有大小辭有險易又曰觀其
彖辭則思過半矣易之辭非文邪書載帝庸作歌臯陶
乃賡載歌又歌五子之歌皆辭也書之辭非文邪屬辭
比事春秋教也春秋之辭非文邪禮有朝聘之辭娶夫
人之辭樂有登歌薦辭禮樂之辭非文邪法言曰徃者
楊墨塞路孟子辭而闢之廓如也孟軻之辭非文邪太
𤣥之辭也沉以窮乎下浮以際乎上揚雄之辭非文邪