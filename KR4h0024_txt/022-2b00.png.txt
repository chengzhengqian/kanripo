武以文文以正崇武以權勝秦皇知權之可以取不知
正之可以守嚮使天下既定守正崇儒導六經之謨訓
用三代之文質則唐軒盛美湯武𢎞業不若也觀夫坑
儒焚書之意乃欲盖先王之能事竊作者之鴻名黈衆
耳以前聞逞私欲於當代此儒之所忌也秦之所志悲
夫儒以恭儉為宗秦則疲弊生人極力宫室儒以道徳
柔逺秦則竭耗中國勞師四夷儒以宥過議賢秦則刻
法峭刑賊虐諫輔儒以述先好古秦則私心徇智播棄