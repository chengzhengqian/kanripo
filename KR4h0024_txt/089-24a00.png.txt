炎月伏屍泣盡而繼之以血行路聞者悉皆傷心猛虎
前臨堅守不動遂權殯於湖側便之金陵數年來觀筋
肉尚在白雪泣持刃躬申洗削裹骨徒步負之而趨寢
興攜持無輟身手遂丐貸營葬於鄂城之東故鄉路逺
魂魄無主禮以遷窆式昭朋情此則是白存交重義也
又昔與逸人東巗子隱於岷山之陽白巢居數年不跡
城市養竒禽千計呼皆就掌取食了無驚猜廣漢太守
聞而異之詣廬親覩因舉二人以有道並不起此則白