是假道焉作於聖故曰經述於才故曰文文有二道辭
令襃貶本乎著述者也導揚諷諭本乎比興者也著述
者流盖述於書之謨訓易之象繋春秋之筆削其要在
於髙壮廣厚詞正而理備謂宜藏於簡冊也比興者流
盖出乎虞夏之詠歌殷周之雅頌其要在於麗則清越
言暢意美謂宜流於謡誦也兹二者考其㫖義乖離不
合故秉筆之士恒偏勝獨得而罕有兼者故有能而專
美命之曰藝成雖古文雅之盛世不能並肩而生唐興