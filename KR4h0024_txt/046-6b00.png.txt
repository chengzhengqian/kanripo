愈與進士李賀書勸賀舉進士賀舉進士有與賀争名
者毁之曰賀父名晉肅賀不舉進士為是勸之舉者為
非聴者不察也和而倡之同然一辭皇甫湜曰若不明白子
與賀且得罪愈曰然律曰二名不偏諱釋之者曰謂若言徴
不言在言在不言徴是也律曰不諱嫌名釋之者曰謂
若禹與雨丘與蓲與丘同音/烏蓲草名之類是也今賀父名晉肅
賀舉進士為犯二名律乎為犯嫌名律乎父名晉而子
不得舉進士若父名仁則子不得為人乎夫諱始於何