錢於化佛尚徳貴物異代同符至某載月日忽謂門人
曰吾將行矣俄而異香滿室白虹屬地飯食訖而敷坐
沐浴畢而更衣彈指不留水流燈焰全身永謝薪盡火
滅山崩川渇鳥哭猿啼諸人唱言人無眼目列郡慟哭
世且空虛某月日遷神於曹溪安坐於某所擇吉祥之
地不待青烏變功徳之林皆成白鶴嗚呼大師至性淳
一天姿貞素百福成相衆妙㑹心經行宴息皆在正受
談笑語言曽無戲論故能五天重跡百越稽首修蛇雄