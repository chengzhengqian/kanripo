天子下至子男必立庠以化之設序以教之猶歉然不
足士有業髙訓深必詘禮以延之越爵以貴之俾庠聲
序音玲瓏於珩珮鏘訇於金石此聖人之至治也今國
家立成均之業其禮盛於周其品廣於漢其詘禮越爵
又甚於前世而未免乎愧道者何哉夫聖人之為文也為
經約乎史賛易近乎象詩書止乎刪禮樂止乎定春秋
止乎修然六籍儀形乎千萬世百王更命迭號莫不由
是大也其幽幽於鬼神其妙妙於𤣥造後之人苟不得