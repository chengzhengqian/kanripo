淮已南徵求不息人不復業則相率為盜本根一摇憂
患不淺其所以然者皆為遠戍方外以竭中國爭蠻貊
不毛之地乖子育蒼生之道也昔漢元納賈捐之之謀
而罷朱崖郡宣帝用魏相之䇿而棄車師之田豈不欲
慕尚虛名盖憚勞人力也近貞觀年中尅平九姓𠕋李
思摩為可汗使統諸部者盖以夷狄叛則伐之降則撫
之得推亡固存之義無遠戍勞人之役此則近日之令
典綏邉之故事竊見阿史那斛瑟羅陰山貴種代雄沙