師後代有以丕訓故曰經營乎三代者也噫唐虞之美
不必至是贊而大者進聖君也夏桀之惡不必至是擠
而毁者激庸君也伊尹之忠不必至是演而數者勉誠
節也趙盾之逆不必至是抑而書者誅賊臣也至若論
慈廣孝輔仁寵義職此之由於是君臣之位序父子之
道明朋友之事興夫婦之倫得雖朗日開覺膏雨潤黷
和風清扇安足喻哉借如九皇繼統而政醇七聖同年
而道合雖事業廣運而理齊一時未有薄遊大夫僻居