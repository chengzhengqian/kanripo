顗字徳安時號智者其先潁川陳氏世居荆州之華容
感縁應迹載在别傳夫治世之經非仲尼則三王四代
之制寝而不章出世之道非大師則三乗四教之㫖晦
而不明昔如來乗一大事因縁菩薩以普門示現自華
嚴肇開至䨇林高㑹無小無大同歸佛界及大雄示滅
學路派别世既下衰教亦陵遲故龍樹大士病之乃用
權略制諸外道乃詮智度發明宗極㣲言東流我惠文
禪師得之由文字中入不二法門以授南嶽思大師當