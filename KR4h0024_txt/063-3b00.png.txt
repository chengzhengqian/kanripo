漢孝明始也厯魏晉宋齊及梁武言第一義諦者不過
布施持戒天下惑於報應而人未知禪世與道交相喪
至菩提達摩大師始示人以諸佛心要人疑而未思惠
可大師傳而持之人思而未修迨禪師三葉其風寖廣
真如法味日漸月漬萬木之根莖枝葉悉沐我雨然後
空王之密藏二祖之微言始行於世間浹於人心當時
聞道於禪師者其淺者知有為法無非妄想深者見佛
性於言下如燈之照物朝為凡夫夕為聖賢雙峯大師