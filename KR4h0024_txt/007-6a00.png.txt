長此雕之大略也若乃虞人之所得也必以氣稟𤣥冥
陰乗甲子河海蕩潏風雲亂起雪沍山陰冰纒樹死迷
向背於八極絶飛走於萬里朝無所充腸夕違其所止
頗愁呼而蹭蹬信求食而依倚用此時而椓杙待弋者
而綱紀表狎羽而潛窺順雄姿之所擬歘捷來於森木
固先繫於利觜解騰攫而竦神開網羅而有喜獻禽之
課數備而已及乎閩受之也則擇其清質列在周垣
揮拘攣之掣曳挫豪梗之飛翻識畋遊之所使登馬上