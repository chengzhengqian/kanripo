天下幾至於太平凡此十九公皆國家與之存亡安危
治亂者也不知科第之選復何如也至於智效一官忠
立一節徳行文學不可悉數董生云春秋之義變古則
譏之傅説命髙宗曰監于先生成憲其以永無愆故殷
道復興鴻鴈美周宣王能復先王之道西漢魏相佐漢
宣帝為中興但能奉行漢家故事姚梁佐𤣥宗亦以務
舉貞觀之法制耳自古及今未有背本棄古而能致治
者昨獲覽三郎秀才新文凡十篇數日在手讀之不倦