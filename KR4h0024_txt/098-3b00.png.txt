揚武賦可以昇髙逺望詩可以出宿餞行有詔具寮爰
開祖宴且申後命寵以蕃錫天章賦别御札題牋副衣
勉挾纊之誠兼閫喻投醪之㫖筐篚以将其貺筆硯以
表其文前載未書今冊斯覩侍中安陽公以仁體國中
書令河東公以德熙朝爕贊功成訏謀景服慕采薇之
興悵伐木之朋詢彼之師卜兹郊候鼎門右轉岐路旁
分當闕塞之斷山接華林之髙樹幕人宿設重帟雲平
太官饔舉百羞霞錯四夏六𦙍之變朱干玉羽之容雷