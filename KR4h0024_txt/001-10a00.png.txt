神宗無愧斯干之什式昭聖徳之容頌曰
帝作含元含元言言崒若日觀呀為天門太階三層逺
法崑崙鎮兹秦野掲以周原列文祖宗永錫孝孫孝孫
有慶于以施令奄甸萬姓受天休命歌之頌之管磬宜
之穆穆皇君夀考無期既成斯文客有勸之上者對曰
前王之宏祥絶瑞乃聖朝之細事今休徴已厭于聰明
頌聲亦飫于天意私歌竊抃乃臣子之本志又焉足以
薦聞哉客曰不然今至尊明發不寐有懐先皇周文之