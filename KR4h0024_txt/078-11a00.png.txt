則幽晨嚴管鑰夜密更籌寂寂圎土纍纍繫囚求食摇
尾見吏垂頭自昔立名此為非所逼隘狹室欹傾漏宇
冬有祁寒夏多隆暑焉可失入焉可妄處勿謂無妨勿
謂無傷匹婦含怨三年亢陽匹夫結憤六月飛霜可以
安危可以興亡敢告司憲無輕國章
　　縣令箴　　　　　　　　　　古之竒
咨爾多士各司厥官政不欲猛刑不欲寛寛則人慢猛
則人殘寛則不濟猛則不安小惡無為㳙流成池片言