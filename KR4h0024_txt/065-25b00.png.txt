沖先生名也清虚先生字也本郡主簿西曹祭酒湘東
王國常侍先生官也静福山先生家也於戱先生之名
玉堂金簡之名矣先生之官詞林學府之官矣先生之
家紅霞丹景之家矣至若鶴骨松貌泉渟谷虚寓形人
間天地無累與夫扶桑公陶隠居張天師遥為師友矣
以梁大通三年家此山光大二年去此山春秋九十七
門人邑子無以知其蹤但徘徊醮壇泣對香火而已長
慶末余自尚書司封郎中知制誥翰林學士得罪出守