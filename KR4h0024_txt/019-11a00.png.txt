祥也以數推氣以氣定朔以星殷時以閏成嵗考星
間而革踈度置嵗差而辨誤日立大衍之紀參大渾之
晷合鍾律之聲極鬼神之情是之謂聖人握符之大厯
也若夫仁聖根於内菁華發於外祥兆秘於前謡䜟灼
於後自然之理也彼洛下閎者漢太初時一巧厯耳其
云後八百嵗當差一日有聖人正之斯人也抑將露才
揚術預證來聖有耆舊之傳記無史䇿之明文然至隋
之開皇及麟徳聖厯三家創法一引為徴約之年代則隣