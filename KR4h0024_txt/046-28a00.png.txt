　　工器解　　　　　　　　　　程　晏
匠刀者不必自用割匠弓者不必自用射善為器而已
善割者不必善匠刀善射者不必善匠弓善用人之器
而已庖丁豈自鍜而後操之耶由基豈自斵而後射之
邪然則匠刀者不嫉庖丁之解匠弓者不嫉由基之中
業已之為器而懼刃之不利弦之不勁也我器既利既
勁稱彼之用是器得其所又何嫉哉蕭張為漢之器既
利既勁矣不嫉漢祖之能刃我而解羽弦我而中羽天