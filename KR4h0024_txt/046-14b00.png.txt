奔水而不見其力視不可察名不能及故推而謂之神
茍有聲可聞有形可見非神之所為則皆人力之能及
也烏有神之作力而有人跡乎且夫髙天厚地聳山流
川者神之所為也所言開山導河亦神也神之所以神
者有作而無悖一成而不易烏有始塞而復達之始連
而復絶之始不知終是不為神矣且此靈之運為何古
乎在太初開闢之始乎為陶唐洪水懷山襄陵之際乎
以為開闢之始也冝當胚渾之先天地未位禹象茫然