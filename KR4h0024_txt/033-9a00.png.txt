下凝白日無光其氣瞢瞢暑雨下濕黄茅上蒸南方之
人兮不敢過豈止走獸踣兮飛鳥隨吾不知造化兮何
知此方些蜀之南不可以往北客歸去來兮
其北則有劔山巉巉天鑿之門二壁谽谺髙岸嶙峋上
柱南斗傍鎮于坤下有長道北達于秦秦地神州中有
聖人左右伊臯能致我君雙闕峩峩上覆慶雲千官鏘
鏘朝于紫宸玉樓鳳凰金殿麒麟布徳垂澤搜賢修文
皇化欣欣煦然而春蜀之北不可以往北客歸去來兮