願申一問先生幸以所聞教之嘗居海裔覿潮之勢或乆
往而方來或合沓而相際曷舛互之若斯今幸指乎所
制先生撰屨旁眄亦窮其變吾因訊夫墨客當大索其
所見彼亦告於余曰日往月來氣迴天轉其激也大則
體盛而相疎其作也小則勢接而相踐惟體勢之可准
故合沓而有羨其何怪焉客乃跽軀斂色交袂而辭彼
圓𤣥方頥古惑今疑歎載籍之不具恨象數之尚遺方
盡迷於閫域非先生親得於學者而孰肯論之於是乎