苗而不實霜損蟲暴草菜枯黄下人咨嗟未知賙賑而
營寺造觀日繼于時檢校試官充臺溢署伏惟陛下愛
兩女為造兩觀燒瓦運木載土填坑道路流言皆云計
用錢百餘萬貫惟陛下聖人也無所不知陛下明君也
無所不見既知且見知倉有幾年之儲庫有幾年之帛
知百姓之間可存活乎三邉之士可轉輸乎當今發一
卒以禦邉陲追一兵以衛社稷多無衣食皆帶飢寒賞
賜之間逈無所出軍旅驟敗莫不由斯而乃以百萬貫