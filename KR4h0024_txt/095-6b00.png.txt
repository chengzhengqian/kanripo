之西京班固書傳之吾嘗病其畔散不屬無以考其變
欲采比義㑹年長疾作駑墮日甚未能勝也幸吾弟宗
直愛古書樂而成之搜討磔裂捃摭融結離而同之與
類推移不易時而咸得從其條貫森然炳然若開羣玉
之府指揮聮累圭璋琮璜之状各有列位不失其序雖
第其價可也以文觀之則賦頌詩歌書奏詔策辨論之
詞畢具以語觀之則右史記言尚書國語戰國策成敗
興衰之説大備無不包也噫是可以為學者之端邪始