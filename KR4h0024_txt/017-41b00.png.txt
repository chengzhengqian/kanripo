余耕稼所在松江南旁田廬門外有溝通浦淑而朝夕
之潮至矣天弗雨則軋而留之用以滌濯灌溉及物之
功甚鉅其羸壯遲速繫望晦盈虛也用之則順而進捨
之則黙以退有類乎君子之道翫而感之作迎潮送潮
詞二首聊寄聲於騷人之末
江霜嚴兮楓葉丹潮聲髙兮墟落寒鷗巢卑兮漁箔短
逺岸没兮光爛爛潮之徳兮無際既充其大兮又充其
細宻幽人兮款柴門寂寞流連兮依稀舊痕濡餘澤槁