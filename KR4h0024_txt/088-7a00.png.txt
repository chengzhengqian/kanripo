有三傳指要十五巻十三代名臣議十巻翼孟子三巻
雖不能傳於時其於兩曜無私之燭不為墮棄矣流光
自急孤然一生一日從友生計裹足而西京邑之大居
無環堵百官之盛親無瓜葛矣夫何能發聲光于幽陋
雖不欲雌黄者之所輕重豈不欲持衡者之所斤銖耶
此軻所以中夜憤激願從寒士齒庶或搴芳入幽不以
孤秀不擷㨂金于沙不以泥土不取閣下自謂此心宜
如何荅也嘗讀史感和璞之事必獻不至三刖不至再