巒羣瓊含光北朝天宫宫中有崇闕洪觀如甃珪疊璐
出空横虛此時定身周目謂六合八極作我虛室峩峩
帝城白玉之京覺我五藏出濯清光中俗埃落地塗然
寒膠瑩然鮮著徹入骨肉衆骸躍舉若生羽翎與神仙人
遊雲天汗漫之上沖然而不知其足猶蹋寺地身猶求
世名二三子相視亦不知嚮之從何而來今之從何而
遁不諱言不譆聲復根還始認得真性非天借靜象安
能輔吾浩然之氣若是耶且冬之時凝沍有之矣若求