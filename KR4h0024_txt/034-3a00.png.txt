有能有不能天有形之大者也人動物之尤者也天之
能人固不能也人之能天亦有所不能也故余曰天與
人交相勝耳其説曰天之道在生植其用在彊弱人之
道在法制其用在是非陽而阜生隂而肅殺水火傷物
木堅金利壯而武徤老而耗眊氣雄相君力雄相長天
之能也陽而藝樹隂而揫斂防害用濡禁焚用光斬材
窽堅液礦硎芸義制强訐禮分長幼右賢尚功建極閑
邪人之能也人能勝乎天者法也法大行則是非為公