太廟之器不盈也故能百寶用四靈臻嘉禾神芝日獻
于府柔逺格懷荒至名駒巨象嵗填于牧方採厚陵之
露華感而通夢遂揚昊壇之烟燎嚴以配尊然後心遊
絶冥神寄愷樂在雲臺之上希夷於真諦之門追汾水
之陽縹緲乎列仙之館豈圖變生氛沴凶遘霄極欻憑
玉以大漸顧遺弓而上仙所以函夏攀援人神哀戚龍
攢既啟鳥耘逾慕禮撤三獻北有因山之名法崇二言
南有至郊之議謹案謚法慈惠愛親博施備物皆曰孝