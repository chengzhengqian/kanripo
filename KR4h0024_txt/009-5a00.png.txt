理又荷二公垂特達之遇發于嗟嘆流于詠歌于時泛
舟于渭因為泛渭賦以導其意辭曰
亭亭華山下有人跂兮望兮愛彼三峯之白雲泛泛渭
水上有舟沿兮泝兮愛此百里之清流以我為太平之
人兮得於斯而優游又感陽春之氣熈熈兮樂天和而
不憂曰予生之幸兮時哉時哉當皇唐受命之九葉兮
夷與華而無氛埃及皇帝纉位之二紀兮命髙與鄭為
鹽梅二賢兮爰立四門兮大開凡讀儒書與履儒行者