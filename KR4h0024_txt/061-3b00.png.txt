之上首今湛然禪師行高識逺超悟辯逹凡祖師之教
在章句者必引而伸之後來資之以崇徳辨惑不可悉
數蓋甞謂肅曰是山之佛隴亦鄒魯之洙泗妙法之耿
光先師之遺塵爰集于兹自上元寳厯之世邦冦擾攘
緇錫駭散可易名建寺修持塔廟荘嚴佛土迴向之徒
有所依歸繄衆人是頼汝吾徒也盍紀諸文言刻於金
石俾千載之下知吾道之所以然小子稽首受命故大
師之本迹教門之經明後裔之住持皆見乎辭其文曰