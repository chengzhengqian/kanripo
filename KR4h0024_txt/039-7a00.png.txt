嵗屢經禘祫未合適從臣生遭聖明涵泳恩澤雖賤不
及議而志在効忠今輒先舉衆議之非然後申明其説
一曰獻懿廟主宜永藏之夾室臣以為不可夫祫者合也
毁廟之主皆當合食於太祖獻懿二祖即毁廟主也今
雖藏於夾室至禘祫之時豈得不食於太廟乎名曰合
祭而二祖不得祭焉不可謂之合矣二曰獻懿廟主宜
毁瘞之臣又以為不可謹按禮記天子立七廟一壇一
墠其毁廟之主皆藏於祧廟雖百代不毁祫則陳於太