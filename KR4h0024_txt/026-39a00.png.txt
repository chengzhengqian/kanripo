其所昔魯莊公丹桓公廟楹而刻其桷可謂孝乎然而
春秋書之為非禮漢惠帝及孝景孝宣令郡國諸侯立
髙祖及太宗髙宗代宗之廟當時創制不據禮經至元帝時
與愽士議郎斟酌古禮一朝而罷之豈元帝不敬宗廟
乃王者示人以軌物也夫廊廟者宗社之所在神靈之
所憑猶不可無故而飾之越禮而立之况此寺非宗社
所安神靈所宅而殫萬人之力以邀二梵之報其不可
以明矣間者昆吾孔熾薦食生人今猶不悛偷居宇下