有道人自天台來示余怪松圗披之甚駭人目根盤于
巖穴之内輪囷逼側而上身大數圍而髙不四五尺礧
碋然蹙縮然榦不暇枝枝不暇葉有若龍攣虎跛壯士
囚縳之狀道人曰是何物怪如是耶子能辨之乎余曰
草木之生安有怪耶苟肥瘠得於中寒暑均於外不為
物所凌折未有不挺而茂者也矧松柏乎今不幸出於
巖穴之内脞脆者則䃘然之牙伏死其下矣何自奮之
熊為是松也雖稚氣初拆而正性不辱及其壯也力與