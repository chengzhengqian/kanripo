自尊既江表之卜年遂歸明以去昏五世推移或亡或
存失由道喪隋之并吞始負險以爭雄俄銜璧而來奔
惟大業之離阻由君昏而黷武豺狼呀以當路郊廟毁
而失主望夷之釁既發斯器淪於醜虜昊天有命眷我
髙祖騫飛汾晉震疊闗輔雲行雨施雷動飈舉聖人既
作萬物斯覩于時也充徳扇結東周卼臲帝謂文皇陳
師往伐如火烈烈如風發發牛口先撥虎牢則達致四
海於升平混車書以同轍惟神器之有在終告歸于魏