漢至隨或卿大夫至于吾唐乃封公矦曾參之孝道動
天地感鬼神自漢至隨不過乎諸子至于吾唐乃旌入
十哲噫天地久否忽泰則平日月乆昏忽開則明雷霆乆
息忽震則驚雲霧乆鬱忽廓則清仲尼之道否於周秦
而昏於漢魏息於晉宋而鬱於陳隨遇于吾唐萬世之
憤一朝而釋儻死者可作其志可知也今有人身行聖
人道口吐聖人言行如顔閔文若游夏死不得配食於
夫子之側愚又不知尊先聖之道也夫孟子荀卿翼傳