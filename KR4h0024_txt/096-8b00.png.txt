子冠烏紗㡌相與箕踞嗢噱傲睨相視稱觴乎其間趣
在酒中判為酩酊之客家本秦也能無烏烏之聲其詩
曰
上天垂光兮熙予以青春今日何日兮共此良辰與君
觵濁醪而藉落英兮不知年華之相親蹇淹留以醉止
孰云含意而未申歌數闋裴側弁慢罵曰百年歡㑹鮮
於離别知開口大笑幾日及此日新無已今又成昔不
紀而賦之如春風何其演為連珠以志此㑹