長圍絶其飛走布徳弋妖升城獲醜啇不改肆農安其
洄曲殘兵投戈束手帝嘉羣帥賞不踰時畫社啟封
珪組陸離洎于蠻貊服我英威刻之金石作戒淮夷
　　幽州紀聖功碑銘并序/　　　　李徳裕
幽州盧龍軍帥檢校左僕射張公仲武往年修獻㨗之
禮今歲有銘勲之請二者君子韙之豈不以諸侯有四
夷之功獻其戎㨗春秋舊典也宗周納肅慎之貢銘於
楛矢天子令徳也斯可以為元侯表可以為後代法聖