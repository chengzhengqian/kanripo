而文不足以今揆昔則有朱弦踈越大羮遺味之歎歴
千餘年至沈詹事宋員外始財成六吕彰施五色使言
之而中倫歌之而成聲縁情綺靡之功至是乃備雖去
雅寖逺其麗有過於古者亦猶路鼗出於土鼔篆籕生
於鳥跡也沈宋旣没而崔司勲顥王右丞維復崛起於
開元天寶之間得其門而入者當代不過數人補闕其
人也補闕諱冉字茂政𤣥晏先生之後樂平縣令价之
孫潭州長史顗之子十嵗能文十五而老成右丞相曲