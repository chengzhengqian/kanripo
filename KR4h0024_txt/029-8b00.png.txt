咸熈固亦難矣臣實駑頑一無所堪猥䝉任使待罪宰
相雖懐竊位之懼且乏知人之明自揣庸虚終難上報
唯知廣求才之路使賢者各以彚征啓至公之門令職
司皆得自達臣當謹守法度考課百官奉揚聰明信賞
必罰庶乎人無滯用朝不乏才以此為酬恩之資以此
為致理之具爰初授命即以上陳求賢審官粗立朝制
凡是百司之長兼副貳等官及兩省供奉之職并因察
舉勞效須加奨任者並宰臣叙議以聞其餘臺省屬僚