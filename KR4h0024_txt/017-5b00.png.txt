　　始除尚書郎别善福精舍　　　韋應物
簡略非世器委身同草木道遥精舍君飲水自為足累
日曾一櫛對書常懶讀社臘會髙年山水恣遊曯明世
方選士中朝懸羙祿除書忽到門冠帶便拘束愧忝郎
署迹謬䝉君子録俯仰垂華纓飄飄翔輕轂行將親愛
别戀此西澗曲逺峯照夕川夏雨生衆緑迅風飄野路
迥首不遑宿明晨下烟闕白雲在幽谷
　　寄閻防時在終南山豐徳寺讀書/劉眘虛