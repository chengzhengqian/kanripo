夫陰未凝陽為烈爙爆泉沸氣憤雲洩既旬而後實既
堅而後發轉於隧漸於堂混乎其輪圎洞然而博暢仙
獸勒於下驪龍踏於上蓄精誠含寥亮乃神工之既濟
而寳器之大壮也且夫作有度而體有經侈奄均厚薄
中則不播不石不鬱不祚雖鴻音未揚識者已知其妙
矣故緇衆咸躍善願克充而縣之衣冠里之髦彦聚捨
珍翫翕營層臺峻嶒百常沆瀣一色然後挿雲柱倚天
梯駢轆轤綰修索攢㔣力以下拔軋豐容而上昇雄以