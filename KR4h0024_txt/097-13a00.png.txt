雨之澄霽見萬物之情性觀夫張公之藝非畫也真道
也當其有事已知夫遺去機巧意㝠𤣥化而物在靈府
不在耳目故得於心應於手孤姿絶狀觸毫而出氣交
沖漠與神為徒若忖短長於隘度筭妍蚩於陋目凝觚
䑛墨依違良乆乃繪物之贅疣也寧置於齒牙間哉於
戲由基之弧矢造父之車馬内史之筆札員外之松石
使其術可授雖執鞭之賤吾亦師之如不可求從吾所
學則知夫道精藝極當得之於𤣥悟不得之於糟粕衆