姦諛從而間之屢至不恱親友或規之公曰吾上不負
天子下不負吾所學不恤其他公精於吏事斟酌剖决
不爽錙銖其經綸制度具在徳宗實録及竇叅納劉士
寧之賂為李巽所發得罪左遷横議者以公與叅素不
協歸罷相之議於公户部侍郎判度支裴延齡以姦回
得幸害時蠧政物議莫敢指言公獨以身當之屢言不
可翰林學士呉通𤣥忌公先達每切中傷隂結延齡互
言公短宰相趙憬公之引㧞昇為同列以公排邪守正