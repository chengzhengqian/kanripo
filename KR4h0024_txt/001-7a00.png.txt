門内注複道潛移幽峻肅以相屬光彤融以熺熺𤣥象
著明帝座維三皇居設位俯察仰參翼室正中游宫次
南北起含光其容耽耽摠而言之如山之夀則曰蓬萊
如日之昇則曰大明自兹而北燕遊所經達于苑囿不
可殫名周廬更呵匝以環衛南端百仭上極霄際却視
㽎崟經途廣深繚以層城黕為重隂至若時雨膏田九
農恞暢雲歸山穴儵以昭曠白日麗於宫隅混晶光而
益壮於是風師歛威纎不升頴絶摇芒葉無翻稜自