方於塗炭俾皇靈溥暢黔首昭蘇朝廷釋東顧之憂漳
滏息南侵之患然後歸剽掠返流亡業窮乏賑痍傷僵
暴皆掩死喪復怨賞不失勞亦無濫受罰不漏罪亦無
寃人則王有大勲於是役也而又誠以奉上義以利人
至忠之狀有三為善之跡有五所謂忠者一曰思致命
也初戎寇方殷王乗馹赴救衆纔數騎捍敵羣醜山東
父老如恃山河既而王躬擐甲胄吐誠師旅誓在盡敵
以報前讐故得感激來戰决命爭勝二曰能果斷也凶