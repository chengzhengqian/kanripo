與驕期而驕自至驕不與罪期而罪自至罪不與死期
而死自至信矣斯語明哉至誡頃者韋庶人安樂公主
武延秀等可謂貴矣可謂寵矣權侔人主威震天下然
怙侈滅徳神怒人棄豈不謂愛之太極富之太多不節
之以禮不防之以法終轉吉為㐫變福為禍諺曰千人
所指無病自死不其然歟書曰殷鑒不逺在彼夏王今
陛下何勸豈非皇祖謀訓之則也今陛下何懲豈非中
宗寵任之甚也禮曰愛而知其惡憎而知善可不慎