書府君憂鞠凶而降哀毁骨立殆不勝䘮取全於禮服
闋從常調吏部侍郎魏奉古早以文伯期於王佐乃授
河南府河陽縣尉尋應藻思清華舉今上親試對䇿甲
科除蒲州司法叅軍丁莒國夫人憂杖而後起公居魏
公之䘮也服闋不仕為叔父瑶所敦逼不獲已而應命
其年糊名考判公居上等乃擢拜監察御史獬豸之角
初見觸邪雞棲之車還聞惡坐剛直出為汾州孝義
縣令前宰無良下氓失業稼穡之地半為荒疇桑榆之