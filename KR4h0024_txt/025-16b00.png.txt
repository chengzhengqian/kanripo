異夫羿浞之驟移其祚矣中興之盛華戎率服異夫吳
楚之僣竊其名矣夫如是有漢之美固可以比肩唐后
千載一時之運歟曹馬已還曽何足擬四分五裂朝成
暮敗其間雖晉平吳蜀隋舉梁陳混并未㡬危亡荐及
法令不足以禁齊人聲明不足以垂後裔其於帝道疎
矣又况乎南遷淮海北起獯戎者邪兹又二朝之不若
也臣聞乾道運行否終則泰上帝有以輔文明之哲后
表光宅之休期必將乗喪亂之極繼驅馳之運故有周