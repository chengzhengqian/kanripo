干寳著論近乎王化根源此外皆夐絶無聞近日陳拾
遺文體最正以此而言見君述作君以文章制度為己
任時人咸以此許之不幸沒於旅次有文十卷行於世
其篇目雖存章句遺逸古所謂有其義而無其辭者也
是後之為文者取以為法焉今海内至廣人民至衆求
君之比不可復得難乎哉君有子一人曰存為蘇州常
熟縣主簿雅有家風知名於世以華平生最深見託為
序力疾直書云爾