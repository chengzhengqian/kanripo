殫其地之出竭其廬之入號呼而轉徙飢渴而頓踣觸
風雨犯寒暑呼噓毒癘往往而死者相藉也曩與吾祖
居者今其室十無一焉與吾父居者今其室十無二三
焉與吾居十二年者今其室十無四五焉非死而徙爾
而吾以捕蛇獨存悍吏之來吾鄉叫囂乎東西隳突乎
南北譁然而駭者雖雞狗不得寜焉吾恂恂而起視其
缶而吾蛇尚存則弛然而卧謹食之時而獻焉退而甘
食其土之有以盡吾齒蓋一歲之犯死者二焉其餘則