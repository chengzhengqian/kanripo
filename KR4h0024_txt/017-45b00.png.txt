啓冊觀往載摇懐考今情終古已寂寂舉世何營營悟
彼衆仙妙超然含至精凝神契沖𤣥化服凌太清心同
宇宙廣體合雲霞輕翔風吹羽蓋慶霄拂霓旌龍駕朝
紫微後天保令名豈如寰中士軒冕矜蹔榮
鸞鳯棲瑶林鵰鶚集平楚飲啄本殊好翺翔終異所吾
方遺諠囂立節慕髙舉解兹區中戀結彼霄外侣誰謂
天路遐感通自無阻
愍俗從遷謝尋仙去淪没三元有真人與我生道骨凌