去而權不可無迅雷發則羣物驚大風起則萬彚振嚴
霜冽則衆木落遲日升則百卉秀孰為此者曰天地也
天地尚或用之而况於人乎夫休祥不見則中庸之君
不能力行而濟於聖咎徴不作則殘暴之主不能革心
而至於道福其善君子所以知勸禍其淫小人所以知
戒夫天之徳至仁也地之道無私也至仁則不傷於物
何乃行肅殺之令乎葢秋不殺則春無以生矣無私則
不黨於人何乃垂災沴之變乎葢惡不癉則善無以彰