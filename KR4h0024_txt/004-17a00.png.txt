將軍以幽燕勁卒耀武窮髪俘海夷虜山羯左執律右
秉鉞振旅闐闐獻功于魏闕上享之則鐘以捍簴鼓以
靈鼉千妓度舞萬人髙歌秦雲動色渭水耀波有肉如
山有酒如河君臣樂飲而一醉夷夏薰薰而載和帝謂
將軍拔劒起舞以張皇師旅以烜赫戎虜節八音而行
八風奮兩階之干羽公於是乎貝胄朱綅而正色虎裘
錦裼而攘臂抗稜威飄銳氣陸離子武備婆娑乎文事
合桑林之容以盡其意照蓮花之彩以宣其利翕然鷹