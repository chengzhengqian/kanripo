已則順而祥以之為人則愛而公以之為心則和而平
以之為天下國家無所處而不當是故生則得其情死
則盡其常郊焉而天神假廟焉而人鬼饗曰斯道也何
道也曰斯吾所謂道也非向所謂老與佛之道也堯以
是傳之舜舜以是傳之禹禹以是傳之湯湯以是傳之
文武周公文武周公傳之孔子孔子傳之孟軻孟軻之
死不得其傳焉荀與揚也擇焉而不精語焉而不詳由
周公而上上而為君故其事行由周公而下下而為臣