路逺斯須遊萬天
扶桑誕初景羽蓋凌晨霞倐欻造西域嬉遊金母家碧
津湛洪源灼爍敷荷花煌煌青琳宫璨璨列玉華真氣
溢絳府自然思無邪俯矜區中士夭濁良可嗟
瓊臺劫萬仞孤暎大羅表常有三素雲凝光自飛繞羽
童泛明霞升降何縹緲鸞鳯吹雅音栖翔絳林摽玉虛
無晝夜靈景何皎皎一覩太上京方知衆天小
灼灼青華林靈風振瓊柯三光無冬春一氣清且和迴