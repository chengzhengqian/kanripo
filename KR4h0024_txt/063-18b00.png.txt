鄱陽所憩之家皆同舊識或云宿昔夢師之來儀服宛
如所見設供養者皆䝉誘掖闔門盡里同發菩提心爾
時鄱陽大旱師為授戒二千餘人事畢天晶無雲其夜
雨雪盈尺隨縁利物殊類齊感在舟則異鱗呈質使漁
者收綸登陸則困鹿求哀而獵者束矢所過古寺廢塔
雖獨而止猛獸惡龍山精水魅毒氣生煙火衆魔成軍
陣坦若虛舟莫能惱害至永淳嵗有三婆羅門寄金銀
珠寳於師復置牀簀而歸西域其後有賊劫房惟此諸