天子迎四氣衋然改容曰是足以懐傷於耳目作戒於
心胸昔秦政肆刑秦民共傾楚澤大呼分隳列城徒罷
驪山役休上林秦址既遷鴻門至今此東郊之事也隋
苑廣袤罝籠南山占地萬頃不為人間齊門失耕禽㳺
獸閑代謝物移繚垣不完此南郊之事也豐水悠悠文
王作周傳艱子孫衰平遂遷乃睠鎬都武王宅居國失赧
死豐鎬皆蕪此西郊之事也漢設五畤以主淫祀欒誑
徐誣將求永乆天子親拜太牢黍牡事亡地存為天下