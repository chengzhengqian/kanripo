務罄輸衷懇伏聽聖裁謹進　　請許臺省長官舉薦屬吏狀
今月日顧少連延英對廽奉密㫖卿先奏令臺省長官
各舉薦吏近聞外議云諸司所舉皆有情故兼受賄賂
不得實才此法甚非穏便已後除改卿宜自揀擇不得
信任諸司者臣以闇劣謬當大任果遭官謗上貽聖憂
過䝉恩私曲降慈誨感戴循省寢興不寧縁是密㫖特
宣不敢對衆陳謝祗禀成命所宜必行恭惟聖規又合