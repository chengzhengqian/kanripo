受俸再治完具俄及老為樊上翁既不自期富貴要有
數百首文章異日爾為我序號樊川集如此則顧樊川
一禽魚一草木無恨矣庶千百年未隨此磨滅矣明年
遷中書舎人始少得恙盡收文章閲千百紙焚擲纔屬
留者十二三延翰自撮髪讀書學文率承導誘伏念初
出仕入朝三直太史筆比四出守其間逾二十年凡有
撰制大手短章塗藁醉墨碩夥纎屑雖適僻阻不逺數
千里必獲寫示以是在延翰乆藏蓄者甲乙籖目比校