究天人乙夜慙對文齊日月秋風靡逮推厯正元調律
平害札動雲落弦開葉碎揮琴陋虞教謌輕沛良辰可
賞聴政方退鐘皷屢陳君臣髙㑹巍巍蕩蕩四十餘載
巡省順動西南奥區命子出震繼明握圖長驅猛士累
翦封狐不失舊物言旋上都離宫就養壽酒多娛習道
久矣神仙逺乎嗚呼哀哉湖上鑄鼎海中祈藥忽乗紫
氣長遊碧落千門萬户若無天兮寥廓八達九衢雖有
人兮寂寞淚為雨於宸極哭成雷於郊郭遺轍跡而徒