雨所潤入法界者不可勝書著法師資傳一編自雞足
山大迦葉而下至于能秀論次詳實或問心要者答曰
心本清淨而無境者也非遣境以㑹心非去垢以取淨
神妙獨立不與物俱能悟斯者不為習氣生死幻藴之
所累也故薦紳先生知道入理者多遊焉嘗試言之以
中庸之自誠而明以盡萬物之性以大易之寂然不動
感而遂通則方袍襃衣其極致一也嚮使師與孔聖同
時其顔生閔損之列歟釋尊在代其大惠綱明之倫歟