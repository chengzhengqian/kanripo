猩猩在山谷行常有數百為羣里人以酒幷糟設於路
側又愛著屐里人織草為屐更相連結猩猩見酒及屐
知里人設張則知張者祖先姓字及呼名罵云奴欲張
我捨爾而去復自再三相謂曰試共嘗酒及飲其味逮
乎醉因取屐而著之乃為人之所擒皆獲輒無遺者遂
置檻中隨其所欲而飲之将烹里人索其肥者乃自推
托泣而遣之左太冲呉都賦曰猩猩啼而就烹里人以
餉封谿令曰何物曰猩猩惟與酒兼之以屐可以就擒