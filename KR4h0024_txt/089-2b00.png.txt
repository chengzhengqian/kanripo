恨爾時相公未得行其志今者鎔鑄生人鼓簧羣物九
牧之士傾耳而聽拭目而視以為舉善黜惡大堯之功
相公亦塞其望乎昔者管夷吾致隰朋甯戚東郭牙賓
胥無王子成於桓公分職其務且曰欲理國者則五子
存焉如將霸王則夷吾在焉蓋不欲專其能也先相國
居位旬朔而所舉者亦數十百人今不知相公所舉阿
誰所黜阿誰自秋徂春非特旬朔豈天地無其人邪將
相公有所待邪或則曰明主春秋鼎盛方有所好升平