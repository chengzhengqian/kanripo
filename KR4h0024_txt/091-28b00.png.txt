矣哉上官昭容者故中書侍郎儀之孫也明淑挺生才
華絶代敏識聦聼探微鏡理開巻海納宛若前聞摇筆
雲飛咸同㝛搆初沛國夫人之方娠也夢巨人俾之大
秤曰以是秤量天下及昭容既生彌月夫人弄之曰秤
量天下豈在子乎孩遂啞啞應之曰是生而能言蓋為
靈也越在襁褓入於掖庭天實啓之故毁家而資國運
將興也故成德而受任自則天乆視之後中宗景龍之
際十数年間六合清謐内峻圖書之府外闢修文之館