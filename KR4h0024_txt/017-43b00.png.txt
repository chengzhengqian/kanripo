妾家本住巫山雲巫山流水常自聞玉琴奏出轉寥夐
直似當時夢中聽三峽迢迢幾千里一時流入幽闈裏
巨石崩崖指下生飛波逺浪絃中起初疑噴怒含雷風
復似嗚咽流不通迥湍曲瀬意將盡時復滴瀝平沙中
憶昔阮公為此曲能使仲容聽不足一彈既畢還一彈
願比流泉鎮相續
　　明冰篇　　　　　　　　　富嘉謨
北陸蒼茫河海凝南山䦨干晝夜冰素彩峩峩明月升