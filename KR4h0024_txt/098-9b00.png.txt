不可以將服承命卒不得辭上堂即客階即坐必東嚮
愈曰國家失太平於今六十年夫十日十二子相配數
窮六十其将復平乎必自幽州始亂之所出也今天子
之大聖司徒公勤於禮庶幾帥先河南北之将來覲奉
職如開元時乎李公曰然今李公既朝夕左右必數數
為上言元年之言殆合矣端公嵗時來夀其親東都東都之
士大夫莫不拜於門其為人佐甚忠意欲司徒公功名
流千萬嵗請以愈言為使歸之獻