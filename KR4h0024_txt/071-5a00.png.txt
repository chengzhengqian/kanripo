　　女媧陵記　　　　　　　　　喬　潭
登黄龍古塞望洪河中流巋然獨存大浸不溺者媧皇
陵也夫巨靈擘太華蹠首陽導河而東以洩憤怒雖有
重邱大阜險狹之口罔不漱之為黄壤汨之於旋波不
可復振奔崩而下矣女媧氏已然之後豁爾之衡天險
束阨風濤鼓作乃能中乾外禦特立萬年其慿神可知
也水無盈縮之度陵有高卑之常霖潦漲之兩涘没矣
於是乎不為之小而就其深旱暵滲之孤嶼出矣於是