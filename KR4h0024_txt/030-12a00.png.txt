倦苦思安者必將曰吾君有戰勝之師抑而不騁信乎
其罷征矣凡在凋殘望理者必將曰吾君有戰勝嫉亂
之憤忍而不攄信乎其恤隠矣天下之心若此而禍不
息理道不行者無之臣所未敢保其必從惟希烈一人
而已揆其私心非不願從也想其濳慮非不追悔也但
以猖狂失計已竊大名雖荷陛下全宥之恩然不能不
自靦於天地之間耳縱未順命斯為獨夫内則無辭以
起兵外則無類以求助其計不過厚撫部曲偷容嵗時