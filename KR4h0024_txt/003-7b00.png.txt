蕭合酌以茅明嘏以慈告祝以孝成故天意張皇不敢
殘其瑞神姦妥帖不敢秘其精而撫絶軌享鴻名者矣
于以奏永安于以奏王夏福禳禳於絳闕芳霏霏於玉
斚舜祠宗廟/以玉斚也沛枯骨而破聾盲施殀胎而逮鰥寡園陵
動色躍在藻之泉魚弓劒皆鳴汗鑄金之風馬霜露堪
吸禎祥可把曾宫歔欷隂事儼雅薄清輝於鼎湖之上
静餘響於蒼梧之野窅然漠漠惕然兢兢紛益所慕若
不自勝瞰牙旗而獨立吟翠駮而未乗五老侍祠而精