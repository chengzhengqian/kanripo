　　心印銘陳諫序/
安定梁肅字敬之學止觀法門於沙門元浩其未知也
患不能知之既知之患不能至之於是作心印銘蓋机
杖盤盂座右之類取其自省也其文自浩浩羣生至有
無云云言未知也自本則不然至終篇言其既知也以
既知之心印其未知號曰心印銘大抵與經論合而歸
於無相庶乎哉諫獲與敬之游又甞聞浩公之言故序
其所由然著于銘之首云