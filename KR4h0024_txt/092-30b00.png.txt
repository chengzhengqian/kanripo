　　唐衡州刺史吕溫文集序　　　劉禹錫
五行秀氣得之居多者為雋人其色㶑灩於顔間其聲
發而為文章天之所與有物來相彼由學而致者如工
人染夏以視羽畎有生死之殊矣初貞元中天子之文
章煥乎垂光慶霄在上萬物五色天下人文為氣所召
其生乃蕃靈芝萐莆與百果齊折然煌煌翹翹出乎其
類終為偉人者幾希矣東平吕和叔實生是時而絶人
甚逺始以文學振三川三川守以為貢士之冠名聲四