謝壽陵無負先帝安有齊兵之觀變代邸之危疑哉此
所以為計之得也神害久盈物無兩大以吕氏之盛跨
漢朝之權専禁兵以候疑秉大政以速謗趦趄異姓蓄
姦候隙刺促大臣側目相視自投機穽實履憂虞此所
以為計之失也嗚呼物有益之而損損之而益凡人臨
事多惑視徃則明向使髙祖吕后觀既往之勢析當時
之疑㫁必然之策杜未萌之禍則惠文之間無劉吕之
難哀平之未有晉鄭是依況復周陳諸家休戚連漢黎