今志未就而殁推是而論則見蕭之志矣元據師保之
席贍其形容不俟其言而見其仁劉被卿佐之服居賔
友之地言理亂根源人倫隠明參乎元精而後見其妙
蕭若百鍊之鋼不可屈折當廢興去就之際一生一死
之間而後見其大節視聴過速欲人人如我志與時多
背恒見詬於人取其中節之舉是可以為人師矣學廣
而不偏精其貫穿甚於精者又文方復雅商之至當以律
度百代為任而古之能者往往不至焉超絶孤厲不可