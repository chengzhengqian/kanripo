不能變聲色之詞房杜雖明不能變齊梁之弊是則風
俗好尚繫在時王不在人臣明矣故文章之道不根教
化别是一技耳當時君子恥為文人語曰徳成而上藝
成而下文章技藝之流也故夫子末之是以四楊荀陳
以徳行經術名震海内門生受業皆一時英俊而文章
之士不得行束脩之禮非夫兩漢近古由有三代之風
乎惜也繫士風而不本于王化至若荀孟賈生明先王之
道盡天人之際意不在文而文自隨之此真君子之文