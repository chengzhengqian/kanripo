遭網而游鳥嬰羅而翔終不免矣尚能合從亡之人御
追逃之兵旗鼓指掌鵝鸛丘陵足罔不蹷首胡不横然
始解馬於舟子結纓於死地痛矣夫何自慷慨斯焉之
甚邪而曰天實亡我非戰之罪何執而不寤哉公實勇
而無謀剛而無親忌而信讒暴而殘人是以人得蹈其
資兵得害其身真自亡也豈天亡乎使公勇而能謀闗
中可據矣剛而能親諸將不攜矣明以察讒奇計得施
矣恕而愛人百姓樂推矣若然則舉天下如轉圜何漢