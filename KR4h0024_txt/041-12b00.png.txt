之信董衣裳之會已事迴車嵗當興元匪躬靡盬至河
池而殁追錫司空恩禮有加按諡法曰率事以信曰恭
不懈于位曰恭揆果行求已致位台司歴官陟降十有
八次周旋敬慎以揚職業不曰率事以信乎及逾懸車
之年奉絶域之使受詔即路視險若夷貞厲盡瘁復於
左轂不曰不懈于位乎昔韋𤣥成翟方進以經明為漢
相而皆諡曰恭述揆所履節以一恵勤官死事炳然昭
明有司易名請以恭諡