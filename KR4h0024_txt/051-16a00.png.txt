明夫子之善道也斯可謂以學矣鬼神瞰於幽夫子之
明靈也斯可謂以敬矣孰敢捨道而來學黷敬而乞靈
者乎於是再拜而起徊翔而觀章施足徴像設無諠我
廟爼豆我王衣冠夫子得之亦無愧言七十之徒亦公
亦侯外如君臣内實討論烝烝小子思得其門夫子聖
人天錫元精其未生也若超然神遊與兩氣俱存其旣
生也遇三季之㑹飄颻湮淪弦歌之音拊而不和仁義
之圖卷而靡陳及相魯而有喜色去宋而曰桓魋其如