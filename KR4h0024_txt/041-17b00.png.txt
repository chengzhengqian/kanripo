賊梟獍之罪觀者股慄奕不變其色西向而辭然後受
害雖古烈士方之者鮮矣或曰洛陽之存亡操兵者實
任其咎非執法吏所能抗師將奔去之可也委身寇讎
以死誰懟某以為不然勇者禦而忠者守必社稷是衛
則死生以之危而去之是智免也於忠何有蓋荀息殺
身於晉不食其言也仲由結纓於衛不避其難也𤣥冥
勤其官而水死守位而忘軀也伯姬待保姆而火死先
禮而後身也彼四人者死之日皆於事無補夫豈愛死