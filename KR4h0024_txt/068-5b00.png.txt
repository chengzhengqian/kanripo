楚之僭凡爲縣者皆曰公古之人通謂年之長老曰公
故言三公若周公召公王者之後若宋公爲王卿士若
衛武公虢文公鄭桓公其臣稱之則列國皆然師之尊
若太公楚爲縣者若葉公白公年之長老若毛公申公
涪公而大臣罕能以姓配公者雖僅有之然不能著也
唐之大臣以姓配公最著者曰房公公相𤣥宗有勞于
蜀人咸服其節相肅宗作訓于岐人咸尊其道惟正直
慈愛以成於徳用是進退所居而事理辨所去而人哀