之誠弼亮時化故其撫封也不尚禁厲不施皦察扶導
善氣折銷未萌使貪者譲躁者靜四隣敬之如神明闔
境愛之如父母其作相也當先皇帝洪覆隂騭財成造
化宗工儁老但以忠厚承清光故公之揚休徳煇涵泳
無際藹然和平之運恬然易簡之道至若匪躬詭詞勞
謙不伐者亦何可勝言坦夷而周密廣大而絜靜聳善
虚已求天下之才博聞强識通天下之志斯可及已所
著梁懷王傅碑先君子碑陳祖徳以自況載家聲於可