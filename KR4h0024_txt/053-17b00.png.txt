　　春申君碑　　　　　　　　　皮日休士以知己委用於人報其用者術茍不王要在强其國
尊其君也上可以霸畧次可以忠烈無王術而有霸畧
者可以勝人國無霸畧而有忠烈者亦足以勝人國春
申之道復何如哉憂荆不勝以身市竒計不曰忠乎荆
太子既去歇孤在秦其俟刑待禍若自屠以當餒虎不
曰烈乎然徙都於壽春失鄧室之固去方城之險捨江
漢之利其為人謀下矣猶死以呉為宫室以魯為封疆