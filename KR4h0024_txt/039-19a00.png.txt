貴儉由此觀之清廟之不尚於奢舊矣太常所請恐未
可行又按太常奏狀今酌獻酒爵制度全小僅未一合
執持甚難不可全依古制猶望稍須廣大者竊據禮文
有以小為貴者獻以爵貴其小也不可反制敬而非禮
是有司之失其傳也固可隨失釐正無待議而後革然
禮失於敬猶奢而寧儉非大過也未知今制何所依凖
請兼詳令式據文而行
　　同前議　　　　　　　韋述張均同議