然常獨有忍心者繇害於利也且謂螻螾大於麋鹿則
許之乎聲不許也然人顧而遭螻螾則迂足而活之過
而傷螻螾則失聲而痛之顧而見麋鹿則援弓而逐之
幸而中麋鹿則失聲而喜之忍於大者不忍於小者何
歟麋鹿利於口腹也螻螾不利也故居於利則雖麋鹿
忍也不居於利則螻螾不忍也然則羈於利而忍於麋
鹿者獨小人邪長人有甚焉長人則果忍於人矣烏有
是哉前有将官兵以誅蔡叛者不十餘戰而能殺萬