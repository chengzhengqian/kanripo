嗟子厚今有今亡臨絶之音一何琅琅徧告諸友以寄
厥子不鄙謂余亦託以死凡今之交觀世厚薄余豈可
保能承子託非我知子子實命我猶有鬼神弗敢遺墮
念子永歸無復來期設祭棺前矢心以辭嗚呼哀哉尚
饗
　　祭栁栁州文　　　　　　　　皇甫湜
嗚呼栁州秀氣孤稟弱冠游學聲華藉甚肆意文章秋
濤瑞錦吹迴蟲濫王風凜凜連牧甲科驟閲班品青衿