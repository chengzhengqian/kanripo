别腸多鬱紆豈能肥肌膚始知相結密不及相結疎踈
别恨應少密離恨難袪門前南流水中有北飛魚魚飛
向北海可以寄逺書不惜寄逺書故人今在無况此數
尺身阻彼萬里途自非日月光難以知子軀
　　怨情　　　　　　　　　　李　白
新人如花雖可寵故人似玉由來重花性飄揚不自持
玉心皎潔終不移故人昔新今尚故還見新人有故時
請看陳后黄金屋寂寂珠簾生網絲