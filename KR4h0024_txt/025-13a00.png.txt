之業勃興先皇帝繼守恭勤而益之以和惠惠則有感
和則有親雖時經艱屯而衆不離析理尚寛大務因循而
重改作然於紫宸聴朝常限三人奏事時亦宣諭徳令
課責侍臣或賞其盡規或含以容黙性本仁恕事多𢎞
讓諫雖未從且不深忤情苟有阻終獲上通故君臣相
安而人亦小息陛下英姿逸辨邁絶人倫武略雄圗牢
籠物表憤積習以妨理任削平而在躬以明威照臨以
嚴法制斷流弊自乆浚恒太深逺者驚疑而阻命逃死