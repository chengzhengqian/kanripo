為雙蒂花暮為四散飛落花却遶樹遊子不顧期
　　長干行　　　　　　　　　李　白
妾髮初覆額折花門前劇郎騎竹馬來遶床弄青梅同
居長干里兩小無嫌猜十四為君婦羞顔未嘗開低頭
向暗壁千喚不一迴十五始展眉願同塵與灰常存抱
柱信豈上望夫臺十六君逺行瞿塘灩澦堆五月不可
觸猿鳴天上哀門前舊行跡一一生蒼苔苔深不可掃
落葉秋風早八月胡蝶黄雙飛西園草感此傷妾心坐