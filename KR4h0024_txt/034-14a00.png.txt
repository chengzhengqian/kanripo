下輪運而輻集合為朝覲㑹同離為守臣扞城然而降
于夷王害禮傷尊下堂而迎覲者厯于宣王挾中興復
古之徳雄南征北伐之威率不能定魯侯之嗣凌夷迄
于幽厲王室東徙而自列為諸侯厥後問鼎之輕重者
有之射王中肩者有之伐凡伯誅萇𢎞者有之天下乖
盭音/戾無君君之心余以為周之喪久矣徒建空名於公
侯之上耳得非諸侯之盛强末大不掉之咎歟遂判為
十二合為七國威分于陪臣之邦國殄于後封之秦則