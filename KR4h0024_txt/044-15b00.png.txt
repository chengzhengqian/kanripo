焉及其大豐鄉之正告鄉之人歸公所與之當戒必精
勿濡以内于公囷窮人不能歸者與之勿徵于書則嵗
雖大饑百姓不困于食不死于溝洫不流而入于他矣
人既富樂其生重犯法而易為善教其父母使之慈教
其子弟使之孝教其鄉黨使之敬讓羸老者得其安幼
弱者得其養鰥寡孤獨有不人疾者皆樂其居屋室相
鄰煙火相接于百里之内與之居則樂而有禮與之守
則人皆固其業雖强暴之兵不敢凌自百里之内推而