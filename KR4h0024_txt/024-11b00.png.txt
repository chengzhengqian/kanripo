好古博學述作無倦之心於千載之表騁思於九流之
域雖堆案盈机積訟充庭汗簡懐鉛晷刻無捨所莅之
職由中及外或考其事或相厥土博採前志旁求故實
輙加撰録無或闕遺至以祖徳家聲前言往行追述編
紀動成部帙有忠孝之道焉有禮義之規焉有經邦之
則焉有正家之訓焉固可以詒厥孫謀播乎長世者也
易曰君子體仁足以長人嘉㑹足以合禮利物足以和
義貞固足以幹事又曰君子進徳脩業忠信所以進徳