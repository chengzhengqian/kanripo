筆令操書上牘紳坐錡前佯惴怖戰管摇紙下札皆不
能字輒塗去累數十行又如是幾盡紙錡怒罵曰是何
敢如是汝欲下從而先人耶對曰紳不敢惡生直以少
養長儒家未嘗聞金革鳴今暴及此且不知精神在所
誠得死生畏苦前倖耳錡復制以兵刃令易紙復然傍
一人為錡言曰聞有許侍御縱者尤能軍中書紳不足
與等請召縱縱至錡鋭意自舉授詞操書無不可錡意
遂幽紳於潤之外獄兵散乃出縱竟逆死