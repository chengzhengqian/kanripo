昔者文中子講道於白牛之溪弟子捧書北面環堂成
列講罷程生退省于松下語及周易薛収嘆曰不及伏
羲氏乎何詞之多也俄而有負苓者皤皤然委擔而息
曰吾子何歎也薛生曰叟何為者而徵吾嘆負苓者曰
夫麗朱者丹附墨者黑葢漸而得之也今吾子所服者
道而猶有嘆是六府五藏不能無受也吾是以問薛生
曰收聞之師易者道之藴也伏羲畫卦而文王繫之不
逮省文矣以為文王病也吾是以嘆負苓者曰文王焉