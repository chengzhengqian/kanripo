漢貪珍竒鹽布之利而為蠻夷之所馳役也漢獲其利
人且怨歌今減耗國儲費用日廣而使陛下之赤子身
膏野草骸骨不歸老母㓜子哀號望祭於千里之外於
國家無絲髪之利在百姓受終身之酷臣竊為國家痛
之徃者諸葛亮破南中使其渠率自相統領不置漢官
亦不留兵鎮守人問其故亮言置官留兵有三不易大
意以置官夷漢雜居猜嫌必起留兵運糧為患更重忽
若反叛勞費更多但粗設綱紀自然乆定臣竊以亮之