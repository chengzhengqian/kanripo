詳而聼之夫士之來也必有求於閣下夫以貧賤而求
於富貴正其宜也閣下之財不可以徧施於天下在擇
其人之賢愚而厚薄等級之可也假如賢者至閣下乃
一見之愚者至不得見焉則賢者莫不至而愚者日逺
矣假如愚者至閣下以千金與之賢者至亦以千金與
之則愚者莫不至而賢者日逺矣欲求待士之道盡於
此而已矣欲求士之賢愚在於精鑒博採之而已矣
精鑒於已固已得其十七八矣又愽採於人則百無一