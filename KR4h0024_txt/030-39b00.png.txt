乎君以明制之臣以忠行之君以知人為明臣以匡時
為忠知人則任賢而去邪匡時則固夲而守法賢不用
則重賞不足以勸善邪不去則嚴刑不足以禁非夲不
固則民流法不守則政散而欲教之必至化之必行不
可得也陛下能斥姦邪不私其左右舉賢正不遺其踈
逺則化浹於朝廷矣勸人以敦夲分職而奉法修其身
以及其人始於中而成於外則化行於天下矣臣前所
謂欲氣之和也在遂性以導之者當納人於仁夀也夫