謬兄實使然嗚呼積乎中不必施于外裕乎古不必諧
於今二事相勘從古至今至於化光最為太甚理行第
一尚非所長文章過人畧而不有夙志所蓄巍然可知
貪愚皆貴險狠皆老則化光之天厄反不榮歟所慟者
志不得行功不得施蚩蚩之甿不被化光之徳庸庸之
俗不知化光之心斯言一出内若焚裂海内甚廣知者
㡬人自友朋凋䘮志業殆絶唯望化光伸其宏畧震耀
昌大興行於時使斯人徒知我所立今復往矣吾道息