懐而澆薄之風趨競不息幽棲之士寂寞無聞盖誠所
未孚故求之不至天下有隠居行義才徳髙逺晦蹤丘
園不求聞逹者委所在長吏具名聞奏當備禮邀致諸
色人中有賢良方正直言極諫及博通墳典逹於教化
幷識洞韜畧堪任将帥者委常叅官及所在長吏聞薦
天下孤老鰥寡惸獨不能自活者幷委州縣長吏量事
優䘏其有年九十已上者刺史縣令就門存問義夫節
婦孝子順孫旌表門閭終身勿事大兵之後内外耗竭