氐羌空山之木春近塞之草芳朗寜乃鳩文武之吏列
為行東西嚮闕而再拜如䝉上命命之然後申號而惠
周升堂而澤溥賁育之倫列於軍之宇校師之士次于
軍之堂進猶風趨坐如雲屯旌旗蔽日刃㦸交光公于
是衆食而食衆安而安士盡感之優用醉飽而御酒餚
是日朗寜軍中無淫聲無亂音右金鼓左羽旄所以奮
武之觀壮軍之容其餘管磬之歡弦匏之繁罔不合簡
節諧雅音俾三軍之夫毅其氣和其心羣羌之長釋我