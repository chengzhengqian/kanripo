然自作一體激揚發越若絲竹中有金石聲每篇得意
處如健馬在御蹀蹀不能止其所長如此得不謂之雄
文哉自廣明䘮亂天下文集畧盡予得元賔文於漢上
惜其恐復磨滅因條次為三編論其意以冠於首大順
元年十月日給事中陸希聲序
　　唐揚州功曹蕭頴士文集序　　李　華
開元天寳間詞人以徳行著於時者曰河南元君徳秀
趙郡李華為碣以文學著於時者曰蘭陵蕭頴士字茂