燎致乎太一乃㑹漢酺發周賚謐萬類渟四海遂開國
以報功差子男之五等然後構閣圖形榮號凌烟指河
帶以山礪書天子之搢紳其制度也擁乾休正坤儀平
兩曜據北辰斥咸陽而㑹龍首右社稷而左宗廟宣達
周衢址以十二棊張府寺局以百吏環以文昌二十四
署六部提統按星分度儼憲臺而西列肅隂宫於北戸
建倍員於前王摠維綱于御史端國儀朝實周察乎左
右其内則有太極承端通址含元日出東榮月沈西軒