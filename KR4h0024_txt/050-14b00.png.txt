之業以俟聖人乎維唐之三十載賁𤣥化之紀息金革
之墟蠢蠢蒸然萃于聖澤於是左丹穴右崆峒古所未
賔咸頓首於路門之外天子登神宫勒金版將復美于
羣嶽告成于昊蒼議云此山天合氣以正秋方地與神
而主戎國俾蚪螭者為師為旅貔虎者為妾為臣不在
於巨靈乎其封神為寧濟公錫之鞶帶備厥禮物詔邦
牧太子少保哥舒公卜吉日築靈祠于高麓之陽毎嵗
盛秋以笙鏞之器錡釡之品率封内以望之索羣神以㑹之