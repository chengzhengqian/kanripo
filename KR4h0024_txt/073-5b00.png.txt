公噫眙良久於是大新其典為之開之以修省簡便鍵
之以勤彊練密凡事從宜處約以躬率之省費一倍法
防既周銖兩之姦無所容墨俗斯息單民得職威令神
行惠利川流未及再朞庶富而教至於無事百姓扶老
提穉載路而歌曰昔吏今更簷簷公能馭之鈆亦
為銛跖亦為亷始紲而苦終優以恬昔民嗷嗷今民咍
咍公能撫之鰥寡有怡流亡既來傜税先具汚茨盡開
嚮覆官倉倉無斗粮公來幾時積粟埋梁嚮閲官庫庫