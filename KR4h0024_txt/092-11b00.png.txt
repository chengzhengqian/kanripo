　　唐尚書刑部侍郎贈尚書右僕射孫逖文公集序
　　　　　　　　　　　　　　　顔真卿
古之為文者所以導逹心志發揮性靈本乎詠歌終乎
雅頌帝容作而君臣動色王澤竭而風化不行政之興
衰實繫於此然而文勝質則繡其鞶帨而血流漂杵質
勝文則野於禮樂而木訥不華厯代相因莫能適中故
詩人之賦麗以則詞人之賦麗以滛此其效也漢魏已
還雅道微缺梁陳斯降宫體聿興旣馳騁於末流遂受