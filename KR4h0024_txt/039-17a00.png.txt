也所謂變者變其文也所謂通者通其情也祭祀之興
肇於太古人所飲食必先嚴獻未有火化茹毛飲血則
有毛血之薦未有麴糵汙樽坏飲則有𤣥酒之奠施及
後王禮物漸備作為酒醴伏其犧牲以致馨香以極豐
潔故有三牲八簋之盛五齊九獻之殷然以神道至𤣥
可存而不能測也祭禮至敬可備而不敢廢也是以血
腥爓熟𤣥樽犧象靡不畢登於明薦矣然而薦貴於新
味不尚䙝雖則備物猶存節制故禮云天之所生地之