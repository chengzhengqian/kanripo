蛟守門於鑠皇朕赫應成命青靄南浮彤雲北映掃刷
中㝢光亨累聖欽若應天纘成前慶身佩星斗掌提曦
鏡克明克類允武允文就之如日望之如雲聲中律吕
辭合典墳道懋登庸榮膺繼體位擁青陸業移朱邸春
誦夏絃冬詩秋禮復子明辟固天攸啟鵬舉提象鸞飛
鑿乾蘿圖已御芝璽仍傳拱黙當宁賡歌撫弦堯親更
睦媯徳逾羶萬寶阜成四門光闢宵衣若厲道風猶戹
野接翹車殿横儒席留連縞讌婉孌詞客潤洽泉魚恩