雷山河翼戴星緯鹽梅能事畢矣乾元大哉其/五化定制
禮功成作樂日月旂常夏殷正朔徳澤天外文明地角
氣白星黄風摇露濁其/六兩京畿甸五載廵遊驅馳太一
部列蚩尤將見大隗爰尋許由迴鸞躑躅寓目周流其/七
鬱鬱靈鎮巖巖積石直上五千去天三尺帝休非逺真
經可覿石室徘徊瓊膏滴瀝其/八山惟地徳神即隂靈瑶
姬逐雨玉女隨星隂陽不測黍稷非馨倐忽年代荒蕪
廟庭其/九旁求祀典載垂天渙始詔林衡俄成壯觀紫梲