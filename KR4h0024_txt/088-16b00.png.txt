懐刺方致維桑之禮賁帛翹車幸枉錯薪之薦愷悌之
慈允洽敷腴之好不忘洎觧褐中林易農下邑希光東
壁猶是貧女舊鄰激水西江非復達人前惠鄙賤之質
未改提奬之恩已别昔時薑桂早得因地而生今茲桃
李翻以無言受棄豈非時亨其㑹命塞其通者乎今餘
秩無幾觧巾有日便當斂襟初服收拙後塵何去何從
罷龜策之臧否自開自落任天地之榮枯冝其巻舌呑
聲滅影削跡不干執事之紀無煩左右之聼徒恨勤誠