清歌且罷唱紅袂亦停舞趙叟抱五絃宛轉當胷撫大
聲粗音/麤若散颯颯風和雨小聲細欲絶切切鬼神語又
如鶴報喜轉作啼猿苦十指無定音顛倒宫徴羽坐客
聞此聲形神若無主行客聞此聲駐足不能舉嗟嗟俗
人耳好今不好古所以北窻琴日日生塵上　　　歌舞
秦城嵗云暮大雪滿皇州雪中朝退者朱紫盡公矦貴
有風雲興富無饑寒憂所營唯第宅所務在追遊朱輪