其休沐燕息盍簪投轄則有鳴佩拖紳宗工雋人金閨
玉堂之賔淑姿修態迴風遏雲之藝流光含睇中飲笑
抃交歡擊節不知公相之貴適其適故也易坤之說曰
君子以厚徳載物詩曰愷悌君子求福不回惟公以徳
受福故光明昌大每温室宴見闕/人尊禮而不名故其
代天工㫁國論卓爾以冠羣后暨夫暇日之戾止於斯
也則暢天理棲顥氣翛然以遺萬物其無方歟其不器
歟昔子房赤松之遊且非代教安石東山之賞僻在下