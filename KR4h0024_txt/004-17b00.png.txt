揚翼爾龍驤鋒隨指顧鍔應徊翔取諸身而聳擢上其
手以激昻縱横耀穎左右交相觀乎此劒之躍也乍雄
飛俄虎吼摇轆轤射牛斗空中悍慄不下將乆欻風落
而雨來果愜心而應手爾其凌厲浮清絢練敻絶青天
兮可倚白雲兮可決覩二龍之追飛見七星之明滅雜
朱干之逸勢應金奏之繁節至乃天輪宛轉貫索迴環
光沖融兮其外氣混合兮其間若涌雲濤如飛雪山萬
夫為之雨汗八佾為之慙顔及乎度曲將終發機尤捷