明詔其詞曰
上帝有命皇天無親樹之元后以牧蒸人光宅六合懐
柔百神徳成郊祀禮備宗禋其/一軒稱配永崑墟帝出堯
號則天汾陽詔蹕觀人設教協時同律有感必通無文
咸秩其/二皇家啓聖受命于天上錬五石旁䟽九川開階
運斗宅海乗乾王母益地周公卜年其/三天子建徳重規
疊矩聖敬日躋宗文祖武範圍三極和平萬宇率由舊
章粤若乩古其/四琁宫夜敞銀牓朝開徳象隂月聲符震