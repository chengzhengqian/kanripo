前書所以不受足下之說而復闢之者將以明吾道也
吾之道非一家之道是古聖人所由之道者也吾之道
塞則君子之道消矣吾之道明則堯舜禹湯文王孔子
之道未絶於地矣前書若與足下混然同辭是宫商之
一其聲音也道何由而明哉吾故拒足下之辭知足下
必將憤予而復其辭也足下再三教我適時以行道所
謂時也者乃仁義之時乎將沉浮之時乎苟仁且義則
吾之道何所屈焉爾如順沈浮之時則是乗流望風而