於湞陽蠏筐范綏之政行焉事歸條貫官有餘日初與
三四賓客游焉既昇于室皆踞盤石注目峭絶壑形渠
渠忽驚呀豁危起騰立背倚青壁乆而不寧掬谿飲水
稍稍神定噫乎古之王文考何平叔不值斯室也向使
值之必為之賦廣言磅礴洞蕩垂文雄傑則靈光景福
不得獨豪矣大凡人間跼束難有閒日瞻彼石室嗣子
之到者誰邪上谷交親同辭舊山者京兆韋君長文時
為南都曹掾手持密轄杳在蓮府緬昔泉石俱為逸人