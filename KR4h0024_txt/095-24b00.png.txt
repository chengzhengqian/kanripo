是谿獨見辱於愚何哉盖其流甚下不可以溉灌又峻
急多坻石大舟不可入也幽邃淺狹蛟龍不屑不能興
雲雨無以利世而適類於余然則雖辱而愚之可也甯
武子邦無道則愚智而為愚者也顔子終日不違如愚
睿而為愚者也皆不得為真愚今余遭有道而違於理
悖於事故凡為愚者莫我若也夫然則天下莫能爭是
谿余得專而名焉谿雖莫利於世而善鑒萬類清瑩秀
徹鏘鳴余石能使愚者喜笑眷慕樂而不能去也余雖