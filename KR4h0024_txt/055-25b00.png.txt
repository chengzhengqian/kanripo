東光縣主紀王第三女也自天降祐生有令徳年八嵗
王不豫循環左右不食累日王撫首諭焉為之進膳縣
主察起居未復憂色如初動於神祇王疾用間周文樂
正之養不過焉至若天人之秀元氣之純積於中文於
外其容可知也孝以奉親慈以臨下尊師傅服澣濯其
徳可知也禮傳為簪珥詩書為珮玉原心而顧身體訓
而成教其言可知也降尊而處下推泰而從約詣繡繪
之妙適飲膳之和其功可知也年十八受封邑王擇聞