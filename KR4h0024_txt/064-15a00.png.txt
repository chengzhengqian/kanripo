　　漳州三平大師碑銘并序/　　　王　諷
得菩提一乘嗣達磨正統誌其修證俾人知方則有大
師法名義中俗姓楊氏為高陵人因父仕閩生於福唐
縣年十四宋州律師𤣥用剃髪二十七具戒先修三摩
鉢提後修奢摩他禪那大師幻悟法印不汩幻機日損
薰結𤣥超冥觀先依百巖懷暉大師厯奉西堂百丈石
䂮後依大顛大師寳厯初到漳州州有三平山因芟薙
住持敞為招提學人不逺荒服請法者常有三百餘人