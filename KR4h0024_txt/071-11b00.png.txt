敷俞天人曳雲霓於𤣥都其洗慮延歡俾人怡懌有如
此者至若嬉游以節宴賞有經則纎埃不動㣲波以寧
熒熒渟渟瑞見祥形其或滛湎以情泛覽無斁則飄風
暴振洪濤噴射崩騰駱驛妖生禍覿其棲神育靈興善
懲惡有如此者基幸因受遣觀光上國身不佞而自棄
日無名以多暇詢竒覽物得之於斯矚太始之𤣥造訪
前聞於碩老天生地成之理識之於性情物儀人事之
端徴之於耳目夫流惡含和厚生蠲疾則去隂之慝輔