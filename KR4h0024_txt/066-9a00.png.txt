秦之坤蜀之艮連髙夾深九州之險也陰谿窮谷萬仞
直下奔崖峭壁千里無土亘隔呀絶巉巉冥冥麋鹿無
谿猿猱相望三代而徃蹄足莫之能越秦雖有心蜀雖
有情五萬年間夐不相接且秦之與蜀也人一其性物
同所冝嗜欲無餘門教化無餘源可貿遷可親眤擘坼
地脉暌離物理豈造化之意乎天實凝清而成地實凝
濁而形當其凝也如鎔金下鑄騰雲上浮空隙有所不
開迴闕/有所不合澄結既定竅缺生乎其中西南有漏