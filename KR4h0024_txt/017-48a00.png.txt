虛成萬有髙妙咸可翫玉山鬱嵯峨琅海杳無岸蹔賞
過千椿遐齡誰復筭
招擕紫陽友合宴玉清臺排景羽衣振浮空雲駕來靈
旛七曜動瓊障九光開鳯舞龍璈奏虯軒殊未迥
髙昇紫極上宴此𤣥都岑玉蘂散奇香瓊珂流雅音靈
風生太漠習習吹人襟體混希微廣神凝空洞深蕭然
宇宙外自得乾坤心
　　上元夫人詩　　　　　　　李　白