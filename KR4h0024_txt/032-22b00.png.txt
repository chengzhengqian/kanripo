整馬鬛無封鶴珠斯屏嗚呼哀哉異人神於倐忽變容
服於平生改清蹕以哀挽易朱旗以素旌昔照朝景響
環佩於曽城今㝠永夜吟松栢於山楹嗚呼哀哉氣變
灰飛暑退寒襲烟觸樹而凝慘露分枝而垂泣聞哀鴈
之夕飛聴悲風之曉急仰雲霄而永慕慟陵寢其何及
嗚呼哀哉背𤣥武而北轅絶牽牛而横度途去去而逾
逺馬駸駸而不駐想渭水之貫都歎黄山之隠霧嗚呼
哀哉嗟人生之浮促若飄風之過牖牖何風而蹔停人