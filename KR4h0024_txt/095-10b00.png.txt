奏復於上辨列於下聮百執事之儀以為崇豐二陵集
禮藏於太常書閣君子以為愛禮而近古焉昔韋孟以
詩禮傳楚而郊廟之制卒正於𤣥成鄭𤣥以箋注師漢
而禪代之儀卒集於小同賈誼以經術起而嘉最好學
盧植以儒學用而諶為祭法舊史咸以為榮今裴氏太
尉公以禮匡義嗣侍中公以禮議封禪祠部公以禮成
大事大理公以禮輔東宫而瑾也以禮奉二陵又能成
書以充其闕其為愛禮近古也源逺乎哉瑾字豐叔其