　　唐太宗皇帝配天議　　　長孫無忌
臣謹尋方冊歴考前規宗祀明堂必配天帝而伏羲五
代本配五郊預入明堂自縁從祀今以太宗作配理有
未安伏見永徽二年七月詔建明堂伏惟陛下天縱孝
徳追奉太宗已遵嚴配當時髙祖先在明堂禮司致惑
竟未遷祀率意定儀遂便著令乃以太宗文皇帝降配
五帝雖復亦在明堂不得對越天帝深乖明詔之意又
與先典不同謹按孝經云孝莫大於嚴父嚴父莫大於