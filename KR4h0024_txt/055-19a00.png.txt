舉蕃衍之福大來有男子四女子五瑤碧生階芝蘭滿
室也習禮明詩日漸庭闈之訓銀章艾綬地連恩澤之
侯自先朝徹扆之辰迄今公主成笄之日外降過制内
疾餘哀手寫金字梵經三部躬繡綵線佛像二鋪貝葉
真偈現心相於銀鈎蓮華妙容呈意生於玉指孝思惟
則道逺乎哉開元繼明推恩由已進封鄎國長公主食
邑一千二百户田賦廣而彌儉禮秩尊而益㳟其後君
子晨歌夫人晝哭未亡為稱生意盡矣撫視遺孤將守