束鹿二縣屬/深州殺萬人暴卒於師濟子總襲職忠復用事
元和十四年春趙人獻城十二德州管平原安陵長和/棣州管厭次河陽信蓨
平昌将陵/蒲臺渤海冬誅齊三分其地忠因説總曰凡天地數窮
合必離離必合河北與天下相離六十年矣此亦數之
窮也必與天下復合且建中時朱泚搏天子狩畿甸李
希烈僭於梁王武俊稱趙朱滔稱冀田悦稱魏李納稱
齊郡國往往弄兵者低目而視當此之時可為危矣然
天下卒於無事自元和以來劉闢守蜀棧道劍閣自以