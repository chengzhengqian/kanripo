道雖䇿免常居大寮今年自梁州請覲上思用舊臣為
羽儀遂領太常其公府如故以一心事六君顯官重務
靡不揚歴且夫起諸生至三公而心愈卑道益廣出授
黄鉞以臨諸侯入服華章以謁家廟追崇極大位血食
備多室享全榮而奉昭薦嗚呼公侯之孝歟冝書廟器
以視喬公之三鼎其辭曰
閟宇神庭邃清而嚴上公之儀四室眈眈犧以潔牲粢
以大糦交神尚敬合魂尚氣子姪宗工駿奔奉事副笄