反正封少華佑順侯崇祀也始者内外横起右輔騷然
警蹕難追宗社不復扶持闗輔徒為扃鐍抗表奉迎莫
迴天睠公即馳單騎詣行在所肉袒徒跣雪泣上言曰
廟主不行陵寢不告蒼黄順動莫知攸往况西無正名
之伐東異省方之行南征無復國之期北濟乏召君之
慮華當闗右不逺王畿未虧巡狩之名免負出君之恥
可以為百辟㑹朝之地諸侯輸貢之府地雖不廣足以
助供億兵則非衆足以備扞禦時也讜論確然宸心不