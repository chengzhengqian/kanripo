刻石之功桐鄉嗇夫終踐大農之位其辭曰
茫茫九區陽九躔災丘荒札瘥田卒汚萊天步未移連
師滿野不耕不穫仰食于下嗷嗷遺人餬口饋軍帝曰
予憂爰立其屯且戰且耕古之善經辟師肅祇王命是
聴嘉禾之田際海茫茫取彼榛荒畫為封疆宋公莅之
展器授方田事既飭黎人則康我屯之稼如雲漠漠夫
位棊布溝封綺錯朱公履之勸耨趨穫稂莠不生螟蝥
不作嵗登億計征寛税薄息我蒸人遂其耕鑿我屯之