政其下有力者胥吏又其下皆有嗇夫版尹以就役焉
猶衆工之各有執伎以食力也彼佐天子相天下者舉
而加焉指而使焉調其紀綱而盈縮焉齊其法制而整
頓焉猶梓人之有規矩繩墨以定制也擇天下之士使
稱其職居天下之人使安其業視都知野視野知國視
國知天下其逺近細大可以據其圖而究焉猶梓人畫
宫於堵而績于成也能者進而由之使無所徳不能者
退而休之亦莫敢愠不能不矜名不親小勞不侵衆