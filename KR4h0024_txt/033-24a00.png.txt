　　哀二良文　　　　　　　　　白居易
丞相隴西公出鎮于汴州軍司馬御史大夫陸長源實
左右之二年而軍用寧司空南陽公作藩于徐州軍副
使祠部員外郎鄭通誠實先後之十年而民用康暨十
五年春隴西薨浹辰而師亂大夫以直道及禍十六年
夏南陽薨翌日而難作員外以危行遇害惜乎大夫民
之望也員外國之良也咸克絜于身儉于家勤于邦又
申之以言行文學智謀政事故其歴要官參劇務如刀