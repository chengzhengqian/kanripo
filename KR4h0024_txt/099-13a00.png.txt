力不足死焉職也君如逃則誰守偘曰兵與財皆無將
若何楊氏曰如不守縣為賊所得矣倉廩皆其積也府
庫皆其財也百姓皆其戰士也國家何有奪賊之財而
食其食重賞以合死士其必濟於是召胥吏百姓於庭
楊氏言曰縣令誠主也雖然歲滿罷去非若吏人百姓
然吏人百姓邑人也墳墓在焉冝相與致死以守其節
忍失其貞而為賊之人耶衆皆泣許之乃徇曰以瓦石
中賊者與之千金以刀矢兵刃之物中賊者與之萬錢