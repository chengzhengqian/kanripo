否難措辭於魯議者於謙黙之道則可矣於發揮之義
恐未盡也詩曰爾之教矣民胥效矣魯侯用王禮其臣
亦用侯之禮故季氏舞八佾旅泰山設公廟歌雍徹嗟
乎禮之不早辯也如此古者父為天子諸侯子為士祭
禮従子不得従其父晉應韓武王之穆得用備物享武
王乎若享非禮之褒是周公不得為聖也如其不享是
成康秖以王者禮樂餒周公于魯矣安在其康乎且周
公之績孰與伊尹佐商成康之明孰與太戊崇異伊尹