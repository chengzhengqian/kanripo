懐而廢其取威之具則所敷之惠適足以示弱也其何
懐之有焉苟知夫威之可畏而遺其施惠之徳則所作
之威適足以召敵也其何畏之有焉故善為國者宣惠
以養威蓄威以尊惠威而能養則不挫惠而見尊則有
恩是以惠與威交相畜也威與惠互相行也人主之欲
柔逺人而服強暴不明所圖之要莫之得焉今皇運中
興天禍將悔以逆泚之偷居上國以懐光之竊保中畿
嵗未再周相次梟殄實衆慝驚心之日羣生改觀之時