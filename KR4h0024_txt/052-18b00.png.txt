羅池廟者故刺史柳侯廟也柳為州不鄙夷其民動以
禮法三年民各自矜奮曰兹土雖逺京師吾等亦天氓
今天幸恵仁侯若不化服我則非人於是老少相教語
莫違侯命凡有所為於其鄉閭及於其家皆曰吾侯聞
之得無不可於意否莫不忖度而後從事凡令之期民
勸趨之無有後先必以其時於是民業有經公無負租
流逋四歸樂生興讓宅有新屋渉有新舩池園㓗修猪
牛羊鴨肥大蕃息子嚴父詔婦順夫指嫁娶葬送各有