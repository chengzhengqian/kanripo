血者路闢而後得行先是明州嵗進海物其淡蛆非禮
之味尤速壊課其程日馳數百里公至越未下車趨奏
罷自越抵京師郵夫獲息肩者萬計道路歌舞之明年
辨沃瘠察貧富均勞逸以定稅籍越人便之無流庸無
逋賦又明年命吏課七郡人冬築陂塘春貯雨水夏溉
旱苖農人賴之無餓殍在越八載政成課高上知之就
加禮部尚書降璽書慰諭以示旌寵又以尚書左丞徴
還旋改戸部尚書鄂岳節度使在鄂三載其政如越大