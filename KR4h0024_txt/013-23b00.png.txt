絲漠漠無形影誤爾觸之傷首紅艾葉緑花誰翦刻中
藏禍機不可識
　　野田黄雀行　　　　　　　李　白
遊莫逐炎洲翠棲莫近吳宫燕炎洲逐翠遭網羅吳宫
火起焚爾窼蕭條兩翅蓬蒿下縱有鷹鸇柰爾何
　　採蓮曲　　　　　　　　　　張　籍
秋江岸邊蓮子多採蓮女兒凭舩歌青房圎實齊戢戢
爭前競折漾微波試索緑莖不尋藕斷處絲多刺傷手