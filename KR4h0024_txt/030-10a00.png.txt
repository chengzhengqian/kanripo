我則永復山東羣帥所以未敢生辭者盖為河中之地
密近王城廹於朝夕之虞不得不翦除之爾今若改轅
移斾復指淮西則淮西元兇必將誑脅其同惡之徒間
説於新附之師謂之曰奉天息兵之㫖乃因窘急而言
朝廷稍安必復誅伐是以朱泚滅而懐光戮懐光戮而
希烈征希烈儻平禍將次及則彼之蓄素疑而懐宿負
者能不為之動心故心既動則盈其喪身覆族之憂憂
既盈則慮以脣亡齒寒之病夫病同者雖胡越而相慜