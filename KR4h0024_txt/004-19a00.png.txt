火千旗而四面風動雷萬鼔而一道地裂小長平之瓦
解凌不周之柱折朝出乎咸秦夕濟乎孟津其氣益振
其屈欲伸於是指河中之舟示軍中之人曰吾與君子
誓雪前恥負則入黄泉之下勝則入青雲之裏吹嘘而
霜露變叱咤而風塵弭雖無此舟誰無此舟爾否則骸
骨為異鄉之土䰟為鄰國之鬼雖有此舟誰有此舟
矣乃命焚之夫其火與木相守水與火相煎烘大川焮
長壖龍吼乎沸潭魚喁乎湯泉舳艫化而為炭檝棹颺