　　平賦書一篇并序/
孔子曰道千乗之國敬事而信節用而愛人使民以時
孟子曰欲輕之於堯舜之道大貉小貉也欲重之於堯
舜之道大桀小桀也是以什一之道公私皆足人既富
然後可以服教化反淳朴古之聖賢未有不善於為政
理人而能光于後代者也故善政者莫大於理人理人
者莫大于既富之又教之凡人之情莫不欲富足而惡
貧窮四民之苦者莫甚於農人麥粟布帛農人之所生