柏舟之誓志期剃落永從奈苑之游朝制斷恩改降鄭
氏陵谷可移隋和之徳不昧寒暑有遷松筠之性如一
均養七子庥廕二宗汾隂之室忘亡滎陽之黨相慶既
而善福虛應寢疾彌留盡國毉之伎逺方畢至供御府
之藥中使相望命之必至不可支也堂邑山林忽焉瘁
色平陽歌舞適足愁人開元十三年二月庚午薨於河
南縣之修業里春秋三十有七震悼紫庭哀傷朱邸傾
家若墜舉國同悲有詔光禄卿孟溫禮監䕶喪葬京兆