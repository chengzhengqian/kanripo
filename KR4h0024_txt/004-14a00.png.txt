風旋電往脫文豹之皮抵𤣥熊之掌批狻手猱挾三挈
兩既徒搏以角力又揮鋒而爭先行甝號以鶚睨兮氣
赫火而歊烟拳封猯肘巨狿梟羊應叱以斃踣䝟貐亡
精而墮巔或碎腦以析脊或歕髓而飛涎窮遐荒蕩淵
藪扼土伯殪天狗脫角犀頂拔牙象口掃封狐於千里
捩雄虺之九首咋騰蛇而仰吞拖奔兕而却走君王於
是峩通天靡星旃奔雷車揮電鞭觀壯士之效獲顧三
軍而欣然曰夫何神讋鬼慄之駭人也又命建夔鼓勵