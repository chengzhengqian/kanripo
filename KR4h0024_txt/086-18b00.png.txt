矣又何以師云爾哉取其實而去其名無招越蜀吠怪
而為外廷所笑則幸矣
　　復杜温夫書　　　　　　　　栁宗元宗元白兩月來三辱生書書皆逾千言意若相望以不
對荅引譽者然僕誠過矣而生與吾文又十巻噫亦多
矣文多而書頻吾不對荅引譽宜可自反而來徴不背
相見亟拜亟問其得終無辭乎凡生十卷之文吾已略
觀之矣吾性騃滯多所未甚諭安敢懸斷是且非邪書