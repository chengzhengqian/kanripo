尤非也史以名為褒貶猶且恐懼不敢為設使退之為
御史中丞大夫其褒貶成敗人愈益顯其宜恐懼尤大
也則又將揚揚入臺府美食安坐行呼唱於朝廷而已
邪在御史猶爾設使退之為宰相生殺出入升黜天下
士其敵益衆則又將揚揚入政事堂美食安坐行呼唱
於内廷外衢而已邪何以異不為史而榮其號利其禄
者也又言不有人禍則有天刑若以罪夫前古之為史
者然亦甚惑凡居其位思直其道道苟直雖死不可回