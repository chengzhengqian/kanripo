術五尺童子羞稱五伯臣又何必獨為相君道哉然楚
君但成莊而已矣自莊而下楚亟不競平王嗣位耳目
倒置伍奢以諫死費無極以讒用亡太子走昭王汚楚
宫鞭郢墓豈不以一讒而至乎爾下及懷王知左徒屈
原忠賢始能付以楚政當諸侯盛以遊説交鬬猶以楚
為有人無何為上官靳尚所短王怒疎屈平平既疎秦
果為張儀計陷楚之商於地儀計行秦果欺楚是以有
藍田之役丹徒之敗懷王囚不出咸陽亡不越魏境客