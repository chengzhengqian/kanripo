珮鳴鳯獻祥乘龍擇對帝唐降女天乙歸妹珠玉過庭
蘋蘩正内蛟門早閴龍湖忽上無地何載無天何仰金
殿書經華絲繡像欲報之徳昊天罔極孰是言歸良人
永違銀爐烟斷羅幕霜飛懇願毁形託身壞衣不諒人
只改嬪他士稟命曰從從人曰順息媯繩楚懷嬴霸晉
反經合權與道同韻燠休二室均歡等潤四海謐清九
族和平萬物向榮衆鶵未成心戀盛明形隨落英祖載
鼎城歸穸咸京挽歌敭聲鹵薄凶行哀哀聖情惻惻同