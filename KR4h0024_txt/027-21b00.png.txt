膚不辭箠楚遊僧一説矯陳禍福翦髪解衣仍慙其少
亦有離間骨肉事均路人身自納妻謂無彼我背託佛
法詿誤生人里陌動有經坊闤闠亦立精舍化誘倍急
切於官徵法事所須嚴於制敕膏腴美業倍取其多水
碾莊園數亦非少逃丁避罪倂集法門無名之僧凡有
幾萬都下撿括已得數千且一夫不耕猶受其弊浮食
者衆又劫人財臣每思惟實所悲痛徃在江表像法盛
興梁武簡文捨施無限及其三淮沸浪五嶺騰煙列刹