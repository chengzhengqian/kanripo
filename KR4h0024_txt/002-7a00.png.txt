羅繡巾㡚鼓瑟吹笙譁族陳賓以樂乎太平貨隧分
物次駢連中署肆帥夕咽朝昏越璞楚琛蜀賄巴賨裁
綺張繡紋軸蕉筒聲教之所被車書之所通交錯雜沓
斯焉㑹同黄宅緇廬金篆玉扃以張帝居用壮天廷千
形萬聲不可多名天子奉堯舜之道勤后稷之功當仲
夏而獻繭立中和而視農然後黼黻時備粢盛告豐其
接下情也則堯鼓不懸晉木不列鎔金作軌四門是掲
人靡迷邦士無諱訐示收材而問眚上諫行而寃達當