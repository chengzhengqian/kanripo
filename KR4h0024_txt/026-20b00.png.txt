致推而廣之神而化之無難矣㣲臣不知時變溺於師
言謹詣光順門昧死以聞伏待刑辟
　　請孟子為學科書　　　　　　皮日休
聖人之道不過乎經經之䧏者不過乎史史之䧏者不
過乎子子不異乎道者孟子也捨是子者必戾乎經史
又率于子者則聖人之盗也夫孟子之文粲若經傳天
惜其道不燼于秦自漢氏得之常置博士以專其學故
其文繼乎六藝光乎百氏真聖人之㣲㫖也若然者何