同禮亦異數易云卑髙以陳貴賤位矣豈非别嫌疑愼
微逺防陵僭尊君卑佐升降無舛所貴禮者義在兹乎
若使天子諸侯俱立五廟便是賤可以同貴臣可以濫
主名器無凖冠履同歸禮亦異數義將安設戴記又稱
禮有以多為貴者天子七廟諸侯五廟纔與子男相呼
以多為貴何所表乎愚以為諸侯立髙祖以下并太祖
五廟一國之貴也天子立髙祖以上并太祖七廟四海
之尊也降殺以兩禮之正焉前史所謂德厚者流光徳