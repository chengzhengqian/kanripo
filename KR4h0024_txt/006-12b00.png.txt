或倚者如疲或溫黁而可薰或婑媠而莫持或幽柔而
旁午或撦冶而倒披或翹矣如望或凝然若思或弈偞
音/葉以作態或窈窕而騁姿日將明兮似喜天將慘兮若
悲近榆錢兮䊋翠靨映楊柳兮顰愁眉輕紅拖裳動則
褭香宛若鄭袖初見吳王夜景皎絜閧胡弄/切然秀發又
若常娥欲奔明月蝶散蜂寂當閨脈脈又若妲己未聞
裂帛或開故楚豔豔春曙又若息媯含情不語或臨金
塘或交綺井又若西子浣紗見影玉露厭浥妖紅墜濕