冥而灑道其始至也若海静山空曈曈曨曨照白日於
扶桑之東其少進也若回星轉漢粲粲爛爛吐明月於
瀛洲之半佩珠璣而玓瓅襲羅縠而飄颻建晨嬰之寳
冠踐逺遊之文履命儔兮嘯侣徙倚兮徘徊羣仙畢集
衆靈咸至有西華之紫妃有中黄之素女華山之上明
星逺燭陽臺之下暮雨潛通或瓊室以飛霞或銀臺而
薦樂天孫忽降蹔停支石之機神女相歡即起投壺之
電左侍右衛則甲申之瓊石乙巳之蘭蕭妍倡妙妓則