左史院近宸居之正地直日華之東偏俗塵不飛人意
自逺閟邃幽閴似非官曹有竹一叢翠接階所其虚中
絜外之操䕃座袪煩之能紫㣲郎髙公嘗賦之固已備
盡然而歲月滋久蔓衍浸淫大小相依髙下叢茂俾日
光不透隂氣常凝暝色為之早来陽春為之減煦四序
不正一庭常昏蚊䖟曹飛雀鷃自遂被圗散帙觀覽不
快二年冬侍軒之暇載筆之餘偶步庭除病其蔽翳因
命斤斧将治其蕪沈吟即時乃用申誡且謂其徒曰礪