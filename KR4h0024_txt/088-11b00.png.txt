之負辱者將為伸之乎岵曰伸之行舉日就試可也有
姚衮曰夫道窮而心泰者神與之俗變而志定者義歸
之時之通塞非智力所及吾子處否若泰不改其守乆
矣今主司方以公用駭拘俗吾子賢淮隂之辱非韓信
罪也不賢損益何有於衆人哉岵曰惟欲聞後命矣嚴
考功之納樊衡也以為取衡難得衡無後悔黜衡易失
衡有遺恨故開一人之數以容之人到于今不謂衡忝
一第而謂嚴得主司求人之義也伏想閣下虛求當甚