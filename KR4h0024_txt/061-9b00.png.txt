鐸重授於天台大師大師像身子善現之超悟備帝堯
后舜之休相賛龍樹之遺論從南岳之妙解然後用三
種止觀成一事因縁括萬法於一心開十乗於八教戒
定惠之説空假中之觀坦然明白可舉而行是故教無
遺法法無棄人人無廢心心無釋行行有所證證有其
宗大師教門所以為盛故其在世也光照天下為帝王
師範其去世也往來上界為慈氏輔佐巻舒於普門示
現降徳為如來所使階位境智蓋無得而稱焉於戯應