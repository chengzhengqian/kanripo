松生蔭隘巖獄穴械病乎不快卒以為怪擁腫支離神
羞鬼疑道人嗟咨筆傳其竒或怪其形或竒于辭吾為
怪魁是以賛之
　　金鄉薛少府㕔畫鶴賛　　　　李　白
髙堂閑軒兮雖聴訟而不擾圗蓬山之竒禽想瀛洲之
縹緲紫頂煙赩丹眸星皎昻然佇眙霍若驚矯形留座
隅勢出天表謂長鳴於風宵終寂立於霜曉凝翫益古
俯察逾妍舞疑傾市聴似聞弦儻感至精以神變或可