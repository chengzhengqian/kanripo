庭有碑斷裂分㪚在地其文剥缺考圖記言漢荆州牧
劉表景升之立題曰湘夫人碑今驗其文乃晉太康元
年又題其額曰虞舜二妃之碑非景升立者秦博士對
始皇帝云湘君者堯之二女舜妃者也劉向鄭𤣥亦皆
以二妃為湘君而離騷九歌旣有湘君又有湘夫人王
逸之解以為湘君者自其水神而謂湘夫人乃二妃也
從舜南征三苗不返道死沅湘之間山海經云洞庭之
山帝之二女居之郭璞疑二女者帝舜之后不當降小