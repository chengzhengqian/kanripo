維景雲元年嵗次庚戌十月戊寅朔十三日庚寅攝太
尉銀青光禄大夫守户部尚書上柱國宣城郡開國公
臣姚珽等上議曰臣聞聖人極天下之頥以象其物宜
成天下之文以察其時變加於百姓之謂徳刑於四方
之謂風徳也者動於神明風也者由於教化原始見則
名合道先知終存義迹因形表其來尚矣伏惟大行應
天神龍皇帝纘武之命允文之基肇承於宥宻以至乎
緝熈若乃含青雲之符燿赤光之瑞履順而一夷險安