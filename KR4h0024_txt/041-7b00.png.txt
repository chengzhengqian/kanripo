時宰苗太師崔趙公等雖廷諍之然未堅決公有犯無
隠引經正辭上是其言刑為之省所全活者蓋數百人
明主收雷電之威聖朝行寛大之典者繄公之力也古
者進賢受上賞書不云乎咎繇曰都在知人公踐台衡
専以推賢任人為務故相國房公琯故吏部侍郎韋公
陟入登右職皆公之由今相國黄門侍郎杜公之蒞江
陵也公薦在方面之任今相國中書侍郎元公之在度
支也公咨以幕府之政曽未數嵗而二相接武於上台