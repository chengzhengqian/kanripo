其復強大也并州力足以并吞也幽州幽隂慘殺也故聖
人因其風俗以為之名黄帝時蚩尤為兵階阪泉今/嬀川縣自
後帝王多居其地豈尚其俗都之邪自周劣齊霸不一
世晉大常傭役諸侯至秦萃銳三晉經六世乃能得韓
遂折天下脊復得趙因拾取諸國秦末韓信聮齊有之
故蒯通知漢楚輕重在信光武始於上谷成於鄗魏武
舉官渡三分天下有其二晉亂胡作至宋武號為英雄
得蜀得闗中盡得河南地十分天下有八然不能使一