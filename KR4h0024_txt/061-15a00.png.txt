奉師訓集成此書蓋不以文詞為本故也或失則煩或
失則野當二威之際緘受而已其道不行天寳中左谿
始𢎞解說而知者蓋寡荆谿廣以傳記數十萬言網羅
遺法勤矣備矣荆谿滅後知其說者適三四人古人云
生而知之者上學而知之者次困而學之又其次夫生
而知之者蓋性徳者也學而知之者天機深者也若嗜
慾深耳目塞雖學而不知斯為下矣今夫學者内病於
蔽外役於煩沒世不能通其文數年不能得其益是則