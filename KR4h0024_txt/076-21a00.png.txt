城邑復常矣其於縮板為垣樹桺為麗端衢四逹廨宇
雙峙即公之新意也天災流行何代無之逢昏即盛遇
賢即退故劉昆返風而火滅王尊臨河而水止葢忠誠
之至也公嘗領羸兵守孤城以百當萬俾國家全山東
之地名載青史公即國之長城也今以一葦之航絓於
危堞之上以當漲海之勢城頽而一塊不傾水止而所
濟獲全公即國之貞臣也固知明主之委任於公也皆
感而通焉周任不敏學於舊史氏借古以諭公未或同