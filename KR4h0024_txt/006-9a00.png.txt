窠西子南威洛神湘娥或倚或扶朱顔色各衒紅釭
争顰翠娥灼灼夭夭逶逶迤迤漢宫三千豔列星河我
見其少孰云其多弄彩呈妍壓景駢肩席奪銀燭爐昇
絳煙洞府真人㑹于羣仙晶熒往來金釭列錢凝睇相
看曽不晤言未及行雨先驚旱蓮公室侯家列之如麻
咳唾萬金買此繁華遑恤終日一言相誇列幄庭中步
障開霞曲廡重梁松篁交加如貯深閨似隔牎紗髣髴
息嬀依稀館娃我來觀之如乗仙槎脈脈不語遲遲日