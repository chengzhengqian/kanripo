避中宗廟諱於是改焉即雙峯忍禪師門人也俗姓宣
氏出自周宣王盛於元魏代禪師儀表端嚴眉宇森秀
人相具足梵音清暢乘運而應數隨方而立表以濟南
浮之人以嗣東山之業初母在孕不喜葷辛及誕之後
每以沙上戯為佛塔志學之嵗逺方訪道年十有九爰
就剃落始配住福田寺其後以選更龍興寺焉後因
捧盂上堂逢一神僧顔赤如醉語師曰汝可名法顯因
忽不見年滿受具遂以此名年二十五次因寺事差徃