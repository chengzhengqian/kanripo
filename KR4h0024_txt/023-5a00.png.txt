衆力展懸大信而羣情竭髙祖聚之以義太宗用之以
道髙宗終之以仁傳聖萬代享其功利此非盛歟昔陸
機袁宏為晉人而歌功於漢魏作者猶或稱之况乎逰
聖代觀國光目睨凌煙而頌聲不作某不揣賤劣有斐
然之志輙盡所蓄各為讃一章上以見王業之艱難中
以明聖賢之相須次以朗前哲之光韻未以聳後人之
誠節侯君集張亮負勲跋扈自陷大逆敢沒其名用彰
天刑使伐勞懐貳者懼春秋之義異姓為後故以河間