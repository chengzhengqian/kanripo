易志氣横嵩邱入門上髙堂列鼎錯珍羞香風引趙舞
清管隨齊謳七十紫鴛鴦雙雙戱庭幽行樂爭晝夜自
言度千秋功成身不退自古多愆尤黄犬空歎息緑珠
成釁讎何如鴟夷子散髮棹扁舟
郢客吟白雪遺響飛青天徒勞歌此曲舉世誰為傳試
為巴人唱和者乃數千吞聲何足道歎息空悽然燕趙有秀色綺樓青雲端眉目豔皎月一笑傾城歡常
恐碧草晚坐泣秋風寒纎手怨玉琴清晨起長歎焉得