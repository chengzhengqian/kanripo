祖神宗之大烈有乾乾翼翼之至敬敷佑迪哲尊嚴懿
恭燭明四極發育萬類濯沐乎仁澤澄清乎理本巍巍
乎建中風聲與貞觀同符洎時有祲沴變生京轂省方
展義𢎞隂隲之功整旅致誅申震燿之令氛祲滅息侯
王䡄道丕冐持載鏡清砥平然後明禋毖祀萬靈以接
翕受敷施九徳咸事含𢎞亭毒以致其和博採虚受以
通其志政刑有箴宸扆有銘煥乎文明之化成也因時
創節象卦設樂薰然中和之被物也納嘉言於近侍輟