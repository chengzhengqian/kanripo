斷之不疑非所以慰母氏之心也漢成帝車駕至張禹
第辟左右親問禹以天變禹以年老子弱與曲陽有隙
乃言新學小生亂道誤人宜無信用帝推信愛禹由此
不疑王氏致漢室之亡成王莽之簒皆因禹而發可謂
漢之賊也國之妖也雖蛇鬬於鄭鷁退於宋妖不甚於
禹矣朱雲欲以尚方斬馬劍斷佞臣頭斯為當矣後代
有類於此者其臣可以范雎為師表張禹為鑒戒　唐文粹卷三十八