凱旋上表願一識承眀廬詔允遂赴闕下得覿便殿上
曰嚮吾始征滄州議者皆曰彼魏之姻也慮隂為冦謀
吾發使數輩以偵之其還也僉曰爾父𤁋款于賔筵爾
毋抗詞于簾下願絶姻以立效其經始啟發出于爾心
今滄海砥平策勲之日宜貴爾三族命爾父為侍中遷
鎮於近地加爾禮部尚書析相衛澶三州為鎮以居之
俾爾一門大榮以誇天下公拜稽首謝父遷讓已爵禮
無違者翼日詔見於明庭人咸曰史氏之寵光古無有