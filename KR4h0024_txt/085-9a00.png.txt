史何必下及子長孟堅然後謂之史乎孔子曰吾猶及
史之闕文也曰質勝文則野文勝質則史又曰董狐古
之良史也此則筆之曲直體之是非聖人悉論而辨之
矣豈湏班馬而後言史哉以詩易為經以春秋為史足
矣無待於外也謂經語古而皆㣲則易曰履霜堅冰至
初筮告再三瀆瀆則不告苦節不可貞之類果純古而
㣲乎謂史語直而淺則春秋書考仲子之宫初獻六羽
及齊師戰于乾時我師敗績辛巳有事于太廟仲遂卒