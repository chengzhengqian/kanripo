長慶三年前相國王公始卜廟于西京崇業里公時鎮
劔南東川上章曰臣涯官秩印綬品俱第三請如式以
奉宗廟制可是歲仲冬申命長男孟堅祔其主于三室
明年公入為御史大夫復以十一月躬行烝祭間歲公
出梁州就拜司空禮崇異數廟加祀室大和二年増新
室既成祔顯考尊位告饗由禮觀之者以為世程第一
室上儀同幽州别駕府君諱元政以妣博陵崔氏配第
二室湖州安吉縣令贈尚書刑部員外郎府君諱實以