我二后受成命撫興運乾坤軸撼乾樞鼓元氣而雷域
中騰百川而雨天下雷收雨霽如再開闢蕩焉與太極
同功貞觀十七年太宗以功成治定秉為而不有之道
讓徳于祖考推勞于羣臣念匡濟於艱難感風雲於疇
昔思所以攄之無窮乃詔有司擬其形容圗畫於凌煙
閣者二十有四人盖象乎二十四氣之佐天昭勲徳也
昔者舜以五臣致理周以十亂反正髙祖以三傑作漢
光武以二十八將中興若夫錯綜勲賢牢籠今古雄四