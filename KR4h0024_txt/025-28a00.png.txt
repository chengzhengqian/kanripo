事漢祭圜丘儀上帝位正南面后土位亦南面而少東
又東觀漢記云光武即位為壇於鄗之陽祭告天地採
用元始故事二年正月於洛陽城南依鄗為圓壇天地
位其上南向西上按兩漢時自有后土及北郊祀而此
已於圎丘設地位明是禘祭之儀又春秋説云王者一
嵗七祭天地合食於四孟别於分至此復天地自常有
同祭之義王肅曰孔子云兆圜丘於南郊又云祭天而
地配此亦郊祀合祭之明説唯鄭康成不論禘當合祭