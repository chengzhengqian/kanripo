我本師釋迦如來説言從是西方過十萬億佛土有世
界號極樂以無八苦四惡道故也其國號净土以無三
毒五濁業故也其佛號阿彌陀以夀無量願無量功徳
相好光明無量故也諦觀此娑婆世界微塵衆生無賢
愚無貴賤無幼艾有起心歸佛者舉手合掌必先向西
方有怖厄苦惱者開口發聲必先念阿彌陀佛又範金
合土刻石織文乃至印水聚沙童子戲者莫不率以阿
彌陀佛為上首不知其然而然由是而觀是彼如來有