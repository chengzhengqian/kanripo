相上下者文以理為本而辭質在所尚元賔尚於辭故
辭勝其理退之尚於質故理勝其辭退之雖窮老不休
終不能為元賔之辭假使元賔後退之之死亦不能及
退之之質此所以不相見也夫文興於唐虞而隆於周
漢自明帝後文體寖弱以至於魏晉宋齊梁隋嫣然華
媚無復筋骨唐興猶襲隋故態至天后朝陳伯玉始復
古制當世髙之雖博雅典實猶未能全去諧靡至退之
乃大革流弊落落有老成之風而元賔則不古不今卓