之謂不死之福鄉養真之靈境故立觀有初强名桐柏
焉耳古觀荒廢則已久矣故老相傳云昔葛僊公始居
此地而後有道之士往往因之壇址五六厥迹猶在洎
乎我唐有司馬練師居焉景雲中天子布命於下新作桐
柏觀盖以光昭我𤣥元之丕烈保綏我國家之永祉者
也夫其髙居八重之一俯臨千仞之餘背隂嚮陽審曲
面勢東西數百步南北亦如之連山峩峩四野皆碧茂
樹鬱鬱四時恒青大巖之前横嶺之上雙峯如闕中天