返宣問往復至于再三嘉謨不聴忠言不納大事將去
羣心恟然闗内諸侯惟公獨任非神啟聖不能釋明主
之疑非神祐忠不能壯純臣之節既而上察公之志不
可奪也諒公之言必可復也由是天迴日轉龍起雲從
乃睠是邦因駐清蹕上復交泰之道下無疑間之憂内
難既夷外兵以息皇嗣之不正者濵于五紀今則因公
以正之坤儀之不定者殆乎百稔今則因公以定之君
臣以協父子以親夫婦以倫有國之大本也公一舉而