也如回之莫若亟去其位孔子之困於魯衛陳宋蔡齊
楚者其時暗諸侯不能以也其不遇而死不以作春秋
故也當其時雖不作春秋孔子猶不遇而死也若周公
史佚雖紀言書事猶遇且顯也又不得以春秋為孔子
累范悖亂雖不為史其族亦赤司馬遷觸天子喜怒
班固不檢下崔浩沽其直以鬬暴虜皆非中道左邱明
以疾盲出於不幸子夏不為史亦盲不可以是為戒其
餘皆不出此是退之宜守中道不忘其直無以他事自