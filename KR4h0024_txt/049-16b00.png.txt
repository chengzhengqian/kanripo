雲譏其躁以為郭索後蚓而已蟹始窟穴於沮洳中秋
冬交必大出江東人云稻之登也率執一穗以朝其魁
然後從其所之蚤夜觱沸指江而奔漁者緯簫承其流
而障之曰蟹斷鍛/斷短/其江之道焉爾然後奔紛越軼
遯而去者十六七既入于江則形質大於舊自江復
趨于海如江之狀漁者又斷而求之其越軼遯去者又
加多焉既入于海形質益大海人亦異其稱謂矣鳴呼
穗而朝其魁不近於義邪捨沮洳之江海自微而務著