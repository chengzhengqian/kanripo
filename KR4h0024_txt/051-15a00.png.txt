韓吏部夫子廟碑曰天下通祀惟社稷與夫子社稷壇
而不屋取異代為配未若夫子巍然當座用王者禮以
門人為配自天子至于庶人親北面師之夫子以徳社
稷以功固有次第哉因引孟子曰生人已來未有如夫
子者也自古稱夫子者多矣稱夫子之徳莫如孟子稱
夫子之尊莫如韓吏部故書其碑隂云
　　謁夫子廟文　　　　　　　　李　觀
世載儒訓者隴西李氏子觀正詞為㓗執㓗為奠恪以