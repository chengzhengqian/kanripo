右徳亮承㫖所録散失内人名字令臣撰詔書與渾瑊
遣於奉天尋訪以得為限仍量與資裝速送赴行在者
頃以理道乖錯禍亂荐鍾陛下思咎懼災憂人罪已屢
降大號誓將更變天下之人垂涕相賀懲憤釋怨煦仁
戴明畢力同心共平多難止土崩於絶岸收版蕩於横
流殄寇清都不失舊物實由陛下至誠動於天地深悔
感於人神故得百靈降康兆庶歸徳苟不如此自古何
嘗有擲棄宫闕失守宗祧繼逆於赴難之師再遷於䝉