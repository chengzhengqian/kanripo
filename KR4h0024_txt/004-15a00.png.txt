攬貊囚鼯鼬於峻崖頓豰貜於穹石養由發箭竒肱
飛車巧括更羸妙兼蒱且墜鸀鳿於青雲落鴻雁於紫
虚捎鶬鴰漂鸕殫地廬空神居斬飛鵬於日域摧大
鳯於天墟龍伯釣其靈鼇任公獲其巨魚窮造化之譎
詭何神怪之有餘所以噴血流川飛毛灑雪乍若乎高
天雨獸上墜於大荒又似乎積禽為山下崩於林穴陽
烏沮色於旭日隂兔喪精於明月思騰裝上獵於太清
所恨穹昊之路絶而忽也莫不海晏天空萬方來同雖