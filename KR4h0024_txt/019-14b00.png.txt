是邠王臣守禮寧王臣憲申王臣撝岐王臣範薛王臣
業獻書於内開府儀同三司臣璟尚書臣晙臣象先臣
頲御史大夫臣漼抗䟽於外僉曰陛下受天厯數稽聖
典謨道貫三靈仁育萬類掃隂沴而覩日開闢之功也
尊文考而御天帝王之孝也天以陛下為子人奉陛下
為君萬殊之福斯應畢臻三代之風頌聲咸作今潞人
懐代邸詠泗亭採聖崖延立石將表潛龍之館勒啟聖
之圖勤亦至矣陛下推而不報其何以下塞衆望上對