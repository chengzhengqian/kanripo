　　贈嵩山焦鍊師詩序詩附/　　　李　白嵩丘有神人焦鍊師者不知何許婦人也又云生於齊
梁時其年貌可稱五六十常胎息絶榖居無室廬逰行
若飛倐忽萬里世或傳其入東海登蓬萊竟亦不能測
其往也余訪道少室盡登三十六峯聞風有寄灑翰遥
贈云
二室倚碧天三花明緑煙中有蓬來客宛疑麻姑仙道
在諠莫染跡髙想已遷時飡金娥蘂屢讀青苔篇八極