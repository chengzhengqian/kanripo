上替禍機作於内室遂錯命於子光覆師於夫差陵夷
不返二代而吳滅以季子之閎達博物慕義無窮向使
當壽夢之眷命接餘昧之絶統必能光啟周道以霸荆
蠻則大業用康多難不作闔閭安得謀於窟室専諸何
所施其匕首嗚呼全身不顧其業専讓不奪其志所去
者忠所存者節善自牧矣謂先君何與其觀變周樂慮
危戚鍾曷若以蕭墻為心社稷是恤復命哭墓哀死事
生孰與先釁而動治其未亂棄室以表義掛劍以明信