巡所以固守者非惟懐獨克之志亦以恃諸軍之救敕
不至而食盡食既盡而及人乖其本圗非其素志則巡
之情可求矣設使巡守城之初已有食人之計損數百
之衆以全天下臣猶曰功過相掩况非其素志乎在周
典之三宥其一曰宥過失故語巡之忠則可以敦世教
議巡之功則可以繫中興原巡之情則可以宥過失昔
夫子制春秋明襃貶齊桓將封禪略而不書晉文公召
王河陽書而諱之盖以匡戴之功大可以掩僣禪之過