大夫為豪夀廬三州觀察使授節移鎮徐州歴十二年而
掌記者凡三人其一人曰髙陽許孟容入仕于王朝今
為尚書禮部郎中其一人曰京兆杜兼今為尚書禮部
員外郎觀察判官其一人曰隴西李博自前鄉貢進士
授祕書省校書郎今方為之南陽公文章稱天下其所辟
實所謂閎辯通敏兼人之材者也後之人苟未知南陽
公之文章吾請觀於三君子苟未知三君子之文章吾
請觀於南陽公可知矣蔚乎其相扶炳乎其相輝志同