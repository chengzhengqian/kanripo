埭鹽鐵稅緡諸侯𣙜利駢指于河故衣冠商旅率皆直
蔡㑹洛道路不茀賔至授館亦諸侯之事路君以家行
文學知於朋友以端方沈黙官御史府以詳明典故為
尚書郎以通知政術為合肥郡太守質平訛心風俗丕
變民知敬道吏不敢欺先時郡米數萬石輸揚州軸轤
相繼出巢湖入大江嵗為風波沈溺者半迺於湖東北
岸橐臯里作廥廩三十九間州東二邑人米輸於此由
申港出新婦江至白沙人不勞水無害復他邑館舍次