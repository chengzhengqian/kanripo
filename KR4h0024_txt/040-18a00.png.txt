知草木之名亦未達文章之意此又不經之甚也又毳
冕六章三品服之者按此王者祀四望服之名也今三
品乃得同王之毳冕而三公不得同王之衮名豈惟顚
倒衣裳抑亦自相矛楯此又不經之甚也又黼冕四章
五品服之者考之於古則無其名驗之於今則非章首
此又不經之甚也國家以斷鼇錬石之功今上以緯地
經天之徳漢稱文景周曰成康講八代之樂蒐三王之
禮文物既行矣尊卑又明矣天下巳和平矣萬國巳咸