國豈若公宻賛化育内諧恬曠如春之仁如樂之和以
君臣之交感兼動静之極摰從古已還無公比焉公之
華宗自漢建平侯徙杜陵三守本封幾乎千祀故城南
墟里多以杜為名逮今郊居不忘厥初又以見積厚流
澤此焉回復且公之心無町畦夀若岡陵昭融烜赫未
始有極徳輿謬陪衆君子升公之堂嘉招盛集靡間弦
晦以衆美之不可以不紀也承命遽書刻於巖石云
　　君陽遁叟山居記　　　　　　陸希聲