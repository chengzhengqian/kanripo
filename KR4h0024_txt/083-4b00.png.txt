此心常慕之當時置於國庠似在散地而方以乏賢内
訟慨然上奏此君子之心也君子之言也況以䝉劣辱
當儀曹為時求人豈敢容易然再歲計偕多有親故故
進士初牓有之帖落有之策落有之及第亦有之不以
私害公不以名廢實不敢自愛不訪於人兩漢設科本
於射筞故公孫𢎞董仲舒之倫痛言理道近者祖習綺
靡過於雕蟲俗謂之甲賦律詩儷偶對屬况十數年間
至大官右職敎化所繫其若是乎是以二年已来叅考