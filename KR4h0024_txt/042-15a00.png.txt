夫三年之喪二十五月不刋之典也謹按春秋魯僖公
三十三年十二月乙巳公薨文公二年冬公子遂如齊
納幣左傳曰禮也杜元凱注云僖公喪終此年十一月
納幣在十二月士婚禮納采納徴皆有𤣥纁束帛諸侯
則謂之納幣蓋公為太子已行婚禮故傳稱禮也公羊
傳曰納幣不書此何以書譏喪娶在三年之内何以譏
三年之内不圖婚何休注云僖公以十二月薨至此冬
未滿二十五月納采問名納吉皆在三年之内故書何