石無愧辭康莊逸軌卓犖濬發九流六藝鼓舞奔走陳
思王所謂儼乎若崇山㪍乎若蒸雲惟公信然公姓崔
氏諱祐甫字貽孫愽陵安平人先孝公之清德與公始
中終之盛烈勒於帝籍藏在惇史升公堂奥之君子多
為之譔録大較以同人之中正大有之剛健中庸之明
誠洪範之攸好德艱貞踐履出入光大皆充其義如其
文嘗試言之天下公器也匪皇極不乂操柄者務廣通
則其弊以流縱私回則其弊以没以是至於紀綱淆亂