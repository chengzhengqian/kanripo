禮於太學將每事問之於子可乎謁者許諾遂前導之
初過於朱門門闔沈沈問曰此魯聖人之宫也遂拜之
次至于西有高門門中有厦屋問之曰此論堂也予懼
其鴻學方諭不敢入導者曰此無人乃虛堂爾予感之
遂入見庭廣數畆盡墾為圃矣心益惑復問導者曰此
老圃不宅子安得欺我邪導者曰此積年無儒論故庭
化為廢地乆為官於此者圃之非圃所宅也循廊升堂
堂中無机榻有苔草没地予立其上悽慘滿眼大不稱