宗廟制度典章散逸習所傳而競偏説是所見而起異
端自昔迄兹多歴年代語其大略兩家而已祖鄭𤣥者
則陳四廟之制述王肅者則引七廟之文貴賤混而莫
辨是非紛而不定陛下至徳自然孝思罔極孺慕踰匹
夫之志制作窮聖人之道誠宜定一代之宏規為萬世
之彛則臣等奉述叡㫖討論往載紀七廟者實多稱四
祖者蓋寡校其得失昭然可見春秋榖梁傳及禮記王
制祭法禮器孔子家語並云天子七廟諸侯五廟大夫