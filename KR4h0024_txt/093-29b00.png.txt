　　注愍征賦後述　　　　　　　司空圖
武宣之間籍顯地者雖無如梁韓數公以雅實自任而
能振㧞後進然士大夫宴逰之倦猶或時道文學以佽
助執事者而盧君尚以讒擯致憤於累千百言亦猶虎
之餌毒蛟之飲鏃其作也雖震丘林鼓溟漲不能快其
咆怒之氣且科爵之設是多得於彼而少䘮於此侈其
虚而歉其實彼或充然自喜而又以拱黙相持曽不知
日月沒於晷刻之間蠅翔而螢腐耳然則著明幸於棄