啄食務疾而畏奪法其疾畏故曰鳥耘試禹之績大成
而後薦之於天其為端且深非得於象耕乎去四凶恐
害於政其為疾且畏非得於鳥耘乎不然則雷澤之漁
河濱之陶一無感召何也豈聖德有時而不德邪孟子
曰堯舜與人同耳而好事者張以就其怪非聖人之意
也吾病其書之異端敺之使合於道人其從我乎雖不
從吾亦不能變其説
　　太華仙掌辯　　　　　　　　王　涯