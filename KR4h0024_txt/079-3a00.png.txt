客以取容情結笑言談生羽翼萬事至廣千變難知其
間豈不有才所失在於無恥君侯或棄其所短收其所
長人且不知深㫖之若斯便謂盡私於此輩其有議者
則曰不識宰相無以得遷不因交逰無以求售明主在
上君侯為相安得此言由出其口所以為君侯至惜且
人可誠感難可户説為君侯之計謝媒介之徒即雖有
所長一皆阻抑專謀選衆之舉息彼訕上之失禍生有
胎亦不可忽嗚呼古人有言禦寒莫若重裘止謗莫如