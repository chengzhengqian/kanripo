之臣建不朽之功誅暴逆而威四夷徒有其心豈可得
邪故輕斂則人樂其生樂其生則居者不流而流者日
來居者不流流者日來則土地無荒桑柘日繁盡力耕
之地無餘利人日益富兵日益强四鄰之人歸之如父
母雖欲驅而去之其可得邪是以與之安而居則富而
可教與之危而守則人皆自固孟軻所謂率其子弟攻
其父母自有生民以來未有能濟者也嗚呼仁義之道
章章然如大道焉人莫不知之然皆不能行何也見之