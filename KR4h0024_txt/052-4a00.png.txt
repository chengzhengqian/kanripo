野鹿表䜟記奏河圖四十六事之著明曷云尚也登太
山禪梁甫七十二封之可識何以加乎且夫窮聖神備
道徳滋萌元氣開闢太初斯乃天皇氏之所以應乎天
也依土地明神靈駕六羽而上騰度九州而下濟斯乃
人皇氏之所以順乎人也造書契教畋漁合五緯而節
四時登九天而類萬物斯乃犧皇氏之所以制人法也
務播殖該變通嘗藥以救兆人聚貨而交天下斯乃農
皇氏之所以興人利也振䕫鼓載龍旗天則𤣥女授符