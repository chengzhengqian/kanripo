此又了然不壊之義也又金剛經云是法平等無有髙
下是名阿耨多羅三藐三菩提又金剛三昧經云皆以
一味道終不以小乗無有諸雜味猶如一雨潤據此後
三經則與前三經義甚相戾也其故何哉若云依維摩
詰謂冨樓那云先當入定觀此人心然後説法又云不
觀人根不應説法夫以冨樓那之通慧又親奉如来為
大弟子尚未能觀知人心況後五百歲末法中弟子豈
盡能觀知人心而後説法乎設使觀知人心若彼發小