　　兖州曲阜縣宣聖廟碑銘并序/　李　邕
嘗觀元化隂藏上帝𤣥造雖道逺不際而運行有符揚
攉大抵宣考神用逮人統之可復補天秩之將頽其揆
一也昔蚩尤怙賊厥弟驕兵巨力朋徒合緒連禍則皇
帝興聖重出羣龍推下濟以君人儆勤略以戡亂逮至
横流方割包山其咨轉死為魚鱻食不粒則堯禹並跡
振拔隐憂導百川康四國粤若殷禮缺周徳微宋公用
鄫楚子問鼎則夫子卓立粲然成章闢邦家之正門播