　　漢髙祖偽游雲夢議　　　　　髙　㕘
或曰漢髙帝偽游雲夢以擒韓信果哉其智足稱也予
以謂髙祖不思𢎞逺之規而務一時之計於是乎失政
刑矣夫聖人貴正不貴幸與律不與臧昔者明王五載
一巡狩合諸侯各朝于方嶽大明黜陟故無徳者削地
有功者進律漢氏君臨萬國示人以偷偽游之名不可
以訓且當此之時韓信未有逆節一朝繫信而生諸侯
之疑天下皆疑則所利者少而所失者多昔崇伯之方