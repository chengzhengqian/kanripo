以定名考謚以尊徳所以揚茂烈傳休聲率由舊章竊
擬素範今禮官詳議庶僚稱贊備陳徽數克播令猷正
位號於瑤齋森禮容於金戺母儀無斁廟貌有嚴將享
鴻休實憑𤣥祐謹遣攝太尉門下侍郎兼兵部尚書平章
事蕭鄴奉册上尊謚曰元昭皇太后伏惟明靈昭格俯
鑒精誠時已逝而敬在六衣夜不陽而禮存三獻惟是
薦享與唐無疆嗚呼哀哉謹言
　　唐太宗文徳皇后哀册文　　　虞世南