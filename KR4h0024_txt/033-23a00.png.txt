我上將仗九廟之信而首盟其間以戎人心為心戎乗
我不虞而有詭謀我計無素成而姧以宿盟故勇者死
奔者追而韓君為之擒矣嗚呼有備無患軍志也戎人
安所暴其詐千慮一失聖人也韓君是以為之虜天其
或者將用驚我非福戎也韓君為之擒其繫命歟五年
於兹生死不尋謂之生豈復還期謂之死永永湮沈或
曰死矣曽是切商弦之心絶國浩浩窮西極濱羌戎居
之環視齗齗流沙無波隂山無春邊草不緑塞鴻不賔