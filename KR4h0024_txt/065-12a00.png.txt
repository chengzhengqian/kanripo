克阜生齒至於調入王府貨出水衡洎涉台司亦勞厥
事凡三拜亷察五授節旄孫先生有愧知兵山巨源當
慙視吏揆路既長乎百辟荆門復平乎水土公降由辛
未歸以甲申為唐碩臣作佛大士光珉顯竹此不復書
所至之邦必興修淨行大中二年拜宣城嘗與名緇㑹
難有設疑以試公者曰三界虚妄羣生顛倒何有修行
能觧纒縳孰為智慧何化凡愚胡為乎公之區區徒自
橈耳公曰嘻珠玉在櫝啓之則見其珍聖賢有門行之