修整郊壇展禋享之儀申告謝之意然後弔恤死義慰
犒有功綏緝黎蒸優問耆耋安定反側寛宥脅從宣暢
鬰堙褒奨忠直官失職之士復廢業之人是皆宜先不
可後也至如崇飾服器繕緝殿臺掄耳目之娯選巾櫛
之侍是皆宜後不可先也宜後而先則為君之道喪宜
先而後則理國之義差古之興王必慎於此陛下將務
興復又可不慎乎且散失内人已經數月既當離變之
之際必為將卒所私其人若稍有知必當自來陳獻其