也自典籍所紀聲教所及三代不能至者國家盡兼之
矣此則今日之四境已逾於夏殷者也詩人矜薄伐於
太原美化行於江漢是則前代之遠裔而國家之域中
至前漢時匈奴無嵗不犯邉殺畧吏人後漢則西羌侵
軼漢中東寇三輔入河東上黨幾至洛陽由此言之則
陛下今日之土宇過於漢朝遠矣若其用武荒外邀功
絶域竭府庫之實以爭磽确不毛之地得其人不足以
増賦獲其土不可以耕織苟求冠帶遠夷之稱不務固