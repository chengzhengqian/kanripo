史臣班孟堅修其書抜其尤者充於簡册則二百三十
年間列辟之達道名臣之大範賢能之志業黔黎之風
美列焉若乃合其英精離其變通論次其序位必俟學
古者興行之唐興用文理貞元間文章特盛本之三代
浹於漢氏與之相準於是有能者取孟堅書類其文次
其先後為四十巻
　　樂府古題序　　　　　　　　元　稹
詩訖於周離騷訖於楚是後詩之流為二十四名賦頌