為財利所化化為行路朋友為世利所化化為市兒翁
能記於此乎時之化也大臣為威權所恣忠信化為姦
謀庶官為禁忌所拘公正化為邪佞公族為猜忌所限
賢哲化為庸愚人民為征賦所傷州里化為禍邸姦凶
為恩幸所迫厮皁化為將相翁能記於此乎時之化也
山澤化為井陌或曰盡於草木原野化為狴犴或曰殫
於鳥獸江湖化為鼎鑊或曰暴於魚鼈祠廟化為宫寢
或曰數於祀禱翁能記於此乎時之化也情性為風俗