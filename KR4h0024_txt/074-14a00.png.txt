騁决發如睨幽并而失意放懐盡見窮通焉嗚虖太白
觸文之强乗文之險潰文之毒搏文之猛而作狎弄杯
觴沈溺麴糵是真築其聦翳其明醒則移於賦詠宜乎
醉而生醉而死余徐思之使太白疏其聦决其明移於
行事强犯時忌其不得醉而死生也當時骨鯁忠赤遞
有其人收其逸才萃於太白至于齊魯結搆凌雲者有
限獨斯樓也廣不逾數席瓦缺椽蠧雖樵兒牧豎過亦
指之曰李白常醉於此矣