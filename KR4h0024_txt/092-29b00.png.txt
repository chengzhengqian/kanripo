上官儀者繼踵而生於是風雅之道掃地盡矣易曰物
不可以終否故受之以泰道䘮五百嵗而得陳君君諱
子昂字伯玉蜀人也崛起江漢虎視函夏卓立千古横
制頽波天下翕然質文一變非夫岷峨之精巫廬之靈
則何以生此故其諫諍之辭則為政之先也昭夷之碣
則議論之當也國殤之文則大雅之怨也徐君之議則
刑禮之中也至於感激頓挫微顯闡幽庻幾見變化之
狀以接乎天人之際者則感遇之篇存焉觀其逸足駸