間何所不為既而悦納之儔咸自歛縮内無非望之議
外無軼境之侵及聞天澤滌瑕制書復爵曽不蔕芥望
風欵降爭馳表章唯恐居後跡其素志於此可知是皆
假兵救死之流戀土偷安之輩懐生畏死蠢動之大情
慮危求安品物之恒性有天下而子百姓者以天下之
欲為欲以百姓之心為心固當遂其所懐去其所畏給
其所求使家家自寧人人自遂家苟寜矣國亦同焉人
苟遂矣君亦㤗焉是則好生以及物者乃自生之方施