侯甸之内水陸腴沃以鄉里計其餘奴婢資財生生之
備稱是朝廷大臣以謹慎不言為朴雅以時進見者不
過一二親信直臣議士往往抑塞禁省之間時或繕完
隤墜豪家大帥乗聲相扇延及老佛土木妖熾習俗不
怪上不欲令有司備宫闥中小碎須求往往持幣帛以
易餅餌吏縁其端剽奪百貨勢不可禁僕時孩騃不慣
聞見獨於書傳中初習理亂萌漸心體悸震若不可活
思欲發之乆矣適有人以陳子昻感遇詩相示吟翫激