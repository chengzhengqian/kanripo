羯磨者曰兩京滌法鋭欽智度沖深神用高爽行無權
實身絶開遮闡律藏而日月光明騁辯才而龍象蹴踏
江嶺之外凛然風生開元末北遊京充福先大徳常誦
大湼槃經而講之兼明俱舍論維摩金剛經每登講座
其下日有二三千人由是名動輦轂屬禄山作亂杖錫
南歸居于西山洪井雙嶺之間慕高僧觀顯之遺蹤於
寺北剏置蘭若山泉之美頗極幽絶欽雖堅持律儀而
志在𢎞濟好讀周易左傳下筆成章著律儀輔演十巻