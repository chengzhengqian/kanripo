而體泰信琱盤之仙液實玳筵之綺繢有終食於累百
愈益氣而理内故無厭於所甘雖不貪而必愛沈美李
而莫取浮甘𤓰而自退豈一座之所榮冠四時而為最
夫其貴可以薦宗廟珍可以羞王公亭十里而莫致門
九重兮曷通山五嶠兮白雲江千里兮青楓何斯美之
獨逺嗟爾命之不逢每被銷於凡口罕獲知於貴躬柿
何稱乎梁侯棃何幸乎張公亦因地之所遇孰能辨乎
其中哉