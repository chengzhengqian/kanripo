叙曰余讀詩至杜子美而知古人之才有所揔萃焉始
堯舜之君臣以賡歌相和是後詩人繼作厯夏殷周千
餘年仲尼緝拾選練取其干預教化之尤者三百篇其
餘無聞焉騷人作而怨憤之態繁然猶去風雅日近尚
相比擬秦漢已還采詩之官既廢天下俗謡民謳歌頌
諷賦曲度嬉戱之詞亦隨時間作至漢武帝賦栢梁詩
而七言之體具蘇子卿李少卿之徒尤工為五言雖句
讀文律各異雅鄭之音而詞意闊逺指事言情自非有