伯莊如何上層祭神下有五室且漢武所為多用方士
之説違經背正不可師祖又盧寛等議云上層祭天下
堂布政欲使人神位别事不相干臣以古者敬重大事
與接神相似以朝覲祭祀皆在廟堂豈有樓上祭祖樓
下視朝閣道昇樓路便窄隘乗輦相儀接神不敬歩往
則勞曵聖躬侍衛在傍百司供奉求之典誥全無此理
臣非敢固執愚見以求巳長伏以國之大典不可不慎
乞以臣言下羣臣詳議