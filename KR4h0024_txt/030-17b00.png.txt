旰晨光既昇勢自跧縮今郊畿已乂武衛方嚴汧隴鎮
壓於其西邠涇扼制於其北顧是岐下若居掌中以楚
琳𤨏劣之資處掌中控握之地縱令蹢躅何惡能為願
陛下姑務含𢎞普安反側促駕遄止録功犒勤敷肆眚
之恩布惟新之令然後徴韋臯楚琳俾入分文武之職
擇元勲宿望命出揔岐隴之師則彼承詔欣榮奔走不
暇安敢蠆芥復勞誅鋤措置得宜萬無一跌何遽過動
不為逺圗仰希睿聦試更詳慮謹奏