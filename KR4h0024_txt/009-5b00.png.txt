率充賦而四來雖片藝而必收兮故不棄予之小才感
再遇于知己心慙怍以徘徊登予名于太常署予職于
蘭臺臺有蘭兮閣有芸芳菲菲兮可襲備一官而無事
又不維而不縶家去省兮百里每三旬而一入川有渭
兮山有華澹悠悠其可賞目白雲兮漱清流且或偃而
或仰門去渭兮百步常一日而三徃夜分兮扣舷天無
雲兮水無煙遲遲兮明月波淡灔兮棹寅縁日暮兮舟
泊草萋萋兮沙漠漠習習兮春風岸栁動兮渚花落發