友故揚州功曹蘭陵蕭公之靈於乎茂挺平生相知情
體如一嵗月之别俄成古今天乎喪予此痛何極華釁
罰深重艱棘所鍾殊方永慕觸目號裂孤窮易感況哭
故人以足下才惟挺生名蓋天下道孤命屈淪阨終身
避亂全絜忠也冐危遷祔孝也有王佐之才先師之訓
而殁於道路何負於天天乎痛哉華疇昔之嵗幸忝周
旋足下不棄愚劣一言契合古稱管鮑今則蕭李有過
必規無文不講知名當世實頼吾人循環往復何日忘