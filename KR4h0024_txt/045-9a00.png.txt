間矣客乗時而動之曰楚使令尹司馬理兵於北疆以
臨弊邑弊邑大夫少者則請開闗以戰老者則曰君務
息人楚恃其富強因侈生欲未足畏也寡君乃發府將
賙而四境寡小君以四時之用為請寡君曰是出於人
而歸於人無人則無是夫何愛焉申命上大夫布幣於
人而謝之曰孤不德使爾父兄子弟不自保於楚師故
罄以相勞秦人感君皆泣婦人處子亦請執報楚楚朝
聞而夕巻師君臣震伏而受職於秦此先王不戰之術