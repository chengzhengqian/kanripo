敬既齋盡志歆然永思奉其百順陳以具物始躋而䖍
恭終獻而汍瀾既卒事顧麗牲之石宜有刋紀乃俾家
老授其諜于所知云令狐晉邑也晉大夫魏顆以輔氏
之功始封焉其易名文國語所謂令狐文子是也其先
周文王之昭畢公高之裔畢萬為晉鄉始封于魏自萬
至顆盖四世其後三十七世藍田侯虯仕拓魏為燉煌
郡太守子孫因家遂占數為郡人藍田之孫熈在隋為
納言惟上邽府君納言之𤣥孫道克肖而位不至惟尚