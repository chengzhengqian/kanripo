　　上令孤相公詩啓　　　　　　元　稹
某啓某初不好文徒以仕無他技强由科試及有罪譴
棄之後自以為廢滯潦倒不復以文字有聞於人矣曾
不知好事者抉摘芻蕪塵穢尊重竊承相公直於廊廟
間道某詩句昨又面奉教約令獻舊文戰汗悚懼慙忝
無地某始自御史府謫官於外十餘年矣閒誕無事遂
用力於詩章日益月滋有詩千餘首其閒感物寓意可
備朦瞽之風達者有之詞直氣麤罪戾是懼固不敢陳