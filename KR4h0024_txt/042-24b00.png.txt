殿中待御史安定皇甫政字公理故尚書左丞之子文
行兼茂不忝前烈雅度精誠其儔蓋寡祐甫昔年嘗為
左丞使介而公理又余之族甥故狎焉大厯七年余寓
滁而公理寓楚適有來訊示余以所著喪朋友議余美
其重禮義有古之遺範瞻望徳門軌躅無替亦感恩者
之所慰幸也公理又諗余曰政自従事於文舅氏未嘗
以一言見誨豈所望哉盍示今議之利病猗歟公理年
未四十班在赤墀簮筆持簡為王近臣頃又佐㢘問董