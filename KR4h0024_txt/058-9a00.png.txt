類漢宣督責繩下風稜言言公丁斯時籍在雋賢從難
表節執羈而還帝曰汝器黄流瑟然可為大僚左右化
源乃飾王度乃馳輶軒既幹册柄亦操吏權陽和熈熈
貯在顔間守法持正嶷如秋山大不侵王倖臣畏仗鳳
鳴祥烟梟噪低跧帝方倚用天不假年公寐無寤其名
愈逺門人逹者赤舄𤣥衮公居甚卑其徳愈尊兩子朝
服駢驅朱輪佳城何在胄貴之里螭首龜趺徳輝是紀
嗚呼後人下拜干此