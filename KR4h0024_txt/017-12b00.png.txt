野人宿在人家少朝見此山謂山曉半壁仍棲嶺上雲
開簾放出湖中鳥獨坐長松是阿誰再三招手起來遲
于公大笑向予説小弟丹青能爾為
　　題遐上人院壁畫古松歌　　朱　灣
石上盤古根謂言天生朽安知草木性變在畫師手隂
深方丈間真趣幽且閒木文離披勢搓捽中裂空心火
燒出掃成三寸五寸枝便作千年萬年物莓苔濃淡意
不同一半死皮藏蠧蟲風霜未必來到此氣色杳似寒