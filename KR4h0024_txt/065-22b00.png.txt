孜如恐不及夫眀天子勤求于上必賢方伯感致於下
君臣一徳而道徳可興乃其年秋七月公以天子之命
齋戒䖍懇果得周先生曰息元實元精之全徳大道之
宗師也先生葆真抱一涵光吹萬天下聆其風者久矣
而遐襟曠跡冥寄希夷顯晦自我人莫能識夫𤣥珠非
詬可索至道惟精誠是致故累聖之所不能起而一
朝感契洪化蒸然來思且謂公曰昔廣成對理身之問
鴻䝉啓心養之說二者皇王之大本也今某亦将以斯