其道曄曄於前其書汲汲於後得非道拘乎正文極乎
奥有好邪者憚正而不舉嗜淺者鄙奥而無稱邪蓋仲
尼愛文王嗜昌歜以取味後之人将愛仲尼者其嗜在
乎孟子矣嗚呼古之士以湯武為逆取者其不讀孟子
乎以楊墨為逹智者其不讀孟子乎由是觀之孟子功
利於人亦不輕矣今有司除茂才眀經外其次有熟荘
周列子書者亦登於科其誘善也雖深而懸科也未正
夫荘列之文荒唐之文也讀之可以為方外之士習之