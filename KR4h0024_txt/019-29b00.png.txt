人瑞為心不以物瑞為意王公卿士儼然進曰休哉陛
下孝至于天政合乎道前年祈后土人獲大穰間嵗祀
圓丘日不奄朔感祥以祈聖因事以觀天天文交合其
則不逺意者喬丘埽路望翠華之來上帝儲恩俟蒼璧
之禮乆矣焉可專讓而廢舊勛羣臣固言勤帝知罪至于
再至于三帝乃挹之曰欽崇天道俯率嘉話恐徳不類
敢憚于勤其撰巡狩之儀求封禪之故既而禮官不戒
而備軍政不謀而輯大姥練日雨師灑道六甲按隊八