非精勇戰則不足守則有餘成徳一軍自六十年来世
與昭義為敵訪聞無事之日村落鄰里不相往来今王
司徒代居反側思一自雪況聮姻戚願奮可知六十年
相讎之兵仗朝廷委任之重必宜盡節以答殊私魏博
承風亦當效順然亦止於圍一城攻一堡刋木堙井係
纍稚老而已必不能背二十城長駈上山徑擣上黨其
用武之地必取之策在於西面今者嚴紫塞之守備謹
白馬之隄防秖以忠武武寧兩軍以青州五千精甲三/齊