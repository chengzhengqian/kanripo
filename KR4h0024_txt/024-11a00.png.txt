整綱肅紀不令而行千里應其言百姓歸其徳所謂愷
悌君子人之父母者也及其翔鳳池執螭劍出納王命
弼諧帝猷理在將順怡然而奉㫖事當進色偘然而犯
鱗常欲興禮制樂簡刑寛政奬儒術抑吏道正風俗厚
人倫乃籧瑗之忠誠史魚之端操孟公綽之不欲季文
子之無私羊興祖之衣惟葛袍公孫𢎞之食惟粟飯陳
寵之奏藁咸削孔光之温樹不言公之行事立名殆出
於數公之右矣由是特為上所親倚常以忠賢許之其