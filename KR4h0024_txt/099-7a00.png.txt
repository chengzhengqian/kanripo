之角而力不敢暇信韓子之怪於文也世之摸擬竄竊
取青嫓白肥皮厚肉柔筋脆骨而以為辭者之讀之也
其大笑固宜且世人笑之也不以其俳乎且俳又非聖
人之所棄者詩曰善戲謔兮不為虐兮太史公書有滑
稽列傳皆取乎有益於世者也故學者終日討論荅問
呻吟習復應對進退掬溜播灑則罷憊而廢亂故有息
焉㳺焉之説不學操縵不能安絃有所拘者有所縱也
太羮𤣥酒體節之薦味之至者而又設以竒異小蟲水