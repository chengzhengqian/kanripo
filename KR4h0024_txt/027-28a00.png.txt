職然則四人各業久矣今復安得動而摇之蕭何又云
人情一定不可復動班固又云曹參相齊齊國安集大
稱賢相參去屬其後相曰以齊獄市為寄慎勿擾也後
相曰理無大於此者乎參曰不然夫獄市者所以幷容
也今若擾之姦人安所容乎吾是以先之夫獄市兼受
善惡若窮極姦人無所容竄久且為亂秦人極刑而天
下叛孝武峻法而刑獄繁此其效也老子曰我無為而
人自化我好靜而人自正參欲以道化其本不欲擾其