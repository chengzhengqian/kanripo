流辟雍之滔滔象環海之湯湯闢青陽而啟總章廓明
臺而布𤣥堂儼以太廟處乎中央發號施令探時順方
其閫閾也三十六戸七十二牖度筵立位西八東九白
虎列序而躨跜青龍承隅而蚴蟉其深沈奥密也則赤
熛掌火招拒司金靈威制陽叶光摧隂坤斗主土據乎
其心若乃熠燿五色張皇萬殊人物禽獸竒形異模勢
若飛動瞪眄睢盱明君暗主忠臣烈夫威政興滅表賢
示愚於是王正孟月朝陽登曦天子乃拖蒼玉轡蒼螭