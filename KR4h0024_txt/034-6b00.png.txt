可以表候非數之存乎常髙而不卑常動而不已非勢
之乗乎今夫蒼蒼然者一受其形于髙大而不能自還
于卑小乗其氣于動用而不能自休于俄頃又惡能逃
乎數而越乎勢耶吾固曰萬物之所以為無窮者交相
勝而已矣還相用而已矣天與人萬物之元者爾問者
曰天果以有形而不能逃乎數彼無形者子安所寓其
數耶荅曰若所謂無形者非空乎空者形之希微者也
為體也不妨乎物而為用也常資乎有必依于物而後