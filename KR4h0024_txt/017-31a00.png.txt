月生十五前日望光彩圓月滿十五後日畏光彩瘦不
見野花色一樽成暗酒匣中苔背銅光短不遍空不惜
補明月慙無此良工
　　把酒問月故人賈淳令余問之/　李　白
青天有月來幾時我今停盃一問之人攀明月不可得
月行却與人相隨皎如飛鏡臨丹闕緑烟滅盡清輝發
但見宵從海上來寧知曉向雲間沒白兎搗藥秋復春
姮娥孤棲誰與鄰今人不見古時月今月曽經照古人