期安可尋葢人與山相得於一時也自齊至唐兹山寖
荒靈境寂寥罕有人遊故辭人朱放詩云月在沃州山
上人歸剡縣江邉劉長卿詩云何人住沃州此皆愛而
不到者也大和二年春有頭陀僧白寂然來遊兹山見
道猷支竺遺跡泉石盡在依依然如歸故鄉戀不能去
時浙東廉使元相國聞之始為卜築次廉使陸中丞知
之助其繕完三年而禪院成五年而佛事立正殿若干
間齋堂若干間僧舎若干間夏擸之僧嵗不暇八九十