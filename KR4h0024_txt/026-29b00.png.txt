切皆合事理其略曰孝文居㶚陵悽愴悲懷顧謂羣臣
曰嗟乎以北山石為椁用紵絮斮陳漆其間豈可動哉
張釋之進曰使其中有可欲雖錮南山猶有隙使其中
無可欲雖無石椁又何慼焉夫死者無終極而國家有
廢興釋之所言無窮計也孝文寤焉遂以薄𦵏又漢氏
之法人君在位三分天下貢賦以一分入山陵武帝厯
年長乆比𦵏陵中不復容物霍光暗於大體奢侈過度
其後至更始之敗赤眉賊入長安破茂陵取物猶不能