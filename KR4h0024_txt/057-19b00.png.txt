史朝義悉師自將大戰邙山國家以天下勁兵夾攻未
動公獨率所部不陣而馳偃旗先登闞如虓虎闘酣披
靡横貫而出迴戈奮擊虜陣始破交突數合轟然大潰
時副元帥太尉光弼壯之曰吾用兵三十年未見以少
擊衆雄㨗之若此每有征伐大計悉咨訪焉斯亦羣帥
之傑既而移軍右輔疾援河西固已離之心存將棄之
地及聞僕固懷恩之變即日旋師萬類千羣延蔓山谷
輕行轉闘虜殺而歸屇于岐都冦已四合公乃持滿外