湯征諸侯葛伯不祀湯始征之作湯征葛伯荒怠敗禮
廢祀湯専征諸侯肇徂征之湯若曰格爾三事之人逮
於有衆啟乃心正乃容明聴予言咨爾先格王有彛訓
曰禄無常荷荷於仁福無常享享於敬惠乃道保厥邦
覆乃德殄厥世惟葛伯反易天道怠弃邦本虐於民慢
於神惟社稷宗廟罔克尊奉暨山川鬼神亦靡禋祀告
曰罔犧牲以供爼羞予卑厥牛羊乃既於盜食曰罔黍
稷以奉粢盛予佑厥稼穡乃困於仇餉今爾衆曰葛罪