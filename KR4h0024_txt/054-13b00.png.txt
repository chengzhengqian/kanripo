丞超拜户部侍郎出為蘇州刺史屬受代者以憂闋換
饒州刺史明年以御史大夫領廣州刺史嶺南節度觀
察使徴為尚書左丞復以御史大夫領陜府長史陜虢
都防禦觀察使歲在庚午以禮部尚書至于是邦禹貢
淮海之域職方東南之奥産金三品射利萬室控荆衡
以㳂泛通夷越之貨賄四㑹五達此為咽頥初公之至
也歲丁驕陽人有菜色於是息浮費以悦之蠲雜征以
利之夫家之税有冐没者免其罪以購之廢居之豪有