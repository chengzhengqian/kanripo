化闡邦國之風猷銀牓嘉聲茂君親之典禮稱才予者
八族則叔獻季貍有亂臣者十人則太顛閎夭若夫圓
丘方澤所以饗天神地祗複廟重櫩所以序文昭武穆
命秩宗之位分太宰之官考虞夏之質文定殷周之損
益其大禮有如此者高陽有飛龍之樂始㑹八風帝舜
有儀鳯之音初調九奏后夔典其教制氏辨其聲鐘磬
竽瑟致其和尊卑長幼成其序其廣樂有如此者太微
營室明堂布政之宫白獸蒼龍象魏懸書之法下應猶