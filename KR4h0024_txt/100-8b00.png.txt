事謂樵言曰巴蜀西迫於戎南偪於蠻宜其有以制之
者當廣德建中之間西戎兩飲馬於岷江其衆如蟻前
鋒魁健皆擐五屬之甲持倍尋之㦸徐呼接步且戰且
進蜀兵遇鬬如值横堵羅戈如林發矢如蝱皆折刃吞
鏃不能斃一戎而況陷其陣乎然其戎兵踐吾地日深
而疫死者日衆即自度不能留亦輒引去故蜀人為之
語曰西戎尚可南蠻殘我自南康公鑿青谿道以和羣
蠻俾由蜀而貢又擇羣蠻子弟聚於錦城使習書筭業