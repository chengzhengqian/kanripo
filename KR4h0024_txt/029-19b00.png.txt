賞人思建功兆庶悦陛下改過之誠孰不歸徳如此則
亂必靖賊必平徐駕六龍旋復都邑興行墜典揔緝棼
綱乘輿有舊儀郡國有恒賦天子之貴豈當憂貧是乃
散其小儲而成其大儲也損其小寳而固其大寳也舉
一事而衆美具行之又何疑焉恡小失多亷賈不處溺
近迷逺中人所非况乎大聖應機固當不俟終日不勝
管窺願效之至謹陳冐以聞謹奏
　　初收城論詔渾瑊取裹頭内人等狀