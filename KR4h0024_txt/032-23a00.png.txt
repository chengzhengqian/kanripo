何生而能久唯承天與載物邈慈深而徳厚邁任姒之
髙蹤播英聲而無朽嗚呼哀哉
　　唐髙宗則天皇后哀册文　　　崔　融
維神龍元年嵗次乙巳十一月朔二日云云大行則天
大聖皇后崩于洛陽宫之仙居殿旋殯于乾陵禮也祖
庭火燼攢宫月曉雲帶黼翣風牽絳旐儼天衞之蒼蒼
邈神儀之窅窅哀子嗣皇帝慕切充窮誠殷遣奠瞻象
服其如在攀龍車而不見閟慈範於長陵戢神輝於前