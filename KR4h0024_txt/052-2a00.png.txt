之多懵忽然為人寜賈生之足辯仰觀俯察裁識幽明
之故原始反終未窮死生之說得於道而失於道義有
必然出於幾而入於幾理無或廢知變化者其知神之
所為乎臣謹按啓母廟者盖夏后啓之母也漢避景帝
諱改啓之字曰開厥後相傳或為開母而顧野王輿地
志盧元明嵩高記並不尋避諱之㫖以為陽翟婦人事
不經見諒無所取粤若玉斗旋璣李母之居鄰北極金
臺石室王母之宅在西山氣為母則羣物以萌月為母