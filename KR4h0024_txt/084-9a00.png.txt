文章言語與事相侔燀赫若雷霆浩汗若河漢正聲諧
韶濩勁氣沮金石豐而不餘一言約而不失一辭其事
信其理切孔子之言曰有徳者必有言信乎其有徳且
有言也揚子雲曰商書灝灝爾周書噩噩爾信乎其能
灝灝而且噩噩也昔者齊君行而失道管子請釋老馬
隨之樊遲請學稼孔子使問之老農夫馬之智不賢於
夷吾農之能不聖於尼父然則且云爾者聖賢之能多
農馬之知専故也今愈雖愚且賤其從事於文實且乆