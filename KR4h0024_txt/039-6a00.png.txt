皇帝締搆有周建絶代之丕業啓祚汾晉創歴聖之洪
緒徳邁發生道符立極又代祖元皇帝濳鱗韞慶屈道
事周導濬發之靈源肇光宅之垂裕稱祖清廟萬代不
遷請停配祀以符古義伏惟髙祖太武皇帝躬受天命
奄有神州創改舊物體元居正為國始祖抑有舊章昔
有炎漢髙帝當塗太祖皆以受命例並配天請遵故實
奉祀髙祖於圓丘以配昊天上帝伏惟太宗文皇帝道
格上𤣥功清下瀆拯率土之塗炭布大造於生靈請准