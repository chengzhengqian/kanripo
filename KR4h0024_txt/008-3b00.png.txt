癸丑歲余時在中樞丞相路公見遺欹器贈以古人之
物永懷君子之心嘗欲報以辭賦屬力小任重朝夕盡
瘁固未暇於體物今者公已殁世余又放逐忽覩兹器
悽然懷舊因追為此賦置公之靈筵
昔周道砥平既安且寧赫赫公旦配德阿衡謂難守者
成難持者盈始作兹器告于神明至仲尼憲文武之道
思周公之德入太廟而觀器見遺法而歎息且曰月滿
而虧日盈則昃彼天道之常然欲久盛而焉得乃沃水