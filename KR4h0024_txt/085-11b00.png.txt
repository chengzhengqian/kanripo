何貴乎吾之先覺也吾之辭必傳於後後有聖人如仲
尼者之讀吾辭也則將大責於吾矣吾畏聖人也夫銘
古多有焉湯之盤銘其辭云云衞孔悝之鼎銘其辭云
云秦始皇帝之嶧山銘其辭云云於盤則曰盤銘於鼎
則曰鼎銘於山則曰山銘盤之辭可遷之於鼎鼎之辭
可移之於山山之辭可書之於碑惟時之所紀爾及蔡
邕黄鉞銘以紀功於黄鉞之上爾或盤或鼎或嶧山或
黄鉞其意與言皆同非如髙唐上林長楊為之作賦云