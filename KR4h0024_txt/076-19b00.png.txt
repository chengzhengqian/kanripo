遷於水次将健丁壯遏水之不可者任便而自安逮數
日而計行矣洪波汗漫不測涯涘驚飈鼓濤舟不得不
覆巨浪崩山城不得不圯崇邱如島稍稍而沒夏屋如
查汎汎相繼天迴地轉混茫其中公獨與左右十數人
䌫舟於郡城西南隅女牆濕堵之上以向衝波之來不
亦危哉公之左右失色同辭請移公曰伾天子守土臣
也茍有難而違之若君命何且南山隔淮幾五六里吾
能往矣况是别境離局姦也雖死不為公於是使部内