自雄武授之薊門果能精誠奮發䇿慮偪臆千里獻籌
一心憂國則知龍顔善将任人傑而不疑日角好謀歎
敵國而强意迴鶻者本北狄之裔也或曰獯狁或曰山
戎五帝所不能臣三王所不能制前史載之悉矣暨薛
延陀之敗也酋帥吐迷度率衆款塞太宗幸靈武納降
立迴鶻部落置瀚海都督因我封殖遂雄北方代宗之
戡内難也葉䕶以射鵰之士親扈戎旌亦由羌髳率師
以翼周北貊梟騎以助漢既滅大憝乃疇厥功特拜葉