之人所以充飢而遽輟者知其醎酸之外醇羙者有所
乏耳彼江嶺之人習之而不辨也宜哉詩貫六義則諷
諭抑揚渟蓄淵雅皆在其間矣然直致所得以格自竒
前輩諸集亦不專工於此矧其下者邪王右丞韋蘇州
澄澹精緻格在其中豈妨於道學哉賈閬仙誠有警句
視其全篇意思殊餒大抵附寒澁方可置才亦為體之
不備也矧其下者哉噫近而不浮逺而不盡然后可以
言韻外之致耳愚幼嘗自負既乆而愈覺缺然然得於