任忠臣之效也纔弱冠而殂功徳未盡可以痛矣
　　漢元論
漢元帝習武帝游宴後庭又隆好音樂與𢎞恭石顯圖
議帷幄之中進退天下之士史臣贊曰優游不斷漢宣
之業衰焉余以班固之言未盡其僻此蓋懦而不才權
移所嬖非不斷也夫帝王者天也天以剛徤為氣粹精
為體氣剛而明則三光不昏體粹而精則四氣不亂剛
也者不息之謂也故權衡獨運嵗時不忒粹也者不雜