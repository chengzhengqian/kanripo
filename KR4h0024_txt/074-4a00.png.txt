隂未足以暢吟嘯也於戲不離軒冕而踐夷曠之域不
出户庭而獲江海之心趣近懸解跡同大隱序閲四時
之勝節宣六氣之和貴而居之可曰厚矣若知其身既
安而思所以安人其性既適而思所以適物不以自樂
而忽鰥寡之苦不以自逸而忘稼穡之勤能推是心以
恵境内則良二千石也方今人亦勞止上思乂息州郡
之選重如庭臣由是南陽張公輟揮翰之任受剖符之
寄遊刃而理此焉坐嘯静政令若水木全户民如魚鳥