以予從君之遊最乆故秉翰叅議其頌曰
天道宏運兮物各有時匪時不生匪運不生昔者元精
汨潏陽九滔災大人感生堯禹恢能陰陽既和𤣥帝傳
家五百數終桀鷔暴邪子乙提運水火革眀匪賢不昌
尹乃阿衡六百運徂受始淫狂西伯考元厯在聖昌匪
雄不决匪謀不臧姜牙皓眉實逢其良投劒指揮奄有
八荒周有天下七百餘年太公之後不聞大賢豈無仲
尼負道周旋無勢一挈無土一㕓然則大運之所來時