病伏羲氏病甚者也昔者伏羲氏之未畫卦也三才其
不立乎四序其不行乎百物其不生乎萬象其不森乎
何營營乎而費畫也自伏羲氏洩道之宻漏神之幾分
張太和磔裂元氣使天下之智者詭道逆出曰我善言
象而識物情陰陽相磨逺近相取作為剛柔同異之説
以駭人志於是知者不知而大朴散矣則伏羲氏始兆
亂者安得羸嘆而嗟文王負其苓而行追而問之居與
姓名不荅文中子聞之曰隠者也