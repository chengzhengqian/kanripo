夏南出凡十有六里而仁智之居在焉縈迴巖巘左右
勝勢徑術逶迤於木杪臺亭嵼於山腹下崇岡冐青
蒼步履平夷以至于堂皇四敞賔榻中容宴豆孤齋閒
館幽槩隨之乃開洞穴以導泉脉其流泠泠或决或渟
激而抔行瀑為玉聲初䝉於山下終匯於池際白波淪
漣繚以方塘輕艫緩棹㳂洄上下見煙霞澄霽之狀魚
鳥飛沈之適濯于潺湲風于碧鮮紅葩火燃素英雪翻
芊緜葱蒨杳窱迴合含虚籟以四達遡清輝而交映故