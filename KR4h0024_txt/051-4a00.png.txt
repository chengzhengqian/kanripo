陶唐禪于有虞域中交㤗天下昭蘇彩鳯聽樂黄龍負
圖其徳難名元功不宰脱屣城闕遺形江海陵廟有依
山川無改象耕未輟鳥耘猶在託此巖阿神心若何蒸
嘗昔少俎豆今多百越迢遥九疑嵯峨湘雲古色楚水
新波庭羅松桂森若容衛檐度風飈宛如簫韶黎庶以
寧隂陽以調慿兹聖靈祚我皇朝
　　處州孔子廟碑　　　　　　　韓　愈
自天子至郡邑守長通得祀而徧天下者惟社稷與孔