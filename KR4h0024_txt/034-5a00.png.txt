也斯非天勝乎羣次乎邑郛求䕃于華榱飽乎餼牢必
聖且賢者先焉否則强有力莫能競也斯非人勝乎苟
道乎虞芮雖莽蒼猶郛邑然苟由乎匡宋雖郛邑猶莽
蒼然是一日之途天與人交相勝矣吾固曰是非存焉
雖在野人理勝也是非亡焉雖在邦天理勝也然則天
非務勝乎人者也何哉人不宰則歸乎天也人誠務勝
乎天者也何哉天無私故人可務乎勝也吾於一日之
途而明乎天人取諸近也已問者曰若是言之則天之