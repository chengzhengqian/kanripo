者也自叔世澆詐兹道微爭尚文辭互相矜衒馬卿
浮薄竟不偶於任用趙壹虛誕終取擯於鄉閭自時厥
後其道彌盛不思實行皆徇空名敗俗傷教備載前史
古人比文章於鄭衛蓋有由也近煬帝始置進士之科
當時猶試䇿而已至高祖朝劉思立為考功貟外郎又
奏進士加雜文明經加帖經從此積弊而成俗㓜能
就學皆誦當代之詩長而慱文不越諸家之集遞相黨
與用致虛聲六經則未嘗開巻三史則皆同挂壁况復