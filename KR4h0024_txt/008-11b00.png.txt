曰剥極則賁居賁而未嘗剥者其誰否極受泰居否而
未嘗泰者又其誰鶴胡不截鳬胡不禆䕫何罰而踸踔
蚿何功而扶持紛紜恣睢交作舛馳似與似奪似信似
欺孰主張之問于子龜卜者曰招我以粗問我以微有
天下之是非有仁人之是非在此為美兮在彼為蚩或
昔而成或今而虧君問曷由主張其時時乎時乎去不
可邀來不可逃淹兮孰捨操堇之毒豕苓雞首之賤毛
各於其時而伯音/霸其曹屠龍之伎非曰不偉時無所用