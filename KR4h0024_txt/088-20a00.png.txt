官自清顯尊閣下不謂志未達乎夫南海實筦㩁之地
有金珠貝甲脩牙文犀之貨非茂徳亷名國家常重其
人閣下不謂未信於天下乎當其時士亦固不以天下
之廣自隘以居其身不以天下之道自負以不知已故
賂媒請介則不忍為守媒待介或有所自棄故退黙者
不得不自進矣閣下以為時乎未可乎嗚呼蜕之生於今
二十四年雖天有南無可置其門雖天有東不得開其
序伏臘不足於糗糧冬夏常苦於皸濕然而因時著書