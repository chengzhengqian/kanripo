備禦之畫伏俟宣許方敢以聞謹奏
　　初收城後請不誅鳯翔軍將趙貴先狀
右欽溆奉宣聖㫖前者共卿商量趙貴先欲恕其罪朕
朝來更問諸將皆云貴先順從朱泚即是逆人合依常
刑不可寛捨衆意如此應難釋放卿宜知悉者臣愚以
為貴先從逆之罪法當不容貴先䧟身之由情則可恕
陛下所議矜宥原其情也諸將所請誅戮據於法也據
法而除君之惡者人臣之常志原情而安衆之危者人