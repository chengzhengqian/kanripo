焉刺史上偘之功詔遷絳州太平縣令楊氏至兹猶存
婦人女子之奉父母舅姑盡恭順和於娣姒於卑㓜有
慈愛而能不失其貞者則賢矣辯行陣明攻守勇烈之
道此固公卿大臣之所難厥自兵興朝廷注意寵旌守
禦之臣慿堅城深池之險儲蓄山積貨財自若冠胄服
甲弓矢而馳者不知幾人其勇不能戰其智不能守其
忠不能以死棄其城而走者有矣彼何人哉若楊氏者
婦人也孔子曰仁者必有勇楊氏當之矣