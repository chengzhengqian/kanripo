必疾戰焚煎吾民然後以為快也愚曰大厯貞元之間
適以此為禍也當是之時有城數十千百卒夫則朝廷
待之貸以法故於是乎闊視大言自樹一家破制削法
角為尊奢天子養威而不問有司守恬而不呵王侯通
爵越録受之覲聘不來机杖扶之逆息虜嗣皇子嬪之
裝縁彩飾無不備之是以地益廣兵益强僭擬益甚侈
心益昌於是土田名器分劃大盡而賊夫貪心未及畔
岸遂有淫名越號或帝或王盟詛自立恬淡不畏走兵