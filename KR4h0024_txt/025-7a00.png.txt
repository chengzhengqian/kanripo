臣某言賊泚逋誅尚穴宫禁陛下思戀宗廟痛傷黎元
仁孝交感至於憤激猥以急務下詢微臣臣雖鄙儒尊
慕行義荷陛下知已之遇感陛下思理之誠愚衷所懐
承問輙發不以淺深自揆不以喜怒上虞誠缺於周防
承順之親是亦忠於陛下一至之分也前奉詔問尋具
上陳請延羣臣稍與親接廣咨訪之路開諫諍之門通
壅鬱之情𢎞採拔之道自獻荅奏迨兹彌旬不聞施行
不賜詶詰未審宸㫖以為如何如昧於忖量但務竭盡恐