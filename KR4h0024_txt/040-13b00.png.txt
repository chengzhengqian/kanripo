顧盻斯則鞍馬之設行於軍旅戎服所乗貴於便習者
也按江左官至尚書郎而輒輕乗馬則為御史所彈又
顔延之罷官後好騎馬出入閭里當代稱其放誕此則
專車慿軾可服朝衣單馬御鞍宜從褻服求之近古灼
然之明驗也自皇家撫運㳂革隨時至如陵廟巡謁王
公冊命則盛服冠履乗彼輅車其士庻有衣冠親迎者
亦時以服箱充馭在於他事無復乗車貴賤所行通用
鞍馬而己臣伏見比者鑾輿出幸法駕首途左右侍臣