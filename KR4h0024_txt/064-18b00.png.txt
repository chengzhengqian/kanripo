知佛性之在我亦無我而可證洞然與虛空為體無起
無滅包大千而不礙窮萬古而不老而神通自在顯晦
無跡陶冶萬有未時生心然後為得也其教之大略如
此師諱靈坦代宗皇帝錫號曰大悲姓武氏葢則天太
后之族孫也父宣官至洛陽令師生而神雋七嵗舉童
子及第年二十厯太子通事舍人逸羣髙歩脫落羈束
雖在軒冕之中泊如也及隨父至洛陽聞荷澤寺有神
㑹大師即决然蟬蛻萬縁誓宄心法父知其志不可奪