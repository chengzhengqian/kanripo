諱㓜聞太保生公公始孤七歲居長安南下杜樊郷東文安
有隋氏賜田數頃書千巻尚存公年十五依以爲學不
出一室數年業就名聲入都中故丞相韋公執誼以聦
明氣勢急於襃拔如柳宗元劉禹錫輩以文學秀才皆
在門下韋公亟命柳劉於樊郷訪公曰願一得相見公
乘驢至門韋公曰是矣東京李元禮爲後進師隋竒章
公仁徳禄位二者包而有之公登進士上第元和四年
應賢良直諫制數强臣不奉法憂天子熾於武功詔下