不過號為保衡至于沃丁太戊亦不加以王禮或謂周
公叔父也於伊尹而為親故尊而異之夫太伯太王之
元子三以天下讓於王季王季得之以傳祚於文武故
孔子曰泰伯其可謂至徳也己矣及武王克紂追王太
王王季文王而不追王泰伯豈武王忘泰伯之徳而不
親乎蓋以等威之禮名分之别為萬代之準不為一人
私也夫人情無常以禮為常以禮従情動則有悖且如
王者祖有功而宗有徳祖宗之廟代代不毁大凡繼體