舛駮互執所見巨儒碩學莫有詳通斐然成章不知裁
斷究其指要實布政之宫也徒以戰國縱衡典籍廢棄
暴秦酷烈經禮湮亡今之所存傳記雜説用為凖的實
亦蕪昧然周書之叙明堂紀其四面則有應門雉門據
此一塗固是王者之常居耳其青陽總章𤣥堂太廟及
左个右个與四時之次相同則路寢之義足為明證又
文王居明堂篇載帶以弓韣禮于髙禖九門磔攘以禦
疾疫置梁除道以利農夫令國為猶以合三族凡此等