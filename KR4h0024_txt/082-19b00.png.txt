事業存於制度足以自見故也其著書者蓋道德充積
阨摧於時身卑處下澤不能潤物恥灰泯而燼滅又無
聖人為之發明故假空言是非一代以傳無窮而自光
耀於後或往往有著書者僕近冩得唐書史官才薄言
辭鄙淺不足以發揚高祖太宗烈聖明德使後之觀者
文采不及周漢之書僕以為西漢十一帝高祖起布衣
定天下豁逹大度東漢所不及其餘惟文宣二帝為優
自惠景已下亦不皆明於東漢明章兩帝而前漢事迹