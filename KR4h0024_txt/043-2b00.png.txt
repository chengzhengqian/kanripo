博愛之謂仁行而宜之之謂義由是而之焉之謂道足
乎已無待於外之謂徳仁與義為定名道與徳為虛位
故道有君子有小人而徳有凶有吉老子之小仁義非
毁之也其見者小也坐井而觀天曰天小者非天小也
彼以煦煦為仁孑孑為義其小之也則宜其所謂道道
其所道非吾所謂道也其所謂徳徳其所徳非吾所謂
徳也凡吾所謂道徳云者合仁與義言之也天下之公
言也老子之所謂道徳云者去仁與義言之也一人之