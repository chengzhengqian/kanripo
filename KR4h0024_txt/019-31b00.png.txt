檢玉牒於中頂揚柴燎於髙天庶忠誠之上達若憑熖
而駕烟日轡方旋神心餘眷五色雲起拂馬以隨人萬
嵗山呼從天而至地越翌日尊睿宗侑地祇而禮社首
遂張大樂覲東后國風惟舊無黜幽削爵之誅王澤
惟新有眚災大賫之慶不浹日至化洽於人心不崇朝
景福遍於天下然後藏金匱於祏室迴玉鸞於上都煌
煌乎真聖朝之能事而髙代之盛節者也于斯之時華
戎殊俗異音同歎曰兵合多雨山峻多雲豈有大舉百