夫豈特相反耶盖病與不病異勢也嗟乎三代之前世
康矣三代之季世病矣三代之前禹湯文武徳義藩之
周公孔子典教持之道風雖衰漸漬猶存詐不勝信惡
知避善於是有擊壤之歌由庚之詩人人而樂也三代
之季道風大衰力詐以覆信扇澆而散朴善以柔退惡
以强用廢井田則豪窶相承矣貪封畧則攻戰乗用矣
務實帑則聚斂之臣昇矣務勝下則掊剋之吏貴矣上
所以御其下者欺之下所以奉其上者苟之上下相仇