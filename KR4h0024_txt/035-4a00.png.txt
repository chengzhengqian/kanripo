四科十哲之名乃一時之言也非燕居之時門人盡在
而言也于是仲尼圍于陳畏于匡曽參不在從行之中
故仲尼言在左右者揚其徳行言語政事文學皆可邀
時之遇行已之材不得者是以美而類之傷而歎之非
曽參不當此數子也使曽子于時得與數子從行則仲
尼之聖不遺參之孝不後冉伯牛仲弓之目也必矣客
于是稱謝而退或者止之曰客之問知其一未知其二
主人對得其細未得其大且仲尼抱至聖之徳值多難