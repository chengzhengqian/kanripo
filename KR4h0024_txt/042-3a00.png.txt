王王季文王改正朔殊徽號若虞芮之嵗稱王則不應
復云追王王制既行則不應復云改殊是皆反經者也
夫大者天地其次君臣聖人知定位之不可易也故制
為上下之禮財成天地之道使各當其分而不相間若
億兆之去留天命之與奪則存乎其時聖人順而行之
故謳謌所歸而舜禹揖讓桀紂惡盈則湯武放伐所謂
後天而奉天時不得己而為之者也若殷道未絶紂凶
未極而遂稱王以令天下則不可謂至徳也己此其非