有時而志未達又不可行也志達而未信於天下又不
可行也上位之人有不可故下位之人有踰垣塞牖而
自遁者又豈惟退黙而已哉方今天下百姓不敢争歩
畝四夷不敢犯守陲自元和已後國家不傷一夫不亡
一矢雖有豎子弄兵曾無筋穿皮蠧之患尋已誅伏然
而閣下不謂無其時乎昔雍丘不能以才達求討吳蜀
以自試班超不能守其家儒然後得官校尉夫文家之
不遇清世不免操弓矢而擐甲胄也今則仕由文學著