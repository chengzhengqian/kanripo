質既彫良寶斯棄此為文之大㫖也
　　編年紀傳論　　　　　　　　皇甫湜
論曰古史編年至漢史司馬遷始更其制而為紀傳相
承至今無以移之歴代論者以遷為率私意蕩古法紀
傳煩漫不如編年湜以為合聖人之經者以心不以迹
得良史之體者在適不在同編年紀傳繫於時之所宜
才之所長者耳何常之有夫是非與聖人同辨善惡得
天下之中不虚美不隠惡則為紀為傳為編年是皆良