閬風夕洗天潢聖皇一馭長夀萬年别其種類則有妍
蹄繁鬛小頷逺志曰龍曰騋曰戎曰驥差其毛物則有
蒼白驪黄騂紫驈皇騅駓驒駱駰騢駵雒駮驓駩騧
騏騽騝豪骭馵足狼尾魚目宗廟齊豪戎事齊力田獵
齊足罔不畢有元年牧馬二十四萬匹十三年乃四十
三萬匹初有牛三萬五千頭是年亦五萬頭初有羊一
十一萬二千口是年乃亦二十八萬六千口皇帝東巡
狩封岱嶽輦輅既陳羽衛咸備大駕百里煙塵一色其