　　郢城懷古　　　　　　　　　李百藥
客心悲暮序登墉瞰平陸林澤窅芊綿山川鬱重複王
公資設險名都距江隩方城次北門溟海窮南服長策
挫吳豕雄圗競周鹿大蒐雲夢掩壯觀章華築南風忽
不競西師日侵蹙運圯屬驅馳時屯恣敲扑莫救夷陵
火無復秦庭哭鄢郢遂邱墟風塵俄慘黷狐兎時遊踐
霜露日霑沐釣渚故地平神臺層宇覆陣雲埋夏首窮
隂慘荒谷悵矣洲壑遷悲㢤年祀倐雖異三春望終傷