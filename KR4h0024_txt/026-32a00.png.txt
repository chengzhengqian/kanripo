以為殺身之害小存國之利大故審計定議而甘心焉
况乎得非常之時遇非常之主言必獲用死亦何驚千
載之跡將不朽於今日矣伏惟大行皇帝遺天下棄羣
臣萬國震驚百姓屠裂陛下以徇齊之聖承宗廟之重
天下之望喁喁如也莫不冀蒙聖化以保餘年太平之
主將復在於兹日矣况皇太后又以文母之賢恊軒宫
之耀軍國大事遺詔決之唐虞之際於斯盛矣臣伏見
詔書梓宫將遷西京鑾輿亦欲陪幸計非上策智者失