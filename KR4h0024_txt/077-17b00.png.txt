自造父劉累殁豢氏不副龍不復擾隠去莫狎往往時
見史必盡志代以自識者寡之故工得以詭亂形状神
其變化彪炳五色逾逺真像蓋上飛于天晦隔層雲下
歸于泉深入無底考之丹青難以徴驗好事者張其畫
以示羣目觀者或駭疑得其状長洲令㕔北廡有畫蛟
龍六焉𤣥素異鱗状殊質怪驤首拖尾似隨風雷乗櫨
薄楣若軼雲雨燕雀懼栖其上螻蟻罔縁其側目視光
射瑩無流塵伸盤逶迤如䕶榱棟毎飛雨度牖疎雲殷