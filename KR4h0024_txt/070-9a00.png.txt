君嘗乘肩輿省農時饋田畯刑以肅墮恱以勞勤若孫
吳之用兵鷙鳥之摶擊也卓彼甫田嵗取十千倉廪實
崇禮節恤惸寡賑窮乏九族以親之鄉黨以歡之君十
餘年家累千金矣其鄰里有媮衣食帶刀劒椎埋胠篋
之類鬬雞走狗之豪莫不靡下風馴素節曰里有仁焉
吾可從之也遂頓浮窳之節肅恭儉之規修孝悌飾亷
耻將欲效君子之藝業也君時年已耳順素無經世之
情林園遺老𤣥黙忘嵗遂保先君武東山之故居行不