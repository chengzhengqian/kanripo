人力亦以勞矣又漢家大郡都五十萬户即日人衆未
及徃時而工役與之一等此臣所以致疑也
　　諫靈駕入京書　　　　　　　陳子昻
梓州射洪縣草莽愚臣子昻謹頓首冐死獻書闕下臣
聞明王不惡切直之言以納忠烈士不憚死亡之誅以
極諫故有非常之䇿者必待非常之時得非常之時者
必待非常之主然後危言正色抗議直辭赴湯鑊而不
迴至誅夷而無悔豈徒欲詭世誇俗厭生樂死者哉實