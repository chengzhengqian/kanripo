其如予予聞曰為邦者祗奉明神撫綏蒸民二者克備
尚克保厥家邦吁廢於祀神震怒肆於虐民離心頃繩
契以降暨於百代神怒民叛而不顛擠者匪我攸聞小
子履以涼德欽奉天威肇征有葛咨爾有衆克濟厥功
其有儆師徒戒車乗敬吾事者有明賞其有罔率職罔
戮力不龔命者有常刑明賞不常刑無赦嗚呼朕告
汝衆君子監於茲欽哉懋哉罰及乃躬不可悔
　　疑經　　　　　　　　　　　司空圖