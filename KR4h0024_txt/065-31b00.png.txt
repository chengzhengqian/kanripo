自然繫喬松兮洪惟武文懿此正真紹先風兮金闗玊
堂靈符寳章闢中宫兮出自幽谷賔于黄屋翊九重兮
開陽闔陰忘形守心沃宸聰兮出日入月騰凌滅没靡
不通兮脫俗遁代并包覆載皆可容兮控鶴轡龍倘佯
髙空躡前蹤兮捐巧棄智絜誠去偽順至公兮戴君奉
親後已先人福乃鍾兮洛都應召京邑承詔隨西東兮
泊然泉亭油然雲行恣所從兮從之在勤道将自親滋
益恭兮為而不殆績用斯倍吉以逢兮法施經流通眀