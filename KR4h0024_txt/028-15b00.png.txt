春秋則游夏之徒不能措一辭不亦明乎間者禮部取
人有乖斯義易曰觀乎人文以化成天下關睢之義曰
先王以是經夫婦成孝敬厚人道美教化移風俗蓋王
政之所由廢興也故延陵聽樂知諸侯之存亡今試學
者以帖字為精通而不窮旨義豈能知遷怒貳過之道
乎考文者以聲病為是非而務澤浮豔豈能知移風易
俗化天下之事乎是以上失其源而下襲其流乘流波
蕩不知所止先王之道莫能行也夫先王之道消則小