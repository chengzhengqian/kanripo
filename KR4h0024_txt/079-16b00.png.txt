歲至于今中間豈無姚宋之相邪何説者局於四而不
至於五六邪豈無繼之者力不足而追不及邪将力足
追及而曰非大有為之時而不能為之者邪某嘗試言
之矣夫北轅適楚南轅適晉是不可到日暮途逺是豈
力不足進不及邪不繇其道故也然則非説者不屈指
五六而局於四也古天子以天下事歸於相府相府以
天下事為己任故伊尹自負以天下之重周公亦潜心
在於伊尹耳故曰周公兼三王以施四事夫周公之潜