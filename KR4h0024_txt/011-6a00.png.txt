　　　右悲遊
慨天道之不明兮何獨生此大佞若䝟烏八/切貐之能冠
兮當一國而持柄見亂臣之反詐兮信其主以不競轍
己覆而又遵兮仡五迄/切将翻而不整不思心腹之疾兮
又玩膏肓之病竟客死於咸陽兮終不作毒王之幸既
養䖘火胡/切以遺患兮遂倒釬音/犴而授柄将諛臣以肆禍
兮豈上天之付命粤吾大以為不可兮彼以災而為慶
儻靈脩之有知兮刷吾恥於下瞑