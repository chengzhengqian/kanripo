肌殺三蟲其始太毉以王命聚之歲賦其二募有能捕
之者當其租入永之人争犇走焉有蔣氏者專其利三
世矣問之曰吾祖死於是吾父死於是今吾嗣為之十
二年幾死者數矣言之貌若甚慼者余悲之且曰若毒
之乎余將告于莅事者更若役復若賦則何如蔣氏大
慼汪然出涕曰君將哀而生之乎則吾斯役之不幸未
若復吾賦不幸之甚也嚮吾不為斯役則久已病矣自
吾之三世居是鄉積于今六十歲矣而鄉鄰之生日慼