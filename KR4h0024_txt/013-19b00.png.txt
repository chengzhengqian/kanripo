天馬來出月氐窟背為虎文龍翼骨嘶青雲振緑髮蘭
筋權竒走滅没騰崑崙厯西極四足無一蹶雞鳴刷燕
晡秣越神行電邁躡慌惚天馬呼飛龍趨目明長庚臆
雙鳬尾如流星首渴烏口噴紅光汗溝珠曽陪時龍躍
天衢羈金絡月照皇都逸氣稜稜凌九區白璧如山誰
敢沽迴頭笑紫燕但覺爾輩愚天馬奔戀君軒駷躍驚
矯浮雲飜萬里足躑躅遥瞻閶闔門不逢寒風子誰採
逸景孫白雲在青天邱陵逺崔嵬鹽車上峻坂倒行逆