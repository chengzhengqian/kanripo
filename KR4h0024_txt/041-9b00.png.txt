之微㫖也在懲惡勸善不在哀榮在議美惡不在字多
文王伐崇周公殺三監誅淮夷晉重耳一戰而霸諸侯
武功盛矣而皆諡曰文以兾缺之恪徳臨事寗俞之忠
於其國隨會之納諫不忘其師言身不失其友其文徳
豈不優乎而並諡曰武固知書法者必稱其大而略其
細故言文不言武言武不言文三代已下朴散禮壊乃
有二字之諡二字諡非古也其源生於衰周施及戰國
之君漢興蕭何張良霍去病霍光俱以文武大略佐漢