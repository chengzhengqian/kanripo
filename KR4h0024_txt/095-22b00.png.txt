易之同人曰文明以健中正而應故道同於内而氣相
求情發於中而聲成文以觀以羣以比以興清河崔處
仁河東衛從周於是有清秋仁祠往復十七韻之作初
二賢皆以秀造分校秘府𢎞文之書貞元初同為渭南
尉聮曹結綬相視莫逆處仁自府庭旋歸税駕於斯國
門勝槩康荘在下馳車徒而走聲利者此為咽喉外煩
埃中孕閒曠晝懸清光夕湛虚明上方之鐘磬深夜
之月露眺聴寂寞情靈感發投者報者無非瓊瑶如金