公居堂上之隂知日月之次覩堂下之士知四方之賢
若者終不自若也伏惟明公熟察焉天生賢才必有聖
代用之用之於天子先自銓衡則明公主司天下開塞
天下之所由也可不慎之嗟乎持衡取士專在文墨固
未盡矣況文章體勢其多面焉茍不相容則大迂闊一
時不合便即棄之伏恐傷鈎賾之明結志士之怨吁可
畏也又有恢恢無明精誠洞物大不施小屈於章句蓋
屈寸而伸尺小枉而大直君子行焉儻斯人也木訥自