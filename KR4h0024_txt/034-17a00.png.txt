革其制固不當復議也是大不然夫商周之不革者是
不得已也蓋以諸侯歸商者三千焉資以黜夏湯不得
而廢歸周者八百焉資以勝商武王不得而易徇之以
為安仍之以為俗湯武之所不得已也夫不得已非公
之大者也私其力于已也私其衞于子孫也秦之所以
革之者其為制公之大者也其情私也私其一已之威
也私其盡臣畜于我也然而公天下之端自秦始夫天
下之道理安斯得人者也使賢者居上而不肖者居下