而歸及醒或説嚮之陳事源明局局然笑曰狂夫之言
不足罪也乃志為序
　　刻蘇公太守二文記　　　　　令狐楚
太和五年春三月兖海節度副使李員外虞致本府書
幣修好于我卒事返命且以故太守蘇源明集中小洞
庭讌籍及序二首見寄請予立一貞石識其故處云余
為之考尋圖牒詢訪耉老自五六日至於旬時茫然曽
不得回源亭渦泊依稀髣髴者從天寳十二載而下及