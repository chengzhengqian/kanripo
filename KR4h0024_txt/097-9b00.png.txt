暖烟靄無隂松茂草滋泉石通氣鶯出幽而初囀花含
愁而将歸外物獻美中懷有融髙興格干丹霄餘恩垂
乎清晝四座相顧請予所尊悦題賦詩無忘盛集　　集韋庶子宅序　　　　　　　顧　況
昔雒下鄴中蘭亭峴首文雅之盛風流之事盖一方耳
今席有芳樽庭有嘉木飲酒賦詩皆大國聖朝羣龍振
鷺握蘭佩玉者也在古其有陋乎在今其有榮乎終讌
一夕寄懐千載是時也暮春駘蕩孟夏恢台之交耳