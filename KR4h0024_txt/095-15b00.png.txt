有淮夷叛則出征之夫子相魯公㑹于夾谷曰有文事
者必有武備叱辱齊侯伏不敢動是二大聖人豈不知
兵乎周有齊太公秦有王翦兩漢有韓信趙充國耿弇
虞詡段潁魏有司馬懿吳有周瑜蜀有諸葛武侯晉有
羊祜杜公元凱梁有韋叡元魏有崔浩周有韋孝寛隋
有楊素國朝有李靖李勣裴行儉郭元振如此人者當
其一時其所出計畫皆考古校今奇秘長逺策先定於
内功後成於外彼壮健輕死善擊刺者供其呼召指使