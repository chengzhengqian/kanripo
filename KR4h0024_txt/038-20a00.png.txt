薄矣而能尊昭王去穰侯開秦霸業之基以安國復嗣
可謂忠於王矣夫能獨斷者英主也古人言謀之欲多
而斷之在獨葢為此矣天有震雷之怒龍有逆鱗之恨
所以人君在於能㫁耳然親戚之際恩義之重不㫁之
於已可也張敞所謂明詔以恩不聴羣臣以義固爭而
後許而令明詔自親其文非策之得也漢文帝誅薄昭
斷則明矣於義則未安也周宣餞申伯有孔碩之詩秦
康送文公興如存之感况薄太后尚存唯一弟薄昭而