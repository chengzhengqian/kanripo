為勝但見衆而為慕矣今免者多而刑者少人尚慕其
多矣及刑者多而免者少焉以少為勝乎故曰法過峻
則犯者多犯者多則刑者衆刑者衆則民無恥民無恥
則雖曰劓之刖之笞之扑之而不為畏也凡民之心知
恣其所為而不知戒其所失今辱而笞之不足以為法
也何者盖笞絶則罪釋痛止則恥滅恥滅則復為其非
矣故不足以為法也虞舜染其衣冠異其服色是罪終
身不釋恥畢世不滅豈特已以為恥也人之見之者皆