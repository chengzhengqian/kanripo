其舟則離敗而膠庭除甚蕪堂廡甚殘烏覩其所謂宏
麗者訊於驛吏則曰忠穆公嘗牧梁州以褒城控二節
度治所龍節虎旗馳驛奔軺以去以來轂交蹄劘由是
崇侈其驛以示雄大葢當時視他驛為壯且一歲賔至
者不下數百輩茍夕得其庇飢得其飽皆暮至朝去者
寧有顧惜心邪至如棹舟則必折篙破舷碎鷁而後止
漁釣則必枯泉汨泥盡魚而後止至有飼馬於軒宿隼
於堂凡所以汚敗室廬糜毁器用官小者其下雖氣猛