惟元和四年夏五月丁夘冡宰趙郡公巽寢疾薨于永
崇里享年六十三天子憫然不視朝追命右僕射冬十
月乙酉返𦵏于洛師緱氏縣芝田鄉之大墓公字令叔
趙郡贊皇人曽祖知讓皇河南府長水縣主簿祖承𦙍
江州别駕贈太府少卿父嶷右武衛録事參軍飾終四
加至尚書右僕射世載德善至公昌大始以明經筮仕
爲華州參軍試言超絶補鄠縣尉登朝爲監察御史殿
中侍御史由美原縣令課最爲刑部貟外郎由萬年縣