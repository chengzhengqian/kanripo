恩反過差為至當促殄遺孽永垂鴻名易如轉規指顧
可致然事有未可知者但在陛下能行與否爾能則安
否則危能則成徳否則失道此乃必定之理也願陛下
慎之惜之陛下誠能近想重圍之殷憂追戒平居之専
欲器用取給不在過豐衣食所安必以分下凡在二庫
貨賄盡令出賜有功坦然布懐與衆同欲是後納貢必
歸有司每獲珍華先給軍賞瑰異纎麗一無上供推赤
心於其腹中降殊恩於其望外將卒慕陛下以必信之