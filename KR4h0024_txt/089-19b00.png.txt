醜聲直聞於執事執事果亦疑棄臣如脱故屣臣之去
蘭陵豈不知相君之棄臣邪臣尚念古者交絶不出惡
聲臣慰楚而怨相君也哉頃相君徒欲人之賢已曽不
如楚國前事臣不逺引三代洎春秋今雖戰國亦不敢
以他事白直道今楚國盛衰之尤者兾相君擇焉自重
黎為火正光融天下鬻熊有巋德教西伯弟子洎蚡冒
熊繹蓽路藍縷以啓荆蠻歴武文成始臣妾江漢至莊
王始與中國爭伯此數君皆郢之祖宗而代亦稱臣之