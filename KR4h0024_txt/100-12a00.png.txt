出人皆曰尚書倚副元帥不戢士然則郭氏功名其與
存者幾何言未畢晞再拜曰公幸教晞以道恩甚大願
奉軍以從顧叱左右皆解甲散還火伍中敢譁者死太
尉曰吾未晡食請假設草具既食曰吾疾作願留宿門
下命持馬者去且曰明旦來遂卧軍中晞不解衣戒候
卒擊柝衞太尉旦俱至孝德所謝不能請改過邠州由
是無禍先是太尉在涇州為營田官涇大将焦令諶取
人田自占數十頃給與農曰且熟歸我半是嵗大旱野