退可以無咎今乃不意遇聖君賢相以僕射為日月照
臨多士莫不屏氣懾息人之自咎若抱罪戾其在王門
公族少讀文學尚為憂惕啓僕射之德振于文機其必
得天下苦心之人而進之然後優㳺盛明為臯為伊以
茂生植者也不然豈至於是逾二十載復匡之乎是知
天啓德於僕射在此時也某於此時若不得循牆以窺
則是終身無竊望之分也敢布愚拙伏惟特以文之光
明而俯燭之幸甚幸甚并獻拙賦一首塵冒尊嚴無任