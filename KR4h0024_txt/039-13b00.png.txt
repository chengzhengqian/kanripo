也從古已來無此義例此其不可
　　埋瘞右議者引古者貴祖命歛幣玉藏諸兩階之間又埋虞
主於廟門外之道左以為比類彼主命幣玉者既反告
則無所用矣彼虞主用桑者既練祭則無所用矣不忍
䙝瀆故歛而藏之徹而埋之豈如栗主依神雖廟毁而
常存之制哉此其不可也况兩階之間與門外道左皆
祖廟也今則下瘞於子孫之廟於理安乎此其又不可