跡雖徃正言不墜習之者猶足以抗折百家照示三藏
又况聞而能思思而能修修而能信信而不已者歟斯
人也雖曰未證吾必謂之近矣今之人正信者鮮遊禪
關者或以無佛無法何罪何善之化化中人已下馳騁
愛欲之徒出入衣冠之類以為斯言至矣且不逆耳故
從其門者若飛蛾之赴明燭破塊之落空谷殊不知坐
致焦爛而莫能自出雖欲益之而實損之與夫衆魔外
道為害一揆由是觀之此宗之大訓此教之旁濟其於