余竊異之誠通其志云蓋明王之理天下也先之以博
愛本之以仁義張四維尊五美懸禮樂于庭宇置軌範
於中衢然後决𤣥波使横流揚薰風以髙扇浮愷悌之
甘澤浸曠蕩之膏腴正理革其淫邪淳風柔其骨髓使
天下之人心醉而神足其於忠義也立則見其叅於前
其於進趨也皎若章程之在目禮經所及等日月之難
踰聲教所行雖風雨之不輟聖人知俗之漸化也王道
之已行也於是體國經野庸功勲親分山裂河設盤石