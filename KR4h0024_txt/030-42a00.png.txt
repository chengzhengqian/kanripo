釋耒荷戈所以修復古制不廢舊物今則不然夏官不
知兵籍止於奉朝請大將不主兵事止於養勲封今軍
容合中宫之政戎律附内臣之職首戴武弁嫉文吏如
仇讎足蹈軍門視農夫如草芥謀不足以翦除兇逆而
詐足以抑揚威福勇不足以鎮衞社稷而暴足以侵軼
里閭羈紲藩臣干凌宰輔隳裂王度汨亂朝經張武夫
之威上以制君父假天子之命下以御英豪有藏姦觀
釁之心無仗節死難之義豈先王經文緯武之㫖邪臣