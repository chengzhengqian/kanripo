無所休作非吾作也作有物休非吾休也休有物作邪
休邪二者離而不存予之所存者終不亡且離矣人之
不力於道也昏不思也天地之間萬物生焉人之於萬
物一物也其所以異於鳥獸蟲魚者豈非道徳之性全
乎哉受一氣而成形一為物而一為人得之甚難也生
乎世又非深長之年也以非深長之年行甚難得之身
而不専専於大道肆其心之所為其所以自異於禽獸
蟲魚者亡幾矣昏而不思其昏也終不明矣吾之生二