或問曰人之昏也久矣將復其性者必有漸也敢問其
方曰弗慮弗思情則不生情既不生乃為正思正思者
無慮無思也易曰天下何思何慮又曰閑邪存其誠詩
曰思無邪曰已矣乎曰未也此齋戒其心者也猶未離
於靜焉有靜必動有動必靜動静不息是乃情也易曰
吉凶悔吝生乎動者也焉能復其性邪曰如之何曰方
靜之時知心無思者是齋戒也知本無有思動静皆離
寂然不動者是至誠也中庸曰誠則明矣易曰天下之