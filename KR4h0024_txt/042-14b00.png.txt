論傳記變薄俗於既往垂篤義於將來信六籍所不能
超百王而獨得者也諸儒所守互有異同詳求厥中申
明聖㫖謹按曽祖父母舊服齊衰三月請加為齊衰五
月適子婦舊服大功請加為周年衆子婦舊服小功今
請與兄弟子婦同為大功九月嫂叔舊無服今請服小
功五月服其弟妻及夫兄亦小功五月舅服緦麻請與
従母同服小功謹議
　　駮行三年之服議　　　　　　張柬之