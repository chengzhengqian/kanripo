翦腐帛而火焚者人聞之必遞相驚曰家之何處燒衣
邪委餘食而在地者人見之必遞相駭曰家之何處弃
食邪燒衣易驚弃食易駭以其衣可貴而食可厚不忍
焚之弃之也然而不知家有無用之人廏有無力之馬
無用之人服其衣與其焚也何逺無力之馬食其粟與
其弃也何異以是焚之以是弃之未嘗少有驚駭者公
孫𢎞為漢相蓋布被是驚家之焚衣也而不能驚漢武之
國恃奢服晏子為齊相豚肩不掩豆是駭家之弃食也