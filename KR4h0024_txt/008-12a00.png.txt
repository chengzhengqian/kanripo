莫若履狶作俑之工非曰可珍時有所用貴于斵輪絡
首縻足兮驥不能跬前無所阻兮跛鼈千里同涉于川
其時在風㳂者之吉泝者之凶同蓺于野其時在澤伊
穜之利乃穋之厄故曰是耶非耶主耶時耶諒淑惡之
同出兮顧所丁之若何夫如是得非我美失非我恥其
去曷思其來曷期姑蹈常而俟之夫何卜為言訖執龜
而起予退而作何卜賦於是蹈道之心一而俟時之志
堅内視羣疑猶氷釋然