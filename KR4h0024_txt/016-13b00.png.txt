自樂所欲全吾貞而笑獨醒者臨流多苦辛
　　紫谿翁歌并序/　　　　　　陸龜蒙
紫谿翁過甫里先生舉酒相屬醉而歌曰
一丘之木其栖深也屋吾容不辱一谿之石其居平也
席吾勞以息一竇之泉其音清也絃吾方在懸得乎人
得乎天吾不知所以然而然先生弁而賡之曰采江之
魚兮朝船有鱸采江之蔬兮暮筐有蒲左圖且書右瑟
與壺夀歟夭歟貴歟賤歟歌闋而去