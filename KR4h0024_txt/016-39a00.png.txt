青溪深不測隱處唯孤雲松際露微月清光猶為君茅
亭宿花影藥院滋苔紋余亦謝時去西山鸞鶴羣
　　訪陸羽處士　　　　　　　釋皎然
太湖東西路吳王古山前所思不可見歸鴈自翩翩何
山賞春茗何處弄清泉莫是滄浪子悠悠一釣舩
　　初春　　　　　　　　　　王　績
前旦出園遊林華都未有今朝下堂望池氷開已乆雪
避南軒梅風催北庭栁遥呼竈前妾却報機中婦年光