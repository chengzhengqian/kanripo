效歟然秦定天下之功髙享天禄之日淺天而未忘庭
堅之徳也故大命復集于皇家天之賛唐不惟舊哉其
興之也𤣥靈啓迪黄祇顧懐應歸運以義舉撫來蘇以利
見濩也無放夏之慙武也無伐殷之戰髙祖創業四宗
重光徳有格天漏泉蒸雲濡露菌蠢滋育氤氲涵煦若
天地之覆載日月之照臨溥有形而歸景罄無外而宅
心百有八年于兹矣皇帝攘内難而啓新命戴睿宗而
纘舊服宇宙更闢朝庭始位蓋羲軒氏之造皇圖也九