故自取也少已未有善曰我善是是亦足矣己未有能
曰我能是是亦足矣外以欺於人内以欺於心未少有
得而止矣是不亦待於己者已亷乎其於人也曰彼雖
能是其人不足稱也彼雖善是其用不足稱也舉其一
不計其十究其舊不圖其新恐恐然惟懼其人之有聞
也是不亦責於人者已詳乎夫是之謂不以衆人待其
身而以聖人望於人吾未見其尊己也雖然為是者有
本有原怠與忌之謂也怠者不能修而忌者畏人修吾