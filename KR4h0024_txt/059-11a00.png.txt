禁暴刑以助徳牧除害馬農去蠡蠈苟非戎功孰静羣
慝明明我后神𥮅精㣲九重獨運千里不違宵衣旰食
再安中㝢始翦朔漠旋梟蜀虜丹徒鏦濞白門縛布服
兹肆罪豈勞一旋淮夷怙亂四十餘年長蛇未翦寰宇
騷然逮于孽童逆志滔天懐柔匪及告諭罔悛帝念生
人乃申薄伐飛将鷹揚前鋒電發齋壇命信靈旗指越
我武惟揚妖氣未㓕集于洄曲决戰摧兇豹略臨晉維
留沓中桓桓攘帥應變無窮浮罌暗渡束馬潜攻合以