義王杜為長某昔在隋末嘗見諸賢講論此矣近者家
兄御史亦編諸賢之論繼諸對問今録此篇附往幸詳
之也至如衆子服朞其妻小功兄弟之子猶子也其服
亦朞先儒以為其妻亦小功惟王肅以為喪服之例旁
尊皆執明公以為重於子妻之服失禮之差此則袁準
之義也夫禮雖縁情亦為義屈故從無服而有服者亦
何嫌乎兄弟之子妻越已子之妻乎故曰兄弟之子猶
子也葢引而致之故不嫌於與已同服矣旁尊不敢以