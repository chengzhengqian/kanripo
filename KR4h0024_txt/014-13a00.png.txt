蠅㸃垂棘巧舌成錦綺箕子為之奴比干諫而死仲尼
魯司冦出走為羣婢假如屈原醒其奈一國醉一國醉
呶號一人行清髙便欲激頽波此事真徒勞上山逢猛
虎入海遭巨鼇王者茍不死腰下魚鱗刀東海波連天
三度成桑田高岸髙於屋斯須變溪谷天地猶尚然人
情難久全夜半白刃讎旦來金石堅蕭綬既解折陳印
亦棄捐竭節遇刀割輸忠遭禍纒不予衾之眠信予衾
之穿明鏡不自照膏潤徒自煎抱劒長太息淚墮秋風