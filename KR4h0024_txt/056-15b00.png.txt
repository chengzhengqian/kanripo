池臺琴酒逍遥自娯賢士大夫尚其軌躅未半歲遘疾
薨於東都城南之别墅自嬰疾至于捐舘談笑語言宴
居自若口占理命纎悉無遺上聞爲之軫悼聯日不視
政公卿相弔正人雪涕冊贈太尉遣大寮弔祭公端明
簡重忠厚誠慤平居私室如對大賔不喜釋老唯宗儒
敎早與韓吏部皇甫郎中爲文章友其名相上下晚與
白少傅劉尚書爲詩酒侣其韻無髙卑前後作鎭皆佩
相印辟署多名人難於進而勇於退儉必中禮貴而不