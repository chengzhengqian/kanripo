聰明睿聖之君忠肅恭懿之臣叙六府三事同八風七
律莫不言之成文歌之成聲然後浹於人心人心安以
樂播為風俗風俗厚以順其有不由此者為理則粗在
音則煩粗之弊也朴煩之甚也亂用其道行其位者厯
選百千不得十數嘻才難不其然乎開元中公七嵗見
丞相始興張公九齡張駭其聰異授以屬辭之要洎始
興没不六十載公果至宰相封侯有文集二十巻其美
嘉遯則有滄浪紫府之詩在王廷則有君臣賡載之歌