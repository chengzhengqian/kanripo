色矣所以得乗時而進久安其位昔桀紂殺一龍逢比
干而天下之惡歸焉桀紂以拒諫自殺其悖已甚元帝
以信讒而殺抑又甚焉王業既衰至成哀陵替纔三世
而王莽簒奪宣帝稱亂吾家者太子也知子莫若父信
哉是言
　　漢昭論
人君之徳莫大於至明至明以照姦則百邪不能蔽矣
漢昭帝是也年十四而知燕王書詐後有譖霍光者上