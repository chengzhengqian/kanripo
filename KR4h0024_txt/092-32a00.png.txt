所歸乎古之為書者先立言而後體物賈生之書首過
秦而荀卿亦後其賦和叔年少遇君而卒以謫似賈生
能明王道似荀卿故予先後視二書斷自人文化成論
至諸葛武侯廟記為上篇他咸有為而為之始學左氏
書故其文微為富豔夫羿之關弓惟巴蛇九日乃能盡
其彀而廻注鷃爵亦要中於尋常之間非羿之手弓有
能有不能所遇然而然也後之達解者推而廣之知予
之素交不相索於文字之内而已