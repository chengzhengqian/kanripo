獻方略而入覲于王議工徒而東為此㑹爰究爰度匪
逰匪追蓐食無再舍之勤扞諏為一夕之衛不愆于素
返斾而旋君子謂此㑹也能用典矣初公之始至太原
也酌於人賦於事以為節用者國之善政於是乎減戍
卒以寛其征修備者武之善經於是乎置秋集以裒其
旅足食者人之所庇於是乎賞屯兵以艾其力近利者
姦之所生於是乎禁和糴以懲其弊然後序山澤之險
廣亭燧之虞候騎出於長城爟火通於大漠書田庀賦