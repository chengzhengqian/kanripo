遽裹首為民惟恐出蚩蚩之輩有識者益貴重之矣後
湖南觀察使故相國裴公休酷好佛事值宣宗釋武宗
之禁固請迎而出之乘之以已輿親為其徒列又議重
削其須髪師始不欲戲其徒曰爾以須髪為佛邪其徒
愈强之不得已又笑而從之復到其所居為同慶寺而
歸之諸徒復來其事如初師皆幻視無所為意忽一二
日笑報其徒示若有疾以大中七年正月九日終於同
慶精廬年八十三僧臘五十五即窆於大溈之南阜其