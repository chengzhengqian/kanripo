䕶司空歲贈繒二萬匹厥後擇宗女以配之立宮室以
居之其在京師也淫祠雲構甲第棊布棟宇輪奐衣冠
縞素交利者風偃挾邪者景附其翖侯貴種則被我文
繢帶我金犀恱和音厭珍膳蝎蠧上國百有餘年既而
桀驁無親天命不祐僣侈極欲神道惡盈本國荐飢畜
産耗半黠戞斯因利乗便遂焚龍庭墟落蕭條隂燐青
熒今之烏介可汗亡逃失國竊號沙漠非我䇿命自為
假王其來也羨漫隂山睥聣高闕𤣥塞之下氛霧蔽天