藩鎮六十甲士百萬雖有依違未盡化者不四三所耳
議者若以為申說言淮蔡必强則陳許安得而弱乎況
以人敵人彼亦人也以兵刃敵兵刃彼亦兵刃也或示
其弱則過不在士卒伏計此事以經相公心矣某請徵
四年冬出師討恒陽之事明之初王承宗阻兵盧從史
潛應天兵欲進賊必知之況内邱與臨城祇二十里北
為賊境南是天兵兩處傍山俱置死地堯山與高邑共
據一川若盧從史必議引兵直進則趙州高邑立可屠