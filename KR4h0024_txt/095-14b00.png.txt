為也木索兵刃無異意也笞之與斬無異刑也小而易
制用力少者木索笞也大而難制用力多者兵刃斬也
俱期於除去惡民安活善人為國家者使教化通流無
敢輒有不由我而自恣者其取吏也無他術也無異道
也俱止於仁義忠信智勇嚴明也苟得其道一二者可
以使之為小吏盡得其道者可以使之為大吏故用力
少者其吏易得也功易見也用力多者其吏難得也功
難就也止此而已無他術也無異道也自三代以降皆