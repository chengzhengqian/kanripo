管子以禮義亷恥為四維吾疑非管子之言也彼所謂
亷者曰不蔽惡也世人之命亷者曰不茍得也彼所謂
恥者曰不從枉也世人之命亷者曰羞為非也然則是
二者果義歟非歟吾見其有二維未見其所以為四也夫不
蔽惡者豈不以蔽惡為不義而去之乎夫不茍得者豈不以
茍得為不義而不為乎雖不從枉與羞為非皆然然則
亷與恥義之小節也不得與義抗而為維聖人之所以
立天下曰仁曰義仁主恩義主㫁恩者親之㫁者宜之