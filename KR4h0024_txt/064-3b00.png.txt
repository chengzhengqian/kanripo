君肩輿上殿屈萬乘而稽首灑九重而宴居傳聖道者
不北面有盛徳者無臣禮遂推為兩京法主三帝國師
仰佛日之再中慶優曇之一現然處都邑婉其秘㫖每
帝王分座后妃臨席鵷鷺四帀龍象三繞時熾炭待礦
故對黙而心降時診飢投味故告約而義領一雨溥霑
於衆縁萬籟各吹於本分非夫安住無畏應變無方者
孰能至爾乎聖敬日崇朝恩代積當陽初㑹之所置寺
曰度門尉氏先人之宅置寺曰報恩軾閭名鄉表徳非