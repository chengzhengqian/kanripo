或遐想理古以哀世道或磅礴萬象用㝠環樞稽性命
之紀達人事之變大率以嗇神挫鋭為本至於奇彩逸
響琅琅然若戛雲璈而凌側景崑閬松喬森然在目追
近古㳺方外而言六義者先生實主盟焉至若總論谷
神之妙則有𤣥綱哀蓬心蒿目之逺於道也則有神仙
可學論疏瀹澡雪使無落吾事則有洗心賦巖棲賦修
胷中之誠而休乎天均則有心目論契形神頌其他抗
章寓書賛美序别非道不言言而可行泊然以㣲妙卓