　　别令狐綯拾遺書　　　　　　　李商隠
予直足下行日已定昨幸得少展寫足下去後憮然不
怡今早垂致葛衣書辭委曲惻惻無已自昔非有故舊
援拔卒然於稠人中相望見其表得所以類君子者一
日相從百年見肺肝爾來足下仕益逹僕困不動固不
能有常合而有常離足下觀人與物共此天地耳錯行
襍居蟄蟄哉不幸天能恣物之生而不能與物慨然量
其欲牙齒者恨不得翅羽角者又恨不得牙齒此意人