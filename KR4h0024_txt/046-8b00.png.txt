盡後聖有作不能使之為五或七而九洎曲折者是其
文之至也文字既生治亂既形仲尼作春秋以繩萬世
而襃貶在一字是亦文之至者乎然則易卦之一畫春
秋之一字豈所謂崇飾之道而尚多之意邪夫文者考
言之具也可以革則不足以畢天地矣故聖人當使將
來無得以筆削果可以包舉其義雖一畫一字其可已
矣病不能然而曰必以彩飾之能援引之冨為作文之
秘急是何言之末歟夫天豈有意於文彩邪而日月星