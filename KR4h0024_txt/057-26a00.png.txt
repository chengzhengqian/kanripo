　　　　　　　　　　　　　　　張　說
四序平分清秋之氣勁五方異俗崆峒之人武故隴上
多豪山西出將其有雲龍感召星象特生金鼓登壇隱
如敵國麾幢指塞自比長城得之於太原公矣公諱知
運字逢時其先太原著姓今則晉昌人也本乎文王之
弟是為虢叔虢或云郭因而氏焉自燕昭尊隗以築宫
漢祖封亭以列國其侯于陽曲宅彼太原舊矣亭之𤣥
孫友従太原徙隴西昭帝分隴西置西平郭氏又為郡