則河南忠臣謂魏反君賣友反君之名魏不忍受執事
若能隂解陴障遺魏一城魏得持之奏㨗天子以為符
信此乃使魏北得以奉趙西得以為臣於趙有角尖之
耗於魏獲不世之利執事豈能無意於趙乎趙人脫不
拒君是魏霸基安矣季安曰善先生之來是天眷魏也
遂用忠之謀與趙隂計得其堂陽縣名屬/冀州忠歸燕謀欲
激燕伐趙㑹劉濟合諸将曰天子知我怨趙今命我伐
之趙亦必大備我伐與不伐孰利忠疾對曰天子終不