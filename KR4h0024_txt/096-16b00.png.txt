而師也參焉無犯與隠義斯貫矣孔聖稱顔子有視余
猶父歎其至歟今吾於太真也然乎爾且後進而余師
者自賈邕盧兾之後比嵗舉進士登科名與實皆相望
騰遷凡十數子其佗自京畿太學踰于淮泗行束脩已
上而未及門者亦云倍之余弗敏曷云當乎而莫之讓
盖有來學㣲徃教䝉匪余求若之何其拒哉猗爾之所
以求我之所以誨學乎文乎學也者非云徵辯説摭文
字以扇夫談端輮厥詞意其於識也必鄙而近矣所務