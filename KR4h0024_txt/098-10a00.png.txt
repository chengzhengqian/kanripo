　　送崔羣序　　　　　　　　　　　栁宗元
貞松産於巖嶺髙直聳秀條暢碩茂粹然立於千仞之表
和氣之發也禀和氣之至者必合以正性於是有貞心勁
質用固其本禦攘氷霜以貫嵗寒故君子儀之清河崔敦
詩有柔儒温文之道以和其氣近仁復禮物議歸厚其有
稟者歟有雅厚質方之誠以正其性慤論忠告交道甚直
其有合者歟是故日章之聲振於京師常與隴西李杓直南
陽韓安平洎余為交杓直敦柔深明沖曠坦夷慕崔君之和