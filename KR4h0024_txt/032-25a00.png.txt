去嵩邙兮飄忽指咸陽之園寢厯長安之宫闕旋六馬
兮須期考三龜兮中歇嗚呼哀哉出國門兮夷由覽舊
物兮親憂備物森兮如在艮時闋兮莫留當赫曦之盛
夏宛蕭瑟之窮秋山隠隠兮崩裂水洄洄兮逆流嗚呼
哀哉挂旌旐於松烟即宫闈於夜泉下幽翳兮無日上
穹隆兮蓋天隧路嚴兮百靈拱殿園虚兮萬國旋如有
望而不至怨西陵之茫然嗚呼哀哉攝帝皇之髙風欽
文母之餘懿時來存兮立極數往歸兮配地何通變之