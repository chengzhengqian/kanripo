故尚書克家纂業用嗣厥服猶鮑氏之居司𨽻鄭人之
賦緇衣大君推恩善善春秋之義也永懐先志乃集遺
文以德輿甞承司徒之歡表列編次凡二百三十篇承
詔作序是用拜君命之辱而不敢讓云
　　唐昭容上官氏文集序　　　　張　説
臣聞五聲無主律吕綜其和五彩無章黼黻交其麗是
知氣有壹鬱非巧辭莫之通形有萬變非工文莫之冩
先王以是經天地究人神聞寂寞鑑幽昧文之辭義大