通至正之理是所以不朽也生何嫉之深邪夫繪事後
素既謂之文豈苟簡而已哉聖人之文其難及也作春
秋㳺夏之徒不能措一辭吾何敢擬議之哉秦漢以來
至今文學之盛莫如屈原宋玉李斯司馬遷相如揚雄
之徒其文皆竒其傳皆逺生書文亦善矣比之數子似
猶未勝何必心之髙乎傳曰言之不出恥躬之不逮也
生自視何如哉書之文不竒易之文可為竒矣豈礙理
傷聖乎如龍戰于野其血𤣥黄見豕負塗載鬼一車突