齊名咸以令徳繼和金鼎扶陽二相陳氏三君復追美
矣侍中前夫人崔氏生黄門而即世後夫人王氏生公
而偏愛公克諧以孝因心則友啓均養之徳成無間之
言天下之人比之祥覽惟公徳行言語文學政事四者
實總而兼之事親養志而能爭居喪過哀而顧禮此又
善中之善者也善人天之經也國之寳也道将興廢木
鐸之用有時命或推移蒼生之望恒在春秋六十遘疾
陳郡還醫洛師開元七年九月二日薨于歸徳里有詔