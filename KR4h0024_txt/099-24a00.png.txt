日乃從之館赤方與婦人言其友戲之赤曰是媒我也
吾将娶乎是友大駭曰足下妻固無恙太夫人在堂安
得有是豈狂易病惑耶取絳雪餌之赤不肯服有間婦
人至又與赤言即取巾經其脰赤兩手助之舌盡出其
友號而救之婦人解其巾走去赤怒其友曰汝無道吾
将從吾妻汝何為者赤乃就牖間為書輾而圓封之又
為書博而封之訖如厠乆其友從之見赤軒厠抱甕詭笑
而側視勢且下入乃倒曳得之又大怒曰吾已升堂面