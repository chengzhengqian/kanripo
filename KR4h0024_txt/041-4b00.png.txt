大任任職月淺屢以疾辭位且不安安可以寂寥啟悟
而責之乎昔季文子相三君無食粟之馬衣帛之妾君子
以為忠楊公以大名厚位出入三朝無宅一區無馬一
駟志於清白交不諂瀆可不謂貞乎掌訓誥秉銓衡處
成均貳宗伯潤色王度無替厥美加以敏而好學見善
如不及可不謂文乎謹按諡法貞之例有三清白守節
曰貞大憲克就曰貞憂國忘死曰貞文之義有六經緯
天地曰文道徳博聞曰文愍人接禮曰文不恥下問曰