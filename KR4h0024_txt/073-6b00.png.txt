天下兵興方千里之内能保黎庶能攘患難在刺史耳
凡刺史若無文武才略若不清亷肅下若不明惠公直
則一州生類皆受其害於戲自至此州見井邑邱墟生
民幾盡試問其故不覺涕下前政刺史或有貪猥惛弱
不分是非但以衣服飲食為事數年之間蒼生䝉以私
欲侵奪兼之公家驅迫非姦惡彊富殆無存者問之耆
老前後刺史能恤養貧弱専守法令有徐公履道李公
廙而已徧問諸公善或不及徐李二公惡有不堪説者