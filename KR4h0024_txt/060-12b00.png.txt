在斬縗中親䕶九喪匍匐萬里及期喪事禮無闕違至
誠感神有靈烏瑞芝之應事動鄉里名聞公卿言孝友
者以為表率憲宗嗣統三年李錡盜據京口公寓居無
錫㑹擢第東歸錡聞公名署職引用初詢以謀畫結舌
不對次强以章檄絶筆不書誘之以厚利不從迫之以
淫刑不動將僇辱者數四就幽囚者七旬誠貫神明有
死無二言名節者以為準程朝廷嘉之拜右拾遺歲餘
穆宗知公忠孝文行召入翰林特授司封員外郎知制