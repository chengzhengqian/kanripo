諸寮吏及四郡齊人八坊長户因雜然相與謀曰自天
子亭育我邠公覆露我李公司牧我韋公懊休我君臣
同徳其利漙哉若不毛舉數事指敕大較雖隸圉之後
將不食吾餘且保樂者隋石門馬坊也其舊制褊狹多
厯年數棟折榱摧隤牆填塹甘露先置在九成苑外土
良美不迨苑中今兹數公得請于帝有詔令新保樂
徙甘露所云剏葺許用正錢今則量抽掌閑供飼國馬
數内商𣙜納其資課迴給工人計一嵗省庫錢七百貫