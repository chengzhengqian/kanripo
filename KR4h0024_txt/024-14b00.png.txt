湛然常存沼明金沙岸列珍樹欄楯彌覆羅網周張車
璖瑠璃為樓殿之飾玻璃馬腦耀階砌之榮皆諸佛所
證無虚言者金銀泥畫西方浄土變相盖馮翊郡太夫
人奉為亡夫湖州刺史韋公之所建也夫人藴冰玉之
清敷聖善之訓伉儷義大希拯拔於幽塗父子恩深用
薰脩於景福誓捨珍物購求名工圗金創瑞繪銀設像
八功徳水波動青蓮之池七寳香花光映黄金之地清
風所拂如生五音百千妙樂咸疑動作若已發願及未