君所存義不謂此盖蠻夷君長嵗時貢獻或殊琛絶賮
實於内府或異獸奇禽擾於外囿皆其覲禮若中國之
贄幣所不辭讓明異方之臣妾此則非有利之之心充
耳目之翫好以為懷之之道示天地之含容不其然歟
固無得而稱也義異大犬豈勞召公之訓美同赤豹何
闕韓侯之詩凡我侍臣咸為之賛
　　鷹鶻圖賛序　　　　　　　　張九齡
鳥之鷙者曰鷹曰鶻鷹也名揚於尚父義見於詩鶻也