是真得見一無不通是𤣥通如來説五藴皆空人本空
也如來説諸法空相法亦空也知法照空見空捨法二
者知見復非空邪是故定與慧俱空中法入此門者為
明門行此路者為超路非夫行深波若者其孰能證於
此乎秘書少監駙馬都尉滎陽鄭萬鈞深藝之士也學
有傳癖書成草聖迺揮灑手翰鐫刻心經樹聖善之寳
坊啟未來之華業佛以無依相而説法本不生我以無
得心而傳今則無滅道存文字意齊天壤國老張説聞