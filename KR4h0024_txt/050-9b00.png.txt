於南方事無不統地大以逺故常選用重人旣貴而富
且不習海事又當祝時海常多大風將往皆憂感旣進
觀顧怖悸故常以疾為解而委事於其副其來已久故
明宫齋廬上雨旁風無所蓋障牲酒瘠酸取具臨時水
陸之品狼籍籩豆薦祼興俯不中儀式吏滋不恭神不
顧享盲風怪雨發作無節人蒙其害元和十二年始詔
用前尚書右丞國子祭酒魯國孔公為廣州刺史兼御
史大夫以殿南服公正直方嚴中心樂易祗慎所職治