拜迎官長心欲碎鞭撻黎庶令人悲悲來向家問妻子
舉家盡笑今如此生事應須南畝田世情付與東流水
夢想舊山安在哉為銜君命且遟迥乃知梅福徒為爾
郤憶陶濳歸去來
　　街西居三首　　　　　　　姚　合
受得山野性任成多事違青山在宅南迥首東西睎淺
淺一井泉數家共汲之獨我惡水濁鑿井庭之陲自鑿
還自飲亦為衆所非吁嗟世間事絜身誠難為