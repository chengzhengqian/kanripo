平以俟後聖惟我后握樞出震端扆向明考上𤣥之心
思祖宗之意掃滌區宇光啟帝圖不以萬乗為尊四海
為富遵大禹櫛風之志有光武乙夜之勤以為景擒七
國而漢氏安成翦三監而周化洽焉有患難未去而徳
敎可興日者惠琳恃近狄之固劉闢慿坤維之險李錡
保長江之衝從史資太行之阻四兇相扇繼為亂常三
數年間盡膏鉄鑕太尉茂昭以中山之地盡室來朝司
空𢎞正以全魏之邦舉宗向闕義風所激莫不歸心況