情偽刑賞信惠合以為用一年而下懲勸二年而下畏服
三年而下恥格肅然丕變薰然大和撫之五年人俗歸厚
至於捍大患禦大災郤飛蝗遏暴水致歲於豐稔免人於
墊溺噫微公之力汴之民其為殣乎其為魚乎殊績尤課
不可具舉天下征鎮淮海為大非公作帥不足以長東諸
侯制加銀青光禄大夫楊州長史淮南諸道節度觀察等
使餘如故詔下之日出次于外軍門不擊析里巷無吠犬
從容五日按節而東百姓三軍挈壺漿捧簟醪遮道攀