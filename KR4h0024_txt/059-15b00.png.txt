城郭之兵或生靈減耗士馬痡傷邀功救罪矯命專征
然猶告類上帝薦功清廟顧視二漢不其恧歟以公威
動蠻貊功在漏刻因命公為東面招撫迴鶻使先是奚
契丹皆有虜使監䕶其國責以歳遺且為漢謀自迴鶻
嘯聚靡不䲭張公命禆将石公緒等諭意兩部戮迴鶻
八百人雖介子討罪於龜兹班超行誅於鄯善未足儔
也迴鶻又遣宣門将軍等四十七人詭辭結濳伺邉
隙公密賂其下盡得隂謀且欲馳入五原大毆雜虜公