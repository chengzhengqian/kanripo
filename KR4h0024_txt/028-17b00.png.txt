然自典午覆敗中原版蕩戎狄亂華衣冠遷徙南北分
裂人多僑處聖朝一平區宇尚復因循版圖則張閭井
未設士居鄉土百無一二因縁官族所在耕築地望繫
之數百年之外而身皆東西南北之人焉今欲依古制
鄉舉里選猶恐取士之未盡也請兼廣學校以𢎞訓誘
今兩京有太學州縣有小學兵革一動生徒流離儒臣
師氏禄廩無向貢士不稱行實胄子何嘗講習獨禮部
每歳擢甲乙之第謂𢎞奨擢不甚謬哉秖足長浮薄之