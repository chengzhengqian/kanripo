四星入輔五將出禦倚禮樂為國計仗仁義為君勢英
賢集殿而文教成干戚舞階而武功振敬讓光于九族
孝慈行于萬宇磧嶂西南渤瀚東北熾皮大毳暍炎山
汗熱海向風來王黑貂駮駿浮天溟絶冰漠連嵗獻款
鳥獸無猜人之意草木無不達之氣升中于天比天同
貴是之謂聖人握符之大政也歴試上黨黄龍飛天入
清中禁白虹指日瘗汾睢寶鼎見柴岱宗卿雲蔚非應
事而呈瑞者雖多狎而不紀矣是之謂聖人握符之大