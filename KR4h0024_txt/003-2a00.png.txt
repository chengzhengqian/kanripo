軸斯存抑亦古詩之流希乎述者之意然辭理野質終
不足以拂天聽之崇髙配史籍以永乆恐倏先狗馬遺
恨九原謹稽首投延恩匭獻納上表進明主朝獻太清
宫朝享太廟有事於南郊等三賦以聞臣甫誠惶誠恐
頓首頓首謹言
　　朝獻太清宫賦
冬十有一月天子既納處士之議承漢周革弊用古
勒崇揚休明年孟陬將攄大禮以相籍越彞倫而莫儔