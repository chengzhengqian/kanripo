道塲送歸于𤣥㫖之觀居命兩街之緇黄前馬夾路以
引以翼萬衆榮觀以為崆峒之請瑶池之宴曽莫我若
先生姓劉氏諱從政生於河南緱氏家世奉道彰于前
朝而先生超然韙如角立秀出志學之嵗辭親就師視
冠冕若桎梏顧聲名猶涕涶夫其洞達懸觧知來藏往
體於虚而觀其妙守其樸而反於誠由是採氣于三清
吸精于兩曜和光於萬有委蛻於重𤣥始事河内張君
通𤣥次師中岳邢君歸一二君之傳授真筌秘訣色授