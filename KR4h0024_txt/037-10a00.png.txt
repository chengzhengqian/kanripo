必使為善者不越月踰時而得其賞則人勇而有勸焉
為不善者不越月踰時而得其罰則人懼而有懲焉為
善者曰以有勸為不善者日以有懲是敺天下之人而
従善逺罪也敺天下之人而従善逺罪是刑所以措而
化所以成也或者務言天而不言人是惑于道者也胡
不謀之人心以熟吾道吾道之盡而人化矣是蒼蒼者
焉能與吾事而暇知之哉果以為天時之可得順大和
之可得致則全吾道而得之矣全吾道而不得者非所