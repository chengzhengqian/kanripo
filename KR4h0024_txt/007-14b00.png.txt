害物以利己每營道而同方何忘情以委代而任性之
不忘卒罘網以見逼受庖割而罹傷豈不以斯尾之有
用而殺身於此堂為君彫俎之羞厠君金盤之實承主
人之嘉慶對象筵與寶瑟雖信美於兹辰詎同歡於疇
日客有感之而歎曰命不可思神亦難測吉凶悔吝未
始有極假如天道之用莫神於龍受戮為醢不知其凶
王者之瑞莫聖於麟遇害於野不知其仁神既不能自
智聖亦不能自知況林棲而谷走及山鹿與野麋古人