崢嶸銜盃敘離而羣子賦詩以出餞酒仙翁李白辭
　　送區冊序　　　　　　　　　　韓　愈
陽山天下之窮處也陸有丘陵之險虎豹之虞江流悍
急横波之石亷利侔劒㦸舟舩上下失勢破碎淪溺者
往往有之縣郭無居民官無丞尉夾江荒茅篁竹之間
小吏十餘家皆鳥言夷面始至言説不相通畫地為字
然後可以告以出租賦奉期約是以賓客遊從之士無
所為而至愈待罪於斯且半嵗有區生者誓言相好自