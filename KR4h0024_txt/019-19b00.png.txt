于古之興王必有所感五帝更尚五運傍通土者黄中
之精於金為母水者善利之物於土為妃苟應期而有
來必合徳而為表是則然矣天其或者亦阜育羣化發
揮蕃祉始告以聖有明徴終成乎帝之神冊因其立象
之本㑹以相乘之數則載祀六百歴紀千年變而通之
胡可量也宗子宗正卿襃信郡王璨若干人伯父伯兄
仲叔季弟聚族相與詣闕上言天意昭著固已乆矣人
事符合亦云至矣而一徳是建太階既平靈臺靈沼赫