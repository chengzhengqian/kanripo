不樹故仲尼叙書於堯曰克明俊德於舜曰濬哲文明
於禹曰文命祗承于帝於湯曰克寛克仁彰信兆民於
武王曰有道曾孫稽揆典誓貞哉惟兹德實受命之符
以奠永祀後之妖滛嚚昬好怪之徒乃始陳大電大虹
𤣥鳥巨跡白狼白魚流火之烏以為符斯皆詭譎闊誕
甚可羞也而莫知本于厥貞漢用大度克懐于有氓登
能庸賢濯痍煦寒以瘳以熈兹其為符也而其妄臣乃
下取虺蛇上引天光推類號休用夸誣于無知之氓增