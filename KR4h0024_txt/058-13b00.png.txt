漢川之義也庶芳聲之不泯焉文集二十巻或得之於
時之文士或得之於宗族編緝㫁簡以行于代銘曰
嵩嶽降神是生輔臣蓬萊譴真斯為逸人晉有七賢唐
稱八仙應彼星象唯公一焉晦以麴蘗暢於文篇萬象
奔走乎筆端萬慮泯滅乎罇前卧必酒甕行惟酒舩吟
風詠月席地幕天但貴乎適其所適不知夫所以然而
然至今尚疑其醉在千日寜審乎夀終百年謝家山兮
李公墓異代詩流同此路舊墳卑庳風雨侵新宅爽塏