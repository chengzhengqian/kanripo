苟有志於吏隱者捨此官何求焉按唐典上州司馬秩
五品嵗廩數百石月俸六七萬官足以庇身食足以給
家州民康非司馬功郡政壞非司馬罪無言責無事憂
噫為國謀則尸素之尤蠧者為身謀則禄仕之優穏者
余佐是郡行四年矣其心休休如一日二日何哉識時
知命而已又安知後之司馬不有與吾同志者乎因書
所得以告來者時元和十三年七月八日題記
　　吉州廬陵縣令㕔壁記　　　　皇甫湜