人已歎風俗中年至西京市㡌行乃無帷㡌貂㡌亦無
男子衫袖䝉鼻婦人領巾覆頭向有帷㡌羃離必為瓦
石所及此乃婦人為丈夫之象丈夫為婦人之飾顚之
倒之莫甚於此觸類而長不可勝言舉其一端告及汝
耳勿謂㓜小不遵訓誡所見所聞頽風敗俗故申明舊
事不能一一也阿馬來説汝誦得數十篇詩賦麗麗已
能承順十五姊顔色十七伯極鍾念吾旅病乍聞甚慰
意凡人不患尊行不慈訓患身不能承順耳汝承十五