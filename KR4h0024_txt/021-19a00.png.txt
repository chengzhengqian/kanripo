訖役仲冬新渠成涉季冬二日新堰成駛流渾渾如脈
宣氣蒿荒漚冒迎耜釋怨開塞分寸皆如詔條有秋之
期投鍤前定孺直告已事君率其寮躬勞倈之烝徒讙
呼奪襏而舞咸曰吞恨六十年明府雪之□奸犯豪卒
孰施為嗚呼成功之難也如是請名渠曰劉公堰曰彭
城按股引而東千七百步其廣四尋而深半之兩涯夾
植杞栁萬本下垂根以作固上生材以備用仍嵗旱沴
而渠下田獨有秋渠成之明年涇陽三原二邑中又擁