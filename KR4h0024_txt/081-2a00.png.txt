　　與劉禹錫論易書　　　　　　柳宗元見與董生論周易九六義取老而變以為畢中和承一
行僧得此説異孔穎達疏以為新竒彼董子畢子何膚
末於學而遽云云也都不知一行僧承韓氏孔氏説而
果以為新竒不亦可笑矣哉韓氏注乾之策二百一十
有六曰乾一爻三十有六䇿則是取其過揲四分而九
也坤之䇿一百四十有四曰坤一爻二十四䇿則是取
其過揲四分而六也孔穎達等作正義論云九六有二