浩浩羣生或動或静或幽或明旁魄六合運用五行莫
不因心而寓其形波流大馳出入如機如環無端莫知
其歸或細不可視或大不可圍日月至明或以為昬秋
毫至㣲或以為繁或囊包天地或渴飲四海舒巻變化
惟心所在天夀得䘮惟心所宰心遷境遷心曠境曠物
無定心心無定象明則有天人幽則有鬼神苦樂相紛
如絲之棼有無云云不可勝言抑末也已本則不然惟
本之為體寂兮浩兮不可遺兮顯矣黙矣不可測矣統