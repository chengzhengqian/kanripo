沙多似雪磧有疑城煙雲非女子之氣草木盡王者之
兵審曳柴之虛警破來騎之先聲信有得于風鳥示無
言于斾旌望如何其望且慕恩意隔兮年光騖雕輦已
辭兮金屋何處長信草生兮長門日暮傒翠華之儻來
仰𤣥天以自訴況復湘水無還漳河空注淚染枝葉香
餘紈素風蕭蕭兮北渚波煙漠漠兮西陵樹夫不歸兮
江上石子可見兮秦原墓抬琴翻朔塞之音挾瑟指邯
鄲之路望如何其望最傷佩環玦兮思帝郷龍門不見