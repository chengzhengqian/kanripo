　　陽城驛　　　　　　　　　元　稹
商有陽城驛名同陽道州陽公没已久感我淚交流昔
公孝父母行與曽閔儔既孤善兄弟兄弟和且柔一夕
不相見若懷三歲憂遂誓不婚娶没齒同衾裯妹夫死
他縣遺骨無人收公令季弟徃公與仲弟留相别竟不
得三人同逺遊共負他鄉骨歸來藏故邱棲遲居下邑
邑人無茍偷里中競長短來問劣與優官刑一朝耻公
短終身羞公亦不遺布人自不盗牛問公何德爾忠信