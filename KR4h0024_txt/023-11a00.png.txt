英英永興華徳素行以文富國以道佐命天下既定為
唐儒宗東觀石渠始生古風乗精繹思假道書圃驅馳
百代出入三古問羲黄心聴堯舜語歸來帝側獻可替
否帝告永興與鴻碩之倫闡六籍三墳建樂章禮文先
師是宗於廓辟雍辟雍沈沈天子所臨或弦或歌講古
述今其從八千纓弁森森獩貃羌髳或詠徳音羽林孤
兒亦垂青襟洋洋聲教無逺不洎日月所照皆成文字
鬱開古始掃蕩澆季實我羣儒成太宗之志英英永興