今貶舅而宗姨是陋今而榮古此並太宗之制也行之
百年矣輒為刋復實用有疑
　　改葬服議　　　　　　　　　韓　愈
經曰改葬緦春秋榖梁傳亦曰改葬之禮緦舉下緬也
此皆謂子之於父母其他則皆無服何以識其必然經
次五等之服小功之下然後著改葬之制更無輕重之
差以此知惟記其最親者其他無服則不記也若主人
嘗服斬衰其餘親各服其服則經亦言之不當惟云緦