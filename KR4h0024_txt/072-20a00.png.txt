文武周公㪍興而作復唐虞之道行七八百年而付仲
尼承之孜孜日夜席不敢煖祖述之憲章之發於鄒魯
張於洙泗上摩躪三光下垂之無窮其徒有入室者升
堂者及門者散滿天下雖丁周季而天下姦臣賊子猶
解曰周孔之教不敢妄動以此則文之教豈可須臾弛
邪至嬴政犯之窒其源源未絶而已自絶於天下矣漢
初纔息干戈復濬其源而後生公孫𢎞倪寛卜式之徒
並出維持戰爭之漢二百年間無所失墜皆周公仲尼