尊親厚本莫先於嚴配數盡四廟非貴多之道祀及七
代得加崇之心是知徳厚者流光乃可乆之髙義德薄
者流卑實不易之令範臣等㕘議請依晉宋故事立親
廟六其祖宗之制式遵舊典庻承宗之道興於理定之
辰尊祖之義成於孝治之日
　　宗廟加籩豆議　　　　　　　崔　沔
臣竊聞識禮樂之情者能作知禮樂之文者能述述作
之義聖賢所重禮樂之制古今所崇變而通之所以乆