典墳夫如是則秦不得不滅儒不得不坑事使然也今
天子矯覆車之前軌崇明祀於後葉秦之所廢我之所
興斯區夏無疆之休子孫萬代之福也昔武王封比干
之墓則招諫之道勸矣晉文表緜上之田則志過之名
立矣漢髙護信陵之冢則尊義之風著矣未若激揚大
教廟食衆賢上以興天地之經次以存顛覆之鑒下以
絶厲災之𤯝建一祀而三徳具焉鯫臣不敏敢獻頌曰
於維先王設教崇儒作訓六經為代典謨降及夫子三