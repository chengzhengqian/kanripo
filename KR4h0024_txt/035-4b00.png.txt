之代周遊栖遲不遇天下仕魯不終聘過宋伐樹之衞
不用適楚逢患而四科之徒未嘗離其起居闕其絃誦
不以師道窮而曰妨已之進不以身之私而越去終日
温温孜孜提攜負荷從其行止如手足羽翼時仲尼有
仁思徳慮未言者顔回輒發之故謂之徳行矣仲尼言
有所陳未達而端木賜輒達之故謂之言語矣子路勇
毅果正之士也侍仲尼而不善之道不得入故謂之政
事矣子游子夏春秋之外得與仲尼論之故謂之文學