之衆人其去聖人亦逺矣而耻學於師是故聖益賢愚
益愚聖人之所以為聖愚人之所以為愚者其皆出於
此乎愛其子擇師而教之於其身也則耻師焉惑矣彼
童子之師授之書而習其句讀者非吾所謂傳其道解
其惑者也句讀之不知惑之不解或師焉或不焉小學
而大遺吾未見其明也巫醫樂師百工之人不耻相師
士大夫之族曰師曰弟子云者則羣聚而笑之問之則
曰彼與彼年相若也道相似也位卑則足羞官盛則近