自前年朝謁得展拜執事於道路之間時苦牽事復略
不得伸前時所畜之思彌有不足於心矣執事以古今
仁義發為懲惡勸善之心豈惟當世士君子所賴抑亦
姬公孔子之心待執事而明白之矣每覽前後史策紀
其所為古之賢者有出無愧矣𢎞正近奉制書去魏就
鎮自念寵榮已極能無憂惕之甚哉且自二㓂亂常已
來六十餘載矣河北之地教化之所不行冀趙魏常山
又河北之尤者日月積習遂為匪人誠可悲矣寢食常