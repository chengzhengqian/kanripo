未葬者有異矣古者諸侯五月而葬大夫三月而葬士
踰月無故未有過時而不葬者也過時而不葬謂之不
能葬春秋譏之若有故而未葬雖出三年子之服不變
此孝子之所以著其情先王之所以必其時之道也雖
有其文未有著其人者以知其至少也改葬者為山崩
水涌毁其墓及葬而禮不備者若文王之葬王季以水
囓其墓魯隠公之葬恵公以有宋師太子少葬有闕之
類是也喪有進而無退有易以輕服無加以重服殯於