物咸遂以王懿親盛徳詔有司備禮物陪葬昭陵聞喜
公時為孝義令詔書至河縣主聞之嘔血而絶絶而復
蘇告諸子曰家國再造寃酷獲申為我謝中外親親下
見先王瞑目無恨言未畢而薨春秋五十有四時神龍
元年二月二十二日有司以聞中宗震悼召聞喜公問
公悉以對上歔欷久之殿省埀泣六宫悽愴乃下詔褒
美史官撰徳弔祭賵贈禮遇其備矣深於春秋者歎曰
孝之至不忘其親忠之至乃心王室自古賢士大夫莫