人右天寳未以洞曉𤣥經對䇿上第超拜華隂縣尉著
古函谷關仙掌二銘格高理精當代詞人無不畏服俄
屬中原兵亂避地于越丁太夫人毁𬨨禮既外除
江淮都統使户部尚書李峘奏為掌書記授左金吾衛
兵曹㕘軍軍旅之事非其所好未幾返初服今上即位
下詔收俊茂舉滯淹政之大者以公為左拾遺凡所諫
諍直而不訐婉而不撓屬藁訓詞不傳于外遷太常博
士時新平大長公主之子裴防尚永清公主初以太子