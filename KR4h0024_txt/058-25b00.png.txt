部尚書陸象先為河東按察使狀公清白奏授懐州獲
嘉以不茹柔不吐剛得罪繇是左遷鄂州司馬移深州
司馬轉虢州長史時上方思理詔求二千石之良者時
宰以公塞詔擢拜和州刺史公之在郡奉詔條䘏人隱
而已不知其他無何水潦害農公請蠲榖籍之損者什
七八時李知柔為本道採訪使素不快公之剛直宻疏
誣奏以附下為名遂貶蘇州别駕老㓜攀泣而遮道者
數百人信宿方得去移曹州别駕嵗餘謝病歸老於家