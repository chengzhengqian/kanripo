始吾讀孟軻書然後知孔子之道尊聖人之道易行王
易王霸易霸也以為孔子之徒沒尊聖人者孟氏而已
晚得揚雄書益尊信孟氏因雄書而孟氏益尊則雄者
亦聖人之徒歟聖人之道不傳於世周之衰好事者各
以其説干時君紛紛籍籍相亂六經與百家之説錯雜
然老師大儒猶在火於秦黄老於漢其存而醇者孟軻
氏而己耳揚雄氏而已耳及得荀氏書於是又知有荀
氏者也考其辭時若不醇粹要其歸與孔子異者鮮矣