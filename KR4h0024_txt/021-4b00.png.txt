奸臣之虎尾挫二張之鋭則聲怛寰域折三思之角則
氣盖風雲由是極有四星維帝之輔地有五嶽維天之
柱其出宰也君之股肱其出守也人之父母至於此邦
之長人也飲食有節衣服有常清心而庶務簡正色而
羣下一瑟兮僴兮赫兮咺兮固以不怒而威不言而信
雖有文身鑿齒被髮儋耳衣卉麪木巢山館水種落異
俗而化齊言語不通而心喻矣其率人版築教人陶瓦
室皆斁葬晝逰則華風可觀家撤茅茨夜作而災火不