步一樓十步一閣廓腰縵迴簷牙髙啄各抱地勢鈎心
鬬角盤盤焉囷囷焉蜂房水渦矗不知乎㡬千萬落長
橋卧波未雲何龍複道行空不霽何虹髙低㝠迷不知
西東歌臺暖響春光融融舞殿冷袖風雨淒淒一日之
内一宫之間而氣候不齊妃嬪媵嬙王子皇孫辭樓下
殿輦来于秦朝歌夜弦為秦宫人明星熒熒開粧鏡也
緑雲擾擾梳曉鬟也渭流漲膩棄脂水也烟斜霧横焚
椒蘭也雷霆乍驚宫車過也轆轆逺聴杳不知其所之