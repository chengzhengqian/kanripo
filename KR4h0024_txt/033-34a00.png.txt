名於時又作大官臨莅其民鄉縣小民有能誦書作文
辭者衮親與之為主客之禮觀遊宴饗必召與之時未
㡬皆化翕然詹于時獨秀出衮加敬愛諸生皆推服閩
越之人舉進士繇詹始建中貞元間余就食江南未接
人事往往聞詹名閭巷間詹之稱於江南也久貞元三
年余始至京師舉進士聞詹名尤甚八年春遂與詹文
辭同考試登第始相識自後詹歸閩中余或在京師他
處不見詹久者唯詹歸閩中為然其他時與詹離率不