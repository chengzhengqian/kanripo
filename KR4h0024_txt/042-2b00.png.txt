王之徳曰三分天下有其二以服事殷又曰内文明而
外柔順以䝉大難文王以之未有南面稱王而謂之服
事易姓創制而謂之柔順仲尼稱武王之烈曰湯武革
命又曰武王末受命未有父受之而子復革命父為天
子而子云末受當武王之會孟津也告諸侯曰汝未知
天命未可以誓師也曰惟我文考大統未集予小子其
承厥志孰有王者出征復俟天命大統既改而復云未
集禮大傳稱牧野之師既事而退遂柴于上帝追王太