臣等敢昧死上聞帝乃灑齋宫啓金匱鳴咽拜受詔有
司大赦天下改元曰至徳元年尊聖父為文武太皇帝
是日烟雲變作士庶踴躍黄龍見於東郊紫氣滿於天
門翌日也數百里衣裳㑹兼旬也數千里朝貢㑹踰月
也天下兵車㑹浹時也四方戎狄㑹以一旅成百萬之
師率胡夷平社稷之難禮郊祀戴聖皇與人合誠心以
氣消夭癘動罔不吉歆無不報是以白鹿擾於王庭靈
芝産於延英化動而功成淵黙而頌聲言禪代者陋蒼