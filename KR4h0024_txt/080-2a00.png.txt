三兩日来皆傳閤下以淄青未平又請東討雖非指的
或慮未實萬一者有之只可先事而言豈得後而有悔
郭汾陽二李太尉立大勲而不當國政閤下以舎人使
魏博六州之地歸矣自秉大政兵誅蔡州久而不克奉
命宣慰未經時而吳元濟生擒矣使一布衣持書渉河
而王承宗恐懼委命割地以獻矣自武徳已来宰相居
廟堂而成就功業者未有其比是宜以功成身退養徳
善守為意柰何如始進之士汲汲於功名復欲出征以