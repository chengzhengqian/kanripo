時教尚簡密不能廣被而空有諸宗扇惑方夏及大師
受之於是開止觀法門其教大略即身心而指定慧即
言説而詮觧脫大中一實相之宗趣無證真得之妙自
發心至于成道行位昭明無相奪倫然後誕敷契經而
㑹同之煥然冰釋示佛如見窺其教者修焉息焉蓋無
入而不自得焉大師之設教也如此若夫弛張用捨開
闔黙語高歩海内為兩朝宗師大明在天光被四表大
雲注雨旁施萬物繇是言佛法者以天台為司南殊塗