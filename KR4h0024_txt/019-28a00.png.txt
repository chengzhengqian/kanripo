疇若天而不成曷背道而靡失由此推之封禪之義有
三帝王之略七七者何傳不云道徳仁義禮智信乎順
之稱聖哲逆之號狂悖三者一位當五行圖籙之序二
時㑹四海昇平之運三徳俱欽明文思之美是謂與天
合符名不死矣有一不足而云封禪人且未許其如天
何言舊史者君莫道於陶唐虞舜臣莫徳於臯陶稷
卨三巨降徳皆有天下仲尼叙帝王之書擊周秦之誓
明魯祀周公用王禮秦承伯益接周統孔聖微㫖不其