諱贄字敬輿吳郡蘇人漂陽令偘之子年十八登進士
第應慱學宏辭科授鄭縣尉非其好也省母歸夀春刺
史張鎰有名於時一獲晤言大加賞識暨别鎰以泉貨
數萬為贐曰願以此奉太夫人一日之膳公悉辭之領
新茶一串而已是嵗以書判㧞萃調渭南主簿御史府
以監察換之德宗皇帝春宫時知名召對翰林即日為
學士由祠部員外轉考功郎中朱泚之亂從幸奉天時
車駕播遷詔書旁午公灑翰即成不復起草初若不經