勤若此是則人之於理道可一日不接乎髙宗初年亦
親聴納故當時翕然歸美以為有貞觀之風兼頼遺澤
在人先範垂裕幸無改作俗以阜康數十年間天下無
事承平之業滋久倦怠之意頗彰燕居益深接下彌簡
前哲之耿光寖逺中官之威柄潜移卒有嗣聖臨朝天
授革命豈不以經邦之道闕疇咨於大猷宴安之懐溺
偏信於近狎馴致禍變㡬將傾危雖亂匪自他然其失
一也弊俗一靡餘風遂流訖神龍景雲之間皆嬖倖亂