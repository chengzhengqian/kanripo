中徙居是州作道塲於楞伽北峯不越閫者五十祀和
尚凡所嚴事皆世髙德始出家事而依者曰卓然師居
南陽立山塟嶽州就受戒者曰道頴師居荆州弟子之
首曰懷逺師居長沙安國寺為南嶽戒法嵗來侍師㑹
其終遂以某月日𦵏於卓然師塔東若干歩銘曰
道本於一離為異門以性為姓乃歸其根無名而名師
教是尊假以示物非吾所存大鄉不居大族不親淵懿
内朗冲虚外仁聖有遺言是究是勤惟動惟黙逝如浮