也然荀孟之學困於儒墨賈生之才廢於絳灌道可以
濟天下而莫能行之文可以變風雅而不能振之是天
下皆惑不可以一人正之今風俗移人久矣文雅不振
甚矣茍以此罪之即蕭曹輩皆罪人也豈獨房杜乎相
公如變其文即先變其俗文章風俗其弊一也變之之
術在其心使人日用而不自知也伏惟尊經術卑文
士經術尊則教化美教化美則文章盛文章盛則王道
興此二者在聖君行之而已冕再拜