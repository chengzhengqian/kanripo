今之才子官雖不薄道則未行亦有才者之病君子患
不知之既知之則病不能無病故無病則氣生氣生則
才勇才勇則文壯文壯然後可以皷天下之動此養才
之道也在足下他日行之如老夫之文不近於道老夫
之氣已至於衰老夫之心不復能勇三者無矣又安得
見古人之文論君子之道近先王之教斯不能必矣冕白
　　荅衢州鄭使君論文書
専使至辱書并歸拙文如見君子所襃過當無徳以當