其詩大略以古之比興就今之聲律涵詠風騷憲章顔
謝至若麗曲感動逸思奔發則天機獨得非師資所奬
每舞雩詠歸或金谷文㑹曲水修禊南浦愴别新聲秀
句輒加於常時一等才鍾於情故也君母弟曽字孝常
與君同禀學詩之訓君有誨誘之助焉旣而麗藻競爽
盛名相亞同乎聲者方之景陽孟陽孝常旣除䘮懼遺
製之墜於地也以某與茂政前後為諌官故銜痛編集
以論譔見託遂著其始終以冠於篇