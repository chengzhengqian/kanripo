於黄帝外書又加以元化五禽之説乃志其善者演而
圖之被以章目凡三篇究其所由盖乆視之門户樞之
善喻者也少陽年涉期頤神氣轉壮每至虚空之中自
試此法或屈或伸或盤或旋或迴互翕闢終日不倦每
振寂郵肯綮之際必砉然響然用力甚㣲而合於桑林
之儛此又技之甚尤異者也暇日以所述示予予喜而
序之以寘篇首俾博覽者以知還年之一路道者之雅
戲云