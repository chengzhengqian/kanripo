如其來如焚如死如棄如此何等語也生輕宋玉而稱
仲尼班馬相如為文學按司馬遷傳屈原曰雖與日月
争光可矣生當見之乎若相如之徒即祖習不暇者也
豈生稱誤邪將識分有所至極邪將彼之所立卓爾非
强為所庶幾遂讎嫉之邪其何傷於日月乎生笑紫貝
闕兮珠宫此與詩之金玉其相何異天下人有金玉為
之質者乎披薜荔兮帶女蘿此與贈之以芍藥何異文
章不當如此説也豈謂怒三四而喜四三識出之白而