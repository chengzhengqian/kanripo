文祖輯五玉班瑞于諸侯類圓禋方之禮備封功爵徳
之議允約法惟簡代虐以寛子惠困窮懐柔蠻貊金石
一變日月重華近古以來未有革命易姓若此之盛者
也非天私我有唐惟天祐于積徳非唐求于人庶惟人
懐于累仁當此之時太宗内啟聖謀外行專斷躬擐甲
胄跋履山川駕英雄而為奥主一區域而定大業周詩
曰昊天有成命二后受之信今之謂也若夫脩徳以降
命奉命以造邦源濬者流長根深者葉茂天人報應豈