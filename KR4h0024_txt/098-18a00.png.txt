　　秋於敬亭送從姪耑遊廬山序　李　白
余小時大人令誦子虛賦私心慕之及長南遊雲夢覽
七澤之壯觀酒隐安陸蹉十年初嘉興季父謫長安
西還時余拜見預飲林下耑乃稚子嬉遊在傍今來有
成鬱負秀氣吾衰乆矣見爾慰心申悲道舊破啼為笑
方告我逺涉西登香爐長山横蹙九江却轉瀑布天落
半與銀河爭流騰虹奔電潨射萬壑此宇宙之竒詭也
其上有方湖石井不可得而窺焉羨君此行撫鶴長嘯