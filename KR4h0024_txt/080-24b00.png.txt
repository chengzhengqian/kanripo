後吳卒以良山叛則東西浙之筋力殆矣自爾天子不
重困百姓由是官未實爵諸葛爽祑安文祏皆自盗而
昇朝序也所以不幸者江南水鍾陵火㳂淮飢汴滑以
東螟故無賴輩一食之不飽一衣之不覆則磨寸鐵挺
白棒以望朝廷姑息而王仙芝尚君長等凌突我廬壽
燖剥我梁宋天子以蟣虱痒痛不足搔爬因處分十二
州取將軍為節度非方鎮之無帥非朝廷之乏人蓋以
將軍跳出隴右不二十餘年三擁節旄謂將軍必能知