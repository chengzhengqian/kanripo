揚也房杜𤣥機朗識並運帷幄神發響效謨成天功此
則蕭何之指蹤也子房之决勝也尉遲秦程剛毅木訥
氣鎮三軍力崩大敵匹馬孤劍為王前驅此則吳漢之
樸忠賈復之雄勇也其餘皆榱棟殊材黼黻異制儔諸
古烈罔有慙徳皇王之際於斯為盛其始也文為經武
為緯智斯作忠斯述其末也大不偪小不遏退者全來
者達控而縱之使自用之推而引之使自盡之不設籠
檻以觀遼廓之致不頓韁鎻以極權竒之變執一徳而