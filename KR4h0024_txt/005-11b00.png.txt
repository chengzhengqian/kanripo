激之逺兮逺為夕既因月而大小成亦隨時而前後隔
此日之所以一沈而潮之所以兩析也荅第十/一問天地一
氣也隂陽一致也其虚其盈隨日之經界寒暑之二道
将無差於萬齡故小大可法而乾坤永寧也荅第十/二問若
夫雲者雨者風者霧者為雪為霜者為雹為露者雷之
所鼓者龍之所赴者羣生之所賦者萬物之所附者彼
皆與日而推移所以就其衰而成其茂也然後九圍無
餘而萬流為之長輔談未竟客又勦而言曰若乃寒暑