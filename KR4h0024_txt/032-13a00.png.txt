陶鈞知子惟明從吾所尚陋伊祈之莫緒追齧缺而將
喪帝允執乎厥中皇遂崇於太上始授圖而觀察終脱
屣以清曠齋必閒館朝而别宫問安順色資孝𢎞風理
極兼受言承至公豈綴衣而憑几忽成鼎而號弓嗚呼
哀哉夢年罕驗顧是付囑屬神器其得所委靈心其何
欲増摧絶以孺慕竟厭時以去俗萬邦赴而同軌六遂
陳而帥屬外羣悲於縞素中不瘞於珠玉蜃輅迎轉龍
㡛戒徂寒生紫殿曉發清都笳挽遟遟而徙靡斾旌戀