其同者出源到海也其曲直淺深其色黄白不必均也
如百品之雜焉其同者飽於腸也其味鹹酸苦辛不必
均也因學而知者也此創意之大歸也天下之語文章
有六説焉其尚異者則曰文章辭句竒險而已其好理
者則曰文章叙意苟通而已其溺於時者則曰文章必
當對其病於是者則曰文章不對其愛難者則曰文章
宜深不當易其愛易者則曰文章宜通不當難此皆情
有所偏滯而不流未識文章之所主也義不主於理言