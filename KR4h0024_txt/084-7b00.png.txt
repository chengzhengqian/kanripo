以相成者僕雖老矣辱君子之遊同君子之道見君子
之榮三十年矣子之善猶僕之善也得不相成乎且百
年之壽人誰及之嵗月有窮天地有終惟立徳立言立
功斯為不朽彼聖賢救世死而後已氣有所感也故天
下有樂賢人樂之天下有憂賢人憂之樂毅所以徇弱
燕之急復彊齊之讎韓信所以感推食之恩申戰勝之
感意氣所感天地相合況於人乎天方授子子實為將
得不憂之乎噫徳與言僕無望矣立功立事在吾子為