乃盛服執笏以入即事文武賔屬俯首聽位各執其職
牲肥酒香樽爵静潔降登有數神其醉飽海之百靈祕
怪恍惚蜿蜿蜒蜒來慕飲食闔廟旋艫祥飈送颿旗纛
旄麾飛揚晻藹鐃鼔嘲轟高管噭譟武夫奮掉工師唱
和穹龜長魚踊躍後先乾端坤倪軒豁呈露祀之之嵗
風災熄滅人厭魚蟹五糓胥熟明年祀歸又廣廟宫而
大之治其庭壇改作東西兩序齋庖之房百用具修明
年其時公又固往不懈益䖍嵗仍大和耊艾歌詠始公