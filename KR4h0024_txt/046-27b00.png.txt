祗慎雖六七嵗黎人不飢曷為國旱君道熾災德涸仁
枯貪風暴氣蒸為時癘曷為人旱邦燬其政吏賊其行
千里人心燥不為隂夫天旱求諸仁仁洽而時豐國旱
求諸德德潤而澤流人旱求諸政政清而俗阜今貨遊
於上刑黷於下百姓焦愁結成恨暑所謂人旱者也邦
守不清其政而逮龍貨雨是猶乘攆適海豢羊望翼於
何可兾乎太守得書增怒是嵗自正月不雨至於五月
明年殍死者數千人而太守亦以財禍