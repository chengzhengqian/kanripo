　　秋夕懐逺　　　　　　　　孟　郊
卧冷無逺夢聽秋酸别情髙枝低枝風千葉萬葉聲淺
井不供飲瘦田長廢耕今交非古交貧語聞皆輕
　　蟋蟀詩　　　　　　　　　羅　隱
頑颸斃芳吹愁夕長屑戍有動歌離弔夢如訢如言緒
引虛寛周隙伺榻繁咽夤縁范睡蟬老冠峨緌好不冠
不緌爾奚以悲蚊蚋有毒食人肌肉蒼蠅多端黑白偷
安爾也出處物兮莫累壊舍啼衰虛堂泣曙勿狥諠譁