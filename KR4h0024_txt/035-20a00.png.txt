古法祭無尸尸之重重於卜則明廢龜可也又聞夫鑄
刀劒者不成則屠大彘而祭之被髮而哭之則成而利
蓋不祥器也其神者躍為龍蛇穿木石入泉源以至發
炯光聲音人不能自神因天地之氣化天地之物而為
神固無悉然是亦為怪古者成宫室必落之鐘鼓器械
必釁之豈神明貴殺亨羶腥歟今亡其禮未問屋室不
安身而器物不利用由是而言則卜筮隂陽之流皆妄
作也夫潔壇墠而布精誠求福之來緬不可致耕夫蠶