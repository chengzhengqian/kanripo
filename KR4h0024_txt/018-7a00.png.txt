聖人祕元命懼世亂其真如何嵩公輩詼譎誤時人先
天誠為美階亂禍誰因長城備胡冦嬴禍發其親赤精
既迷漢子年何救秦云去桃李花多言死如麻
深居觀羣動悱然爭朶頤讒説相啖食利害紛㘈㘈便
便夸毗子榮耀更相持務光讓天下商賈競刀錐已矣
行采芝萬世同一時
吾愛鬼谷子青谿無垢氛囊括經世道遺身在白雲七
雄方龍鬬天下乆無君浮榮不足貴導養晦時文舒可