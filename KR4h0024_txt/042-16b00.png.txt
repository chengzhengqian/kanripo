月十六日也翌日乙丑王崩是十七日也丁夘命作𠕋
度是十九日也越七日癸酉柏相命士須材是四月二
十五日也則成王崩至康王麻冕黼裳中間有十月康
王方始見廟則知湯崩在十一月淹停至殮訖方始十
二月祇見其祖顧命見廟訖諸侯出廟門俟伊訓言祇
見厥祖侯甸羣后咸在則崩及見廟殷周之禮並同此
周因於殷禮損益可知也不得元年以前别有一年此
尚書三年之喪二十五月之明驗也禮記三年問云三