餘用之不竭沈休文獨以音韻為切重輕為難語雖甚
工㫖則未逺夫荆璧不能無瑕隋珠不能無纇文㫖髙
妙豈以音韻為病哉此可以言規矩之内未可以言文
外意也較其師友則魏文與王陳應劉討論之矣江南
惟於五言為妙故休文長於音韻而謂靈均以來此袐
未睹不亦誣人甚矣古人辭髙者葢以言妙而工適情
不取於音韻曹植七哀詩有徊泥諧依四韻王粲詩有/攀原安三韻班固漢書贊及當時詞賦多
用協韻猗歟元勲/佐漢舉信是也意盡而止成篇不拘於隻耦文選詩/有五韻