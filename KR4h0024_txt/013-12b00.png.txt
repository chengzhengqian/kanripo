章華宫中九月時桂花半落紅橘垂江頭騎火照輦道
君王夜從雲夢歸霓旌鳯蓋到雙闕臺上重重歌吹發
千門萬户開相當燭籠左右列成行下輦更衣入洞房
洞房侍女盡焚香玉階羅幕微有霜齊言此夕樂未央
玉酒湛湛盈華觴絲竹次第鳴中堂巴姬起舞向君王
迴身垂手結明璫願君千年萬年壽朝出射麋夜飲酒
　　上之回　　　　　　　　　　李　白
三十六離宫樓臺與天通閣道歩行月美人愁煙空恩