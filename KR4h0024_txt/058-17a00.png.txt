隣不通人或急艱傾家以濟素懐儉約雅好真如不服
綺紈不食葷血雖粉闈有閌朱紱斯皇不易貴賤之心
能全始終之節嗟乎譽高千載道屈一時漢之崔駰官
終邑宰魏之管輅位止府丞天乎與才而人乎無命自
古所歎豈獨高都而已府公所著文集十巻盛行於代
嗣子輪行太常寺奉禮郎次子轅轍轔輯等永惟𬨨庭
之訓式遵卜宅之禮靈轜戒道哀挽及關靈掌東拓地
惟鄉縣拱樹西靡心存帝京銘曰