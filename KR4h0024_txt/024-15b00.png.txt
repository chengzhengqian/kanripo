師俗姓彭名知至性篤孝執親之䘮七日不食微言密
行志道探𤣥究易老莊太一之㫖善正書擅鍾王品格
其㸃畫宛秀毫縷必見如折槁荷磨文石筋理灑颯固
非人力之所致也中朝名士山藪髙尚法流開勝逺近慕
焉及晚年専意於禪頌生平藝業脱若遺塵矣常歎曰
帝王父母許我出家雨露生成恩惟一揆依如來教創
是功徳萬一乎獻福二宫潜祐七祖將與一切咸登道
場於是三歸堂以長安元年辛丑子月望日癸未立善