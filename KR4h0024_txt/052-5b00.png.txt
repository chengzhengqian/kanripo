邐迤斜分玉女之臺碑闕相望近對石人之廟金草生
而五色貝樹長而三花紫雲合沓於溪澗白霧氛氲於
巖嶺考之易林信惟神明所伏求之遁甲固以威靈肅
然夫其命有司乗務隙因高背下察隐嶙之餘基審日
觀星揆摧殘之落構周官置臬郢匠揮斤異態神行全
模化造紅葩奪日飛累榭於山間綺綴衝風架迴廊於
木末仙人在棟神女臨窻周施玳瑁之椽徧覆琉璃之
瓦赤玉為堦甃黄金作門闕山如白岸樹似青溪羞蕰