始以門子横經游京師有司擢上第㕘幽州軍事轉兵
曹掾歴范陽令考績皆為府中最興元初以太子家令
為莫州刺史以御史中丞為行軍司馬凡吏理之慰薦
輿師之拊養如良庖之無綮肯翳良農之無滅裂司徒
即代有詔奪情節哀順變講信修睦先公之封畛盡在
長師之威惠畢舉比嵗大旱蝝蝗為災絜齋菲黙以
心禱甘雨祁祁嘉生莓莓因其豐登示以班制古諸侯
之令典靡不具焉貞元初烏桓誘北方之戎幸吾阻飢