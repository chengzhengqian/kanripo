書府君西州之右族光未耀而德已基惟司空府君志
為君子儒以經學居上第調補安陽縣主簿歴平正縣
尉汾州司法叅軍陜州大都督兵曹終于太原府首掾始以顓經進既仕旁通百家愛穀梁子清而婉左丘明
國語辯而工司馬遷史記文而不華咸手筆朱墨究其
微㫖愷悌以肥家信誼以急人德充齒耋獨享天爵故
休祐集于身後徽章流乎佳城凡以子貴承澤降命書
告第者始贈尚書祠部郎中再贈禮部尚書三加右僕