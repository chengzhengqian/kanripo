桓得其術而國以覇周景失其道而人用弊考諸載籍
國之興衰實繫於是陛下思變古以濟今欲反經以合
道而不即改作詢之芻蕘臣雖蠢愚敢不薦其聞見古
者以珠玉為上幣黄金為中幣刀布為下幣夫三幣握
之則非有補於煖也捨之則非有損於飽也先王以守
財物以御人事而平天下也是以命之曰衡衡者使物
一髙一下不得有常故與之在君奪之在君貧之在君
富之在君是以人戴君如日月親君如父母用此術也