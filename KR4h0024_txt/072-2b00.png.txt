移之兵不可以擅誅權不可以擅施貨不可以擅蓄王
澤不可以擅奪君恩不可以擅間私讎不可以擅報公
爵不可以擅私此堂得以誅之事不可以輕入重罪不
可以生入死法不可以剥害於人財不可以擅加於賦
情不可以委之於倖亂不可以啟之於萌伐紊不賞削
紊不封聞荒不救見饉不驚逆諌自賢違道傷古此堂
得以殺之故曰廟堂之上鐏爼之前有兵有刑有挺有
刃有斧鉞有鴆毒有夷族有破家登此堂者得以行之