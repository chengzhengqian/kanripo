狽於兩國之際軍不振旅身卒犇亡子獨推而崇之冠
於二賢之首誠所未諭其有説耶翰應之曰子之所聞
者末歟語功則信然語才則不爾夫才生於代功與運
成固有才優而功微運合而才劣先當格以道徳覈于
終始審其邪正觀其去就然後事可明也夷吾當既亂
之時輔有過之主功濟諸夏澤被生人信為美矣然徼
功事讐務入之情速矣肆奢越禮盈量之意見焉故仲
尼雖稱其仁終小其器止於霸者之佐殆非王臣之良