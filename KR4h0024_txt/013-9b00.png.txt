金笑裏面一搦掌中腰掛冠豈憚㝛迎拜不勝嬌寄語
少年子無辭歸路遥
　　少年行　　　　　　　　　張　籍
少年從出獵長楊禁中新拜羽林郎獨到輦前射雙虎
君王手賜黄金璫日月鬭雞都市裏贏得寶刀重刻字
百里報讎夜出城平明還在倡樓醉遥聞虜到平陵下
不待詔書行上馬斬得名王獻桂宫封侯起第一日中
不為六郡良家子百戰始取邊城功