昨暮辱問兼示所寄宇文生書憂深思逺推仲尼之道
見天地之心甚善來書之意逺者大者斯盡善矣其愚
之所諭者輒備聞見以獻左右宇文生云仲尼因舊史
修春秋所記不過二百四十二年今子長乃軼孔氏而
修數千年荒絶之書助以黄老寓託之說仲尼之所二
子長之所一仲尼之所難子長之所易美則美矣愚以
為未盡昔大雅喪然後頌聲寢王澤竭然後詩不作諸
侯放恣處士横議孔子懼作春秋以一王法於是記言