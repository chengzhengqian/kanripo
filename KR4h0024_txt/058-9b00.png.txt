　　唐左拾遺翰林學士李公新墓碑銘并序/
　　　　　　　　　　　　　　　范傳正
騏驥筋力成意在萬里外歴塊一蹶斃於空谷唯餘駿
骨價重千金大鵬羽翼張勢欲摩穹昊天風不來海波
不起塌翅别島空留大名人亦有之故左拾遺翰林學
士李公之謂矣公名白字太白其先隴西成紀人絶嗣
之家難求譜牒公之孫女搜於箱篋中得公之亡子伯
禽手䟽十數行紙壊字缺不能詳備約而計之凉武昭