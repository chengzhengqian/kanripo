辱書適曛黒使者立復不果一二承來意之厚傳曰言
及而不言失人粗書其愚為足下荅幸察來書所謂今
之工文或先於竒怪者顧其文工與否耳夫意新則異
於常異於常則怪矣詞髙則出於衆出於衆則竒矣虎
豹之文不得不炳於犬羊鸞鳯之音不得不鏘於烏鵲
金玉之光不得不炫於瓦石非有意先之也迺自然也
必崔嵬然後為岳必滔天然後為海明堂之棟必撓雲
霓驪龍之珠必固深泉足下以少年氣盛固當以出拔