紀綱之職與百司絶類盖百司坐其署但専局而已矣
入於朝與啟事於丞相府亦不出乎其位是以朝罷而
各復其司以無事於朝堂與中書也若御史臺每朝㑹
其長總領屬官謁於天子道路誰何之聲達于禁扉至
含元殿西廡使朱衣從官傳呼促百官就班遲曉文武
臣僚列於兩觀之下使監察御史二人立於東西朝堂
甎道以監之雞人報㸃監者押百官由通乾觀象入宣
政門及班于殿庭則左右巡使二人分押於鍾鼓樓下