經前後獻功悉如宸㫖方將大復流沙逺收故地奪我
良將罔卒西事以大歴十一年月日薨于戎府春秋五
十六天子廢朝而歎曰安得雄邉威敵之臣如扶風乎
遣中命以迎喪顧近侍而流涕其至第也百官會弔其
遣奠也五校啟行賵以車馬唅有貝玉所以褒大勲也
初公自二庭統甲士三千赴鳳翔行在遂陳滅胡之策
先皇帝奇之曰吾無憂於東方也遂戰青渠陣灃水收
二陜復三川衛南以百騎破五千河陽以一旅摧十萬