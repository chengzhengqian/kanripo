謂大和也是亦必無而已矣又何必枉吾之道曲順其
時以諂是物哉吾固知順時之得天不如順人順道之
得天也何也使犯死者自春而窮其辭欲不死不可得
貫三木加連鎻而致之獄更大暑數月痒不得搔痺不
得摇痛不得摩飢不得時而食渴不得時而飲目不得
瞑支不得舒怨號之聲聞於里人如是而大和之不傷
天時之不逆是亦必無而已矣彼其所宜得者死而已
也又若是焉何哉或者乃以雪霜者天之經也雷霆者