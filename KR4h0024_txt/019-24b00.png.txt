　　紀泰山銘附/　　　　　　𤣥宗御製
朕宅帝位十有四載顧惟不徳懵於至道任夫難任安
夫難安兹朕未知獲戾於上下心之浩蕩若涉於大川
頼上帝垂休先后儲慶宰衡庶尹交修皇極四海㑹同
五典敷暢嵗云再熟人用大和百辟僉謀倡予封禪謂
孝莫大於嚴父謂禮莫尊於告天天符既至人望其積
固請不已固辭不獲予與夫二三臣稽虞典繹漢制張
皇六師震疊九㝢旌旅有列士馬無譁肅肅邕邕翼翼