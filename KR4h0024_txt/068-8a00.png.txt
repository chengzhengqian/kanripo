大安仁人之言不可己巳上元二年𤣥宗升遐詔公攝
政肅宗違代令公當國道合君臣時契雲龍於二主功
高宇宙徳鍾社稷於一身夫平計之勃安之揔有平勃
之勲伊攝之霍立之再當伊霍之任人臣貴極今古罕
儔公晩嬰衰疾屬辭樞務遂得特紆聖眷俯降臣禮赤
墀之下杖䇿來朝宣室之中肩輿入見此則明主上徳
而屈體忠臣感恩而忘形君臣之間斯爲盛矣無何有
詔册授太保軍國大務仍咨訪焉公至和爲心太素爲