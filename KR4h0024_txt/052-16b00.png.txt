聖軫念節將更至咸以為請搢紳獻議則以和親為便
中宗未之許也初以公耋老且重煩之及卜師於太宫
之庭惟公之吉至尊親臨前殿授以兵符公承命徂征
北蕃逆駭記所謂君子有其時有其命公得其二而伸
其一者也公忠貫神明慮幾造化鎮以長䇿潰其姦謀
一麾偏師屠名王復喪馬奪壍拂雲維而城之並河之
阿列築三鎮將精士鋭談笑就役匈奴莫敢南視雷哭
而遁老㓜望公以相震怖不然則乗氷轉鬬無日無之