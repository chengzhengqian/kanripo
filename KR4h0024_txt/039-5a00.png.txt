食於明堂者也審如鄭義則孝經當言祖祀文王於明
堂不得言宗祀也凡宗者尊也周人既祖其廟又尊其
祀孰謂祖於明堂者乎鄭引孝經以解祭法而不曉周
公本意殊非仲尼之義㫖也又解宗祀武王云配勾芒
之類是謂五神位在堂下武王降位失君叙矣又按六
韜曰武王伐紂雪深大餘有五車二馬行無轍迹詣營
求謁武王怪而問焉太公對曰此必五方之神來受事
耳遂以其名召入各以其職令焉既而克殷風調雨順