猶犬羊之鞹此之謂也陸機曰怵他人之我先韓退之
曰唯陳言之務去假令述笑哂之狀曰莞爾則論語言
之矣曰啞啞則易言之矣曰粲然則穀梁子言之矣曰
攸爾則班固言之矣曰囅然則左思言之矣吾復言之
與前文何以異也此造言之大歸也吾所以不協於時
而學古文者悦古人之行愛古人之道也故學其言不
可以不行其行行其行不可以不重其道重其道不可
以不知其禮古之人相接有等重其義列於經傳皆可