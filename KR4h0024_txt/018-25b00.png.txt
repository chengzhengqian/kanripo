　　感懐　　　　　　　　　　費冠卿
螢燭不為苦求名始辛酸上國無交親請謁多少難九
月風割面羞汗成冰片求名俟公道名與公道逺力盡
得一名他喜我且輕家書十年絶歸去知誰榮馬嘶渭
河栁特地起愁聲
　　贈崔純良　　　　　　　　孟　郊
食薺腸亦苦强歌聲無歡出門即有礙誰謂天地寛有
礙非遐方長安大道傍小人知慮險平地生太行鏡破