不誣公羊裁而不俗穀梁清而不短幸是非殆乎息矣
庶儒道君子有以相期於孔氏之門
　　西漢文類序　　　　　　　　栁宗元
左右史混乆矣言事駮亂尚書春秋之㫖不立自左丘
明傳孔氏太史公述厯古今史記迄于今交錯相糾莫
能離其説獨左氏國語紀言不㕘於事戰國策春秋後
語頗本古史尚書之制然無古聖人蔚然之道大抵促
數耗矣而後之文者寵之文之近古而尤壮麗莫若漢