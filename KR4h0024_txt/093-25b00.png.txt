大體文中雖波騰雷動起伏萬變而殊流㑹歸同致於道
故於賦逺游頌嘯臺見公放懷大觀超邁流俗於仙掌
函谷二銘延陵論八陣圖記見公識探神化智合權道
於議郊祀配天之禮吕諲盧奕之謚見公闡明典訓綜
覈名實若夫述聖道揚儒風則陳留郡文宣王廟碑福
州新學碑美成功旌善人則張平原頌李常侍姚尚書
嚴庶子韋給事韋頴叔墓誌鄭氏孝行記李睢陽楊懷
州碑纂世徳貽後昆則先秘監靈表陳黄老之義於是