䘮禮贈賻加異常數詔贈太子太師謚曰昭襄嗣子褒
遵荷先訓敦率舊禮五月而葬二十五月而祥始立廟
洛邑曰考廟王考廟皆二丈有七從四尋衡八尋二户
立楹外垂四阿圬塓彩繪施以丹艧齋室爨室庭垣稱
之連族氏勲躅清顯銘其徳太師崔氏河東武城人也
係于齊著于漢荷先少師之純孝温重禀受元和緯文
經武為國梁柱賊臣禄山慿犯河華𤣥宗順動南逰蜀
漢公為居守有扶掖再造之勲函洛阻絶人惟蠆毒肅