　　與陳叔逹重借隋紀書　　　　王　績
乆承所撰隋紀繕寫咸畢前舍弟及家人往並有書借
咸不見付豈連城之珍俟楚文而乃進崩山之操待鍾
期而後發應以左貂右蟬榮冠東省掌壺負璽望重南
宫朝夕丹墀揖讓增價往來青𤨏步頓生光豐屋華榱
顧蓬蒿而徙眷鳴鍾列鼎想藜藿而移交不與驕期遂
忘曩時之好耳僕遭逢眀聖棲遲邱壑幸悦堯舜之風
得全箕潁之操雖心期所託吾道遥存而出處離異儀