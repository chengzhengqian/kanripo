景福方期永年玉几奄及金縢遂愆絶五日之晨省遽
千齡而上仙攀帷扆以孺慕抱劒舄以纒綿嗚呼哀哉
䖍奉顧託式遵遺志指珠玉而不藏即陶甄以成器貽
儉徳以為譽垂風聲於後嗣嗚呼哀哉永去天邑言遵
地肺背沃野之神臯越通川之清渭懷岐下之前迹眷
新豐之舊里笳哀噎以留思旐翩翩而顧指悲風急而
拱木吟平野晦而寒烟起嗚呼哀哉惟綴衣之如昨忽
馳光之莫駐亟時逝而節改俄涉新而履故野蒼蒼以