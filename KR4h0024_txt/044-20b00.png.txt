窮山人盡行也大江人盡涉也然而不幸者有遇虎兕
之暴蛟龍之患者矣豈以是而止哉夫途有遇是患
而死者繼其踵者惟恐其行之不速也今之士為名與
勢苟刑禍及流竄至是監刀鋸者必名人司流竄者必
勢士繼其踵者惟恐其位之不速也嗚呼名與勢然也
吾患其内虎兕乎蛟龍乎是天不為人幸也非人也其
或披林逐虎兕入水嬰蛟龍遇其患也是人不為天幸
也非天也若是以遇禍則終身所為心之駔儈焉