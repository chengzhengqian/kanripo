太原王生甞移耆老書以江陵故楚也子胥親逐其君
臣夷其墳墓且楚人之所宜怨也而江陵反為之廟世
饗其讎謂耆老而忘其君父也吾以為不然楚人之性
慓悍大能復其仇讎其後自懐王入武關楚人怨秦不
忘干戈况其人之性能忘胥之所以破其國家而事之
乎且令江陵之人牽牛羊而祀其廟者將祈年糓而
獲凶荒禱疾病而得死亡者乎如厚其餼而虐其報則
江陵知胥之不可祠而不祠矣若果祈年榖而得豐穰