而敬順和合乎教者十或四五絜身畏人負拙自守始
以孝悌忠信約禮從儀人生合爾博聞逰藝行義修辭
人生固然殊不以有為而為也幸屬昭代以此官人敬
趨條目遂希銓擇五試於禮部方售鄉貢進士四試於
吏部始授四門館助教某兩應博學宏詞不售一平選/被駮又平選始授四門助教也
夫人百行庶幾萬事留心不仕則已仕則冀就髙衢逺
途展其素蓄垂名于後代播美於當時匪徒利斗粟希
片帛救寒暑給朝夕也所以利斗粟希片帛者不能無