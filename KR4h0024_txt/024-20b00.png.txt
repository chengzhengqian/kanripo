夀安令白昊予宗兄也得丹青之妙傳寫之要毛羣羽
族尤是所長長慶元年以畫鵰貺予予愛之因題賛云
鷙禽之英黑鵰丁丁鉤綴八爪劍插六翎想入心匠寫
從筆精不卵不鶵一日而成軒然將飛戞然欲鳴毛動
骨活神來著形始知造物不必窅𡨕但獲天機則與化
争韓幹之馬籍籍知名薛稷之鶴翩翩有聲研工覈能
較真鬬靈豈無他人不如我兄
　　怪松圗賛并序/　　　　　　陸龜蒙