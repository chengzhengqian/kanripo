密記之當逢大道之朝必遇非常之主則真圗之製便
可上言君親之義不違犬馬之誠斯在臣早識其子常
與臣言星霜屢移書奏仍闕以嵗月滋久㫖趣幽微沈
吟耳目之前倐忽禎祥之後伏惟皇帝陛下乗道御極
乃聖興化叅日月之並明體乾坤而同徳梯航萬里争
飲淳和之風臣妾四夷盡歸仁夀之域令陛下務於道
道可盡乎法於天天實長久是知與道齊運比天同休
無疆之徵乃在兹矣則天授之美其可替乎章句粲然