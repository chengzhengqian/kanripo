於器俯察要終挹彼注兹授之若沖虚則臲卼似君子
之困䝉中則端平如君子之中庸滿則傾跌霆流電發
器如隄隤水若河決非神鼎之自盈異衢樽之不竭蓋
欲表人道之隆替明百事之有節然兹器也不以中而
自藏不以跌而自傷其過也如彼薄蝕其更也浸彼輝
光得其道者居則念於豐蔀動乃思於謙受顔既復而
不逺惠屢黜而何咎知任重之力及悟物盈之難久雖
神道之無形常慘然於前後昔與君子同秉國鈞公得