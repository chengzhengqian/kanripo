苖踰郴而南㳂湞江浮滄溟抵羅浮始得師於壽春楊
生楊生以傳書為道者也始則三代聖王死而其道盡
留於春秋春秋之道某以不下牀而求之求之必謀吾
所傳不失其指每問一巻講一經說一傳疑周公孔子
左邱明公羊高榖梁赤若迴環在座似假生之口以逹
其心也邇來數年精力刻竭希金口木舌將以卒其業
雖未能無愧於古人然於聖人之道非不孜孜也旣而
曰以是為駕說之儒曷若為行道之儒邪貯之於心有