陽人漢魏大族隋晉南渡家於義烏今為東陽義烏人
也自江夏太守極梁居士翕賢逹相承世謂居士為諸
佛化身杳不可測左谿則居士六代孫梵行之門宜生
上徳母葛氏夢天降靈瑞而娠左谿心静體安迄于乳
育生九年矣辭家入道兼綜羣言曰此法門之畎澮也
如意年中剃度義烏清泰寺尋光州岸律師受具戒
就㑹稽印宗禪師商律部重山深林怖畏之地獨處巖
穴凡三十年宴居左谿因以為號每言石泉可以洗昬