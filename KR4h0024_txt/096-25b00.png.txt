嶺下有雲母泉泉出石引流分渠周遍庭宇發源如乳
湩末派如淳漿烹茶析蒸灌園潄齒皆用之大浸不盈
大旱不耗自墨山西北至石門東南至東陵廣輪二十
里盡生雲母牆階道路烱烱如列星井泉溪澗色皆純
白鄉人多夀考無癖痼疥搔之疾華深樂之潁川陳公
天寳中與華同為諫官公性與道合忽於權利方掛冠
投簮顧華以名山之契乾元初公貶清江丞移武陵丞
華貶杭州司功恩復左補闕上元中俱奉詔徵公自清