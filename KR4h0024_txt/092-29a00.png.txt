昔孔宣父以天縱之才自衛返魯乃刪詩定禮述易道
而修春秋數千百年文章桀然可觀也孔子殁二百嵗
而騷人作於是婉麗浮侈之法行焉漢興二百年賈誼
馬遷為之傑憲章禮樂有老成之風長卿子雲之儔瑰
詭萬變亦奇特之士也惜其王公大人之言溺於流雜
而不顯其後班張崔蔡曹劉潘陸随波而作雖大雅不
足其遺風餘烈尚有典刑宋齊之末蓋顦顇矣逶迤陵
頽流靡忘返至于徐庾天之將䘮斯文也後進之士若