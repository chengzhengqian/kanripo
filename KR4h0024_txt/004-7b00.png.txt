傲客房為駟馬天王對於攝提皇極臨於宦者左角右
角兩耀之所巡行隂間陽間五星之所次舍後宫掌於
燕息太子承於冢社宗人宗正内外惇敘於邦家市樓
市垣貨殖畢陳於天下北宫則靈龜潛匿螣蛇伏藏瓠
𤓰宛然而獨處織女終朝而七襄登漸臺而顧步御輦
道而倘佯聞雷霆之隠隠聽枹鼓之硠硠南斗主爵祿
東璧主文章須女主布幣牽牛主闗梁羽林之軍所以
除暴亂壘壁之陣所以備非常西宫則天潢咸池五車