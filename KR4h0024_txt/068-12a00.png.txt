凡推轂之士繇幕廷而奮迅者近於百輩将相六軄左
右曹臺以至列藩二千石不可勝書夫人安定郡梁氏
蘇州常熟縣令㓜睦之女也專柔淑慎動有儀矩先於
公殁幾三十年矣嗣子司農少卿師損與其弟昭應縣
令式方駕部員外郎從郁等皆以材能孝謹爲卿大夫
元士推擇之際以吏資廕庥之下咸有淑聲儼然摧剥
相眩無怗誠信哀敬實加於人以徳輿嘗忝府辟晩聨
台座每荷同升之義盍陳無愧之辭直書徳輝以鏤幽