怒哀懼愛惡欲七者皆情所為也情既昏性斯匿矣非
性之過也七者循環而交來故性不能充也水之渾也
其流不清火之煙也其光不明非水火清明之過沙不
渾流斯清矣煙不鬱光斯明矣情不作性斯充矣性者
天之命也聖人得之不惑者也聖人者豈其無情邪聖
人者寂然不動不往而到不言而神不耀而光制作㕘
乎天地變化合乎隂陽雖有情也未嘗有情也然則百
姓者豈其無性邪百姓之性與聖人之性弗差也雖然