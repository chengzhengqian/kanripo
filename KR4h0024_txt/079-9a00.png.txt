其可得乎貞元初兵戈初解蝗旱為災邑多逃亡人士
殍餒至使官厨有闕國用增艱王制曰國無九年之蓄
曰不足無六年之蓄曰急無三年之蓄曰國非其國也
三年耕必有一年之食九年耕必有三年之食以三十
年之通雖有凶旱水溢民無菜色然後天子之食日舉
以樂今歲豐年稔榖賤傷農誠宜出價以歛糴實太倉
之儲豈可慢易於豐賤之日危急於凶荒之際比年國
家和糴殆不得人文帳空存倉廩不實是由賞罰之典