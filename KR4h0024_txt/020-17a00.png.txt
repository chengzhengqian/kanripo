夏五月或赫日杲杲或密雲溶溶為燋灼為霖霪似
不日而至皇帝宿布大和人神鳥獸魚鼈咸若騰歡
心揚喜雲欣欣熙熙休氣中積浹磅礴浮蒼蒼潜相
戛磨力强者勝九陽搆旱而莫展六隂作潦而不就
氛祲靄為慶雲烈景曒為祥光油油薰薰宛復如春
塊不破而雨足條無聲而風暢日者生氣欲凝淑氣
猶競彼雖罔得為禍此亦未能為福徘徊相持時澤
不降五稼含萌而待藝百芳蓄頴以思坼至是土膏