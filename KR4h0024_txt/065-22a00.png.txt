達聖祖院于大茅峰下崇元觀之前上直夫華陽洞之
南門集羣仙之靈慶資聖夀於萬億本其經始實感周
先生出應昌運為唐廣成薦瑞表祥式旌不朽於是恩
錫院額號曰寳厯崇元聖祖院𤣥門之盛輝動巖谷時
唐興二百有九載天子以神聖文武惟新景命徳合乎
五千文之𤣥訓明繼乎十二聖之丕業以清靜源理化
以仁夀域生靈陶之以大和躋之於至順故自臨馭大
寳則申詔百辟旁延萬邦推誠備禮徵訪至道寤寐孜