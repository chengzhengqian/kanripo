無隠苟有未逹安敢勿言雖知塵情固不可已夫理道
之急在於得人而知人之難聖哲所病聽其言則未保
其行求其行則或遺其才校勞考則巧偽繁興而直方
之人罕進徇聲華則趨競彌長而沈退之士莫升自必
素與交親備詳本末探其志行閲其器能然後守道藏
用者可得而知沽名飾貎者不容其偽故孔子曰視其
所以觀其所由察其所安人焉廋哉夫欲觀視而察之
非一朝一夕之所能也是以前代有鄉閭舉薦之法長