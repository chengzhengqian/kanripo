之山亦將不負吾子之三人矣以是思得聚㑹話既徃
探歴之勝至於切磋善惡分擘進趨僕此世固不待學
奴婢下人指誓神佛而後已耳吾子何所用意邪明日
東去既不得面寓書惘惘九月三日𢎞農尉李某頓首
　　荅侯髙第二書　　　　　　　李　翺
足下復書來㑹與一二友生飲酒甚樂故不果以時報
三讀足下書感歎不能休非足下之愛我甚且欲吾身
在而吾道光明也則何能開難出之辭如此之無憂乎