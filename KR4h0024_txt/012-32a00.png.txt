　　古長城吟　　　　　　　　　王　翰
長安少年無逺圗一生唯羨執金吾騏驎前殿拜天子
走馬為君西擊胡胡沙獵獵吹人面漢虜相逢不相見
遥聞鍾鼔動地來傳道單于夜猶戰此時顧恩寧顧身
為君一行摧萬人壯士揮戈迴白日單于濺血染朱輪
迴來飲馬長城窟長城道傍多白骨問之耆老何代人
云是秦王築城卒黄昏塞北無人煙鬼哭啾啾聲沸天
無罪見誅功不賞孤魂流落此城邊當昔秦王按劒起