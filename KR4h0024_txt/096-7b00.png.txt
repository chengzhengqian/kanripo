下之再平也方夜水月如練清光可掇張公以殊有勝
槩四望超然乃顧白曰此湖古來賢豪逰者非一而枉
踐佳境寂寥無聞夫子可為我標之嘉名以傳不朽白
因舉酒酹水號之曰郎官湖亦由鄭圃之有僕射陂也
席上文士輔翼岑靜以為知言乃命賦詩紀事刻石湖
側将與大别山共相磨滅焉
張公多逸興共泛沔城隅當時明月好不減武昌都四
座醉清光為歡古來無郎官愛此水因號郎官湖風流