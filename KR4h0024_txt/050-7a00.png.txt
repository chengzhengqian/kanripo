所以存像設建祠庭矣稽彼上古洎乎中運五載廵狩
百神懐柔皇王令典以之協祚歷數昌期以之交泰粤
自嬴漢爰逮周隋匪修匪䖍或僭或侈不勤於省者其
政缺非美而封者其事訛於戲黷祭虛陳昭靈㒺荅更
張禮秩固待雍熙粤若我唐正百王頽教龔惟我后揚
五聖丕烈人神允洽動植和暢乃籍北鎮柴南壇碑西
嶽泥東岱是用告厥功祗其祠也故穰穰多福獲於彼
顒顒衆心徯於此而今儉狁不熾已方餘辰邉隅於是