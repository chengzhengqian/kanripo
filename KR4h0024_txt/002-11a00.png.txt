若里巷之新名閭閻之近革或區區於傳説或瑣瑣於
典冊非儆戒於將来何侈言之敢作且二誥尚存始卜
惟艱四姓所都季年乃遷或得于聞或得于傳幸子勿
譁試為子發乎齒牙里人曰諾先生曰郟鄏之地中居
帝域賢相聖營龜符墨食成王定鼎以休姬徳三十承
孫八百祚年祖功寖微衰平乃遷幽用婦烽諸侯疾怨
夷元敬朔太史不頒百沠分波争涸其源汜水而鄭陽
翟而韓晉盟河陽秦戍新安一旅之兵一雷之土嬴氏