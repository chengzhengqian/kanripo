文就六經而正焉故每遇名輩稱弟不容於口自謂彌
乆益無愧詞竊料弟亦以直諒見待不以恱媚相容故
不唯嗟挹亦欲商度其萬一耳若弟擯落今古脫遺經
籍斯則如獻白豕何足採取若猶有祖述則願陳其梗
槩以相叅會耳愚謂三五之代上埀拱而無為下不知
其帝力其漸被於天地萬物不可得而傳也夏殷之際
聖賢相遇其文在於盛徳大業又鮮可得而傳也厥後
周公遭變仲尼不當世其文遺於册府故可得而傳也