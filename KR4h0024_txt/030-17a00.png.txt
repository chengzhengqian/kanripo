帥而虧萬乗之義得一方而結四海之疑乃是重其所
輕而輕其所重謂之權也不亦反乎以反道為權以任
數為智君上行之必失衆臣下用之必䧟身歴代所以
多喪亂而長姦邪由此誤也夫以韓信才略當代莫儔
且負嫌猜已遭告訐縱之足以亂區㝢除之可以安國
家幸而成擒猶謂失䇿當時被攻戰之害百代流詭詐
之譏况楚琳卒伍凡材厮養賤品因時擾攘得肆猖狂
非有䧟堅殪敵之雄出竒制勝之略頗同狐鼠乗夜睢