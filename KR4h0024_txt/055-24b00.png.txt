兩宫弔問相繼於道開成三年某月日上御正殿詔丞
相嗣復攝中書令正衙宣冊謚曰莊淑大長公主某年
某月日祔葬於萬年縣洪原鄉少陵原尚書先塋禮也
生男二人長曰輔九年十歳次曰揚十始二歲女二人
某於尚書為從父弟以實銘銘曰
章武皇帝唐中興主刑于正妃教及嫡女婉婉帝子下
嫁時賢影逐響荅隨順纒綿杜氏大族枝蔓蟬聮上有
舅姑髙堂儼然螭綬龜章玉佩金軒養色恱意侍後承