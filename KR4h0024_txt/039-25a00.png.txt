議者謂學生之無所事謂齋郎之幸而進不本其意因
謂可以代任其事而罷之蓋亦不得其理矣今夫齋郎
之所事者力也學生之所事者徳與藝也以徳藝舉之
而以力役之是使君子而服小人之事非國家崇儒勸
學誘人為善之道也此一説不可者也抑又有大不可
者焉宗廟社稷之事雖小不可以不專敬之至也古之
道也今若以學生兼其事及其歲時日月然後授其宗
彛罍洗其周旋必不合度其進退必不得宜其思慮必