上黨平陽至於絳達於雍繇卒迫程賈人射利濟舟為
㨗渡口如肆孝子川上喟然歎曰夫來者如斯其可勝
記欲速不逹式在兹乎見義不為非勇也臨難不濟非
義也迺願棄家乞諸他郡枯槁籃縷日恒嵗積自阿闗
而東陶唐儉風食貨艱難閭里小率令逺驟馳邇饋
飴耆耋喻美於編户丁男捨耒而攻木義聲感也汾流
湯湯河滸牽射隤沙徙岸呀呷轉騰畚築於激射之旁
根柱於沸渭之下是慮是圖功就其十八九矣其年秋