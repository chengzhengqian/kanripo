于同食無私利人人皆樂成昔左邱明傳經因事書事
鴻因蔡州道及諸侯之稅因同食館及路君之政亦春
秋之㫖傳曰自廬已徃賑廩同食大和三年太嵗己酉
正月壬午朔二十日辛丑記
　　汾河義橋記　　　　　　　　崔祐甫
絳人有成橋于稷山縣南汾河水上入境稱曰孝子詢
之三十喪父母五十猶縗麻故其鄉黨捨氏不名貴之
也初兹縣有具舟之役鄰邑有官修之梁自太原西河