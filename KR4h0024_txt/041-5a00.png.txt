文慈恵愛人曰文修徳來逺曰文名既不備事亦殊貫
又安可以二王三恪私廟家祭之闕併責於一名哉若
具美果在一名則士文伯孔文子且無經緯天地之文
孟武伯寗武子又非克定禍亂之武若以廢禮不稱其
名則臧孫辰縱逆祀不得諡文管夷吾臺門反坫不得諡
敬是知議名之道取其所長則捨其所短志其大行則
遺其小節使善惡決於一字褒貶垂於將來蓋先王制
諡之方也若綜覈名實形於公論宜取坦然明白彰於