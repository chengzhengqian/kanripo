末得不重煩乃請外郎一人顓南曹之任其後或詔同
曹郎分主之或詔他曹郎權居之皆難其才而慎其舉
也大抵膺是命者必屬耳目焉以其公於能否之間不
可遏也以事之委㑹吏之竒衺因縁詭故中若市道居
之者通則闊畧守或刻深苟成績於是則翰飛不暇登
二掖贊六職得之夷易疾若傳置太原王仲舒字𢎞中
温毅亷直清方敦實風槩姿材邁乎羣倫貞元十年冬
繇諸侯部從事賢良對策厯左右諫列儀曹考功郎十