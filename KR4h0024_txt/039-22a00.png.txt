則怠又鄭𤣥云人生尚䙝食鬼神則不然神農時雖有
黍稷猶未有酒醴及後聖作為醴酪猶存𤣥酒示不忘
古春秋曰蘋蘩蕰藻之菜潢汙行潦之水可羞於王公
可薦於鬼神又曰大羮不致粢食不鑿此明君人者有
國奉先敬神嚴享豈肥濃以為上將儉約以表誠則陸
海之物鮮肥之類既乖禮文之情而變作者之法皆充
祭用非所詳也易曰樽酒簋貳納約自牖此明祭存簡
易不在繁奢所以一樽之酒貳簋之奠為明祀也抑又