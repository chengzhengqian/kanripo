歌者五六人共載止回源東栁門入小洞庭遲夷傍徨
眇緬曠漾流商雜徵與長言者啾焉合引潜魚驚或躍
宿鳥飛復下真嬉逰之擇耳源明歌曰浮漲湖兮莽條
遥川后禮兮扈予橈横増沃兮蓬仙延川后福兮易予
舷月澄凝兮明空波星磊落兮耿秋河夜既良兮酒且
多樂方作兮奈别何曲闋袁子曰君公行當揮翰右垣
豈止典胄米廩邪廣不敢受賜獨不念四三賢源明醉
曰所不與吾子及四三賢同恐懼安樂有如秋水晨前