合於古未更而懸辨其事然其從政必問於遺訓而資
於故實者也若夫春祭馬祖夏祭先牧秋祭馬社冬祭
馬步敬其本也日中而出日中而入焚原燎牧除辱舋
廏時其事也絜泉美薦庌涼棧濕翹足而陸交頸相靡
宣其性也攻駒教駣講馭僕刻之剔之羈之䇿之就
其才也不反其性故親人樂藝節樂如舞之心自生不
窮其才故闉扼鷙曼竊轡詭銜之態不作爾乃舉其神
異則望騊駼騕褭乗黄兹白來儀外廏呈伎内櫪朝刷