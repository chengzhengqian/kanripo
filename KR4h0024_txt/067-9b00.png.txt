彤蓮宫于江之濵萬井在其前善惡興乎人将欲誕敷
我法音啓迪我善根我是以作萬鈞之鍾大其器所以
昭其度也侯誰尸之長者杜海洎此方上士精法觀釋
法鸞與比丘衆百三十有五人實果其願将辦所作于
時火官金工循厥戒令範陰陽九六之數以合造化均
薄厚侈弇之齊以諧清濁聚精㑹神鳩工于其間宏誓
既逺昏疑皆破故衆心如城施者成市大悲之感與萬
靈接祝融回禄髣髴交應越五月辛丑新鍾成於是此