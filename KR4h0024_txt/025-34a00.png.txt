今乃再假寵靈驟貽奬渥姻從日茂爵封如初但見昇
崇無聞損降髙班厚位遂超涯極以此或陰氣僣陽乾
文告變且頃年以來河洛汎溢東都西京俱有水盖
以陰氣太盛所致昔王家驕貴梅福上書竇氏專權丁
鴻進諫臣伏思古來太妃之始自吕霍上官閻董之氏
皆以恩寵過深驕盈僣溢一朝損覆竟無噍類易曰不
逺而復又曰鼎折足覆公餗伏願思抑損之冝運長逺
之策或令安車就第使剖符臨州逺之以機權錫之以