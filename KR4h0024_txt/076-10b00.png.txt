古老有言曰太極之氣積成山岳洩為川瀆然則匡阜
之境其大者乎庚辰嵗山客劉軻采拾怪異自麓至頂
却下半里餘次于黄石巖巖中有棲禪子不知其幾臘
乃賾其輕重頗見其宅心之地乃問其住年但手指松
桂云毫髮我植今環人臂烏飛兎走吾復何齒矧卯戌
之昏旦霜炎之凍炙生落之榮顇去留之㳂泝雖云云
自彼而於我蔑如也於戲向非巖房峭絶僧行孤峙則
人境兩失固其宜也復何言哉觀夫煙雲雜乎履舄嵐靄