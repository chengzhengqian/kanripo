鳴者寝者訛者立者人立者齕者飲者溲者陟者降者
癢磨樹者嘘者嗅者喜相戯者怒相踶囓者秣者騎者
驟者走者載服物者載狐兔者凡馬之事二十有七為
馬大小八十有三而莫有同者焉牛大小十一頭槖駞
三頭驢如槖駞之數而加其一焉隼一犬羊狐兔麋鹿
共三十旃車三兩雜兵器弓矢旌旗刀劍矛楯弓服矢
房甲胄之屬瓶盂笠筐筥錡釡飲食服用之器投壺
之矢博奕之具二百五十有一皆曲極其妙貞元甲戌