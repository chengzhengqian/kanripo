泉名在僧録寺東七里地坦山雄目之曰此正楞伽孤
峯度門蘭若蔭松藉草吾將老焉雲從龍風從虎大道
出賢人覩岐陽之地就去成都華陰之山學來如市未
云多也後進得以拂三有超四禪升堂七十味道三千
不是過也爾其開法大略則惠念以息想極力以攝心
其入也品均凡聖其到也行無前後趣定之前萬緣盡
閑發慧之後一切皆如特奉楞伽遞為心要過此以徃
未之或知乆視年中禪師春秋高矣詔請而來趺坐覲