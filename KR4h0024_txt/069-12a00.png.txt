　　唐太學博士施先生墓誌銘　　　韓　愈
貞元十八年十月十一日太學博士施先生士丏卒其
寮郭伉買石誌其墓昌黎韓愈為之詞曰先生明毛鄭
詩通春秋左氏傳善講說朝之賢士大夫從而執經考
疑者繼于門太學生習毛鄭詩春秋左氏傳者皆其弟
子貴游之子弟侍先生之說二經來太學帖帖坐諸生
下恐不卒得聞先生死二經生喪其師仕於學者亡其
朋故自賢士大夫老師宿儒新進小生聞先生之死哭