某月某朔日𤣥月載踰卜兆時吉始啓殯昭告奉遷於
舊塋武東山之陽禮也鄉里㑹𦵏者千餘人皆涕泣號
慕悲純德之不見咸曰君子殁矣人何以召陵壑不朽
匪惟頌聲小子不敏請述鄉人之教其詞曰
肅肅我祖國始於陳中裔淪喪泊此江濱山川隆鬰鼎
氣氤氲挺生君子於鑠元真惟孝肅悌惟仁善鄰樂我
耕稼忘我搢紳茫茫田藪嵗也其春農人肅事君子犒
勤孰為夫子植杖而耘弋者何慕鴻㝠高雲楚狂懼世