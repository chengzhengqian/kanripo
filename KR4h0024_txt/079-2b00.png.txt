乏用才非無知人之鑒其所以失溺在縁情之舉夫見
勢則附俗人之所能也與不妄受志士之所難也君侯
察其茍附及不輕受就而厚之因而用之則禽息之首
為知己而必碎豫讓之身感國士而能漆至於合如市
道亷公之門客虚盈勢比雀羅廷尉之交情貴賤初則
許之以死殉體面俱柔終乃背之而飽飛身名已遂小
人恒態不可不察自君侯職相國之重持用人之權而
淺中弱植之徒已延頸企踵而至諂親戚以求譽媚賔