不可知其源坐潭上四面竹樹環合寂寥無人淒神寒
骨悄愴幽邃以其境過清不可乆居乃記之而去同游
者吳武陵襲古余弟宗𤣥𨽻而從者崔氏二小生曰恕
已曰奉壹
　　乳穴記
石鍾乳餌之最良者也楚越之山多産焉于連于韶者
獨名於世連之人告盡焉者五載矣以貢則買諸他部
今刺史崔公至逾月穴人來以乳復告邦人恱是祥也