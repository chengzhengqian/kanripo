不顧其威肉視虎狼冰顧鼎鑊諤諤造廷折其四失俾
暴主悔非遷善而從其言由是骨肉之㤙斷而再續君
臣之義捨而再交諫諍之路塞而再啟皆由焦之功也
噫忘軀狥忠亦諫者之職然死於二十七人之後不難
乎其心哉進諫於二十七人之後不難乎其詞哉斯可
謂言忠氣雄名彰事立備矣豈若龍逢諫桀比干諫紂
徒自柔聲婉詞而又身不免事不立其足為茅先生之
徒歟問者喜而退