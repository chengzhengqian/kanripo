達怡神為榮樂天忘憂自寵不驚貴我以道此非禄乎
何必入官然後為仕我有信順自天祐之謂天盖高亦
既知矣謂神盖幽亦既聞矣何必俗聲然後為名大哉
先生行不學之道據不仕之貴負不稱之名達人觀焉斯
亦極矣予貞元初寓居是邑言歸京國道出其鄉始見
一鄉之人父義子孝長恵幼敬見乎詞氣發乎顔色不
聞忿爭之聲不見傲慢之容雍雍穆穆甚足異也因揣
之而歎曰芳蘭所生其草皆香美玉所積其山有光此