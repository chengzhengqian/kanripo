一慟唯公才不謂不長位不謂不達逢時而不盡其道
非命歟裴氏之子焉能使公不遇哉說者又以房魏姚
宋逢時遇主克致清平陸君亦獲幸時君而不能與房
魏爭列盖道未至也應之曰道雖自我𢎞之在人蜚蝗
竟天農稷不能善稼奔車覆轍孔孟亦廢規行若使四
君與公易時而相則一否一臧未可知也而致君不及
貞觀開元者盖時不幸也豈公不幸哉以為其道未至
不亦誣乎公之文集有詩文賦集表狀為别集十五巻