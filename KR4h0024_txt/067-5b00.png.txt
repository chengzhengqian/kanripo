矣支體不可觧也遂從以去眀年回之子襲死哭之慟
遂病既亟以命回曰吾生天寳訖貞元己酉嵗十月今
死於汝之手盈吾志矣京師吾生也畢原先人之歸也
必以返葬乃自為誌而卒眀年正月某日𦵏如其言子
某等為碑以志于墓辭曰
匪禄而康匪爵而榮漠焉以虚充焉以盈言而不為華
光而不為榮名介絜而周流道包涵而清寜幽觀其形
與化相冥寂寞以成其道是以勿嬰世皆狂狂奔利死