用法之伍務於窮竟連坐相牽數年不絶遂使巨姦大
猾伺隙乗間内包犲狼之心外示鷹鸇之跡隂圖潛結
共相影㑹構似是之言成不赦之罪皆深為巧誣恣行
楚毒人不勝痛便乞自誣公卿士庶連頸受戮道路籍
籍雖知非辜而鍜錬已成辯占皆合縱臯陶為理于公
定刑則謂汚宫毁柩猶未塞責雖陛下仁慈哀念恤獄
緩死及覽辭狀便已周密皆謂勘鞫得情是其實犯雖
欲寛捨其如法何於是小乃身誅大則族滅相縁共坐