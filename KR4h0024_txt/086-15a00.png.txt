正若元翰者徒以先人之緒業不敢有二事不遷於他
物而其顓蒙樸騃難以為工抗精勞力未有可採獨喜
閣下雖處貴位而有仲尼誨人不倦之美亦欲以素所
論撰貢之閣下然而未有暇也不意流於朋友露其嗤
鄙而乃盛見稱歎俯加招納顧惟狂簡何以克堪今謹
别貢五篇庶垂觀察儻復褒其一字有踰拱璧之利假
以一言若垂華衮之榮不宣元翰載拜
　　　荅韋中立書　　　　　　　　栁宗元