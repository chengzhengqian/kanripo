患漢之不知已而不自内省其始終焉何者與其欲刺
心自明刎頸見志曷若效節致命以取信於君與其痛
母悼妻尤君怨國曷若忘身守死而紓禍於親焉或曰
武帝不能明察下聴流言遽加厚誅豈非負徳答曰設
使陵不苟其生能繼以死則必賞延於世刑不加親戰
功足以冠當時壯節足以垂後代忠孝智勇四者立而
死且不朽矣何流言之能及哉嗚呼予聞之古人云人
各有死死或重於泰山生或輕于鴻毛若死重於義則