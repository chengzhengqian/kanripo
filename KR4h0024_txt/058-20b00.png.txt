舒州刺史舒境瀕江傍山羣盜所聚或蟠結林藪或赼
趄城寺公惠以柔之武以讋之釋矛服表盡為良俗其
他如在濠之政居一年璽書勞問就加尚書司封郎中
錫以金章紫綬屬江南旱歉比境之人流庸甚衆公忠
心以撫舒獨完安天子聞而休之擢拜常州刺史常州
當全吳之中據名城沃土兵興之後中華翦覆吴中州
府此焉稱大故朝之選牧恒屬意焉公宣中和平易之
教務振人毓徳之體百姓蒙化遷善不知所以安而安