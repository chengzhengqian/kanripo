今日輕重望于幾人相位將權長材厚徳與輕則輕與
重則重將軍豈能讓焉昔者齊盗坐父兄之舊將七十
年来海北河南泰山課賦三千里料甲一百縣獨據一
面横挑天下利則伸鈍則滿鏃而不發約在子孫血絶
而已此雖使鐵偶人為六軍取不孔易況席征蔡之弊
天下銷耗燕蟠趙伏用齊卜我當此之時一年不能勝
則百姓半流二年不能勝則關東之國孰知其變化也
將軍一心仗忠半夜興義昧旦而齊族矣疆土籍口探