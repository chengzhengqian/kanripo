言言而藴道三辰之麗天百嘉之麗地平夷章大恬淡
温粹飄飄然軼八紘而泝三古與造物者為徒其不至
者遣言則華涉理則泥雖辯麗可嘉采真之士不與也
宗元先生吳君其知言者歟先生諱筠字貞節華隂人
生十五年篤志於道與同術者隠於南陽倚帝山閎覽
古先遐蹈物表芝耕雲卧聲利不入天寳初𤣥纁鶴書
徵至京師用希夷啟沃脗合𤣥聖請度為道士宅於嵩
丘乃就馮尊師齊整受正一之法初梁貞白陶君以此