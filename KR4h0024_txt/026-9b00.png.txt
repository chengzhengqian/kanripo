哉是言且夫周成王人之中也近管蔡則讒入親周召
則義聞豈可謂夫明哉然而克終於道者得不謂教之
然邪始其為太子也未生胎教既生保敎太公為之師
周公為之傳召公為之保伯禽唐叔與之游禮樂詩書
為之翫目不得閲滛艶妖誘之色耳不得聞優笑陵亂
之聲口不得習操斷擊搏之書居不得近容隂順邪之
黨游不得恣追禽戮獸之樂翫不得愛遐異僻絶之珍
凡此數者非謂備之於前而不為也亦将不得見之矣