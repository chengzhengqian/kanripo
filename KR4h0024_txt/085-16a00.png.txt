書且曰余之藝及心不能棄于時將求知者問誰則可
皆告曰李君乎告足下者過也足下因而信之又過也
果若來陳雖道備德具且猶不足辱厚命況如翺者多
病少學其能以此堪足下所望博大而深閎者邪雖然
意盛不可以不荅故敢略陳其所聞蓋行已莫如恭自
責莫如厚接衆莫如𢎞用心莫如直進德莫如勇受益
莫如擇友好學莫如改過此聞之於師者也相人之術
有三迫之以利而審其邪正設之以事而察其厚薄問