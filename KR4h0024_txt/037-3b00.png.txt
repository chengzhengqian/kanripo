攻之夏捨淑徳而嬖妹喜是色攻而亡也商捨徳音而
耽愔愔是聲攻而亡也周厲捨廉節而悦榮夷公是聚
斂攻而亡也秦皇捨節儉而起阿房是奢侈攻而亡也漢
靈捨正直而用刑臣是佞倖攻而亡也隋煬捨慈仁而
事遼東是征伐攻而亡也自三王百代無四夷之攻而
亡者皆以守身不謹為嗜慾所攻故也雖得四夷自守
復何益哉或云幽王自以為犬戎所滅僧孺以為幽王
自以守道不固頻舉偽烽嗷嗷天下空於杼軸加以褒