不為也今之命師者大類此吾子行厚而辭深凡所作
皆恢恢然有古人形貎雖僕敢為師亦何所增加也假
以僕年先吾子聞道著書之日不後誠欲徃來言所聞
則僕固願悉陳中所得者吾子茍自擇之取某事去某
事則可矣若定是非以教吾子僕才不足而又畏前所
陳者其為不敢也決矣吾子前所欲見吾文悉以陳之
非以耀明於子聊欲觀子氣色誠好惡如何也今書來
言者皆太過吾子誠非佞譽誣諛之徒直見愛甚故然