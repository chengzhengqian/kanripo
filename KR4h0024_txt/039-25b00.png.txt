不固其容貌必不莊此其無他其事不習而其志不專
故也非近於不敬者歟又有大不可者其是之謂歟若
知此不可將令學生恒掌其事而隳壊其本業則是學
生之教加少學生之道益貶而齋郎之實猶在齋郎之
名苟無也大凡制度之改政令之變利於其舊不然則
不可為已又况不如其舊哉考之於古則非訓稽之於
今則非利尋其名而求其實則去其宜故曰議罷齋郎
而以學生薦享亦不得其理矣