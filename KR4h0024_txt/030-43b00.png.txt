聞號令理國之具也君審而出之臣奉而行之或虧益
止留罪在不赦今陛下令繁而理鮮要得非持之者有
所蔽欺乎前臣所謂慱延羣彦願陛下必納其言造庭
待問則小臣豈敢愛死者臣聞晁錯為漢畫削諸侯之
策非不知禍之將至矣忠臣之心壯夫之節苟利社稷
死無悔焉臣今非不知言發而禍應計行而身戮蓋所
以痛社稷之危哀生人之困豈忍姑息於時忌竊陛下
一命之寵哉昔龍逄死而啓殷比干死而啓周韓非死