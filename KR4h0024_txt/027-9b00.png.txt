黨來俊臣之屬妄執威權恣行枉酷陷正直之伍死亡
為憂道路以目人無固志罕有執不撓之懷徇至公之
節偷安苟免聊以卒嵗遂使綱領不振請託公行選舉
之曹彌長踰濫隨班少經術之士攝職多庸𤨏之才徒
以猛暴相誇罕能清惠自勗使海内黔首騷然不安賴
陛下憂勞頻有處分然革弊斯近此風尚餘州縣官寮
貪鄙未息而望事必循理俗致康寧求之於今不可得
也陛下誠能下明制發德音廣開庠序大敦學校三館