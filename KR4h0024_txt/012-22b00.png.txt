　　太行路　　　　　　　　　白居易
太行之路能摧車若比君心是坦途巫峽之水能覆舟
若比君心是安流君心好惡苦不常好生毛髮惡生瘡
與君結髮未五載豈期牛女為參商古稱色衰相棄背
當時美人猶怨悔何况如今鸞鏡中妾顔未改君心改
為君薫衣裳君聞蘭麝不馨香為君盛容飾君看珠翠
無顔色行路難難重陳人生莫作婦人身百年苦樂由
他人行路難難於山險於水不獨人間夫與妻近代君