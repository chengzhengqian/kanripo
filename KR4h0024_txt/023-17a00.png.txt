開元末天子倦于勤而安其安髙視穆清霈然大滿於
是乎有泰極之變荆州起而扶之舉為時害動咈上欲
日與讒黨抗行于交㦸之中勢若微陽戰隂衝密雲而
吐丹氣欻耀而滅又何難乎所痛者逢一時事一聖踐其
跡執其柄而有可有不可有成有不成况乎差池草茅沈
落光耀者復何言哉復何言哉曹谿沙門靈徹雖脱離世
務而猶好正直攜其圗像因以示余覩而感之仍作賛曰
唐有棟臣往矣其邈世傳遺像以覺後學徳容恢異天