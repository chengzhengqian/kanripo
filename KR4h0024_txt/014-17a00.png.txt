令人老抱膝坐長吁豈無盈罇酒非君誰與娛
攬衣出門行遊觀遶林渠澹澹春水暖東風生緑蒲上
有和鳴鴈下有掉尾魚飛沉一何樂鱗羽各有徒而我
方獨處不與之子俱顧彼自傷已禽魚之不如出遊欲
遣憂孰知憂有餘
春旦日初出曈曈耀晨輝草木照未逺浮雲己蔽之天
地黯以晦當午如昏時雖有東南風力微不能吹中園
何所有滿地青青葵陽光委雲上傾心欲何依