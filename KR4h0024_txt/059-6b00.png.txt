彭城從折簡之召横海展執珪之覲向談虞虢之存亡
議輔車之形勢莫不刳心㫁臂繼踵為忠既而麟見於
巴賨之間河清於衛之際固同本之貺昭聖祚之符
廓清寰海兆於此矣而長淮右地連山四起控扼吴楚
密邇轘轅有上帝濯龍之池同兾方多馬之國戈鋋雪
照駔駿雲屯二姓三兇慿阻作孽嵗在甲午吴少誠積
祸而斃餘殃聚於逆嗣氛祲淮濆我后方弔人省寃墾
災除穢猶命使者持節徃申寵賻以柔服之義示含𢎞