搏九萬而迅征背嶪太山之崔巍翼舉垂雲之縱横左
迴右旋倐陰忽明歴汗漫以夭矯排閶闔之崢嶸簸鴻
濛扇雷霆斗轉而天動山摇而海傾怒無所搏雄無所
爭固可想象其勢仿彿其形若乃足縈虹蜺目耀日月
連軒沓拖揮霍翕忽噴氣則六合生雲灑毛則千里飛
雪邈彼北荒将窮南隅運逸翰以傍擊鼔奔颷而長驅
燭龍銜光以照影列缺施鞭而啓塗塊視三山杯觀五
湖其動也神應其行也道俱任公見之而罷釣有窮不