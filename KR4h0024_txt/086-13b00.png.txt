問其所習必曰吾師於某某所傳濯孺子之道也脱二
人未至於古然亦無敢是非者以所傳有據故也儻曰
吾自能非授受於人也必知其音俚音也其能庸能也
嗚呼聖人之道與琴弧之道相逺矣而琴弧尚能自習
之如此况聖人之道乎去夫子千有餘載孟軻揚雄死
今得聖人之㫖能傳説聖人之道閣下耳今人睎閣下
之門孟軻揚雄之門也小子幸儒其業與閣下同代而
生閣下無限其門俾小子不得聞其道為異代惜焉