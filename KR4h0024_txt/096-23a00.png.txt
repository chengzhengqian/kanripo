逰既上謁軍門范陽公果諾之因四求散逸不成藴帙
者至釋祠不見焚而副剰者又命講丐以補繕闕漏者
月未幾凡得釋經五千四十八巻以大中九年秋八月
輦自河東而歸於湘焉噫釋氏之助世既言之矣向非
我君洞鑒理源其何能復立之耶既立之且亡其書非
有疏言識逺而誠堅孰克𢎞之耶吾喜疏言奉君之令
演釋之宗不憚寒暑之勤徳及逺人為叙其事且贈以
詩詩曰湘川狺狺兮俗獷且狠利殺業偷兮吏莫之馴