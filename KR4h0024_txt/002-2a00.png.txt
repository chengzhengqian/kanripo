先生不習乎哉秦址薪矣漢址蕪矣西去一舍鞠為墟
矣代逺時移作新都矣先生曰賓者不識藐然沈懵嵗
亡而日逺願聞古而知今為我源説恭承玉音里人曰
昔者帝兆唐居命隋先基乃假隋權是開中原既權二
年為唐遷都周榛秦莽平蕪枿餘文驅煬迎卒于侑傳
若天使項氏死勞而授漢休也唐開禪壇新都之門闢
殿乾宫以朝諸侯時則有若房魏作弼英鄂執律南陽
故人河間帝室戎衣既税瑞氣洋溢讙聲傳于億兆煬