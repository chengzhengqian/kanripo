道濟天下故不過旁行而不流樂天知命故不憂安土
敦乎仁故能愛範圍天地之化而不過曲成萬物而不
遺通乎晝夜之道而知故神無方而易無體一隂一陽
之謂道此之謂也曰生為我說中庸曰不出乎前矣曰
我未明也敢問何謂天命之謂性曰人生而靜天之性
也性者天之命也率性之謂道曰何謂也曰率循也循
其源而反其性者道也道也者至誠也至誠天之道也
誠者定也不動也循道之謂教曰何謂也曰教也者人