粤炎緒之嫣緜兮其國度之未彰天錫生以命理兮冀
其道之益光偉吳公之知賢兮道其名於文皇既刃/
敐軫/以召之兮遂位之於上庠愍耄儒之憃愚兮對天
問之不臧既羣儒之讓俊兮馳其譽之煌煌嗟大漢之
丕緒兮虯其賢于汙潢上下溷而不分兮議制削於驕
王殺僇棼而不制兮斷捽胡與寇攘羌虜坌以侵華兮
曽不能以抑强餌其嗜之延延兮寔三代之計良念五
徳之更承兮論尵結而不綱乃秉臆以興説兮數用五