遺材草木不移植書堂齋亭成於指顧髙松茂篠森於
門巷晏然燕居勝自我得君子出則行其志也公以瑚
璉之噐為郎官以干將之斷宰赤縣君子入則善其身
也公就鴻鵠之冥冥捨騏驥之馳騁况大江在下名山
當目嘉賔時來攜手長望可以頥神逺夀暢其天和浴
乎沂風乎舞雩吾與㸃也尋陽僑舊推仁人焉廣徳二
年四月五日趙郡李華云
　　廬陵所居竹室記　　　　　　房千里