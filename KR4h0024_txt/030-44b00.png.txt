養高年以教人悌育百姓以教人慈調元氣以煦育扇
太和於仁夀可以逍遥而無為垂拱而成化至若念陶
鈞之道在擇宰相而任之使權造物之柄念保定之功
在擇將帥而任之使修分閫之寄念百度之未貞在擇
庶官而任之使專職業之守念百姓之愁痛在擇長吏
而任之使明惠養之術自然言足為天下教動足為天
下法仁足以勸善義足以禁非又何必宵衣旰食勞神
慮然後致其理哉謹對