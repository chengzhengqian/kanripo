㣲含風騷之㫖吟詠先王之澤光昭正始之宗故情發
於中而申之以歌詠文生於情而飾之以辭彩所以立
言㑹友感物造端藻暢襟靈導揚隐伏潤彼金石流于
管弦以告其成功而懿我文德者也嗚呼斯文未䘮命
世聿興發揮造化之㣲鼓動江山之氣轥轢前古昭彰
後葉疇克有之則尚書許公應運而挺生矣公四代相
門十卿崇構海域挹其軒冕搢紳推其軌儀夫其導源
錫𦙍之慶克家屏宗之美論道布政之典推誠立節之