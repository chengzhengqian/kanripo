友之思邪前陸掾來得韶卿書知韶卿欲屈道以從人
求京兆解送知韶卿道在與否固不在首解於京兆也
愚甞謂與遊者道韶卿膚未雞髪未鶴然其心甚老脫
一旦脅肩低眉與諸子爭甲乙於縣官豈愚所謂甚老
者邪韶卿曽不是思也愚所謂首出者謂四科首顔閔
三十世家首太伯七十列傳首伯夷其為首出豈不多
邪韶卿不首於是而欲首於何哉僕又聞京兆等試試
官知與否脫有知韶卿人聞烏有不心躬嘿禮靈冠統