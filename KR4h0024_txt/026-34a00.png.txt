之弊不止如前日矣且天子以四海為家聖人包六合
為宇厯觀逺古以至于今何甞不以三王為仁五帝為
聖故雖周公制作夫子著名莫不祖述堯舜憲章文武
為百王之鴻烈作千載之貞規然而舜死陟方𦵏蒼梧
而不返禹㑹羣后沒稽山而永終豈其愛蠻夷之鄉而
鄙中國哉實將欲示聖人無外也故能使墳籍以為美
談帝王以為懿範况我巍巍大聖轢帝登皇日月所臨
莫不率俾何獨秦豐之地可置山陵河洛之都不堪園