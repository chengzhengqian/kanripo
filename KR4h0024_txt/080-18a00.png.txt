之勤然已天下懸罄君臣與謀遂有鹽鐵車船㩁酤六
畜之租興危矣哉不居之地不牧之人何苦如是哉矧
乃乘秋之虜常存托虜之賦不除漢之事亦萬把鏡哉
噫惟皇唐操琁璣馭民而統天將二百齡朝更九聖運
開中興縱横六合上下天淵蜚馳之倫莫不被仁獨犬
戎跳梁滑我右陲儒之䇿曰龢親武之議曰宿兵和親
則易𢹂宿兵則厚亡九聖之君前後病之然屬三方乂
安悉力一隅則右臂可斷六嬴可俘太宗𤣥宗之時也