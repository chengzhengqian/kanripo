無所自明而况於踈逺之臣庶乎若然則秦之亡有以
致之也漢髙承之以兵革漢文守之以亷謹卒不能蘓
復大訓是以景武昭宣天質甚羙纔可免禍亂哀平之
間則不能虞篡弑矣然而惠帝廢易之際猶頼羽翼以
勝其邪心是後有國之君議敎化者莫不以興㢘舉孝
設學從儒為意曾不知敎化之不行自貴者始略其貴
者敎其賤者無乃鄰于倒置乎洎我太宗文皇帝之在
藩邸以至于為太子也選知道徳者十八人與之游習