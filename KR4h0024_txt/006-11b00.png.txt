白露瀼瀼何草不黃紫華灼灼生君之堂彼不伐兮秋
自翳時或珍兮君是惠彤庭赫兮朱草駢交屈軼兮友
賔連伊榛莽而荒此君曷為而賦旃
　　桃花賦　　　　　　　　　　皮日休
余常慕宋廣平之為相貞姿勁質剛態毅狀疑其鐵腸
與石心不解吐婉媚辭然覩其文而有梅花賦清便富
豔得南朝徐庾體殊不類其為人也後蘇相公味道得
而稱之廣平之名遂振嗚呼夫廣平文才未為是賦則