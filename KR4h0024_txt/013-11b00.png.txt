少年負膽氣好勇復知㡬杖劒出門去孤城逢合圍殺
人遼水上走馬漁陽歸錯落金鎻甲蒙茸貂䑕衣還家
行且獵弓矢速如飛地迴鷹犬疾草深狐兎肥腰間帶
兩綬轉眼生光輝顧謂今日戰何如隨建威
　　青樓曲　　　　　　　　　　王昌齡
白馬金鞍從武皇旌旗十萬㝛長楊樓頭小婦鳴筝坐
遥見飛塵入建章馳道楊花滿御溝紅粧縵綰上青樓
金章紫綬千餘騎夫壻朝迴初拜侯