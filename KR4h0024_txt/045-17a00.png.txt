載方舟朝夕者濟焉子幸擇而君予而辱以無實之名
以為愚卒不見德而肆其誣豈終不可革邪栁子對曰
汝誠無其實然以吾之愚獨好汝汝惡得避是名邪且
汝不見貪泉乎有飲而南者見交趾寳貨之多光溢於
目思以兩手左右攫而懷之豈泉之實耶過而往貪焉
猶以為名今汝獨愚者居焉乆留而不去雖欲革其名
不可得矣夫明王之時智者用愚者伏用者宜近伏者
冝逺今汝之託也逺王都三千餘里仄僻廻隱蒸鬱之