也則墨劓宫則今何故不行也周則侯甸男衛朝聘有
數今何故不行也周則不五十不仕七十不入朝今何
故不依乎周則井邑兵甸以立征稅今何故不行乎周
則分土五等父死子及今何故不行乎周則冠冕衣裘
乗車而戰今何故不行乎周則三老五更膠序養老今
何故不行乎諸如此例不可勝述何獨孝思之事愛一
年之服於其母乎可為痛心可為慟哭者詩云哀哀父
母生我劬勞禮記云父之親子也親賢而下不能母之