耒耜而神農氏將教其本則天為之雨粟蚩尤不道炎
帝不制銅鐵鑄兵豺狼横厲而軒轅氏將禁其暴則天
為之降𤣥女洪水方割下民昬摯堯徳莫能弭厥災舜
功不能除其害而夏后氏將理其績則洛為之出書自
兹已降蓋三千嵗矣其間水火更王雲物告符有若狼
銜鈎魚躍舟素靈出黄星見豈不以湯徳有慙武善未
盡漢道既雜魏方亦偏唯以一至之應且為興王之兆
則未有天錫真符聖受休命逺與大禹相續超與上皇