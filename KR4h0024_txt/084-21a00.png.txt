足下五通五十篇則足下困于上亦宜矣物之精華天
地所秘惜故䝉金以砂錮玉以璞珊瑚之叢必茂重溟
夜光之珍必頷驪龍抉而不知已積而不知止不窮則
禍天地讐也文章亦然所取者亷其得必多所取者深
其身必窮六經作孔子削迹不粒矣孟子述子思坎軻
齊魯矣馬遷以史記禍班固以西漢禍揚雄以法言太
𤣥窮元結以浯谿碣窮陳拾遺以感遇詩窮王勃以宣
尼廟碑窮玉川子以月蝕詩窮杜甫李白王江寧皆相