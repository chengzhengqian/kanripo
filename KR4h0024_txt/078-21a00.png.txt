天下公器官者庶人之師其身既正不令而行在下無
怨唯上之平故曰上之所仰人皆其向我之所敎人皆
其效心茍至公人将大同心能執一政乃無失嗟爾多
士欽哉勉旃庶以觀則同夫佩弦
　　執鏡誡并序/
執鏡取其明也夫内涵虚心外分朗鑒物不可以匿詐
體無得以逃形是以野鹿窺而慙山雞對而舞故君子
是繪是畫置之座隅蓋将照姦囘之心絶險詖之路也