　　魏宫詞　　　　　　　　　　崔國輔
朝日㸃紅粧擬上銅雀臺畫眉猶未竟魏帝使人催
　　王昭君歌　　　　　　　　劉長卿
自矜妖艷色不顧丹青人那知粉繢能相負却使容華
翻誤身上馬辭君嫁驕虜玉顔對人啼不語北風鴈急
浮雲秋萬里獨見黄河流纎腰不復漢宫寵雙蛾長向
胡天愁琵琶絃中苦調多蕭蕭羌笛聲相和誰憐一曲
傳樂府能使千秋傷綺羅