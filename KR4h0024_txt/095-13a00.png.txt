冥是非泝然順物内外偕化得其環中以應無窮古之
善為道者如此洎乎性命耳目之相軋也不勝於物則
相刃相劘狥乎無涯氣耗乎名聲之域心鬬於彼是之
境陳滑涽封執逆旅懼力不足而羣奔舛馳荘生哀
其如是乃退廣柱下之説弛張變化未始離乎道用虚
靜恬淡無為無本焉故其言后王撫世也則曰靜而聖
動而王無為也而尊其言君子行道也則曰時命大行
乎則返一無迹大窮乎則深根寧極窒乎欲則曰休影