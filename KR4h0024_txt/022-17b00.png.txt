有竒以約財理國其利一也甲令曰諸馬坊每年四月
十一日停料野放今則以三月中候陽崖墳盈春草先
長便停藁糓俾逐州原計一嵗減菽粟四千石萁秆三
萬圍徯來年之用以隨時預蓄其利二也八坊管田一
千二百三十餘頃析置十屯密邇農家悦來租墾王在
京邑則税其生芻天旋洛師乃蔵厥嘉實嵗中收貯二
萬五千石薪蒸倍之以妥甿盡地其利三也又縁馬所
須覊絆翦刷鬴鑊畚帚油藥灌劀之物又疀滌除之器