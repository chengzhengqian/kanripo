也怪神之事孔子之徒不言予將特取其憤世嫉邪而
作之故題之云爾
世有伯樂然後有千里馬千里馬常有而伯樂不常有
故雖有名馬秪辱於奴𨽻人之手駢死於槽櫪之間不
以千里稱也馬之千里者一食或盡粟一石食馬者不
知其能千里而食也是馬雖有千里之能食不飽力不
足材美不外見欲與常馬等不可得安求其能千里也
策之不以其道食之不能盡其材鳴之而不能通其意