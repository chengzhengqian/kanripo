天子餞之罍斚是崇鼎臑俎胾五獻百籩凡百卿士班
以周旋既涉于滻乃翼乃前孰圖厥猷其佐多賢宛宛
周道于山于川逺揚邇昭陟降連連我斾我旗子道于
陌訓于羣帥拳勇來格公曰徐之無恃頟頟式和爾容
惟義之宅進次于郾彼昬卒狂裒兇鞠頑鋒蝟斧螗赤
子匐匐厥父是亢怒其萌芽以悖太陽王旅渾渾是佚
是怙既獲敵帥若飢得餔蔡兇伊窘悉起來聚右擣其
虛靡愆厥慮載闢載祓承相是臨弛其武刑諭我徳心