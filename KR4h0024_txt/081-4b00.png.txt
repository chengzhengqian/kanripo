五道度情振理探幽洞㣲誠非野人所敢酬析但先人
遺旨頗曽恭習雖困於荒宴猶憶於異聞謹因還使條
申如左夫三年之喪情禮之極有正有義因事之作也
正服之縗三升而已至於義服加其半焉豈非義有離
合之理情無遷奪之法然親尊罔極冠綬可均切至或
殊縗如其半㣲以見志有何怪焉至如父為嫡子獨施
斬服葢以所承者重情寄者特非惟親親且尊尊也至
於庶子已不承尊雖有長子無預祖禰不為服斬義亦