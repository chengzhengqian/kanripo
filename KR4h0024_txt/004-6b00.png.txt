瀾乾坤闔闢天地成矣動静有常隂陽行矣方以類聚
物以羣分吉凶生矣在天成象在地成形變化見矣部
之以三門張之以八紀其周天也三百六十五度其去
地也九萬一千餘里日居而月諸天行而地止載之以
氣乗之以水生之育之長之畜之亭之毒之蓋之覆之
天聰明也聖人得之天垂象也聖人則之其道也不言
而信其神也不怒而威驗之以衡軸考之以樞機三十
五官有羣生之繫命一十二次當下土之封畿中衡外