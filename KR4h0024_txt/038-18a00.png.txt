哀哉予覽史記漢書皆無明譏竊甚惑之司馬遷雖以
陵獲罪而無譏可乎班孟堅亦従而無明譏又可乎按
禮云謀人之軍師敗則死之故敗而死者是其所也春
秋所以美狼瞫尺甚反/深視貌者為能獲其死所而陵獲所不
死得無譏焉觀其始以步卒深入虜廷而能以寡擊衆
以勞破逸再接再捷功孰大焉及乎兵盡力殚摧鋒敗
績不能死戰卒就生降噫墜君命挫國威不可以言忠
屈身於夷狄束手為俘虜不可以言勇喪戰勲于前隤