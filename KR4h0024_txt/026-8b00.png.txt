陛下覽古今之事察安危之機上以社稷為重下以億
兆在念明選舉慎賞罰進賢才退不肖聞過即改從諫
如流為善在於不疑出令期於必信頥神飬性省畋逰
之娯去奢從儉减工役之費務静方内而不求闢土載
櫜弓矢而無忘武備凡此數者雖為國之恒道陛下之
所常行臣之愚心惟願陛下思之而不倦行之而不怠
則至道之美與三五比崇億載之祚随天地長乆雖使
桑榖為妖龍蛇作孽雉雊於鼎耳石言於晉地猶當轉