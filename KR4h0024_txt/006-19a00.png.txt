青葱於霽天峩方壺之翠島列靈沼之清漣上蔚檉松
下秀蓀荃赩朱草與屈軼華紫芝與賔連靈卉必植而
嘉橘在焉碧葉獨潤金衣更鮮天漢之華星焜燿閬風
之珠樹粲然香若團於野露色疑炫於江煙既而大官
獻新竒果列筵非厥包之自逺何菲陋之莫傳樹隱方
塘比丹萍之初實盤映皎月與赤瑛而共妍東鄙孤臣
謬陳三事既乏和羮之用猶霑可口之味并食不割竊
愧晏嬰之知捧之以拜重感桓榮之賜庶不朽於雪霜