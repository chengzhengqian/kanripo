陵阪險其氣和平一揆無晦明寒暑其俗大同無邑居
聚落其人甚精無愛憎喜怒吸風飲露不食五糓其寢
于于其行徐徐與鳥獸魚鼈雜處不知有舟車器械之
用昔者黄帝氏嘗獲游其都歸而杳然喪其天下以為
結繩之政已薄矣降及堯舜作為千鍾百壺之獻因姑
射神人以假道盖至其邉鄙終身太平禹湯立法禮繁
樂雜數十代與醉鄉隔其臣羲和棄甲子而逃兾臻其
鄉失路而道天故天下遂不寧至乎未孫桀紂怒而昇