青瞑南山色君與緇錫隣深路入古寺落花随暮春紛
紛對寂寞往往落衣巾松色空照水輕聲時有人晚心
復南望山逺情獨親應以脩徃業亦唯此立身深林度
空夜烟月資清真莫嘆文明日彌年從隠淪
　　題鶴林寺　　　　　　　　薛　據
道門隠形聲向背臨法橋松覆山殿冷花藏溪路遥珊
珊寶幡挂燄燄明燈燒遲日半空谷春風連上朝少慿
水木興暫忝身心調願謝携手客兹山禪侣饒