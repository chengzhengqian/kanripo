政卒乘輯睦及在宗伯神人允諧今之中書是爲理本
謀事兼於百揆論道總於三台公執國之鈞金玉王度
大渾順序休徴來臻懋德格天名遂身遜拜開府儀同
三司崇其秩逸其志也初太夫人在堂公受職西掖頗
限扄禁求侍晨昏優詔既許尋令還職公固請以泣制
曰家有令弟足慰母心國有諫臣安可蹔闕其後剖符
江表敦諭起復衰麻外墨欒棘内毁變禮中權通識所
貴神龍之首預聞興復疇其井賦累讓而停夫以革故