不在於教勸而詞句怪麗者有之矣劇秦羙新王褒僮
約是也其理徃徃有是者而辭章不能工有之矣劉氏
人物志王氏中説俗傳太公家教是也古之人能極於
工而已不知其辭之對與否易與難也詩曰憂心悄悄
愠于羣小此非對也又曰遘憫既多受侮不少此非不
對也書曰朕疾讒説殄行震驚朕師詩曰菀彼柔桑其
下侯旬捋采其劉瘼此下人此非易也書曰允恭克讓
光被四表格于上下詩曰十畆之間兮桑者閑閑兮行與