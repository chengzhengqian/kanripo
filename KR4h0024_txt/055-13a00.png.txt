其思也不可使忘其忘也不可使思當漢道方休哀
平無罪王莽乃欲憑戚寵造符命脅之以威動之以
神使人忘漢終不可得也及髙光舊徳與世衰逺桓
靈流毒在人骨髓武侯乃欲開季世振絶緒論之不
以本臨之不以忠使人思漢亦不可得也向使武侯
奉先主之命告天下曰我之舉也匪私劉宗惟活元
元曹氏利汝乎吾事之曹氏害汝乎吾除之俾虐魏
偪從之民聳誠感動然後經武觀舋長驅義聲咸洛