霜凝嚴扃達晨天子之使駐車軍門軍屯肅章乃外壁/門以夜不納制使
安衆秉威此真將軍侁侁桓桓克壯有聞
　　　許譙公紹
羣動相食血流中原譙公夷陵豺虎為鄰列境連城火
炎煙昏皎其一邦如玉不焚三光忽開萬象皆新誰有
天下平生故人公與髙/祖有舊引忠歸誠豹變蠖伸金石之契
移為君臣奕奕煌煌為龍為光元戎啟行大斾央央式
遏大江奄征南方恩斯勤斯兩不可忘