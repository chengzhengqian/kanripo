部注擬選人奏置循資格自起居遺補及御史等官猶
並列於選曹銓綜之例著在格令至今不刋未聞常叅
之官悉委宰臣揀擇此又近事之明騐也其後舊典失
序倖臣専朝捨僉議而重已權廢公舉而行私恵是使
周行庶品苟不出時宰之意者則進莫致焉任衆之道
益微進善之途漸隘近者每須任使常苦乏人臨事選
求動淹旬朔始務應用難盡當才豈不以薦舉凌遲人
物衰少居常則求精太過有急則備位不充欲令庶績