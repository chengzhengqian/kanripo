聖者也予以為大雅作周之義蓋取夫積徳累仁為海
内所歸往武王因之遂成大業非所謂革命易姓為作
周也泰誓紀年蓋武王周公追考前文陳王業之盛自
虞芮始故㫁為受命之嵗仲尼憲章文武故因而敘之
曰十有一年武王伐殷非所謂自稱王而為之數也文
王既殁經義斯在如曰不然以俟君子
　　魯議　　　　　　　　　　　髙　郢
周公居攝七年致政而殁成王康王追思其徳命魯侯