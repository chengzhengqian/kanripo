若讎母不能子洪潰既涸閈閎其虛以隳我堵以剝我
廬酸傷顧望若踐丘墟帝曰念嗟朕日南顧流災降慝
天曷台怒滔滔襄郊捽我嬰孺於惟餘甿飢傷喘呼斯
為淫痍孰往膏傳惟汝元寮僉舉明哲我公用諧苴茅
杖節來視襄人噢咻提挈不日不月咍乎抃恱乃泳故
隄䧟於沙泥缺落坳圯由東訖西公曰嗚呼漢之有隄
實命襄人不力乃力則及乃身具鍤與畚漢隄其新帝
廩有粟帝府有緡爾成爾隄必錫爾勤襄人怡怡聽命