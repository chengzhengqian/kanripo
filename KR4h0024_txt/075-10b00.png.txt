得志維谿有神子其飲之無喪爾名而浮爾實於是酌
而自飲之吾之所以命是山也必將有所養也命是谿
也亦將有所决也吾將養吾志於道而不希於世養吾
行於徳而不眩於俗養吾浩然之氣以合自然之英養
吾誠明之意以入清明之頥又將决吾心於仁義使不
違决吾志於中正使不過决吾身於天命使不憂决吾
跡於遁世使無悶如此而已遂與山谿揖讓竭吾歡而
罷弁且歌曰山乎谿乎吾之心乎醒乎醉乎吾與汝叅