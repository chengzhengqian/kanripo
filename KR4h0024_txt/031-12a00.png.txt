亂呼韓慕義郅支逺遁則簡策著其羙惟此二代稱為
中興間者開成之末星孛如雲螟飛蔽天先帝感之黎
人懼焉乃受至聖遺大投艱迄兹成功厥有冥數伏惟
仁聖文武至神大孝皇帝表應龍翼粹含乾剛神全而
正氣凝宇定而天光發智燭千里動必察㣲心鏡萬機
物來斯應于是五材用四維張建中和之極綴前聖之
綱重樞機修法制刑御家之理無出壼之言銷讒邪逺
巧佞斥背公之黨退好徑之人内嚴體貌增堂陛之峻