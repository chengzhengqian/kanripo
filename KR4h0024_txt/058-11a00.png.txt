以為千鈞之弩一發不中則當摧撞折牙而永息機用
安能俲碌碌者蘓而復上哉脫屣軒冕釋羈韁鏁因肆
情性大放宇宙間飲酒非嗜其酣樂取其昏以豪作詩
非事於文律取其吟以適好神仙非慕其輕舉将不可
求之事求之欲耗壮心遣餘年也在長安時秘書監賀
知章號公為謫仙人吟公烏棲曲云此詩可以哭鬼神
矣時人又以公及賀監汝陽王崔宗之裴周南等八人
為酒中八仙朝列賦謫仙謌百餘首俄屬戎馬生郊逺