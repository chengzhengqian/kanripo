則天人讓王承置醴之顧終以飛龍利見延叅乘之恩
自時厥後恒當大任凡三處兵部尚書三入中書令一
爲禮部尚書左庶子又肅政大夫總靈武軍兵馬又司
僕卿知隴右監牧出典亳宋常越許申徐潞楊同十郡
景雲初以藩邸舊僚封梁國公食賦百室公性仁恕行
簡易虛懷汎愛而涇渭不雜真率徑盡而應變無窮常
推是心以御於物故所莅必甿庶風偃驁很化從言不
勵而教成政不威而事理去思覩頌來暮聞歌既登邦