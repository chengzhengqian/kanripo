事而太祭異於常祀之義禮大傳曰不王不禘故知王
者受命必行禘禮虞書曰正月元日舜格于文祖肆類
于上帝禋于六宗望秩于山川徧于羣神此則受命而
行禘禮者也言格于文祖則餘廟之享可知矣言類于
上帝則地祗之合可知矣且山川之祀皆屬于地羣望
尚徧况地祗乎周官以六律六吕五聲大合樂以致神
祗以和邦國以諧萬人又云凡六樂者六變而致象物
及天神此則禘郊合天神地祗人鬼祭之樂也三輔故