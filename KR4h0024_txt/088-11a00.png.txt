辭必端茍察之不惑聼之不失則伯牙不碎琴卞和不
泣玉矣閣下宗文祖德名全道著執贄循牆如岵者固
多焉門屏故人非敢自適前者病中求拜輒以愚弱自
疑猶記與善謂遇長者之眷固無戲言孤負知見跼地
無措衣化京塵星霜七周分將委運方理歸策適有一
外闕舉觧至翎羽之類志氣由存欲就明試不能自决
友人樊生之見謀曰足下與元宗簡不與他觧就試明
主足下其審處之李行舉者不然使吾子為主司如君