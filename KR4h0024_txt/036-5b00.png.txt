前後而論之夏衰失於質而無制周弱失於制而過煩
故也愚以為將求致理始于學習經史左氏國語爾雅
荀孟等家輔佐五經者也及藥石之方行於天下考試
仕進者宜用之其餘百家之説䜟緯之書存而不用至
於喪制之縟祭禮之繁不可備舉者宜省之考求簡易
中於人心者以行之是可以淳風俗而不泥於坦明之
路矣學者局於恒敎因循而不敢失於毫釐古人之説
豈或盡善數骨肉之罪而褒叔向不忍聞之言而書昭