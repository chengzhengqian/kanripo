弊烈火原於子産峭澗起於安于韓季申商爭持急刻
叅夷相坐始於此也秦用其法遂至土崩漢高之務寛
大未為盡善文帝之存仁厚仍多涼徳遂使新垣族滅
信越葅醢見嗤良史謂之過刑晉魏至隋雖有損益凝
脂猶密秋荼尚煩皇上爰發至仁念兹刑憲酌前王之
令典採徃哲之嘉猷革弊蠲苛可大可乆仍降綸綍頒
之九區故得斷獄數簡手足有措刑清化治未有不安
忽以暴秦酷法為隆周中典惻隱之情反惟行之令