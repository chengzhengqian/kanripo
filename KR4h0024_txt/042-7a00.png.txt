命圯族共工之静言庸違帝堯以則哲之明而未有去
者蓋以其行偽象恭且有四嶽之舉故也向使堯惡四
凶之行拒四嶽之舉不待試用加之誅放天下必以為
戮不辜矣夫刑一人使天下知其罪則服賞一人使天
下知其賢則勸若賞而不勸刑而不服則堯所不為也
漢祖不能斟酌古典卒用陳平之言執信而歸于京師
一二年間韓王信反馬邑趙相貫髙謀柏人陳狶反代
地彭越黥布盧綰之徒悉以叛換豈非服勸用刑之失