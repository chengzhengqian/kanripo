見矣列侯驕盈黷貨事戎大凡亂國多理國寡侯伯不
得變其政天子不得變其君私土予人者百不有一失
在于制不在于政周事然也秦之事迹亦斷可見矣有
聖人之制而不委郡邑是矣有理人之臣而不使守宰
是矣郡邑不得正其制守宰不得定其理酷刑苦役而
萬人側目失在于政不在于制秦事然也漢興天子
之政行於郡不行於國制其守宰不制其侯王侯王雖
亂不可變也國人雖病不可除也及夫大逆不道然