積也今陛下倉庫之内比稍空竭尋常用度不支一年
儻有水旱人須賑給徵發時動兵要資裝則将何以備
之其縁倉庫不實妨於政化者觸類而是臣竊見食封
之家其數甚衆昨略問户部云用六十餘萬丁一丁兩
匹即是一百二十萬已上匹臣頃在太府知每年庸調
絹數多不過百萬少則七八十萬以來比諸封家所入
全少儻有蟲霜旱潦曾不半在國家支供何以取給臣
聞自封茅土裂山河皆須業著經綸功申草昧然後配