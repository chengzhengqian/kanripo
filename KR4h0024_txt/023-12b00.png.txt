　　　張郯公公謹
有倬郯公仡仡而貞侁侁而仁實太宗信臣有宗守藩
内難未夷圗之則安捨之則危帝臨安危機以懼以疑
以蓍為先知是筮是咨郯公嶷然排闥折蓍抗憤正詞
用人事定天意身為元龜不知不識順義之則以定社
稷郯公之力公之云亡帝念其勤若痛在身天懐發中
哭不避辰君臣之間夐古未聞
　　　屈突蔣公通