來四夷不王征伐而難致故絶域有來貢沒羽諸侯有
不入苞茅舉其大凡不在遐邇頃有至自南海厥繇西
極獻其方物而師子在焉爾雅所謂狻猊如虥貓食虎
豹今之所見信然絶猛者也其天骨雄詭材力傑異得
金精之剛為毛羣之特仡立不動而九牛相去耽視且
瞋則百獸皆伏所以肉視犀象孩撫熊羆其餘瑣細不
置牙齒我天子示柔逺之義國無不庭有狠猛之威物
無難制故其受羈絏伏閑皁馴而為用鋒莫可當然吾