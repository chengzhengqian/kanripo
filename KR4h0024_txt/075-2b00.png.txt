落民得休泰盧公嘗曰時或爽候雲龍遁逃膏澤翔枯
物不遂液吾人其瘁乎下令邑中有能修復陂塘積水
防患者終懋厥功先時縣有廢陂曰大震積嵗不理荒
梗幽扈邱隰遁形空規殘狀非鄉黨之夀耋不可欵識
輿人飛語他邑病能訾訾囂囂波翻風合范君獨判於
心不畏騰口曰利於人也使吾獲戾而罹悔真吾心也
且黔愚皆苦於始作而泰於成功况吾君侯明吾天子
聖尚何懼哉乃召鄉老里正尹而計之具畚挶列綆鍤