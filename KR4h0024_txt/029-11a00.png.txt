害覇也任賢不能固害覇也固而不能終害覇也與賢
人謀事而與小人議之害霸也所謂小人者不必悉懐
險詖敗覆邦家盖以其意性險邪趣尚狹㹱以沮議為
出衆以自異為不羣趨近利而昧逺圗效小信而傷大
道故論語曰言必信行必果硜硜然小人也夫以能信
於言能果於行唯以硜硜淺近不克𢎞通宣尼猶謂其
小人管仲尚憂其害覇况又有言行難保而恣其非心
者乎此皆任不責成言不考實之弊也聖㫖以為外議