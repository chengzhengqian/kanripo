嗤於後學是以沈隱侯之論謝康樂也乃云靈均已來
此未及覩盧黄門之序陳拾遺也而云道䘮五百嵗而
得陳君若激昻頽波雖無害於過正㩁其中論不亦傷
於厚誣何則雅鄭在人理亂由俗桑間濮上胡為乎綿
古之時正始皇風奚獨乎凡今之代盖不然矣其或斌
斌彪炳郁郁相宣膺期運以挺生奄寰瀛而首出者其
惟僕射孫公乎公諱逖河南鞏人其先自樂安武水寓
於涉而從焉父嘉之以詞學登科官至宋州司馬公風