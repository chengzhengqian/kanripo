孔明従容三顧後起籌畫必當締構必成事屯而業亨
主闇而國治兵弱而强鄰畏服功大而本朝不疑斯亦
難矣然窺其軍令跡其用法必使中原可復然後厚賞
寛刑𤣥徳常稱馬謖言過其實不可大用之卒致喪敗
斯所謂濟於事而末全於道得諸已而未審於人樂一
戰舉齊二城未下待之以徳收之以禮捨權變於攻取
之際行王道於軍旅之間事雖不成業亦大矣向使昭
王不死惠王不疑則其功未可量也夏侯太初論之詳