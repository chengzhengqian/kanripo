其所懐也如前所云足下欲吾之必銘是鐘也當順吾
心與吾道則足下之銘必傳於後代矣如欲從俗之所
云則天下屬辭之士願為之者甚衆矣何籍於李翺之
辭哉幸思之也日中時過淮而南書以通意且為别
　　與李生論詩書　　　　　　　司空圖
文之難而詩之難尤難古今之喻多矣而愚以為辨於
味而后可以言詩也江嶺之南凡足資於適口者若醯
非不酸也止於酸而已若鹺非不醎也止於醎而已華