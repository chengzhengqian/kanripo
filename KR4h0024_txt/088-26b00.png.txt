間未曾衣䄂文章謁人求知必待其恐不得識其面恐
不得讀其書然後乃出嗚呼愚之道可謂强矣可謂窮
矣寧濟其魂魄安養其氣志成其强拂其窮惟閣下可
望輒盡以舊所為發露左右恐其意猶未宣洩故復有
是説某再拜
　　與京西幕府書　　　　　　　劉　蜕
漢武帝聞子虛賦初恨不與相如同時既而復喜其人
之在世也若然者居蓬蒿而名聞之於天子富貴固不