從此去飛箭如雨集截圍一百里斬首五千級代馬流
血死胡人抱鞍泣古來養甲兵有事常討襲乗我廟堂
運坐使干戈戢獻凱歸帝京軍容何翕習
　　將軍行　　　　　　　　　張　籍
彈筝峽東有胡塵天子擇日拜將軍蓬萊殿前賜六纛
還領禁兵為部曲當朝受詔不辭家夜向咸陽原主㝛
戰車彭彭旌旗動三十六軍聲上隴隴頭戰勝夜亦行
分兵處處收舊城胡兒殺盡隂磧暮擾擾唯有牛羊聲