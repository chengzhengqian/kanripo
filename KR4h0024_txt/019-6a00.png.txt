元間出光大前慶垂道徳而統運依清虛而立法天祚
我李厥惟舊哉并州起義堂者皇天造帝之初髙祖誓
衆之地也隋氏失御國亂無家小道自賢大才胥忌惟
宫室陂池之好惟沈湎暴慢是保上帝不歆黎人咸戚
六軍踰海而東敗萬乘過江而南覆犲狼入邑猰㺄爭
人黔首囂然方將無訢我髙祖感之乃龍躍晉水鳯翔
太原百神前驅萬姓來奔開咸陽入天門用湯武之兵
静新室之亂遵唐虞之典承太王之基率百官受終于