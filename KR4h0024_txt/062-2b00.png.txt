必有殊祥竒表歟始十嵗依崇福寺道悟禪師為沙彌
十七正度為比丘𨽻安國寺具威儀於西明寺照律師
禀持犯於崇福寺昇律師傳唯識大義於安國寺素法
師通湼槃大㫖於福林寺峑法師復夢梵僧以舍利滿
琉璃器使吞之且曰三藏大教盡貯汝腹矣自是經律
論無敵於天下囊括川注逢原委會滔滔然莫能濟其
畔岸矣夫將欲伐株杌於情田雨甘露於法種者固必
有勇智宏辯歟無何謁文殊於清涼衆聖皆現演大經