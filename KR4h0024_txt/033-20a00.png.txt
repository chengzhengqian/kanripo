乃取斯碑剗公之述寘已之述今為九江驛之碑焉予
旅逰江州税于兹驛祠部員外郎鄭恕同之鄭與州將
嚴士良共為予説而俱以相示嗚呼先賤後貴世之常
也先貴後賤人之傷也以祖亭方九江驛則蘭室鮑肆
矣以魯公之文方今之文則牢醴糟糠矣以魯公之札
翰方今之札翰則錦綉枲麻矣以魯公之用方今之用
則諸夏夷狄矣痛哉斯碑出祖亭入九江驛失魯公之
文得人之文削魯公之札翰題人之札翰亡魯公之用