漠兮含暎逾光邈我聖徳兮溥被無方
　　　右雲門二章章四句
九淵少昊氏之樂歌也其義葢稱少昊之徳淵然深逺聖徳至深兮奫奫如淵生類娭娭兮孰知其然娭許其/反
　　　右九淵一章章四句
五莖顓頊氏之樂歌也其義葢稱顓頊得五徳之根莖
植植萬物兮脩脩根莖五徳涵柔兮渢渢房戎/反而生其生
如何兮秞秞以周/反天下皆自我君兮化成