死節此巡之忠大矣賊勢憑陵連兵百萬巡以數千之
衆横而制之若無巡則無睢陽無睢陽則無江淮賊若
因江淮之資兵彌廣財彌積根結盤據西向以拒王師
雖終於殲夷而曠日持久國家以六師震其西巡以堅
壘扼其東故陜鄢一戰而羣兇北走王師因之而勢勝
聲勢纔接而城陷此天意使巡保江淮以待陛下之師
師至而巡死也此巡之功大矣古者列國諸侯或相侵
伐猶有分災救患之義况諸將同受國恩奉辭伐罪乎