吏辟署之制所以明歴試廣旁求敦行能息馳騖也昔
周以伯冏為太僕命之曰慎簡乃寮罔以巧言令色便
辟側媚其惟吉士是則古之王朝俱命其大官大官得
自簡寮屬之明騐也漢朝務求多士其選不惟公府辟
召而已又有父任兄任皆得為郎選入之初雜居三署
臺官闕即用補之是則古之郎官皆以任選此其明騐
也魏晉已後暨於國初探擇庶官多由選部惟髙位重
職考庶官之有成者請而命焉故晉代山濤為吏部尚