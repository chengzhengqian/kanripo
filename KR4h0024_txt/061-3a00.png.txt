異論往往退息縁離化城示滅兹山是歲隋開皇十七
年也夫名者實之賔教者道之門大師溷其賔闢其門
自言地位示有證入故感而應之之事可得而知也若
安住法界現為比丘等覺歟妙覺歟不可得而知也當
是時也得大師之門者千數得深心者三十有二人纂
其言行於後世者曰章安禪師灌頂頂傳縉雲威禪師
威傳東陽東陽縉雲同號時謂小威威傳左谿朗禪師
自縉雲至左谿以𤣥珠相付向晦宴息而已左谿門人