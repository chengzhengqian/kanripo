嘉榖不夏熟大器當晩成徐生異凡鳥安得非時鳴汲
汲有攸為驅驅無本情懿哉蒼梧鳳終見排雲征
　　溫泉莊卧病寄楊七炯　　　　宋之問
多病卧兹嶺寥寥倦幽獨賴有嵩邱山髙枕長在目兹
山棲靈異朝夜翳雲族是日濛雨晴返景入巖谷羃羃
縁澗草菁菁山下木此意方無窮環顧悵林麓伊洛何
悠漫洲源信重複夏餘鳥獸蕃秋末禾黍熟秉願守樊
圃歸閒欣藝牧惜無載酒人徒把涼泉掬