動山以隠隠響奔電而闐闐赦湯鑊於幽途息劒輪於
苦海景福肹蠁被于人天非李公好謀而成宏濟羣物
又孰能興於此乎丞尉等並衣冠之龜龍人物之標凖
大雅君子同僚盡心聞善賈勇賛成厥美寺主昇朝閒
心古容英骨秀氣洒落毫素謙柔笑言海受水而皆納
鏡無形而不燭直道妙用乃如是言然常虗懐忘情潔己
利物是人行空寂不動見如來有若上座靈隠都維那
則舒名僧曰暉藴虚常因調䕶賢哉六開士普聞八萬