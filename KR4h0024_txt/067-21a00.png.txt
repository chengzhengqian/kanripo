之兆乎且其占曰土之文為山河為華英将不崩不竭
為滋味而傳乎結為丘陵為其設險乎融為川瀆率其
朝宗乎華為百榖以絜祭祀之粢盛乎不然使其速腐
為墟壤生蒭藁以食牛羊乎化塗泥為陶甄以作器乎
将塊為五色而茅社分封乎流於樂為土皷為由桴以
洩其和聲乎夷為都邑以興宫廟乎坎為洿池以澤生
殖乎祀為壇竈乎窽為井墓乎吾皆不得而知也當既
不為吾用唯速化為百工之用慎無朽為芝以怪人