靚深兩屋相照申命國子能通法書者分章揆日懸其
業而繕冩焉筆削既成讎校既精白黑彬班瞭然飛動
以䝉來求煥若星辰以敬來趨肅如神明以疑來質决
若蓍蔡由京師而風天下覃及九譯咸知宗師非止服
縫掖者鑽仰而已于是學官陳師正等暨生徒凡四百
二十有八人請金石刻且歌曰我有學宇既傾而成之
我有壁經既昧而明之孰規模之孰發揮之祭酒維齊
博士維韋俾我學徒弦詠以時切切祁祁不遨不嬉庶