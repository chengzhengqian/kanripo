　　進張巡中丞傳表　　　　　　李　翰
臣聞聖主襃死難之士育死事之孤或親推轜車或追
建封邑厚死有以慰生撫存有以荅亡然後君臣之義
貫以生死激勸之道著於存亡君所以不遺於臣臣所
以不背其君君恩臣節於是乎立伏見故御史中丞贈
揚州大都督張巡生於昌時少習儒訓屬禄山搆亂凶
虐滔天挺身下位忠勇奮發率烏合之衆當漁陽之鋒
賊時竊據洛陽控引幽朔驅其猛鋭吞噬河南巡前守