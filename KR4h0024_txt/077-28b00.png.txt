爾器用端爾瞻視謹爾操執慎爾區分其有質㣲而葉
環苯䔿者去之從風而不能自正者去之大而倚者去
之聚而曲者去之竅而不能備笙篁之用者去之挺而
不能棲鸞鳳者去之其有羣居不亂獨立自持振風發
屋不為之傾大旱乾物不為之瘁堅可以配松栢勁可
以凌雪霜密可以泊晴煙踈可以漏宵月嬋娟可翫勁
挺不囘者爾其保之既而芟翦畢功繁蕪立盡去者存
者邪正乃分不浹旬扶踈一林歴歴可見有清風澡慮