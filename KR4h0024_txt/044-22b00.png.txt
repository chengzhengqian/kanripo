之道不安其所安小人之道安其所不安也
伊尹之道一介不以與人一介不以取諸人吾得志弗
為也與之以道取之以道天下可也況一介哉伊尹之
道近乎執吾去執而取亷者也
伯夷不事非君不治非民治則進亂則退吾得志弗為
也不仕非君孰行其道不治非民孰急天下以非君乎
湯不當事桀文王不當事紂也以非民乎桀民不赴殷
紂士不歸周矣故伯夷之道過乎高吾去高而取介者