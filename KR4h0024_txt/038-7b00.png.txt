用之則漢師不敢濟河矣然則周叔之才亦韓信流亞
也終湮滅而無聞焉古之大才而功不著者亦何可勝
道哉翰長兄御史君體純至之徳負經逺之才常感憤
於周韓之間嘯詠於管樂之際守之以忠信文之以禮
樂藴弼諧之大略以康濟為己任進逢國難謀猷不行
退有家艱哀毁過禮官纔元士命止中年位不登於廟
堂名不書於史册斯才也斯運也誰見三分九合之優
劣辭燕對趙之去就哉由此觀之斷可知矣問者歎息