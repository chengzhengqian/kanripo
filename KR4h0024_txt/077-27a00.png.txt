者夫如是故君子人多樹之為庭實焉貞元十九年春
居易以拔萃選及第授校書郎始於長安求假居處得
常樂里故闗相國私第之東亭而處之明日屨及于亭
之東南隅見叢竹於斯枝葉殄瘁無聲無色詢乎闗氏
之老則曰此相國之手植者自相國捐館他人假居繇
是筐篚者斬焉篲帚者刈焉刑餘之材長無尋焉數無
百焉又有凡草木雜生其中苯䔿薈蔚有無竹之心焉
居易惜其嘗經長者之手而見賤俗人之目翦棄若是