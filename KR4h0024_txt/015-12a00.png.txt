吾愛李太白身是酒星魄口吐天上文跡作人間客磥
砢千丈林澄澈萬尋碧醉中草樂府十幅筆一息召見
承明廬天子親賜食醉曽吐御床傲㡬觸天澤權臣妬
逸才心如斗筲窄失恩出内署海岳甘自適刺謁戴接
䍦赴宴着穀屐諸侯百歩迎明君九天憶竟遭腐脅疾
醉魄歸八極大鵬不可籠大椿不可摘蓬壺不可見姑
射不可識五岳為辭鋒四溟作胷臆惜㢤千萬年此俊不
可得