數克升中而建號惟七十而有五我髙宗六之而今七
矣非夫尊位盛時明徳曠代遼闊難并之甚哉先時將
臻夫大封也累封疆於髙岡築泰壇於陽趾夫其天壇
三襲辰陛十二咸秩衆靈列坐有次崇牙樹羽管磬鏞
鼓宫懸於重㙺之内干戚釵殳鈎㦸戣戵周位於四門
之外伐國重器傳代絶瑞旅之於中庭玉輦金轂翠冒
黄屋夾之於端路庶官百辟羌夷蠻貊襃成之後讓王
之客序立於禮神之場髦頭弩牙鐵馬金鏃介胄如雪