怒有泉烈烈其來如決叱豐隆奔列缺轟然霹靂天地
俱裂嶽之異狀其勢如危或不可支若不可維或仰而
呀有如吮空或俯而拔有如攫地其曉而東有如貫日
其暮而西有如孕月有水而脈有石而骨有洞而腹有
崿而節或鋭而勵或斷而截或迴而馳或低而折其經
之怪之祥之詭之千種萬類繄不可得而詳記因神狂
不能自主殆而寐夢一人絳衣朱冕怪貌魁形曰余祝
融之相也夫霍山君之故治也爾賦之誠形矣勝矣怪