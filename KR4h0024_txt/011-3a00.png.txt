命必著書以見志況斯文之怨抑歟噫吾之道不為不
明吾之命未為不偶而見志於斯文者吾懼來世任臣
之君因謗而去賢持禄之士以猜而逺徳故復嗣數賢
之作以九為數命之曰九諷焉嗚呼百世之下復有修
離騷章句者乎則吾之文未過不為乎廣騷悼騷也
粤勾亶之薄俗兮其風狡而且苦吾欲以直道揠其邪
心兮皆騁容而莫顧前誨行兮後止高諭仰兮下俯咸
為吾之儇為愚兮並以吾之霾為傴羌靈脩之乃吾知