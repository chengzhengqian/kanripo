法制始奉法守制由御史出者也故將有事焉則祠部
上其日吏部上其官奉制書以來告然後頒于有司以
謹百事太常修其禮光禄合其物百工之役先一日咸
至于祠而考閱焉御史㑹公卿有司執簡而臨之故其
粢盛牲牢酒醴菜果之饌必實于庖厨鍾鼓笙竽琴瑟
戞擊之樂簨簴綴兆之數必具于庭内樽彞罍洗爼豆
醆斚之器必絜于壇堂之上奉奠之士贊禮之童樂工
舞師洎執役而衛者咸引數其實設箠朴于堂下以修