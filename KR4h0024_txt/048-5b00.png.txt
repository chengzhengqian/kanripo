大生而孥愷悌祗敬用底于理凡其所欲不謁而獲凡
其所惡不祈而息四夷稽服不作兵革不竭貨力丕揚
于後嗣用垂于帝式十聖濟厥理孝仁平寛惟祖之則
澤久而逾深仁增而益髙人之戴唐永永無窮是故受
命不于天于其人休符不于祥于其仁惟人之仁匪祥
于天匪祥于天兹惟貞符哉未有䘮仁而久者也未有
恃祥而夀者也商之王以桑穀昌以雉雊大宋之君以
法星夀鄭以龍衰魯以麟弱白雉亡漢黄犀死莽惡在