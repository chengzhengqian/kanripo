先生之作無圓無方至是歸工抉經之心執聖之權尚
友作者跋邪觝異以扶孔氏存皇之極知人罪非我計
茹古涵今無有端涯渾渾灝灝不可窺校及其酣放豪
曲快字凌紙怪發鯨鏗春麗驚耀天下然而栗密窈眇
章妥句適精能之至入神出天嗚呼極矣後人無以加
之矣姬氏已來一人而已矣始先生以進士三十有一
仕歴官其爲御史尚書郎中書舍人前後三貶皆以䟽
陳治事廷議不隨爲罪常惋佛老氏法潰聖人之隄乃