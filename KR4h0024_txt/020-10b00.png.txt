既攻以後厥刃王師嶷嶷熊羆是式銜勇韜力日思奮
殛宼昬以狂敢蹈愬疆士獲厥心大袒髙驤長㦸酋矛
粲其緩章右翦左屠聿禽其良其良既宥告以父母恩
柔于肌卒貢爾有維彼攸恃乃偵乃誘維彼攸宅乃發
乃守其恃爰獲我功我多隂諜厥圖以究爾訛雨雪洋
洋大風來加于燠其寒于邇其遐汝隂之茫懸瓠之峨
是拔是震大殲厥家狡虜既縻輸于國都示之市人即
社行誅乃諭乃止蔡有厚喜完其室家仰父俯子汝水