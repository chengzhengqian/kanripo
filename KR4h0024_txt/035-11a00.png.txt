無以叛其四海之心故先絶其事君敬長之術而後從
天下以亡其天下焉夫天與秦則書存不與秦則書焚
而秦終無自焚之心也且聖人宫先自藏其書是秦未
始有焚書之心聖人之家先有其心矣故曰秦亡其自
亡矣且聖人之道與天地合其久與鬼神合其微則不
得毁置之在秦也然矣陶唐氏之水前有聖人之化後
有聖人之勤而後民知事君敬長之術自秦之火前聖
已逺後聖不作而其術不數世亦已成矣豈非天之欲有