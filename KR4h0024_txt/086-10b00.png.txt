人藏其心不可測度也摇舌於口誰不言仁誼哉清濁
相渾真偽難辨今雖有提其肺腸以呈衆某必笑而不
諒此亦不足怪也蓋偽者繁而真者寡况慿區區文字
而能取信於人邪所以某藴蓄斯乆不敢輕奮抑為此
也今幸因執事稍垂盻睞以不倫衆輩故得肆陳其愚
惟賜詳之某七歲受教誨始學箕裘迄今十六不見成
熟性本慵惰强之惟艱不能勠力盡瘁服勤先聖然常
謂男子生而懸弧示有事於四方固不得與兒女曹並