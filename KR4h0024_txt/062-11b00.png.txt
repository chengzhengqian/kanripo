京兆杜氏其先因家安康即為郡人髫年駿發聰悟絶
衆羣言所渉一覽無遺居常而未或好弄在醜而不可
䙝近嘗嘿觀止水因而顧影形儀顒若宛在鏡中三反
厥像如初沛焉而心乎獨得還歩未輟聞於空中曰佛
法津梁俟子而大既應付囑爾盍勉之乃深割愛縁亟
從剃落以荆土律藏之㣲密也大士智京在焉攝衣從
之既進而儀法峻整冠於等輩以嵩嶽龍之泉海也長
安長老在焉稽首咨之既授記而身心自在超出塵垢