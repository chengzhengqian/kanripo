出力捍嶺下若自開闢之初信為神物所相雖使江河
合災驚濤懐山大浸崩驅暴猛來敵亦不能軼峻防而
侵厚趾斯乃天賛其功豈非仁深於物乎其或火雲爇
天旱魃為虐歊蒸癉怒蛟龍逭誅而翠㶑摇岸澄瀾洗
月溶溶浩浩獨落天光順勢導流猶潤百里則貫畦浮
塍卒嵗之溉千頃豈為多哉其細也孕鱗甲之族育鳬
雁之羣羅生菰蒲蔓合菱藻漁父舟人浩歌揚檝厚生
之物永永不極斯功也可以灼當世而芳千古矣昔者