不可秉節而存伍胥東奔乞食於此女分壺漿滅口而
死聲動列國義形壯士入郢鞭屍還吳雪恥投金瀬沚
報徳稱美明明千秋如月在水
　　項籍碑銘并序/　　　　　　　李　觀
鋪周秦之顛亡粲乎簡冊吁可駭也惟秦失在暴惟周
失在弱上慢下黷政無紀綱若然者神靈不得不哀世
教不得不張且天地不可以無主故帝必誕眷命不可
以坐得故有心者經綸於是漢祖起於豐沛公起於㑹