子王氏諱通字仲淹生於陳隋之世以亂世不仕退于
汾晉序述六經敷為中説以行教于門人夫仲尼刪詩
書定禮樂贊易道修春秋先生則有禮論二十五篇續
詩三百六十篇元經三十一篇易贊七十篇孟子之門
人有髙第弟子公孫丑萬章焉先生則有薛收李靖魏
徴李勣杜如晦房𤣥齡孟子之門人鬱鬱于亂世先生
之門人赫赫于盛時較其道與孔孟豈徒然哉設先生
生于孔聖之世余恐不在游夏之亞也况七十子歟惜