逃難去就生死之塗沈吟出處之域有以見聖達之情
也若乃受為不道暴殄天物剖諌輔之心解忠良之骨
億兆墜於塗炭宗祧困於臲卼而君﨑嶇險阻避跡藏
時免身龍戰之郊解縳鷹揚之帥卒能修復舊物統承
先祀七百餘年歆我神祇非明德至仁其孰能與於此
於戲國之興亡不獨天命向使帝乙捨受而立啓前箕
子而後少師則文王未可專征於諸侯武王未可誓師
於牧野雖周公之聖不過子産善相矣太公之賢不過