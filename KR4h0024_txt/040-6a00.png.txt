事皆合月令之文觀其所為皆在路寢者也戴禮云昔
周公朝諸侯於明堂之位天子負斧扆南嚮而立明堂
者明諸侯之尊卑也周官又云周人明堂度九尺之筵
東西九筵堂一筵據其制度即大寢也尸子亦曰黄帝
曰合宫有虞氏曰總章殷曰陽館周曰明堂斯皆路寢
之徴知非别處大戴所説初有近郊之言復稱文王之
廟進退無據自為矛盾原夫負扆受朝常居出令既在
臯庫之内亦何云於郊野哉孝經傳云在國之陽又無