奮髯曰不然章不可以不成也又謂劉曰把筆來即又
唱出四十字為八句書既止即讀讀畢謂二子曰章不
已就乎二子齊應曰就矣道士曰此皆不足與語此寧
為文耶吾就子所能而作耳非吾之所學於師而能者
也吾所能者子皆不足以聞也獨文乎哉吾語亦不當
聞矣吾閉口矣二子大懼皆起立牀下拜曰不敢他有
問也願聞一言而已先生稱吾不解人間書解何書請
聞此而已道士寂然若無聞也累問不應二子不自得