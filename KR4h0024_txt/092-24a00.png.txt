諫然後有賦頌懸權衡以辯天下公是非然後有論議
至若記叙編録銘鼎刻石之作必採其行事以正褒貶
非夫子之旨不書故風雅之指歸刑政之根本忠孝之
大倫皆見於詞然後中古之風復形於今于時文士馳
騖飈扇波委二十年間學者稍厭抑揚黄華而窺咸韶
之音者什五六識者謂之文章中興公實啟之公名華
字遐叔趙郡人安邑令府君第三子質直而和純固而
明曠逺而有節中行而能斷孝敬忠亷根於天機執親