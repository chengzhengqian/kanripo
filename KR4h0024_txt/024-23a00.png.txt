若王道方寳賢重糓尊儒食艾後宫撤綺繡前殿焚珠
玉與王侯卿士朝夕論思異無所貴輕衞公之好鶴竒
無所珍同漢皇之卻馬畋豈務於馳騁獵以存乎蒐狩
未嘗合圍掩羣載羽洒血乃强不攫而猛不噬矣然以
萬方入貢懐其來也三年重譯嘉其至也故仁為之心
有仁則勇威為之力有威則重況此鳥猛過於衆重倍
於凡禮於君則勸忠祭於祖則立敬壯其體則用武綷
其翼則成文彼寵而服之鶡也能果榮而戴之蟬也能