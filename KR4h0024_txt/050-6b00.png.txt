其音羽大哉兹嶽殊於衆山嵩華乃跼於近甸衡岱不
踰於方域孰與夫包括綿長經綸中外外夷有四昴宿
主胡則延袤以限之中郡有五寳符在代則高襄以臨
之其頂也上扶乾門黑帝之宫觀其足也下捺坤軸𤣥
神之都府豈止劈兾魏截幽燕拒洪河撑大海洞合
沓半天下之襟帶嵯峨巉巖一宇内之標格者也故知
惟土有精惟山有靈窅窅冥冥其道至平其徳至貞氲
氲馨馨目之不覩夫形耳之不聞夫聲隂陽不測夫奥