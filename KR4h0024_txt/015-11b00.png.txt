吾愛元紫芝清介如伯夷輦母逺之官宰邑無㸃疵三
年魯山民豐稔不暫饑三年魯山吏清慎各自持只飲
魯山泉只採魯山薇一室氷蘗苦四逺聲光飛退歸舊
隠來斗酒入茅茨雞黍匪家畜琴罇常自怡盡日一菜
食窮年一布衣清似匣中鏡直如琴上絲世無用賢人
青山生白髭既卧黔婁衾空立陳寔碑吾無魯山道空
有魯山辭所恨不相識援毫空涕垂
　　李翰林