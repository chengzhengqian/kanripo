無道好謀而彞倫攸斁伯夷叔齊守死也豈謂億兆塗
炭俟周武哉李斯趙髙好謀也豈知刑政酷毒失民心
哉機道相須盡善盡美然而發機之要實資于時故進
而得時亦機也退而得時亦機也取而得時亦機也捨
而得時亦機也語而得時亦機也黙而得時亦機也進
得其時則有利伊尹于湯是也退得其時則無悶二疎
辭禄是也取得其時則必獲甘羅陟相是也捨得其時
則元吉泰伯去吳是也語得其時則見信傅説是也黙