昨别離日桐花覆井欄今來思君時白露盈堦漙聞有
闗河信欲寄雙玉盤玉以委貞心盤以薦嘉飱嗟君在
萬里使妾衣帶寛
春草紛碧色佳人曠無期悠㢤千里心欲採商山芝歎
惜良㑹晚如何桃李時懷君晴川上佇立夏雲滋
　　寓興　　　　　　　　　　　賈　島
莫居暗室中開目閉目同莫趨碧霄路容飛不容歩暗
室未可居碧霄未可趨勸君跨仙竹日下雲為衢