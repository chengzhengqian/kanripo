曰唐與虞成命者禹備命者文仲尼不受命乃假人事
而言故有宗予之説後代無作焉立言者一仁義以束
世教瞽瞶蚩蚩使絶其非望使業之外存而不論子讀
夏書無是説司馬子長自敘始云登㑹稽探禹穴不然
萬禩何傳焉惑矣蒼山之潴呀如淵如陵徙谷遷此中
不騫雨洗煙空㰹然莫窮噫實禹迹之所始終唐興二
百八祀寶歴丙午秋九月予從事于是邦感上聖遺軌
而學者無述作禹穴碑㢘察使舊相河南公見而銘之