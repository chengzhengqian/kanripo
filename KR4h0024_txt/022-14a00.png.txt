盡歸秦漢武大脩佳兵崇飾戰馬至四萬匹是多乎
哉自魏及隋天下騷動勞疲死轉數不足徵我有唐之
新造國也於赤岸澤僅得牝牡三千匹命太僕張萬嵗
傍隴右馴字之四十年間孳娩成七十萬六千匹屬張
氏替職圉師敗官馬之教駣日失其序逮開元初唯得
二十四萬匹至十九年復成四十四萬匹今之盈縮亦
不甚過上耕耤之明年命我邠公典斯馬政公齊其飲
食視其良駑廥芻庌凉綱惡去害天子以公有伯翳宜