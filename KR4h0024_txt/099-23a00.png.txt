非有能蚤而蕃之也他植者則不然根拳而土易其培
之也若不過焉則不及苟有能反是者則又愛之太恩
憂之太勤旦視而暮撫已去而復顧甚者爪其膚以驗
其生枯摇其本以觀其疎宻而木之性日以離矣雖曰
愛之其實害之雖曰憂之其實讎之故不我若也吾又
何能為哉問者曰以子之道移之官理可乎駞曰我知
種樹而已理非吾業也然吾居鄉見長人者好煩其令
若甚憐焉而卒以禍旦暮吏來而呼曰官命促爾耕朂