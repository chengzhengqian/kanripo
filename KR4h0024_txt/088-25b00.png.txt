渾古之道不行是以役役棲棲猶鬱鬱而無語竊以閣
下以周邵之才居周邵之職獨智傑出孜孜以下問收
接而博觀自江而西沈濳液澤傳之天下汪洋喧閙是
以發憤而來非有他也欲以望閣下之輝光窺閣下之
深髙下靡豪傑之風以快平生之心耳伏惟降其尊嚴
而省覽之裁其可否而去就之無以其淺㣲察其辭觀
其志而不録其罪幸甚謹獻舊文十首以先面贄干犯
左右惶懼于旌門之前