是設䧟穽而誘之入其不可三也夫許人鑄錢無利則
人不鑄有利則人去南畝者衆去南畝者衆則草不墾
草不墾又隣於寒餒其不可四也夫人富溢則不可以
賞勸貧餒則不可以威禁故法令不行人之不理皆由
貧富之不齊也若許其鑄錢則貧者必不能為臣恐貧
者彌貧而服役於富室富室乘之而益恣昔漢文之時
吳濞諸侯也富埒天子鄧通大夫也財侔王者此皆鑄
錢之所致也必欲許其私鑄是與人利權而捨其柄其