旣而據河山翫其動静納行旅歸之袵席慿墉而望匹
馬單兵不匿形影虜由是械手足而刳腹心朝廷無草
竊之虞天下减征役之半矣詩云文武吉甫萬邦為憲
又曰方叔元老克壯其猷公之謂也帳下之厮尚有存
者曰公號令素嚴人無違禁自將吏騎卒咸有旗表節
不常出出則賞罰隨之賞無非功罰無非罪上流而下
競心行而事從謀全功成由此術也三城旣就刋木標
櫓記之種落刻其降年後皆如之豈挺生上將之龜䇿