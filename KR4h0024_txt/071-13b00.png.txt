如虬如鳯若跧若動將翔將踴如鬼如獸若行若驟將
攫將鬬風烈雨晦之夕洞穴開若欱雲歕雷嶷嶷然
有可望而畏之者煙霽景麗之旦巖㟧霮䨴若拂嵐撲
黛靄靄然有可狎而翫之者昏曉之交名狀不可撮要
而言則三山五岳百洞千壑覼縷蔟縮盡在其中百仞
一拳千里一瞬坐而得之此所以為公適意之用也與
公迫觀熟察相顧而言豈造物者有意於其間乎將胚
渾凝結偶然成功乎然而自一成不變已來不知㡬千