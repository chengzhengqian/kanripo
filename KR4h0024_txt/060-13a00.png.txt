誥遷中書舍人承顔造膝知無不言獻替啟沃如石投
水俄拜御史中丞户部侍郎既而望屬台衡朝當晏駕
時移世變遂出高要佐潯陽旋為滁夀二州刺史大
凡公之為政也應用無方所居必化卧理二郡以去害
為先故有盜奔獸伏之感廉察浙右以分憂為切故有
䘏鄰活殍之惠尹正河洛以革弊為急故有摘姦抉蠧
之威文宗知公全才以汴難理乃授鈇鉞俾鎮綏之初
宣武師人驕强恨悍狃亂徼利積習生常公既下車盡知