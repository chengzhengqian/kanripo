衆孚號方斯陋矣蓋聖人宏道以觀善因善以建法作
法器以為天下利利者教之果法者教之因善者教之
宗我鍾乃懸是訓是崇世界有極大音無窮
　　鹿泉本願寺銅鍾銘
八音之列數者金為長金聲之動物者鍾為大相彼創
制本乎無心隨輕重之所考遇洪纎而必應其體妙乎
其㡬神乎故帝庭用之以和樂梵宇作之而助道其有
㫖㢤伊本願道場昔鬼士所卜即輪王建塔之地有隋