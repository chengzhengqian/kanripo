夫察風俗平寃滯踣邪佞延俊賢云誰司之職惟御史
御史亞長曰中丞貳大夫以領其屬士丏為伯游之佐
司馬乃令尹之偏古之制也漢儀大夫副丞相以備其
闕參維國綱鮮臨府事故中丞専焉意者殄凶人之豪
挾君子之道各行其志無所牽束行止與大臣絶位指
顧則周行振聳政體宜之晉宋元魏以還無御史大夫
由是中丞威望愈尊禮有加等如火烈烈如霜肅殺不
可犯也屬時清無獄朝尚寛政行葦忠厚王化根源周