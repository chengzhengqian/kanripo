將仕郎守太常博士臣權徳輿議曰李揆端莊粹温潔
廉淑慎用文章術學資適逢時奮其英華以取貴達如
良庖投刃無復肯綮歴諫曺左史司王言貳春官以至
于平章大政在帝左右必以文誼藩身奉法遵職官曺
無粃政姻族無倖人束帶山立敷陳前志儼然而温有
碩儒大臣之度或起或廢其道甚夷昔觀射父能作訓
辭以行事於諸侯左史倚相能道訓典以敘百物揆實
有之建中中西戎乞盟以舊齒宿望將命殊俗結華夷