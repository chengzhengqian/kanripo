決裂之事爾不為其他凡食類之飢唯旦為甚今忍而
釋之以有報也是不亦卓然有立者乎用其力而愛其
死以忘其飢又逺而違之非仁義之道邪其道一其
志不欺其心斯固世之所難得也余又疾夫今之說曰
以喣喣而黙徐徐而俯者善之徒以翹翹而癘炳炳而
白者暴之徒今夫梟鵂晦於晝而神於夜䑕不宂寢廟
循牆而走是不近於喣喣者邪今夫鶻其立趯然其動
砉然其視的然其鳴革然是不近於翹翹者邪由是而