或連翩而七縱或瞬息而三接風生兮蒨斾襜襜電走
兮彤庭隂冥變見靈怪離躐將鬼神之無所遁逃
豈蠻夷之不足震懾嗟夫藺子之迭躍其人未雄仲由
之自衛其舞未工曷若將軍為百夫之特寶劒有千金
之飾奮紫髯游白刄發帝庭之光色所以象大君之功
亦以宣忠臣之力或歌曰洸洸武臣耀雄劒兮清邉塵
威逺夷兮率來賓焉用輕裙之妓女長袖之才人天子
穆然詔伶官斥鄭衛選色者使覘乎軍容教舞者使觀