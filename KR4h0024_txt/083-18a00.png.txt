故近於遊客處一睹閣下諌草明白辯婉出入有據吾
君聖明宜為動心數日在手味之不足且抃且喜且慰
三者交并不能自止吾君聞諌既且行之仍復寵錫誘
能諌者斯乃堯舜禹湯文武之心也聞於逺地宜為吾
君抃也閣下以忠孝文章立於朝廷勇於諌而且深於
其道果能輔吾君而光世徳某承閣下之厚愛冀於異
時資閣下之知以進尺寸能不為閣下之喜復自喜也
吾君今日披一䟽而行之明日聞一言而用之賢才忠