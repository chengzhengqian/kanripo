子旋兮此非難也學者不知其方而稱説云云如前所
陳者非吾之所敢聞也六經之後百家之言興老列
禦㓂莊周田穰苴孫武屈原宋玉孟軻吳起商鞅墨翟
荀況韓非李斯賈誼枚乗司馬遷相如劉向揚雄皆足
以自成一家之文學者之所歸也故義雖深理雖當辭
不工者不成為文且不能傳也文理義三者兼并乃能
獨立乎一時而不泯滅於後代能必傳也仲尼曰言之
無文行之不逺子貢曰文猶質也質猶文也虎豹之鞹