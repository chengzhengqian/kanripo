惡悉歸於公斯乃昧於觀行定諡之義且非君子成人
之美也請區而評之昔荀爽為董卓所舉致位三公及
卓斁亂漢政可謂甚矣而漢史曽不以卓之過累於慈
明晏子陳氏俱事齊侯陳志邪而晏志正春秋亦不以
陳之惡延於平仲是知道不必合事不必同則載之於
公其事可見況當載秉鈞而公不㕘大政載以時望慕
我我則静而守中因疎為簡適見清節又有發載之惡
皆漏泄之辭患自掇也庸可救乎及夫載覆其餗公膺