秦皇與漢武兮復何足以爭雄俄而君王茫然改容愀
若有失居安思危防險誡逸斯馳騁以狂發非至理之
𢎞術且夫君以端拱為尊𤣥妙為寶暴殄天物是謂不
道乃命去三面之網示六合之仁已殺者待其犯命未
傷者全其天真雖翦毛而不獻豈割鮮以染輪解鳯皇
與鸑鷟兮旋騶虞與麒麟獲天寶於陳倉載非熊於渭
濱於是享獵徒封勞苦軒行庖騎酌酤韜兵戈火網罟
然後登九霄之臺宴八紘之圃開日月之扃闢生靈之