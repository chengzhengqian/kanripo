蘋采蘩雅有行葦泂酌守以忠信神其捨諸若以今之
珍饌平生所習求神無方何必師古簠簋可去而盤盂
杯案當在御矣韶頀可息而箜篌笙笛當在奏矣凡斯
之流皆非正物或興於近代或出於蕃夷入耳之娱本
無則象用之宗廟後嗣何觀欲為永式恐未可也且自
漢已降諸陵皆有寢宫歲時朔望薦以常饌此既常行
亦足盡至孝之情矣宗廟正禮宜依典故率情變革人
情所難又按舊制一升曰爵五升為散禮器稱宗廟之