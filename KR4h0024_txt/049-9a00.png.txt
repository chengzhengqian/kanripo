然猶持之三年後出東郊争道長樂坂下馬相踶因大
擊鞭折而為五六馬踶不已墜於地傷焉視其内則空
空然其理若糞壤無所賴者今之梔其貌蠟其言以求
賈伎於朝者一誤而過其分則喜當其分則反怒曰余
曷不至於公卿然而至焉者亦良多矣居無事雖過三
年不害當其有事驅之於陳力之列以禦乎物以夫空
空之内糞壤之理而以責其大擊之效惡有不折其用
而獲墜傷之患者乎