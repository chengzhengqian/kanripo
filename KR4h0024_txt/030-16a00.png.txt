是亂人乗國難而肆逞其姦賊邦君而簒居其位投以
典法是宜汚潴既屬多虞不遑致討乃分之以旄鉞又
繼之以寵榮逮至南廵頗全外順道途無壅亦有賴焉
雖爵命累加盖非獲已然王言一出則不可渝縱闕君
臣之恩猶須進退以禮今若因行幸之威勢假迎扈之
甲兵易置以歸是同虜執以言乎除亂則不武以言乎
務理則不誠禍變繁興為日已久負釁居位豈唯一人
以此時廵後將焉入以此撫御其誰敢懐昔漢髙偽遊