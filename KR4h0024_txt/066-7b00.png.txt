閫域中夏賛經綸之攻拒却欃槍之凌暴若乃金火代
變山河分裂脇從力爭義散約觧時漢祖守之以臨山
東坐清三齊疆椘躑躅而不進隋氏失馭中原版蕩封
豕薦食龍戰𤣥黄時則太宗據之以拒河朔克擒醜夏
偽鄭袒縳而請命於戲自周室㣲弱虎狼并吞盛衰千
祀正閠更王而政和民安一統長久漢氏昭於前載我
唐光於兹日其創業之王勘定功業咸在斯地意者天
開險固為霸王之器乎聖作功業知窅㝠之意乎不然