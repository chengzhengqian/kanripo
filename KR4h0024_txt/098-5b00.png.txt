則發舒純誠𢎞大聦明以貢於穆清者可勝道哉每漢
庭大僚與六官貳職之缺羣情屬目俟其授受乆矣壬
子詔書有黔巫長帥之拜秩於清憲褒以命服周行諸公以
為一方之幸且惜其去而未喻也及夫别殿前席沃心
交感重藩符之所付慮安集之不稱凡所以輟近臣惠
逺人之㫖纎悉備厚上許周月之代兄求三嵗之理又
以見首公急病而忘其僻逺淹䘏然後諸公知惜别為
細而感恩為大在此行矣自牂牁通夜郎置吏以示綏