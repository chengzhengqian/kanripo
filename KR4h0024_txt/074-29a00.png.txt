生之道復何言耶謂乎貧則天爵於身謂乎死則不朽
於文為士之道亦以至矣先生襄陽人也日休襄陽人
也既慕其名亦覩其貎葢仲尼思文王則嗜昌歜七十
子思仲尼則師有若吾於先生見之矣説者曰王右丞
筆先生于郢之亭亭在刺/史治所毎有觀之志四年滎陽鄭公
誠刺是州余將抵江南艤舟而詣之果以文見貴則先
生之貎縱視矣先是亭之名取先生之諱舊名浩/然亭公曰
焉有賢者之名為趨厮走養朝夕言於刺史前邪命易