患不利吾軍愬誠明在躬秉信不撓爰命釋縛授之親
兵祐感慨之心出於萬死縱横之計果效六竒粤十月
既望隂凝雪飛天地盡閉愬乃遣其将史旻仇良輔留
鎮文城備其侵軼命李祐領突騎三千以為鄉導自領
中軍三千與監軍使李誠義繼進又遣其将田進誠領
馬歩三千以殿其後郊雲晦冥寒可墮指一夕巻斾凌
晨破關鋪敦淮濆仍執醜虜雖魏軍得田疇為導潜出
盧龍鄧艾得田章既登長驅緜竹用制竒勝與古為儔