固然莫知也先生生於大厯戊申㓜孤隨兄播遷韶嶺
兄卒鞠於嫂氏辛勤來歸自知讀書為文日記數千百
言比壯經書通念曉析酷排釋氏諸史百子皆搜抉無
隱汗瀾卓踔奫泫澄深詭然而蛟龍翔蔚然而虎鳳躍
鏘然而韶鈞鳴日光玉絜周情孔思千態萬貎卒澤於
道德仁義炳如也洞視萬古愍惻當世遂大拯頽風敎
人自為時人始而驚中而笑且排先生志益堅其終人
亦翕然而隨以定嗚呼先生於文摧䧟廓清之功比於