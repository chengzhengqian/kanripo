之體而微者皆謂不能無生于其心而亦不暴之于外
考之于聖人之道差為過耳顔子自惟其若是也於是
居陋巷以致其誠飲一瓢以求其志不以富貴妨其道
不以隠約易其心確乎不拔浩然自守知髙堅之可尚
忘鑽仰之為勞任重道逺竟莫之致是以夫子歎其不
幸短命今也則亡謂其不能與已並立于聖人之域觀
教化之大行也不然夫行發于身加于人言發乎邇見
乎逺茍不慎也敗辱隨之而後思欲不貳過其于聖人