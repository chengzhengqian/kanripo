然則致敬來格之義豈以山上山下而為逺近邪臣愚
以為但在栢城之内則不示逺陛下精誠愼重詢及庶
僚徒獻所聞伏増戰越謹議
　　省試學生代齋郎議　　　　　韓　愈
齋郎職奉宗廟社稷之小事蓋士之賤者也執豆籩駿
奔走以役于其官之長不以徳進不以言揚蓋取其人
力以備其事而已矣奉宗廟社稷之小事執豆籩駿奔
走亦不可以不敬也於是選大夫之子弟未爵命者以