時致太平其事業不一謂一名不足以紀其善於是乎
有文終文成景桓宣成之諡雖瀆禮甚矣然猶褒不失
人唐興㕘用周漢之制謂魏徵以王道佐時近文直言
極諫愛君而忘身近貞二徳並優廢一莫可故曰文貞
公謂蕭瑀端直鯁亮近貞性多猜貳近褊言褊則失其
謇正稱貞則遺其吝狹非一言所能名故曰貞褊公其
餘舉凡推類大抵准此皆有為之也若跡無殊途事歸
一貫則直以一字目之故杜如晦諡成封徳彞諡明王