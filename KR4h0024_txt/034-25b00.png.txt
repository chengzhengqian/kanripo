　　三國論　　　　　　　　　李徳裕
魏吳蜀三分天下而亡有先後非形勢有輕重積仁義
有厚薄察其政柄所歸則亡之先後可知也蜀政在於
黄皓皓隸人也内不能修武侯之舊典外不能制姜維
之黷武紀綱日壞君子不服所以先亡也魏自明帝之
後政歸仲達齊王以降惟守空宫亡之奄速繫于昭昭
之志將移神器之重須服天下之心未立大功亦不敢
取所以蜀滅而魏亡也孫皓雖驕奢極欲殘虐用刑而