心於伊尹而不愧乎伊尹獨伊尹恥其君不及堯舜故
其心愧恥夫其存心直下千歲無人嗣續惟梁公鄭公
髙視千載之上始潜心於伊尹且亦惟恐太宗不及堯
舜故徳諡以經緯天地曰宗為不祧之廟至姚公宋公
又潜心於房魏亦惟恐𤣥宗不及太宗故致時雍復貞
觀治平之風焉某請梗槩姚宋舊事而言之諸説以姚
之為相也先有司罷冗職修舊法百官各盡其才又奏
請無赦宥無數遷吏無任功臣以政於是上責成於下