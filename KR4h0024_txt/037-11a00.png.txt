天之權也非常之罪不時可以殺人之權也當刑者必
順時而殺人之經也是不然夫雷霆雪霜者特一氣耳
非有心於物者也聖人有心於物者也春夏之有雷霆
也或發而震破巨石裂大木木石豈為非常罪也哉秋
冬之有霜雪也舉草木而殘之草木豈有非常罪也哉
彼豈有懲於物也哉彼無所懲則效之者惑也果以為
仁必知經智必知權是又未盡於經權之道也何也經
也者常也權也者達經者也皆仁智之事也離之滋惑