人若甚無識求之適使憂虞自因冦亂喪亡頗有大於
此者一聞搜索懐懼必多餘孼尚繁羣情未一因而善
撫猶恐危疑若又懼之于何不有昔人所以捨絶纓而
飲盗馬者豈必忘其情愛邪盖知君之大體然也以小
妨大明者不為天下固多美人何必獨在於此易曰危
者安其位者也亂者有其理者也故君子安不忘危治
不忘亂是以身安而國家可保也春秋傳曰或多難以
固其國或無難以喪其邦誠以處危則思安之情切遭