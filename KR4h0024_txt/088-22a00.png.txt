傲然自遂而獨善邪亦非得已富貴之人能趨求貧賤
之人人必不謂假聲勢也又不謂諂佞也又不謂利也
貧賤之人趨求富貴之人而大謂之假聲勢也中謂之
諂佞也下謂之利也且見自書傳稱説當時英豪智能
者或云禮士或云愛客或云薦寵後輩及言窮約節義
者則不過不諂於富貴不慼於貧賤而已今之君侯不
惟其不禮士不愛客不薦寵後輩蓋無意趨求貧賤之
人貧賤之人趨求之徃徃得罪過不一二而已惟閣下