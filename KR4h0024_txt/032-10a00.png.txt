維景龍四年嵗次庚戌六月辛巳朔二日壬午大行應
天神龍皇帝崩于神龍殿旋殯于太極殿之西階粤景
雲元年十一月二日乙酉將遷座于定陵禮也畫攢毁
帟雕輼肅軔縞紼霜迴丹斾雪引御窆臺之眇黙背天
閣之崇峻皇帝瞻在原之墜響感聮蕚之凋隂禮奠收
兮泣遺跡同氣訣兮悲聖心爰命下臣式揚鴻懿咨睿
烈於金牒刻明猷於玉字其詞曰
少典之子重華之孫珠聮寶系海浸昌源鳳鳥鳴國龍