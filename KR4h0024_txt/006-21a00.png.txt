　　杞菊賦并序/　　　　　　　陸龜蒙
天隨生宅荒少墻屋多隙地著圗書所前後皆樹以杞
菊春苗恣肥得以採擷供左右杯案及夏五月枝葉老
硬氣味苦澁旦暮猶責兒童輩掇拾不已人或嘆曰千
乗之邑非無好事之家日欲擊鮮為具以飽君者多矣
君獨閉關不出率空腸貯古聖賢道德言語何自苦如
此生笑曰我幾年來忍饑誦經豈不知屠沽兒有酒食
邪退而作杞菊賦以自廣云