　　夏日送桂州刺史邢中丞赴任序
　　　　　　　　　　　　　　　蕭　昕桂林巨鎮臨川荒服居五嶺之表控兩越之郊俗比華
風化同内地然而洞居砦止人好阻兵有殊貨重裝吏
無亷政選其任者實難其才故郡乆曠官朝思稱職以
腹心之寄輟爪牙之雄俾其澄清行獨坐之事俾其式
遏摠防禦之權惟帝知人佇報尤政五月維夏畏途萬
里溽暑方起火雲始生履蒼梧瘴癘之郊涉沅湘風濤