不位而尊者曰道不貨而富者曰文噫吾將謂得時乎
尊而驕者不為矣吾將謂失時乎冨而安者吾為矣
或曰將處乎世何如則可以免乎謗曰去六邪用四尊
則可矣曰何以言曰諌未深而謗君交未至而責友居
未安而罪國家不儉而罪嵗道不高而凌貴志不定而
羡富此之謂六邪也自尊其道堯舜不得而卑也自尊
其親天下不得而詘也自尊其己孩孺不得而娯也自
尊其志刀鋸不得而威也此之謂四尊也