尚無定歸當止一河之壅抑而一靈與其道借有其事
自為而著悠悠乎年代之𦕈沒其誰也克傳以為陶唐
洪水之際乎則禹奠百川冝在禹貢乃曰導河積石至
於龍門南至於華隂東至於底柱皆禹功之所致以達
於海豈天地大異之若此典記不以為文哉天設四凟
冝有以通不當始遏其流滯撓其和氣及其汨亂而後
理也且山谷之作此形何則不有嵲屼相薄高深相敵
乃有銳而出者為虎牙偶而背者為熊耳角而巘者為