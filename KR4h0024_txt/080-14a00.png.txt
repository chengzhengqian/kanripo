或有一得伏願相公少賜採擇焉道路云云以為淮西
兇黨侵犯疆鄙某伏料相公制置如在諸掌矣然則舜
有天下闢四門明四目達四聦欲天下之誠畢見矣平
津侯開東閣以延天下士欲天下之美惡畢知矣伏惟
相公抱赫赫濟時之略佐明明聖上之朝某切願相公
以平津之徳致聖上廣帝舜之道使天下之事可重而
實諸掌則淮西之冦不足以為患矣某幼讀書不求甚
解但見古人之有建功立事者心則慕之以是十試藝