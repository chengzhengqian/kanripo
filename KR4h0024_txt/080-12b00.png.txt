兵青州/最勁宣潤二千弩手由絳州路直東徑入不過數月
必覆其巢何者昭義軍糧盡在山東澤潞兩州全居山
内土塉地狹積穀全無是以節度使多在邢州名為就
糧山東糧榖旣不可輸山西兵士亦必單鮮擣虚之地
正在於此後周武帝大舉伐齊路由河陽吏部宇文㢸
曰夫河陽要衝精兵所聚盡力攻圍恐難得志如臣所
見彼汾之曲戍小山平用武之地莫過於此武帝不納
無功而還後復大舉竟用㢸計遂以滅齊前秦苻堅遣