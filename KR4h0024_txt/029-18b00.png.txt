其惡盖為人與為已殊也周文之囿百里時患其尚小
齊宣之囿四十里時病其太大盖同利與專利異也辨察
兹里洒濯其心奉三無私以一有衆人或不率於是用
刑然則宣其利而禁其私天子所恃以理天下之具也
捨此不務而壅利行私欲人無貪不可得已今兹二庫
珍幣所歸不領度支是行私也不給經費非宣利也物
情離怨不亦宜乎智者因危而建安明者矯失而成得
以陛下天資英聖儻加之見善必遷是將化蓄怨為銜