是知文者辭之揔辭者文之用天之將喪斯文也天之
未喪斯文也不當稱辭吉人之辭寡躁人之辭多不當
稱文文辭一也但所適有宜耳何異塗云之哉又曰聲
病之辭非文也夫聲成文謂之音五音克諧然後中律
度故舜典曰詩言志歌永言聲依永律和聲聲之不和
病也去其病則和和則動天地感鬼神反不得謂之文
乎猶繪事組繡中有精耳大凡觧人之説不敢避墉援
膚爪而自矜於堂奥心府也要在引學者當知之事以