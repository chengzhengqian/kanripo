廣之亦非罪也且遷之過在不本於儒教以一王法使
楊朱墨子得非聖人此遷之罪也不在於叙逺古示將
來也足下豈不謂然乎夫聖人之於春秋所以教人善
惡也修經以志之書法以勸之立例以明之恐人之不
至也恐人之不學也苟不以其道示人則聖人不復修
春秋矣不以其法教人則後世不復師聖人矣故夫求
聖人之道在求聖人之心求聖人之心在書聖人之法
法者凡例褒貶是也而遷捨之春秋尚古而遷變古由