於春闈竟不成名今為河朔一從事耳茍不自言其誰
為言於相公乎且人生天地之間必合達天地之性茍
違天地之性者是天地之棄物也今淮西兇黨是天地
已棄之物相公誠順天而誅可不偉歟某竊聆議者謂
淮西兵强不與恒鄆兩軍掎角相應此皆腐儒豎子之
言不足與相公計大事何者自兵興已来僅六十年人
皆尚武各思功業彼或有逆此則有順以順討逆往無
不剋爰自國初垂二百年時有悖逆孰為存者今天下