　　請不置瓊林大盈二庫狀
右臣聞作法於涼其弊猶貪作法於貪弊將安救示人
以義其患猶私示人以私患必難弭故聖人之立教也
賤貨而尊讓逺利而尚亷天子不問有無諸侯不言多
少百乘之室不畜聚歛之臣夫豈能忘其欲賄之心哉
誠懼賄之生人心而開禍端傷風教而亂邦家爾是以
務鳩歛而厚其帑櫝之積者匹夫之富也務散發而收
其兆庶之心者天子之富也天子所作與天地同生之