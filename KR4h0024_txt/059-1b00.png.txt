　　　　幽州紀聖功碑李徳裕/
　　三受降城碑并序/　　　　　　呂　温
夏后氏遏洪水驅龍蛇能禦大菑以活黔首周文王城
朔方逐獫狁能捍大患以安中區若非高岸峻防重門
擊柝雖有盛徳曷成功然則持璿璣而弛張萬象昊
穹之妙用扼勝勢以擒縱八極王者之宏圖道雖無外
權則有備變化消息存乎其人三受降城皇唐之勝勢
者也昔秦不量力北築長城右扼臨洮左馳碣石生人