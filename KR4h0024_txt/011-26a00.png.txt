駕龍十二魚魚雅雅霄昇于丘奠璧獻斝衆樂驚作轟
豗融冶紫焰嘘呵高靈下墮羣星從坐錯落侈哆日君
月妃煥赫婐姽瀆鬼濛鴻嶽祗嶪峩飫沃羶薌産祥降
嘏鳳凰應奏舒翼自拊赤鱗黄龍逶陀結糾卿士庶人
黄童白叟踊躍歡呀失喜噎歐乾清坤夷境落褰舉帝
車迴來日正當午幸丹鳳門大赦天下滌濯剗磢磨滅
瑕垢續功臣嗣拔賢任耇孩養無告仁滂施厚皇帝神
聖通達今古聽聰視明一似堯禹生知法式動得理所