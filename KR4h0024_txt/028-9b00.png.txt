皆稱覔舉覔為自求之稱未是人知之辭察其行而度
其材則人品於兹見矣徇已之心切則至公之理乖貪
仕之性彰則亷潔之風薄是知府命雖高異叔度勤勤
之讓黄門已貴無秦嘉耿耿之辭縱不能挹已推賢亦
不肯待於三命豈與夫白駒皎皎不雜風塵束帛戔戔
榮高物表校量其廣狹也是以耿介之士羞自㧞而致
其辭循常之人舍其踈而取其附故選司補署諠然於
禮闈州貢賔王紛諍於階闥謗議雜合浸以成風夫競