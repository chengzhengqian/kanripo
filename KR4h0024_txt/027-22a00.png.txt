盈衢無救危亡之禍緇黄蔽路豈有勤王之師比年已
來風塵屢擾水旱不節征役稍繁家業先空瘡痍未復
時興工役力所未堪伏惟聖朝功德無量何必要營大
像而以勞費為名雖歛僧錢百未支一尊容既廣不可
露居覆以百層尚憂未徧自餘廊廡不得全無又云不
損國財不傷百姓以此事主何謂盡忠臣今思惟兼採
衆議咸以為如來設教以慈悲為主下濟羣品應是本
心豈欲勞人以存虛飾當今有事邉境未寧宜寛征鎮