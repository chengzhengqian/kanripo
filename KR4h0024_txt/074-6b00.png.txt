適内和體寧心恬哉昔永逺宗雷輩十八人同入此山
老死不返去我千載我知其心以是哉矧余自思從幼
迨老若白屋若朱門凡所止雖一日二日聊覆簣土為
臺聚拳石為山環斗水為池其喜山水病癖如此一旦
蹇剥來佐江郡郡守以優容撫我廬山以靈勝待我是
天與我時地與我所卒獲所好又何求焉尚以冗員所
羈餘累未盡或往或來未遑寧處待余異日弟妹婚嫁
畢司馬嵗秩満出處行止得以自遂則必左手引妻子