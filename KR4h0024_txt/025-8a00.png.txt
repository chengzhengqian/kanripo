益上乃為損乾為天為君坤為地為臣天在下而地處
上於位乖矣而反謂之泰者上下交故也君在上而臣
處下於義順也而反謂之否者上下不交故也氣不交
則庶物不育情不交則萬邦不和天氣下降地氣上騰
然後嵗功成君澤下流臣誠上達然後理道立損益之
義亦由是焉上約已而裕於人人必悦而奉上矣其不
謂之益乎上蔑人而肆於已人必怨而叛上矣其不謂
之損乎然則上下交而泰不交而否自損者人益自益