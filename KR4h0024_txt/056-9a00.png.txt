京兆尹總賦秉政未嘗書笏爲記善於啓奏天子不能
目守其喜怒公以專志持務密匡於上行已寡徒不喜
伐露由是數帝任遇多被恩澤權利去留如在諸已人
多意公能詭合於時及公再持相印與晉國洎一二公
輔於上趨嚮正直雅符於道茍所舉公是公必扶之即
非是公遂嘿嘿不和由是上知公重厚而同列亦聳待
之乃見公之所爲與嚮之不知者期公蓋甚戾也公既
屈於名而伸於富貴豈非盛德君子神明之所祐邪故