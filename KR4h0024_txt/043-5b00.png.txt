禮則夷之夷而進於中國則中國之經曰夷狄之有君
不如諸夏之亡也詩曰戎狄是膺荆舒是懲今也舉夷狄之法而加之先王之教之上幾何其不胥而為夷也
夫所謂先王之教者何也博愛之謂仁行而宜之之謂
義由是而之焉之謂道足乎已無待於外之謂徳其文
詩書易春秋其法禮樂刑政其民士農工賈其位君臣
父子師友賓主昆弟夫婦其服絲麻其居宫室其食粟
米蔬菓魚肉其為道易明而為教易行也是故以之為