積高之勢四向千里陽崖有栝栢之材備簳革隂壑有
堅剛之璞化五兵維人氣雄其畜多馬虜得之以制隂
國主天街周以之興秦以之霸漢得之以斷右臂郤南
牧西距于海北經于河自外而望上也雄雄乎一氣旁
朔鹵前衝塞門與積石來朝崑崙相負洎陟蒼蒼臨
峻極則形變六合空同大荒青冥在混元之中絶壁掲
宇宙之外舊史云封祀之山八中國之外三自夏缺秩
奠漢攘疆土于時更而王者莫能配天其意者將纘禹