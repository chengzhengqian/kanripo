詞以配樂非由樂以定詞也而纂撰者由詩而下十七
名盡編為樂府等題除鐃吹横吹郊祀清商等詞在樂
志者其餘木蘭仲卿四愁七哀之輩亦未必盡播於管
弦明矣後之文人達樂者少不復如是配别但遇興紀
題往往兼以句讀短長為歌詩之異劉補闕云樂府肇
於漢魏按仲尼學文王操伯牙作水伶操齊牧犢作雉
朝飛衛女作思歸引則不於漢魏而後始亦已明矣況
自風雅至於樂流莫非諷興當時之事以貽後世之人