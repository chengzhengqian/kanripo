然徴於詩大小雅其選徒出狩則車攻吉日命官分土
則嵩髙韓奕蒸人南征北伐則六月采芑平淮夷則江
漢常武鏗鍧炳燿盪人耳目故宣王之形容與其輔佐
由今望之若神人然此無他以雅故也臣伏見陛下自
即位已來平夏州夷劍南取江東定河北今又發自天
衷克翦淮右而大雅不作臣誠不佞然不勝憤踊伏
以朝多文臣不敢盡專數事謹撰平淮夷雅二篇雖不
及尹吉甫召穆公等庶施諸後代有以佐唐之光明謹昧