其容動植讃華夷觀駢闐總撙羡漫半散出成臯
踰滎波馮滑臺眺洪河遂並昆吾之墟倘佯乎大舜之
澤瀕四瀆二濟入于兖徑九一三齊喬於岱推二旬有
六而頓行在莫不皤皤華皓如藿隂陽或牽以餼或捧
之觴傴僂乎康莊一以伸伸武之今日一以感乾封之
舊章迺餼歸之觴舉之慈且惠而與之驩沸渭頡頑矧
國鄒魯家洙泗乘汶野而圖記可知指泮林而頌聲不
墜以周公之故將孔子之後翹然希王者之屬車聖人