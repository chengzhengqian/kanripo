變則為英雄之資矣三十輻之車制之者柅萬乗之國
統之者權五賊在心神至聰而莫測三盜既興物雖衆
而皆覩至㢤始離而終合始逆而終順始非而終是始
失而終得權之㫖也或曰機之與權同乎異乎對曰異
也設於事先之謂機應於事變之謂權機之先設猶張
羅待鳥來則獲矣權之應變猶荷戈禦獸審其勢也知
機而不知權者得於預謀失於臨事知權而不知機者
巧於臨事拙於預謀知機而知權者帝霸之君也王佐