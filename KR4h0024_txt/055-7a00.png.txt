公賦鴟鴞之詩成王啓金縢之誥此雖大小有異託付
不殊竟能上不生疑心下不興流言茍非誠信結於人
格於神移於物則莫能至是公復總戎仗律無嵗不征
將繼舊邦之業用復先君之命所以南擒孟獲而不殺
志在綏戎狄矣西拔岐山而不賀志在吞河洛矣設木
牛流馬濟人之力已紓矣制陣圖兵法敵國之軍可玩
矣故得三闗不封二邦喪氣大勲未集行師而殞戎夷
野祠甿庻巷祭遺愛所使豈求而得之噫國之將亡本