微豁冥渙乎春冰之將泮也廣勸戒則得失相維吉凶
相追焯乎元龜之在前也頌功美則温直顯融協於大
中穆如清風之中人也議者又謂君之才若崇山出雲
神禹導河觸石而彌六合隨山而注巨壑盖無物足以
道其氣而閱其行者也世所謂文章之雄捨君其誰歟
弱冠進士登科解褐衛縣尉其後以書記再參淮南節
度軍謀累遷大理司直天子聞其才召拜左補闕俄加
翰林學士君之處世用拾闗乎才進退牽乎時始居筮