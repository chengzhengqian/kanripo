勝屋曰亭優為之名也古者創棟宇纔禦風雨從時適
體未盡其要則夏寢冬室春臺秋户寒暑酷受不能自
減及中古乃有樓觀臺榭異於平居所以便春夏而陶
堙鬱也樓則重構功用倍也觀亦再成勤勞厚也臺煩
版築榭加欄檻暢耳目逹神氣就則就矣量其材力實
猶有蠧近代襲古増妙者更作為亭亭也者籍之於人
則與樓觀臺榭同制之於人則與樓觀臺榭殊無重構
再成之糜費加版築欄檻之可處事約而用博賢人君