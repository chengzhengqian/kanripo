富人或賑之粟今我厚生不竭而足邦思其弼人戴唯
父善胡召災仁胡罹咎俾民伊怙而君不夀矯矯貪陵
乃康乃茂嗚呼哀哉廩不餘食藏無積帛内厚族姻外
賙賓客恒是懸磬逮兹易簀僮無凶服𦵏非舊陌嗚呼
哀哉君昔與余講德討儒時中之奥希聖為徒志存致
君笑詠唐虞揭兹日月以耀羣愚疑生所怪怒起特殊
齒舌嗷嗷雷動風驅良辰不偶卒與禍俱直道莫試嘉
言罔敷王佐之器窮以郡符秩在三品宜謚王都諸生