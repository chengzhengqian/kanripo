二州去年脱杭印今年佩蘇印既醉於彼又吟於此酣
歌狂什亦往往在人口中則蘇杭之風景韋房之詩酒
兼有之矣豈始望及此哉然二郡之物狀人情與曩時
不異前後相去三十七年江山是而齒髪非又可嗟矣
韋在此州歌詩甚多有郡宴詩云兵衛森畫㦸燕寢凝
清香最為警策今刻此篇于石傳貽將来因以予旬晏
一章亦附于後雖雅俗不類各詠一時之志偶書石背
且償其初心焉寳歴元年七月二十日蘇州刺史白居