臣聞水之細者江海假其深材之短者棟梁資其峻陛
下必謂臣所著小有可觀賜以召見闕庭一垂試問臣
採摭之外亦以學文縱不能光揚盛美猶庶乎細水短
材之益則聖人之含容大矣微臣之誠願畢矣
　　進渾儀表　　　　　　　　　張　説
臣聞迎日授時莫先乎厯象先天成務必歸於製作伏
惟開元神武皇帝陛下建中立極緯武經文至徳難名
神功莫測於是定厯成嵗立象考天紹唐堯欽若之典