其衝為七堰以析水勢使下流不厚君詣京兆索言之
府命從事蘇持至水濱盡撤不當擁者由是邑人享其
長利生子以劉名之君諱仁師字某彭城人武徳名臣
刑部尚書徳威之五代孫大厯中詩人商之猶子少好
文學亦以籌畫于東諸侯遂㕘幕府厯尹劇縣皆以能
事見陟率不時而遷既有績于髙陵轉昭應令俄兼檢
校水曹外郎充渠堰副使錫朱衣銀章計相愛其能表
為檢校屯田郎中兼侍御史斡池鹽于蒲錫紫衣金章