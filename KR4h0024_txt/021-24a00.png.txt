庾如京如坻嘉量是登方舟是維賛皇獻之達于京師
飽我六軍肅將天威畎距于溝溝達于川故道既堙變
將為田朱公濬之執用以先浩浩其流乃與湖連上則
有塗中亦有舩旱則溉之水則泄焉曰雨曰霽以溝為
天俾我公私永無飢年公田翼翼私田薿薿不侵其畔
不犯其穡我倉既盈爾廪維億屯人熙熙邑人怡怡不
擾其務不干其時我無爾暴爾無我欺我有官屬朱公
訓之我有徒位朱公恤之我有衆役朱公卒之我有徵