所長苟可薦者莫不咸在備物之情也又曰三牲之爼
八簋之實美物備矣昆蟲之異草木之實隂陽之物備
矣此節制之文也鉶爼籩豆簠簋樽罍之實皆周人之
時饌也其用通於燕饗賔客而周公制禮咸異與毛血
𤣥酒同薦於先晉中郎盧諶近古之知禮者也著家祭
禮觀其所薦皆晉時常食不復盡用禮之舊文然則當
時飲食不可闕於祠祭明矣是變禮文而通其情也我
國家由禮立訓因時制範考圖史於前典稽周漢之舊