親子也賢而親之無能則憐之阮嗣宗晉代之英才方
外之髙士以為母重於父據齊斬升數麄細已降何忍
服之節制減至於周豈後代之盡慙於枯骨循古未必
是依今未必非也又同爨服緦禮經明義嫂叔逺别同
諸路人引而進之觸類而長猶子咸衣苴葈季父不服
緦麻推逺之情有餘睦親之義未足又母之昆弟情切
渭陽翟輔論舅之寃寗氏宅甥之徳我之出也義亦殷
矣不同従母之尊遂降小功之服依諸古禮有爽俗情