患難繼起復以刑謫太峻禁防傷嚴上下不親情志多
壅乃至變生都輦盗據宫闈九廟鞠䧟於匪人六師出
次於郊邑奔逼憂危言之痛心自古禍亂所鐘罕有若
此之暴今重圍雖解逋冦尚存裂土假王者四兇滔天
濳帝者二豎又有顧瞻懐貳叛渙黨姦其流實繁不可
悉數皇輿未復國炳未歸勞者未獲休功者未獲賞困
窮者未暇恤滯抑者未克申將欲紓多難而收羣心唯
在赦令誠言而已安危所屬其可忽諸動人以言所感