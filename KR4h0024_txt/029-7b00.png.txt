書中外員品多所咨授宋朝以蔡廓為吏部尚書廓先
使人謂宰相徐羡之曰若得行吏部之職則拜不然則
否羡之荅云黄散已下悉以委之廓猶憤恚以為失職
遂不之官是則黄門散騎侍郎皆由吏部選授不必朝
廷列位盡合簡在台司此其明騐也國朝之制庶官五
品已上制敕命之六品以下則並㫖授制敕所命者盖
吏部銓材署職除拜之也㫖授者盖吏部銓材署職然
後上言詔㫖但畫聞以從之而不可否者也開元中吏