有獻鸚鵡鳥者曰此鳥聲容可觀音中華夏有河東裴
氏者志樂金僊之道聞西方有珍禽羣嬉和鳴演暢法
音以此鳥名載梵經智殊常類意佛身所化常狎而敬
之始告以六齋之禁比及辰後非時之食終夕不視固
可以矯激流俗端嚴梵倫或教以持佛名號者曰當由
有念以至無念則仰首奮翼若承善聽其後或俾之念
佛則黙然而不答或謂之不念即唱言阿彌陀歴試如
一曽無爽異余謂其以有念為縁生以無念為真際縁