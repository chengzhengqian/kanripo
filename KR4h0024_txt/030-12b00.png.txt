雖欲陸梁勢必不致陛下但敕諸鎮各守封疆彼既氣
奪筭窮是乃狴牢之虜不由人禍則當鬼誅朝廷務崇
徳以待之臣固知其必不逃於所揣矣古所謂不戰而
屈人之兵者斯之謂歟今若不顧機宜復興戎役凟威
而蔑惠捨易而即難是棄明信而務忿心假敵辭而資冦
援窮者不暇恤勞者不得居國之安危或未可保此乃
成敗理亂之所繋願陛下難之慎之區區上干憂惜在
此儻䝉過納狂瞽不疑所行謹當草其招諭之辭詳陳