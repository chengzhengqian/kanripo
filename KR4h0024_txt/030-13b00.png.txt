主之大權臣主之道既殊通執之方亦異言皆有當體
各有宜事或相較而無傷此之謂也徃以襄城告急詔
令隴右發兵齊映率衆東行貴先即其部將于是軍至
昭應適遇駕幸奉天齊映馳歸鳯翔貴先獨主營幕進
無揔帥退閡亂兵遂為賊泚所招紿以同迎鑾輅泚既
反狀未露貴先安得勿從已受邀留遂遭刧制身縻偽
職兵𨽻兇徒雖在賊中亦不見任首末事跡簡在天心
臣並親承徳音非獨聞於傳説其於情狀頗足哀矜所