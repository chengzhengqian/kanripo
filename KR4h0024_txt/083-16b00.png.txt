卑凌尊以下干上是以諌殺人者殺人愈多諌畋獵者
畋獵愈甚諌治宫室者宮室愈崇諌任小人者小人愈
寵觀其㫖意且欲與諌者一鬬是非一決怒氣耳不論
其他是以毎於本事之上尤増飾之今有兩人道未相
信甲謂乙曰汝好食某物慎勿食果更食之必死乙必
曰我食之久矣汝為我死必倍食之甲若謂乙曰汝好
食某物第一少食苟多食必生病乙必因而謝之減食
何者迂險之言則欲反之循常之説則必信之此乃常