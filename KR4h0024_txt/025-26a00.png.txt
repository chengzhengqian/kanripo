　　為并州長史張仁亶進九鼎銘表
　　　　　　　　　　　　　　吳少微
臣聞鼎者夏后氏作羣牧貢金逺方圗物備諸山澤以
禦魑魅厥後嗣徳昏亂鼎遷于商夏之寳也杞不足徵
殷既有之又患失之周徳休明神寳不墜百代可繼伏
惟陛下光大而當之若乃崇貴之器金玉之鼎鎔首山
發睢上列太廟序明堂克明靈命以奉上帝非愚臣所
敢議臣聞禮之興也始諸飲食故先王之制曰舉九鼎