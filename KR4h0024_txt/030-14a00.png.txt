丁受責之辜惟有不能守節而死爾貴先儻能死節即
是忠烈之徒固獲褒旌豈資寛捨凡所議讞盖縁獄疑
罪疑惟輕實編令典脅從罔治亦載聖謨况復懐光未
殱希烈猶熾遭罹誘䧟其類實繁今京邑初平皇猷更
始乃是污俗觀化之日聖王布徳之時所用刑章尤冝
審慎一輕一重理亂攸生宥之以恩則自新者咸思歸
命斷之以法則懐懼者姑務偷生衆心既偷賊勢斯固
不忍一朝之忿而貽累嵗之憂苟徇匹夫之談免興億