燼之末果有舎利十餘粒炯爾耀目瑩然在掌識者驚
視聞者駭聼咸曰茍可以誘迷利世安徃而非菩薩之
化歟時有髙僧恵觀常詣三學山巡禮聖跡聞説此身
涕淚悲泣請以舎利於靈山用陶甓建塔旌異也余謂
此禽存而由道歿而有徴古之所以通聖賢階至化者
女蝸蛇軀以嗣帝中衍鳥身而建侯紀乎册書其誰曰
語怪而况此鳥有𢎞於道流聖證昭昭胡可黙已是用
不愧直書于辭貞元十九年八月十四日記