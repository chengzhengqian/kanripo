瞥下雲中爭腐鼠騰音礪吻相喧呼仰天大嚇疑鵷鶵
畏人避犬投髙處俛啄無聲猶屢顧青鳥自愛玉山禾
仙禽徒貴華亭露樸樕危巢向暮時陪鰓飽腹蹲枮枝
遊童挾彈一麾肘臆碎羽分人不悲天生衆禽各有類
威鳯文章在仁義鷹隼儀形螻蟻心雖能淚天何足貴
　　百舌吟
曉星寥落春雲低初聞百舌間闗啼花枝滿空迷處所
摇動繁英墜紅雨笙篁百囀音韻多黄鸝吞聲燕無語