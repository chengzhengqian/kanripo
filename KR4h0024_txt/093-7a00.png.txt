察使令訪其裔因獲其孫曰澥不可使歐陽氏之文遂
絶其所傳也為題其序亦以卒後嗣之願云
　　唐太子校書李觀文集序　　　陸希聲
貞元中天子以文化天下天下翕然興於文文之尤髙
者李元賔觀韓退之愈始元賔舉進士其文稱居退之
之右及元賔死退之之文日益髙今之言文章元賔反
出退之之下論者以元賔早世其文未極退之窮老不
休故能卒擅其名予以為不然要之所得不同不可以