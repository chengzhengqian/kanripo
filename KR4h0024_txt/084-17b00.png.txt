人之道也感於心哀樂之音也故觀乎志而知國風逮
徳下衰風雅不作形似豔麗之文興而雅頌比興之義
廢豔麗而工君子恥之此文之病也嗟乎天下之才少
乆矣文意之氣衰甚矣風俗之不養才病矣才少而氣
衰使然也故當世君子學其道習其弊不知其病也所
以其才日盡其氣益衰其教不興故其人日野如病者
之氣従壯得衰從衰得老從老得死沉綿而去終身不
悟非良醫孰能知之夫君子學文所以行道足下兄弟