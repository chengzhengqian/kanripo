田菜多荒暴命峻于誅求疲甿空干杼軸轉至溝壑離
去鄉閭邑里丘墟人煙㫁絶天譴於上而朕不寤人愁
于下而朕不知馴致亂階變興都邑賊臣乗釁肆逆滔
天曽莫愧畏敢行凌逼萬品失序九廟震驚上辱於祖
宗下負于黎庶痛心靦貌罪實在余永言愧悼若墜淵
谷賴夫天地降祐人神叶謀将相竭誠𤓰牙宣力屏除
大盗載張皇維将𢎞永圖必希新命朕晨興夕惕唯念
前非乃者公卿百寮累抗章䟽擬以徽號加于朕躬固