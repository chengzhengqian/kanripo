國家大事某不當言實言之有罪故以云生人常病兵
兵祖於山東𦙍於天下不得山東兵不可死山東之地
禹畫九土一曰兾州舜以其分太大離為幽州為并州
程其水土與河南等常重十一二故其人沈鷙多材力
重許可能辛苦自魏晉已下𦙍浮羨滛工機纎雜意態
百出俗益卑弊人益脆弱唯山東敦五種本兵矢他不
能蕩而自若也復産徤馬下者日馳二百里所以兵常
當天下兾州以其恃強不循理兾其必破弱雖已破兾