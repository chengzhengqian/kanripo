號理逺人逺人不勝其懐趙郡李華為文銘公之徳
亂不克立今刺史太原王涯嘉公之道猶在乎人人不
忘公之道爲之刻石且曰州之南有亭曰需宴亭公之
爲也人之思也乃増飾棟宇即而立焉州人大恱咸㑹
隕涕言曰昔公以周召之徳微子之仁有土封以爲卿
士道爲三公徳爲國師年爲元老嘗爲縣縣懐其化至
于州州濡其澤凡我子孫罔不戴慕盛徳之詞文而不
刻更刺史數十莫克興起乃率歸於王公公嘗以機密