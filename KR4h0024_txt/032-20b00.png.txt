發秀于外含章在中由潁川以表祥配沙麓而比徳塗
山佐夏莘野興商潛耀空藴於方祗秘景莫觀於圓魄
卓爾絜操穆然凝輝欲報之徳昊天罔極臣猥以沖昧
獲奉宗祧怵惕哀焭慮墜大寶而天意允若人心克諧
惟懷永圖懼乖末命退省䝉固上感劬勞繫鏡無塵賜
衣有篋宸儀雖閟慈㫖長存莫追蘭殿之晨昏空感椒
塗之霜露言成隂教行著國章逮事靡及於循陔終吉
徒哀於陟屺敢舉追崇之典寧申顧復之思伏惟舉位