其惡賢者望福増其善増之不已則至今當盡善矣損
之不已亦至今冝無惡矣何昬迷暴虐無減於秦漢之
前福慧聰明不増於魏晉之後歸之者殊塗輻凑立之
者萬法雲興稽諸天不見其文求諸古莫有其法號為
大聖作天人師是冝使吾人盡升覺路不宜使蚩蚩庶
類由古迄今若斯之迷者也設使像法至今未行将盡
墮惡道為鬼為蜮乎夫法未始有今而有之希聖之徒
可存而知之也其由之之固庸非溺乎公笑謂之曰大