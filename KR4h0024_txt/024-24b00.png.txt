彀弓鳥下拾矢猨號工則工矣是射之未節開元中山
戎冦邉𤣥宗命將軍守北平州且充龍苑軍使以捍薊
之北門公嘗率偏軍横絶漠策匹馬陷重圍搖轆轤而
百萬洞開驅橐駞而沙塲一掃聲振北狄氣慴東胡稜
威大矣而北平連山廣野地實多虎擇肉於人如有飛
翼荐食邉鄙甚於戎夷羣老憂而請焉公於是屏車徒
去矛鍛曰賈予餘勇挺身以餌之眈眈甝虓烈烈騰逝
當其威怒也百獸以伏萬夫莫亢而公馳單騎彀白羽