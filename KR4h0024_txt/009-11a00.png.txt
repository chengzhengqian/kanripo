海之三山吸流霞之景光含芳辭以貺予云惠好之不
忘顧服義之永日陪遊嬉於帝鄉廣莫忽其飄怒鯨波
洶而騰張俄驚魂以輟寐問窮髪之茫茫将揭厲以復
從駃風濤之匪量思投軀以靡吝撫遺體以兢惶晨切
切以悽愴夕屏營以彷徨追前懽之俯邇歎此恨之悠
長於是收神返慮澄澹静黙冥然就寝兀若無識冀良
宵之復遇希舊遊之可即徒有願兮且未克憂深沉兮
萃胷臆風兮雨兮思君子兮何極