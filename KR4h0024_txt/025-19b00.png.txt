遵虞舜璿玉之義上皇能事於斯備矣臣書院先奉勅
造渾儀以測七曜盈縮去年六月造畢進奏又奉恩㫖
更立渾儀臣等准勅今左衛率府長史梁令瓉檢校創
造於是博考傳記舊有張衡陸績王蕃錢樂之等並造
斯器雖渾體有象而不能運行事非經久旋亦毁廢臣
今按據典故鑄銅為儀圎以象天使得俯察上具列宿
赤道周天度數注水激輪令其自運一日一夜天轉一周
又别立二周輪絡在天外綴以日月令得運行每轉一