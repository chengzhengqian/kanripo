慿悦之清歌幽靈之鼓瑟樂章既闋禮容斯備迴風兮
雲旗入不言兮出不辭荷衣兮蕙帶倐而來兮忽而逝
惟神享徳降百福而無疆惟嶽配天視三公而有典昔
者夏后氏之乗四方仍開宛委之圖周穆王之御八龍
猶紀春山之石况乎上照下漏天平地成人主宅中旁
羅於宇縣山靈顯位密邇於神州豈使命徳不傳頌聲
無紀由是三天降䇿有南霍之叔儲八丈鐫銘有西王
之服道魏國鍾繇之字唯勒嵗年晉家張載之文遂承