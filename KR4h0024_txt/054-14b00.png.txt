潴雷陂以溉穡地釃引新渠匯干河流皆省功費而𢎞
利澤俄授左揆竟叅大政加徐泗亳等州節度使先皇
帝在宥天下推恩彭城顧懷舊勞復命其嗣使得以州
師建節而公以二郡進律惟公鎮定一方心平德利言
仁必及人言智必及事生聚教訓勤身急病視闔境如
棖闑之内撫編人有父母之愛因其習俗而均安之識
其慘舒而導利之仕六朝而時推元老踰二紀而再掌
邦賦揚美化於方志流淑聲於命書其牧臨川也地叅