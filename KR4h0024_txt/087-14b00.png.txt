又聞上之設官制禄必求其人而授之者非茍慕其才
而富貴其身也蓋將用其能理不能用其明理不明者
耳下之修已立誠必求其位而居之者非茍役於利而
榮於名也蓋將推已之所餘以濟其不足者耳然則上
之於求人下之於求位交相求而一其致焉耳茍以是
而為心則上之道不必難其下下之道不必難其上可
舉而舉焉不必讓於其自舉也可進而進焉不必亷於
其自進也抑又聞之上之化下得其道其勸賞不必徧