上林新霽䒠茸灼爍萬品千計摇瑞色而涵芝雜竒葩
而轉孰與夫玉堂金閤之徧賞白日青春之特麗歲
不與兮時向闌風蕭蕭兮夜漫漫賔逺鴻於沙塞叫離
鶴於江干君曽不見三月華矣盡林間之槁木千霜殞
矣亦庭下之枯蘭懿此常度凌於早寒假春期而不彩
雖秋令而不殘衝雨霰之飛薄任雲山之險難芳弗珍
於靃靡節恒慕於檀欒吾則知樹背之奚託傾心之可
安如後凋之是貴罔獨立其誰觀文學掾起而為亂曰