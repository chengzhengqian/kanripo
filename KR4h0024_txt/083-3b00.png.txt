興者亦在取士之道未盡其術也誠能革其弊尊其本
舉君子之儒先於履行者俾之入仕即清識君子也俾
之立朝即王公大人也一年得一二十人十年得一二
百人三十年得五六百人即海内人物不亦盛乎昔唐
虞之盛也十六族而已周之興也十亂而已漢之王也
三傑而已太宗之聖也十八學士而已豈多乎哉今海
内人物顒然思理推而廣之以風天下即天下之士靡
然而至矣是則由於有司以化天下之士得無亷恥乎