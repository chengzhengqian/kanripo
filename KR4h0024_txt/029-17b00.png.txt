之效當賚未行而諸道貢珍遽私别庫萬目所視孰能
忘懐竊揣軍情或生觖望試詢候館之吏兼採道路之
言果如所虞積憾已甚或忿形謗讟或醜肆謳謡頗含
思亂之情亦有悔忠之意是知甿俗昏鄙識昧髙卑不
可以尊極臨而可以誠義感頃者六師初降百物無儲
外扞兇徒内防危堞晝夜不息迨將五旬凍餒交侵死
傷相枕畢命同力竟夷大艱良以陛下不厚其身不私
其欲絶甘以同卒伍輟食以㗖功勞無猛制而人不攜