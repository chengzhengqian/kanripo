常試之矣常試語於衆曰某良士某良士其應者必其
人之與也不然則其所疎逺不與同其利者也不然則
其畏也不若是强者必怒於言懦者必怒於色矣又常
語於衆曰某非良士某非良士其不應者必其人之與
也不然則其所疎逺不與同其利者也不然則其畏也
不若是强者必悦於言懦者必悦於色矣是故事修而
謗興徳髙而毁來嗚呼士之處世而望名譽之光道徳
之行難矣將有作於上者得吾説而存之其國家可幾