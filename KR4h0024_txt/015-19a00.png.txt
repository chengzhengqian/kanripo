作羣書吟行為孤劒詠始知出處心不失平生正淒淒
天地秋凛凛軍馬令驛塵時一飛物色極四浄王師既
不戰廟略盡無競王粲有所依元瑜初應命一章諭檄
明百萬心氣定今朝旗鼓前笑别大夫盛
　　送王昌齡赴江寧　　　　　岑　參
對酒寂不語悵然悲送君明時不得用白首徒攻文澤
國從一官滄波㡬千里羣心滿天闕獨去過淮水舊家
富春渚常憶卧江樓自聞君欲行頻夢南徐州窮巷獨