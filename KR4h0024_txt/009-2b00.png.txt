以莊生曰智養恬易曰䝉養正者也吾觀天文其中有
程日明則月晦日晦則月明明晦交養晝夜乃成吾觀
歲功其中有信陽進則隂退陽退則隂進進退交養寒
暑乃順且躁者本於静也斯則躁為民静為君以民養
君教化之根則動養静之道斯存且有者生於無也斯
則無為母有為子以母養子生成之理則静養動之義
明矣所以動之為用在氣為春在鳥為飛在舟為楫在
弩為機不有動也静将疇依所以静之為用在蟲為蟄