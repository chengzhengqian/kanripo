　　中書政事堂記　　　　　　　李　華
政事堂者自武德巳來常於門下省議事謂之政事堂
故長孫無忌起復授司空房𤣥齡授左僕射魏徴授太
子太保皆知門下省事至高宗光宅元年裴炎自侍中
除中書令執宰相筆乃移政事堂於中書省記曰政事
堂者君不可以枉道於天反道於地覆道於社稷無道
於黎元此堂得以議之臣不可悖道於君逆道於人黷
道於貨亂道於刑尅一方之命變王者之制此堂得以