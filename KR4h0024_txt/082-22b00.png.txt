郎中退之足下某與前襄州文學掾甄逢遊善逢故刑
部員外郎濟之子天寳中隠於衛之青巗山採訪使苖
公等五人皆以狀薦凡十徴不起末以左拾遺就拜之
適禄山朝奏京城懇於上前求為賔介𤣥宗可其奏禄
山還至衛遣太守鄭遵意詣山中致命輟行信宿以俟
之甄生慮不得免乃偽瘖其音復隠青巗踰年而禄山
叛即日遣偽節度使蔡希德緘刀逼召且曰或不可彊
斬首來徇旣而甄生禁閉無言延頸承刃氣和色定若