延年改夔騶虞伐檀文王三曲更作聲節其名雖存而
聲實異惟夔鹿鳴今不改易也魏代正朝大㑹太尉奉
羣后行禮東廂雅常作者也後有三篇第一曰於赫篇
詠武帝聲律與古鹿鳴同第二曰巍巍篇詠文帝用左
延年所改騶虞聲第三曰洋洋篇詠明帝亦用左延年
所改文王聲第四復用鹿鳴之聲重用而除古伐檀及
晉初食舉亦用鹿鳴按左傳穆叔如晉晉侯享之工歌
鹿鳴之二三拜鹿鳴所以嘉寡君也敢不拜嘉毛詩云