友兄姊睦弟妹以悌聞發自生知不由師訓其淑性有
如此者夫人為婦時元氏世食貧然以豐絜家祀傳為
詒燕之訓夫人每及時祭則終夜不寐煎和滌濯必躬親之雖隆暑沍寒之時而服勤親饋面無怠色其誠敬
有如此者元氏鄭氏皆大族合而姻表滋多凡中外吉
凶之禮有疑議者皆質於夫人夫人從而酌之靡不中
禮其明達有如此者夫人為母時府君既殁積與稹方
齠齓家貧無師以授業夫人親執詩書誨而不倦四五