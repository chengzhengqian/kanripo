塵之跡德全道備雲卧谷飲遺名而聲飛晦耀而光發
天子所聞風下詔命作諫臣朝野聳瞻煙蘿動色足下
懷寳樂山竟未為蒼生起實一代之孤風千年之曠躅
不可得而累也坦器凡材薄猥踐班榮鎭守宣池路出
瀍洛眺嵩峯之峻極仰景行之彌高吟想徽猷寤寐飢
渴幸甚幸甚坦雖未獲拜面而舍弟甞師習於左右矣
飽聞足下之高義竊承足下詠堯舜之言志周孔之道
以致君惠人為意非特熊經鳥伸長往而不返者也甚