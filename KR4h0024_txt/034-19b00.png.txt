可行也是以秦鑒周徳之緜深懼已圖之不逺罷侯置
守髙下在心天下制在一人百姓不聞二主直是不得
行其世封非薄功臣而賤骨肉也髙皇帝揭日月之明
懷天地之量算財不足以分賞論功不足以受封邑皆
百城土有千里人殷國富地廣兵强五十年間七國同
反賈誼憂其國大鼂錯請削其地若言由大而反也不
若召陵之師踐土之衆也若言有材而起也劉濞非王
霸之材田禄無先管之畧也且齊晉以逆禮為慙吳楚