天必從道道不由天其曰人乎哉大聖應千百年之運
仁發於祥義動於瑞上聖帝也次素王也莫不應乎天
地亘乎日月動乎鬼神或有守道以介死秉志以窮生
確然金石不足以為貞澹然氷玉不足以為㓗非其上
古聖人不以動其心況當世富貴之士哉斯其自信乎
道則天地不可得而應也嗚呼夷齊之志嘗以神農虞
夏形於言由是觀之豈有意於文武者哉然跡其歸周
不從諌而死彼當求西伯也而得武王不曰得仁乎既