蕤乎瑶芳衆榮偶植羅列布濩外則差初宜/反以白蘋間
之紅蕖川與天逺百里如組邦君之來肅肅斾旌綵舟
徐移魚躍鳥鳴亭成之日三吳之賢大夫集焉公用鼓
鍾羽籥以樂之然後使臣之臨重客之來獲游是者怳
乎有遺區之歎則為邦之成績作亭之良規參合二美
游揚四海坐馳而逝與廏置偕矧蘋之為用風有季女
之奠騷有放臣之望夫以澗谿之賤㣲而可充王公之
殷薦是故君子重之今扶賛勝賞也如彼哲賢詠歌也