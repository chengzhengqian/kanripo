蒙良時幸側息吏途煩簮纓非㝛好文史棄前言夕卧
北窻下夢歸南山園白雲慚幽谷清風媿泉源十年兹
賞廢佳期今復存挂冠謝朝侣星駕别君門　　雜詩　　　　　　　　　　儲光羲
混沌本無象末路多是非達士志寥廓所在能忘機耕
鑿時未至還山聊采薇虎豹對我蹲鸑鷟傍我飛仙人
空中來謂我勿復歸格澤為君駕虹蜺為君衣西遊崑
崙墟可與世人違