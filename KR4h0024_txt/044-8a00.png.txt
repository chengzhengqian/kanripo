善其不善亦猶是也問曰堯舜豈不有情邪曰聖人至
誠而已矣堯舜之舉十六相非喜也流四凶非惡也中
於節而已矣其所以皆中節者設教于天下故也易曰
知變化之道者其知神之所為乎中庸曰喜怒哀樂之
未發謂之中發而皆中節謂之和中也者天下之大本
也和也者天下之達道也致中和而天地位焉萬物育
焉易曰惟深也故能通天下之志惟幾也故能成天下
之務惟神也故不疾而速不行而至聖人之謂也問曰