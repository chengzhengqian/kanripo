黄河走東溟白日落西海逝川與流光飄忽不相待春
容捨我去秋髪已衰改人生非寒松年貎豈長在吾當
乗雲螭吸景駐光彩
胡闗饒風沙蕭索竟終古木落秋草黄登髙望戎虜荒
城空大漠邊邑無遺堵白骨横千霜嵯峨蔽榛莽借問
誰凌虐天驕毒威武赫怒我聖皇勞師事鼙鼓陽和變
殺氣發卒騷中土三十六萬人哀哀淚如雨且悲就行
役安得營農圃不見征戍兒豈知闗山苦李牧今不存