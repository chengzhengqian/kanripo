斯可矣無不知也無弗為也其心寂然光照天地是誠
之明也大學曰致知在格物易曰無思也無為也寂然
不動感而遂通天下之故非天下之至神其孰能與於
此曰敢問致知在格物何謂也曰物者萬物也格者來
至也物至之時其心昭昭然辨焉而不應於物者是致
知也是知之至也知至故意誠意誠故心正心正故身
修身修而家齊家齊而國理國理而天下平此所以能
㕘天地者也易曰與天地相似故不違智周乎萬物而