知過非難改過為難言善非難行善為難假使赦文至
精止於知過言善猶願聖慮更思所難易曰聖人感人
心而天下和平夫感者誠發於心而形之於事事或未
諭故宣之以言言必顧心心必副事三者符同不相越
踰本於至誠乃可求感事或未致不如勿言一虧其誠
終莫能信伏願陛下先斷厥志乃施於辭度其可行而
宣之其不可而措之無苟其言以重其悔言克誠而人
心必感人心既感而天下必平事何可不詳亦何可不