之故曰九川滌源因迆匯而瀦之故曰九澤既陂以疏
天地之氣以利元元之用崇伯汨五行而殛羽山臺駘
章大澤而封汾川洪範首之春秋載之地有廣狹事無
今古大江鉅區惟潤州其藪曰練湖幅員四十里菰蒲
菱芡之多龜魚鼈蜃之生厭飫江淮膏潤數州其傍大
族强家泄流為田專利上腴畆收倍鍾富劇淫衍自丹
陽延陵金壇環地三百里數合五萬室旱則懸耜水則
具舟人罹其害九十餘祀凡經上司紛紜與奪八十一