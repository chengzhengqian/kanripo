冥下不見底空聞波聲過者矍然亡魂喪精復引一索
其名為笮人懸半空度彼絶壑或如鳥兮或如玃倐往
還來幸不落或有豪猪千羣努鬛射人寒熊孔碩登樹
自擲見人則擘巨糜如牛脩角如劔餓虎爭肉吼怒闞
闞復有髙崖墜石兮聲若雷之軿轟上敲下磕似火迸
兮滿山流星磵溪忽兮倒流林岸為之頽傾碎騰狖與
過鳥駭木魅兮山精飛石壓人兮不可行西有犬戎與
此山通形貌類人言語不同氊廬隆穹毳裘䝉茸啜酪