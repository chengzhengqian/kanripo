　　同州韓城縣西尉㕔壁記　　　歐陽詹
説文曰尉畏也亦慰也主也故字從尸示寸寸者寸量
禮度以敬上示者示陳教令以諭下尸者典職司以居
位敬上所謂畏諭下所謂慰居位所謂主全兹三者以
涖王爵則仕義周是以古之人嘉用尉字為官號陶唐
有太尉周有軍尉秦亦有太尉東南尉洎漢則復命縣
掾曰尉是以名至于我唐無或易所命善也我唐極天
啟宇窮地闢土列縣出于五千分為七等第一曰赤次