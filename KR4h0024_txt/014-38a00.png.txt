草坐浩歌淚盈把冉冉征途間誰是長年者
　　至開化里夀春公故宅　　　　韋應物
寧知府中吏故宅一徘徊厯階存往敬瞻位泣餘哀廢
井没荒草隂牖生緑苔門前車馬散非復昔時來
　　杜秋娘詩并序/　　　　　　杜　牧
杜秋金陵女也年十五為李錡妾後錡叛滅籍之入宫
有寵於景陵穆宗即位命秋為皇子傅姆皇子壯封漳
王鄭注用事誣丞相欲去己者指王為根王被罪廢削