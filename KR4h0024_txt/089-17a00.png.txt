下官見接以國士當陪麾後殿奉節前驅賈餘勇以求
榮效輕生而報施所以逡巡於成命躊躇於從事者徒
以夙遭不造㓜丁閔㓙老母在堂常嬰羸恙藜糗無甘
㫖之膳松檟闕遷厝之資撫躬存亡何心天地故寢食
夢想噬指之戀徒深歲時蒸甞崩心之痛罔極若僕者
固名教中一罪人耳何面目以奉三軍之事乎況屬天
倫之喪奄踰七月違膝下之養忽至三年而㓙服之制
將終哀痛之情未洩興言永慕舉目増傷夫怨於衷者