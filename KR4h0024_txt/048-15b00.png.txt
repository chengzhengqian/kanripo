　　子髙之讓
有絜其大而舉其髙以授人者彼則曰隘矣哉挈而舉
者曰以吾所得之廣大曾不若彼人之心又安可以施
於彼乎於是退而悸慄不敢以所得為有伯成子髙讓
禹者非所以小黄屋之尊也夫安九州之大據兆人之
上志得意遂動適在我鮮有不以荒怠自放者子髙且
欲狹禹之心而謹其取也故讓之厥後有卑宫菲食之
政