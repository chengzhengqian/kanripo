殺陽處父書襄公殺之者以其君漏言襄公不能固隂
重之機處父所以及戕賊之禍故春秋非之夫上漏其
情則下莫敢盡意上洩其事則下莫敢盡言故傳有造
膝詭詞之文昜有失身害成之戒今公卿大臣非不欲
為陛下言之慮陛下忽而不用之陛下忽而不用必洩
其言臣下既言而不行必嬰其禍適足鉗直臣之口而
重姦臣之威是以欲盡其言則有失身之懼欲盡其意
則有害成之憂故低徊鬱塞以俟陛下感悟然後盡其