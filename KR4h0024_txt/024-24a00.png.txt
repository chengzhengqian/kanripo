世稱裴將軍射虎而不及見駕部郎中兼侍御史滎陽
鄭公博物好古旌能尚藝于裴氏子得其先人射虎圗
傳以示予壯哉古今之未有倫也夫弧矢之用所以服
猛除暴而威戎狄故士生則以蓬矢射四方君立則以
五侯選諸侯五侯之正皆飾以熊虎猛獸之皮象而射
之也昭除暴不若也周官曰張五侯則逺國屬射而中
之威不廷也昭昭乎除暴威逺之義盖射之大端若殺
不加有罪威不及不庭雖有百中之功而無一發之矢