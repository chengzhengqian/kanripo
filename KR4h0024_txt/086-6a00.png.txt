朝二謝郊能兼其體而有之李觀薦郊於梁肅補闕書
曰郊之五言詩其有髙處在古無上其有平處下顧兩
謝韓愈送郊詩曰作詩三百首杳然咸池音彼二子皆
知言者也豈欺天下之人哉郊窮餓不得安養其親周
天下無所遇作詩曰食薺腸亦苦强歌聲無歡出門即
有礙誰謂天地寛其窮也甚矣凡賢人竒士自以所負
不苟合于世是以雖見之難得而知也見而不能知其
賢如勿見而已矣知其賢而不能用如勿知其賢而已