夷公起漢武殘剥四海則桑𢎞羊擢其所由來者久矣
書曰遜于汝志必求諸非道抑為此也季孫用田賦孔
子書而過之以其踰周公之制也而況攘臂抵掌力為
天下聚歛之人乎義也者君子所死生而小人之所不
及利也者小人之所赴蹈而君子之所不忍為漢武必
欲行先王之道守髙祖之法則焉用𢎞羊欲奪萬姓之
利閉生人之資則天下市籍小人皆能之矣亦何獨𢎞
羊乎善為盜者藝愈精而罪愈重盜愈利而主愈害𢎞