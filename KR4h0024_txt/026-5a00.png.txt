聞愛子敎之以義方不納於邪驕奢滛佚所自邪也書
曰㒺滛於逸罔遊於樂穆王有命曰實頼前後左右有
位之士繩愆糾謬格其非心今儲官肇建王府初啓至
於寮友必惟妙擇今驕奢之後流遁未變慢逰之樂餘
風或存夫小人弄臣易合於意竒伎滛巧多適於心狎
於非徳兹為奢怠書曰愼簡乃僚無以巧言令色其惟吉士僕臣正厥后克正僕臣諛厥后自聖伏願采温良
博聞之士恭儉忠鯁之人任以東宫及諸王府仍請東