覆物也悠久所以成物也博厚配地髙明配天悠久無
疆如此者不見而彰不動而變無為而成天地之道可
一言而盡也問曰凡人性猶聖人性歟曰桀紂之性猶
堯舜之性也其所以不覩其性者嗜欲好惡之所昏也
非性之罪也曰為不善者非性邪曰非也乃情所為也
情有善而不善性無善而不善焉孟子曰人無有不善
水無有不下夫水搏而躍之可使過顙激而行之可使
在山是豈水之性哉其所以導引之者然也人之性皆