来漢南為羈旅之魂食草萊之實白髮驪騂之騎凋耗
已無湩酩皮毳之資飢寒皆盡寄命雜種藏跡隂山取
之及時可以一戰今者度虜之不出者有二時去時来
徊翔不決必有所在西戎已得要約伺其氣勢同為侵
擾此其一也心膽破壞馬畜殘少且於美水豐草暖日
廣川牧馬養習以俟强大此其二也今者徵中國之兵
與之首尾乆戍則有師老費財之憂深入則有大寒瘃
墮之苦示戎狄之弱生姦傑之心今者不取恐貽後患