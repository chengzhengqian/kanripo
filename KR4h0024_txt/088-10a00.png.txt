一為元龜自可數千百年不衰其政矣敬之無任使小
人之口波盪振駭君子誾誾以俟賢俊昌齡乆於貧賤
是以多知危苦之事天下固有長吟悲歌無所投足天
工或闕何惜補之茍有人焉有國焉昌齡請攘袂先驅
為國士用棼絲之務最急之治實所甘心昌齡豈不觧
置身青山俯飲白水飽於道義然後謁王公大人以希
大遇哉每思力養不給則不覺獨坐流涕啜菽負米惟
明公念之直料不得不謀其始夫惟明公深念之投報