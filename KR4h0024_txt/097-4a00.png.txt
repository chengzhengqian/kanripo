焉豈深思勝殘去殺累百年之至仁推厯按圖啟千齡
之昌運河清難得人代幾何擊壤之懽良有以也此則
青門上路朱邸平臺城烟屢起而泊山野風時來而過
水春将悵别愛落花之灑途夏如欣㑹玩峯雲之映沼
爾其列筵授几分曹設幕艇送江鳬舩迎海鶴魚龍九
劍曼延揮霍鸞鳳鳴簫鼔作申錫開於百甕慈心出於
三爵炮炙熏林塘醪醴厭邱壑抃急管於無筭醉湛恩
以取樂羣公賦詩俾僕題序長卿痟渇覺含毫之轉遲