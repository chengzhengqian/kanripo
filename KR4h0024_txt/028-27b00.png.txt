九月二十八日聞有警急十月一日下詔徴兵至今凡
四十日矣天下兵一人不至何故此四海之心叛陛下
也近自京輔逺至海隅文武百寮志皆離叛雖有朝恩
戮力陜郡堅城陛下獨能長守社稷乎今臣所言四者
皆叛陛下以為虛耶實邪若以為實陛下以今日之事
為安邪危邪若以為危陛下豈得高枕而卧不決大計
臣聞良醫之療病也必審觀病源當病授藥若不當病
療之無益陛下知今日之病何因至此臣實知之請言