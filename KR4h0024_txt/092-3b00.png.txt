舉議其他下屬城教條則辭語温潤言公事上奏則切
劘端正觸類而長皆文約旨明昭昭然足以激衰薄而
申矩度如崑丘𤣥圃積玉相照景山鄧林凡木不植覽
公遺編者髣髴風采知公之道焉烏虖以韓安國之忠
厚多大略漢武以為國器壺遂深中篤行將亦倚以為
相董仲舒言天人之際有王佐之才而皆不至彼當時
齷齪備位者相廷無虚日又况竒衺忮害崇黨蔽善公
於斯時道未大光然其謨猷獻替過於當國流風遺書