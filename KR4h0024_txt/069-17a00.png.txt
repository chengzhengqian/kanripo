也此宜禽獸夷狄所不忍為而其人自視以為得計聞
子厚之風亦可少愧矣子厚前時少年勇於為人不自
貴重顧藉謂功業可立就故坐廢退既退又無相知有
氣力得位者推挽故卒死於窮裔材不為世用道不行
於時也使子厚在臺省時亦自持其身已能如司馬刺
史時亦自不斥斥時有人力解舉之且必復用不窮然
子厚斥不乆窮不極雖有出於人其文學辭章必不能
自力以致必傳於後如今無疑也雖使子厚得所願為