與羣動處一代閒彼為彼我為我不自潔不自汚不巢
許不伊吕水其心雲其身浮沉消息無徃而不自得者
其達人乎吾友吳君嘗從事於斯矣君諱丹字真存太
子通事舍人覽之曾孫睦州司馬庶之孫太子宫門郎
贈工部尚書詮之長子以進士第入官歴正字協律郎
大理評事監察殿中侍御史太子舍人水部庫部員外
郎都官駕部郎中諫議大夫大理少卿饒州刺史歴職
義成軍節度判官浙西道節度判官潼闗防禦判官鎮