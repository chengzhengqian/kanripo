末臣知其不可者二也四海之廣九州之雜闗必據險
路市必憑要津若乃富商大賈豪宗惡少輕死重義結
黨連羣喑嗚則彎弓睚眦則挺劍小有失意且猶如此
一朝變法定是相驚乘兹困窮或致搔動便恐南走越
北走胡非唯流逬齊人亦自攪亂殊俗又如邉徼之地
寇賊為鄰興胡之旅嵗月相繼儻因科賦致有猜疑一
從散亡何以制禁求利雖切為害方深而有司上言不
識大體徒欲益帑蔵助軍國殊不知軍國益擾帑蔵愈