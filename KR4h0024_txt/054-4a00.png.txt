發仲尼以天縱之德生乎其中居周公之邦志文武之
道觀廢興之運知作者在已位不得以庇生民權不得
以司刑賞是天將喪斯民也而未喪斯文也乃綴絶緒
申舊章變其禮文酌為典憲擥五常之龜鏡正三綱之
軌轍帝王之道幽而復明盛德大業於是乎在天錫嘉
瑞光昭厥功故周敬魯哀不得而有也由此觀之蓋春
秋為王法之器魯國為王法所寄在其所寄以舉其器
鼓仁義為舟航權襃貶為篙檝乗横流之波濟天下之