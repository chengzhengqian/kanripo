空臣知其不可者三也孟軻又云古之為闗也將以禦
暴今之為闗也將以為暴今行者皆税本末同流且如
天下諸津舟航所聚旁通巴漢前指閩越七澤十藪三
江五湖控引河洛兼包淮海𢎞舸巨艦千軸萬艘交貿
徃還憧憧永日今若江津河口置鋪納税則檢覆檢覆
則遲留此津纔過彼鋪復止非唯國家税錢更遭主司
僦賂船有大小載有多少量物而税觸途淹久統論一
日之中未過十分之一因此擁滯必致吁嗟一朝失利