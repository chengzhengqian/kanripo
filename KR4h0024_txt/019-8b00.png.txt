曰禮不忘本樂保其徳如姬詠周原而劉歌沛邑思我
烈祖如聞歎息之音嗟爾後人無忘成功之頌頌曰
皇矣上帝臨下有赫降監四海求人之瘼吁彼隋煬其
政不獲眷我髙祖此惟其宅天輔臯繇明刑弼教道尊
老氏同𤣥體妙仁表四乳明融獨照隨父託心史良辨
貌髙祖誕靈神光夜耀天妹作合日兄夢紹祚生文帝
膺運㑹昌首唱髙祖騫飛晉陽萬夫一心元戎啓行火
旗炎炎雲鳥洋洋五星迓帝萬國謳唐天網恢踈王師