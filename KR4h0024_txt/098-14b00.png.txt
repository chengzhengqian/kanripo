行某辭以未第言不為時重輔文曰吾所知者惟道與
義豈以已第未第為重輕哉愚繇是不得讓鱗羣之衆
也必聖其龍羽族之多也必瑞其鳳鳳非四翼龍非二
首所以異於鱗羽者惟其稀出耳嚮使日百時千盈川
溢陸則虵虺鳩雀無非龍鳳矣其誰曰聖且瑞哉進士
科由漢迄唐為擢賢之首也寰瀛之大億兆之衆嵗貢
其籍者數纔于千有司升其名者復止于三十其不為
貴而且稀乎輔文早嵗業儒而深於詞賦其體物諷調