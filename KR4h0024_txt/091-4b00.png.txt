華山勒函谷之闗刋燕然之石繁弦閒發縟彩相輝歌
奏而白雪遂孤賦成而黄金有貴豈惟推終拉賈為王
超陳而已若乃天言煥發王命急宣則翰動若飛思如
泉涌典謨作制於邦國書奏便蕃於禁省敏以應用婉
而有章則近代以來未之前聞也豈學而得之歟抑亦
天縱之歟何其殊尤而懿鑠也惜乎循途未極閱川行
謝雖洞簫為賦方傳漢帝之宫而禪草遺忠空留茂陵
之下思盛烈其如在覽餘文而増歎曲池無處舊館寂