眷惠義均伯仲合若符契愽約乎文章之間優游乎性
命之際謂得攜手相期卒嵗天其䘮予兄則先逝嗚呼
哀哉曩自朝列出持使節十年離别一旦存没吳楚迢
遞江山阻越不及歸賵仍乖執紼寢門一哀魂斷心絶
恭承嘉命來牧于常繐帳斯在哀何可忘鞠然二孤訢
彼穹蒼孰謂遐叔與天茫茫魂兮歸來臨此一觴嗚呼
哀哉
　　祭栁子厚文　　　　　　　韓　愈