若兩班就食於廊下則又分殿中侍御史一人為之使
以莅之内謁者承㫖喚仗入東西閣門峨冠曳組者皆
趨而進分監察御史二人立於紫宸屏下以監其出入
爐煙起天子負斧扆聴政自螭首龍池南屬於文武班
則侍御史一人盡得専彈舉不如法者由是吾府之屬
得入殿内其職益繁其風益峻故大臣由公相已下皆
屏氣竊息注萬目於吾曹吾曹坐南臺則綜覈天下之
法立内朝則約䋲千官之失百司有滯疑之事皆就我