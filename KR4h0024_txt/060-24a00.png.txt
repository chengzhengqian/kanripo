元和五年天子以盧從史始立議用師于恒乃隂與寇
連夸謾兇驕出不遜言其執已來其四月中貴人承璀
即誘而縛之其下皆甲以出操兵趨譁牙門都将烏公
重𦙍當軍門叱曰天子有命從有賞敢違者斬於是士
皆歛兵還營卒致從史京師壬辰詔用烏公為銀青光
禄大夫河陽軍節度使兼御史大夫封張掖郡開國公
居三年河陽稱治詔贈其父工部尚書且曰其以廟享
即以其年營廟于京師崇化里軍佐竊議曰先公既位