右轄邉荒於是乎自寧乃有金之散氣水之精液法渭
水之横橋像昆池之刻石嵗時占其水旱滄溟應其朝
夕織女之室漢家之使可尋飲牛之津海上之人易覿
日也者衆陽之長人君之尊天雞曉唱靈烏晝踆扶桑
臨於大海若木照於崑崙太平太蒙所以司其出入南
至北至所以節其寒温龍山銜燭不能議其光景夸父
棄䇿無以方其駿奔月也者羣隂之紀上天之使異姓
之王后妃之事方諸對而明水浹重暈匝而邉風駛纔