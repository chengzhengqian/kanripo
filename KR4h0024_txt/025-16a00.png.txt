家數百年間而憲章具舉夫其推步律厯帝堯分命之
典也増修封禪帝舜時巡之義也約三章之法以正咎
繇之刑班四時之舞以纉后夔之樂臣竊觀三代之作
貽範垂訓體國綏人雖載祀延長徳澤深逺皆因循轍
迹故弗易其事孔子曰殷因於夏禮周因於殷禮所損
益可知也未有鍾七雄交戰之末繼六籍焚如之後帝
典缺而更張淳風醨而再洽若大漢者也且義帝之䘮
三軍縞服異夫湯武放弑其君矣諸吕之亂浹辰底定