即位之後雖燕游飲食之間十八人者實在其中上失
無不言下情無不逹不四三年而名髙盛古豈一日二
日而致是乎游習之漸也貞觀已還師傅之官皆宰相
兼領其餘官寮選亦甚重馬周以位髙恨不得為司議
郎此其騐也文皇之後漸踈賤之至母后臨朝翦棄王
族當中睿二聖勞勤之際雖有骨鯁敢言之士既不得
在調䕶保安之職終不能措扶衞之一詞而令匠胡安
金藏剖腹以明之豈不大哀哉兵興以來兹弊尤甚師