史矣若論不足以析皇極辭不足以杜無窮雖為紀傳
編年斯皆罪人且編年之作豈非以事繫日以日繫月
以月繫時以時繫年者哉司馬氏作紀以項羽承秦以
吕后接之亦以歴年不可中廢年不可闕故書也觀其
作傳之意將以包該事迹參貫話言纎悉百代之務成
就一家之説必新制度而馳才力焉又編年記事束於
次第牽於混并必舉其大綱而簡於序事是以多闕載
多逸文乃别為著録以備時之語言而盡事之本末故