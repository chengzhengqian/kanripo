孩悟之誘之莫不胥悦不善馭者以民為規矩謂方圓
定矣不能苟合善權變者如奕棊焉或取或捨或進或
退無固無必皆任其勢也捨非資敵葢捨小而取大退
非怯彼葢進損而退益孔子曰可與共學未可與適道
可與適道未可與立可與立未可與權得非權之難耶
觀其相魯君於夾谷挫齊鋭于罇俎當是時齊侯强而
不强魯國弱而不弱聖人之智不亦多乎夫獸廢爪牙
則充羣獸之腸矣禽鎩羽翮則供衆禽之羞矣人失權