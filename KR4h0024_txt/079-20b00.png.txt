子弟故所以無對於諸軍矣今之存者皆諸軍遷徙或
叛孽殘冦之餘逺鄉里别妻子執戈卧甲坐不遑暖胡
塵一起連頭應召必無美利以啗其欲必無爵賞以磨
其勇以之防塞可謂連雞矣此某謂相公未得髙枕於
廟堂之上四也古之相天下者獨勞一身役一心範天
地而俾無遺事於天下也蓋存乎任使而已矣傳曰使
智者慮義者行仁者守又曰使智者佐仁者此舜所以
穆四門而貞元首者也某所以首多士之伍進希相公