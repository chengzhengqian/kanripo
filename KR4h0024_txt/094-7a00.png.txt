　　觀石山人彈琴序
天寳中言雅樂者稱馬氏琴石侯嘗得其門而入矣故
其曲髙其聲全余嘗觀其操縵味夫節奏和而不流淡
而不厭凜其感人而忘夫佚志已而謂余曰鄙夫徒能
彈之而至和樂獨善其身足使情反乎性吾聞其語矣
未辨其方也敢問何為而臻哉古之聰明睿智其能為
乎余愀然曰善乎夫子之問是道也吾嘗聞諸師矣夫
人生無其節則亂故聖人道之天和作樂以救之於是