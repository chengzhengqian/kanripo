反取為奪故取天下以仁得天下而不仁矣取國以義
得國而不義矣取名位以禮得名位而不禮矣取權勢
以智得權勢而不智矣取朋友以信得朋友而不信矣
堯舜導而得也非取也得之仁殷周取而得也得之亦
仁吾謂自巨君孟德已後行仁義禮智信者皆奪而得
者也悲夫
文學之於人也譬乎藥善服有濟不善濟反為害
或曰聖人見一善必汲汲慕之夫丹朱商均雖曰不肖