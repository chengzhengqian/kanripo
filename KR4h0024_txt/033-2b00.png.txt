渾入於鴻䝉雲遊鳥還蓊鬱和風當時帝道已半滋章
欲深大樸散於人未散於山林乃有巢父杳㝠同心堯
齎公器退然見推遇聖相感不得不知耳雖濯於清流
道終播於無為所謂春膏時蒸朽葉自滋先生含徳唐
堯發之潁陽之仁徳日大天下之禄利日卑且聖王所
重者名器至人所重者感通推以大名義同讓終亷能
感俗道自為功任應㑹之偶然生垂後之清風人登雲
嶺多憶箕潁猗歟先生山水齊名兹焉遺廟萬古芬馨