不足春夏當氣散之時故潮差而小也荅第/二問及其日南
而凉隂生於姤䷫巽下乾/上姤退東井而延夕夏至後日漸/近南故夜長
也/逺神州而減晝當是時也草木辭榮風霜入候水泉
閉而上涸滋液歸而下湊瘁萬物以如燖空大澤而若
漏縮於此者盈於彼信吾理之非謬秋冬當氣聚之時
故潮差而大也荅第/三問兩曜之形大小唯敵既當朔以制
威陽雖盛而難迫其離若爭其合如擊始交綏而並鬬
合朔之次非無物喻/之故比乎交綏也終摩壘而先釋月行疾合朔乃過/故比乎摩壘也