無如婢何有夷奴每厭勞辱寐則假寱其言似不怨主
而若忠信侯聞問之則曰素有寱病寐中寱言非所知也
引寱婢自辨辭説云云侯疑學婢鞭之不止髠之鉗之
奴寱愈甚奴於是重窺侯意先事寱説説侯之過警以
禍福侯又無如奴何客有知侯禍機因寱奴之先扣侯
門諫侯以改過免禍侯納客為上賓復其奴命之曰寱
良氏子孫世在于邰大夫誠能學奴效婢假寱言以規
諫人主俾悔過追悞與天下如新大夫見尊重威權何