下之失望順宇内之推心爰舉義旗以清妖孽南連百
越北盡三河鐡騎成羣玉軸相接海陵紅粟倉儲之積
靡窮江浦黄旗匡復之功何逺班聲動而北風起劒氣
衝而南斗平喑嗚則山岳崩頺叱咤則風雲變色以此
制敵何敵不摧以此圖功何功不克公等或居漢地或
叶周親或膺重寄於話言或受顧命於宣室言猶在耳
忠豈忘心一抔之土未乾六尺之孤何託儻能轉禍為
福送徃事居共立勤王之圖無廢大君之命凡諸爵賞