敷佑下人録其率化之績優以登賢之禮恩澤汪濊集
凡庶之門名位薰灼加闒葺之質兾革桀驁將馴大和
殊不知惡木生槎枿之英瘈狗吠豢牢之主頃屬鑾輿
順動郊圻駐驆而泚乃嘯兇命醜阻兵安忍長戈指闕
流矢射天穿髙墉以鼠牙毒王師以蠆尾罪踰羿浞惡
貫梟獍是以萬方憤怒九服囂騰思齒劒者投袂而興
爭淬刀者不期而㑹屬賊伺間釁隂貸兇謀既緩雷霆
之誅遂延晷刻之命臣是用祗承睿筭恭行天討攝衣