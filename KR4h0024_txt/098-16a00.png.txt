　　送族叔楊行元下第歸廣陵序　歐陽詹
族叔行元既射策與主司不合春二月將歸淮南所寓
羣公設祖方獻未酬族叔悄然有不暢之色羣公亦愕
爾而阻懽小子侍觴奉而前曰歸好事春美時酒樂物
叔於三者加同人将之而有未悦豈禮闈失意之為乎
昆吾産金荆山産玉自民役巧鎔琢盖多惟干将和璞
有大聞非百鍊則其良可用歟非三獻而其寶可真歟
苟良苟真不即成不即售適以精其研稔其實如叔也