故夫正義之作殊情而共禮也孰謂君臣之義而謝夫
婦之情乎孰謂夫婦之情而厚君臣之義乎古之君子
常度情以處斷義而行矣義可奪情衞石碏不能存其
子情不害義宫之竒得以其族行故曰情義殊也情義
均也故情義之服有正焉有義焉正義之禮無厚焉無
薄焉此妻為正服所以無害於君臣臣為義服所以不
傷於夫婦有倫有要夫何稽疑至如三殤之服禮有明
文鄭與王杜各申本見由兹紛雜後莫能定然詳諸記