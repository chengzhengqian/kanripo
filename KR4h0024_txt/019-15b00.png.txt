負圖而大舜登狼銜鈎而后殷昌𤣥圭錫於夏禹赤伏
歸於漢光應運恊符希代稱寶未有窮祥極瑞俶儻懐
異如今之至者矣若𤣥貺集而不彰則神心不悦鴻業
成而不賛則祝告無聞是掩天休而蓋聖徳也臣子之
罪將何解焉願聽潞入以揚丕烈帝曰往者中宗違代
國步維艱天祚我唐大命集于睿宗大聖真皇帝朕畏
天將命不敢怠遑其乾符坤珍皆光聖之餘福朕何力
之有焉然重違昆弟公卿之請抑以敬從無為虛美重