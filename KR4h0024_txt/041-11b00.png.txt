閑邪徳可濟衆故以肅易名而忠在其中矣亦猶隨會
寗俞之不稱文豈必因而重之然後為美魏晉以來以
賈詡之籌筭賈逵之忠壯張既之政能程昱之智勇顧
雍之密重王渾之器量劉惔之鑒裁庾翼之志略彼八
君子者方之東平宜無慙徳死之日並諡曰肅當代不
以為貶何嘗徵一字二字為之升降乎謹上稽前典下
據甲令㕘之禮經而究其行事請依前諡曰肅謹議
　　唐丞相贈司空李揆諡議　　　權徳輿