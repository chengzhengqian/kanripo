帝主之道實無此法陛下縱欲開恩以行私恵豈可違
五行運厯乎乖四時寒暑乎又海内衆情朝廷竊議謂
武氏諸王身計亦危適將有損何處之未得其所居之
實恐不安陛下雖欲寵之翻乃陷之不遵古典故也且
唐厯有歸周命已去爵重則難保祿薄則易全乂則天
皇帝親政之時武氏諸王亦分外職今並居京輦不降
舊封天下之心竊將不可陛下縱欲敦崇外戚曲流恩
貸奈宗廟社稷之計何奈卿士黎人之議何伏願陛下