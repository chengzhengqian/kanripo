接周隋亂離之後承天下征戰之弊鳩括殘燼僅得牝
牡三千從赤岸澤徙之隴右始命太僕張萬嵗葺其政
焉而奕世載徳纂脩其緒肇自貞觀成于麟徳四十年
間馬至七十萬匹置八使以董之設四十八監以掌之
跨隴西金城平凉天水四郡之地幅員千里猶為隘狹
更析八監布於河曲豐曠之野乃能容之于斯之時天
下以一縑易一馬秦漢之盛未始聞也張氏中廢馬官
亂職或戎狄外攻或師圉内宼垂拱之後二十餘年潜