詳别如師之於門人則名之於朋友則字而不名稱之
於師雖朋友亦名之子曰吾與回言又曰參乎吾道一
以貫之又曰若由也不得其死然是師之名門人驗也
夫子於鄭兄事子産於齊兄事晏平仲傳曰子謂子産
有君子之道四焉又曰晏平仲善與人交子夏言㳺過
也子張曰子夏云何曾子曰堂堂乎張也是朋友字而
不名驗也子貢曰賜也何敢望回又曰師與商也孰賢
子㳺曰有澹䑓滅明者行不由徑是稱於師雖朋友亦