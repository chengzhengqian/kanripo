相十也陛下試用臣言妙擇賢能委之心膂假溫言以
制之陳賞罰以勸之則莫不盡力而効死矣何政事之
不理何禁令之不行何妖孽之敢興哉
　　諫太宗息兵罷役疏　　　　　徐賢妃
自貞觀以來二十有二載風雨調順年登嵗稔人無水
旱之弊國無飢饉之災昔漢武守文之常主猶登刻玉
之符齊桓小國之庸君尚圖泥金之望陛下推功損已
讓德不居億兆傾心猶闕告成之禮云亭佇謁未展升