　　惡曲
元子時與鄰里㑹曲全當時之歡以順長老之意歸泉
上叔盈問曰向夫子曲全其歡道然也苟為爾乎元子
曰叔盈視吾曲其心以循財利曲其行以希名位當過
吾吾苟全一歡於鄰里無惡然可也東邑有全道之士
聞元子對叔盈恐曰吾聞元次山約其門人曰無惡我
之小曲真惛鄙惡辭也吾輩全直三十年未常曲氣以
轉聲曲辭以達意曲步以便徃曲視以回目猶患於古