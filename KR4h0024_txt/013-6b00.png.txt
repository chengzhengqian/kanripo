首邇結靈傾眸親曜羅豁落制六天流鈴威百魔緜緜
慶不極誰謂椿齡多
髙情無侈靡遇物生華光至樂無簫歌金玉音琅琅或
登明真臺宴此羽景堂杳靄結寶雲霏微散靈香天人
誠遐曠歡泰不可量
爰從太微上肆覲虛皇尊騰我八景輿威遲入天門既
登玉宸庭肅肅仰紫軒敢問龍漢末如何闢乾坤恰然
輟雲璈告我希夷言幸聞至精理方見造化源