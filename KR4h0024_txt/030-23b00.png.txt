登壇明君臣之大義禡牙饗社假神祗之幽賛以今月
二十五日揔領師徒直趨都邑略㶚滻以揚斾瞰苑囿
而下營土岱雲舒木棚林植養威蓄鋭直殄兇渠卧鼓
偃旗猶輕小利賊初凌犯已略芟夷謂其氣竭而來歸
尚敢尸居而作固敵若可縱師多奚為至二十七日㑹
諸將於中權召勝風於大斾未鼔而人心粗厲先庚而
軍令凝嚴各懐報國之心爭淬伏讐之刃臣知其可用
遂此長驅五月二十八日寅時華州鎮國軍節度使駱