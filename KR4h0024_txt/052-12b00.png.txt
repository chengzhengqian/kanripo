命司存因其舊跡葺其新廟詳費務議工徒下隴蜀之
名材致荆藍之寳玉易者言乎恱使民忘其勞詩者歌
乎子來成之不日東西轇轕南北峥嶸繡栭兮雲楣光
照耀兮奪目桂棟兮蘭橑氣氛氲兮襲人皎日登於綺
疏奔星下於閨闥珠簾玳匣上高閣而三休金柱銀楹
出長廊而中宿窮山海之瓌寳盡人神之壮麗豈止河
庭貝闕俯瞰馮夷之都洛水瑶壇旁臨虙妃之館爾其
巖嶂重複岡巒左右青霞起而照天白霧生而匝地餘