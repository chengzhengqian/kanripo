相與探玉笥上㑹稽然後泝若耶過鳳林而南意欲脫
人世之羈鞅窮林泉之遐奥於是捨舟清瀾反筞閑原
逓杳靄而厯嶇入深翠以泛迴環遂至雲門觀其羣山
疊翠秦望拔起五峰巉巉列壑沈沈上靡碧落旁湧金
界其下則百泉㑹流蓄為澄潭涵虛鏡徹鳴瀨玉漱泠
泠之聲與地籟唱和不待笙磬而五音迭作眺聽不足
則凝思宴息怳然疑諸天樓觀列在咫步庭衢之中别
有日月既而動步真境靜聆法音合漆園一指之諭詣