禪房者武徳八年邦守蕭公諱顗䕶法之所達也周目
環郭澄心際海示既一味實無衆心夫憑其髙宅其勝
曽近俗諦或乘法流且水出於冰凡作於聖雖曰醜地
猶是道場矧乃妙有孤標寳相靈變入我室觀我形者
哉施及貞觀嵗有等觀禪師繼前心承後問分之則别
位二事合之則同列大空坐於斯竟於斯嗚戲四益風
驅百為火滅棟宇崩落像設傾低先天中有慧藏禪師
聞之斯行居而不住妙齡彊植勁節老成被甲律儀下