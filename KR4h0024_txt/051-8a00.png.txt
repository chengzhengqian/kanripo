昬祥明聖人居中百化適成五星九𤣥醇朴不曜降及
堯舜存乎典誥文王旣沒孔子乃紹質文異時日月代
照肇自開闢澒洞無跡考于六籍窮古盡昔微禹之功
水土共融微儒之風華夷濛濛大聖同徳垂訓作則山
川九州禮樂萬國羲軒之道夫子明之百王纘焉仰而
營之夫子之教巨唐興之皇帝奉焉式而𢎞之皇帝之
化藩翰揚之司空行焉敬而將之肅肅新祠煌煌盛儀
祀享不失弦誦以時儒風載揚天地同期