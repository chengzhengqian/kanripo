生傑異父乾母坤獨肖元氣一言頓悟不踐初地五師
相承授以寳器宴坐曹溪世號南宗學徒爰來如水之
東飲以妙藥差其瘖聾詔不能致許為法雄去佛日逺
羣言積億著空執有各走其域我立真筌掲起南國無
修而修無得而得能使學者還其天識如黑而迷仰見
斗極得之自然竟不可傳口傳手付則礙于有留衣空
堂得者天授
　　佛衣銘并序/