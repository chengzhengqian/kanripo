里數漢武有懐創造詢於搢紳言論紛然終無定據乃
立於汶水之上而宗祀焉明其不拘逺近亦無方面孝
成之代表行城南雖有其文厥功靡立平帝元始四年
大議營創孔牢等乃以為明堂辟雍太學其實一也而
有三名金裒等又稱經傳無文不能分别同異中興之
後蔡邕作論復云明堂太廟一物二名鄭𤣥則云在國
之陽三里之外淳于澄又云三里之外七里之内丙巳
之地穎容釋例亦云明堂太廟凡有八名其體一也苟