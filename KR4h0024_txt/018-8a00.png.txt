貴人難得意賞愛在須臾莫以心如玉採他明月珠昔稱
夭桃子今為舂市徒鴟鴞悲東國麋鹿泣姑蘇誰見鴟
夷子扁舟去五湖
聖人去已乆公道緬良難蚩蚩夸毗子堯禹以為謾驕
榮貴工巧勢利遞相干燕王尊樂毅分國願同歡魯連
讓齊爵遺組去邯鄲伊人信往矣感激為誰歎
幽居觀大運悠悠念羣生終古代興没豪聖莫能爭三
季淪周赦七雄滅秦嬴復聞赤精子提劒入咸京炎光