破堅陣夜接詞人賦華屋都邑繚繞西山陽桑榆漫漫
漳河曲城郭為墟人改代但見西園明月在鄴傍髙塚
多貴臣蛾眉曼睩共灰塵試上銅臺歌舞處唯有秋風
愁殺人
　　永嘉行　　　　　　　　　張　籍
黄頭鮮卑入洛陽胡兒持㦸昇明堂晉家天子作降虜
公卿齊走如牛羊紫陌旌旛暗相觸家家雞犬驚上屋
婦人出門隨亂兵夫死眼前不敢哭九州諸侯自顧土