明堂天子布政之宫也謹按糓梁傳云閏者附月之餘
日天子不以告朔左氏傳云閏月不告朔非禮也閏以
正時時以作事事以厚生生人之道於是乎在矣不告
閏朔棄時政也臣據此文則天子閏月亦告朔矣以此
寧有他月而廢其禮乎先儒舊説天子行事一年十八
度入明堂矣大享不問卜一入也每月告朔十二入也
四時迎氣四入也廵狩之年一入也今禮官議惟歲首
一入耳與先儒既異在臣不敢同宋朝何承天纂集其