　　三如來畫像賛并序/　　　　　梁　肅
法王之身有三曰法曰報曰應報身從無邉功徳生應
身依無邉衆生生法身從如如無有生分别説三其極
一貫原夫大道之體離一切相是其本也積大徳施大
恵合大道成大身是其報也出入十界隨所利見如水
月鏡是其應也自因至果故不得不有其報病一切病
故不得不行其應應亦名也報亦名也名乎哉其實相
之賔乎經云觀身實相觀佛亦然嘗試思之以為衆生