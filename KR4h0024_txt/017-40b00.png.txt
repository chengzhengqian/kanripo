不入寡君之罪也敢不供給昭王南征之不復君其問
諸水濱按昭王南征至漢舟人膠其舟王遂溺死杜預
曰當時漢水未屬楚杜之注其為謬哉且楚實殷之始
封楚苦縣瀬鄉在漢水東北六百餘里則漢水於西周
之際豈未屬楚乎又詩云撻彼殷武奮伐荆楚深入其
阻裒荆之旅鄭𤣥注云深入方城之阻也方城今在漢
水北三百里豈昭王時未屬楚乎屈完以齊桓所問之
大不敢他對但請自問於水濵之人言我不之知也漢