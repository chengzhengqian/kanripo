珍産奉身無長物惟東城置一第南郭營一墅精葺宫
宇慎擇賓客性不苟合居常寡徒游息之時與石為伍
石有族聚太湖為甲羅浮天竺之徒次焉今公之所嗜
者甲也先是公之僚吏多鎮守江湖知公之心惟石是
好乃鈎深致遠獻瑰納竒四五年間纍纍而至公於此
物獨不亷讓東第南墅列而置之富哉石乎厥狀非一
有盤拗秀出如靈邱鮮雲者有端儼挺立如真官神人
者有縝潤削成如珪瓚者有亷稜銳劌如劒㦸者又有