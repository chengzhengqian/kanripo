天下之人蹈道必賞違之必罰當其賞雖三旌之貴萬
鍾之禄處之咸曰宜何也為善而然也當其罰雖族屬
之夷刀鋸之慘處之咸曰宜何也為惡而然也故其人
曰天何預乃人事耶惟告䖍報本肆類授時之禮曰天
而已矣福兮可以善取禍兮可以惡召奚預乎天耶法
小弛則是非駮賞不必盡善罸不必盡惡或賢而尊顯
時以不肖叅焉或過而僇辱時以不辜叅焉故其人曰
彼宜然而信然理也彼不當然而固然豈理耶天也福