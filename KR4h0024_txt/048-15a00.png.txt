壊之物能壊之雖貴賤則殊及其壊一也前後左右之
諛佞者人壊之也窮游極觀者事壊之也發於感寤者
物壊之也是三者有一於是則為國之大蠧孝武承富
庻之後聽左右之說窮游觀之靡乃東封焉蓋所以祈
其身而不祈其歲時也由是萬歲之聲發於感寤然後
踰遼越海勞師弊俗以至於百姓困窮者東山萬歲之
聲也以一山之聲猶若是況千口萬舌乎是以東封之
呼不得以為祥而為英主之不幸