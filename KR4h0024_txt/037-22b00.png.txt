桓靈之君未能忘名自知為惡多矣畏天下人知之將
謂諫己則惡不可掩故不欲人之諫也如晉獻非驪姬
寐不安齊桓非易牙食不美必不能去之亦不欲人諫
也人臣忠諫亦有二欲道行於君可使身安國理者其
辭婉欲名髙後世不顧身危國亂者其辭訐考叔啟大
隧以成莊公之孝倉唐獻大雁以復文侯之愛留侯封
雍齒以安羣臣招四皓以定惠帝此所謂婉也諫大夫
言婢不為主白馬令言帝欲不諦劉李二人名不/便故書其官激主