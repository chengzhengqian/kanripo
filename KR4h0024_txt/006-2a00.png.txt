　　華山賦　　　　　　　　　　楊敬之
嶽之初成二儀氣凝其間小積焉為邱大積焉為山山
之大者為嶽其數五余尸其一焉嶽之尊燭日月居乾
坤諸山並馳附麗其根渾渾河流從南而來自北而奔
姑射九嵕荆巫梁岷道之云逺兮徒遥而賔嶽之形物
類無儀其上無齊其傍無依舉之千仭不為崇抑之千
仭不為卑天雨初霽三峰相差虹蜺出其中來飲河湄
特立無朋似乎賢人守位北面似乎為臣望之如雲就