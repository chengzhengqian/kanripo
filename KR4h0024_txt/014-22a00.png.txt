　　雜詩三首　　　　　　　　權德輿
婉彼嬴氏女吹簫偶簫史彩鸞駕飛煙綽約兩仙子神
期諒交感相顧乃如此豈比成都人琴心中夜起
陽臺巫山上風雨忽清曠朝雲與遊龍變化千萬狀魂
交復目斷縹緲難比況蘭澤不可親凝情坐惆悵
淇水春正渌上宫蘭葉齊光風兩摇蕩鳴佩出中閨一
顧授横波千金呈瓠犀徒然路傍子怳怳復悽悽
　　雜詩六首　　　　　　　　李　華