雍丘潰其心腹及魯炅十萬之師棄甲於宛葉哥舒以
天下之衆敗績於潼闗兩官出居萬國波蕩賊遂僣盜
神器鴟峙兩京南臨漢江西逼雍岐羣師遷延而不進
列郡望風而出奔而巡獨守孤城不為之卻賊乃撓出
巡後議圗江淮巡退軍睢陽扼其咽領前後拒守自春
徂冬大戰數十小戰數百以少擊衆以弱制强出竒無
窮制勝如神殺其兇醜凡九十餘萬賊所以不敢越睢
陽而取江淮江淮所以保全者巡之力也城孤糧盡外