垂涕蓋傷其有濟世之量而無長世之年夫上徳道全
器無不順中庸以降才則好偏有張也之荘無展也之
道好由也之勇緬回也之仁侈宰予之言遺澹臺之行
務端木之智忘寗武之愚或正而不竒或達而過雜君
獨五味足六氣和通衆賢之不兼暢羣才之大適雖不
至於道其殆庶㡬乎故時無閒言物飽其義吾常論人
事有十君得其九一不至者命矣夫於戲名聞天下而
不達於堂上智周萬物而不適乎一人其時歟其事歟