挫於孫堅氣奪於袁紹僣擬輿服黨助奸邪驅蹙東人
脅帝西幸淫刑以逞有湯鑊之甚要之縻爛刳剔異端
乃謂漢鼎可移郿塢方盛殊不知禍盈惡稔未或不亡
故神賛允誠天假布手母妻屠戮種族無留懸首燃臍
遺臭萬代骨肉灰燼不其快哉今狄道之人不慙卓之
不臣而務其為鬼苟斯鬼足尚則漢莽可得而神晉敦
可得而廟桓𤣥父子可享於江鄉爾朱弟兄可祠於朔
土嗟乎仁賢之魄寂寞於丘陵義烈之魂沈埋於泉壤