易其服色必以清厲自進後徙居上洛會郡中盧生范
生皆傳修鍊之術委質相資因砥磨以致用上聞而器
之召見嘉其鑒局且謂毫髪無隠屢顧之厯試臺閣號
為明達挾奸邪以事上者見之膽慄輒自披露至於婦
人女子媚惑之態亦不能掩也其察察如此是雖造物
無私圓方不礙然疵陋者終惡忌積毁於上以為背面
不相副炯亦自病於狹中不能以塵垢混其跡也竟被
擯斥後亟有月蝕之變時宫中漏下數刻上臨軒念其