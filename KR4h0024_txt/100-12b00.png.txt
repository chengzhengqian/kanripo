無草農以告諶曰我知入數而已不知旱也督責益急
農且飢死無以償即告太尉太尉判状辭甚巽使人求
諭諶諶盛怒召農者曰我畏段某耶何敢言我取判鋪
背上以大杖擊二十垂死輿來廷中太尉大泣曰乃我
困汝即自取水洗去血裂裳衣瘡手注善藥旦夕自哺
農者然後食取騎馬賣市穀代償使勿知淮西寓軍帥
尹少榮剛直士也入見諶大罵曰汝誠人耶涇州之野
如頳人且飢死而必得穀又用大杖擊無罪者段公仁