子有尹徵之學劉太真之文首其選焉今兹春連茹甲
乙淑問休闡為時之冠浹旬有詔俾徵典校秘書且馳
傳壠首領元戎書記之事四牡騑騑薄言旋歸聲動日
下浹於寰外而太真元昆前已甲科太真兄太冲/以去嵗登科未始
間嵗翩其連舉謂予不信豈其然乎夏五月回棹京洛
告歸江表岵兮屺兮歡既萃矣兄矣弟矣榮斯繼矣搢
紳之徒習禮聞詩者僉曰劉氏二子可謂立乎身光乎
親蹈極致於人倫者矣上京餞别庭闈望歸從古以來