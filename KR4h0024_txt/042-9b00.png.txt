絶也蓋在史氏發而明之以旌事君以勵使臣俾百代
之下有所懲勸子長既首冠酷吏班氏又因而従之善
善惡惡之義於此缺矣夫椎埋沈命舞文巧詆之徒目
為等夷雜列篇章至其述賛雖云引是非爭大體又何
補焉噫洪範之沈潜大易之直方皆臣道也都雖未蹈
之斯近之矣不隠忠以避死不枉道以涖官無處父之
華異申棖之欲所至之邦必以稱職聞其古之剛而無
虐怒而中節者歟剛似酷弱似仁在辨之不惑而巳天