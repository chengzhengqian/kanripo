鹿鳴燕羣臣嘉賔也既飲食之又實其幣帛筐篚以將
其厚意然後忠臣嘉賔得盡其心也詩傳並無行禮及
叔孫通所制漢儀復無别行禮事荀氏云魏氏行禮食
舉冄取周詩鹿鳴又以宴嘉賔無取於朝考之舊聞未
知所應筍朂乃除鹿鳴舊歌更作行禮詩四篇先陳三
朝朝祭之義食舉歌詩十二篇元肇羣后奉璧趨歩拜
起莫非行禮豈容别設一樂謂之行禮邪荀譏鹿鳴之
失似悮昔謬還制四篇復襲前軌