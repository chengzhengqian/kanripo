童心將事四方志若學山者以一簣不止望嶔崟於上
誓不以邱陵其心而盡乎中道也志且未決適遭天譴
重罹凶咎日月之下獨有形影存之以予此時宜如何
心哉苟將盡餘息以鴻同大化或有論予者相曉以古
道且曰若身未立於時若名未揚於人若且死獨不畏
聖人之經戒俾立身揚名之意邪蹶然而恐震駭且乆
曰微夫子吾幾得罪於聖人矣噫聖人之言天戒也天
戒何可違乎歴數歲自洙泗渡於淮逹於江過洞庭三