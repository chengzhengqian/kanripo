者人損情之得失豈容易哉故喻君為舟喻人為水言
水能載舟亦能覆舟也舟即君道水即人情舟順水之
道乃浮違則殁君得人之情乃固失則危是以古先聖
王居人之上也必以其心從天下之心而不敢以天下
之人從其欲乃至兢兢業業一日萬㡬夫㡬者事之微
也以聖人之徳天子之尊且猶慎事之微乃至一日萬
慮豈不以居上接下懼失其情歟書曰人心唯危道心
唯微微則萬㡬之慮不得不精也危則覆舟之誡不可