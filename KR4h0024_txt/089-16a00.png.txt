汗隕越之至
　　上吏部裴侍郎書　　　　　　駱賓王
四月一日武功縣主簿駱賓王謹再拜奉書吏部侍郎
裴公執事易曰書不盡言言不盡意然則義在乎象非
書無以達其微辭隱乎情非言無以筌其㫖僕誠鄙人
也頗覽前事每讀書見高堂九仞曽参有北向之悲積
粟萬鍾季路有南逰之歎未甞不廢書輟巻流涕沾衣
何者情蓄於衷事符則感形潛於内迹應斯通是用布