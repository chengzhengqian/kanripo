一得一失易於反掌一興一亡疾如旋踵為國家者可
不務乎或曰老氏云以智治國國之賊不以智治國國
之福然則智非機耶機非智耶答曰機者生於智者也
智者隨其性者也大人君子得其逺者大者為而不有
功成不居使天下熈熈然若登春臺如享太牢不知帝
力故為國之福非謂其無慮無思兀兀然如草木鳥獸
而能治國者也細人曲士得其小者近者嗜欲繫焉矜
伐在焉是非生焉爭鬭興焉故為國之賊聖人慮百世