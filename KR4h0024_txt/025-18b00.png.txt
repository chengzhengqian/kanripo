貞觀實録昔太宗因聴政之暇觀覽尚書謂侍臣曰朕
每庶希唐虞亦思公等齊肩稷𢍆又曰令數百年外讀
我國史豈獨窺兩漢哉臣故知有漢之功業與我唐之
代理俱可以繼夫唐虞之盛也伏惟陛下𤣥徳昭升至
仁廣被乃二十一年正月制曰各勵精一心共興𤣥化
俾蒼生登於仁夀天下還於淳樸愚臣緬述太宗之㫖
伏惟陛下之詔固宜取類於三代之間也勒成帝典不
亦宜乎陛下睿思雄飛宸章間發質文一變風雅大興