奔走以狎至虛已𢎞道從容而翔集呉郡張相君鎰方
以仁義理濠上得君爲榮及進律于洪成師于岐累爲
命介若驂有鞭建中中戎王請大和㑹以休寧西方右
扶風綿亘汧隴地當甌脫且有成命正其經界公實佐
權登壇涖盟得其情數與之約結克就衣裳之㑹用銷
邊鄙之警自解巾三遷至殿中侍御史俄屬涇旅竊發羣
兇肆毒天子展義於甸内主公死難於理所百舎奔問
至于行宫拜侍御史有詔以蕭黄門復布凱澤于東夏