物送太府封家但於左藏請受不得輙自徴催則必免
侵漁人兾蘇息
　　論職官多濫䟽　　　　　　　韋嗣立
臣聞設官分職量才置吏此本於理人而務安之也故
書曰在知人在安民知人則哲能官人安民則惠黎民
懐之能哲而惠何憂乎驩兠何畏乎有苖者是也則明
官得其人而天下自理矣古者取人必先採鄉曲之譽
然後辟於州郡州郡有聲然後辟於五府才著五府然