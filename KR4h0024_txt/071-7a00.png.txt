河既濁阿膠無以正其色鹽池斯鹹弊箄不能匡其味
與夫當濁亂之世召力勝之戎讓與爭孰賢乎易曰知
㡬其神則季子之見可謂知㡬矣季子之明可謂知進
退存亡而不失其正矣至於聽樂辨列國之興亡審賢
知世數之存没挂劒示不言之信避國保無欲之貞故
有吳之祀寂寥而延陵之饗如在𤣥風可想至德興歎
美之辭哲人其萎表墓著嗚呼之篆向㣲德仁兩至則
夫子不復歎焉詳其精義被物鈎深致遠之㫖烏可究