無大位由修春秋述詩易反諸正而寄之治而素臣丘
明㳺夏之徒又述而贊之推是而言為天子大臣明王
道斷國論不通乎文學者則陋矣士君子立於世升於
朝而不繇乎文行者則僻矣然患後世之文放蕩於浮
虛舛馳於怪迂其道遂隐謂宜得明哲之師長表正其
根源然後教化淳矣閣下紹三代之文章播六學之典
訓㣲言髙論正詞雅㫖温純深潤溥博𢎞麗道德仁義
粲然昭昭可得而本學者風馳雲委日就月將庶幾於