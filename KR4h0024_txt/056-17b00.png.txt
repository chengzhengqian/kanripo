兟陳寔道廣兮門坐振振乃纉徽猷兮刻于貞珉碑生
金字兮名德長新
　　齊成公神道碑銘并序/　　　　　權德輿
有唐文學政事之君子曰相國齊成公諱抗字遐舉清
方粹温絜矩秉彛明誠盡性切劘化育之道精義入神
旁魄天人之際以忠事君以病乞身乃去台宰乃儕商皓
然後撤琴瑟啓手足殁齒無違德以從先大夫於九原
易名曰成不亦冝乎公某郡人自太公表東海桓公匡