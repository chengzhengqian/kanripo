喜公以妻之聞喜有王佐之材委㑹蕃邸縣主以皇孫
之貴和鳴侯家隂徳莫違煇動邦教養先姑如寧膝下
奉君子如見大賓以徽柔睦娣姒以莊敬端㓜賤鵲巢
之化存焉太后臨朝諸武專政魯衛之國翦焉邱墟
紀王流竄巴濮薨於道路縣主承訊崩心嘔血毎一發
聲飛鳥哀鳴草木無色外除之後衣裳無純綵杯圈無
甘食耳不聽聲首不加飾自朝廷達於㝢内罔不哀之
太后復辟中宗出震日昇暘谷天下文明雷破羣隂品