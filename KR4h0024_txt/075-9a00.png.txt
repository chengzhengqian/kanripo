遁叟以斯世方亂遺榮於朝築室陽羨之南而遁跡焉
地當君山之陽東谿之上古謂之湖湫渚遁叟既以名
自命又名其山曰頥山谿曰䝉谿將以頥養䝉昧也在
易頥之象䷚艮為山山下有震震為雷為龍頥山之下
東走震澤震雷魚龍之所萃毓有頥象焉䝉之象䷃亦
艮為山山下有坎坎為水為險頥山之下泉流于險而
逹于大谿有䝉象焉一旦遁叟觴谿山之神於庭酌而
飲頥山曰吾之所以命夫山之為頥者朂子以養也子