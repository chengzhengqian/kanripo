者物有之矣鬼神是也曰然則有怪而與民物接者何
也曰是有二説漠然無形與聲者鬼之常也民有忤於
天有違於民有爽於物逆於倫而感於氣於是乎鬼有
托於形有憑於聲以應之而下殃禍焉皆民之為也其
既也又反乎其常曰何謂物曰成於形與聲者土石風
霆人獸是也反乎無聲與形者鬼神是也不能有形與
聲不能無形與聲者物怪是也故其作而接於民也無
恒故有動於民而為福亦有動於民而為禍亦有動於