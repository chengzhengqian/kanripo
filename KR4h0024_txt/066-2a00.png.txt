維夏后氏建大功定大位立大政勤勞萬邦和寜四極
威懷九有儀刑後王當乎洪流方割災被下土自壺口
而導百川大功建焉虞帝髦期順承天厯自南河而受
四海大位定焉萬國既同宣省風教自塗山而㑹諸侯
大政立焉功莫崇乎禦大災乃錫𤣥圭以承帝命位莫
崇乎執大象乃輯五瑞以建皇極政莫先乎齊大紀乃
朝玊帛以混經制是所以承唐虞之後垂子孫之丕業
立商周之前樹帝王之洪範者也嗚呼天地之道尚徳