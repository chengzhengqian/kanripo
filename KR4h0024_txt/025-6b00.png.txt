方者又移之近郊減來嵗之新租昭其儉也棄比年之
逋債𢎞諸仁也念勲臣而樹勲者益勸尊有徳而不徳
者知慙賜羸老有粟帛之優禮神祗無牲幣之愛此所
謂幽室盡曉枯條徧春雷雨作而蟄蟲昭蘇風雲行而
籠鳥飛舞率土臣妾不勝大慶况臣蒙被恩澤獲齒生
類㑹守逺郡阻窺盛禮徘徊天外目與心斷無任抃躍
之至謹遣突將王清朝等奉表陳賀以聞　　奉天論延訪朝臣表　　　　　陸　贄