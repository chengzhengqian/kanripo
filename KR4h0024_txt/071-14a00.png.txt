萬年或委海隅或淪湖底高者僅數仞重者殆千鈞一
旦不鞭而來無脛而至爭竒騁怪為公眼中之物公又
待之如賓友親之如賢哲重之如寳玉愛之如兒孫不
知精意有所召邪將尤物有所歸邪孰不為而來邪必
有以也石有大小其數四等以甲乙丙丁品之每品有
上中下各刻于石隂曰牛氏石甲之上丙之中乙之下
噫是石也百千載後散在天壤之内轉徙隠見誰復知
之欲使將來與我同好者覩斯石覽斯文知公之嗜石