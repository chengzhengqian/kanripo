徒攻四方者㡬百餘萬如屯守三京從衞魁帥者不計
當時之兵可謂強矣當時人心已不固矣天子獨以數
騎僅至靈武引聚餘弱憑凌強冦頓軍岐陽師及渭西
曾不踰時竟能摧堅銳復兩京逃降逆類悉収河南州
縣今河北隴險奸逆尚餘今山谷江湖稍多亡命今所
在盗賊屢犯州縣今天下百姓或轉徙流亡今臨敵將
士多喜奔散今賢士君子不求任使天子往在靈武至
於鳳翔無今日兵革而能勝敵無今日禁制而無亡命