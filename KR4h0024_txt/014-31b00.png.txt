時多見時少愁人一夜不得眠瑶井玉繩相對曉
軒轅黄帝初得仙鼎湖一去三千年周流三十六洞天
洞中日月星辰聨騎龍駕景逰八極軒轅弓劒無人識
東海青童寄消息
　　美人　　　　　　　　　　陸龜蒙
美人抱瑶瑟哀怨彈别鶴雌雄南北飛一旦異栖託諒
非金石性安得宛如昨生為並蒂花亦有先後落秋林
對斜日光景自相薄猶欲悟君心朝朝佩蘭若