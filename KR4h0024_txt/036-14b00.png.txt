節使國簒君弑非仁出能觀變入不討亂非智左丘明
太史公書而無譏余有惑焉夫國之大經實在擇嗣王
者慎徳之不建故以賢則廢年以義則廢卜以君命則
廢禮是以太伯之奔勾吳也葢避季歴季歴以先王所
屬故纂服嗣位而不私太伯知公器有歸亦斷髮文身
而無怨及武王繼統受命作周不以配天之業讓伯邑
考官天下也彼諸樊無季歴之賢王僚無武王之聖而
季子為太伯之讓是徇名也豈曰至徳且使爭端興於