之戮已及其身欲望輸忠聖代安可復得陛下擢而升
之各為良輔國之棟榦稱此二人何乃前非而後是哉
誠由枉䧟與甄明耳臣但恐徃之得罪者多並皆此流
則向時之流其數甚衆昔殺一孝婦尚或降災而濫者
蓋多寧無怨氣怨氣上逹則水旱所興欲望歳登不可
得也陛下儻𢎞天地之大德施雷雨之深仁歸罪於削
刻之徒降恩於枉濫之伍自垂拱已來大辟罪已下常
赦所不原者罪無輕重一皆原洗被以昭蘇伏法之輩