憫公徽懿追命太傅春秋七十六佩相印一十三年前
史稱賈生通達國體其孫嘉好學世其家其曽孫捐之
建議深切漢元帝爲之罷朱崖郡皆其先古之有議論
風節者也曽王父逺則皇長河尉生王父知義沁源主
簿贈揚州大都督都督生烈考琰之燕居不仕贈尚書
左僕射皆代徳安貞延耀于後公忠正仁恕極深研幾
究今古於百氏窮地域於九譯乾元初寰海未靜褐衣
危言始尉太平連辟大府三入御史府再爲尚書郎亞