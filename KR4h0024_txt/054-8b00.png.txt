云秋有爀曦之日冬無凛列之氣傳者之差也巴蛇食
象空見於圖書鵩鳥似鴞但聞於詞賦則知前古之善
惡凡今之毁譽焉可為信哉因徴故者之言用紀他山
之石辭曰
舜去黄屋於焉廵遊禹逢𤣥夷於焉滯留五嶺南指三
湘北流隣聯滄浪邊遥岣嶁湘山之下青青衆草有蕙
有蘭在江之島煙雨冥冥波瀾浩浩不采不擷棄捐逺
道湘山之上青青衆木有栝有松在巖之麓風霜淒淒