清溪清我心水色異諸水借問新安江見底何如此人
行明鏡中鳥度屏風裏向曉猩猩啼空悲逺遊子
清溪勝桐廬水木有佳色山貌石髙古石容天傾側綵
鳥昔未名白猿初相識不見同懐人對之空嘆息
　　入崖口五渡寄李適　　　　宋之問
抱琴登絶壑栰木泝清川路極意謂盡勢迥趣轉緜人
逺草木秀山深雲景鮮余負海岳情自昔微尚然彌曠
十餘載今來宛仍全未窺仙源極獨進野人舩時攀乳