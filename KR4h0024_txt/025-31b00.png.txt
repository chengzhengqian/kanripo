大寳重歸陛下百姓謳歌欣復唐業上至卿士下及蒼
生黄髮之倫童兒之輩莫不歡欣舞忭如見父母豈不
以唐家恩徳感幽祇之心陛下仁明順天下之望今皇
業重構聖祚中興神祗之道有助於先徳矣黎人之誠
無負於陛下矣臣又聞之業不兩盛事不兩大故天無
二日土無二王前聖之格言先哲之明誡自皇明反正
天命維新武家諸王封建依舊生者既加茅土死者仍
追賦邑萬姓失望卿士寒心何則開闢已來罕有斯理