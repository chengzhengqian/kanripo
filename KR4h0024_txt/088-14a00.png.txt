九焉是椒桂之質類而馨辛不為也梅䤈之質類而苦
酸不為也鹽醢之質類而鹺鹹不為也皆具而不為滋
一旦集而㑹之鼎則必空虛矣君焉能揔是之力以成
於王也前膳之所以得逐者由庶品之任非其任歟然
則君之明足以察偽惑君之智足以樞物才誠能儲其
真蓄其當以給其用則後之辛馨之才䤈醢之具必越
海逾陸而趨君之指矣斯百代之准也豈但肥楚王之
體然今閣下既以㳺泳道德蓄儲助味之具必有素也