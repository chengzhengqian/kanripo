古之叙班位列爵禄非獨以治萬民總百事且用以别
白賢不肖堯為君舜為相其下有共鯀焉成王為君周
公為相其下有管蔡焉舜周公之貴非幸也宜也共鯀
管蔡之殛放非不幸也宜也故賢者宜進之雖已貴益
其禄厚其爵不為幸不肖者宜退之雖已賤奪其廩削
其秩不為歉由是人用自勵遷善去惡强奮自篤後代
衰㣲升於上者不必賢沈於下者不必愚得不必功失
不必過賢者知其善不足恃恥比肩而趨故賢未嘗進