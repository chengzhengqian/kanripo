天致極理必未安伏惟陛下以上聖之英靈承皇天之
眷命一六合而光宅得萬國之懽心九譯之貢既陳明
堂之位仍闕永言殷薦誠感自中臣等親奉徳音令㕘
大議思竭塵露微增山海凡聖人有作義重隨時萬物
斯覩事資通變若據葵邕之説則至理失於文繁若依
裴頠所為則大體又傷於質略求之情理未允厥中今
之所議非無用捨請為五室重屋上圓下方既體有則
象又事多故實下室備布政之居上堂為祭天之所人