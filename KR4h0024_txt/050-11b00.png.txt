擇處所事神治人可謂備至矣咸願刻廟石以著厥美
而繫以詩乃作詩曰
南海隂墟祝融之宅即祀于旁帝命南伯吏惰不躬正
自令公明用享錫祐我家邦惟明天子惟慎厥使我公
在官神人致喜海嶺之陬旣足旣濡胡不均𢎞俾執事
樞公行勿遲公無遽歸匪我私公神人具依
　　黄陵廟碑
湘旁有廟曰黄陵自前古立以祠堯之二女舜二妃者