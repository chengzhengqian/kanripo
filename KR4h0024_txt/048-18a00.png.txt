於此爾前賢後賢道豈相逺文公憤趣榮貪位之輩若
陟懸崖險不能止俾至身危踣蹶然後歎不知稅駕之
所焉可及矣悲夫文公之㫖微沈子幾晦乎
　　窮達志　　　　　　　　　　程　晏
君子寧小窮而大達小人寧小達而大窮小者人之役
大者人之道也孟子論帝王之道於諸侯諸侯不志我
言則去之豈不以小窮而大達歟衛鞅論帝王之道於
秦伯秦伯寤於是鞅乃易之以霸強之術而苟容之豈