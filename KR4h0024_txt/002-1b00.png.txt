臣伏見漢諸儒若班固張衡者皆賦都邑盛稱漢隆當
王道昇平火徳丕赫數子歌咏發著後代今自隋室遷
都而我宅焉廣狹榮陋與漢殊狀言時則有六姓千齡
之變言地則非秦基周室之故宜乎稱漢於彼述我於
此臣幸生聖時天下休樂雖未及固衡之位敢效臯陶
奚斯庶㡬之誠謹冒死再拜獻兩都賦凡若干言以詘
夷漢者昭聞我十四聖之制度請付史氏賦曰
洛汭先生客于上京問里人以秦漢咸陽故事里人曰