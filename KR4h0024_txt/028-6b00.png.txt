員外置官數倍正闕曹署典吏困於祗承府庫倉儲竭
於資俸國家大事豈甚於此古者懸爵待士唯有才者
得之若任以無才則有才之路塞賢人君子所以遁跡
銷聲常懐歎恨者也且賢人君子守於正直之道遠於
僥倖之門若僥倖開則賢者不可復出矣賢者遂退若
欲求人安化洽復不可得也人若不安國將危矣陛下
安可不深慮之
　　請選舉擇賢才䟽　　　　　　薛　登