定而風雨均也吾聞之洪範云豫常燠急常寒狂乃隂
雨為沴僭則陽氣來干苟日月之躔一定又何逺於王
政之大端彼有後問姑紓前言夫三才者其德之必同
天以陽為主地以隂為宗㕘二儀之道在一人之躬一
人行之三才皆協德順時則雨霽均行逾常則凶荒接
僭慢所以犯陽德也故曝尫莫之哀狂急所以犯隂德
也故離畢為之災此則為政之所致非可以常度而剸
裁也客曰唯其餘如何復從而解之曰荅第十/三問惟坤與