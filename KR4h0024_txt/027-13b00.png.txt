機非無事也幾事之動恒在四方是故冠盖相望郵驛
繼踵今巡使既出其外一州之事悉當委之則傳驛大
減矣然則御史之職故不可得閒自非分州統理無由
濟其繁務請大小相兼率州置御史一人以周年為限
使其親至屬縣或入閭里督察姦訛觀採風俗然後可
以求其實效課其成功若此法果行必大禆政化且御
史出持霜簡入奏天闕其於勵已自修奉職存憲比於
他吏可相百也若其案劾姦邪糾擿欺隱比於他吏可