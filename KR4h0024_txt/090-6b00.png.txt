彼五子者且使生於今之世其道雖不顯於天下其自
負如何哉肯與夫斗筲者決得失於一夫之目而為之
憂樂哉故凡僕之汲汲於進者其小得蓋欲以具裘葛
飬窮孤其大得蓋欲以同吾之樂於人耳其他可否自
計已熟誠不待人而後知今足下乃復比之獻玉者以
為必俟工人之剖然后知於天下雖兩刖足不以為疾
且無使勍者再尅誠足下相勉之意厚也然仕進者豈
舍此而無門哉足下謂我必待是而後進者非尤相悉