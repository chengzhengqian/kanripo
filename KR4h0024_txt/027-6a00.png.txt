功臣陛下所與定天下者皆仰稟成規備鷹犬之用無
威畧振主如韓彭之徒難駕御者而諸王年並幼少縱
其長大當陛下之日必無他心然則萬代之後不可不
慮自漢晉已來亂天下者何嘗不是諸王皆為樹置失
宜不先為節制以至滅亡人主熟知其然但溺於私愛
故使前車既覆而後車不改轍也今天下百姓極少諸
王甚多寵遇之恩有過厚者臣之愚見恐其恃恩驕矜
也昔魏武帝寵樹陳思王及文帝即位防守禁閉有同