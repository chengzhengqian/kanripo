非聦明瑰宏傑達之器不能得其傳當其傳是皆時之
鴻龎偉絶之度也今長沙郡西北有山名大溈蟠林穹
谷不知其變幾千百里為羆豹虎兕之封虺蜮蚺蠎之
宅雖夷人射獵虞闕/樵甿不敢從也師始僧號靈祐福
州人笠首屩足背閩來遊菴於翳薈非食時不出悽悽
風雨黙坐而已恬然晝夕物不能害非夫外生死闕/憂
患冥順天和者孰能與於是哉昔孔門殆庶之士以簞
瓢樂陋巷夫子猶稱詠之不足言人不堪其憂以其有