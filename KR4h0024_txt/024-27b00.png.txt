舊制横絙百文連艦千艘辮脩笮以維之繫圍木以距
之亦云固矣然每冬冰未合春沍初解流澌峥嶸塞川
而下如礎如臼如堆如阜或摐或掍或磨或切綆斷航
破无嵗不有雖殘渭南之竹仆隴坻之松敗輙更之罄
不供費津吏成罪縣徒告勞以為常矣開元十有二載
皇帝聞之曰嘻我其慮哉乃思索其極敷祐于下通其
變使人不倦相其宜授彼有司俾鐵代竹取堅易脆圗
其始而可久紓其終而就逸無疆惟休亦無疆惟恤於