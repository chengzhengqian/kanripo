不出則若南陽劉子驥㑹稽謝慶緒出則如蜀孔明殷
傳說不然亦如賈誼朱雲之徒庶幾於直道也今皇帝
起閣下為郎閣下俁俁而來秬謂斯來也享數年有見
必言有聞必論日復一日僅三百日矣豈九牧之民皆
治矣無有術邪四夷之患皆平矣無有䇿邪天下之無
賢者不可舉邪天下之無倖者不可黜邪天下之無贓
者不可劾邪天下之無寃者不可雪邪天下之無屈者
不可伸邪天下之無驕者不可誡邪既無所聞又無所