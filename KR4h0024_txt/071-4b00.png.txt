軍禦侮萬里故項籍得之以霸西楚黥布得之奄有九
江漢孝武得之攘匈奴服甌越東收獩貊西拓大夏然
則聖圖幽贊未始有涯天寳中客有為韜鈐者得其遺
制於黄帝書之外篇裂素而圖之勝敗之朕在我股掌
天地之心見於毫末議欲獻諸䇿府用廣武事㑹天子
以不戰為師無為為寳則是圖也興於多難廢於升平
堙淪不書盛德其没乃旌諸圖側以為三皇之故事六
藝之餘伎云