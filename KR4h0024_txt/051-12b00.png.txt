有時而窮夫子之道久而彌芳逺而彌光用之者昌捨
之者亡昔否於周今㤗於唐不然者何被衮而裳垂旒
而王者哉扶風古縣也在京之西環渭之北望標關輔
之首雄壓劇秦之大有尉曰袁弁者學吞漢臺賢負伊
鼎文則變雅行乃矩物其為政也剛以斷其理身也柔
而立迴大君之清問動賢相之精選夤奉詔㫖廓新祠
宇廟閭岑立宫牆鳥趾睟先師於兩楹羅亞聖於十哲
砌蘭有主院柏分行徂庭自肅入室加敬陳牲牢而如