伊我有器思逢其主自東旋西擇木開宇田彼河曲家
乎汾浦天未厭亂吾将誰輔
伊我祖徳思濟九埏不常厥所于兹五遷欲及時也天
豈願焉其位雖屈其言則傳
爰述帝制大蒐王道曰天曰人是祖是考禮樂咸若詩
書具草貽厥孫謀永為家寶
伊余小子信慙明哲彼網有條彼車有轍思屏人事克
終前烈于嗟代網卒余來絏