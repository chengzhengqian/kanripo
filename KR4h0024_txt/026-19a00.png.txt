三軰漢武篤好經術立於學官雖章句大修而比興未
喻時揚雄司馬相如由是選耎觀望将迎忌諱勸百諷
一推波助瀾文雖有餘不足稱也然以本學寖盛時因
災異屢啓直聲初或不究終得其助故自殷已降有天
下者莫長焉厥後君臣道薄詩道陵夷藴義感慨之士
至曰吾何從乎上之追屈原不足以全性命下之跡相
如不足以匡過失故居常則欝怏其胷襟嚄唶其齒牙
代莫通其源臣伏思之以為詩敎未隆於時風雅未洽