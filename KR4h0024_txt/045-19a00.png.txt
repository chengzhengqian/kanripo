　　荅問諫者　　　　　　　　　陳　黯或問古之士能直諫不君之君者其誰為最曰有諫者
齊人茅焦曰夏無龍逢耶殷無比干邪曰不以之無而
功德相遼耳夫諫者不獨以言之忠而欲其氣雄不獨
其名之彰而欲其事立四者克備是為難矣昔嬴政吞
噬羣雄以取天下豪暴奢侈古初無先故非必為而諫
必拒當遷太后於雍有及泉之誓凡戮諫者二十七人
矣天下忠赤之士莫不囚氣鎻詞是時焦能獨勇果