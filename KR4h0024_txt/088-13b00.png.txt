膳者不能味王之鼎也更逐膳者凡十輩益不味王恥
乃令國中曰有能使吾鼎之味調和以安吾體者寡人
爵之三公楚里之處士賢聞之應令而起耆老屬䄂而
送之曰徃矣即鼎也然王曰仰味於君君何以塞之對
曰王必以鼎授我我力甚優夫治鼎之職約水燥薪爨
火以觀文武之用而已其輳味則有椒桂梅䤈鹽醢之
品在吾揔衆力而調於心此其功也王之體不肥何待
楚老曰斯固也夫真偽雜鬻循戸而唱祈其售者偽十