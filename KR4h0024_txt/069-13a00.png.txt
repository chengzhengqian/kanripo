聞先生講論如客得歸卑讓肫肫出言孔揚今其死矣
誰嗣為宗縣曰萬年原曰神禾髙四尺者先生墓邪
　　著作郎贈秘書少監權君墓表　李　華
君姓權氏諱臯字士繇天水人苻秦尚書僕射翼之後
世為著姓祖某咸有令德君既冠進士及第試臨清尉
持節兼本道使藉君表為薊縣尉充判官無何主將以
逆節露君乃詐死扶親涉江免禍累知㡬其神先帝聞
而歎之除評事御史方議大用屬太夫人病危君侍奉