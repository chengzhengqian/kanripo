昭可述者載於碑時丞相太原公揔戎淮南之三年也
其銘曰
茫茫萬有兮生死同纒業風振海兮識浪滔天覺者云
誰兮有西方之大仙慈悲廣大兮妙力無邉八萬度門
兮異𣲖同源文字言說兮罔非蹄筌惟心法皎皎兮如
月斯懸惟大迦葉兮首得而傳代代繩繩兮燈不絶然
迄于荷澤兮師又嗣焉法存形謝兮諸祖其然門人思
慕兮塔彼西原將祈不朽兮余可無言