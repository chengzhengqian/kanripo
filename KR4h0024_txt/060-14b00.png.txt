順哉然曰有孫如此有子如此可謂孝也故其碑銘云
祭祀從貴爵土有秩諸侯之廟一宫三室皇皇西室皇祖
中書孝孫追逺昭穆有初顯顯中室王父郫令順孫祗享
盡孝盡敬肅肅東室先考晉陵嗣子奉薦孝思蒸蒸嗣子
其誰僕射公垂公垂翼翼齋嚴諒直為子為臣有典有則
載休命載踐右職以孝肥家以忠肥國乃授侯伯纛鉞
旗㦸乃饗祖襧牲牢黍稷家聲振耀國典褒飾六命徽章
三世血食光大遺訓顯揚先德子孫承之垂裕無極