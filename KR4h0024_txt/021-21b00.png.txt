上下相維如郡縣吉凶相恤如鄉黨有誅賞之政馭其
衆有教令之法頒于時此其所以為屯也雖天子命之
股肱賛之至於宣上命齊下力經地域制地事辨土宜
均土法簡穡器修稼政陳三壤之種而敬其始考九農
之要而成其終則都知之職專達其事焉詎可以非其
人哉浙西觀察都團練使御史中丞兼吳郡守賛皇公
上國大賢憂公如家慎擇厥官以對明命浙西有三屯
嘉禾為之大乃以大理評事朱自勉主之且揚州在九