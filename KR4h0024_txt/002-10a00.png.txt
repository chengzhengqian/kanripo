仁頥智堂隅庭隈爾其左掖通東右掖洞西籠故地之
銅駞抱舊里之玉雞御溝接沠苑樹通堤抗鳯樓於内
庭矗端門於天街上陽别宫丹粉多状鴛瓦鱗翠虹梁
疊壯横延百堵髙量十丈出地標圖臨流冩障霄倚霞
連屹屹言言翼太和而聳觀側賓曜而疏軒若蓬莱之
真侣瀛洲之列仙鸞駕鶴車往來于中天嚴城曉啟千
門萬戸建衛對營開扃接牖翠華在鎬分官以守監署
惟三卿曺止九臺閣髙閌支馭東方乃俾二官别持憲