梁有蓬池上矣前迄溵穎右滙郛邑渺瀰淪漣盪日澄
天舟楫是臨泛波景從其左則遥原縈屬崇岡傑竦嘉
卉異芳雜樹連青即為臺亭登眺斯在爾乃郡曹頒鏹
以給費縣吏領徒而倄頓先夕以定議詰朝而集事是
日方牧乃擁車徒曳旌旃夘出乎北牖辰濟乎南川匪
疾匪閑翼翼闐闐以税駕於東焉然後降春流颺綵舟
羽觴芳羞緩舞清謳援青蘋駭紫鱗迴環中汀望南
津飫於已酣於未歌樂只賦既醉坐闌而靡怠日入而