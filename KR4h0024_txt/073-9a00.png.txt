劉公惻然曰非禮也吾忍不導之邪下令曰某月有限
限畢其家不闕地葬者笞二十鰥寡惸獨力不任者絶
嗣無主傍無近親者則又以俸錢為營之訖事人無犯
令野無殯宫焉盧子曰異乎哉劉公今日能以禮導邦
人且夫葬者藏也欲人之不得見也奈何宿昔濠之人
不藏其父子昆弟邪又曰生事之以禮死葬之以禮奈
何宿昔濠之人不以禮葬其父子昆弟邪又曰延陵季
子葬其子仲尼觀之曰其坎深不至於泉其斂以時服