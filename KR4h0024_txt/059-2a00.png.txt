盡去不足乗障兩漢之後頽為荒丘退居河滸歴代莫
進矯亡秦之弊則可矣盡中國之利則未然唐興因循
未暇經啟有拂雲祠者在河之北地形雄坦控扼樞㑹
虜伏其下以窺域中禱神觀兵然後入寇甲不及擐突
如其來鯨一躍而吞舟虎數歩而擇肉塞草落而邊甿
懼河氷堅而羽走爰自受命至于中興國無寕嵗景
龍二年黙啜强暴凟鄰構怨掃境西伐漢南空虚朔方
大揔管韓國公張仁愿躡機而謀請築三城奪㨿其地