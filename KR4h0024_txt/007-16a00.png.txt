恩而不驚曽不知養非玩物用有深意命之曰由俾陷
其類涼秋八月爽景清氣羇致山阿縻于蹊隧設伏以
待翳叢而伺同氣相求誘之孔易将必慕侣豈云貪餌
呦呦和鳴麌麌狎至彼泯慮於猜信此無情於誠偽孰
是倉卒禍生所忽毒鏑欻以星貫潛機劃其電發或洞
胷而達腋或折足而碎骨望林巒兮非遠顧町疃兮未
滅風嘷澤而北至日掩山而西没走駭侣於巖煙叫飢
麛於澗月苟行路之聞者孰不心摧而思絶想爾由矣