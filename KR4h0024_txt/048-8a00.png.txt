人渡河以窺胡至于髙齊荒蕩宇文取得隋文因以滅
陳五百年間天下乃一家隋文非宋武敵也是宋不得
山東隋得山東故隋為王宋為霸由此言之山東王者
不得不可為王霸者不得不可為霸猾賊得之是以致
天下不安國家天寳末燕盜徐起出入成臯函潼間若
涉無人地郭李輩常以兵五十萬不能過鄴自爾一百
餘城天下力盡不得尺寸人望之若廻鶻吐蕃義無有
敢窺者國家因之畦河修障戍塞其術蹊齊魯梁蔡被