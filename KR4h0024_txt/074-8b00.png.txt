鴻鵠遡清風凌顥氣翺翔自得於冥冥之間故虞衡矰
繳不能為患甘芻豐秣羈勢駿驥首冠錫身被瓔瓖
力方盛也騁於康逵及其殆也困於鞭䇿由是智者髙
鴻鵠而卑駿驥豈妄而論哉今凶渠假息五兵未偃廟
堂有風力之臣征鎮皆方邵之老則仁人静士戢伏自
持各其志也尚書左司郎中嗣漁陽公盧振字子厚奉
世徳而聿修之味道風而游泳之處於九江南郭荒榛
之下不貽害於身不假力於人夷堆墆實窪穽尋尺無