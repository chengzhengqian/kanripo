州之地最廣全呉在揚州之域最大嘉禾在全呉之壤
最腴故嘉禾一穰江淮為之康嘉禾一歉江淮為之儉
公首選於衆獨當其任有寛簡恵和之徳知艱難勤儉
之事政達乎本智通乎時仁愛足以結下機權足以成
務嘉禾大田二十七屯廣輪曲折千有餘里公畫為封
疆屬於海濬其畎澮達于州求遂氏治野之法修稻人
稼澤之政芟以殄草剔以除木風以布種土以附根頒
其法也冬耕春種夏耘秋穫朝巡夕課日考旬㑹趨其