宅兆公著文一百巻題為元氏長慶集又集古今刑政
之書三百巻名類集並行於代公凡為文無不臻極尤
工詩在翰林時穆宗前後索詩數百篇命左右諷詠宫
中呼為元才子自六宫兩都八方至南蠻東夷國皆寫
傳之每一章一句出無脛而走疾於珠玉又觀其述作
編纂之㫖豈止於文章刀筆哉實有心在於安人治國
致君堯舜致身伊臯耳抑天不與邪將人不幸邪予甞
悲公始以直躬律人勤而行之則坎壈而不偶謫瘴鄉