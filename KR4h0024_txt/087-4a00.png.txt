洛也稹獲陪侍道途不以庸妄諮及章啓則竊聞閣下
以文皇勅起居郎書居安思危四字於笏為至戒今陛
下當晉武平吳之後閣下即東征而還安孰甚焉思豈
可廢况今四邸並開掃門之賔競至碣石餘沴束身之
欵未堅則推食握髪之意可遽移於髙枕擊鐘之逸矣
且得人則理之談實老生之常語至於切近猶飢者欲
食不可惡熟俗而不言也若稹之未學淺見又安敢引
喻古昔於閣下獨憶得近日故裴兵部之納人也甄辨