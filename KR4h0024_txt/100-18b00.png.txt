顔則赤族無恨矣臣事李愬嵗乆以賤故給事無不聞
見平蔡之日臣從在軍前且吳秀琳蔡之姦賊也而愬
降之李祐蔡之驍将也而愬擒之蔡之爪牙脱落於是
矣及元濟縛雖丞相與二三軰不能先知也蔡平之後
刻石記功盡歸乎丞相而愬第其名與光顔重𦙍齒愬固
無所言矣設不幸更有一淮西其将略如愬者復肯為
陛下用乎賞不當功罰不當罪非陛下所以勸人也臣
所以推去碑者不惟明愬之績亦将為陛下正賞罰之