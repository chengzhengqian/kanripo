俠而致之貞元中奉詔考定賢良草澤之士昇名士十
七人及為禮部侍郎擢進士第者七十有二鸞鳯杞梓
舉集其門登輔相之位者前後凡十人其他征鎮岳牧文
昌掖垣之選不可悉數繼居其任者今猶森然非精識
洞鑒其辭而知其人何以臻此邪憲宗皇帝紹開中興
始以英明申威提法武功既俞文教是圖元和五年冬
執政暴疾既瘖且痺未旬日而公作相憲章儒術潤色
王度使和聲順氣發自廊廟而鬯浹於幽遐我之所長