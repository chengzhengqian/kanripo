深靘千定反楚越謂/竹樹深者為靘白鷴戲葱蒙飛湍鳴金石激溜鼓
雷風雨濯萬木鮮霞照千山濃草閒長餘緑花浄落幽
紅渚煙見晨釣山月聞夜舂覆谿窈窕波涵石洶溶溶
丹邱忽聚散素壁相奔衝白日破昏靄靈山出其東勢
排昊蒼上氣壓吳越雄迴頭望雲卿此恨發吾衷昔日
蕭邵遊四人纔成童華與趙七侍御驊故蕭十功曹穎/士故邵十六軫未冠遊太學皆苦
貧共弊同年三人登科相/次典校邵後三人及第也屬詞慕孔門入仕希上公緯
卿陷非罪折我昆吾鋒邵字緯卿以寃/横貶卒南中茂挺獨先覺拔