穹所以開至聖也曩者明兩未定帝華不協捨𦙍傳聖
深惟至公先后所以昭天命也亦猶堯發于唐侯文興
於代邸神明之祚不其難哉伏惟皇帝陛下清明傳鬯
光耿四海𤣥徳真隣天休大賚日角見表氣志如神爰
初定命正心理物如辰居其極而天下無邪矣由是昭
徳塞違尊賢逺佞禹不自滿成不自康㒺盤于田不邇
于色自閨壺以施王敎由家道而刑國風去比周覈名
實擥權綱擇聖徳修舊典協誠質扢嘉壇欵太一進正