至若從師受具之次第宰官大臣之尊信誕生入滅之
感異今皆不書某三十年前常聞道於大寂聿來京下
時欵師言頃因哀傷似獲悟入則知煩惱不逮菩提雖
聚散於此生期㑹歸於彼岸銘曰
西方之教南宗之妙與日並照百巖得之為代導師熲
若琉璃結火燔性愛流溺正癡冥奔命即心是佛即色
是空師之通兮無去無來無縛無觧師之化兮掲兹靈
塔丹素周帀示塵劫兮