而記之邪向者有司以二主藏夾室非宜則可闕殷祭
非敬則可處東向之位則不可是以貞元七年冬太常
上奏請下百僚僉議詔可其奏八年春有于頎等一十
六狀至十一年又詔尚書省集議有陸淳宇文炫二狀
前後異同有七家之説至於藏夾室虚東向逺遷園寢
分饗禘祫加幣玉虞主而枚卜瘞埋膚引滋多皆失禮
意臣等審細討論惟置别廟及祔于徳明興聖二説最
為可據德明興聖之廟猶别廟也等於剏立此又易行