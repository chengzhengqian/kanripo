形難接所以願慿鱗羽宛若承顔望觀述作欣然得意
足下裁成國典褒貶人倫欲使明鏡一時覆車千祀故
當貽諸好事豈擬唯傳子孫方復固其緘縢嚴其扃鐍
天下之望豈如是乎僕亡兄芮城甞典著局大業之末
欲撰隋書俄逢喪亂未及終畢僕竊不自揆思卒餘功
收撮漂零尚存數帙兆自開皇之始迄於大業之初咸
亡兄㸃竄之遺迹也大業之後言事闕然僕雖欲繼成
無可慿採以此尤思見足下之所作也還使請致無再