人多在逋藪公曉喻歸本流亡盡復既富而敎厥土有
年故得雉馴郊田鸞降庭樹刺史蕭恕乃圖畫其像郵
傳以聞天恩疇庸璽書褒美乃除華州下邽縣令辭疾
罷職求歸養閒無何除河南鞏縣令所歴為政有逾於
前尋遷禮部員外郎歴左司員外郎春官之屬以龢神
人左轄之佐以正綱紀乃轉吏部員外郎九品之曹一
臺之劇有簿書以旌淑慝擇刀筆以決否臧於是乎以
公滅私秉心匪石剖疑析滯揮翰如流選部以清繄公