工而窮苦之言易好也是故文章之作恒發於羈旅草
野至若王公貴人氣得志滿非性能而好之則不暇以
為今公開鎮蠻荆統郡惟九常侍楊公領湖之南攘地
二千里徳刑之政並勤爵禄之報兩崇乃能存志乎詩
書寓辭乎詠謌往復循環有唱斯和搜奇扶怪雕鏤文
字與韋布里閭顦顇專一之士較其毫釐分寸鏗鏘發
金石幽眇感鬼神信所謂材全而能鉅者也兩府之從
事與部屬之吏屬而和之苟在編者咸可觀也宜乎施