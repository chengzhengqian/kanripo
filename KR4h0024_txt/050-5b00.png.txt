神境善而不荅誠而不應未之有也嶽其念哉十有一
載孟冬之月歩自京邑幸于洛師停鑾廟下清眺仙掌
雲拂石牀霓裳可接風過松嶺仙駕如聞乆勤報徳之
願未暇封崇之禮遟迴刻石梗槩銘山萬姓膽予言可
復也銘曰
巉巉大華柱天直上青崖白谷仰見靈掌雄峯峻削菡
萏森爽是曰靈嶽衆山之長白帝西下黄河北來隂陽
孕育精氣徘徊偶聖呈瑞逢昏降災玉池神挹石室僊