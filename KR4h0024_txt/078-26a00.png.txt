髙山起㣲塵吾道亦如此行之貴日新不敢規他人聊
自書諸紳終身且自勗身没貽後昆後昆茍反是非我
之子孫
　　猩猩銘并序/　　　　　　　　裴　炎
酈元長水經注云武平封谿縣有獸曰猩猩猨形人面
顔容闕/　學人語若與交言聞者無不欷歔其肉食之
窮年無厭可以辟糓淮南子曰猩猩知往而不知来謂
知人家往事及祖父名位阮汧云曾使封谿見邑人云