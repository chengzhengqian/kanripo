濤倒流矗縮迴薄衝壅淮泗積隂驟雨河瀉瓴建不捨
晝夜至於旬浹乾坤合怒雲雷為屯以水濟水吞洲漂
防走不及竄飛不及翔連甍為河宫噍類如魚鼈事出
慮外孰能圗之開府儀同三司檢校右散騎常侍兼御
史大夫泗州刺史武當郡王張公以其始至也聚邑老
以訪故搴薪楗石以御之其漸盛也運心術以馭事維
舟編桴以載之遂連舳促櫓歛邑之惸嫠老弱州之庫
藏圗籍官府之器先寘于逺墅軍資甲楯士女馬牛遽