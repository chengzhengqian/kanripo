為積此弊者豈不以皇天眷祐祚我唐徳以舜生舜以
堯繼堯傳陛下十一聖矣莫不生而神明長而仁聖以
是為屑屑習儀者故不之省耳臣獨以為於列聖之謀
則可也計無窮之業傳後嗣則不可脱或萬代之後若
有周成王之中才而又生深宫優笑之間無周召保助
之敎将不能知喜怒哀樂之所自矣況稼穡之艱難乎
今陛下以上聖之姿肇臨海内是天下人人傾耳注心
之日也特願陛下思成王訓導之功念文皇㳺習之漸