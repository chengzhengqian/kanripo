等相與刻石傳徽斯文予春秋之徒也豈將苟其辭哉
雅敬宋公王臣之重次嘉譚子賛徳之義遥感耆舊去
思之勤越裳變風知周公之才之美吉甫作頌見申伯
平藩于宣觀政將來惡可廢也頌曰
降王宰兮逺國靈歌北户兮舞南溟酌七徳兮考六經
政畫一兮言不再草木育兮魚鼈寧變蓬屋兮改籬牆
魚鱗瓦兮鳥翼堂洞日華兮皎夜光火莫炖兮風莫颺
事有近兮恵無疆崑崙寳兮西海財㡬萬里兮嵗一來