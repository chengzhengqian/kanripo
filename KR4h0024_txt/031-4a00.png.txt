天譴請因吉日設壇告類祗畏上帝惠兹下民翼子謀
孫罔敢愆徳則小則大無惑無違對越鴻休伏深慙懼
謹遣太尉某用薦告之禮瑞冊蒼璧香萁明粢嘉蔬禋
祀于皇皇后帝明靈降享仍改義寧二年為武徳元年
大赦天下
　　唐𤣥宗明皇帝受禪告南郊文
皇帝臣某敢以𤣥牡昭告于皇皇上帝上皇厭理萬機
凝情太古釋兹重負與道優游宇宙不可以無君宗社