劉闢一舉靖巴卭二年戮李錡不戰安江東顧惟眇眇
徳遽有巍巍功或者天降沴無乃儆予躬上思答天戒
下思致時雍莫如率其身慈和與儉恭乃命罷進獻乃
命賑饑窮宥死降五刑責已寛三農宫女出宣徽廐馬
減飛龍庶政靡不舉皆出自宸衷奔騰道路人傴僂田
野翁懽呼相告報感泣涕霑胷順人人心悦先天天意
從詔下纔七日和氣生沖融凝為油油雲散作習習風
晝夜三日雨淒淒復濛濛萬心春熙熙百糓青芃芃人