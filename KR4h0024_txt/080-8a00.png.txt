　　上司徒李相公論用兵書
伏覩明詔誅山東不受命者廟堂之上事在相公雖罇
俎之謀筭畫已定而賤末之士蒭蕘敢陳伏希捨其狂
愚一賜聴覽某太和二年為校書郎曽詣淮西將軍董
重質詰其以三州之衆四歲不破之由重質自誇勇敢
多筭之外復言其不破之由是徵兵太雜耳徧徵諸道
兵士上不過五千人下不至千人旣不能自成一軍事
須帖附地主名為客軍每有戰陣客軍居前主人在後