攅巒與山無窮明日州邑耄老雜然而至曰吾儕生是
州藝是野眉尨齒鯢未嘗知此豈天墜地出設兹神物
以彰我公之徳歟既賀而請名公曰是石之數不可知
也以其多而命之曰萬石亭耄老又言之曰懿夫公之
名亭也豈専狀物而已哉公甞六為二千石既嬴其數
然而有道之士咸恨公之嘉績未洽于人敢頌休聲祝
公於明神漢之三公秩號萬石我公之徳宜受兹錫漢
有純臣惟萬石君我公之化始于閨門道合千古祐之