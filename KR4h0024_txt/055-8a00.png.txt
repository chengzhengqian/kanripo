之君延霸王之佐因曰才有所詣不逮前賢向令伊吕
並世而生殷周易地而處則太甲不放桐宫而四海咸
理諸侯不誓孟津而天下大定但為天不假年志盡莫
就生居於後功績在其下耳然非先主之識武侯或不
能輔成於王業使百代令君用人必由此道欲使社稷
不振賢智逃於藪澤其可得邪公死之日遺令塟漢中
宅軍前祭法曰法施於民以死勤事以勞定國則祀之
至令官書廟食成不刋之典一山之内每有風行草動