其所好時屬歉歲涉旬無煙彈琴讀書不改其樂好事
者攜酒食以饋之陶陶然脫遺身世涵泳道德㧞清塵
而棲顥氣中古以降公無比焉知我或希晦而不耀故
也是宜為國老更論道佐世而羔鴈不至殁於空山可
勝慟邪所著文章根𤣥極則道演寄情性則𤣥于思善
人則禮咏多能而深則廣呉公子觀樂曠達而妙則現
題窮於性命則蹇士賦可謂與古同轍自為名家者也
又其惡萬金之藏鄙十卿之禄貴富之辯吾得其真至