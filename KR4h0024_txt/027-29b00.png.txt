則萬商廢業萬商廢業則人不聊生其間或有輕訬任
俠之徒斬龍刺蛟之黨鄱陽暴虐之客富平悍壯之夫
居則蔵鏹出便竦劍加之以重税因之以威脅一旦獸
窮則摶鳥窮則攫執事者復何以安之哉臣知其不可
者四也五帝之初不可詳已三王之後厥有著云秦漢
相承典章大備至如闗市之税史籍有文秦政以雄圖
武力捨之而不用也漢武以霸畧英姿棄之而勿取也
何則闗為禦暴之所市為聚人之地税市則人散税闗