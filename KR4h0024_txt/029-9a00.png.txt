請委長官擇選指陳才實以狀上言一經薦揚終身保
任各於除書之内具標舉授之由示衆以公明彰得失
得賢則進考増柣失實則奪俸贖金亟得則褒升亟失
則黜免非止搜揚下位亦可閲試大官前志所謂達觀
其所舉即此義也自䝉允許即以宣行南宫舉人纔至
十數或非臺省舊吏則是使府佐僚累經薦延多歴事
任議其資望既不愧於班行考其行能又未聞其闕敗
而議者遽以謄口上煩聖聦道之難行亦可知矣陛下