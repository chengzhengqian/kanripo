十五年劉逸淮死軍中皆曰此軍司徒所樹必擇其骨
肉為士卒所慕頼者付之今見在人莫如韓甥且其功
最大而材又俊即柄授之而請命於天子天子以為然
遂自大理評事拜工部尚書代逸淮為宣武軍節度使悉
有舅氏司徒之兵與地衆果大悅便之當此時陳許帥
曲環死吳少誠反自將圍許求援於逸淮啗之以陳歸
汴使數輩在館公悉驅出斬之選卒三千㑹諸軍擊少
誠許下少誠失勢以走河南無事公曰自吾舅殁五亂