造作似是動皆符㑹上驚聞激怒下法吏議其罪諫官
伏閤爭不得公入侍密啓上意乃寛止於郡佐公實有
力今李崖州鎭劒南西川上言西蕃别屯以維州降帶
甲之士甚銳其地要害得之足以壯邊部徐圖河湟此
其漸也上疑不決下南宫議百執事皆是西川奏公獨
曰國家近與昆夷歃血四鎭晏然今若自虧大信犬戎
恃衆見詰渝盟彼直我曲未可量也上曰丞相之言是
詔還維州初德裕承藉地勢自負機術公介特素不與