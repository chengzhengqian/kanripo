遘自崇陵至於豐陵不能周嵗司空杜公由太常相天
下連為禮儀使擇其僚以備損益於是河東裴瑾以太
常丞隴西辛秘以博士用焉内之則攅塗秘器象物之
宜外之則復土斥土因山之制上則顧命典策與文物
以授萬國下則制服節文頒憲則以示四方由其肅恭無
不備具包并總統千載之盈縮羅絡旁午百氏之異同
搜揚翦截而畢得其中顧問闗決而不悖於事議者以
為司空得其人而邦典不墜裴氏乃悉取其所刋定及