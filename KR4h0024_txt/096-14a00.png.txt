陋質荷斟酌狹中愧提擎師服/豈能煮仙藥但未汚羊
羮喜/形模婦女笑量度兒童輕彌明/徒爾堅重性不過
升合盛師服/仍似廢轂仰側見折軸横喜/時於蚯蚓竅
㣲作蒼蠅鳴彌明/以兹飜溢愆實負任使誠師服/常居
顧眄地敢有漏泄情喜/寧依暖熱弊不與寒凉并彌明/
區區徒自效瑣瑣不足呈師服/迴旋但兀兀開合唯鏗
鏗喜/全勝瑚璉貴空有口傳名豈比爼豆古不為手所
撜磨礲去圭角浸潤著光明願君莫嘲誚此物方施行