故人主每見前代之亡則知其政教之所由喪而皆不
知其身之失是以殷紂笑夏桀之亡幽厲亦笑殷紂之滅
隋煬帝大業之初又笑齊魏之失國然今之視煬帝亦
猶煬帝之視齊魏也故京房謂漢元帝云臣恐後之視
今亦猶今之視昔此言不可不誡徃者貞觀之初率土
饑儉一匹絹纔得一斗米而天下怡然百姓知陛下甚
愛憐之故人曽無謗讟自五六年來頻嵗豐稔一匹絹
得粟十餘石而百姓皆以陛下不憂憐之咸有怨言又