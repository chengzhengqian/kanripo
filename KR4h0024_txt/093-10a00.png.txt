　　崔公山池後集序　　　　　　李　翰崔公吏於華葉再黄矣士之才也天髙其興益之以小
山焉山臨清池峭絶孤踊岑無一仞波無一勺而洲嶼
縈帶巒崖盤鬱則巫廬衡霍不出於庭間矣若其琴幌
朝開書堂晩清緑筠森疎下見松雪登蕙蘭之徑調瓊
瑶之章則雍雍詠歌盡在丹壁又與一二文士以吟以
賦謂之後集焉
　　東臯子集序　　　　　　　　吕　才