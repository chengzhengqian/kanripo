名花蕚中題屹雲中而佩鳯杳天外而舒蜺於是天子
設席千羞百醴家人齒筵愉愉濟濟此王者之示悌也
盛則長隄砥平錯則纓弁繁夥佩印分魚九參六佐肅
威儀於行盖指戒途於前馬待漏未開朝騎沓街雞鳴
朱邸火度青槐先導擘雲後車奮雷逓以嚴聲不生微
埃人寒勿慄統以京尹臨人柄殺罔敢不謹豪家戚里
金張許史走騎如龍行車若水拉枯請命曽不仰視配
前王與後趙固異代而殊擬其地勢也負秦章臺倚漢