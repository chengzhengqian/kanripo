文章本於王化繫於風俗亦其志氣之所發也司徒諱
建封南陽人簡亷疏達信厚誠直秉心可大以禮義為
干櫓非道不處視圭組猶稊稗以褐衣寛愽㳺于京師
當時賢公名卿盛服先生之倫皆迎門締交就義若渴
贊師律於盟津大鹵二府由察視主柱下方書朝廷以
州部要害選難符守歴巴陵陟壽春婪婪反虜壤地相
接衆寡懸絶物情不交斬其使者以殉傳首於行在所
屏翰淮海我為金湯選愞觀望者皆革心服義而東夏