若山川以寧胡人服藝畏威不敢南牧願充麾下者五
百餘人兹所謂剛猛除暴而戎狄格昔漢飛將軍亦為
北平守擊胡有困辱之事射虎有騰傷之患其與將軍
神勇非為侔矣鄭公既寫其圗俾予賛之詞曰
憬彼山戎噬我封略有羣者虎載肆騰摶邉甿懔懔若
崩厥角將軍出塞屏黜車騎進馬前當挺身以餌威有
所服精有所聚氣全以雄力果而取震驚矍矍虎反如
䑕威武桓桓人反如虎勁弓雷霹長矢電激中口穿胷