至誠促嚴吏家慰懋民户故秋夏之税先期而集宥過
以容不逮奬能以勸不修為魁而萃頑者取一以警百
故政刑之簡朞月而治以俸錢葬枯而恩浹以家飲救
渴而澤周萼合兄弟之析居者而民以養復老弱之
流庸者而彊以實和氣潛通連嵗大穰廷内閑閑似密
與蒲余既堙厄斥置於此始來而𢎞農楊君敬之具為
余話君美談既接益久得實其聞乃刻山石鑱㕔壁盛
之以觀永久