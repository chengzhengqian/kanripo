以成召虎之勲非漢宣無以聼營平之計勗哉上将光
我中興公前後受降三萬人特勒二人可汗姉一人都
督外宰相四人其他侯王騎将不可備載王褒以日逐
歸徳稱為人瑞班固以稽落蕩寇大振天聲孰若天子
神武百蠻震慴乗其蹙困臨以兵鋒刈單于之旗納休
屠之附非萬里之伐無三年之勤巍乎成功輝焯後代
冝刻金石以揚鴻休銘曰
大和之初赤氣宵興開成之末彤雲暮凝異鳥南來胡