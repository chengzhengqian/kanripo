乾余常究焉清者浮於上濁者積於淵濁以載物為德
清以不極為𤣥載物者以積鹵負其大鹵鹹水也所以/能浮厚地也
不極者以上規奠其圓北辰不動謂/之上規也故知鹵不積則其
地不能載𤣥不運則其氣無以宣夫如是山嶽雖大地
載之而不知其重華夷雖廣鹵承之而不知其然也氣
之輕者其升乃高故積雲如嶽不駐鴻毛輕而清也而
物莫能勞及其干霄勢窮霏然下墜謂為雨/者也隨㘭壑而
虚受任畎澮之疏潰著則重也故舟檝可以浮寄至夫