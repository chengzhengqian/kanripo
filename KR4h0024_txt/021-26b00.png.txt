博綜無所遺窈冥夷希微妙詎可識無思無為不飲不
食仰之彌峻巍乎其若山挹之彌深湛乎其若海夫其
通才練識贍學多聞翰墨之工文章之美皆忘其所能
也練師藴廣成之徳睿宗繼黄軒之明齋心虛求將倚
國政侃侃然不可得而動也我皇孝思維則以道理國
協帝堯之用心寵許由之髙志故得放曠而處逍遥而
逰聞練師之名者足以激厲風俗睹練師之容者足以
脱落氛埃以慈為寳以善救物神以知來智以蔵往允