宗老將薦芰屈建命去之曰祭典有之國君有牛享大
夫有羊饋士有豚犬之奠庶人有魚炙之薦籩豆脯醢
則上下安之不羞珍異不陳庻侈不以私欲干國之典
遂不用此則禮外之食前賢不敢薦也今欲取甘㫖之
物肥濃之味隨所有者皆充祭用苟踰舊制其何限焉
雖籩豆有加豈能備也傳曰太羮不致粢食不鑿昭其
儉也書曰黍稷非馨明徳惟馨夫事神在於䖍誠不求
厭飫三年而禘不欲黷也三獻而終禮有成也風有采