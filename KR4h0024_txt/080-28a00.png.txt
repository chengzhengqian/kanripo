二千五百人是皆立鴻勲成大業矣夫就世務者在結
人心結人心者在吾所以張其形勢也方聞紀綱之僕
者三百人軍令茍行亦足以塞諸侯之望奪羣冦之心
歸六萬人之志矣使賊不為則已為則必決死於一戰
以延其命願閤下無事迫速慎出令拔竒士而已昔先
主所以分蜀而帝者獨以長短之權傾曹公耳誠使諸
侯以嚴暴吾以寛厚收之諸侯以殺戮吾以禮義懷之
彼有所短吾見其長彼有所乏吾施其餘則事何不濟