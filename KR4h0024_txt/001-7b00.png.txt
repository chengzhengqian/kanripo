中徂外鏡洗川澄弦直閭閻井畫溝塍靡迤秦山陂陁
漢陵知稼穡之艱難見皇王之廢興及乎𤣥㝠戒寒海
神飛雪瑶城粉野琪樹森列玉宇琁階雲門露闕天華
霽朗日朝徹赤旗絳庭朱柱艶月仰白帝而金精開
披河宫而銀燭發其或蠻夷不至帝用興戎降元帥於
天上發神謀於禁中皇靈震耀殄厥渠凶矯矯武臣此
焉獻功效俘虜而陳器械恢莫大之威容爾乃時殷仲
冬日正南至上公奉斚羣后在位一人夀昌萬國承賜