或侈靡理或底伏文之難能也如是博陵崔君元翰東
漢濟北相長岑之後也曽祖某濟州刺史祖某鳳閣舍
人考某以經明厯衛州汲縣尉虢州湖城縣主簿親没
遂不復仕探古先微言著尚書洪範周易忘象及三國
春秋幽觀之書門人諸儒易其名曰貞文孝父君紹文
宗雕龍之慶究貞文法義之學潔㢘清方敦直莊明博
見强志不取合於俗黙而好深湛之思舒而為彬蔚之
文師遵六籍磅礴二漢不為物選不為波流初間闗隱