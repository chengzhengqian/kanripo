屈平宋玉哀而傷靡而不逺六經之道遯矣論及後世
力足者不能知之知之者力或不足則文義寖以微矣
文顧行行顧文此其與於古歟帝唐文行臣太子賔客
贈禮部尚書博陵孝公崔氏諱沔字若沖安平公愷之
少子也世為德表門為上族振發純英滋漸名訓大包
淑和髙厲遐清行先乎孝藝裕乎文資孝可以股肱王
室揆文可以弼成邦敎進士登第舉賢良方正對䇿第
一召見拜校書郎厯陸渾主簿朝廷以公直躬正詞擢