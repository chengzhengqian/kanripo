矣余曰天常執其所能以臨乎下非有禎乎治亂云爾
人常執其所能以仰乎天非有預乎寒暑云爾生乎治
者人道明咸知其所自故徳與怨不歸乎天生乎亂者
人道昧不可知故由人者舉歸乎天非天預乎人云爾
　　天論中
或曰予之言天與人交相勝其理微庸使户曉盍取諸
譬焉劉子曰若知旅乎夫旅者羣適乎莽蒼求休乎茂
木飲乎水泉必强有力者先焉否則雖聖且賢莫能競