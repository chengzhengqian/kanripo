人事常鍊氣服食/奏清商樂以自奉　　　蕭宋公瑀
隋氏不君忠賢莫用桐生朝陽有集惟鳳捨彼頽厦鬱
為新棟路車𤣥衮開國有宋武徳之暮羣孽内蠧巍巍
宋公聳節髙步不吐不茹不來不去屹屹中立為天一
柱從容而言社稷遂安持誠秉忠光輔二君激濁揚清
欲人如身道至廣莫我敢羣境至大不容纖塵雪山倚
空冰壑照人耿介絶倫為唐貞臣