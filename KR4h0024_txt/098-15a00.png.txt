與相如揚雄之流異代而同工也故角於文陣而聲光
振起今之中選是榮其歸想寧慶之晨為鄉里改觀孰
不謂人之龍鳳乎懿哉輔文是行也足以自重
　　送廬嶽處士符載歸蜀覲省序　崔　羣
旄頭光明垂三十載不習爼豆化為侯王者十有八九
焉由是隠逸憔悴羔雁不行蒼山沈沈側陋不顯建中
初有峨嵋客符君發六籍棹三湘深入匡廬絶迹半紀
學窺顔子之門閾文紹陳君之骨鯁逸慕嚴光之垂釣