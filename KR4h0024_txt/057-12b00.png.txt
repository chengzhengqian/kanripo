師娶鄉邑劉氏女生公是為齊國太夫人夫人之兄曰司
徒𤣥佐有功建中貞元之間為宣武軍帥有汴宋毫潁
四州之地兵士十萬人公少依舅氏讀書習騎射事親
孝謹偘偘自將不縦為子弟華靡遨放事出入恭敬軍
中皆目之嘗一抵京師就明經試退曰此不足發名成
業復去従舅氏學將兵數百人悉識其材鄙怯智勇指
付必堪其事司徒竒之士卒屬心諸老將自以為不及
司徒卒去為宋南城將比六七嵗汴軍連亂不定貞元