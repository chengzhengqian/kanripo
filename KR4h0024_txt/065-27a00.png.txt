孟氏諱靜素江夏安陸人也其先徙里成仁繼跡於孔
墨反笋表徳齊聲於曽閔是以貽則當世錫類後昆軒
冕之盛既富於天爵賢眀之質獨表於仙才固以軼仲
弓之奕葉邁陽元之餘慶者矣法師禀兩儀之靈和體
五常之休徳崇蘭散馥掩蕭艾於芳春朗月揚輝蕩雲
霧於清夜盈尺之寳出鄢郢而連城徑寸之珍入大梁
而照乘豈惟楊號異才馳聲益部曹稱孝行播美上虞
而已㢤㓜而慕道超然拔俗志在芝桂譬芻豢於糠粃