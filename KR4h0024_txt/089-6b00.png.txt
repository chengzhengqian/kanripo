之石土者誰乎此小生汲汲於私心誠在此也某每病
此來之欲為丞相者馴致其道積人之望使必曰某公
必為宰相白麻未及下而門已扄鐍其此豈謂導萬物
之情狀達一人之聦明邪且一人之耳待宰相而聦之
一人之目待宰相而明之宰相之耳目亦資天下之士
且曰是何賢於我其言亦何補焉此榖梁子所謂上暗
下聾也某甞試論之天下之形聲雖離婁師曠故不能
周視遍聽矧閉目掩耳而欲達天下之視聽不亦難哉