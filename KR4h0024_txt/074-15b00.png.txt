人吏浹和公與監軍使燕於此閣文武賔士皆與在席
酒半合詞言曰此屋不修且壊前公為從事此邦適治
新之公所為文實書在壁今三十年而公來為邦伯適
及朞月公又來燕于此公胡得無情哉公應曰諾於是
棟楹梁桷板檻之腐黒撓折者易新之葢瓦級甎之故
缺者赤白之漫漶不鮮者治之則已無侈前人無廢後
觀工既訖功公以衆飲而賞焉以書命愈曰子其為我
記之愈既以未得造觀為歎竊喜載名其上辭列三王