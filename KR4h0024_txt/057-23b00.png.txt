雲火照于河上天兵宿于北門朝廷憂之有命招諭合
以信誓際于天人話言感寤撫劔歎息是嵗以控弦之
士七百騎垂櫜入塞解甲來朝以其本枝復賜李氏授
玉鈴衛將軍左奉宸内供奉圖形雲閣之中置酒蓬萊
之上君臣相賀羽衛生光君子曰井谷不可以游龜龍
蟻垤不可以戴松栢漢於是始靖虜於是始憂是後殪
靺鞨于鴨緑之野覆林胡于榆闗之外北出障塞懷其
王庭南救河源復其死地石壑之役以一旅定三軍冷