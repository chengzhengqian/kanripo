廣陵李該博達之士也學無不通尤好地理患其書多
門歴世寖廣文詞浩蕩學者疲老由是以獨見之明法
先聖之制黜諸子之傳記述仲尼之職方㑹源流考同
異務該暢從體要綽然勒成一家之説猶懼其奥未足
以昭啟後生乃裂素為方儀據書而畫隨方面以區别
擬形容之訓解命之曰地志圖觀其粉散百川黛凝羣
山元氣剖判成乎筆端任土之毛有生之類大鈞變化
不出其意然後列以城郭羅于陬落内自五侯九伯外