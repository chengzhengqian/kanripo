祗事代宗中行山立乃恊於初未弱冠隱於汲郡共城
山下營道抗志不苟合於時族子華名知於人嘗謂公
曰叔父上鄰伊周旁合管樂聲動律外氣横人間感激
西上舉秀才第一陟降中外間闗代故宣力匪躬勤於
王家出涖方國入居清近由給事黄門官小司空剖符
毗陵陟明於呉㢘問風行四方表率拜御史大夫不仁
者逺武皇炳然審天工之可付公亦曉然知理道之可
必一德交感推心合符執熱以待濯臨摯而不淑豈斯