惡生而不淑孰謂其夀死而不朽孰謂其夭已乎元賓
文髙乎當世行出乎古人竟何為哉竟何為哉
　　唐栁州刺史栁子厚墓誌銘并序/　韓　愈
子厚諱宗元七世祖慶為拓跋魏侍中封濟隂公曽伯
祖諱奭為唐宰相與褚遂良韓瑗俱得罪武后死髙宗
時皇考諱鎮以事母棄太常博士求為縣令江南其後
以不能媚權貴失御史權貴人死乃復拜侍御史號為
剛直所游皆當世名人子厚少精敏無不通達逮其父