休徴嘉瑞麟鳯龜龍之屬皆已備至而周公以聖人之
才慿叔父之親其所輔理承化之功又盡章章如是其
所求進見之士豈復有賢於周公者哉不惟不賢於周
公而已豈復有賢於時百執事者哉豈復有所計議能
補於周公之化者哉然而周公求之如此其急惟恐耳
目有所不聞見思慮有所未及以負成王託周公之意
以不得於天下之心如周公之心設使其時輔理承化
之功未盡章章如是而非聖人之才而無叔父之親則