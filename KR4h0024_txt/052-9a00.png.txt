河圖而括地用遁甲而開山發揮宇宙之精噴薄隂陽
之氣壁立而千仭削成而四方北臨碣猶如聚米南
望荆衡纔同覆簣共工觸皇天之八柱未足擬議龍伯
釣溟海之三山無階響像考於含神紐白玉猶存驗於
山海經黄花不落其名有序則太室西徧其位可知則
嵩高佐命若乃乾坤之所合雷雨之所交仰躔七星之
野俯鎮三河之曲朝市臨於域中樞機正於天下六合
交㑹於是乎有天帝之下都九州名山於是乎有靈仙