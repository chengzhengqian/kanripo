知相公固亦潜心於姚宋亦恐聖君不及𤣥宗焉夫姚
宋潜心於房魏而已無愧於房魏今相公已潜心於姚
宋詎得有愧於姚宋邪天惟無愧實在應變成務守文
持正踐其跡必至其所至俾後人之談者自四公而加
相國焉相公必以是為心某知相公未得髙枕於廟堂
之上者有四矣孔子曰不患寡而患不均今縁邊八鎮
之士聞六軍之人坐以受賜莫不開口以待哺将欲賈
餘勇以壮邊勢惟恐不厚於六軍之賜矣此亦賞過乎