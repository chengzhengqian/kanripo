三院東西四十六步南北四十步由東為首其一為中
丞其二為雜事其三為左右巡使若中丞升為大夫改官
不改院若三院畢朝集臺院附於雜事殿察附於巡使
其名總號為御史臺中書南院院門北闢以取其嚮朝
廷也其制自中書南廊加南北為軒入院門分東西廂
為拜揖折旋之地内外皆有廡蟠迴詰曲矚之盈盈然
梁棟甚宏柱石甚偉椽欒楶梲麗而不華門窗户牖華
而不侈名木修篁竒葩秀實若升緑雲若編青簫以至