請也彼見吾君臣父子之懿文物事為之盛其心有慕
焉拘其法而未能入故樂聞其説而請之如吾徒者宜
當告之以二帝三王之道日月星辰之行天地之所以
著鬼神之所以幽人物之所以蕃江河之所以流而語
之不當又為浮屠之説而瀆告之也民之初生固若禽
獸夷狄然聖人者立然後知宫居而粒食親親而尊尊
生者養而死者藏是故道莫大乎仁義教莫大乎禮樂
刑政施之於天下萬物得其宜措之於其躬體安而氣