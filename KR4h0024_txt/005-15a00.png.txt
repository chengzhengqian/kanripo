濁於是九圍所沓必揆於靈臺萬古無差可徵於幽贊
且彤車白馬先命羲和紫極黄龍次分甘石雖東流不
溢天問猶疑而北户承陽地維何隱稽夫儒氏之業也
莫不咸思蟻轉盡愧雞如安可命曰三靈或迷其二大
愚以始聞方數則揆𤣥黄亦嘗以大竇酬嘲敢云早惠
既不用蛉膠習戲自鄙童心及竊譽思中拘塵長者執
經堂奥避席嚴師自悟牖間愧非胡廣頻依廡下虚感
伯通而日月居諸榆槐屢改管窺之心妄切瞽史之學