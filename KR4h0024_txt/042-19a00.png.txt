若死喪之威降殺之等禮經五服之制齊斬有殊考妣
三年之喪貴賤無隔以報免懐之慈酬罔極之恩稽之
上古喪期無數暨乎中葉方有嵗年禮記云五帝殊時
不相沿樂三王異代不相襲禮白虎通云質文再而變
正朔三而復自周公制禮之後孔父刋經已來爰殊厭
降之儀以標服紀之飾重輕従俗斟酌隨時故知禮不
従天而降不由地而出也在人消息為適時之中耳春
秋諸國魯最知禮以周公之後孔子之邦也晉韓起來