為循常有司用比邉障遠地擲置不問民亦甘心尚書
再治之老民相率兩走闕下遮丞相馬叩頭乞留請樹
生祠及詔追去攀縁擕扶哭於道路尚書治外主治内
尚書所至必稱崱崱為名公偉人主實有内助焉穆宗
以太皇太后敬主尤為親信俯首益卑車服侍使愈自
貶抑覲謁温凊外口不言他事訖穆宗朝人不以親貴
稱當貞元時徳宗行姑息之政王武俊王士眞張孝忠
子聨為國壻憲宗初寵于頔來朝以其子配以長女皆