天下母慈子孝焉何能使天下移風易俗焉惟陛下思
之将何聖顔以見唐家宗廟将何誥命以謁大帝墳陵
陛下何故日夜積憂不知鐘鳴漏盡臣愚以為天意人
事還歸李家陛下雖安天位殊不知物極則反器滿則
傾故語曰當斷不斷反受其亂此之謂也陛下不如髙
揖樞務自怡聖躬命史臣以書之令樂府以歌之斯亦
太平之盛事也臣聞見過不諫非忠臣也畏死不言非
勇士也臣何惜一朝之命而不安萬乗之國哉故曰苟