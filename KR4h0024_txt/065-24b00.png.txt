理適吾道之可言千載一期起乃時耳矧公以濟代全
才合乎休眀樹風南藩績最天下前嵗興建儒學而天
降膏露顯于廟庭俗變風移遂至於道今之輝崇真館
闡奉𤣥化上感睿㫖下孚元元仁聲順氣流溢四境推
是為政大而伸之則致君經國之用可見矣又况封部
之内融汰之下徧識𤣥元之教俱為㟪之人顧難乎
哉餗謬列屬城獲詳事實又嘗以春秋屬詞為學故承
命奮筆直而不文其銘曰