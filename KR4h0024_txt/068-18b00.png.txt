武昌軍命公爲禮部尚書平章事爲節度使公始至問
民疾苦皆曰城土踈惡歳輸簾竹為苦其奸吏旁縁主
爲侵取費與稅等歳乆前後政欲畫計䇿訖無所施公
即除去冗長用公私錢陶塼甃城凡五年乃就明年文
宗即位加吏部尚書明年急徴拜兵部尚書平章事重
拜中書侍郎𢎞文館大學士鄭注怨宋丞相申錫造言
挾漳王爲大逆状跡牢密上怒必殺公曰人臣不過宰
相今申錫已宰相假使如所謀豈復欲過宰相有他圖