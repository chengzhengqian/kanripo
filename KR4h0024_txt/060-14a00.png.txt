餞者動以萬輩皆鳴咽流涕如嬰兒之别慈母焉噫若非袴
之惠及其㓜稚雞豚之養及其老艾推赤心置人腹中
者則安能化暴戾之俗一至於此乎西人泣送東人歌迎
梁楚千里風交化移膏雨景星所至蒙福于時開成㑹昌
之際上方致理公未登庸顒顒蒼生環望而已盛矣哉大
丈夫生於世也以忠貞奉乎君以義利惠乎人以黻冕貴
乎身以宗廟顯乎親以孝敬交乎神冝其荷百禄輔一徳
為有唐之宗臣者歟君子謂李氏之廟也休哉公之祭也