如此則是亭憑眺之外又有傳經之道焉若乃乗農隙
之暇時購武夫之羨功㕓閭不煩財用不屈揚昔人之
休烈垂不朽之遐觀咨其剏物之智有以加人不如是
烏能及此己夘嵗冬十月予將浮淛河上㑹稽凌縉雲
觀赤城道出公之仁宇目覧亭之崇構舉書其實合春
秋傳信之經後之人無視十洲孟浪之說而沒其誼云　　潁亭記　　　　　　　　　　陳　寛
潁水濵有地可以覧山川之秀者九山祠在焉西北餘