之災變盡觧矣人事之興廢盡究矣皇王之道盡識矣
聖賢之文盡知矣而又下及蟲豸草木鬼神精魅一物
已上莫不開㑹此其可以當愽學宏辭者邪恐猶未也
設他日或朝廷或持權衡大臣宰相問一事詰一物小
若毛甲而時脫有盡不能知者則號愽學宏辭者當其
罪矣私自恐懼憂若囚械後幸有中書長者曰此人不
堪抺去之乃大快樂曰此後不能知東西左右亦不畏
矣去年入南場作判比於江淮選人正得不憂長名放