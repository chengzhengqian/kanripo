　　示孟郊　　　　　　　　　孟浩然
蔓草蔽極野蘭枝結孤根衆音何其繁伯牙獨不喧當
時髙深意舉世無能分鍾期一見知山水千秋聞爾其
保静節薄俗徒云云
　　自誡　　　　　　　　　　司空圖
我祖銘座右嘉謀貽厥孫勤此茍不怠令名日可存媒
衒士所恥慈儉道所尊松柏豈不茂桃李亦自繁衆人
皆察察而我獨昏昏取訓於老氏大辯欲納言