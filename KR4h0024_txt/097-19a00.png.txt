謂牛馬之飲者離坐其背實觴而流之接取以飲乃置
監史而令曰當飲者舉籌之十寸者三逆而投之能不
洄於洑不止於坻不沈於底者過不飲而洄而沈而止
者飲如籌之數既或投之則旋眩滑汨若舞若躍速者
遲者去者住者衆皆據石注視懽抃以助其勢突然而
逝乃得無事於是或一飲或再飲客有婁生啚南者其
投之也一洄一止一沈獨三飲衆乃大笑懽甚余病痞
不可飲酒至是醉焉遂損益其令以窮日夜而不知歸