朕不徳也羣臣遊聖蕩莫能名約乎舊史敢頌成績辭
曰
帝徳廣運乃聖乃神天祚聖兮唐惟舊邦其命惟新再
受命兮帝初正人降居上黨天下往兮黄龍晝見攀天
而上九五象兮帝遊于野紫雲之下求必在兮帝寢于
堂變龍有光觀者駭兮天迹人謡木連蓍立總神異兮
空鍾化宂縞鹿赤魚何詭異兮上天無聲託類附形覺
悟人兮聖皇齋栗在得戒失昭事神兮皤皤潞老樂我