咸飛來而讚揚地中菩薩咸踊出而瞻仰於是陳巨㑹
以落之張梵樂以考之煌煌乎休㢤越寳庭之能事畢
矣而宏範莫紀又八稔於斯河南史凜然文林之秀也
尉于右邑攝兹銅章恵化一清於灌壇希聲重美於洪
器命我昭述式副羣心之望焉而主簿𢎞農楊量新尉
楊光朝等並髙幹才敏力懋於道勉奉天秩允恭仁祠
輔營樂石賛就厥美雖黙者果得不言乎銘曰
靈鍾上空儀法天體道内虚含至圎雄威蓄毓時乃宣