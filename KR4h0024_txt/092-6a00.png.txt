排纉成五十巻凡二千一百九十一首前輩多以前集中集為名予以為國家改元長慶於是因號曰白氏長
慶集大凡人之文各有所長樂天之長可以為多矣夫
以諷諭之詩長於激閒適之詩長於遣感傷之詩長於
切五字律詩百言而上長於贍五字七字百言而下長
於情賦贊箴戒之類長於當碑記敘事制詔長於實啟
奏表狀長於直書檄詞䇿剖判長於盡總而言之不亦
多乎哉至於樂天之官秩景行與予之交分淺深非敘