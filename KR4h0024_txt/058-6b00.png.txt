國徴賢良設四科以盡林公居文詞清䴡之目授𢎞文
館校書郎時徳宗新即位聲烜虜庭西戎畏威㡳貢内
附詔諫議大夫崔河圖持節即虜帳以報之使臣欲盛
其賔寮以自大遂嘿表公為介授大理評事除書到門
公方為人子不敢許以逺稱病弗果行歸寕夀春養志
盡敬丞相楊炎勇于用才擢公為左拾遺奉安輿而西
未幾再集荼蓼居從後䘮将闋是歲建中四年京師急
變黄屋順動狩于巴梁公徒行間道以歸王所既中月