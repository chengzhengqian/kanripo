富别愁在顔貧别愁銷骨懶磨舊銅鏡畏見新白髮古
樹春無花子規啼有血離絃不堪聽一聽三四絶世途
非一險俗慮各千結有客步大方驅車獨迷轍故人韓
與李逸翰雙皎潔哀哉摧折歸贈詞縦横設徐方國號
在元戎天下傑禰生投刺遊王粲吟詩謁髙情無遺照
朗抱開曉月有土不埋寃有讎皆為雪願為直草木永
向君地列願為古琴瑟永向君地發欲識丈夫志曽將
孤劒說