斥之又豈才而竒者帝獨重之而人反不重耶又豈人
見㑹勝帝耶
　　梓人傳　　　　　　　　　栁宗元
裴封叔之第在光德里有梓人款其門願傭隙宇而處
焉所職尋引規矩繩墨家不居磨斵之器問其能曰吾
善度材視棟宇之制髙深圓方短長之宜吾指使而羣
工役焉捨我衆莫能就一宇故食於官府吾受禄三倍
作於私家吾収其直太半焉他日入其室其牀闕足而