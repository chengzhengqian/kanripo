不違如愚居寂之室垂二十年寂曰爾之所得可謂浹
於心術布於四體欲益而無所益欲知而無所知渾然
天和合於大無吾無有以教矣佛法以開示羣盲為大
功度滅衆惡為大徳爾當以功徳普濟迷途宜作梯航
無久滯此由是陟羅浮渉清涼歴三峽遊九江貞元初
因憩藥山喟然歎曰吾生寄世若萍蓬耳又何效其飄
轉邪既披榛結菴纔庇趺座鄉人知者因賫擕飲饌奔
走而徃師曰吾無徳於人吾何以勞人乎哉並謝而不