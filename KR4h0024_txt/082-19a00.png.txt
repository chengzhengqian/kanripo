　　答皇甫湜書　　　　　　　　李　翺
辱書覽所寄文章辭高理直歡悅無量有足發予者自
别足下來僕口不曾言文非不好也言無所益衆亦未
信秖足以招謗忤物於道無明故不言也僕到越中得
一官三年矣材能甚薄澤不被物月費官錢自度終無
補累求罷去尚未得以為愧僕性不解諂佞復不能曲
事權貴以故不得齒於士林而足下亦抱屈在外故略
有所說凡古賢聖得位於時道行天下皆不著書以其