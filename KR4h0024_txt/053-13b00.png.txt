豪傑雷動震擊並起而亡秦當是時海水飛而無紀王
綱頽而不紐强者制命弱國連衡項羽提八千兵鼓行
稱百萬隳名城坑勁卒弑義帝屠咸陽七十餘戰而天
下定矣於是背闗懷楚專制主約雖負河山藉舊業南
面稱孤者膝行請命舉國受署者莫敢抵捂焉而高祖
奮于漢中定三秦之地扶義仗信東向而爭天下天下
之命懸於二雄山東紛紛蜂合蟻聚未省所係羽嘗以
百萬之衆圍高祖於滎陽紀公推天歴之在劉顧忠節