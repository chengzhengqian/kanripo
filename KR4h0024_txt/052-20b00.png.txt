廟也非有政事功徳可紀直悲夫甿竭其力以奉無名
之土木而已矣甌粤間好事鬼山椒水濵多淫祀其廟
貌有雄而毅□而碩者則曰將軍有溫而愿哲而少者
則曰某郎有媼烏老/切而尊嚴者則曰姥有客而豔者則
曰姑其居處則敞之以庭堂峻之以陛級左右老木攢
植森拱蘿蔦翳于上鴟鴞室其間車馬徒隸叢雜怪狀
農作之甿怖之大者推牛次者繫豕小不下犬雞魚菽
之薦牲酒之奠缺於家可也缺於神不可也一朝懈怠