列依違以沒世每欲奮廓埃壒破開濤浪聳翼雲漢垂
名竹帛謂舒腕可取耳殊不知世道隘局九重阻深不
可也又欲藏器弛用洗滌他腸昧旦調㫖甘入夜吟編
簡索聖賢意探情性源白雲霏空虚舟汎波塵機不張
語黙自任湜湜然得全其愚為唐一閒人而家世清風
祗承嚴訓不可也又欲掉長舌於公卿閒蘧蒢戚施以
媚於人拱立下流阿㫖從衆善者曰善不善者亦曰善
巧言如流俾躬處休而愚僻已慣矯之惟病不可也三