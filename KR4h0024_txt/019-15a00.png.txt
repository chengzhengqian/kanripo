神休哉臣聞天之所啓人之所戴必憑睿聖𤣥懿之徳元
命真符之紀功業見乎變徳施加乎時徳厚者施漙功𤣥
者應速或階晦以彰或由難而昌蓋生其徳之謂天授其
時之謂命天有成命其可没乎陛下昔居是州也紫雲
在天神光照室白鹿來擾黄龍上昇隴出仙洞而神魚
躍山開禪穴而靈鍾韻謡言合䜟巨迹引途嘉李傍連
祥蓍自起當此時也金石預變獄訟先歸政殷六府人
重五教陶無窳器漁有讓泉神而化之人不知力昔龍