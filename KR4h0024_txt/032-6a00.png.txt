禮也𤣥覽載籍逖聴皇王立徳可久應運斯昌天基崇
峻帝系悠長虹暉降祉真氣呈祥䓤衡朱黻熊軾龍常
契叶禎符誕生睿聖彤雲晝聚黄星夕映舒巻潛躍㡬
深道性地載天臨日暉川鏡厯試藩岳風移俗正火徳
云謝羣龍戰野蚩尤曜旗王良策馬拔山曀日滔天泯
夏蕩拒黎元阽危宗社提劒創業仗鉞専征風驅雲動
海運天行伐謀上畧制勝神兵尊王踐土復帝夷庚職
惟上相任隆羣辟六階已平四門咸闢殊物顯命彞章