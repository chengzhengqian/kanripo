𤣥祕塔者大法師端甫靈骨之所歸也於戲為丈夫者
在家則張仁義禮樂輔天子以扶世導俗出家則運慈
悲定慧佐如來以闡教利生捨此無以為丈夫也背此
無以為達道也和尚其出家之雄乎天水趙氏世為秦
人初母張夫人夢梵僧謂曰當生貴子即出囊中舍利
使吞之及誕所夢僧白晝入其室摩其頂曰必當大𢎞
法教言訖而滅既成人高顙深目大頥方口長六尺五
寸其音如鐘夫將欲荷如來之菩提鑿生靈之耳目固