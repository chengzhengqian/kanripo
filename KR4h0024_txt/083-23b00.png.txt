牛跡也若為大乗人説小乗法是以穢食置於寳器所
謂彼自無創勿傷之也故維摩經摠其義云為大醫王
應病與藥又首楞嚴三昧經云不先思量而説何法隨
其所應而為説法正是此義耳猶恐説法者不隨人之根
性也故又法華經戒云若但讃佛乗衆生没在罪苦不
能信是法破法不信故如此非獨慮説者不能救病亦
懼聞者不信没入罪苦也則佛之付囑豈不丁寜邪何
則法王經云若定根基為小乗人説小乗法為大乗人