元年冬收入若干斛數與浙西六州租税埒朝嘉厥庸
授廷尉評公又稽氣授時如前代法有白雀集于髙豐
屯廪盖大穰之徵也屯官某乙等聚而稱曰初公為屯
人有二懼焉邑人懼其暴屯人懼其擾今溝封大牙而
不相侵疆場日履而人不知方舟而上以饋師旅此功
及於國也登量而入以寛征税此徳加於人也古者智
效一官政修一鄉猶歌之詠之手之足之況朱公之績
如此其大者乎遂相與斵琬琰表阡陌南陽太守豈專