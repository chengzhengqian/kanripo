韓信見獲功臣繼叛天下㡬危征伐紛紜以至於没其
徼幸之不可為也如是陛下得不以為至誠哉議者謂
之權宜臣又未諭其理夫權宜之為義取類權衡衡者
秤也權者錘也故權在於衡則物之多少可凖權施於
事則義之輕重不差其趣理也必取重而捨輕其逺疑
也則就輕而避重苟非聖哲難盡精微故聖人貴之乃
曰可與適道未可與立可與立未可與權言知機之難
也今者甫平大亂將復天衢輦路所經首行脅奪易一