必先顛且以蜀之連山峻極其險不為公死而平沃土
富饒其利不為公死而薄甲兵士卒其衆不為公死而
減府藏穀帛其富不為公死而貪及鄧艾揚聲於前鍾
㑹躡跡於後減蜀三十萬户如撓羊羣劉禪竟不免面
縛壘門身為降虜天事歟人事歟天事逺吾不知之矣
以人事而論使武侯常存殷殷敵國勝於本朝百萬
之師北向爭衡司馬懿復惕息而不敢戰足明中原非
曹丕所有也舉其大略真命世之雄未可以身許小國