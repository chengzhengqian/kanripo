世之言天者二道焉拘於昭昭者則曰天與人實影響
禍必以罪降福必以善來窮阨而呼必可聞隠痛而祈
必可荅如有物的然以宰者故隂隲之説勝焉泥於冥
冥者則曰天與人實刺異霆震于畜木未嘗在罪春滋
乎堇荼未嘗擇善跖蹻焉而遂孔顔焉而厄是茫乎無
有宰者故自然之説勝焉余之友河東解人栁子厚作
天説以折韓退之言文信美矣蓋有激而云非所以盡
天人之際故余作天論以極其辯云大凡入形氣者皆