而地游天如倚蓋地若浮舟出於夘入於酉而生晝夜
交於奎合於角而有春秋天則西北既傾而三光北轉
地則東南不足而萬穴通流比於圓首前臨胷者後不
能覆背方於執炬南稱明者北可以言幽此天與而不
取惡煌煌而更求太史公有晬其容乃盱衡而告曰楚
既失之齊亦未為得也言宣夜者星辰不可以闊狹有
常言蓋天者漏刻不可以春秋各半周三徑一逺近乖
於辰極東井南箕曲直殊於河漢明入於地葛稚川所