和五年七月二十二日遇暴疾一日薨于位春秋五十
三上聞之軫悼不視朝贈尚書右僕射加賻贈焉前夫
人京兆韋氏懿淑有聞無禄早世生一女曰保子適校
書郎韋絢今夫人河東裴氏賢明知禮有輔佐君子之
勞封河東郡君生三女曰小迎未笄道衛道扶齠齓一
子曰道䕶三嵗仲兄司農少卿積姪御史臺主簿某等
銜哀襄事裴夫人韋氏長女洎諸孤幼等號䕶廧翣以
六年七月十二日附葬於咸陽縣奉賢郷洪瀆原從先