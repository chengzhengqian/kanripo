　　荅吳武陵論非國語書
濮陽吳君足下僕之為文久矣然心少之不務也以為
是特博奕之雄耳故在長安時不以是取名譽意欲施
之事實以輔時及物為道自為罪人捨恐懼則閒無事
故聊復為之然而輔時及物之道不可陳於今則宜垂
于後言而不文則泥然則文者固不可少也拘囚已來
無所發明蒙覆幽獨㑹足下至然後有助我之道一觀
其文心朗目舒洞若深井之下仰視白日之正中也足