已淺言又不切人誰肯懐昔成湯遇災禱於桑野躬自
髠剔以為犧牲古人所謂割髪宜及膚翦瓜宜侵體良
以誠不至者物不感損不極者益不臻今兹徳音亦類
於是悔過之意不得不深引咎之辭不得不盡招延不
可以不廣潤澤不可以不𢎞宣暢鬱堙不可不洞開襟
抱洗刷疵垢不可不盪去瘢痕使天下之廓然一變若
披重昏而覩朗曜人人得其所欲則何有不從者乎應
須改革事條謹具别狀同進除此之外尚有所虞竊以