也當吕氏之世惠帝已殂少帝非劉氏陳平用辟强之
計權王産禄絳侯若不與之同心而制其兵柄必由此
而階亂矣則劉氏安危未可知也然磨而不磷涅而不
緇未嘗不心存社稷志在劉氏外雖遜順内守忠貞得
不謂之社稷臣矣其後絳侯繫請室盎雖明其無罪所
謂陷之死地而後生之徒有救焚之力且非曲突之義
楊子稱盎忠不足而談有餘斯言當矣善哉賈生之説
喻堂陛之峻髙者難攀卑者易凌文帝感悟養臣下有