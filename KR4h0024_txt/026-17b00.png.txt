極匡飭頽俗傳委裘以終大運其儒術已試之明效歟
近學無專門經無師授以音定字以䟽釋經是能使生
徒由之中才不能使天下由之致理明矣大率五經皆
然臣獨以詩學上聞趨所急也伏惟陛下赦其愚瞽埀
恩聼察夫詩者發人之藴故謂之風手舞足蹈之音作
用之光祖宗垂風聲勞歌怨誹之音作用之察吏理審
敎化是以四海雖大羣生雖廣猶民人之和氣息乎踵
逹乎顱流乎手足猶草木之豐澤漸乎根窮乎杪被乎