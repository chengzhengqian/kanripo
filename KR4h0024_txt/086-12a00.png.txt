孔子以來兹道大闢家修人勵刓精竭慮者㡬千年矣
其間耗費簡札役用心神者其可數乎登文章之籙波
及後代越不過數十人耳其餘誰不欲争裂綺繡互攀
日月髙居於萬物之中雄視於百代之下率皆縱臾而
不克躑躅而不進力蹙勢窮吞志而沒故曰得之為難
嗟乎道之顯晦幸不幸繋焉談之辯訥升降繋焉鑒之
頗平好惡繋焉交之廣狹屈伸繋焉則彼卓然自得以
奮其間者合乎否乎是未可知也而又榮古陋今者比