乞留濡溉吾腹未充豈汝為意俄傾竭於浩渺奄滴瀝
而無漬瑤宮貝闕盡列平地三山赤城可以步至鯤鯨
噞喁相喣以呬大鵬驚攫巨鼇愕眙四顧燥涸悒然興
情此情何竒非吾所知恨滄海之可罄不足充吾之所
思周遭有截瑰然墆㙞水府萬族咸呼帝闕帝且不聞
吾欲未竭方将尋蟻垤期耿恭問姜母以何在訪舒姑
而欲從辨𡗝父於渭上弔相如於臨卭萬計已盡六腑
如燼窻日斜照飛蚊遶鬢既驚既覺可嘆可笑飲不盡