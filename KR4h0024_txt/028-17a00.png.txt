京始振經術之學東都終持名節之行至有近戚竊位
强臣擅權弱主孤立母后專政而社稷不隕終彼四百
豈非學行扇化於鄉里哉厥後文章道弊尚於浮侈取
士術異苟濟一時自魏至隋僅四百載三光分景九州
阻域竊號僣位德義不修是以子孫速顛享國咸促國
家革魏晉梁隋之弊承夏殷周漢之業四隩既宅九州
攸同覆燾亭育合德天地安有捨皇王舉士之道蹤亂
代取人之術此公卿大夫之辱也楊綰所奏實為正論