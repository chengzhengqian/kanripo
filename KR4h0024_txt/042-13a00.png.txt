恩以薄厚稱情以立丈然舅之與姨雖為同氣論情度
義先後實殊何則舅為母之本族姨乃外成他族求之
母族姨不在焉考之經文舅誠為重故周王念齊每稱
舅甥之國秦伯懐晉實切渭陽之詩在舅服止一時為
姨居喪五月徇名喪實逐末棄本蓋古人之情或有未
達所宜損益實在兹乎記曰兄弟之子猶子蓋引而進
之也嫂叔不服蓋推而逺之也禮繼父同居則為之朞
未嘗同居則不服為従母之夫舅之妻二夫人相為服