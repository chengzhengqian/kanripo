發願若已當生及未當生精念七日必生其國功徳㒺
極酌而難名賛曰
向西日沒處遥瞻大悲顔目浄碧海水身光紫金山勤
念必往生是故稱極樂珠網珍寳樹天花散香閣圗畫
了在眼願託彼道場以此功徳海冥祐為舟梁八十一
劫罪如風掃輕霜諦觀無量夀長放玉毫光
　　藍田法池寺二法堂賛并序/　　張　説
法池西三歸院二法堂兹寺長老初上禪師所造也禪