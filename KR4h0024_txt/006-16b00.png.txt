導揚其實遂作此賦云
果之美者厥有荔枝雖受氣於震方實稟精於火離乃
作酸於此裔爰負陽以從宜蒙休和之所播涉寒暑而
匪虧下合圍以擢本傍䕃畆而抱規紫文紺理黛葉緗
枝蓊茸霮䨴環合棼纚如蓋之張如帷之垂雲煙沃若
孔翠于斯虛根所盤不高不卑陋下澤之沮洳惡層崖
之險巇彼前志之或妄何側生之見疵爾其勾芒在辰
凱風入律肇氣含滋芬敷謐溢緑穗靡靡青英苾苾不