花卉移植之際或有天閼其生詢樹藝之叟求長養之
術叟曰以吾鄙見先務及時苐能當春徙之度地居之
順其隂陽遂其成性根莖未固擁之以沃土枝葉未茂
漑之以寒泉則扶疎鬱映紅芳可得而翫矣觀叟所為
其理信然然誠以擁腫之姿願附於玫瑰之末擁土溉
泉非明公而誰良時在茲無或遐棄不宣某頓首
　　上李諫議書　　　　　　　　沈亞之
月日將仕郎守祕書省正字沈亞之再拜貢書諫議閣