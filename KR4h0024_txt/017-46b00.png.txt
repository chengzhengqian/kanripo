髙真誠寥邈道合不我遺孰謂姑射逺神人可同嬉結
駕從之遊飄飄出天垂不理人自化神凝物無疵因知
至精感足以和四時
八海廣無際三山髙不極金臺羅中天羽客恣遊息霞
液朝可飲虹芝晩甚食嘯歌自忘心騰舉寧假翼保夀
同三光安能幾千億
將過太帝宫蹔詣扶桑處真童已相迓為我清宿霧滄海
寧洪濤羲和止奔馭五雲結層閣八景動飛輿青霞正