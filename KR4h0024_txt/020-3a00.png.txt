舜有兩階之舞周有孟津之㑹皇帝有岐陽之蒐徳莫
勤乎安國勛莫配乎立極利萬物莫近乎去暴盖受天
元符與人請命冥契相合億兆有歸以唱則感神鬼之
心以征則去雲雷之難維唐七葉姦臣犬吠於二京皇
帝龍鳴於河北觀兵雍上建都發號以朝萬國心嚮天
地志通幽昧淳精四達大造𤣥成於是巢山駕海之羣
狼纛鳥章之君不期而趨于闕下者四十有三萬元帥
廣平王俶太尉光弼司徒子儀等稽首言曰臣聞天啓