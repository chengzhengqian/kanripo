天寳十三年正月二十一日終於東都利仁里私第其
年二月十二日葬於河南府伊闕縣中李原享年八十
三噫公生天地間八十有三年可謂夀矣其間當明皇
馭天下四十有五年可謂時矣有其才得其夀逢其時
然職不過陪臣秩僅至郡守凡所貯畜鬱而不舒嗚呼
其命也夫公之文學常為賀知章賈彦璿許之公之諒
直常為李邕張庭珪稱之公之政事又為劉姚張陸推
之夫以八君子之力援之而不足以一知柔之力排之