具為書念終泯没蠻夷不聞于時獨不為也苟一明大
道施于人世臣死無所憾用是自決臣宗元稽首拜手
以聞曰
孰稱古初朴䝉空侗而無争厥流以訛越乃奮擊鬬怒
震動專肆為滛威曰是不知道唯人之初揔揔而生林
林而羣霜雪風雨雷雹暴其外於是乃知架巢空穴挽
草木取皮革饑渴牝牡之欲敺其内於是乃知噬禽獸
咀果穀合偶而居交焉而争際焉而鬬力大者搏齒利