義入神徳順乎天性根於仁殷其如雷暧然如春始受
業於仲尼終委質於魯君爾乃周道凌遲王風哀思夷
狄竊於位號干戈亂於原野則我魯國無齊晉之强定
哀非桓文之主三卿有僣虐之政先生處此亂邦從之
理邑平心氣而全耳目晏然躋富夀之域焉自非知微
知彰變化無窮孰能臻此觀夫為政之大體元之要恤
孤哀喪舉事問弔訓之以悌加之以孝備五更而悟君
賢三老而禀教然後燕居以佚其體張樂以和其人夜