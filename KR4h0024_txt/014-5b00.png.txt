桂樹何蒼蒼秋來花更芳自言歲寒性不知露與霜幽
人重其德徙植臨前堂連攀八九樹偃蹇二三行枝枝
自相糾葉葉還相當去來雙鴻鵠栖息兩駕鴦榮䕃誠
不厚斤斧亦勿傷赤心許君時此意那可忘
彩鳯欲將歸提羅出郊訪羅張大澤巳鳯入重雲颺朝
栖崑閬木夕飲蓬壺漲問鳯那逺飛賢君坐相望鳯言
荷深德微禽安足尚但使鶵卵全無令矰繳放皇臣力
牧舉帝樂簫韶暢自有來巢時明年阿閣上