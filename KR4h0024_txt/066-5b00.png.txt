啟地脉乃眷斯顧髙掌逺跖砉如剖竹騞若裂帛川開
山破天動地坼黄河太華自此而闢神返虚極跡掛石
璧跡豈我名神非我靈變化翕忽希夷杳冥道本不生
化亦無形天何言㢤山川以寜斷鼇補天世未覩焉夸
娥愚公莫知其蹤屹彼靈掌懸諸巃嵸介二大都亭亭
髙聳霞赩煙噴雲抱花捧百神依憑萬峯朝拱長於上
古以閱羣動下視衆山蜉蝣蠛蠓彼邦人士永揖遺烈
瞻之在前如掲日月三川有竭此掌不滅