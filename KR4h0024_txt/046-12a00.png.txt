喜曰哀曰懼曰惡曰欲曰愛曰怒夫七者情也情出於
性也夫七情中愛惡二者生而自能是二者性之根惡
之端也乳兒見乳必拏求不得即啼是愛與怒與兒俱
生也夫豈知其五者焉既壯而五者隨而生焉或有或
亡或厚成薄至於愛怒曾不須㬰與乳兒相離而至於
壯也君子之性愛怒淡然不出於道中人可以上下者
有愛拘於禮有怒懼於法世有禮法其有踰者不敢恣
其情世無禮法亦隨而熾焉至於小人雖有禮法而不