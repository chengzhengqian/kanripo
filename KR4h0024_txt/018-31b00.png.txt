吾友有寶劒宻之如宻友我寶膠漆交中堂共杯酒酒
酣肝膽露恨不眼前剖髙唱荆卿歌亂擊相如缶更擊
復更唱更酌亦更夀白虹坐上飛青蛇匣中吼我聞音
響處疑是干將偶為君再拜言神物可見不君言亦可
見復言我自取迎匣已焚香近鞘先澤手徐抽寸寸刃
漸屈彎彎肘殺殺霜在鋒團團月臨鈕逡巡濳虯躍鬱
律驚左右霆雷滿室光蛟龍繞身走我為捧之泣此劒
别來乆鑄時堇山破藏在松桂朽幽匣獄邊埋神人水