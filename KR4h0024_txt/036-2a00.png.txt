　　人文化成論　　　　　　　　吕　温
易曰觀乎人文以化成天下能諷其言葢有之矣未有
明其義者也嘗試論之夫一二相生大鈞造物百化交
錯六氣節宣或隂闔而陽開或天經而地紀有聖作則
實為人文若乃夫以剛克妻以柔立父慈而敎子孝而
箴此室家之文也君以仁使臣臣以義事君予違汝弼
獻可替否此朝廷之文也三公論道六卿分職九流異
趣百揆同歸此官司之文也寛則人慢糾之以猛猛則