日相對主人常獨閑清隂滿四壁佳氣生重闗頗與宿
心㑹看看慰愁煩
　　題劉相公三湘圖　　　　　郎士元
昔别醉衡霍邇來憶南州今朝平津邸兼得瀟湘遊稍
辨荆門樹依然芳杜州微明三巴峽咫尺萬里流飛鳥
不知倦逺帆生暮愁涔陽指天末北渚空悠悠枕上見
漁父座中常狎鷗誰言魏闕下自有東山幽
　　觀于舍人壁畫山水　　　　王季友