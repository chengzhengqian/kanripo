甘滋百果之中無一可比余往在西掖嘗盛稱之諸公
莫之知固未之信唯舍人彭城劉侯弱年累遷經于南
海一聞斯談倍復嘉歎以為甘美之極也又謂龍眼凡
果而與荔枝齊名魏文帝方引蒲桃及龍眼相比是時
二方不通傳聞之大謬也每相顧閒議欲為賦述世務
卒卒此志莫就及理郡暇日追敘往心夫物以不知而
輕味以無比而疑逺不可驗終然永屈况士有未效
之用而身在無譽之間苟無深知與彼亦何以異也因