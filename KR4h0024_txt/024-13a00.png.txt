盖反佛者也是三相在佛為三徳在凡為三障一者生
死生死即空寂空寂即法身也二者煩惱煩惱即智慧
智慧即報身也三者結業結業即解脱解脱即應身也
三徳成於悟三障成於迷迷而不復也遂自絶於佛乗
哀哉予嘗齋心命工裂素作繪聖徳之形容可舉目而
見見而復思思而後知至知至之路葢由是矣瞻仰之
不足遂為之賛庶觀者有以三如來不在心外不可以
有無心取