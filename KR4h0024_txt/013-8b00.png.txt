　　邯鄲少年行　　　　　　　髙　適
邯鄲城西遊俠子自言生長邯鄲裏千場縱博家仍富
數處報讎身不死宅中歌笑日紛紛門外車馬長如雲
未知肝膽向誰是令人却憶平原君君不見今人交態
薄黄金用盡還疎索以茲感歎辭舊遊更於時事無所
求且與少年飲美酒徃來射獵西山頭
　　少年子　　　　　　　　　李　白
青雲少年子挾彈章臺左鞍馬四邊開突如流星過金