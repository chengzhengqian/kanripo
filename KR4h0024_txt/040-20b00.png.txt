不可五也陛下必以錢重而傷本工費而利寡則臣願
言其失以効愚計夫錢重者猶人日滋於前而爐不加
於舊又公錢重與銅之價頗等故盗鑄者破重錢以為
輕錢錢輕禁寛則行錢重禁嚴則止止則棄矣此錢之
所以少也夫鑄錢用不贍者在乎銅貴銅貴在於采用
者衆夫銅以為兵則不如鐡以為器則不如漆禁之無
害陛下何不禁於人禁於人則銅無所用銅無所用則
銅益賤賤則錢之用給矣夫銅不布下則盗鑄者無因