時哲則能恵宜其享天眉夀為國元老古者生以行觀
其志沒以諡易其名字之美惡視行之大小後代或三
字以表徳貞恵文子是也或二字以彰善鄼文終侯留
文成侯是也蓋其跡大名盛則禮優諡崇太師徳冠搢
紳位侔周召將加誄諡之制宜以鄼留為凖謹按大戴
禮體和居中曰懿文賢有成曰獻稽千載之令典合二
名以配徳請諡曰懿獻謹議
　　唐丞相諡文貞楊綰諡議代太常荅蘇端駮議