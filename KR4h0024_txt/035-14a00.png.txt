春秋左氏言衞州吁之事因載六逆之説曰賤妨貴少
凌長逺間親新間舊小加大淫破義六者亂之本也余
謂少凌長小加大淫破義是三者固誠為亂矣然其所
謂賤妨貴逺間親新間舊者雖為理之本可也何必曰
亂夫所謂賤妨貴者蓋斥言擇嗣之道子以母貴者也
若貴而愚賤而聖且賢以是妨之其為理本大矣而可
捨之以從斯言乎此其不可固也夫所謂逺間親新間
舊者蓋言任用者之道也使親而舊者愚逺而新者聖