官者五帝三皇之所建也法者高祖太宗之所制也法
宜畫一官宜正名今又分外官中官之貟立南司北司
之局或犯禁於南則亡命於北或正刑於内則破律於
外法出多門人無所措實由兵農勢異中外法殊也臣
聞古者因井田而制軍賦間農事以修武備提封約卒
乘之數命將在公卿之列故兵農一致而文武同方可
以保乂邦家式遏亂略洎太宗皇帝肇建邦典亦致府
兵省臺軍衞文武叅掌居閑歲則櫜弓力穡將有事則