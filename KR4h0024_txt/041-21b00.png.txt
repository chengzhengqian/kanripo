死也之諡也略而無譏何其謬哉何以覈諸且仲尼修
春秋明則有凡例幽則有微㫖其有君不君臣不臣父
不父子不子者率書名以貶之故書曰晉侯殺其太子
申生不言晉人而書晉侯且名太子者蓋明晉侯不道
且罪申生陷君父於不義也以微㫖考之則仲尼之明
貶可知矣以凡例推之則左氏之闕文可知矣嗚呼先
王之制諡豈容易哉蓋善惡始終必褒貶於一字所以
彰明往者而勸沮來者故君子於其諡無所苟而己矣