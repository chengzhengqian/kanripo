也今而加祀焉則朝旦之云也今之所云非也問者曰
以夕而偶諸朝或者今之是乎余曰夕之名則朝拜之
偶也古者旦見曰朝暮見曰夕故詩云邦君諸侯莫肯
朝夕左傳曰百官承事朝而不夕禮記曰日入而夕又
曰朝不廢朝暮不廢夕晉侯將殺豎襄叔向夕楚子之
留乾溪右尹子革夕齊之亂子我夕趙文子礱其椽張
老夕智襄子為室美士茁夕皆暮見也漢儀夕則兩郎
向𤨏闈拜謂之夕郎亦出是名也故曰大采朝日少采