九有大者天柱折地維絶小者作慝盧山負阻中冀上
帝慿怒下民是恤乃眷武德黄帝受命之始順殺氣以作
兵法文昌以命將於是乎征不服討不庭其誰佐命曰
元老風后盖戎行之不修則師律用爽隂謀之不作則
凶器何恃故天命聖者以廣戰術俾懸衡於未然察變
於倚數握機制勝作為陣圖夫八宫之位正則數不
神不忒故八其陣所以定位也衡抗於外軸布於内風
雲附其四維所以備物也虎張翼以進蛇向敵而蟠飛