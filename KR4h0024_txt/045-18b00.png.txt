天后幽中宗之後有不下閫闈移六合之志故徐敬業
唐之竒等於揚州起兵以興復唐室然皆不旋踵而退
遂引用酷吏開羅織之門以懾伏内外一日狄梁公獨
對天后曰吾自用俊臣思正來朝臣知所懼否梁公曰
朝廷小人不達天命或有異議然陛下以木有一實之
蠧將翦樹而弃之乎錦有一㸃之汗將全匹而燔之乎
養隼者誠欲其鷙於烏鳶乎鷙於鸞鳳乎鷙而無别不
如不鷙矣天后黙然