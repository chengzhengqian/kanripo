之後善人少而不善人多垂此𤣥言葢抑揚之㫖也且
聖人不仁以百姓為芻狗不仁之仁豈非機耶國不用
機以克永世匪我攸聞夫茫茫六經萬機之圃昭昭前
史萬機之鑑仲尼云知㡬其神乎有㫖哉有㫖哉
　　權論下
大哉鼔天下之動成天下之務反於常而致治違於道
而合利非權其孰能與於此乎夫權者適一時之變非
悠久之用然則適變於一時利在於悠久者也聖人知