化春秋八十四僧臘六十夏後二十日入室弟子冲虛
等遷座建塔於禪居之東遵本教也始師常以大練布
為衣以竹器為蹻自薙其髪自具其食雖門人百數童
侍甚廣未嘗易其力珍饈百品鮮果駢羅未嘗易其食
冬裘重燠暑服輕踈未嘗易其衣華室淨深香榻嚴絜
未嘗易其處麋鹿環繞猛獸伏前未嘗易其觀貴賤迭
來頂謁牀下未嘗易其禮非夫聲萬有契真空離攀縁
於病本性情淨乎物表焉能遺形骸忘嗜慾乆而如一