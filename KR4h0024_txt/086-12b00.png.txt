肩疊迹大抵生而不遇死則垂聲者衆焉揚雄沒而法
言大興馬遷生而史記未振彼之二子且猶若是况乎
未甚聞著者哉有文不傳於後祀聲遂絶於天下者矣
故曰知之愈難而為文之士亦多漁獵前作戕賊文史
抉其意抽其華置齒牙閒遇事蠭起金聲玊耀誑聾瞽
之人徼一時之聲雖終淪棄其奪朱亂雅為害已甚是
其所以難也閒聞足下欲觀僕文章退發囊笥編其蕪
穢心悸氣動交於胷中未知孰勝故乆滯而不徃也今