所謂沒而不朽者也臣某誠惶誠恐頓首頓首昔漢幸
甘泉且昧神君之語周窮轍跡徒稱王母之謡豈若迥
出名言髙懸響像應皇王之丕命運官商於景福且夫
靈芝嘉禾以草木之瑞者黄龍丹雀以禽獸之瑞者猶
能揚光帝載標榜頌聲方之真圗彼未為得特望編之
史筞列在樂章則陛下先於天而聴於人也臣才術淺
劣謬忝藩條曽微涓塵以荅萬一恒馳北極每切子牟
之戀遥奉南山願效封人之祝云云/