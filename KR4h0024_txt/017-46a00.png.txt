晨吸丹景入夜飲黄月百闗彌調暢方寸益清越棲神
合虛無洞覽周恍惚不覺隨玉皇焚香詣金闕
西龜初定籙東華已校名三官無遺譴七祖昇雲軿體
妙塵累隔心微𤣥化并一朝出天地億載猶童嬰使我
齊浩劫蕭蕭宴玉清
怡神在靈府皎皎含清澄仙經不吾欺輕舉信有徴疇
昔希道念而今果天矜豈非隂功者乃致白日昇焉用
過洞府吾其越朱陵