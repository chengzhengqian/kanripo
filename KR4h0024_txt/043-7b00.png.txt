曰人之性惡揚子之言性曰人之性善惡混夫始善而
進惡與始惡而進善與始也混而今也善惡分與皆舉
其中而遺其上下者也得其一而失其二者也叔魚之
生也其母視之知其必以賄死楊食我之生也叔向之
母聞其號也知必滅其宗越椒之生也子文以為大戚
知若敖氏之鬼不食也人之性果善乎后稷之生也其
母無災其始匍匐也則岐歧然嶷嶷然文王之在母也
母不憂既生也傅不勤既學也師不煩人之性果惡乎