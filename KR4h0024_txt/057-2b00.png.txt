贈太子太保代有名跡雄于西土公㓜好學學不為已
及讀吕張孫吳之書慨然有經邦濟物之志未弱冠遊
秦涼閒元侯宿將見者咸器異之乾元初甞客武都值
酋豪以缺守遘亂殺掠平人公與所従十數騎馳而射
之殪其為魁者餘黨遂遁冦所虜獲積如丘山公一無
所取椎牛釃酒享士而去邦人感服具狀以聞特拜左
清道率飾以金紫將朝京師自獻方略屬裔夷紛擾有
土急賢河隴將帥相繼表用歴二府右職所至常以才