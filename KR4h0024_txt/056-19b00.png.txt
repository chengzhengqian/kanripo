大猾不得蓋藏介特單輕與之紓息已日乃孚厥猷茂
焉遷潭州刺史御史中丞湖南觀察使以嚮時二郡之
理而𢎞大之其仁可知也左曹理本徴爲給事中周郊
寄重擢爲河南尹盜有宋瞿曇者白晝椎剽爲羣偷囊
槖三川病之幾三十年公法令嚴具網羅張設濳捕魁
宿使無遺類指顧之間擒擿如神乃作秘書章明文雅
修舊以起廢乃作太常統和神人節事以辯志便蕃大
僚其道乃光德宗皇帝方以堯舜氏聦明之道馭天下