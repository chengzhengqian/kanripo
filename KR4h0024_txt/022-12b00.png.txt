烈者不可廢也既而大君有命舊史書功吟詠瓌竒篆
刻金石秦汧眇眇尚想非子之風魯野區區猶傳史克
之頌試從此而觀彼夫何足以言哉頌曰
皇天考牧兮聖之君四十三萬兮馬為羣壍汧渭兮垣
隴阪飛黄皁兮昆蹄苑山崆峒兮水嗚咽泉噴玉兮草
汗血聚如花兮散如雪性既馴兮才亦絶維國家之大
事駕時龍兮祭天地和鑾發兮文物備維皇帝之七徳
總戎馬兮威萬國彩髦翻兮金介胄有霍公之掌政擇