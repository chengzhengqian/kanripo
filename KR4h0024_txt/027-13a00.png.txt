又有三十餘條而巡察使率是三月已後出都十一月
終奏事時限迫促簿書填委晝夜奔逐以赴限期而每
道所察文武官多至二千餘人少者一千已下皆須品
量才行褒貶得失欲令曲盡行能則皆不暇此非敢墮
職而慢於官也實才有限而力不及耳臣望量其功程
與其節制使器周於用力濟於時然後進退可以責成
得失可以精覈矣又曰今之所察但准漢之六條推而
廣之則無不包矣無為多張科目空費簿書且朝廷萬