式燕以樂欣欣且醉乃撞宫懸砅碣天地及乎獻嵗元
辰東風發春懸法象魏與人惟新儼文物於王庭兼九
伐而宿陳威儀之嚴山嶽振振若太一披絪緼而俯百
神既而咸造勿䙝㑹朝清明璿柄指寅寝闈發扃皇帝
御衮龍之法服佩蒼璧之純精執鎮圭導朱紘降輦登
階微聞玉聲於是典禮之官賛王就位南面穆然至若
甸侯采衛要荒閩貊輸其方賮罔不来格統以千官六
卿二伯司儀叙進象胥重譯肅肅委皮乾乾奠璧設以