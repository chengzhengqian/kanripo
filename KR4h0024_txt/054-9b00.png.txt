周室小白率諸侯征楚翟奉王職與崔公叶德同勲皆
姜姓也夫議盛德論大功賛大賢舉其殊倫卓然昭明
不以書其細申大體也故詩陳方叔之烈曰方叔元老
克壯其猷又美韓侯之封曰有倬其道韓侯受命今述
崔公亦不名不備官古之制也後魏尚書亮八代至公
海内首族人倫德範公少負文學重名且兼宏畧揚于
王庭甲科入仕歴京兆倉曹叅軍再遷司勲員外丁太
夫人憂以毁聞終喪拜刑部員外兼侍御史知劔南節