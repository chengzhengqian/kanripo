初過寒食一百六店舍無煙宫樹緑夜半月髙弦索鳴
賀老琵琶定場屋力士傳呼覔念奴念奴潛伴諸郎㝛
須史覔得又連催特勑街中許燃燭春嬌滿眼垂紅綃
掠削雲鬟旋糚束飛上九天歌一聲二十五郎吹管逐
逡巡大徧梁州徹色色龜兹轟緑續李謩壓笛傍宫牆
偷得新翻數般曲念奴天寶中名妓善歌樓下酺宴累/日之後萬衆喧隘嚴安之黄裳輩
辟易而不能禁衆樂為之罷奏𤣥宗常遣髙力士大呼/於樓上曰欲遣念奴唱歌邠王二十五郎吹小管逐看
人能聴否未嘗不悄然奉詔其為當時所重也如此然/而𤣥宗不欲奪俠逰之盛未嘗置在宫禁或歲幸温湯