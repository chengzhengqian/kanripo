天地湛恩霈澤濟乎生靈生靈效誠天地幽賛千福萬
禄先后受之豈與一寺較其功徳乎陛下以臣言渉於
誑妄伏請令公卿列士庭議可否得其中則天下幸甚臣郢不勝愚忠懇直之至謹投招諫匭以聞
　　再上諫書　　　　　　　　　高　郢
九月十二日草莽臣前鄉貢進士高郢昧死再拜稽首
獻書闕下臣聞聖主聞直言之道者豈好其犯顔忤㫖
乎誠欲因天下之心以慮則無不得因天下之目以視