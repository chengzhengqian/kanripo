之壊人由之生蟲之生而物益壊食齧之攻穴之蟲之
禍物也滋甚其有能去之者有功於物者也繁而息之
者物之讎也人之壊元氣隂陽也亦滋甚墾原田伐山
林鑿泉以井飲窾墓以送死而又穴為偃溲築為牆垣
城郭臺榭觀游䟽為川瀆溝洫陂池燧木以燔革金以
鎔陶甄琢磨悴然使天地萬物不得其情倖倖衝衝
攻殘敗撓而未嘗息其為禍元氣隂陽也不甚於蟲之
所為乎吾意有能殘斯人使日薄歲削禍元氣隂陽者