與元直神交洎乎三顧而許以驅馳一言而定其機勢
於是翼扶劉氏纘承舊服結吴抗魏擁蜀稱漢刑政達
於荒外道化行乎域中誰謂阻深殷為强國誰為遳脆
勵為勁兵則知地無常形人無常性自我而作若金在
鎔故九州之地魏有其七我無其一由僻陋而啓雄圖
出封疆以延大敵財用足而不曰浚我以生干戈動而
不曰殘人以逞其底定南方也不以力制而取其心服
震攝諸夏也不敢角其勝負而止候其存亡法加於人