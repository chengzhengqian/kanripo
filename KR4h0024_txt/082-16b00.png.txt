　　答韓愈論史官書　　　　　　柳宗元
正月二十一日宗元頓首十八丈退之侍者前獲書言
史事云具與劉秀才書及今乃見書藁私心甚不喜與
退之往年言史事甚大謬若書中言退之不宜一日在
館下安有探宰相意以為苟以史榮一韓退之邪若果
爾退之豈宜虗受宰相榮已而冒居館下近密地食奉
養役使掌故利紙筆為私書取以供子弟費古之志於
道者不宜若是且退之以為紀録者有刑禍避不肯就