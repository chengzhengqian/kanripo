章湯之盤銘是何物也孔子曰先行其言既為甲賦矣
不得稱不作聲病文也孔子云必也正名乎生既不以
一第為事不當以進士冠姓名也夫煥乎郁郁乎之文
謂制度非止文詞也前者捧卷軸而來又以浮豔聲病
為説似商量文詞當與制度之文異日言也近風教偷
薄進士尤甚迺至有一謙三十年之説争為虛張以相
髙自謾詩未有劉長卿一句已呼阮籍為老兵矣筆語
未有駱賔王一字已罵宋玉為罪人矣書字未識偏傍