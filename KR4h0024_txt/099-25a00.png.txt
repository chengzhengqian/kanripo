陷不潔者半矣又出洗之縣之吏更召巫師善呪術者
守赤赤自若也夜半守者怠皆睡及覺更呼而求之見
其足於厠外赤死乆矣猶得尸歸其家取其所封書讀
之盖與其母妻訣其言詞猶人也栁先生曰李赤之傳
不誣矣是其病心而為是耶抑固有厠鬼也赤之名聞
江湖間其始為士無以異於人也一惑於怪而所為若
是乃反以世為溷溷為帝居清都其屬意明白今世皆
知笑赤之惑也及至是非取與向背决不為赤者幾何