㑹諸侯伐殷師旅戰陣其售又倍前也今周用鉞斬獨
夫四海將奉文理吾之業必壞吾亡無日矣武王聞之
懼於是包干戈勸農事冶家子復祖之舊
　　齊處士言　　　　　　　　　袁　皓
齊祖受宋禪大宴卿士顧謂丞相曰予不肖幸有天下
非百執事羽翼小子共拯宋人之溺也然予不敢易時
而侮器使治逾十載致黄金與土同價朝臣稱賀内外
諠懽快喜相聲日走天下齊封父聞而慶曰宋人生矣