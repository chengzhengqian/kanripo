碎條約除大患其輕巧吏欲賊公愛惡希嚮所為渾然
終不能見故所至必大治衣冠單窮出俸錢嫁其子女
月與食歳與衣資送其死喪凡數百家李太尉志必殺
公後南謫過汝州公厚供具哀其窮為觧說海上與中
州少以異勉安之不出一言及於前事鎭武昌時軍容
使仇士良為監軍使公律以闕/暑闕/　合軍宴拱手至
暮一不摇扇益自儉克平居非公事不闕/内屏周三歳
語言舉止率有常度仇軍容開成末首議立武宗權力