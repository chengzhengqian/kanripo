孔子曰逺人不服則脩文徳以來之既來之則安之此
其證也如或昧於懐柔務在攻取不徴教化之未至不
疵誠感之未孚惟峻威是臨惟忿心是肆視人如禽獸
而曝之原野輕人如草芥而勦之銛鋒叛者不賔則命
致討討者不克則將議刑是使負釁者懼必死之誅奉
辭者慮無功之責編毗以困於杼軸而思變士卒以惮
於死喪而念歸萬情相攻亂豈有定一夫不率闔境罹
殃一境不寜普天致擾兵挐禍結變起百端故孔子曰