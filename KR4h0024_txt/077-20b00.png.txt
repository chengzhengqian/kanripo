寳莫踰此屏也但二者皆美神物所窺必當奪璧於中
流飛鋩於烈火也殆非子孫之所可存耳庚子歲遇亂
自虞邑居負之置於王城别業丙辰春正月陜軍復入
則前後所藏及佛道圗記共七千四百巻與是屏皆為
灰燼痛哉今旅寓華下於進士姚顗所居獲覽書品及
徐公評論因感憤追述貽信後學且冀精於賞覽者必
将繼有詮次光化二年八月三日泗水司空圗銜涕撰
錄謹記之