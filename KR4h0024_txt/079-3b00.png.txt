自修修之至極何謗不息勿曰無害其禍将大夫長才
廣度珠潜璧匿無先容以求達雖後時而自安今豈無
之何近何逺但問於其類人焉廋哉雖不識之有何不
可是知女不私人可以為婦矣士不茍進可以為臣矣
此君侯之度内耳安用小人之説為固知山藏海納言
之無咎下情上通氣用和洽是以不敢黙而已巳也願
無以人故而廢其言以傷君侯之明此至願也幸甚幸
甚