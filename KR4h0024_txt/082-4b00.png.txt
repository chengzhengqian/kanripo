不本於經也以遷之雄才奮史筆不虗美不隠惡守凡
例而書之則與左氏並驅爭先矣苟知聖人之法則知
春秋之可興知春秋之可興則君子乎哉宇文生近之
矣昔者仲尼門人得其門者然後見宗廟之美升其堂
者然後見雅頌之聲入其室者然後見道徳之奥雖道
有汚隆性有深淺然當其所得莫不有聖人之道故言
而為經動而為教者學也不學而至者無焉故曰不登
高山不知天之大也不臨深谿不知地之廣也不遊聖