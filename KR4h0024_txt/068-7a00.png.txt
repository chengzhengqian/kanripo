祭京兆少尹䕶喪龍旗輤車鹵簿哀導加于一等園塋
封樹碑版垂後盛于當朝𦵏我韓國公夫人名本於宏
才非此運不揚元勲出於忠烈非死之中登于日月九天
之上乾坤閉而復闢鈞軸折而再駕故肅宗皇帝於行
在見公曰欲求良弼其在兹乎公諱晉卿字元輔上黨
壺闗人祖闕/　贈太子太師父殆庶贈禮部尚書公成
童好學弱冠工文二登甲科三入高等始自郡邑臺省
之任終乎廊廟台輔之器闕/如牧四郡使四道在人爲