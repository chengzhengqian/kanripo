　　直鈎吟　　　　　　　　　盧　仝
初嵗學釣魚自謂魚易得三十持釣竿一魚釣不得人
鈎曲我鈎直哀哉我鈎又無食文王已没不復生直鈎
之道何時行
　　競渡　　　　　　　　　　元　稹
吾觀競舟子因測大競源天地昔將競蓬勃晝夜昬龍
蛇相噴薄海岱俱崩奔羣動皆攪撓化作流渾渾數極
鬬心息太和蒸混元一氣忽為二矗然畫乾坤日月復照