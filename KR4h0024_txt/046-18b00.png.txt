廪倉也同食上下無異饌也次於勾澨勾澨楚西境也
使廬戢梨侵庸戢梨廬大夫也又按漢書地理志當陽
之中廬在襄陽縣南今猶有次廬村顔注云隋室諱忠
故改為次又按楚莊王時都郢即今之江陵由郢而伐
西北密邇之庸安有發東北數千里之廪上下同食哉
此非廬江之廬明矣噫夫命名者不詳國地之本末俾
後世地因名而生惑余今以廬江所治故六地也六與
蓼皆滅於楚巳滅而臧孫辰嘆曰臯陶庭堅不祀忽諸