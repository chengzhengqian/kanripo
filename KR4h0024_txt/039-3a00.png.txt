人郊稷而祖文王則明自古必以首封之君配昊天上
帝惟漢崛起豐沛豐公太公皆無位無功徳不可以為
祖宗故漢以髙皇帝為太祖其先細微故也非足為後
代法伏惟太祖景皇帝以柱國之任翼周弼魏肇成王
業建封于唐髙祖因之遂以為有天下之號天所命也
亦由契之封商后稷之封邰禘郊祖宗之位宜在百代
不遷之典郊祀太祖宗祀髙祖猶周之祖文王而宗武
王也今若以髙祖創業當躋其祀是棄三代之令典遵