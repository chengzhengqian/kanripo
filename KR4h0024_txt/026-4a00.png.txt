厥終惟其初非禮勿視非禮勿聼非禮勿言非禮勿動
書曰惟徳㒺小萬邦惟慶惟不徳㒺大墜厥宗甚可畏
也甚可懼也伏惟陛下慎之哉夫驕奢起於親貴綱紀
亂於寵倖願陛下禁之於親貴則天下風随矣制之於
寵倖則天下法明矣詩曰刑于寡妻至于兄弟以御于
家邦若親貴為之而不禁寵倖撓之而見從是政之不
恒令之不一則姦詐斯起暴亂生焉雖嚴刑制戮而法
不行矣縱陛下親之愛之莫若安之福之寵禄之過罪