　　冬夜宴蕭十丈因餞殷郭二子西上詩序
　　　　　　　　　　　　　　　息夫牧
志有之事三如一者惟君父師乎所以生之教之禄之
生而不教不可立也教而不成不可禄也故師勉乎教
而學者勵乎己已立學成而㑹友以講之是以伯魚趨
庭曽參避席卜商投杖厥義於是乎在冬十有二月家
君宰邑許下夫子問津潁上二賢将馳㑹府皆適兹土
夜處狹室列坐有位尊卑儼如或捧觴上夀或摳衣請