非青銅鏡何事空照面莫以衣上塵不謂心如練人生
當榮盛待士勿言倦君看白日馳不異弦上箭
　　遊子吟　　　　　　　　　　孟　郊
慈母手中線遊子身上衣臨行宻宻縫意恐遲遲歸誰
言寸草心報得三春暉
　　苦熱行　　　　　　　　　王　轂
祝融南來鞭火龍火旗焰焰燒天紅日輪當午凝不去
萬國如在洪爐中五嶽翠乾雲彩滅陽侯海底愁波竭