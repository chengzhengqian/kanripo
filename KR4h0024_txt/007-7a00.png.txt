而繚繞尚投跡而容與奮威逐北施巧無據方蹉而
就擒亦造次而難去一竒卒獲百勝昭著風宿多端蕭
條何處斯又足稱也爾其鶬鴰鳱鶂之倫莫益於物空
生此身聨拳拾穗長大如人肉多奚有味乃不珍輕鷹
隼而自若託鴻鵠而為鄰彼壮夫之慷慨假强敵而逡
巡拉先鳴之異者及将起而遄臻忽翮天路終辭水濱
寧掩羣而盡取且決意而驚新此又一時之俊也天其
降精於金立骨如䥫目通於腦筋入於節架軒楹之上