得紆朱垂組自以為高絜莫我若也臣以乳兒輩畜之
何虞其蝎蠆之為毒也由是讒言塞路臣之肉幾為齊
人所食伏念相君與平原孟甞信陵齊名故游談者謂
從成則楚王衡成則秦帝以相君之相楚故也不然楚
何以得是名以是去齊歸相君相君果不以臣孱固俾
臣為蘭陵令臣始下車方弦琴調軫欲蘭陵之人心和
且富既富且教必使三年有成然後報政於相君此臣
效相君者希以是不意稷下之謗又起於左右俾臣之