伯敬龜筴之信而陳僂句使不仁之人萌芽賊心而仁
義之士閉目掩巻何如哉其或曲書常言無裨世敎不
習可也則煩凟日亡而易簡日用矣海内之廣億兆之
多無聊於煩彌世曠久今以簡質易煩文而便之則晨
命而夕周踰年而化成蹈五常享五福理必然也子言
以約失之者鮮矣與其不遜也寧固傳曰以欲従人則
可記曰大樂必易大禮必簡顔子曰無施勞經義可據
也如是為政者得無以為惑乎