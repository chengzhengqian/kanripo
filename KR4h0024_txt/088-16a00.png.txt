於神交殷勤於知已者也伏惟君侯日門翔照天池撫
翼厨開銘鼎庭列歌鍾吐亹亹之言植堂堂之望河陽
春樹開四照於詞林洞庭秋水清九流於心鏡若夫標
置度量權衡物理蕭公畫策不探𢎞逺之規孟子持籌
未極精㣲之數粤若登金閣排玉堂利見九五差蹤二
八或奏昌言伏丹墀而心啓乃迴天奬慿紫樞而目送
南宫秘署出入生光西京神輔指麾成俗固已羽儀振
鷺黼藻羣龍者焉下走家本燕南君侯昔臨趙北負書