土貢士之數到闕下月餘待命有司始見貢院懸版様
立束縛檢約之目勘磨狀書劇責與吏胥等倫臣幸狀
書備不被駮放得引到尚書試試之日見八百人盡手
攜脂燭水炭洎朝晡餐器或荷於肩或提於席為吏胥
縱慢聲大呼其名氏試者突入棘圍重重乃分坐廡下
寒餘雪飛單席在地嗚呼唐虞闢門三代貢士未有此
慢昜者也臣見今之天下貢士既如此有司待之又如
此乃益大不信古聖人言及覩今之甲賦律詩皆是偷