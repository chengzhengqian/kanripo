以大丞相功業於蔡州孝忠一旦熟視其文大恚怒因
作力推去其碑僅傾陊者再三吏不能止乃執詣節度
使悉以聞時章武皇帝方以東北事倚諸将聞是卒也
甚訝之命具獄将斃於碑下孝忠度必死也茍虚死則
無以明愬功乃偽低畏若不勝按騐吏罔之未知其為
人也孝忠伺吏隙用枷尾柆一吏殺之天子聞之怒且
使送闕下及至也亦未異其人因召見曰汝推吾碑殺
吾吏為何孝忠頓首曰臣一死未足以塞責但得面天