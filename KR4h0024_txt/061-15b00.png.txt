業文為之屨校梏足也棼句為之簸糠眯目也以不能
之師教不領之弟子止觀所以未光大於時也予當慼
慼於是整其宏綱撮其機要其理之所存教之所急或
易置之或引伸之其義之迂其辭之鄙或薙除之或潤
色之大凡浮踈之患十愈其九廣略之冝三存其一於
是祛鄙滯導䝉童貽諸他人則吾豈敢若同見同行且
不以止觀罪我亦無隐乎爾建中上元甲子首事筆削
三歲在㭊木之津功畢云爾