經邦之流唯令試䇿武能制敵之例秖驗彎弧若其文
擅清竒便充甲第藻思微減旋即告歸以此收人恐乖
事實何者樂廣假筆於潘岳靈運辭高於穆之平津文
劣於長卿子建筆麗於荀彧若以射䇿為最則潘謝曹
馬必居孫樂之右若使恊贊機猷則安仁靈運亦無禆
附之益由此言之不可一槩而取也至如武藝則趙雲
雖勇資諸葛之指撝周勃雖雄乏陳平之計略使樊噲
居蕭何之任必無指蹤之機使蕭何入戱下之軍亦無