也一肌一容盡態極妍縵立逺視而望幸焉有不得見
者三十六年燕趙之收藏韓魏之經營齊楚之精英㡬
世㡬年剽掠其人倚疊如山一旦有不能輸来其間鼎
鐺玉石金瑰珠礫棄擲邐迆秦人視之亦不甚惜嗟乎
一人之心千萬人之心也秦愛紛奢人亦念其家奈何
取之盡錙銖用之如泥沙使負棟之柱多於南畝之農
夫架梁之椽多於機上之工女釘頭磷磷多於在庾之
粟粒瓦縫參差多於周身之帛縷直欄横檻多於九土