烈即日為寄思𤣥子詩二十首故鄭京兆於僕為外諸
翁深賜憐奬因以所賦呈獻京兆翁深相駭異祕書少
監王表在座顧謂表曰使此兒五十不死其志義何如
哉惜吾輩不見其成就因召諸子訓責泣下僕亦竊不
自得由是勇於為文又乆之得杜甫詩數百首愛其浩
蕩津涯處處皆到始病沈宋之不存寄興而訝子昻之
未暇旁備矣不數年與詩人楊巨源友善日課為詩性
復僻嬾人事常有閑則有作識足下時有詩數百篇矣