而外誘異端内疑成計及見羣心交阻偶語間興適悟
天下不可獨理専欲不能蓋衆分利推恩乃先封雍齒
然後將士斂手不懷反覆豪俊息慮知難搖動五等之
制於是行焉既而鸞輅龍旂皆王室昭穆黼衣朱黻即
功臣子孫君利世祚人安定主上敦子愛之情下結體
信之志羣后固犬牙之勢匹夫絶烏合之舉此所以為
計之是也何創五等之議不遵三代之典境土踰溢隄
防漏下權敵上都制方偶國過當啟陵僭之端怙强連