　　廣州都督嶺南按察五府經略使宋公遺愛碑頌　　　　　　　　　　　　　　張　説
維唐御天下九十有八載蒼生賁乎海隅𤣥澤漫乎荒
外天子念窮鄉之僻陋徼道之脩阻吏或不率不馴人
或不康不若乃命舊相廣平公宋璟鎮兹裔壤式是南
州篤五管之政教總三軍之旗鼓幅員萬里馴致九譯
詔書下日靡然順風曷由臻斯威名之先路也公曩時
執白簡登𤨏闥推誠謇諤不私形骸忤英主之龍鱗蹹