守黙然而退明公不以為賢是小人敢正顔色鼓喉舌
欲伸大直於明公能容之否所為直者如何明公若以
為羣區一舉自有常式富貴為懐曾莫下視則明公何
以異近代合古人匪惟髙賢雅量在小子亦知之矣明
公昔未居此任豈不曰伊人也棄正任巧我為宗臣必
將革之操持升降正在今日伏願密運心鏡俾無逃形
振㧞非常以資天軸乃明公論則振㧞者亦膺摩赤霄
必將逆進其類以光王國自邇及逺其誰曰不當任乎