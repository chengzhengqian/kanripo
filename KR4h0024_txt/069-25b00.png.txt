哉元公越軼古今冲邃冥冥純朗朴渾範於生靈凡與
門人吟慕遺風謚曰文行先生從古也夫誄德銘功厥
義有三上以簡神明中以鋪光烈下以聳示後人斯文
之作由此志也其銘曰
天地元醇降為仁人隠耀韜精凝和葆神道心𤣥微消
息詘伸載襲先猷竭盡報親貞玉白華不緇不磷縱翰
祥風蛻跡泥塵今則已矣及吾無身仰德如在瞻賢靡
因懷哉永思泣涕銘云