民有與于氏蒼頭同盜人馬者前令捕民而縱其蒼頭
公始至縣即立取其奴而與民均其法知御史雜事京
師饑穀起價京西諸侯相率閉粟公移之簡書載秦晉
泛舟之說西鎭惴惴收去條令粟流于秦元和四年爲
御史中丞歳中知京兆尹六年爲刑部侍郎充鹽鐵轉
運使上言流人會赦而歸獨配囚爲隔遂無還者請率
以七歳爲竟至今用之尋加禮部尚書益以御史大夫
又以戸部尚書節度西蜀長慶初覲穆宗言中外之事