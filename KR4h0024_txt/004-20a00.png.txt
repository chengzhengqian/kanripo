不攻而取掠地於大河之北封屍於崤陵之下既而鬼
雪前恥人解厚顔四顧清野横行而旋譟聲破晉山喜
氣塞秦闗曺沬復魯之勲自居其下范蠡平吳之力莫
厠其間是役也見孟明之臨事暫否終泰圖之大也見
子桑之舉人遺麤得精鑒之明也見秦伯之用賢責功
捨過道之在也臣事君不必自致藉主司之公君使臣
不必自得藉主司之忠由是觀秦伯之有子桑猶耳目
之在躬以其視視一國之明以其聽聽一國之聰自可