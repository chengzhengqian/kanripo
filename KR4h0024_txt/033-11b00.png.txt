弄權於坤輿之竅所云老而不死是謂之賊伊我謂爾
有是夫何者三載二月春服既成冠者五六人才子六
七人皆簸揚文精開闔武庫游嬉春晝㳂洄江干興飛
壯心舞曳齒曺皆貸白龜之徳不負赤鯉之本爾何為
隂發暴殄潛生毒痛簣禍堦於沙岸垣死府於花島如
數子者皆載垂堂之誡爾始若懸流三十仭跳沫四十
里固應尊而不親亹豈相及爾岸不崪屼流不唐突設
人所倚之福陷爾孔易之誘俾水衒貫堅之功舫聲之