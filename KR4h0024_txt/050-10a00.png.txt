人以明事神以誠内外殫盡不為表襮至州之明年將
夏祝冊自京師至吏以時告公乃齋祓視冊誓羣有司
曰冊有皇帝名乃上所自署其文曰嗣天子某謹遣某
官敬祭其恭且嚴如是敢有不承明日吾將宿廟下以
供晨事明日吏以風雨白不聽於是州府文武吏士凡
百數交謁更諌皆揖而退公遂陞舟風雨少弛櫂夫奏
功雲隂解駮日光穿漏波伏不興省牲之夕載暘載隂
將事之夜天地開除月星明穊五鼓旣作牽牛正中公