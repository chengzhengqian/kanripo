視僕叙高愍女揚烈婦豈盡出班孟堅蔡伯喈之下邪
仲尼有言不有博奕者乎為之猶賢乎已僕所為雖無
益於人比之博奕猶為勝也足下以為何如哉古之賢
聖當仁不讓於師仲尼則曰文王旣没文不在兹乎又
曰予欲無言天何言哉孟軻則曰予之不遇魯侯天也
臧氏之子安能使予不遇哉司馬遷則曰成一家之言
藏諸名山以俟後聖人君子僕之不讓亦非大過也幸
無怪