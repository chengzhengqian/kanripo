昭肇啓法不濟備聖人繼出代天為工結繩畫卦質文
滋改一聖立一法生天道人事顯若符契夫燧人氏之
未為火也則天無火星人無火食龜無火兆物無火災
必矣少昊氏之未理金也則天無金星人無金用龜無
金兆物無金災必矣及聖人攻木出火鍛石取金於是
乎精芒主宰騰變上下則知世法時事隨聖人也考精
神之源窮性命之表作大方便䕶千羣生羣生受之而
不知蓋猶天道運行物以生茂皆謂自己孰知其然也