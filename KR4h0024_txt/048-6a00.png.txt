其為符也不勝唐德之代光紹明濬深鴻龎大保人斯
無彊冝薦于郊廟文之雅詩祗告于德之休帝曰諶哉
乃黜休祥之奏究貞符之奥思德之所未大求仁之所
未備以極于邦理以敬于人事其詩曰
於穆敬德黎人皇之惟貞厥符浩浩將之仁凾于膚刃
莫畢屠澤熯于沸炎以澣殄厥凶德乃敺乃夷懿其
休風是煦是吹父子熈熈相寧以嬉賦徹而藏厚我糗
糧刑輕以清俾我靡傷貽我子孫百代是康十聖嗣于