衣冠巢許幸温泉之嵗也皇上聞而賞之迺命掌舎設
帟金吾劃次太官載酒奉常抱樂停輿輦於青靄佇翬
䄖於紫氛百神朝於谷口千官飲乎池上緹騎環山朱
斾焰野縱觀空巷途歌傳壑是日即席拜公逍遥公名
其居曰清虗原幽棲谷景移樂極天子賦詩王后帝女
宫嬪邦媛歌焉和焉以寵徳也加以中宫敦序謂我諸
兄引内子於重幄見兒童於行殿家人之禮優棠棣之
詩作於是實其筐筥下以昭忠信之獻賁其束帛上以