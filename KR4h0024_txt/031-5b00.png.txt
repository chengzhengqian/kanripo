　　唐册肅宗宣皇帝文　　　　　賈　至
維天寳十五載嵗次丙申月戊子朔二十一日戊申太
上皇若曰咨爾元子某惟天為大惟人君則之順乃徳
故舜禹揖讓而履皇極咈乃道故丹朱商均不能保鴻
業是以啓有恵廸而夏嗣焉隋有亂紀而唐受焉五聖
之御㝢皆以勤儉兢業日慎一日故能享祚長久垂慶
無窮洎于六葉恭位四海厭于勤倦緬慕汾陽将保静
頤神思我烈祖𤣥元之道是用命爾元子當位嗣統於