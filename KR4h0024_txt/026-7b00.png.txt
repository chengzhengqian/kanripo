之懐天禄永終景福是集儻陛下忽精一之徳開恩倖
之門爵賞有差刑罰無當則忠臣正士亦當不復談矣
　　諫太宗勤政改過書　　　　　岑文本
臣聞創撥亂之業其功既難守已成之位其道不易故
居安思危所以定其業也有始有卒所以保其位也今
雖億兆乂安方隅寜謐既承䘮亂之後又接凋弊之餘
户口減損尚多田疇墾闢尚少覆燾之恩著矣而瘡痍
未復徳敎之風被矣而資産屢空是以古人譬之種樹