神不雜禮亦宜之其髙下廣袤之規几筵尺丈之制則
並隨時立法因事制宜自我而作何必師古廓千載之
疑議為百王之懿範不使㤗山之下惟聞黄帝之法汶
水之上獨稱漢武之圖則通乎神明庶幾可俟子來經
始成之不日謹議
　　同前議　　　　　　　　　顔師古
明堂之制爰自古昔求之簡牘全文莫覩肇起黄帝降
及有虞彌歴夏殷迄于周代各立名號别創規摹衆説