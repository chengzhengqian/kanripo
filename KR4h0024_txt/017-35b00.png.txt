騃女不肯勤農桑徒勞含滛思旦夕遥相望蚩尤簸旗
弄旬始搥天鼓鳴璫琅枉矢龍蛇行眉目森森張天狗
下䑛地血流何滂滂譎險萬萬黨構架何可當眛目舋
成就害我光明王請留北斗一星相比極指揮萬國懸
中央此外盡拂除沙磧如山岡贖我父母光當時星
没殞雨如抨漿似天㑹事發叱喝誅姦狂何故中道廢
自遺今日殃善善又惡惡郭公所以亡願天神聖心無
信他人忠玉川子詞訖風色𦂳格格近月墨暗邊有似