豁開長澗南瀉諸泉合漱一道瀑布百丈懸流望之雪
飛聴之風起石梁翠屏可倚也琪樹珠條可攀也仙花
靈草春秋互發幽鳥清猨晨暮合響信足賞也始豐南
走雲嶂間起剡川北通煙岑相接東則亞入滄海不逺
蓬萊西則浩然長山無復人境總括奥祕鬱為秀絶包
元氣以混成鎮厚地而安静非夫神與仙宅仙得神營其孰能致斯哉故初構天尊之堂晝日有雲五色浮靄
其上三升投龍之所時有異雲氣入堂復出者三書之