爲之罷朝三日命兵部侍郎一人持節駕駟簫鼓出自
正殿直抵柩前冊公爲太尉葬有日官給秘器及就途
遣王人亟臨視之命羽葆旂常輅車之飾皆及墓俟其
虞鼓聲四節於里第而還示不與常制也其子鎮以宗
閔晚陪公於相位之末稍窺公之行請銘其烈以埀于
後且不冝拒遂鋪其犖犖所能言者於金石云公諱播
字明敭太原人周靈王太子晉之後以歴世爲王因而
受氏髙祖滿汾洲長史生太父璡嘉州司馬給事中司