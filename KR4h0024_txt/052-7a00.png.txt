像遺壇或在徒聞分福之名棟宇不修誰辯安歌之處豈
知夫三仙福地百姓尊祠挾王者之都畿當聖人之順
動犧牲玉帛可以洽氣和神㓜婦外孫可以披文相質
䖍奉綸㫖式陳壮觀雖周人作詩自得后妃之美而魏
臣獻賦終慙神女之工敢作銘曰
九州地險五嶽天中蛟龍洞穴日月仙宫蓄洩雲霧震
蕩雷風笙歌近接鐘鼔遥通其/一昔在媯帝洪泉未塞昬
墊下人汎濫中國於鑠大禹顯允天徳龍畫旁分螺書