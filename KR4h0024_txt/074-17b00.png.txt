于石而附諸地志焉
　　燕喜亭記　　　　　　　　　韓　愈
太原王𢎞中在連與學佛之人景常元慧者遊異日從
二人者行於其居之後邱荒之間上髙而望得異處焉
斬茅而嘉樹列發石而清泉激輦糞壤焚椔翳卻立而
視之出者突然成邱陷者呀然成谷窪者為池而缺者
為洞若有鬼神異物隂來相之自是𢎞中與二人者晨
往而夕忘歸焉乃立屋以避風雨禦寒暑既成愈請