年季春月既魄一日則其日也臨汝魯山令趙郡李胄
恭國令宴於縣南滍濱先宴曰夫宴者古所以示慈惠
而期合懽者也國家錫以斯宴者情亦古情焉況食在
充腸不在充目酒在成禮不在溺神歌發其所和自舞發
其所自樂窮八珍竭干鍾彊發揚課絲竹則有勞有逸
豈合歡之意歟於是首設一席肉一肩酒一壺命自天
子命為佐者次一席酒肉亦如之命自己命以為吏者
次一席酒肉亦如之命鄉閭許以耆年有徳者肉既飽