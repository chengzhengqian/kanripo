功齊舜禹巖巖岱宗衍我𤣥神中宗紹運舊邦惟新睿
宗繼明天下歸仁恭已南面絪緼化醇告成之禮留諸
後人緬予小子重基五聖匪功伐髙匪徳矜盛欽若祀
典丕承永命至誠動天福我萬姓古封泰山七十二君
或禪社首或禪云云其迹不見其名可聞祇遹文祖光
照舊勲方士虛誕儒書齷齪佚后求仙誣神檢玉秦災
風雨漢汙編録徳未合天或承之辱道在觀政名非從
欲銘心絶巖播告羣岳