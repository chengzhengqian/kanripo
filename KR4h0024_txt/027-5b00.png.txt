人既勞矣而用之不息儻中國被水旱之災邉方有風
塵之警狂狡因之以竊發則有不可測之事非徒聖躬
旰食晏寢而已古詩云動人以行不以言應天以實不
以文以陛下之明誠欲勵精為政不煩遠求上古之術
但及貞觀之初則天下幸甚昔賈誼謂漢文帝云可慟
哭及長歎息者言當韓信王楚彭越王梁之時使文帝
即天子位必不能安又言賴諸王年少傅相制之長大
之後必生禍亂歴代以來皆以誼言為是臣竊觀諸將