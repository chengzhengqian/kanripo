去而一來去不可挽兮來不可推無可奈何兮已焉哉
惟天長而地乆前無始兮後無終嗟吾生之幾何寄瞬
息乎其中又如太倉之稊米委一粒於萬鍾何不與道
逍遥委此從容縱心放志洩洩融融胡為乎分愛惡於
生死繫憂喜於窮通倔强其骨髓齟其心胷合冰炭
以交戰秖自苦乎厥躬彼造物者于何不為此與化者
云何不隨或煦或吹或盛或衰雖千變與萬化委一順
以貫之為彼何非為此何是誰冥此心夢蝶之子何禍