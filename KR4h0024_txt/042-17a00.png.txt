年之喪二十五月而畢哀痛未盡思慕未忘然而服以
是㫁之者豈不送死有已復生有節义喪服四制云變
而従宜故大祥鼓素琴告人以終又間傳云朞而小祥
食菜果又朞而大祥有醯醬中月而禫食酒肉又喪服
小記云再朞之喪三年也九月七月之喪三時也五月
之喪二時也三月之喪一時也此禮記三年之喪二十
五月之明驗也儀禮士虞禮云朞而大祥中月而禫是
月也吉祭此禮周公所制則儀禮三年之喪二十五月