勢羸力弱心志不一旣居前列多致敗亡如戰似勝則
主人引救以為已功小不勝則主人先退至有殱焉初
戰二年已来戰則必勝是多殺客軍及二年以後客軍
殫少止與陳許河陽全軍相搏縱使唐州軍不能因雪
取城蔡州事力亦不支矣其時朝廷若使鄂州壽州唐
州秖令保境不用進戰但用陳許鄭滑兩道全軍帖以
宣潤弩手令其守隘即不出一歲無蔡州矣今者上黨
之叛復與淮西不同淮西為冦僅五十歲破汴州襄州