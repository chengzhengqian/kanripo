伏以德明皇帝於舜禹之際與稷契同功契後為殷向
五百年稷後為周逾八百年德明流光無窮啓皇運於
後景福靈長與天地凖又獻懿二祖於興聖皇帝為曽
為𤣥猶周人祔于先公之祧也此亦亡於禮者也明尊
祖之道正大祭之義禮文祀典莫重於是凡議同者七
狀百有餘人其中名儒禮官講貫詳熟臣於貞觀八年
蒙聖恩以慱士徴至京師屬當㑹議時與崔儆劉執同
狀十一年臣官備近侍不議禁中乃今累叨睿奬獲貳