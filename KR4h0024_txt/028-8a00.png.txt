榮辱穢行之彰露亦鄉人之厚顔是以李陵降而隴西
慙干木隱而西河美故名勝於利則小人之道消利勝
於名則貪暴之風扇是知化俗之本須擯輕浮昔兾缺
以禮讓升朝則晉人知禮文翁以儒林奨俗則蜀士多
儒燕昭好馬則駿馬來庭葉公好龍則真龍入室由是
言之未有上之所好而下不從其化者也自七國之季
雖雜從横而漢代求才猶徴百行是以禮節之士敏德
自修閭里推高然後為府寺所辟魏氏取人尤愛放逹