名之其邱曰俟徳之邱蔽於古而顯於今有俟時之道
也其石谷曰謙受之谷瀑曰振鷺之瀑谷言徳瀑言容
也其土谷曰黄金之谷瀑曰秩秩之瀑谷言容瀑言徳
也洞曰寒居之洞志其入時也池曰君子之池虗以鍾
其美盈以出其惡也泉之源曰天澤之泉出髙而施下
也合而名之以屋曰燕喜之亭取詩所謂魯侯燕喜者
頌也於是州民之老聞而相與觀焉曰吾州之山水名
於天下然而無與燕喜者比經營於其側者相接也而