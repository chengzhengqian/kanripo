皆朝貢可謂道濟天下矣衆美備具名實相當赫赫巍
巍超今冠古方當議明堂辟雍之事撰泰山梁父之儀
摉三代之逸禮補百王之漏典時乗六龍肆覲東后微
臣幸生聖代觸犯刑章假息海隅死亡無日瞻望宸極
心魂飛揚有永棄之悲無自新之望曽不得與鳥獸率
舞蠻夷縱觀茹痛銜酸且愧且恥無任感恩戀闕懇廹
彷徨之至謹奉表陳賀以聞
　　為桂州王珙中丞賀赦表　　　令狐楚