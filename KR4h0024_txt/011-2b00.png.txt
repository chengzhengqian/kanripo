為九章是後詞人摭而為之皆所以嗜其麗詞撢其逸
藻者也至若宋玉之九辨王褒之九懐劉向之九歎王
逸之九思其為清怨素豔幽快古秀皆得芝蘭之芬芳
鸞鳳之毛羽也然自原己降繼而作者皆相去數百祀
足知其文難述其辭罕繼者矣大凡有文人不擇難易
皆出於毫端者乃大作者也揚雄之文丘軻乎而有廣
騷也梁竦之辭班馬乎而有悼騷也又不知王逸奚罪
其文不以二家之述為離騷之兩派也昔者聖賢不偶