書謂疑謀勿成由是洞啓宸𠂻大破羣議運籌制勝舉
無遺䇿防㣲慮逺必契神機授鉞之臣服膺承命謝安
之圍棊尚拗曹叅之飲酒方酣果有軍書繼聞戎㨗砥
磨周鉞兵淬鄭刀萬里來袁紹之頭顱二冡𦵏蚩尤之
肩髀歡聲雖震於朝市喜氣不見于形容何其纂立功勲
鎮定風俗若是之重公於是有伐上黨之制平晉陽之
勅宗英可汗獻琛輸賮越自絶域通于本朝文畢伯士
之𦙍呼韓鹿蟸之師或執玉而朝靈囿或觧辮而拜甘