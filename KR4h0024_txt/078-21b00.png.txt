詩曰我心匪鑒不可以茹亦其理焉
秦樓明鏡鑒有餘暉色自凝曉光能洞㣲飭以鞶組匣
以珠璣龍遶池卧烏臨月飛傍入四鄰中延萬象濟物
攸博利人斯廣握在帝心則宇宙融朗懸諸詮目則翹
楚瞻仰且明不匿瑕君子是嘉不疲屢照君子是效嗟
爾在職為代作則刑不可濫政不可賊凡今之人鮮務
為徳紛綸諂媚汨没忠直當須如鏡之明斷可以平如
鏡之絜斷可以決敢告後来無忝前哲