今之君侯垂金印結紫綬處内則堂髙數仞侍婢姢然
衣羅紈鳴珥環出聲態者累百居外則㦸列重扉介夫
毅然執弩矢擁鈇鉞俟指令者數千君侯目視飛鴻氣
如横蜺而貢士布衣有塵飢童無色蹇驢竭蹷而來干
謁誠志業不怍氣容自若且以干望為心亦不能無愧
其望非望飲醲齧肥被鮮曵華指㨗乗駿也所以望者
蓋砥行立名之流非附青雲之士焉得施於世其愧非
愧布衣糲食僮飢蹇驢也所以愧者彼何人也予何人