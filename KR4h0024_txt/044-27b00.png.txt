愛雖至而不□讎巳危而不濟勢方盛而知足利正中
而識已豈小人之能哉
以儉而獲罪猶逺乎奢以退而遇謗尚愈乎進
弓箕之家生子而捨乎弓箕陶旊之家生子而捨乎陶
旊噫吾之道猶弓箕乎陶旊乎
自漢至今民産半入乎公者其唯桑𢎞羊孔僅乎衞青
霍去病乎設遇聖天子吾知乎桑孔不過乎賈豎衞霍
不過乎士伍