公翼戎行威加於大則將不驕惠及於細則卒不惰減
役輕斂則人不困待賔省禮則境不危堂堂然混一體
以為力雄雄然鼓衆心以為氣封疆之外隠如敵國封
疆之内不知有軍古人云懸勢於上而下自定置器於
平而物自安者葢用是也兹所謂銷患於未形制危於
未萌伐謀之功大於積甲山齊攻心之術强於虎賁百
萬彼善師不陣未戰先勝卻軍於談笑之際折衝於樽
爼之間今古一時也夫舉善人以行其教大則四海服