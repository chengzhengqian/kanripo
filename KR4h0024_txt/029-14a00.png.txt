於不廣求人之道而務選士之精不思考課之行而望
得人之美是以望得彌失務精益麤塞源浚流未見其
可臣欲詳徴舊説伏恐聽覽為煩粗舉一端以明其理
徃者則天太后踐祚臨朝欲收人心尤務㧞擢𢎞委任
之意開汲引之門進用不疑求訪無倦非但人得薦士
亦得自舉其才所薦必行所舉輙試其於選士之道豈
不傷容易哉然而課責既嚴進退皆速不肖者旋黜才
能者驟升是以當代謂知人之明累朝頼多士之用此