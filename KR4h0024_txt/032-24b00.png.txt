皇擗踊列辟扶服九親號咷萬姓荼毒嗚呼哀哉積憂
勞而不豫兮搆氛沴而成災逢氷霜之慘烈兮見草木
之凋摧感大漸之將至兮遺惠言而不回付聖子其得
兮顧黎元曰念哉頒寵錫以留訣兮節禮數而送哀邈
終天而一去兮復何時而下來嗚呼哀哉光隂荏苒兮
氣緒回互泣盡冬霜兮悲生春露攢塗云啟兮同軌畢
赴湘川不從兮洪塋蓋祔古則祀闕今也儀具嗚呼哀
哉夜漏盡兮晨輓發轉相風兮搖畫月厭河洛兮不臨