　　守戒　　　　　　　　　　　韓　愈
詩曰大邦維翰書曰以藩王室諸侯之於天子不惟守
土地奉職貢而已固将有以翰藩之也今人有宅於山
者知猛獸之為害則必髙其柴援而外施陷穽以待之
宅於都者知穿窬之為盗則必峻其垣牆而内固扃鐍
以防之此野人鄙夫之所及非有過人之智而後能也
今之通都大邑介於倔强之間而不知為之備豈不惑
與野人鄙夫能之而王公大人反不能焉豈材力有所