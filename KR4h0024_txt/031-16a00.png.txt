人更始用荅天休可大赧天下改建中五年為興元元
年自正月一日昧爽已前大辟罪已下罪無輕重咸赦
除之李希烈田恱王武俊李納等有以忠勞任膺将相
有以勲舊繼守藩維朕撫馭乖方信誠靡著致令疑懼不
自保安兵興累年海内搔擾皆由上失其道下罹其災
朕實不君人則何罪屈已宏物予何愛焉庶懐引慝
之誠以洽好生之徳其李希烈田恱王武俊李納及所
管將士官吏等一切並與洗滌各復爵位待之如初仍