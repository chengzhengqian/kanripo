乎已也及年二十時苦家貧衣食不足謀於所親然後
知仕之不惟為人耳及來京師見有舉進士者人多貴
之僕誠樂之就求其術或出禮部所試詩賦䇿等以相
示僕以為可無學而能因詣州縣求舉有司好惡出於
其心四舉而後有成亦未即得仕聞吏部有以愽學宏
辭選者人尤謂之才且得羙仕就求其術或出所試文
章亦禮部之類私怪其故猶樂其名因又詣州府求舉
凡二試於吏部一既得之而又黜於中書雖不得仕人