以愚䝉言及佛法或未了者許重討論今經典間未諭
者其義有二欲面問荅恐彼此卒卒語言不盡故粗形
於文字願詳覽之敬佇報章以開未悟所望所望佛以
無上大慧觀一切衆生知其根性大小不等而以方便
智説方便法故為闡提説十善法為小乗説四諦法為
中乗説十二因縁法為大乗説六波羅密法皆對病根
投以良藥此蓋方便敎中不易之典也何者若為小乗
人説大乗法心則狂亂狐疑不信所謂無以大海内於