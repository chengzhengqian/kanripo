盡無故聚歛百姓為盗之用甚無謂也魏文帝於首陽
東為壽陵作終制其略曰昔堯𦵏壽陵因山為體無封
無樹無立寢殿園邑為棺椁足以藏骨為衣衾足以朽
肉吾營此不食之地欲使易代之後不知其處無藏金
銀銅鐵一以瓦器自古及今未有不亡之國無不掘之
墓喪亂以來漢氏諸陵無不發掘至及燒取玉樞金縷
骸骨并盡豈不重痛哉若違詔妄有變改吾為戮屍於
地下死而重死不忠不孝使魂而有知將不福汝以為