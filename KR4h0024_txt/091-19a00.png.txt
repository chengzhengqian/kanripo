時得君奮智謀以取髙位而令名隨之豈不偉㢤初蕃
既慕修父書咨于先執李習之請文為領袖許而未就
一旦習之悄然謂蕃曰翺昔與韓吏部退之為文章盟
主同時惟栁儀曹宗元劉賓客夢得耳韓栁之逝久矣
今翺又被病慮不能自述有孤前言齎恨無已將子薦
誠于劉君乎無何習之夢奠于襄州蕃具道其語余感
相國之平昔且怜蕃之䖍敬庶㡬能世其家固不讓
　　唐丞相太尉衛國公李德裕㑹昌一品制集序