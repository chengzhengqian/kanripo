動貞夫一者也問曰不慮不思之時物格于外情應于
内如之何而可止也以情止情其可乎曰情者性之邪
也知其為邪本無其心寂然不已邪思自息惟性明照
邪何所生如以情止情是乃大情也情之相止其有已
乎易曰顔氏之子其殆庶幾乎有不善未嘗不知知之
未嘗復行也易曰不逺復無祇悔元吉問曰本無有思
動静皆離然則聲之來也其不聞乎物之形也其不見
乎曰不覩不閒是非人也視聽昭昭而不起於見聞者