釵釧為一金攪酥酪醍醐為一味振綱領而舉者皆順
據㑹要而來者同趨尚恐學者之難明也又復直示宗
源本末真妄之和合空性之隠顯法義之差殊頓漸之
同異遮表之迴互權實之深淺通局之是非莫不提耳
而告之指掌而示之嚬伸以吼之柔和以誘之乳而藥
之憂性命之夭傷也保而䕶之念水火之漂焚也挈而
導之懼邪小之逆陷也揮而散之悲鬬諍之牢固也大
明不能破長夜之昏慈父不能保身後之子若吾師者