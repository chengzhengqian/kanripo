謹依高㫖繕録馳送然僕雖不佞頗聞君子之論矣嘗
以謂為國以禮君舉必書故左史記言右史記事言者
申立德立功之意也事者叙立徳立功之迹也所以明
勸沮所以别是非自非可以關社稷之安危涉天人之
興廢古之君子何嘗取諸褒貶之作有由然也自㣲言
泯絶大義乖墜三代之教亂於甲兵六經之術㓕於煨
燼君人者尚空名以夸六合史官者貴虗飾以佞一時
下及馬遷爰逮班固咸有述作庶幾聖賢其於斟酌典