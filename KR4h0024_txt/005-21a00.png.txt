官張平子則儀鈞地動臣仰遵前哲輒揆圓虚偶識海
潮深符易象理皆摭實事盡揣摩既當鳳紀之朝願陳
蠡測之見臣肇誠惶誠恐頓首頓首臣又聞天垂象而
六合成道生一而三才具皆由日月運乎陰陽是謂神
明分乎晝夜伏知此道盡在陛下睿鑒之中故不俟微
臣因此别白然自古以來莫不以地厚難測日既入而
人不見其行海大無涯潮潛生而人不知其候上古聖
人則之於八卦學者演之成六家而有講論未明根本