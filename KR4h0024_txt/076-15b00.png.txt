信州南巖有清淨宴坐之地而禪師在焉師所由來莫
得而詳初州人析薪者遇之于野中其形塊然與草木
俱咨於州長乃延就兹地三十年矣州人不知其所然
也遂以草衣號焉足不蹈地口不嘗味日無晝夜時無
寒暑寂黙之境一繩床而已萬有囂然此身不動其内
則以三世五藴皆從妄作然後以無有法諦觀十二因
縁於正智中得真常真我方寸之地湛然虗無身及智
慧二俱清淨㣲言軟語有時而聞渉其境之逺近隨其