資保傅之官非疾廢眊瞶不任事者為之即休戎罷帥
不知書者䖏之至於友諭賛議之徒踈冗散賤之甚者
搢紳恥之夫以匹士之愛其子者猶求明哲慈惠之師
以敎之直諒多聞之友以輔之豈天下之元子而可以
疾廢眊瞶不知書者為之師踈冗散賤不適用者為之
友乎此何反上古之甚也近制官僚之外往往以沈滯
僻老之儒充直講侍讀之選而又踈棄斥逺之越月踰
時不得召見彼又安能傅成道徳而保飬其躬哉臣以