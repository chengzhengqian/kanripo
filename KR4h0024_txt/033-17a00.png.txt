隂凝閉凛冽海隅積雪没脛堅氷在鬚鷙鳥休巢征馬
踟蹰繒纊無温墮指裂膚當此苦寒天假强胡慿凌殺
氣以相剪屠徑截輜重横攻士卒都尉新降將軍復没
屍填巨港之岸血滿長城之窟無貴無賤同為枯骨可
勝言哉鼓衰兮力盡矢竭兮弦絶白刃交兮寳刀折兩
軍蹙兮生死决降矣哉終身夷狄戰矣哉暴骨沙礫鳥
無聲兮山寂寂夜正長兮風淅淅魂魄結兮天沉沉鬼
神聚兮雲羃羃日光寒兮草短月色苦兮霜白傷心慘目