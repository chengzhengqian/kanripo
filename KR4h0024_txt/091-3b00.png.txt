倒覆之遂不錯一字其敏悟也如此公任起居郎屬考
功員外郎闕時中書令李嶠執筆曰考功郎非蘇君莫
可遂拜考功員外郎遷給事中特制授修文館學士遷
中書舍人専知制誥僉議允歸制命勑書皆出自公手
筆不停綴思無所讓及是見君深所歎伏焉今上嘗謂
公曰朕每見卿文章與諸人尤異當令後代作法豈惟
獨稱朕心及東封詔公撰朝覲壇頌加金紫光禄大夫
與一子官賞能也公性與道合神無滯用惟深也總衆