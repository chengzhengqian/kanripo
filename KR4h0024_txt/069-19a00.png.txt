為第三品宜得謚于太常余懼州吏之逸其辭也私為
之誄以志其行其辭曰
麟死魯郊其靈不施濯濯夫子胡絜其儀冠仁服義干
櫓書詩忠貞繼佩智勇承基跨騰商周堯舜是師道不
勝禍天固余欺鬼神齊怒妖蠥咸疑何付之德而奪其
時嗚呼哀哉命姓惟吕勤唐以力輔寧萬邦受胙爾國
惟師元聖周以降德世征五侯伊祖之則嗣濟厥武前
書是式至于化光爰耀其特春秋之元儒者咸惑君達