聖謨九徳　真言五千　慶集昌胄　符開帝先　髙
文仗鉞　克配彼天　三宗握鏡　六合煥然　帝其
承祀　率禮罔愆　圖書霧出　日月清懸　舞形徳
類　詠諗功傳　黄龍蜿蜒　綵雲蹁蹮　五行氣順
　八佾風宣　介此百福　於皇萬年
　　宣皇帝室光大之舞一章
肅肅藝祖　滔滔濬源　有雄玉劒　作鎮金門　文
王餘緒　后稷謀孫　肇禋九廟　四海來尊