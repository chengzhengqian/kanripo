惠孚於下邪正之道分而理古可近禮樂之方著而和
氣克充至若夷吾之法非皇王之權嚴尤所陳無最上
之策元凱之所先不若唐堯之考績叔子之所務不若
虞舜之舞干且俱非大德之中庸未可為上聖之龜鏡
又何足為陛下道之哉或有以繋安危之機兆存亡之
變者臣請披瀝肝膽為陛下别白而重言之臣前所謂
哲王之理其則不遠者在陛下慎思之力行之始終不
懈而已謹按春秋元者氣之始也春者歳之始也春秋