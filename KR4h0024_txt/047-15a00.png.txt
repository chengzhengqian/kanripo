　　原晉亂說　　　　　　　　　楊　䕫
晉室南遷制度草剏承永嘉之後囂風未除廷臣中猶
以謝鯤輕佻王澄曠誕競相祖習以為髙達卞壺厲色
於朝曰帝祚流移社稷傾蕩職兹浮偽致此隳敗猶欲
崇慕虛誕汙蠧時風奏請鞫之以正頽俗王導庾亮抑
之而止噫西晉之亂百代所悲移都江左是㓗源端本
之日也猶乃翼虛駕偽崇扇佻薄躡諸敗跡踵其覆轍
以此剏立朝綱基搆王業何異登膠舩而汎巨浸操朽