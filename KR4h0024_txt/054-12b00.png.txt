弼亮三聖謨明九功當冢宰摠已之任䕶崇陵因山之
制盡董經費以頒地貢乃作司徒式和人則進封岐土
命賜偕厚均齊天下之政茂遂萬物之冝遵道𢎞化匪
躬宣力中外之重必歸於公初公之入輔也制詔副節
度使兵部尚書王公為左僕射代居師帥州壤鄉部鰥
孤㓜艾䝉公之化也久感公之惠也深鬱陶詠歎願刻
金石王公累章上請公輙牢讓中止至是復以邦人不
可奪之誠達于聰明且用季孫行父請史克故事故德