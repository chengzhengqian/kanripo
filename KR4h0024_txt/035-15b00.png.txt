近古之人所謂私者謂茍萃於利茍處於逸茍潤其屋
者也某以為斯皆小人之私非聖賢之私也夫聖賢無
私而不自知其私也何者必公其身而私於人是不私
一身而使天下私之也胡以言之夫嬰兒見保傅之母
則咤然而識非有知而親之利其乳而私之也櫪馬見
厮養之夫則奮然而嘶非有知而親之利其芻粟而私
之也夫天下之人非復乳孩櫪馬之愚也茍有公身而
利之者孰不利而私之乎故賢君良相必私天下而公