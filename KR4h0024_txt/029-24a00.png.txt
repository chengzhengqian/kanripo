已下商量進擬與亦無妨臣愚以為信賞必罰覇王之
資輕罰䙝刑衰亂之漸信賞任功無不報必罰在罪無
不懲非功而獲爵則爵輕非罪而肆刑則刑䙝爵賞刑
罰國之大綱一綱或棼萬目皆㢮雖有善理末如之何
天寶季年嬖倖傾國爵以情授賞以寵加天下蕩然紀
綱始紊逆羯乘釁遂亂中原防戍歳増䇿勲日廣財賦
不足以供賜而職官之賞興焉職員不足以容功而散
試之號行焉青朱雜沓於胥徒金紫普施於輿皁薰蕕