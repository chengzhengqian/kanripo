露天地肅黄花門舘幽山公惜美景肯為芳罇留五馬
照池塘繁絃催獻酬風前孟嘉帽乗興李膺舟騁望傲
千古當歌遺四愁豈令永和人獨擅山隂遊
　　髙軒過　　　　　　　　　李　賀
華裾織翠青如葱金環壓轡摇玲瓏馬蹄隠耳聲隆隆
入門下馬氣如虹云是東京才子文章鉅公二十八㝛
羅心胷元精烱烱貫當中殿前作賦聲摩空筆補造化
天無功厖眉書客感秋蓬誰知死草生華風我今垂翅