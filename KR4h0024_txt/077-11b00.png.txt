鼎體節燔炰胾炙羽鱗貍牙之物沈泛醍盎之齊均飫
于卒士興王之舞服夷之伎揳擊吹鼓之音飛騰幻怪
之容寰觀于逺邇禮成樂徧以叙其賀且曰是邦臨䕶
之大五人合之非是堂之制不可以備物非公之徳不
可以容衆曠于往初肇自今兹大和有人以觀逺方古
之戎政其曷用加此華元名大夫也殺羊而御者不及
霍去病良将軍也餘肉而士有飢色猶克稱能以垂到
今矧兹具美其道不廢願訪于金石以永示後祀遂相