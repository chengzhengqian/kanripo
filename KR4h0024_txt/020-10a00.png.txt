其危既安有長如林曽是讙譊化為謳吟皇曰來歸汝
復相予爵之成國胙以夏墟度拜稽首天子聖神度拜
稽首皇祐下人淮夷既平震是朔南宜廟宜郊以告徳
音歸牛休馬豐稼于野我武唯皇永保無疆
　　　皇武十有一章章八句
方城命愬守也卒入蔡得其大醜以平淮右
方城臨臨王卒峙之匪徼匪競皇有正命皇命于愬往
舒余仁踣彼艱頑柔恵是馴愬拜即命于皇之訓既礪