學究一經之科毎歲一人猶慮其不能至也且明經者
仕進之多數也注䟽者猶可以質驗也不者儻有司率
情下上其手既失其末又不得其本則蕩然矣無乃然
乎古人云勉彊行道則徳日起而大有功中庸有困而
行之勉彊而行之鄙雖不敏敢忘勉之之道邪大凡常
情為近習所勝役役於聞見汲汲於進取苟避患安時
俾躬處休以至老死自為得計豈復有揣摩古今風俗
整齊教化根本原始要終長轡逺馭如閣下吐論之若