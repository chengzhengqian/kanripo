纔放肆於氣未絶之間者也聖人有其時有其位行其
道以及於人無其時無其位奉其道以自飾故聖人進
不為榮退不為戚而常得其道恒人幸其時竊其位竭
人以自足無其時失其位任其愚以自困故恒人進以為
已榮退以為已辱而常失其道孔子曰鳳鳥不至河不
出圗吾已矣夫孔子歎行已之道足以致是而時王不
用已之道道無所施非歎其身食不方丈衣不文繡也
恒人之所悲不達者率曰吾妻不能羅吾兒不得肉