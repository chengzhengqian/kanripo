之食以養殘兇剥萬人之衣以塗土木於是人怨神怒
衆叛親離水旱不調疾疫屢起遠近殊論公私罄然五
六年閒至于禍變享國不永受終于兇婦人寺舍不能
保其身僧尼不能護妻子取譏萬代見笑四夷此陛下
之所眼見也何不除而改之依太宗之理國則百官以
理百姓無憂故太山之安立可致矣依中宗之理國則
萬人以怨百事不寧故累卵之危立可待矣頃自夏以
來霪雨不解穀荒于壟麥爛于場入秋已來亢旱成災