迤流注無間西直巨壑連嶂如屏林靄朝翠巖光晝清
篠簜藏輝杉松下冥虚廓寂寥涵風有聲縁嶺未絶劃
開洞門黛容崢嶸詭状輪囷疑伏龍怪鎮含煙雲又有
古木倒傍絶壁盤根網結掛絡空碧崩崖傍傾猨逕下
仄羽人幽㑹此焉瑶席摶翠壁而直上軋﨑嶇於紫氛
䨇巖屹以中斷奔屏蹙而成室涵孕精爽澄凝氣源信
列仙之攸居豈塵俗之所止㢤嗚呼鶴駕一去鳳簫響
絶荆榛蔽路危磴敗滅跡留人境而舉世莫知地聨精