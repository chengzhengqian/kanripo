丁家艱去官為正字親故請君著書未終篇御史府以
君為慢官離局奏謫罷職為河南㕘軍僚屬多嫉君才
名上司以吏事責君君拂衣渡江遇天下有故其髙節
深識皎皎如此君謂六經之後有屈原宋玉文甚雄壮
而不能經厥後有賈誼文詞詳正近於理體枚乗司馬
相如亦瓌麗才士然而不近風雅揚雄用意頗深班彪
識理張衡宏曠曹植豐贍王粲超逸嵇康標舉此外皆
金相玉質所尚或殊不能備舉左思詩賦有雅頌遺風