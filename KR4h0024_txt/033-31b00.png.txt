維年月韓愈謹以清酌庶羞之奠祭于亡友栁子厚之
靈嗟嗟子厚而至然耶自古莫不然我又何嗟人之生
世如夢一覺其間利害竟亦何校當其夢時有樂有悲
及其既覺豈足追維凡物之生不願為材犧樽青黄乃
木之災子之中棄天脱羈玉珮瓊琚大放厥辭富貴
無能磨滅誰紀子之自著表表愈偉不善為斵血指汗
顔巧匠旁觀縮手袖間子之文章而不用世乃令吾徒
掌帝之制子之視人自以無前一斥不復羣飛刺天嗟