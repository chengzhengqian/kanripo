赫明明天之為大雖莫能名王之在鎬豈無頌聲上初
克讓抑而未許至於累請乃曰俞哉史臣不敏敢獻頌
曰
茫茫元昊載凝載薄在帝庖羲繼天而作浩浩洪水包
山襄陵舜亦命禹夏氏以興龍圖龜書二主是膺湯武
已下夫何足徴右元/命於爍巨唐乘運而起纘禹之統系
堯之紀五聖在天丕命曽孫乃視河洛同符混元亦有
黄龍出於靈沼明明穆穆天子之表右聖/徳倬彼東井昭