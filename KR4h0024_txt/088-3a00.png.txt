然後詢於廟堂之上使諮於僕射俯而莅之其實不啻
若移泰山之重以鎮之也夫如是則預於貢士者何敢
造次而進哉某本孤賤生江湖間自知書已來竊有㣲
尚窺奥索幽乆而不疲垂二十年以窮苦自勵伏念當
太平之辰不預兵役農啇之伍得盡其志則將欲發其
身大其家盡心於明時以竟其歲也乃志望士林之中
及來輦下再試皆黜觀望於時而揆於事至於得之者
未必盡賢失之者未必盡愚意謂隨天下貢士且進且