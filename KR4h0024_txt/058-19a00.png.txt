以傳於後乃託我故人叙而銘之常州稟元和以生㓜
有成人之量秘監府君親授以孝經常州一覽成誦祕
監問曰汝志於何句對曰立身行道揚名於後世是志
也自是徧覽五經觀其大義不為章句學成童丁祕監
憂勺飲不入口者累日先夫人同郡長孫氏諭以不可
滅性之義由是㣲進饘粥杖而後起免䘮加於人一等
鄉族稱其孝焉長孫夫人高行明識訓導甚至常州漸
敎成器卓然有立著延陵論君子謂其評議之精在古