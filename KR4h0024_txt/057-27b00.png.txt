本衞中郎將仍舊為州軍使黙啜之冦北庭也公奔命
解圍軍聲大震加雲麾將軍右武衛將軍封介休縣開
國公食邑二千戸開元二年吐蕃入隴右掠坰牧公兵
以奇勝冦不復蹤積甲山齊而有餘收馬荅量而未盡
歸功廟筭朝議多之拜羽林將軍持節隴右諸州節度
大使兼鄯州都督河源軍使鎮西陲信國之藩屏坐北
落亦王之爪牙故入奉期門而出寄分閫於是料敵無
備閒其師老潛軍一舉大俘九曲鎻甲文劒馬犛牛