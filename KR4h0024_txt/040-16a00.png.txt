辰者象聖王光照下土也山者布散雲物象聖王澤霑下人也龍者變化無方象聖王應時布教也華蟲者雉
也雉身被五彩象聖王體兼文明也宗彛者虎也虎以
剛猛制物象聖王神武定亂也藻者逐水上下象聖王
隨代而應也火者陶冶烹餁象聖王至徳日新也粉米
者人恃以生象聖王為物之賴也黼能斷割象聖王臨
事能决也黻者兩己相背象君臣可否相濟也逮周氏
乃以日月星辰為旌旗之飾又登龍於山登火於宗彛