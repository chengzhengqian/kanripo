强志特立爲儒門吏師中臺草議左曹還詔法程之下
無尤違分畫之下無差失其爲二方循班制建長利布
以休龢樹之風聲大凡都府歲杪使刻深吏周行支郡
鈎撫泉貨二千石不相聊生如梏拲然公至分命部從
事覽觀禮俗問人疾苦亷吏善否而已至有經用之羨
使郡自爲理得以蠲乏用補庸亡府無私焉四履之内
遇凶旱水溢損有餘以均不足農里無大乏官司無宿
憂而邦鄉碩生勸學講藝導彼輕僄率循教化皆聲詩