既已輕任刺史縣令而人促數於更易且刺史縣令逺
者三歲再更故州縣之政茍有不利於民可以出意革
去者其在刺史則曰我即去何用如此當愁醉醲當飢
飽鮮囊帛匱金笑與秩終嗚呼州縣者真驛邪矧更代
之隙黠吏因緣恣為奸欺以賣州縣者乎如此而欲望
生民不困財力不竭户口不破墾田不寡難哉予既揖
退老甿條其言書於襃城驛屋壁
　　鞭賈　　　　　　　　　　　柳宗元