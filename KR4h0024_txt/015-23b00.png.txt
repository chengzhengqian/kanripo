聖代無隠者英靈盡來歸遂令東山客不作顧采薇既
至君門逺孰云吾道非江淮度寒食京兆縫春衣置酒
長亭送同心與我違行當浮桂棹未幾拂荆扉逺樹帶
行客孤村當落暉吾謀適不用勿謂知音稀
　　送暨道士還玉清　　　　　李　頎
仙官有名籍度世吳江濱大道本無我青春長與君中
州俄已到至理得而聞明主降黄屋時人看白雲空山
何窈窕三秀日氛氳遂此留書客超遙烟駕分