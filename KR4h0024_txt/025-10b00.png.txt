元龜也尚恐議者曰時異事殊臣請復為陛下粗舉近
效之尤革者以辨焉太宗文皇帝以天縱之才有神器
之重武定禍亂文致太平威行如雷霆明照侔日月英
略施於百勝聖功被於九歌固非庶品之所度量常情
之所鑚仰然猶競競畏慎懼失人心每戒臣下獻規恒
以危亡為慮夙興聴理日旰亡勞公卿迭進廷奏庶務
評議得失與衆共之下無滯情上無私斷退朝之暇與
接侍臣咨訪謀猷詢求過闕或論往古成敗或問人間