君為其夫人因以二女為天帝之女以余考之璞與王
逸俱失也堯之長女娥皇為舜正妃故曰君其二女女英
自宜降曰夫人也故楚辭謂娥皇為君謂女英為帝子
各以其盛者推言之也禮有小君君毋明其正自得稱
君也書曰舜陟方乃死孔安國謂舜升道南方以死或
又曰舜死葬蒼梧二妃從之不及溺死沅湘之間余謂
竹書記年帝王之沒皆曰陟陟升也謂升天也書曰殷
禮陟配天言以道終其徳協天也書紀舜之沒云陟者