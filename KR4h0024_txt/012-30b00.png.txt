傍千里無纎草草盡泉枯馬病羸飛龍但印骨與皮五
十疋縑易一疋縑去馬來無了日養無所用土非宜毎
歲死傷十六七縑絲不足女工苦踈織短裁充疋數藕
絲蛛網三丈餘迴鶻訴稱無用處咸安公主號可敦逺
為可汗頻奏論元和二年下新勅内出金帛酬馬直仍
詔江淮馬價縑從此不令踈短織合羅將軍呼萬歲捧
授金銀與縑綵誰知虜啓貪心明年馬來多一倍縑
漸好馬漸多隂山虜柰爾何