拜手奉書吏部侍郎李公座右夫道有一昌齡有心明
公有鑒三者定矣而又元氣潛行羣動相鼓乗時則利
遇難則否斯亦分於數矣今或者譎觚旁礴以為已任
發心不中中無不通雖大愚之人猶知不可况賢智之
士乎兹數者如昌齡之心非不知也明公之鑒非不明
也惟明公能以至虛納惟昌齡敢以無妄進故未便絶
意願就執事陳之若明公以為隅曲置之度外則昌齡
未識定分為向時之客乗時不利動則遇否至虛不納