變更無踰於此故伏羲神農黄帝堯舜自生人以來君
徳之最神聖者也天下尊之美之亦已至矣而其指以
為號者或曰皇或曰帝唯目一字且猶不兼禹湯繼興
莫匪大聖尚自菲薄降號為王嬴秦徳衰於殷周而名
竊於羲皥兼皇與帝始揔稱之流及後代昏僻之君乃
有聖劉天元之號是知人主輕重不在自稱崇其號無
補於徽猷損其名不傷於徳美然而損之有謙光稽古
之善崇之獲矜能納謟之譏得失不侔居然不辨况今