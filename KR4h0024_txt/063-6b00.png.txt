俗姓盧氏某郡某縣人也名是虛假不生族姓之家法
無中邊不居華夏之地善習表於兒戲利根發於童心
不私其身臭味於耕桑之侣茍適其道羶行於蠻貊之
鄉年若干事黄梅忍大師願竭其力即安於井臼素刳
其心獲悟於稊稗毎大師登座學衆盈庭中有三乘之
根共聴一音之法禪師黙然受教曽不起予退省其私
迥超無我其有猶懷渇鹿之想尚求飛鳥之跡香飯未
消弊衣仍覆皆曰升堂入室測海窺天謂得黄帝之珠