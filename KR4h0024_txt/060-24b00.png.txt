常伯而先夫人無加命號名差卑於配不宜語聞詔贈
先夫人劉氏沛國太夫人八年八月廟成三室同宇祀
自左領軍衛而下作主于第乙巳升于廟烏氏著於春
秋譜于世本列於姓苑在莒者存在齊有餘枝鳴皆為
大夫秦有獲為大官其後世之江南者家鄱陽處北者
家張掖或入夷狄為君長唐初察為左武衛大将軍實
張掖人其子曰令望為左領軍衛大将軍孫曰蒙為中
郎将是生贈尚書諱承洽字某烏氏自莒齊秦大夫以