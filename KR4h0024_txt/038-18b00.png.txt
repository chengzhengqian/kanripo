家聲于後不可以言智罪逭于躬禍移於母不可以言
孝而引范蠡曹沫為比又何謬與且㑹稽之恥蠡非其
罪魯國之羞沫必能報所以二子不死也而陵苟免微
軀受制於强虜雖有區區之意亦奚為哉夫吳齊者越
魯之敵國匈奴者漢之外臣俾大漢之將為單于之擒
是長冦讐辱國家甚矣况二子雖不死無陵生降之名
二子苟生降無陵及親之禍酌其本末事不相侔而陵
竊慕之是大失臣子之義也觀陵答子卿之書意者但