皎然以書薦于詞人包侍郎佶包得之大喜又以書致
于李侍郎紓是時以文章風韻主盟于世者包李以是
上人之名由二公而颺如雲得風柯少葉張以文章接
才子以禪理悦髙人風儀甚雅談笑多味貞元中西逰
京師名振輦下緇流嫉之造飛語激動中貴人侵誣得
罪徙汀州入㑹稽歸東越時吳楚間諸侯多賔禮招迓
之元和十一年終於宣州開元寺七十有一門人遷之
建塔於越之山隂天柱峯之陲從本教也初上人在吳