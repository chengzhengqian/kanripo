荒野叢翳之隙見怪石特出度其下必有殊勝步自西
門以求其墟伐竹披奥欹側以入緜谷跨谿皆大石林
立渙若奔雲錯若置碁怒者虎鬬企者鳥厲抉其穴則
鼻口相呀搜其根則蹄股交跱環行目疑若摶噬於
是刳闢朽壤翦焚榛穢决澮溝導伏流散為疎林洄為
清池寥廓泓渟若造物者始判清濁效竒於兹地非人
力也乃立游亭以宅厥中亭之西石若掖分可以眺望
其下青壁斗絶沈於淵源莫究其極自下而望則合為