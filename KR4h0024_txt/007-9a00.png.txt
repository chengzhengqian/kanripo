制望層城以斂翼懷衆侣而孤唳從廏置之駿奔仰君
門以遐逝君門兮九重洞呌窱兮穹崇池太液兮島方
壺萬族翔泳乎其中晝聒未央之繁絃夕警長樂之靈
鍾顧疎野之賤迹豈敢求一枝而見容越水清兮鏡色
吳山遠兮天逼窺淺深以颺影逗杳冥兮一息謂杉松
可得永日而噪聚蓴荇足以窮年而啄食一與心賞兮
睽違念歸飛兮何極鸚能言而入座鶴善舞而登軒殊
二者之俗態諒慚惶於主恩是以雖信美而非其志獨