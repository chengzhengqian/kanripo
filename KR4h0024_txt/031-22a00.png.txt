所奉歟書曰萬方有罪罪在朕躬我實不徳兆民非咎
俾廢其生業離其室家陷于困窮死於戰陣老病失養
孤惸靡依怨結蒼旻感傷和氣朕為人父母得不愧于
心哉晨興以思夕惕以悼粤自嗣位迄今六年天將悔
禍朕方覺悟爾亦知之衆心厭亂思以保安叶於朕懐
若膺符契非天地合徳人神合謀將茂育羣生則何以
臻此朕是用上順天意俯従人心滌爾疵瑕復爾爵位
坦然靡阻君臣如初功載鼎彞名藏王府子孫代代為