儀狄以來善為酒人為酒譜一卷太史令李淳風見而
悦之曰王君可謂酒家之南董君歴職皆以好酒鄉里或
咍之因著無心子以喻志河汾中先有渚田十數頃稱
良沃鄰渚又有隠士仲長子光服食養性君重其貞素
顧與相近遂結廬河渚縱意琴酒慶弔禮絶十有餘年
河渚東南隅有連沙磐石地頗顯敞君於其側遂為杜
康立廟嵗時致祭以焦革配焉貞觀中京兆杜松之清
河崔公善繼為本州刺史皆請與君相見君曰奈何悉