致精誠而旱不害物文無憫恤而變則成災陛下誠能
有恤人之心則無成災之變矣臣前所謂廣播殖在視
乎食力者臣謹按春秋君人者必時視人之所勤人勤
於力則功築罕人勤於財則貢賦少人勤於食則百事
廢今財食與人力皆勤矣願陛下廢百事之用以廣三
時之務則播殖不愆矣臣前所謂國廩罕蓄夲乎冗食
尚繁者臣謹按春秋臧孫辰告糴于齊春秋譏其無九
年之蓄一年不登而百姓饑臣願斥游墮之徒以篤其