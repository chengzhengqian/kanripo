大厯初彦逺曽祖魏國公留守東都兼河南尹洛陽當
孽火之後寺塔皆為丘墟迎致嵩山沙門澄沼修建大
聖善寺沼行為禪宗徳為帝師化滅詔謚大𧦬即東山
第十祖也洎鎮於蜀皆有崇飾在淮南奏三祖大師諡
號與塔額刺史獨孤君為之碑張從申書字夫禀儒道
以理身理人奉釋氏以修心修性其揆一也㑹昌天子
滅佛法塔與碑皆毁像雖毁而法不能滅是法也不在
乎塔不在乎碑大中初塔復置而碑未立咸通二年八