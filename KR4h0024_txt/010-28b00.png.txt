獨有前池一小鴈叨承舊惠入天津
　　第二章　　　　　　　　　蔡　孚
帝宅王家大道邊神馬潜龍涌聖泉昔日昔時經此地
㸔來㸔去漸成川歌臺舞榭宜正月栁岸梅洲勝往年
莫疑波上春雲少祇為龍飛直上天
　　第三章　　　　　　　　　沈佺期
龍池躍龍龍己飛龍徳先天天不違池開天漢分黄道
龍向天門入紫微邸第樓臺多氣色君王鳬鴈有光輝