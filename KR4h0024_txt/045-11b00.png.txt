當不淑則奈何曰時益以難理傳之人則争末前定也
傳之子則不争前定也前定雖不當賢猶可以守法不
前定而不遇賢則争且亂也天之生大聖人也不數其生
大惡也亦不數傳諸人得大聖然後人莫敢争傳諸子
得大惡然後人受其亂禹之後四百年然後得桀亦四
百年然後得湯與伊尹湯與伊尹不可待而傳也與其
傳不得聖人而争且亂孰若傳之子雖不得賢猶可守
法曰孟子之所謂天與賢則與賢天與子則與子者何