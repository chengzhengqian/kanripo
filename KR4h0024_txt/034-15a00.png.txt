暇困平城病流矢凌遲不救者三代後乃謀臣獻畫而
離削自守矣然而封建之始郡邑居半時則有叛國而
無叛郡秦制之得亦已明矣繼漢而帝者雖百代可
知也唐興制州邑立守宰此其所以為宜也然猶桀猾
時起虐害方域者失不在于州而在于兵時則有叛
將而無叛州州縣之設固不可革也或者曰封建者必
私其土子其人適其俗修其理施化易也守宰者苟其
心思遷其秩而已何能理乎余又非之周之事跡斷可