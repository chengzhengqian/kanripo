藝羣書百家諸史皆未聞臺觀重樓之上而有堂名孝
經云宗祀文王於明堂不云明樓明觀其宜一也又明
堂法天聖王示儉或有翦蒿為柱葺茅作蓋雖復古今
興制不可恒然猶依大典徴於朴素是以席惟稾鞂器
上陶匏用絸栗以貴誠服大裘以訓儉今若飛樓架逈
綺閣凌雲考古之文實堪疑慮按郊祀志漢武明堂之
制四面無壁上覆以茅祀五帝於上座祀后土於下防
臣以上座正謂臺上下防惟是臺下即云無四壁未審