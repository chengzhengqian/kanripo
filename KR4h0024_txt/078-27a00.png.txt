爾西國胡人取其血染毳罽色鮮不黯或曰若刺其血
問之爾與我幾許猩猩曰二升果足其數若加之鞭捶
而問之則隨所加而得至於一斗弗如此未肯頓輸張
薦孝亷好古之士於笥中出此圗相示賔客客覽之曰
悲哉此獸何其愚也有僧去塵在座謂諸賔客曰彼
獸也夫何足云竊見人而似之曾無悟矣四座引而問
之曰夫財色名利溺人也曷若猩猩好酒乎爵賞祿位
覉人也曷若猩猩愛屐乎饕餮致禍飾辭覬免者曷若