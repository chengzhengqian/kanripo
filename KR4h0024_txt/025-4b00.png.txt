妙而無方之謂神經緯天地之謂文戡定禍亂之謂武
先天不違之謂法天道濟天下之謂應道伏惟元和聖
文神武法天應道皇帝陛下子育億兆視之如傷可謂
體仁以長人矣喜怒以類刑賞不差可謂發而中節矣
明照無私幽隠畢達可謂無所不通矣發號出令雲行
雨施可謂妙算無方矣三光順軌草木遂長可謂經緯
天地矣除剗寇盜㝢縣清夷可謂戡定禍亂矣風雨以
時祥瑞輻湊可謂先天而天弗違矣國内無饑寒四夷