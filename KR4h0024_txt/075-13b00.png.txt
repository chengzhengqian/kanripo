七月天作淫雨湍悍襄陵噫大水不仁前功蕩矣邑老
鄉人涕泗弔之曰力竭於子天不恤是而已矣顧而不
應且有後圗徴詩人之嘉謀㕘作者之逺慮洩索辮蔑
縶舟戾航白露下而謀始止於凌澌杜春氷解而興功
止於水潦降一夫不可奪志三年其有成功廣可方軌
平可轉轂去其飾成無丹艧取其固勢異虹蜺僉義于
孝子之功也故曰義橋昔周王以懿戚封建吳札美盛
徳遺人西臨孟津北對姑射山河風土其肯徒然所以