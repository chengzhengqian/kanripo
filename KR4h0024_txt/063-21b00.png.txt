皇矣能仁𢎞宣妙覺彼上人者是為禪族繼體前聖傳
燈後學舟梁愛河掎拔情嶽肇允光相翻飛度門偈傳
心極神授名尊霰零嚴戒盜入重昬窮魚脫泉困獸還
魂獨絶人代蒸在林野魔屬不神善縁來假乳似麋獻
編同圯下度無量人實無度者諸行圎滿庶類知歸徃
虛來實遇病為醫大雲澍雨惠日揚輝事復無事機反
於機我於徃昔天方薦瘥彷徉推極荼毒謂何孰承最
上密受居多未究深海旋驚尺波變異潛感悲憂斷絶