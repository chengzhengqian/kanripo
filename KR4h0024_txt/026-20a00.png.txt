詔公卿諸儒講其異同綜其指要列四始之元本窮六
藝之粹精不使講以多物而無譁蔽之一言而得其言
極者為師法傳經而行其毛鄭不安者亦随而刋正選
立博士弟子貟如漢朝故事然後命瞽史納于聰明命
司成敎之世子是謂端本由朝庭被于民里由京師施
之逺方是謂垂化復采詩之官以察風俗是謂兼聼優
登才之選以勵生徒是謂興古四者既備大化自流則
動天地感鬼神徳豚魚甘堇荼來異俗懐鬼方皆在一