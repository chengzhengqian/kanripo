萬年蓋天之所命年代未可涯也仲尼曰惟天為大惟
堯則之又曰韶盡美矣又盡善也非至徳其孰能如此
其大者乎於戲先后捨元子而立予主鬯煩大位而付
予天下自髙祖創業百有六戰欽承丕緒十有四載東
西南北無思不服山川鬼神亦莫不寧實惟藝祖儲福
之所致豈予㓜孫菲徳之能及方將運心于𤣥妙之境
勵志于造化之爐發令為祥風施惠為霖雨任賢為兩
曜仗能為四時俾溥天之下有形者獲全懐生者自足