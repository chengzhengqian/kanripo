頽陊始革基構豐而不侈約而不陋以琴樽詩書之幽
素易綺紈鍾鼓之繁喧惟林池煙景不讓他日觀其廣
踰百畆深入重扃迴塘屈盤沓島交映溟渤轉於環堵
蓬臺起於中庭浩然天成孰曰智及春之日衆木花拆
岸鋪島織沈浮照耀其水五色於是乎襲馨擷竒方舟
逶迤樂魚時翻飄蘂雪飛泝㳂環迴隱映差池咫尺迷
路不知所歸此則武陵仙源未足以極幽絶也夏之日
石寒水清松宻竹深大桺起風甘棠垂隂於是濯纓漣