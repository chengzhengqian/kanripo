闢喜謂黨汝振而伍蜀可全有此不當受萬牛臠肉萬
甕行酒以錦纒股以紅帕首有恇其兇有餌其誘其出
穰穰隊以萬數遂刼東川遂據城阻皇帝曰嗟其又可
許爰命崇文分卒禁禦有安其驅無暴我野曰行三十
徐壁其右闢黨聚謀鹿頭是守崇文奉詔進退規矩戰
不貪殺擒不濫數四方節度整兵頓馬上章乞討俟命
起坐皇帝曰嘻無汝煩苦荆并洎梁在國門戸出師三
千各選爾醜四軍齊作殷其如阜或㧞其角或脱其距