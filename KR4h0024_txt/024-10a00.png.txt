朱軒赫奕蟬聨繽紛菴藹市朝亟改而無替舟壑驟遷
而不易衣冠禮樂百代傳之而比肩人物風流四海望
之而延頸豈不美哉雖復魯三桓之子孫鄭七穆之宗
族晉之欒范齊之國髙張氏之七葉貂蟬楊家之四世
台衮石奮石慶恭睿重規胡質胡威清廉疊軌父子儒
學桓榮與桓郁相承兄弟文章陸機與陸雲齊舉未足
以延兹家範麗我門輝所謂積善之家必有餘慶盛徳
必有百世之祀者也善乎郭景純之言淮水絶王氏滅