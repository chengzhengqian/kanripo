臣賦之臣幼學無文忝列樞近敢稽首而獻賦曰
美南州之嘉樹受烈氣於炎德固一志於殊方遂不遷
於上國貞枝凝碧蔚湘岸之夕陰華實變黄動江潭之
秋色雜丹楓於溪畔映緑篠於巖側翡翠以之列巢鵷
鶵於焉棲息雖同霑於雨露竊自得於雕飾終獲譽於
皇明豈因人之羽翼感大鈞之獨運輸造化之𤣥力思
六合以同風採孤根而移植播元氣以茂育諒英靈之
不測逮乎霜飛天囿風落秦川金莖炫熀於朝日玉樹