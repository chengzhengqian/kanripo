不欺於人而人不忍欺矣子産攝晉楚之間而靖恭爾
位役智利物飭躬勵俗守之以信行之以禮告之以慈
惠臨之以明察如鏡洞照如衡誠懸是則求人不欺而
人亦不能欺矣西門豹當戰國之際而克修茂績身為
紀律言有典章剛包其柔威克厥愛權之以法制董之
以刑罰火烈人望霜清物心是則責人不欺而人固不
敢欺矣夫不忍欺者至誠潛感是曰上徳堯舜之吏也
不能欺者明智旁達是曰有政三王之吏也不敢欺者