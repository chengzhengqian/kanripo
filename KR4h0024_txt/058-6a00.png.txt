公諱陟字殷衡其先在夏為車正以功封于薛下古以
降為譙郡人或因仕適楚復之秦今為京兆人隋唐之
際再世以明經為博士家有賜書曽祖簡亦以文學為
太子司議郎大父乾繹仕至光州刺史烈考諱某有道
而尚晦終徐州司功叅軍贈和州刺史由子貴也天以
大運生萬物而以正氣鍾賢人至和來宅其徳乃具公
實有焉㓜而擢陵苕之秀長而成清廟之器羣倫月旦
咸以第一及從鄉賦洎昇名太常果居上第明年詔郡