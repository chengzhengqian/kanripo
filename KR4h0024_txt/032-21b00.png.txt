維貞觀十年嵗次甲申六月己未朔二十一日己卯大
行皇后崩於立政殿粤九月十日丁酉將遷座于昭陵
禮也殯宫夕啟靈轜曉前儼帷帟於空殿肅陛衞於靈
筵皇帝親臨宵載義深追逺曕青蒲而永絶悼玉階之
莫返蜃輅將引犧樽已撤爰詔記言式揚徽烈其詞曰
二儀合徳兩躍齊光列聖觀象邦家克昌猗歟華族英
靈降祉比齊越姜匹宋踰子育徳髙門騰芬素里體仁
將聖披圖閲史造舟為梁嗣徽前徳履和思順自家形