足禆銖兩茍自低昂已定乎徇已者之論是私已於有
司非公有司於已也軻也愚敢不以是規軻本沛上耕
人代業儒為農人家天寳末流離于邊徙貫南鄙邊之
人嗜習玩味異乎沛然亦未嘗輟耕捨學與邊俗齒且
曰言忠信行篤敬雖夷貊行矣故處邊如沛焉貞元中
軻僅能執經從師元和初方結廬于廬山之陽日有芟
夷畚築之役雖振風凌雨亦不廢力大耨或農圃餘隙
積書窗下日與古人磨礱前心歲月悠乆寖成書癖故