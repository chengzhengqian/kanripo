帝於地中轉渾天定時修太初厯又知此術在張平子
前也後漢左中郎将賈逵以永元十五年造黄道渾儀
張衡以延熹七年更造銅儀以四分為度於密室中以
漏水轉之令伺者閉户而唱以告司天者云琁璣所加
某星已中某星今没皆如合符契其後吳王蕃修之如
陸績及後魏太史令晁崇隋河間劉焯皆修渾儀之法
李淳風因為遊儀蓋與靈憲同也
右以物象天謂之渾儀則日月四海在渾儀之内日月