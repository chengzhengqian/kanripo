我自東歸日厭苦春鳩聲作詩憐化工不遣春蟬生及
來商山道山深氣不平春秋兩相似蟲豸百種鳴風松
不成韻蜩螗沸如羮豈無朝陽鳯羞與微物爭安得天
上雨奔渾河漢傾蕩滌反時氣然後好晴明
　　江上蚊子　　　　　　　　韋楚老
摇狹翅亞紅腹江邊夜起如雲哭請問貪婪一㸃心腐
肉填腹幾多足越女如花住江曲寒娥夜夜凝雙緑任
君撩亂錦窻中十幅輕綃圍夜玉