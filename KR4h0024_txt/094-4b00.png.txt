洎要荒蠻陌禹跡之所窮漢驛之所通五色相宣萬邦
錯峙毫釐之差而下正乎封畧方寸之界而上當乎分
野乾象坤勢炳焉可觀與夫聚米擬其端倪畫地陳乎
梗槩果不可同年而語其詳畧也每虚室燕居薄帷晴
褰普天之下盡在屋壁户納四海窻籠八極名山大川
隨顧奔走殊方絶域舉意而到髙視華裔坐横古今觀
帝王之疆理見宇宙之寥廓出遐入幽曽不崇朝與夫
役形神於嵗月窮轍跡於區外又不可並軌而論勞逸