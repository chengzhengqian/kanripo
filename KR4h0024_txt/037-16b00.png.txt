道徳有不可為之時禮義有不可施之時刑名有不可
威之時由是濟之以權也其或不可為而為則禮義如
畫餅充饑矣不可施而施則禮樂如説河濟渴矣不可
威而威則刑名如治絲而棼矣豈惟乖理適足資亂故
用權之際道徳可棄禮義可置刑名可弛及乎發號施
令如風偃草衆知嚮方莫敢不服與夫道徳禮義刑名
之功又何異哉雖曰棄之置之弛之葢殊途而同歸也
故權者國家之利器也輜重可離而權不可失兵食可