道諸軍合擊公濟河而行能以衆正及破洹水陣解臨
洺圍轢魏屬城抵燕通邑其摧鋒衂銳皆先羣帥而寘
力焉遥拜左散騎常侍兼御史大夫厥功未成聞賊泚
肆逆皇居失守西嚮慟哭載馳載驅行及代北授檢校
工部尚書充神策行營節度公提孤軍募散卒拊循訓
勵以達行在值懷光中叛大駕再遷加檢校右僕射餘
如故尋轉左僕射同平章事兼京兆尹神策軍京畿鄜
坊節度觀察使管内及商華等州副元帥公固守渭城決