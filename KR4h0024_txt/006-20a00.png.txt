古人有言芳蘭在門不得不鋤眷兹櫻之攸止亦在物
之宜除觀其體異脩直材非棟榦外森沈以茂密中紛
錯以交亂先羣卉以效諂望嚴霜以凋換綴繁英兮霰
集駢朱實以星粲故當小鳥之所啄食妖姬之所攀翫
赫赫閟宇𤣥之又𤣥長廊霞截髙殿雲褰實吾君聿修
祖德論道設教之筵宜乎蒔以芬馥樹以貞堅匪夫松
篠桂檜茝若蘭荃猗具美其在兹爾何德而居焉擢無
庸之瑣質蒙本枝而自庇汨羣林而非據專廟庭之右