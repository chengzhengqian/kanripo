萌蔕於兹迨乎失邦終以餌冦禮曰貨悖而入者亦悖
而出豈其明效歟陛下嗣位之初務遵理道敦行約儉
斥逺貪饕雖内庫舊藏未歸太府而諸方曲獻不入禁
闈清風肅然海内丕變議者咸謂漢文郤馬晉武焚裘
之事復見於當今矣近以冦逆亂常鑾輿外幸既屬憂
危之運宜増儆勵之誠臣昨奉使軍營出由行殿忽覩
右廊之下牓列二庫之名矍然自驚不識所以何則天
衢尚梗師旅方殷瘡痛呻吟之聲噢咻未息辛勤守戰