最宜詳於律而律無其條非闕文也盖以為不許復讎則傷孝子之心而乖先王之訓許復讎則人將倚法專
殺無以禁止其端矣夫律雖本於聖人然執而行之者
有司也經之所明者制有司者也丁寧其義於經而深
没其文於律者其意特使法吏一斷於法而經術之士
得引經而議也周官曰凡殺人而義者令勿讎讎之則
死義者宜也明殺人而不得其宜者子得復讎也此百
姓之相讎者也公羊傳曰父不受誅子復讎可也不受