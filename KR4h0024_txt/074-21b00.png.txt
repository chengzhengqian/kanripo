予升之見潁水直北劈地而來砉如隙光端如匣劍視
若中面使人毛磔又見太室與大隗等列領羣峰而來
崪屹不得進蹭蹬卻倚三十六嶠若立指焉而近北左
手煙雲草樹濃淡覆露各盡其態平視之令人意逺超
超然若萬里之鶴也予曰可樹亭哉遂召匠氏授以程
度匠氏曰諾退而有言曰假吾令不徳主未聞恵人未
䝉仁止其幾而遽以庥覧為懐乎予聞之甚羞而以為
不聞也夫陽翟自潁陽達許昌皆漢郡潁川屬是乃吾