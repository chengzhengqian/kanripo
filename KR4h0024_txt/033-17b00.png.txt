有如是耶吾聞之牧用趙卒大破林胡開地千里遁逃
匈奴漢傾天下財殫力痛任人而已其在多乎周逐獫
狁北至大原既城朔方全師而還飲至策勲和樂且閑
穆穆棣棣君臣之間秦起長城竟海為關荼毒生人萬
里朱殷漢繫匈奴雖得隂山枕骸徧野功不補患蒼蒼
蒸民誰無父母提擕捧負畏其不夀誰無兄弟如足如
手誰無夫婦如賔如友生也何恩殺之何咎其存其没
家莫聞知人或有言將信將疑悁悁心目寢寐見之布