卒擒蔡姦於是以公為侍中而以公武為鄜坊丹延節
度使師道之誅公以兵東下進圍考城克之遂進迫曹
曹冦乞降鄆部既平公曰吾無事於此其朝京師天子
曰大臣不可以暑行其秋之待公曰君為仁臣為恭可
矣遂行既至獻馬三千匹錦紈綺纈三萬金銀器千而
汴之庫廐錢以貫數者尚餘百萬絹亦合百餘萬匹馬
七千匹糧三百萬斛兵械多至不可數初公有汴承五
亂之後掠賞之餘且斂且給恒無宿儲至是公私充塞