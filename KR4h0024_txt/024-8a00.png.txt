萬二千士懿哉恨目不覩此
　　鳳閣王侍郎傳論賛并序/　　　李　翰
論曰王氏之先盖出於有周自后稷公劉迨乎大王王
季以至文武成康累聖重光以成王業故能卜世三十
卜年七百天所命也下及靈王厥徳雖衰而天命未改
有太子晉者登仙于伊洛之間其後代子孫遂稱為王
氏考其綿系不亦逺乎既而姬氏運窮戰國蜂起有錯
為魏將翦為秦將咸以武功翊扶霸業宏謀逺略二國