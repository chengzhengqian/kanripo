　　大唐封禪頌　　　　　　　張　説
皇唐六葉開元神武皇帝再受命致太平乃封岱宗禪
社首鑿石紀號天文煥發儒臣志美立碣祠壇曰厥初
生人俶有君臣其道茫昧其風朴略因時而歘起與運
而紛落泯泯没没無聞焉爾後代聖人取法象立名位
衣裳以等之甲兵以坦之於是禮樂出而書記存矣反
其源致敬乎天地報其本致美乎鬼神則封禪者帝王
受天命告成功之為也閲曩聖之粤訓考列辟之通術