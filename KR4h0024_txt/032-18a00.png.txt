興太學清蹕鳴鑾將登髙嶽四維既張五刃已藏蠻夷
戎羌敢不來王天下清淨朝廷樂康㑹冠劒以髙晏戲
魚龍於廣場有嚴有翼無怠無荒俗皆臻於壽域人自
為於犧皇日出入兮安窮極雲飛揚兮無處所瑞方瞻
乎鳳來災忽聞於鸛語謂百年之可卜嗟九齡之不與
當凝旒而下臨奄脱屣以輕舉萬姓哀其考喪千官懷
其后撫封人猶祝於南山帝子巳號於北渚嗚呼哀哉
披靈衣兮如在委仙珮兮若休建環海以靜寐謝鼎湖而