君姓王氏諱績字無功太原祁人也髙祖晉穆公自南
歸北始家河汾焉歴宋魏迄於周隋六世冠冕國史家
牒詳焉君性好學博聞强記與李播陳永吕才為莫逆
之交隂陽厯數之術無不洞曉大業末應孝悌亷絜舉
射髙第除秘書正字君性簡放飲酒至數斗不醉常云
恨不逢劉伶與閉户轟飲因著醉鄉記及五斗先生傳
以類酒徳頌云雅善鼓琴加減舊弄作山水操為知音
者所賞髙情勝氣獨步當時及為正字端簮理笏非其