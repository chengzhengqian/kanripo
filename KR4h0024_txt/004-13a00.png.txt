發鑾音出鳯闕開宸襟駕玉輅之飛龍歴神州之層岑
遊五柞兮瞰三危挾細栁兮過上林攅髙牙以總總兮
駐華蓋之森森於是擢倚天之劒彎落月之弓崑崙叱
兮可倒宇宙噫兮増雄河漢為之卻流川嶽為之生風
羽旄揚兮九天絳獵火烻兮千山紅乃召蚩尤之徒叢
長㦸羅廣澤呵雨師走風伯稜威耀乎雷霆烜爀振於
蠻貊陋梁都之體制鄙靈囿之規格而南以衡霍作襟
北以代恒作袪夾東海而為塹兮拖西溟而流渠麾九