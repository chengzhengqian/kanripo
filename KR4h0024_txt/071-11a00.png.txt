矯以縈映危榭巉巖以輝燭芬芳䕃潛滉瀁電烻凝煙
吐靄泛羽游鱗斐郁郁以閑麗謐徽徽而清肅其涵虚
抱景氣象澄鮮有如此者皇皇后辟振振都人遇良辰
於令月就妙賞乎勝趣九重繡轂翼六龍而畢降干門
錦帳同五侯以偕至泛菊則因高乎㫁岸袚褉則就絜
乎芳沚戲舟載酒或在中流清芬入襟沈昏以滌寒光
眩目貞白以生絲竹駢羅緹綺交錯五色結章於下地
八音成文于上空砰沸渭神仙奏鈞天於赤水黤藹