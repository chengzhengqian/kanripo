薄俗者同世而論也余之仰止未盡其善葢釋氏之鼓
吹歟諸佛之影響歟余所不者道其窮歟常懐不言之
歎杳㝠之恨爾後之人識達希夷意通響象知我之言
之不怍耳若以叙人倫正褒貶則人皆知之非獨情至
而稱其製作也大約公之習尚敦古風閱傳記硜硜然
以此導引於人以為其常米鹽細碎未嘗挂口故鮮通
人事亦賢者之一病也夫子所謂君子多乎哉不多也
故無適時之用任使之勤余故以皇甫士安比之若管