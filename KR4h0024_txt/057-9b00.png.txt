有司備物大僚襄事明年二月甲申葬我太師于萬年
縣洪固原太常跡其功徳奏謚曰忠武禮也初公年十
一以將門子仕于邉部未弱冠五遷至左驍衛將軍始
従朔方之師戰黑山次従隴右之師摧石堡又嘗西出
臨洮奪昆夷之善地而為之壁壘北絶大漠破獫狁之
堅甲而焚其廬帳又従汾陽王臨淮王討反虜于山東
攻賛皇北取真定射其特將李立節貫于左肩斃之又
五遷至太常卿皆以功次其閒開地于河曲以靜九蕃