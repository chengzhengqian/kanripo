簷前白日應可惜籬下黄花為誰有客子迎霜未授衣
主人得錢肯酤酒蘇秦憔悴時多厭蔡澤棲遟世看醜
縱使登髙秖斷腸不如獨坐空搔首
　　觀玉篇并序/　　　　　　　陳子昻
丙戌嵗余從左補闕喬公北征夏四月軍幕舍于張液
河河州草木無他異者唯有仙人杖往往叢生幽朔地
寒與中國頗異余家世好服食昔嘗餌之及此役也而
息意兹味戍人有薦嘉蔬者此物存焉余囅爾而笑曰始