由徑非公事未嘗至於州縣也昔襄陽有龎德公谷口
鄭子真東海王霸西山蜀才皆避人養德退耕求志軒
冕不可得而羈憂患不可得而累迨于我君作者五人
矣於戲古者至人不利茍得不務近貴量腹而食度身
而衣非其道萬鍾不足豐也非其榮五鼎不足餁也躬
勤耕稼植其杖而耘不答子路之問者其豈我君之徒
歟綿綿羅網㝠㝠髙鴻趯趯竹竿穆穆幽龍其與禍敗
之遼絶如胡越哉然則兩龔不免於蘭焚三老不免於