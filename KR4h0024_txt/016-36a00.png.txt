卧君山窻下山鳥與我言清風何颼飀松柏中夜繁乆
遊失歸趣宿此似故園林烟横近郊谿月落古原稚子
不待曉花間出柴門
　　酬暉上人夏日林泉見贈　　陳子昻
聞道白雲居窈窕青蓮宇巖泉萬丈流樹石千年古林
卧對軒窻山隂滿庭户方釋塵勞事從君襲蘭杜
　　贈宣州元處士　　　　　　杜　牧
陵陽北郭隱身世兩忘者蓬蒿三畝居寛於一天下鐏