之道也擇善而固執之者也循是道而歸其本者明也
教也者則可以教天下矣顔子其人也道也者不可須
臾離也可離非道也說者曰其心不可須臾動焉故也
動則逺矣非道矣變化無方未始離於不動故也是故
君子戒慎乎其所不覩恐懼乎其所弗聞莫見乎隠莫
顯乎微故君子慎其獨也說者曰不覩之覩見莫大焉
不聞之聞聞莫甚焉其心不動是不覩之覩弗聞之聞
也其復之不逺矣故慎其獨慎其獨者守其中也問曰