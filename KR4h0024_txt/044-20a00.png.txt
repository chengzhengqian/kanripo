而生契姜嫄履大迹而産稷是也當禹之母夢熊而生
耳不然者禹誠是熊吾以聖人為罔象也或曰孟子云予何人也舜何人也是聖人皆可修而至
乎曰聖人者天也非修而至者也夫知道然後能修能
修然後能聖且堯為唐侯二十而以德盛舜為鰥民二
十以孝聞焉在乎修哉后稷之戲必以藝殖焉仲尼之
戲必以爼豆焉在乎修哉盖修而至者顔子也孟軻也
若聖人者天資也非修而至也