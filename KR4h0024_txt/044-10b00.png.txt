十有九年矣思十九年時如朝日也思九年時亦如朝
日也人之受命其長者不過七十八十年九十百年者
則稀矣當百年之時而眂乎九十年時也與吾此日之
思于前也逺近其能大相懸邪其又能逺於朝日之時
邪然則人之生也雖享百年若雷電之驚相激也若風
之飄而旋也可知矣況千百人而無一及百年之年者
哉故吾之終日志於道徳猶懼未及也彼肆其心之所
為者獨何人邪