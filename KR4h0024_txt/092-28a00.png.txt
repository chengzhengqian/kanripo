土裂三光五岳之氣分扶問/切大音不完故必混一而後
大振初貞元中上方嚮文章昭回之光下飾萬物天下
文士爭執所長與時而奮粲焉如繁星麗天而芒寒
色正人望而敬者五行而已河東栁子厚斯人望而敬
者歟子厚始以童子有奇名於貞元初至九年為名進
士十有九年為材御史二十有一年以文章稱首入尚
書為禮部員外郎是嵗以疎雋少檢獲訕出牧邵州又
謫佐永州居十年詔書徴不用遂為栁州刺史五嵗不