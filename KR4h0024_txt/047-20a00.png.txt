邪是不可祀之者一也羽山又非晉望是不可祀之者
二也鮌若為天下厲即有天子太厲司其祀矣是不可
祀之者三也若為一國之厲即有侯東海者國厲司其
祀矣是不可祀之者四也況祀為夏后鮌有歸祀又不
為厲是不可祀者五也子産言祟厲之事有二吾取其
一焉言實沈臺駘之祟吾取之矣黄熊之厲吾不敢聞
晉侯方疾其或荒邪内作偶夢色象之一物謂之黄熊
安可執加鮌厲而為昬越之祀哉