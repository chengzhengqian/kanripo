善為臣者不厚於身而厚於君不潤於室而潤於國厚
於君忠也潤於國公也既忠且公君其薄之哉民其怨
之哉禄位其去之哉雖不厚於身而身自厚矣不潤於
室而室自潤矣此君子之為也酇侯處位而舉淮隂厚
君者也入秦不取金璧而取圖籍潤國者也故能位冠
三傑聲流萬古韓信忌剋酈生殛逐田横欲有功而自
厚貪賞而自潤終貽伊慼雲夢生擒夫域中至大之謂
道天下至賾之謂機有道無機守死而一身獨善有機