元和十一年某月日詔書追褒曹溪第六祖能公諡曰
大鑒實廣州牧馬揔以疏聞繇是可其奏尚道以尊名
同歸善善不隔異教一字之褒華夷也懷得其所故也
馬公敬其事具謹始以垂後遂咨于文雄今栁州刺史
河東栁君為前碑後三年有僧道琳率其徒由曹溪來
且曰願立第二碑學者志也惟如來滅後中五百嵗而
摩騰竺法蘭以經來華人始聞其言猶夫重昬之見
爽後五百嵗而達摩以法來華人始傳其心猶夫昧旦