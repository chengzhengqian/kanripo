我有舊而數窘我良曰今急封雍齒則人人自堅矣帝
用良計諸將果安皆云雍齒且侯吾屬何患盖以圖覇
王者不牽於常制安反仄者罔念於宿瑕今陛下有漢
髙之英貴先無雍齒之釁加戮不是威暴逆矜全可以
定危疑明恕而行盛徳斯在何所為慮尚勞依違微臣
區區上言盖為將來張本凡非首惡皆願從寛庶使負
累之徒莫不聞風向化消姦兇誘惑之計開判亂降附
之門此其大計不可失也陛下前意固善矣伏惟不為