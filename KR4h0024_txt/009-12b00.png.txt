差跌鞶囊附臂兮餘馥葳㽔誠天性之潜感顧童心兮
如疑嘵然有難繼之慕漠然減好弄之姿指遺袿兮能
認愬空帷兮欲歸我入寢宮痛人亡兮物改其容寶瑟
僵兮絃柱絶瑤臺傾兮鏡奩空寒爐委灰虚幌多風隙
駟晨轉牕蟾夜通步搖昏兮網粘翡翠芳褥掩兮塵化
蛩蛩閱刀尺之餘澤見巾箱之故封翫服儼兮猶具繁
華謝兮焉從想翩翻於是非求僁窣與冥蒙信竒術之
可致嗟此生兮不逢徒注視以寂聽恍神疲而目窮還