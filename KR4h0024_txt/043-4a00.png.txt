為之醫藥以濟其夭死為之葬埋祭祀以長其恩愛為
之禮以次其先後為之樂以宣其壹鬱為之政以率其
怠勌為之刑以鋤其强梗相欺也為之符璽斗斛權衡
以信之相奪也為之城郭甲兵以守之害至而為之備
患生而為之防今其言曰聖人不死大盜不止剖斗折
衡而民不爭嗚呼其亦不思而已矣如古之無聖人人
之類滅久矣何也無羽毛鱗介以居寒熱也無爪牙以
爭食也是故君者出令者也臣者行君之令而致之民