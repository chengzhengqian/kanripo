交争之兆賈痛其將亂鼂錯憂其必危卒使諸侯失
節朝廷忿忌此所以為計之非也且夫中興之主不讓
肇基之勲成務之臣有髙佐命之力故禮樂大備取惟
新之格言琴瑟不調除仍舊之弊法觀乎孝惠既崩髙
后稱制侯王諸吕何不可哉當若早置禄産之位宜序
親疎之節小其國以圖全薄其勢以逺害而陳平周勃
亦分茅錫土將相之後誓同山河舅甥之國穆若唇齒
預閉覬覦之心不踐嫌猜之路克復明辟决自我躬髙