乎徳與命乖不及覩吾唐受命而殁茍唐得而用之貞
觀之治不在於房杜禇魏矣後先生二百五十嵗生曰
皮子嗜先生道業先生文讀文中子後序尚闕于贊述
想先生封隧所在而為銘云
大道不明天地淪精俟聖暢教乃出先生百氏黜迹六
藝騰英道符真宰用失阿衡先生門人為唐之禎差肩
哲相接武名卿未踰一紀致我太平先生之功莫之與京
　　文中子碑　　　　　　　　　　司空圖