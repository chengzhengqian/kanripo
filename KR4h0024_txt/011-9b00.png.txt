故都慎不可留些余昔為比干之魂兮干僇而余去些
未聞干貪生以自招兮余竟潔其所處些君兮歸來故
都慎不可留些余昔為伍胥之魂兮胥僇而余逝些未
聞胥貪位以惜生兮執屬鏤而不滯些君兮歸來故都
慎不可留些余昔為𢎞演之魂兮演自殘而余行些余
未聞演惜命以不死兮俾其義而益明些君兮歸來故
都慎不可留些帝命余以輔君兮亦以君之忠介些今
以忠而見聞兮尚盤桓而有待些将自富貴而入羇旅