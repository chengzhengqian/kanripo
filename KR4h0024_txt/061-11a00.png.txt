志動足以失方於是乎止而觀之静而明之使其動而
能静静而能明因相待以成法即絶待以照本御大車
以禦正乗大事而揔權消息乎不二之場鼓舞於説三
之域至㣲以盡性至𧷤而體神語其近則一毫之善可
通也語其逺則重𤣥之門可闚也用至圓以圓之物無
偏也用至實以實之物無妄也聖人舉其言所以示也
廣其用所以告也優而柔之使自求之擬而議之使自
至之此止觀所由作也夫三諦者何也一之謂也空假