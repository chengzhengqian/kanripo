心復異之羣邪沮謀直道不勝十年退公為賓客罷政
事明年夏旱芻糧不給軍校訴於上延齡奏曰此皆陸
䞇輩怨望鼓扇軍人也貶公忠州别駕上怒不可測頼
陽城張萬福救之獲免蜀帥韋令抗表請以䞇代已嵗
賂資糧公在南賓閉門卻掃郡人稀識其面復避謗不
著書唯考校毉方撰集驗方五十巻行於世江峽十稔
永貞初與鄭餘慶陽城同徴還公已薨殁時年五十二
公之秉筆内署也㩁古揚今雄文藻思敷之為文誥伸