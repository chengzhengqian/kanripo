中庸四十七篇以傳于孟軻孟軻曰我四十不動心軻
之門人達者公孫丑萬章之徒蓋傳之矣遭秦焚書中
庸之弗焚者一篇存焉於是此道廢缺其教授者惟節
文章句威儀擊劒之術相師焉性命之源則吾弗能傳
矣道之極于剥也必復吾豈復之時邪吾自六嵗讀書
但為詞句之學志于道者四年矣與人言之未嘗有是
我者也南觀濤江入于越而吳郡陸㕘存焉與之言之
陸㕘曰子之言尼父之心也東方有聖人焉不出乎此