叔母齊焉與姊妹同焉夫三年之喪如白駒之過隙君
子喪親有終身之憂何況再周乎夫禮者體也履也示
之以迹孝者畜也養也因之以心小人不恥不仁不畏
不義服之有制使愚人跂及衣之以衰使見之摧痛以
此防人人猶有朝死夕忘者以此制人人猶有釋服従
吉者方今漸歸古朴須敦孝義抑賢引愚理資寧戚食
稻衣錦所不忍聞若以庶事朝儀一依周禮則古之見
君也公卿大夫贄羔雁珪璧今何故不依乎周之用刑