頌各得其所若琴道不行則君子之道消而王澤不下
故殷紂失之而棄河海幽厲失之而周道中絶晉悼失
之師曠一彈而國大旱琴之興廢與理亂相並夫備殷
薦以配祖考蕭相庶幾神降則不可廢於郊廟矣若夫
和平其志氣暢達於動用使邪物不接則不可廢於律
度矣故自有國有家下逮於庶人莫不尤重焉君子所
居於是有左琴右書士無故不徹盖謂是也周穆載雲
和空桑龍門之琴禹貢嶧陽之桐以為之歴代善琴之