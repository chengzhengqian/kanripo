好事者涿人盧遵以其圗來示余其狀龍鱗虺尾拳髦
環目肉鬛馬之靈怪有是邪居帝閑㡬二十年從封禪
郊籍鳴和鑾者數十事遇亂帝西幸至咸陽西入渭水
化龍泳去不知所終且其來也宜于時其去也存其神
是全徳也既覩其形不可以不賛
靈和粹異孕至神兮倮尾童鬛疏紫鱗兮巍然特出瑞
聖人兮理平和樂百禮陳兮鳴鑾在御大路遵兮世尨
道悖還吾真兮哀鳴延首渭水濵兮沛焉潜泳旋奫淪