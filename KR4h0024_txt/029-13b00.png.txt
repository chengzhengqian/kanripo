者於是宰臣叙進之則朝無曠職矣才徳兼茂歴試不
渝者然後人主倚任之則海内無遺士矣夫求才貴廣
考課貴精求廣在於各舉所知長吏之薦擇是也考精
在於按名責實宰臣之叙進是也求不廣則下位罕進
下位罕進則用常乏人用常乏人則懼曠庶官懼曠庶
官則苟取備員是以考課之法不暇精也考不精則能
否無别能否無别則砥礪漸衰砥礪漸衰則職業不舉
職業不舉則品格寖微是以賢能之功不克彰也皆失