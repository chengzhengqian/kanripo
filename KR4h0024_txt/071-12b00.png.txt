得而稱焉輒粗陳其㫖刋諸岸石庶元元荷日用之力
也貞元五年嵗在己巳夏五月十有五日記
　　太湖石記　　　　　　　　　白居易
古之達人皆有所嗜𤣥晏先生嗜書嵇中散嗜琴靖節
先生嗜酒今丞相竒章公嗜石石無文無聲無臭無味
與三物不同而公嗜之何也衆皆怪之走獨知之昔故
友李生名鈞有云苟適吾意其用則多誠哉是言適意
而已公之所嗜可知之矣公以司徒保釐河雒治家無