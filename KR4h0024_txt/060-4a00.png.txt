節以儒衣法冠授律鑿門佩亞相之印綬修元侯之節
制就加宗工入掌金吾撫征全蜀命賜備厚由地官轉
天官㕘緫端右平章宰政進中書令加司徒太尉鏚鉞
秬鬯旗鑾琱戈有嚴有翼乃蔚乃赫忠厚博大以阜俗
信亷仁勇以成師南蠻納邸西羌解辮象胥譯戎㨗樂
府陳夷歌守正持重推誠畢力開地通道者九千餘里
生聚教訓者二十一年天文紀功刻在金石暨徳宗棄
天下太上居諒闇危言急病體國忘身毅然君子之道