說效一竒惟進豪猾之才薦貪暴之客及區宇適平干
戈向戢金鼔之聲未歇傷痍之痛尚聞二子顧盻綽有
餘態及陳詩書說禮樂開王道謀帝圖高皇帝忿曰吾
以馬上得之安事詩書乎對曰馬上得之可馬上理之
乎高皇黙然於是陸賈著新語叔孫通定禮儀始知天
子之尊此知變之善也向使高皇排二子而不教置詩
書而不顧重攻戰之吏尊首級之材複道爭功張良已
知其變拔劔擊柱吾屬不得無謀即晷漏難逾何二十