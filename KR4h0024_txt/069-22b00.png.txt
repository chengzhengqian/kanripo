然唯賢者之生于時也亦然運相合旱苗仰其澤顦顇
之人賴其力傅說甘盤尹吉甫管夷吾之類也時弗合
膏雨降雖終日賢哲生雖比肩旱苗之不救百姓之弗
賴顔子子思孟軻董仲舒之類也故賢哲之生自有時
百姓之賴其力天下不賴其力亦天也嗚呼公佐之官
雖列于朝雖刺于州其出入始二年道之不行與居于
田時弗差也公佐之賢雖日聞其德行亦未必昭昭然
聞于天子公佐是以不得其職出刺一州又短命道病