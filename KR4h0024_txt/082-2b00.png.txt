事以為褒貶盡聞見以為實辭舉凡例以為異同此夫
子之所見也故書之所聞異同此夫子之所聞也故書
之所傳聞異同此夫子之所傳聞也故書之非此三者
夫子不書此聖人之志也非當十二公之事聖人以為
易過十二公之事聖人以為難明矣六經之作聖人所
以明天道正人倫助治亂苟非大者君子不學苟非逺
者君子不言學大則君子之徳崇言逺則君子之業廣
故仲尼歎曰大哉堯之為君也惟天為大惟堯則之巍