今之所宜法者也然則孰能教育天下之才將非吾君
與吾相乎幸今天下無事小大之官各守其職錢榖甲
兵之問不至於廟堂論道經邦之暇捨此宜無大者焉
今有人生二十八年矣名不著於農工商賈之版其業
則讀書著文歌頌堯舜之道雞鳴而起孜孜焉亦不為
利其所讀皆聖人之書楊墨釋老之學無所入於其心
其所著皆約六經之㫖而成文抑邪與正辨時俗之所
惑居窮約亦時有感激怨懟竒怪之辭以求知於天下