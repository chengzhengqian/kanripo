子者殺無赦刑之大本亦以防亂也若曰無為賊虐凡
為理者殺無赦其本則合其用則異旌與誅莫得而並
焉誅其可旌兹謂濫黷刑甚矣旌其可誅兹謂僭壊禮
甚矣果以是示於天下傳於後代趨義者不知所以嚮
違害者不知所以立以是為典可乎蓋聖人之制窮理
以定賞罰本情以正襃貶統於一而已矣嚮使刺讞其
誠偽考正其曲直原始而求其端則刑禮之用判然離
矣何者若君先之父不陷於公罪師韞之誅獨以其私