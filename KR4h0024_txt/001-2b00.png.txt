雄麗也先是大司空帥其屬執度而相之曰美哉川原
騖乎其大哉亘坤靈兮配乾剛坤順乾而為龍舒廣衍兮
走羣山紛郤面而朝宗陵正陽之奕奕鬱佳氣之葱葱
盖昊天之作而皇祗授元聖獲以造新宫也乃審于龜
筮龜筮協從太卜以告神人咸同皇曰欽哉是将宜於
朕躬因以鴻稱含元建名易乾坤之説曰含𢎞光大又
曰元亨利貞括萬象以為尊特巍巍乎上京則命徴般
碩之匠下荆揚之材操斧執斤者萬人涉磧礫而登崔