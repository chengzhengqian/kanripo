外絶締交去輔車之勢古所謂受命於天惟舜獨也已
又曰一心定而萬物服唯陛下得之曩者北狄矜功耗
蠧中國種類磐牙根柢封殖異術胏附縞衣如荼挾邪
作蠱侵滛守内倒懸不觧百有餘年旣而龍祠堙滅㩗
國款塞質帝女戚海疆有狼顧平城之心鯨吞咸洛之
志爰命梟将搴旗刈旋兵鏖穹廬火烈荆榛颺𦋺幙碎
轒䡝六羸遯逃貴女生還剗滅妖迹劉除醜類故名王
結髮冠帶入臣堅昆稽首鞮譯來獻而又姦臣放命二