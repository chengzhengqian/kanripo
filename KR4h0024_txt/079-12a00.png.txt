　　論事於宰相書　　　　　　　李　翺
凡居上位之人皆勇於進而懦於退但見已道之行不
見已道之塞日度一日以至於黜退奄至而終不能先
自為謀者前後皆是也閤下居位三年矣其所合於人
情者不少其所乖於物議者亦已多矣姦邪登用而不
知知而不能去栁泌為刺史䟽而不止韓潮州直諌貶
責諍而不得道路之人咸曰焉用彼相矣閤下尚自恕
以為猶可以輔政太平雖枉尺猶能直尋較吾所得者