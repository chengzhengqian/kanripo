迴而不能去毎風號吳天月苦荆水響象如在精魂可
悲惜其投金有泉而刻石無主哀哉邑宰滎陽鄭公名
晏家康成之學世子産之才琴清心閒百里大化有若
主簿扶風竇嘉賓縣尉廣平宋陟丹陽李濟南郡陳然
清河張昭皆有卿才霸略同事相協緬紀英淑勒銘道
周雖陵頽海竭文或不死其辭曰
粲粲貞女孤生寒門上無所天下報母恩春風三十花
落無言乃如之人激漂清源碧流素手縈彼潺湲求思