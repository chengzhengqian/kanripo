關中相府乗朱輪者十人洛下儒門登衮職者四代慶
靈不隕以生我高都公公諱仲宣字蔓後漢太尉震之
二十代孫也自高祖至于大父並名播海内迹存朝端
舊史前碑其詳之矣烈考皇孫刑部尚書魏國忠公元
琰屬姦臣擅命明辟應期功濟中興安劉氏者周勃禮
歸老論叔向者祁奚出處全身忠貞盡節公即尚書
府君之第三子也粤在㓜齡夙有至性事魏公莒國夫
人以孝聞宗族推稱州閭籍甚清真邁俗秀挺不羣氣