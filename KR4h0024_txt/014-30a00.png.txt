辯士多毁訾不聞談己非猛虎恣殺暴未嘗齧妻兒此
理天所惑所惑當問誰求食飼鶵禽吐出美言詞善㢤
君子人揚光掩瑕疵
　　新昌里　　　　　　　　　姚　合
舊客常樂坊井泉濁而鹹新居新昌里井泉清而甘僮
僕慣苦飲食美翻憎嫌朝朝忍饑行戚戚如難堪中下
無正性所習便淫躭一染不可變甚於茜與藍近貧日
益廉近富日益貪以此當自警慎勿信邪䜛