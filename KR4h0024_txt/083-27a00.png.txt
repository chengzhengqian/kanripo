所中懼傷子敬醇懿仍習謬誤故勤以為告也再獲書
辭辱徴引地理證驗過數百言以為土之所出乃良無
不可者是将不然夫言土之出者固多良而少不可不
謂其咸無不可也草木之生也依於土然即其類也而
有居山之隂陽或近水或附石其本性移焉又況鍾乳
産於石石之精麤踈密尋尺特異而穴土之上下其土
之薄厚石之髙下不可知則依而産者固不一性然由
其精密而出者則油然而清炯然而耀其竅滑以夷其