諛之譏不勝其任最下則陶青劉舍莊翟趙周之徒皆
齪齪備位故身名偕泯夫此數子者豈不粗知君臣之
道古今之變哉病於無所發明保持祿位而已有時無
功可不謂大哀乎又古人有立徳立功立言之訓顧惟
多幸獲覽炳然之文又備承餘論有以見大君子遣辭
發慮𢎞裕溥博者矣惟徳與功實在今日洒天下之耳
目復萬物於全性在丈人踐而行之守而終之而已不
宣某再拜