四也蒔茼麥苜蓿一千九百頃以茭蓄禦冬其政五也
使監官料舊給庫物新奏置本收分其利不䘮正錢二
萬五千貫以實府宜官其政六也賈死畜貯絹八萬往
嚴道市僰僮千口以出滯足人其政七也五使長户數
盈三萬墾田給食糧不外資以勤農卻輓其政八也敢
問監牧之事孰能加於此乎然則稱伐計功前典所貴
上以美聖主擇才之得人下以賛忠臣受任之盡節未
以道官屬承風之成事竟以示後代昭前之令聞是四