工文足以標絶唱深識足以剖羣疑兼而備焉實為難者
意其倍積風之力駭絶電之姿從東道以載馳去南溟
而一息此其分也翳明代擇人宜乎盡能使輪轅當曲
直之適鑿枘靡圓方之嘆則宏綱舉而浮議息矣以吾
弟不羈之才逢聖君如渇之日而徴求章句見遺甲乙
是猶籠鸑鷟絆騰黄望遼廓權竒其可得也吾聞諸君
子非無位之患惟立身實難今爾有是才居是屈能卷
舒其道喜愠不形又其冲融坦蕩莫可得而窺也不然