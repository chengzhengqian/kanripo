粟帛不輸陛下此時其暇念學乎則禮義之心不素蓄
於人亦難以復天下之龢矣且四方之學是太學之枝
葉天子之敎是諸侯之本未有本之顛也而枝葉之存
天子之亡而諸侯之興夫為國者亦猶治一身京師人
之心四方人之體諸侯體之四支心平則體之患易除
體平則四支之患無不可除今不嗇神於心體而竭訾
於四支時變于外氣虚於中則為不起之人矣伏惟陛
下察施張之㑹觀損益之圖減無用之府崇有裕之原