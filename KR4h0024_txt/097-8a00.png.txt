劒驂六騶畫輪載轂羽幢先路以詣夫逍遥谷焉神臯
藉其綠草驪山啓於朱户渭之美竹魯之嘉樹雲出於
棟水環其室㶚陵下連乎葉地新豐半入於家林館層
巔檻側逕師古節儉惟新丹堊巖谷先曙羲和不能信
其時芳卉後春句芒不能一其令桃逕窈窕蘅臯超忽
驂御延佇於叢薄珮玉昇降於蒼翠於是外僕告次獸
人獻鮮罇以大罍烹用五鼎木器擁腫即天姿以為飾
沼毛蘋蘩在山羞而可薦伶人在位曼姬始縠齊瑟慷