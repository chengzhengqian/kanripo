長之而不恃其為成之敗之而不私其有付物以道混
然忘情取不為貪散不為廢以言乎體則慱大以言乎
術則精微亦何必撓廢公方崇聚私貨降至尊而代有
司之守辱萬乗以效匹夫之藏虧法失人誘姦聚怨以
斯制事豈不過哉今瓊林大盈自古悉無其制傳諸耆
舊之説皆云創自開元貴臣貪權飾巧求媚乃言郡邑
貢賦所用盍各區分賦税當委之有司以給經用貢獻
宜歸於天子以奉私求𤣥宗悦之新是二庫蕩心侈欲