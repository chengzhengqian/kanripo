下之聞也能事也者秉持也應奉也不可虛處無任而
得呈也須形乎政令裁制之庸著乎役藝使才之致某
冗官也政令裁製一月兩衙之謂役藝使才二奠陪行
而已秉持之庸不可形考課之目應奉之致是亦絶著
選能之見也縱有顔閔之德㳺夏之學宰我之政夫子
之文章止於是也但父母昆弟自相知州里鄉曲自相
許於海隅嶺徼其奈拳拳之身何夫大田斯穫而有遺
秉則滯穂也萬秉稀一萬穗稀一某豈遂當其一乎且