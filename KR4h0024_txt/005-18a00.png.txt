言不及渾天而乖誕者凡五家莊子逍遥/篇𤣥中記王仲
任論衡言日不/入地山經釋氏言四天乙巳占/具解訖
右並無證驗不可究尋王仲任徒肆談天失之極逺桓
君山攻之已破此不復云荘生則假物為喻以論真宗
而學者多誤故列之為難信之首𤣥中山經一無可取
釋氏俱舍乃自立心法非可以表測而度量也又按吴
王蕃法云余因周禮鄭衆鄭𤣥之言用勾股之術以求
天之里數夏至之日以八尺之表求晷於陽城表南得