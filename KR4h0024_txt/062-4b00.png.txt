長樂之南原遺命荼毗得舍利三百餘粒方熾而神光
月皎既燼而靈骨珠圓賜諡大達塔曰𤣥祕俗壽六十
七僧臘四十八門弟子比丘比丘尼約千餘輩或講論
𤣥言或紀綱大寺修禪秉律分作人師五十其徒皆為
達者於戲和尚果出家之雄乎不然何至徳殊祥如此
其盛也承襲弟子義均自政正言等克荷先業䖍守遺
風大懼徽猷有時堙沒而今閤門使劉公法縁最深道
契彌固亦以為請願播清塵休嘗遊其藩備其事隨善