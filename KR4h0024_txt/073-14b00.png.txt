而氣合魚川泳而鳥雲飛也愈樂是賔主之相得也故
請刻石以紀而陷置于壁間來者得以觀覽焉
　　江州司馬㕔記　　　　　　　　白居易
自武徳以來庶官以便宜制事大攝小重侵輕郡守之
職總於諸侯帥郡佐之職移於部從事故自五大都督
府至於上中下郡司馬之事盡去唯員與俸在凡内外
文武官左遷右移者逓居之凡執役事上與給事於省
寺軍府者遥署之凡仕久資髙耄昏軟弱不任事而時