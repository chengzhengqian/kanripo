莊叟之興相與矯翠帟騰清波紅粧屢舞綠醑徐進管
絲迎風以響亮士女環岸而攅雜可以娛聖澤表人和
也層城景移碧潭隂起蕩暄妍之氣色縱魚鳥之游泳
其思夫闗塞崇崒昆池清泠闗河千里帝京不見斯興
情之極致也爰命墨客紀他鄉之勝事云爾
　　夏日諸從弟登汝州龍興閣序　李　白夫槿榮芳園蟬嘯珍木盖紀乎南火之月也可以處臺
榭居髙明吾之友于順此意也遂卜精勝得乎龍興留