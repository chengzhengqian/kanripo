恐彫蟲小伎不合大人若賜觀芻蕘請給紙墨兼之書
人然後退掃閒軒繕寫呈上庶青萍結緑長價於薛卞
之門幸惟下流大開奬飾惟君侯圖之
　　　獻南海崔尚書書　　　　　　　劉　蜕
所謂大丈夫豈天使為之哉以其進為天下利退有百
世名顯為諸侯師黙成髙世法而已為退黙者為避人
得時而退黙者自進為進顯者為必行不得時而進顯者為
失志以雄才盛德不可不兼其時故無其時不可行也