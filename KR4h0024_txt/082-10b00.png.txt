於當代傅范兩家嗤之於後葉今史司取士有倍東京
人自以為荀袁家自稱為政駿每欲記一事載一言皆
閤筆相視含毫不㫁故首白可期而汗青無日其不可
一也前漢郡國計書先上太史副上丞相後漢公卿所
撰始集公府乃上蘭臺由是史官所修載事為傳爰自
近古此道不行史臣編録惟自詢探而左右二史闕注
起居衣冠百家罕通行狀求風俗於州郡視聴匪詳討
沿革於臺閣簿籍難見雖使尼父再出猶且成於管窺