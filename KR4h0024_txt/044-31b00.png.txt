無今日威令而盜賊不起無今日財用而百姓不亡無
今日封賞而將士不散無今日朝廷而人思任使何哉
豈天子能以弱制強不能以強制弱豈天子能以危求
安而忍以未安忘危時之議者或相對曰此非難言甚
易言矣天子往年悲恨陵廟為凶逆傷汙怨憤上皇忽
南幸巴蜀哀傷宗戚多見誅害驚惶聖躬動息無所是
以勤勞不辭親撫士卒與人權位信而不疑渇聞忠直
過則善改如此所謂以弱制強以危求安今天子重城