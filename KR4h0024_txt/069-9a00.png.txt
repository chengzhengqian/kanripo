為而為則文不妄作建安之後天下之士遭罹兵戰曹
氏父子鞍馬間為文往往横槊賦詩故其遒文壯節抑
揚怨哀悲離之作尤極於古晉世風槩稍存宋齊之間
教失根本士以簡慢矯飾相尚文章以風容色澤放曠
精清為高盖吟寫性靈流連光景之文也意義格力無
取焉陵遲至梁陳滛豔刻飾佻巧小碎之詞又宋齊之
所不取唐興學官大振厯世之文能者互書而又沈宋
之流研練情切穏順聲勢謂之為律詩由是而后文變