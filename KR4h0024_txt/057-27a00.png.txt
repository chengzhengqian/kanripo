鬬而𢎞勲仕州縣而為達啟莫京之繇福不在於其身
積無聲之善慶必流於後嗣公太白之精雷泉之靈膺
家之禎為國而生身長七尺力能扛鼎猨臂虎口虬鬢
鶚瞵射穿七札劒敵萬人子卿路逢遥識將軍之相唐
舉一見足辨封侯之骨解褐以善戰授昭武校尉秦州
三度府左果毅以敗狄北庭加游擊將軍沙州龍勒府
折衝兼右金吾郎將瀚海軍副使以軍界破虜即授其
州刺史進當軍經略使朝廷以未愜前除且有後命遷