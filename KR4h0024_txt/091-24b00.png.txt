取封禪之書於犬子盡皇王之盛事極臣子之殊功而
軒鼎將成禹書就掩然猶進先嘗之藥獻髙手之醫藏
周旦請代之書追漢宣易名之美作于大誥祈于昊天
始終一朝紹續九德其攻伐也既如彼其制作也又如
此故合武宗一朝冊命典誥奏議碑賛軍機羽檄凡兩
帙二十巻輒署曰㑹昌一品制集紀年追聖德也書位
旌官業也歲丁夘亞自左掖出為桂林九月公書至自
洛以典誥制命示于幽鄙且使為序以集成書尋𤣥珠