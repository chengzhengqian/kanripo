肌㢘以㣲食之使人榮華温柔其氣宣流生胃通腸夀
善康寜心平意舒其樂愉愉由其麤踈而下者則奔突
結澁乍大乍細色如枯骨或類死灰淹顇不發叢齒積
纇重濁頑樸食之使人偃蹇抑鬱泄火生風㦸喉癢肺
幽悶不聰心煩喜怒肝舉氣剛不能和平故君子慎焉
取其色之美而不必惟土之信以求至精凡為此也幸
子敬餌之近不至於是故可止禦也必若土之出無不
可者則東南之竹箭雖旁岐揉曲皆可以貫犀革北山