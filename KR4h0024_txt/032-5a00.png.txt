已行之詔疾讒口於宵人宥過失之罪去徽號而約已
正廟祧以尊祖九譯通道萬方來庭寶旅焯乎勲籍夷
歌陳於樂府霜露所墜車書大同順氣旁達天休滋至
慶霄輪囷徳水清澈三辰秉陽以宣耀百嘉麗地而文
感飛走呈祥肖翹遂性在峟天下二十有七年夫文思
光被陶唐之盛也憯怛忠利虞帝之教也亹亹穆穆周
文之業也聰明神武漢祖之烈也窮古先之大律極帝
者之上儀方將扈升崇丘侍檢玉牒奄遺天命永棄萬