政又乖矣凡國之大柄莫不先擇下臣古先哲后皆側
席待賢今之取人令将牒自舉非經國之體也望請依
古制縣令察孝亷審知在鄉閭有孝悌及信義亷恥之
行加以經業才堪䇿試者以孝亷為名薦之於州刺史
當以禮待之試其所通之學其通者送名於省自縣至
省不得令舉人輙自陳牒比來有到狀保辨識牒等一
切並停其所習經左傳公羊榖梁禮記周禮儀禮尚書
毛詩周易任通一經務取深義奥㫖通諸家之義試日