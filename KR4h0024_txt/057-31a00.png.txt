魏帥下令掄材出轅門取大將家翹秀者為子弟軍列
于諸校之上公獨昌言願效文職太尉深奇之遂假魏
州大都督府㕘軍長慶二年常山衆叛害其帥沂國公
田司徒于帳下沂公發迹于魏人猶懷之詔命其子布
以尚書授鉞綂魏兵問罪于北疆且報家禍布既啟行
士氣不振渙然内潰獨與冗従之旅偃旗而歸百憤攻
中卒自引決先侍中時為中軍都知兵馬使兼御史中
丞全師在野開然推戴之請為假侯以鎮定中貴人飛