愁擾吏困沓貪商久阻絶公乃導以義利推以信誠方
舩繼至百貨錯出邕部絶徼裔人自擅誘掖招來以威
以懷朱崖黎民保險三代種落盤牙數犯吏禁公麾偏
師一舉而平獷俗率化原人得軄其登左轄也紀律修
明清萬事之本其理分陜也惠緩浹洽𢎞二南之化必
宿其業而修其方崇庸大績其昭昭如是而又博極書
術詳觀古今謀王體斷國論其言有章聽者皆竦作為
通典以究理道上下數千百年間損益討論而折衷之