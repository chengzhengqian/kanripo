深而止鄧公折箭含惻隱而已何患累之罕臻不干物
以利已詎若狒狒凌人以就戮猩猩甘酒而遄死夫時
珍貂裘世寶狐白徒能工於隠伏終見陷於機辟麝懷
香以賈害狙伐巧而招射小則翡翠殞於毛羽大則犀
象殘於齒革孰能去有用之損取無用之益固棄置於
常情永逍遥以自適無威刑以相臨有族類而相親食
資諸物衣取諸身不賦不役靡勞靡勤如政教之未施
保巢居之淳淳匪虞氏之所及何徂公之能馴吾固知