無妄不進是使天下之士永絶望於明公矣豈獨小人
哉初聞明公克舉大體不尚小節竭智附賢貫道選數
亦以確鎮外物翕然有歸於是窮居獨閒未用之士將
遁幽貞千里未審明公何以待之夫夷吾窮困樂毅覉
旅孔明躬耕子房養志此四賢未遇之時則乃不遇意
固不能俛首跼歩與衆人争得失於吏曹之門就使四
賢生於明時無所服用則下士之不若也亦當與衆人
四方而來竦於明公之門未審明公何以處之伏惟明