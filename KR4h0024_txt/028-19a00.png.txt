臣聞李斯之相秦也行申商之法重刑名之家杜私門
張公室棄無用之費損不急之官惜日愛功疾耕急戰
人繁國富乃屠諸侯此救弊之術也故曰刻薄可施於
進趨變詐可陳於攻戰兵猶火也不戢將自焚况鋒鏑
已銷石城又毁諒可易之以寛泰潤之以淳和八風之
樂以柔之三代之禮以導之秦既不然滛虐滋甚徃而
不返卒至土崩此不知變之禍也陸賈叔孫通之事漢
王也當滎陽成臯之間糧饋已窮智勇俱困不敢開一