髙祖歆于上天四宗重光照臨下土百有五十祀至于
聖皇總武之干戈備文之法象蕞爾逆虜敢迷天紀盜
我符璽黷我威靈使四海之内兵革縱横肝腦塗裂旻
蒼降鑒錫命於予俾纉夏已墜之功寛堯未刑之族於
戲今匪玉帛山河是愛惟蒼生灾害是憂匪天命威力
是憑惟人心忠義是保咨爾張目成天羅植髮成干櫓
布和成將帥厲氣成風雲若作進退爾惟旗鼓若斷首
尾爾惟常蛇若戮鯨鯢爾惟干將若拯沈溺爾惟巨艦