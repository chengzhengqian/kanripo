深有文武才畧忠于王室推心馭下嘉績昇聞戴公仁
明思揚盛德合肥令彭城劉商先后之族臨人惠和一
州之老㓜咸曰我州我邑敷王德澤崔公封内我是以
安其仁不銘其德不可謂華嘗忝公游咨以為頌夫五
岳視三公四瀆視諸侯公入掌三公之政出踐諸侯之
長昔鄭武公為卿士詩人賦緇衣魯僖公為周賢侯史
克頌䮐野敢附前烈以書公不朽故襃大臣則王室尊
崇美政則王命行不惟頌公尊天皇也今載公朝覲之