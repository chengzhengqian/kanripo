翺再拜齊桓公不疑於其臣管夷吾信而覇天下攘戎
翟匡周室亡國存荆楚服諸侯莫不至焉豎刁易牙信
而齊國亂身死不𦵏五公子争立兄弟相及者數世桓
公之信於其臣一道也所信者賢則德格於天地功及
于後世不得其人則不得其死其知人不易也豈惟霸
者為然雖聖人亦不能免焉帝堯之時賢不肖人皆立
于朝堯能知舜於是乎驩兠放共工流殛鯀竄三苖舉
禹稷臯陶二十有二人加諸上位故堯崩三載四海遏