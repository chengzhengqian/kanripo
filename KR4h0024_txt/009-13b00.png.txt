不宿食以晨飲困鍾盂以沈寝永春晝而髙扃墮幅巾
而横枕及乎酒適衷腸神遊異方煙生喉舌惝然如狂
爰瞰甃以窺汲諒不任於呼吸俄據河而俯瀆乃器舟
而杯斛倒魚鼈之窟宅見蛟龍之委伏猶胃腸之不浹
資宴飲而未足由是奔九江走五湖手不暇於斡運心
不息於躊躇見波漸竭而百川如綫岸益高而底淤將
枯腹慊爾而未覺肺燥然而不濡尋至大溟茫然連清
豈爾浩瀚而吾量不盈斟酌未幾倐見涯涘百靈稽首