滋少是則有功于天地者也繁而息之者天地之讐也
今夫人舉不能知天故為是呼且怨也吾意天聞其呼
且怨則有功者受賞必大矣其禍焉者受罰亦大矣子
以吾言為何如柳子曰子誠有激而為是邪則信辯且
美矣吾能終其說彼上而𤣥者世謂之天下而黄者世
謂之地渾然而中處者世謂之元氣寒而暑者世謂之
隂陽是雖大無異果蓏癰痔草木也假而有能去其攻
穴者是物也其能有報乎繁而息者其能有怒乎天地