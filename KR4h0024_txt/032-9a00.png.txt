罄翦斗極咸羇狼山入囿潮渚歸池東旌若木西斾條
支龍鄉委質鳥服來儀大矣乗時悠哉利見文龜浮沼
應龍在淀潏露飛甘卿雲呈絢松荑望辛瑤華方薦仙
丹劒術星飛告變凝沴氣於升年掩璿暉於離殿嗚呼
哀哉商管初秋飛弦罷佾驚川悠緬宫車晏出大隧弗
營元龜獻吉展軨效駕端圭司日迫靈心於將餞痛皇
情其如失凝秋林於廣路遡悲風於長術經柏梁而徐
轉邁蘭池而從蹕聳輕斾之逶迤動邊笳之蕭瑟嗚呼