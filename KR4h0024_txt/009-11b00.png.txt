　　傷往賦并序/　　　　　　　劉禹錫
人之所以取貴於蜚走者情也而誕者以遣情為智豈
至言耶予受室九年而鰥痛若人之夭閼弗遂也作賦
以傷之冀夫覽者有以増伉儷之重云
歎獨處之邑邑兮憤伊人之我遺情可殺而猶毒境當
懽而復悲人或朝嘆而暮息夫何越月而逾時太極運
乎三辰轉寒暑而下馳有歸于無兮盛復于衰猶昧爽
之必暮又安得而怨咨我今怨夫若人兮曾旭旦而潜