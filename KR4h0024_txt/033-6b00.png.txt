有南國之九世蜀本南夷人也皆左其袵而椎其髻及
通乎秦也始於惠王之代五牛琢而秦女至一蛇死而
力士斃二江雙注羣山四蔽其地卑溼其風脞脆蠻貊
雜處滇僰為隣地偏而兩儀不正寒薄而四氣不均花
葉冄榮秋冬如春暮夜多雨朝旦多雲陽景罕開隂氣
恒昏以暑以溼為瘵為厲氣浥蟄以中人吾知重膇之
疾兮將嬰爾身蜀之不可往北客歸去來兮
其東則有大江澐澐下絶地垠百谷相吞出於荆門突