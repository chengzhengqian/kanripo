朝經請諡嘉名謂之合禮銘曰
峩峩雍城積髙氣靈氣主金行良將乃生琅琅司徒雄
略縱横耽耽其視震震厥聲四方静難二紀操兵奮
厥武車師戎府鐵馬蛇矛大黃白羽天山瀚海歕薄風
雨驍騎三千披荆謁主従我撫軍擊胡滅虜迴戈涼野
解敵岐下烈烈英風橫飛西土遂佩珩璜分雄棨㦸寵
臨方鎮迺蔚迺赫洪稜遐振虜氣外折惠化滂流人心
内結昆夷先零白斾至涇受筭宸扆朱旗撫征密隂前