邦緯俗之才佐淮夷方面之寄敦詩閲禮之學當節府
大賢之舉政協乎邦要慮通乎事㣲奉中權之旗鼓戒
羣帥之鐃鐲師律既和軍容丕肅淮南之府有功宣王
室身佩侯印將門良家藩國貴種以禮綏之則恭淮南
之衆有吳楚銳士燕韓勁卒竒材劒客猨臂虬鬚以恩
撫之則順淮南之地提封千里徴令百役税以足食賦
以足兵以寛征之則安淮南之衝南走閩越北通幽朔
闗梁不閉朝聘相望以歡交之則固自韋公統戎旅王