於邑王之諸子卿大夫士之子及國之俊選皆造焉八
嵗入小學十五入太學春秋教以禮樂冬夏教以詩書
是以教洽而化流行成而不悖故自天子至於庶人未
有不須學而成者也國家自永淳以來二十載餘國學
廢散胄子衰缺時輕儒學之官莫存章句之選貴門後
進競以僥倖昇班寒族常流復因陵替弛業考試之際
秀茂罕登驅之臨人何以從政又垂拱之後文明在辰
盛典鴻休日書月至因籍際㑹入仕尤多加以䜛邪兇