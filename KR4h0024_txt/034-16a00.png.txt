然揜捕而遷之勒兵而夷之耳大逆未彰奸利浚財怙
勢作威大刻于民者無如之何及夫郡邑可謂理且安
矣何以言之且漢知孟舒于田叔得魏尚于馮唐聞黄
霸之明審覩汲黯之簡靖拜之可也復其位可也卧而
委之以輯一方可也有罪得以黜有能得以奬朝拜而
不道夕斥之矣夕受而不法朝斥之矣假使漢室盡城
邑而侯王之縱令其亂人戚之而已孟舒魏尚之術莫
得而施黄霸汲黯之化莫得而行明譴而導之拜受而