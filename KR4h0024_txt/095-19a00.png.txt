宻指顯説故西域中夏其宗實繁良以病有千源藥生
多品投機隨氣不得一同雖俱為證悟之門盡是正真
之道然諸宗門下通少局多故數十年來師法益壞以
承稟為户牖各自開張以經論為干戈互相攻擊情隨
函矢而遷變法逐人我以髙低是非紛挐莫能辨析則
向者世尊菩薩諸方教宗適足以起諍後人增煩惱病
何利益之有哉圭峯大師乆而歎曰吾丁此時不可以
黙矣於是以如來三種教義印禪宗三種法門融瓶盤