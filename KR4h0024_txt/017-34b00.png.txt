西方攫虎立掎掎音/几斧為牙鑿為齒偷犧牲食封豕大
蟇一臠固當軟羙見似不見是何道理爪牙根天不念
天天若准擬錯准擬北方寒龜被蛇縛藏頭入殻如入
獄蛇筋束緊束破殻寒龜夏鼈一種味且當臛其肉一
底板没信處唯堪支牀脚不中鑚灼與天下卜嵗星主
福徳官爵奉東秦忍使黔婁生覆尸無衣巾天失眼不
弔嵗星胡其仁熒惑矍鑠公執法大不中月明無罪過
不糾蝕月蟲年年十月朝太微支盧謫罰何災凶土星