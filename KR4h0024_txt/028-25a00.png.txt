義府善柔成性佞媚為心昔事馬周分桃見寵後交劉
洎割䄂承恩生其羽翼長其光價因縁際㑹遂階通逹
不能盡忠端節對敭王休䇿蹇勵駑祗奉皇眷而反慿
附城社蔽虧日月請託公行交遊羣小貪冶容之好原
有罪之淳于恐漏洩其謀殞無辜之正義雖挾山超海
之力望此猶輕迴天轉日之威方斯更劣此如可恕孰
不可容金風戒節玉露啓途霜簡與秋典共清忠臣將
鷹鸇並擊請除君側少答鴻私碎首玉階庶明臣節伏