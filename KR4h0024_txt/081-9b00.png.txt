告余曰吾以致用書示路子路子曰善則善矣然昔之
為書者豈若是摭前人邪韋子賢斯言也余曰致用之
志以明道也非以摭孟子葢求諸中而表乎世焉耳今
吾為是書非左氏尤甚若二子者固世之好言者也而
猶出乎是況不及是者滋衆則余之望乎世也愈狹矣
卒如之何苟不悖於聖道而有以啓明者之慮則用是
罪余者雖累百世滋不憾而恧焉於化光何如哉激乎
中必厲乎外想不思而得也某再拜