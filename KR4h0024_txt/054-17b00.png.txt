營部乃新廩庾成帥足食比屋安堵里閭熈熈衍沃膴
膴十有三年慰安斯人雪泣抗章積誠上陳結戀明庭
不私其身樹善交代如公之仁考祥視履冝錫蕃祉寅
亮三朝是毗是倚密勿中樞矢其謀謨乃升司空亦作
司徒九賦既平五教式敷中外之重惟公是圖彼都人
士飲公之德彼土樂康繄公之力永言介福祀我岐國
稽合聲詩于胥篆刻彼泉斯實彼石斯泐公之德煇永
永無極