捧佛日而委曲迴照疑曀盡除順佛心而横亘大悲窮
刼䝉益是則世尊為闡教之主吾師為㑹教之人本末
相符逺近相照可謂畢一代時教之能事矣或曰自如
來滅後未嘗大都而通之今一旦違宗趣而不守廢闗
防而不據無乃乖秘藏宻契之道乎答曰佛於法華經
湼槃㑹中亦以融為一味但昧者不覺故湼槃經云迦
葉菩薩曰諸佛有宻語而無宻藏世尊讃之曰如來之
言開發顯露清淨無翳愚人不解謂之秘藏智者了達