淮海之部名遂矣權厚矣固當緩步濶視光車美服為
貴為達而已矣乃不遺我謏狹不略我衰憊念噬膚之
戚收門吏之舊周爰諮詢以師道見待吾亦何有但美
子之求益不倦雖一勺而進可以浸天壤一拳之多可
以鎮方域況其渺瀰既廣嶄崒已峻増之廓之於成名
乎必矣皇甫氏有子哉因覽斯議忽憶永泰中於穆鄂
州寧會客席與故湖南觀察韋大夫之晉同宴適值有
發逺書者知鄭郴州炅之龐歙州濬或以疾而殁或遇