溶溶以至于岱宗頂也爾雅云泰山為東岳周官曰兖
州之鎮山實惟天帝之孫羣靈之府其方處萬物之始
故稱岱焉其位居五岳之伯故稱宗焉曰昔者受命易
姓於是乎啓天地薦成功序圖録紀氏號朕承先王兹
率厥典實欲報𤣥天之眷命為蒼生之祈福豈敢髙視
萬古自比九皇哉故設壇場於山下受羣方之助祭躬
封燎於山上冀一獻之通神斯亦因髙宗崇天就廣増
地之義也乃仲冬庚寅有事東岳類于昊天上帝配我