不肯拜視死其若休歸來教故里蒙童逺相求弟子數
百人散在十二州三公不敢吏五鹿何能酬名與日月
懸義與天壤儔何必疲執㦸區區在封侯偉哉曠達士
知命固不憂
季生昔未達身辱功不成髠鉗為臺灌園變姓名幸
逢滕將軍兼遇曹丘生漢祖廣招納一朝拜公卿百金
孰云重一諾良匪輕廷議斬樊噲羣公寂無聲處身孤
且直遭時坦而平丈夫當如此唯唯何足榮