言得失因為賀雨詩秦中吟等數十章指言天下事時
人比之風騷焉予始與樂天同校袐書前後多以詩章
相贈答㑹予譴掾江陵樂天猶在翰林寄予百韻律詩
及雜體前後數十首是後各佐江通復相酬寄巴蜀江
楚間洎長安中少年遞相倣效競作新詞自謂為元和
詩而樂天秦中吟賀雨諷諭閑適等篇時人罕能知者
然而二十年間禁省觀寺郵候牆壁之上無不書王公
妾婦牛童馬走之口無不道至於繕寫模勒賣於市