近世作者更相㳂襲拘限聲病喜尚形似且以流易為
辭不知䘮於雅正然哉彼則指詠時物㑹諧絲竹與歌
兒舞女生汙惑之聲於私室可矣若令方直之士大雅
君子而誦之則未見其可矣吳興沈千運獨挺於流俗
之中强攘於己溺之後窮老不惑五十餘年凡所為文
皆與時異故朋友後生稍見師效能似類者有五六人
於戲自沈公及二三子皆以正直而無禄位皆以忠信
而乆貧賤皆以仁讓而至䘮亡異於是者顯榮當世誰