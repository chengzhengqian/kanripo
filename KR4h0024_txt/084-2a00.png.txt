　　與滑州盧大夫論文書　　　　栁　冕
頓首别後九年年已老大平生好文老亦興盡日為外
事所撓有筆語兩大巻或不得已而為之或有為而為
之既為頗近敎化謹録呈上望覽訖一笑夫文生於情
情生於哀樂哀樂生於治亂故君子感哀樂而為文章
以知治亂之本屈宋以降則感哀樂而亡雅正魏晉以
還則感聲色而亡風敎宋齊以下則感物色而亡興致
敎化興亡則君子之風盡故淫麗形似之文皆亡國哀