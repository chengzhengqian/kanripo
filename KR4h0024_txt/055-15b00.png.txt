　　　　唐東光縣主神道碑李華/
　　唐和麗妃神道碑銘并序/　　　張　説
舊史云軒轅帝宫次星具黃龍之體郊媒神祀次妃成
𤣥鳥之命非聖也莫能法天非天也莫能感聖則有相
乎坤而母乎震齊乎古而合乎天跡雖秘絶猶可測而
言焉麗妃趙氏天水人也麗者以華美為貴妃者以配
合為尊易云日月麗天傳稱星辰合度麗加妃號自我
為初原夫八駿覲周肇有封姓三軍霸晉乃蕃卿族設