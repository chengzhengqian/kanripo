魯始讀書能為歌詩然恃其故時所為輒不能俛仰貴
人穿屐破衣從尋常人乞丐酒食為活聞韓愈善接天
下士步行歸之既至賦冰柱雪車二詩一旦居盧仝孟
郊之上樊宗師以文自任見义拜之後以爭語不能下
諸公因持愈金數斤去曰此諛墓中人所得耳不若與
劉君為夀愈不能止復歸齊魯义之行固不在中庸聖
賢之列然其能面道人短長不畏卒禍及得其服義則
又彌縫勸諫有若骨肉此其過人無限