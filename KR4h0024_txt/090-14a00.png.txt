夫道之不修也是吾醜也道既已大修而不用是有國
者之醜也不容何病不容然後見君子孔子盖歎之也
以孔子其門人三千其聖徳如彼之至也而知孔子者
獨顔回爾其他皆學焉而不能至也然則僕之道天下
人安能信而行邪足下之言曰西伯孔子何等人也皆
以柔氣汚辭同用明夷也以避禍患斯人豈浮世邪人
乎夫西伯聖人也羑里之拘僅不免焉孔子聖人之大
者也其屈厄如前所陳惡在其能取容於世乎故曰危