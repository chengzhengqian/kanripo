也且夫刪百代之弊綜羣言之首繁而不亂疎而不漏
才識以潤之丹青以炳之使嗜學之徒未披文而見義
不由户而覩奥斯訓導之明也窮地而述舉世而載事
極鴻纎理通皦昧混一家之文軌張大國之襟帶覈人
物之虚實總山川之要㑹表皇威之有截明王道之無
外斯乃功用之大也見蒼梧塗山則思舜禹䘏民之艱
覩窮荒大漠則悟秦漢勞師之弊覽齊疆晉壤則想桓
文勤王之霸觀洞庭荆門則知苗蜀恃險之敗王者於