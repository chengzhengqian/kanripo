何盤盤百歩九折縈巖巒捫參厯井仰脅息以手拊膺
坐長歎問君西遊何當還畏途巉嵒不可攀但見悲鳥
號枯木雄飛雌呼遶林間又聞子規啼夜月愁空山蜀
道之難難於上青天使人聽此凋朱顔連峰去天不盈
尺枯松倒挂倚絶壁飛湍瀑流爭喧豗砯崖轉石萬壑
雷其險也若此嗟爾逺道之人胡為乎來㦲劒閣崢嶸
而崔嵬一夫當闗萬夫莫開所守或匪親化為狼與豺
朝避猛虎夕避長蛇磨牙吮血殺人如麻錦城雖云樂