震天下每言至公必合手加顙曰清德可服人但過恡
官財與人無一毫恩分耳不肯引譽不敢怨毁淡居其
中公始自河南薦鄉貢仕為郎官考吏部科目選三開
幕府中丞宰相外凡取六十餘人上至將相次布䑓閣
皆當時名士毎暇日讌語寮吏必言古人修身行事旁
誘曲指㣲警教之不以已所長人所不及裁量高下以
生重輕後進歸之承望聲光得一言許可必自矜重夫
人辛氏以公封張掖郡贈僕射秘之長女士林稱為婦