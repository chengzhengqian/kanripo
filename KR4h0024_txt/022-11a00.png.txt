外又有閑人萬夫散馬千隊骨必殊貌毛不雜羣行如
動地止若屯雲百蠻震聳四方抃躍威懐紛紜壯觀揮
霍迴衡飲至朝廷宴樂上顧謂太僕少卿兼秦州都督
監牧都副使張景順曰吾馬㡬何其蕃育卿之力也對
曰帝之福也仲之令也臣何力之有因具上其狀帝用
嘉焉霍公口無伐辭貌無徳色朝髦庠齒歆以多之於
是明威將軍行右衞郎將南使梁守忠忠武將軍行左
羽林中郎將西使馮嘉泰右千牛長史北使張知古左