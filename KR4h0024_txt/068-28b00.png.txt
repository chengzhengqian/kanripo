出公為河南尉丁陳留太夫人憂哀毀過禮杖而能起
服除之明日授監察御史使于蜀按任敬仲獄得情又
劾奏東川帥違詔條過籍稅又奏平塗山甫等八十八
家寃事名動三川三川人慕之其後多以公姓字名其
子朝廷病東諸侯不奉法御史府不治事命公分臺
而董之時有河南尉離局從軍職尹不能止監察使死
其柩乘傳入郵郵吏不敢詰内園司械繋人踰年臺府
不得知飛龍使匿趙氏亡命奴為餋子主不敢言浙右