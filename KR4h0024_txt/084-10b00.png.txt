是作周孔之文也荀孟之文左右周孔之文也理身理
家理國理天下一日失之敗亂至矣騷人之文發憤之
文也雅多自賢頗有狂態相如子雲之文譎諫之文也
自為一家不是正氣賈誼之文化成之文也鋪陳帝王
之道昭昭在目司馬遷之文財成之文也馳騁數千載
若有餘力董仲舒劉向之文通儒之文也發明經術究
極天人其餘擅美一時流譽千載者多矣不足為弟道
焉然皆不詭其詞而詞自麗不異其理而理自新若夫