料廣以寸管測景以尺圭航大以一葦廣不能逃其數
明不能私其質大不能亡其險偉哉夫子後天地而生
知天地之始光天地而沒知天地之終非日非月光之
所及者逺不江不海潤之所浸者博三代禮樂吾知其
損益百王憲章吾知其消息君臣以位父子以親家國
以肥鬼神以享道未可詮其有物釋未可證於無生一
以貫之我先師夫子夫子聖人也帝之聖者曰堯王之
聖者曰禹師之聖者曰夫子堯之徳有時而息禹之功