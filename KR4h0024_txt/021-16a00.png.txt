二氣相薄大雨時行羣潦奔流水勢所入盈而無傷龍
見方雩稼蒙其渥時前相國彭城公劉尚書晏統東方
諸侯平其貢税聞而悦之白三事以聞詔書褒異焉彭
城公宣命至江南捧詔授公公率元僚掾史令丞已下
至于耆艾西向拜手忻戴皇明人心上感天降嘉澤如
有神祗昭恊厥至公正直而和専静而斷嫉惡宥過恵
人察奸純鈞精堅百鍊不耗伐冰之貴降從士禮詩云
靖恭爾位好是正直宜其享福也吏人入賀公拱而謝