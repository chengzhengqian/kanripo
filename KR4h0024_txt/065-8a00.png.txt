天也地也攝生之謂𤣥造曰也月也容光之謂神功然
亭育之仁可斡終滅昭明之力未焯昬霾故熱惱積薪
刼燒難爍驚波巨海沃焦自淵獨有導師空王禪那宴
寂一念首安住之域加行證無為之階密教内修荘嚴
外度雙引相應並照兩忘然後生無生淨名不去照無
照了義能覺𤑔菩提之炬則枳棘滌除楫般若之航則
横流既濟湛四禮於中道超三有以上征精舍攸躋度
門斯盛其此之謂矣粤有寺之艮背山之前臨有確師