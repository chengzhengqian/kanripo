李觀之文章如此官止於太子校書郎年止於二十九
雖有名於時俗其率深知其至者果誰哉信乎天地鬼
神之無情於善人而不罰罪也甚矣為善者將安所歸
乎翺書其人贈于兄贈于兄蓋思君子之知我也與李
觀平生不得徃來及其死也則見其文嘗歎使李觀若
永年則不逺於揚子雲矣書已之文次忽然若觀之文
亦見於君也故書苦雨賦綴於前當下筆時復得詠其
文則觀也雖不永年亦不甚逺於揚子雲矣書苦雨之