無蹴踘之翫野絶從禽之賞休石田之遠境罷金甲之
懸軍惠恤惸嫠蠲薄徭賦去奇技滛巧損和璧隨珠不
見可欲使心不亂自然波清四海塵消九域農夫樂其
業餘糧栖於畝則和氣上通於天雖五星連珠兩曜合
璧未足多也珍祥下降於地雖鳳凰巢閣麒麟在郊未
足奇也或謂天之炯戒不足畏者則將上帝憑怒風雨
迷錯荒饉日甚無以濟下矣或謂人之窮乏不足恤者
則將齊甿沮志億兆攜離愁苦勢極無以奉上矣斯盖