歲在太和惟帝聖神圖任舊臣乃相太原惟是太原福
祥其奔再持化權樞揆聨聨兩統劇藩楚淮蜀坤始自
元和公乘貨泉憲穆敬文頃兹聖君四帝財征去公孰
親惟煑惟鑄惟範惟聚東掃北殄上之所怒帶甲百萬
餱食爲巨俾公尸之不勞而具變通以時物無滯阻綱
條一施莫越其規遇衆以仁中控其機信行恩馳罔有
詐欺公之維揚漕務其將公之留庭職與公并首尾貫
聯幾二十年相符使符隨其興徂公之敏智顯爵自至