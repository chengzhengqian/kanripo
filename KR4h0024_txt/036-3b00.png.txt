天地之道易簡易則易知簡則易従先王質文相變以
濟天下易知易従莫尚乎質質弊則佐之以文文弊則
復之以質不待其極而變之故上無従暴下無従亂記
曰國奢則示之以儉國儉則示之以禮禮謂易知易従
之禮非醻酢裼襲之煩也儉謂易知易従之儉非茅茨
土簋之陋也葢達其誠信安其君親而已質則儉儉則
固固則愚其行也豐肥天下愚極則無恩文則奢奢則
不遜不遜則詐其行也痼瘠天下詐極則賊亂故曰不