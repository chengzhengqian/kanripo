而還登山斵石著北伐銘以見志自太行已東懐和四
鄰或歸其天倫或復其地理警急則觧其顚没居常則
納諸矩度兵興已來氣俗相因或以夸敗度或以美没
禮比屋之人被縵胡而揮孟勞不知書術公乃修先師
祠堂選㓜壯孝悌之倫春秋二仲行釋菜鄉飲酒之禮
生徒爼豆若在洙泗私門耽耽公署沈沈自從事掾史
迨紀綱之僕庠序有倫采章不紊接士必下以詞氣推
賢而容其出處隴西李益樂安任公叔皆以賓筵薦延