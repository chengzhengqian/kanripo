四紀逋誅一朝蕩定攄宗廟之宿憤致黎庶之乂安周
漢以還莫斯為盛帝命䇿勲進𢎞為侍中光顔重𦙍並
為司空愬為左僕射帥山南東道公武加散騎常侍節
制鄜坊丹延道古進御史大夫文通加散騎常侍王師
獲金爵之賞環境蒙復之恩掩骼埋胔除瑕宥罪躋
羣生於夀域還北户於可封東西南北無思不服丞相
旋請來朝後加金紫光禄大夫封晉國公乃眷淮濆蒸
人生殖俾擇循吏撫其疾傷以宣慰副使刑部侍郎馬