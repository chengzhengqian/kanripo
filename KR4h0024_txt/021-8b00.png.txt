於帝為外弟重組累印珥香貂者七葉奉車駙馬乗朱
輪者十人勝衣則綺襦紈袴通籍則玉墀青瑣動則兩
驂如舞坐則五鼎成列文軒楚製素女趙舞而公儼兮
其若容淡兮其無味心在四教語稱七徳目視六籍口
誦九歌懐君子令徳之忠保詩人錫類之孝悌有過於
共被慈有踰於含食惡衣以居公服不敢降也屈體下
士王綱不敢替也協二姓之好以正人倫傍無嬖御分
一人之憂以審王政下多英傑若夫皇帝敬問之詔御