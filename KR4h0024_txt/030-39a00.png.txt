慎之官擇仁惠之長敏之以利煦之以和教之以孝慈
導之以德義去耳目之塞通天下之情俾萬國歡康兆
民蘇息則心無所不逹行無所不孚矣臣前所謂欲人
之化也在修已以先之者臣聞德以修已教以導人脩
已也則人不勸而自至導人也則人敦行而率從是以
君子欲政之必行也故以身先之欲人之從化也故以
道御之今陛下先之以身而政未必行御之以道而人
未從化豈不以立教之㫖未盡其方邪夫立教之方在