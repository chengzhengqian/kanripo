生敬盡産施濟子去其父夫亡其婦蚩蚩嚚嚚慕其風
蹈其閫者若百川蕩滉不可止者何哉所謂聖人之化
者不曰化民乎民今知化者惟西域氏而已矣有言聖
人之化者則比戸以為嗤豈聖人之化不及西域氏之
化邪何其戻也如是曰天未厭亂不世世生聖人其道
者存乎言其教者在乎文有違其言悖其教者即戾矣
古者楊墨塞路孟子辭而闢之廓如也故有周孔必有
楊墨要在有孟子而已矣今西域之教嶽其基溟其源