遷政化端風俗則賢不肖異貫而後賢者目明而察者
不惑也余兄事元魯山而犮劉蕭二功曹此三賢者可
謂之達矣或曰願聞三子之略遐叔曰元之志行當以
道紀天下劉之志行當以六經諧人心蕭之志行當以
中古易今世元齊愚智劉慼一物不得其正蕭呼吸析
節而獲重禄不易一刻之安元之道劉之深蕭之志及
於夫子之門則達者其流也然各有病元病酒劉病賞
物蕭病貶惡太亟奬善太重元奉親孝居喪哀撫孤仁