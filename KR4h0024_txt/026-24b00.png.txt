拆經誥侮聖人之言者乃知非聖人之徒也臣伏見國
朝開進士一門苟有登升者皆資之為宰相公侯卿大
夫則此門固不輕矣凡將為公侯卿相者非賢人君子
不可有司坐舉子於寒廡冷地是比僕𨽻已下非所以
見徴賢之意也施棘圍以截遮是疑之以賊姦徒黨非
所以示忠直之節也試甲賦律詩是待之以雕蟲微藝
非所以觀人文化成之道也有司之不知其為弊若此
臣恐賢人君子逺去不肖汚辱為陛下用且指近陳之