羣議悶然俟公一言而定戡難纉服再維乾綱今上繼
統策勲第一擢拜中書侍郎同中書門下平章事以髙
才遇英主功顯人伏言旡不從筆端膚寸澤及天下盡
罷冗食請歸才人事先有司物止常貢城社無犯巗廊
益尊感恩盡瘁不嗇神用大和二年十二月上前言事
未及畢辭疾暴作以朝服委地同列白奏搢笏扶持之
不能起上命中貴左右翼輔歸于中書如大醉狀上震
驚咨嗟徵醫賜藥旁午疊委㑹暮肩輿至第詰旦以疾