非福何吉非凶誰達此觀䘮馬之翁俾吾為秋毫之杪
吾亦自足不見其小俾吾為泰山之阿吾亦無餘不見
其多是以達人静則脗然與隂合迹動則浩然與陽同
波委順而已孰知其他時耶命耶吾其無奈彼何委邪
順邪彼亦無奈吾何夫兩無可奈何然後能冥至順而
合大和故吾所以飲大和扣至順而為無可奈何之歌
　　逢白公　　　　　　　　　元　稹
逺路事無限相逢唯一言月色照榮辱長安千萬門