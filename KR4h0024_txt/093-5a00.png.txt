畦逕間亦殊不能知之賀生二十七年死矣世皆曰使
賀且未死少加以理奴僕命騷可也賀死後凡十五年
京兆杜某為其序
　　唐故四門助教歐陽詹文集序　李貽孫
歐陽君生於閩之里幼為兒孩時即不與衆童親狎行
止多自處年十許嵗里中無愛者每見江濵山畔有片
景可採心獨娛之常執巻一編忘歸於其間逮風月清
暉或暮而尚留窅不能釋不自知所由盖其性所多也