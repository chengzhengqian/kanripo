然後萬國底寧黎民時雍在漢祖方征秦項時乃黄石
授兵留侯演成然後紲嬰軹道斬羽垓下自昔𤣥圖元
命著在篆籀皆片言隱辭無益帝載惟此三后感及神
書文章昭明大業用興易稱人謀鬼謀百姓與能又曰
神道設教而天下服蓋謂是矣凡志不定則事不成謀
不從則業不廣留侯不遭黄石無以定其志高祖不獲
留侯無以廣其業人神參并漢道乃行不然何通降聖
賢君臣遇合上得天統中為帝師如此其盛也大歴七