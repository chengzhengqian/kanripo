先因官世家潭州為大族有勲烈爵位今不言大浮圖
也凡浮圖之道衰其徒必小律而去經大明恐焉於是
從峻洎偘以究戒律而大法以立又從秀洎昱以通經
教而奥義以修由是二道出入隱顯從學以不惑來求
以有得廣徳二年始立大明寺於衡山詔選居寺僧二
十一人師為之首乾元三年又命衡山立毗尼藏詔選
講住僧七人師應其數凡其衣服器用動有師法言語
行止皆為物軌執巾奉杖屨為侍者數百翦毛髪被