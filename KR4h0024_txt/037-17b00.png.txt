矣一弛一張天道乃長一懲一勸天道乃逺觀天之道
執天之行盡矣是以君子則而象之體而行之故當不
合用而用不合棄而棄不合賞而賞不合誅而誅者皆
従權而制宜也聖人以神道設敎俾民日用而不知權
之時義大矣哉髙宗知傳説之賢欲委之代天取於皂
隸之徒儀於百辟之上慮羣情弗協事難以濟故稱夢得賢相乃刻像而求之商之中興賴善權之主也文王
知太公之賢欲擢居輔弼搜於屠釣之間致於三公之