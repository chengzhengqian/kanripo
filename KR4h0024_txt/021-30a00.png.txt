　　長明燈頌并序/　　　　　　髙　邁
離婁之目處闇室或不能覩燈處之皎如也澄公之掌
在𤣥夜或不能照燈在之了如也故大雄氏以方便力
救黒暗界籍其光誘其人佛所以有然燈名法所以有
傳燈義大抵長明燈是其藴乎夫日主晝太陽之精中
則畏昃則沒我長明燈不沒月主夜太隂之精滿則虧
虧則盡我長明燈不盡日月尚爾况小光小明哉要自
積苦為海舉足見溺積邪為山舉手見礙竟不髣髴之