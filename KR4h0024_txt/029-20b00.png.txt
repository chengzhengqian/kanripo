塵之日不踰半嵗而復興大業者乎今渠魁始平法駕
將返近自畿甸逺周寰瀛再役疲瘵之甿重傷殘廢之
卒皆忍死扶病傾耳竦肩願聞徳聲翹望聖澤陛下固
當感上天悔禍之眷荷列祖垂裕之休念將士鋒刄之
殃愍黎元塗炭之酷以致寇為戒以居上為危以務理
為憂以復言為急損之又損尚懼汰侈之易滋艱之惟
艱猶患戒慎之難久謀始盡善克終已稀始而不謀終
則何有夫以内人為號盖是中壼末流天子之尊富有