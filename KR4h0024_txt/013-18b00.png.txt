何當一夕金風發為我掃却天下熱
　　苦寒行　　　　　　　　　　孟　郊
天色寒青蒼北風呌枯桑厚冰無裂文短日有冷光敲
石不得火壯隂奪正陽苦調更何言久吟成此章
　　八駿圖　　　　　　　　　白居易
穆王八駿天馬駒後人愛之冩為圗背如龍兮頸如象
骨竦筋髙脂肉壯日行萬里疾如飛穆王獨乗何所之
四荒八極蹋欲徧三十二蹄無歇時屬車軸折趂不及