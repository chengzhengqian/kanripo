威鳯翔紫氛孤雲出寥天竒彩與幽姿縹緲皆自然嘗
聞陶唐氏亦有巢許全以茲聳風俗豈必效羇牽大君
遂羣方左史蹈前賢振衣去朝市賜告歸林泉滑和固
難久循性得所便有名皆畏途無事乃真筌舊壑窮杳
窱新潭漾淪漣巖花落又開山月缺復圎輕策逗蘿逕
幅巾凌翠烟機閒魚鳥狎體和芝术鮮四皓本避難二
疏猶待年况今寰海清復此鬢髮𤣥顧慙纓上塵未絶
區中縁齊竽終自退心寄嵩峯巔