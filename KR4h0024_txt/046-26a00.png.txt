舜禹之代象刑而人不敢犯言象刑者以赭以墨染其
衣冠異其服色凡為三等及秦法苛虐方用肉刑鋸鑿
箠扑楚毒畢至而人犯愈多俗益不治其故何也非徒
上古淳朴人易為化亦由聖智𤣥逺深得其理故也夫
法過峻則犯者多犯者多則刑者衆刑者衆則民無恥
民無恥則雖曰劓之刖之笞之扑之而不為畏也何以
知其然邪夫九人冠而一人髽則髽者慕而冠者勝九
人髽而一人冠則冠者慕而髽者勝民不知冠之髽之