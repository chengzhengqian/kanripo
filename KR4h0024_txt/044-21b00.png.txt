有欲謀其國欲其室者惟恨其君與夫不罹赤子之禍
也噫是復何心哉
孟子曰伯夷隘栁下惠不㳟伊尹五就湯五就桀皮子
採亷於伯夷亷於天下不為隘矣擇和於下惠和於天
下不為不恭矣取志於伊尹志於天下不為大矣
天有造化聖人以教化禆之地有生育聖人以養育禆
之四時有信聖人以誠信禆之兩曜有明聖人以文明
禆之噫禆於天地者何獨聖人雖禽獸昆蟲雲物亦不