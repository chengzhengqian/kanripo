人亦視猶父乎皇帝憫焉詔贈涼州都督米粟五百石
錦帛五百段命都水使者張景佚備物䕶葬遵朝典也
惟公氣猛而性和量寛而精銳沈謀可以掩蓍蔡雄㫁
可以奪鬼神故常糟粕韜鈐蒭狗風角然其樹恩結信
立威用武烜赫如風濤震盪如雷雨戰必克攻必取每
有奏謁帝特稱歎孝文之得魏尚虜不足憂太祖之見
郭嘉知成吾事前後錫錦衣寳帶文馬素女爛其盈門
長鳴在廄感知已之主陳必死之力皇情西顧則九羌