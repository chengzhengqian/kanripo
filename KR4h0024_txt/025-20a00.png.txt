匝日行一度月行十三度十九分度之七凡二十九轉
有餘而日月㑹三百六十五轉而行匝仍置水櫃以為
地平令儀半在地上半在地下晦明朔望不差毫髮又
立二木人於地平之上前置鐘鼓以侯辰刻每一刻則
自然擊鼓每一辰則自然撞鐘皆於櫃中各施輪軸鈎
鍵交錯闗鎻相持轉運雖周而遲速各異周而復始循
環不息隂陽不能逃其數度分不能隠其時究天地之
斡運極乾坤之變化斯皆上禀聖謨旁獲神助臣等愚