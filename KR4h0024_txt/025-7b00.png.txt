由辭理蹇拙不能暢達事情慺慺血誠復願披瀝頻煩
黷冒豈不慙惶盖犬馬感恩思效之心睠睠而不能自
止者也臣聞立國之本在乎得衆得衆之要在乎見情
故仲尼以為人情者聖王之田理道所由生也是則時
之否泰事之損益萬化所繫必因人情情有通塞故否
泰生情有厚薄故損益生通天下之情者莫智於聖人
盡聖人之心者莫測於易象其列卦也乾下坤上乃為
泰乾上坤下則曰否其取象也損上益下則曰益損下