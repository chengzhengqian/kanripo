或濳于泉或見在田與時順動亦應于天克酬我皇無
得稱焉
　　靈武受命宫頌并序/　　　　楊　炎
臣聞享天降命惟徳也戡難奉時惟聖也必有非常之
運是興撥亂之功君以蒼生為憂不以濡足為患以寧
濟為業不以修身為道此陶唐所以捨而不畏舜禹所
以受而不疑靈武宫皇帝躍龍之所日者奸臣竊命四
海蕩波我聖皇天帝探命厯之數啓龍圖作受命之書