之神聖者也故得享國久長多歴年祀陛下何不取而
則之中宗孝和皇帝陛下之兄居先人之業忽先人之
化不取賢良之言徒恣子女之意官爵非擇虛食祿者
數千人封建無功妄食土者百餘户造寺不止枉費財
者數百億度人不休免租庸者數十萬是使國家所出
加數倍所入減數倍倉不停本嵗之儲庫不貯一時之
帛所惡者逐逐多忠良所愛者賞賞多䜛慝朋佞喋喋
交相傾動容身不為於朝廷保位皆由於黨附奪百姓