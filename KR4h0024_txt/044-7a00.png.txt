昔之注解中庸者與生之言皆不同何也曰彼以事解
我以心通者也曰彼亦通於心乎曰吾不知也曰如生
之言修之一日則可以至於聖乎曰十年擾之一日止
之而求至焉是孟子所謂以一杯水而救一車薪之火
也甚哉止而不息必誠誠而不息必明明與誠終嵗不
違則能終身矣造次必於是顛沛必於是則可以希於
至矣故中庸曰至誠無息不息則久久則徵徵則悠逺
悠逺則博厚博厚則髙明博厚所以載物也髙明所以