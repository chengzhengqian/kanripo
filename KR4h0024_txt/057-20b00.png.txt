祖正會右威衛將軍扶風郡公贈光禄卿父晟左司禦
率府兵曹叅軍贈太子少保忠孝在門文武繼代宦婚之
盛士族有輝惟公勲胄華茂雄姿髙爽少有四方之志
以才氣自任擺落凡格不嬰細微故弋獵畋漁嘯咤川
澤年二十讀伏波傳至大丈夫當於邉野以焉革裹屍
而還慨然而歎曰豈使吾祖勲業墜於地乎由是愾憤
邉戎徘徊孤劔遂西至絶域以奇功累授禆將歴金吾
將軍殿中監太保御史中丞遷御史大夫領北度行軍