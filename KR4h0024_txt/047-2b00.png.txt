　　　　漢史賛桑𢎞羊評張彧/
　　天說
韓愈謂柳子曰若知天之說乎吾為子言天之說今夫
人有疾痛倦辱飢寒甚者因仰而呼天曰殘民者昌佑
民者殃乂仰而呼天曰何為使至此極戾也若是者舉
不能知天夫果蓏飲食既壊蟲生之人之血氣敗逆
壅底為癰瘍疣贅瘻痔亦蟲生之木朽而蝎中草腐而
螢飛是豈不以壊而後出邪物壊蟲由之生元氣隂陽