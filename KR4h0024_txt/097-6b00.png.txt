是老㓜來窺盡室盈岐非其親懿則其閭里皆内頌而
選善焉於戲行其教不必耳提而口授移其風不必門扇而户吹公斯宴則風移教行其間矣真盡心竭誠奉
主化民之宰也烟景未暮酒德俱飽有逡巡避位而言
曰夫詩者有以美盛德之形容君侯因片善附小能迴
一邑之心成一邑之行昭吾人恭儉於嘉享示吾人慈
惠於清宴迴人心成人行周孔之才也昭恭儉示慈惠
管晏之賢也不有歌詠其如六義何是日人有甘棠頖