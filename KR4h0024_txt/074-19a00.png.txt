　　白蘋亭記　　　　　　　　　李直方
新作白蘋亭書時且志政也梁太守栁惲賦詩於始因
以名洲今邦伯李公成室於終兹用目亭度乎事則位
均考乎地則境同合美配徳古今相望亭之時義至矣
吳江之南震澤之隂曰湖州幅貟千里棊布九邑卞山
屈盤而為之鎮五谿叢流以道其氣其土沃其水清其
人夀其風信實公之始至也用恭寛明恕以懐之敬事
眘罰以勸之賦令之先必度其物宜而咨于前訓故居