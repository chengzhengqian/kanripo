事情每言及暗主亂朝則省懼自戒言及賢君理代則
企竦思齊言及稼穡艱難則上下相匡務遵勤儉言及
閭閻疾苦則君臣同慮議息征徭懋徳懲違觸類滋長
尚恐過言謬舉既往難追每召宰輔平章必遣諫官俱
入小有頗失隨即箴規得一善必遽命甄昇聴一諫必
明加襃錫故得時無闕事人論輸誠又引文學之流更
直宿於内署或講求典禮或諷誦詩書每至夜分情忘
厭倦伏以太宗之徳美貞觀之理安且猶務得人心其