欲人之仁夀也在乎立制度修教化夫制度立則財用
省財用省則賦歛輕賦歛輕則人富矣教化修則争競
息爭競息則刑罸清刑罸清則人安矣既富矣則仁義
興焉既安矣則夀考生焉仁夀之心感於下和平之氣
應於上故災害不作休祥薦臻四方底寜萬姓咸遂臣
前所謂救災旱在致平精誠者臣謹按春秋魯僖公一
年之中三書不雨者以其人君有恤人之志也魯文公
二年之中一書不雨者以其人君無憫人之心也故僖