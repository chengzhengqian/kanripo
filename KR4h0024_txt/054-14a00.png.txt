委積者盈其直以出之頻海棄地茭芻填游一夫之勤
百畝可穫終古遺利沛然嘉生成於指顧得以蕃殖先
是營部未葺囷倉未完介夫半寓於仁祠公聚或委於
支郡公乃慮材用量事期輯中權規大壯百堵皆作三
軍寧宇轅門言言夏屋耽耽可以張射侯可以容宴豆
爰居爰處而武備修矣巨廩崇構翬飛雲矗縮以板幹
積如京坻得蓋藏之冝協出入之制多黍多稌而禮節
行矣連營三十二積榖五十萬工以悦使人以樂成又