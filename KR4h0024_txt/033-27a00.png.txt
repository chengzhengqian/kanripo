維大歴十二年嵗次月日外從祖舅朝散大夫權知中
書舍人賜紫金魚袋崔祐甫遣表妷前鄧州南陽縣尉
李綜以清酌之奠祭于從外孫甥常州獨孤使君至之
之靈往矣至之此時何時空原拱木荆榛狐貍林風月
露以之増悲子之往也髙格逺量秀氣茂姿亡兮何若
有兮誰對豈流蘇寓馬從之已爾嗚呼哀哉王事適我
政事一埤益我在籠而不能求其釋獨有懐君之淚臨
秋風而自滴平生相期聊復一叙一以豁胸中之憤氣