襄城盡得其財貨輸之懸瓠復敗韓全義於溵上多殺
官軍四萬餘人輸輦財穀數月不盡是以其人味為冦
之腴見為冦之利風俗益固氣燄已成自以為天下之
兵莫我與敵父子相勉僅於兩世根深源濶取之固難
夫上黨則不然自安史南下不甚附𨽻建中之後毎奮
忠義是以郳公抱眞能窘田恱走朱滔常以孤窮寒苦
之軍横折河朔強梁之衆貞元中節度使李長筞卒中
使提詔授與本軍大將但軍士附者即授之其時大將