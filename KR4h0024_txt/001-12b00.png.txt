以作掲豁龍門以開□㸃翠彩於洪荒洞清隂乎羣山
及乎烟雲巻舒忽出乍沒岌嵩噴伊倚日薄月雷電之
所鼓蕩星斗之所伾仡拏金龍之蟠蜿挂天珠之硉矹
勢㧞五嶽形張四維軋地軸以盤根摩天倪而創規樓
臺崛岉以奔赴城闕嶔崟而蔽虧珍樹翠草含華揚蕤
目瑶井之熒熒拖玉繩之離離㨖華盖以儻漭仰太㣲
之參差擁以禁扃横以武庫獻房心以開鑿瞻少陽而
舉措採殷制酌夏步雜以代室重屋之名括以辰次火