郡國分理必付元臣将禆羣生罔不開悟且夫斯干秩
秩止在周邦靈宫彤彤唯居魯國曷有列刹映乎霄顥
飛甍麗乎陽光瞻彼玉毫儼然金地翬軒鵰眈岫聳雲
攢徧于州都若斯之美歟若夫宣城新興寺者㑹昌四
年既毁大中二年故相國太尉裴公之所立也公諱休
字公美河東聞喜人代濟文徳洎公彌大擢進士甲科
登直言制首未三十由拾遺遷殿内鴻名偉望迭處清
雄入奉絲綸出省風俗拜春宫則齊驅驥騄視民部則