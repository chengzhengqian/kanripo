運斤之妙徒有傷手之責謹隨状獻上退而自慙去年
又續奉相公手疏以國家承文弊之後房杜為相不能
反之於質誠如髙論又以文章承徐庾之弊不能反之
於古愚以為不然故追而論之以獻左右且今之文章
與古之文章立意異矣何則古之作者因治亂而感哀
樂因哀樂而為詠歌因詠歌而成比興故大雅作則王
道盛矣小雅作則王道缺矣雅變風則王道衰矣詩不
作則王澤竭矣至於屈宋哀而以思流而不反皆亡國