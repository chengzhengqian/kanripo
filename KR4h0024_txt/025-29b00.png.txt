知禮樂之實竊見鄉飲酒禮頒於天下比來唯有貢舉
之日略用其儀閭里之間未通其事臣在州日率當州
所管縣一一與百姓勸導行禮奏樂歌至白華華黍由
庚等章言孝子養親及羣物遂性之義或有泣者則知
人心有感不可盡誣但臣州久絶雅聲不識古樂伏計
太常具有樂器大樂久備和聲伏望令天下三五十大
州簡有性識於太常調習雅聲仍請笙竽琴瑟之類各
三兩事令比州轉次造習每年各備禮儀准令式行禮