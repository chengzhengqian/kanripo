惟從山湧不加海交兩都之軌達延萬賈之資貨是人
不厭也當武后聖政務述省方鳴鑾載臨流潦旋敗洎
皇明道發澤漸殊垠天之既啓鹽乃旋復非夫蟠虯神
應坤資靈孕亦曷能旌昏明籌負勝矣帝所宜念賁然
來思分天牧以涖擇藩佐而貳賢能鮮墜于事則其𦙍
字通閉閎扼拓磯之左隅鄰大邑之東部崇府庫嵗望
乎儲蓄樞管鍵夕俟乎閉蔵兹乃慮終於始也邦貴康
食戒之克勤人非忘勞道在恱使大命日下巡功嵗移