　　題破山寺後禪院　　　　　　常　建清晨入古寺初日照髙林竹徑通幽處禪房花木深山
光悦鳥性潭影空人心萬籟此都寂但餘鍾磬音
　　琅邪山寺
受命恤人隠兹遊久未忘鳴騶響幽澗前旌耀崇崗青
冥臺砌寒緑縟草木香填壑隮花界疊石構雲房經制
隨巖轉繚繞豈定方新泉洩隂壁髙蘿蔭緑塘攀林一
棲心飲水得清涼還歸坐郡閣但見山蒼蒼