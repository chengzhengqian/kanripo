歴嵗移時則必合合必兩忘其所趨久然後去故余與
詹相知為深詹事父母盡孝道仁於妻子於朋友義以誠氣
醇以方容貎嶷嶷然其燕私善謔以世其文章切深喜往
復善自道讀其書知其於慈孝最隆也十五年冬余以
徐州從事朝正于京師詹為國子監四門助教將率其
徒伏闕下舉余為愽士㑹監有獄不果上觀其心有益
於余將忘其身之賤而為之也嗚呼詹今其死矣詹閩
越人也父母老矣捨朝夕之養以來京師其心將以有