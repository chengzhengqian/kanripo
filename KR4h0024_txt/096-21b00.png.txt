激為怨俗於是有汨羅之客有負石之夫人人愁怨也
夫釋氏之教以清淨恬虚為禪定以柔謙退讓為忍辱
故怨爭可得而息也以菲薄勤苦為修行以窮達夀夭
為因果故賤陋可得而安也故其喻云必煩惱乃見佛
性則其本衰代之風激之也夫衰代之風舉無可樂者
也不有釋氏以救之尚安所寄心乎論者不責衰代之
俗而尤釋氏之盛則是抱疾之夫而責其醫禱攻療者
也徒知釋因衰代而生不知衰代須釋氏之救也何以