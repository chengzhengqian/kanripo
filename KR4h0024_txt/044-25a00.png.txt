不思而立言不知而定交吾其憚也
知道而不行知賢而不舉甚乎穿窬也夫盜也者不能
盡一室也不行道足以喪身不舉賢足以亡國
金貝珠璣非能言而利物者也至夫有國者寳之甚乎
賢惜之過乎聖如失道而有亂國且輸人況夫金貝珠
璣哉
聖人行道而守法賢人行法而守道衆人侮道而貨法
古之決獄得民情也哀今之決獄得民情也喜哀之者