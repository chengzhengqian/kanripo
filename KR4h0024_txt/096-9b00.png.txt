益始敦師以閲禮終講信而修睦然後文飽於徳義潤
其身頃夫子升堂之後若盧賈劉尹之徒半紀間接武
鳴躍實夫子訓之導之斯至也今殷郭二子天資才幹
而加之鏃羽觀光王庭俯拾地芥其誰曰不然飛霜靄
林寒氣總至月落西户夜将向晨座隅謙謙畢醉温克
則知孔門宴餞異於他日二三子終身識之夫子以家
君政事百里無事命門弟子賦鳴琴亦以釋仳離之怨
焉小子不敏忝居門人之末敢不敬書其事