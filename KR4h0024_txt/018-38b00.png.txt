成名不立志在嵗已馳五十而無聞古人深所疵平生
去外飾直道如不羇未得操割效忽復寒暑移物情有
固然身退毁亦隨悠悠滄江渚望望白雲涯露下霜且
降澤中草披離蘭艾若不分安用馨香為
庭燕生白露嵗候感遐心䇿蹇慙逺塗巢枝思故林小
人恐致冦終日如臨深魚鳥好自逸池籠安所欽挂冠
東都門採蕨南山岑議道誠愧昔覽分還愜今憮然憂
成老空爾白頭吟