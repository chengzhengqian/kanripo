哉夫寵愛之心人則不免去其太甚閑之禮節適則可
矣今諸王公駙馬亦陛下之親愛也矯枉之道在於
厥初鑒誡之義其則不逺使觀過務善居寵思危庶夙
夜惟寅聿修厥徳經曰在上不驕髙而不危所以長守
貴也制節謹度滿而不溢所以長守富也富貴不離其
身然後能保其社稷書曰制官刑警于有位敢有恒舞
于宫酣歌于室時謂巫風敢有狥于貨色恒于遊畋時
謂滛風敢有侮聖言逆忠直逺耆徳比頑童時謂亂風