星羅拜揖曹與周望塵非君事入賦且遲留幸蒙國士
識因脫負薪裘今者放歌行以慰梁甫愁但營數斗禄
奉養每豐羞若得金膏遂飛雲亦可儔
　　浩歌行　　　　　　　　　　白居易
天長地久無終畢昨夜今朝又明日鬢髮蒼浪牙齒踈
不覺身年四十七前去五十有㡬年把鏡照面心忙然
既無長繩繫白日又無大藥駐朱顔朱顔日夜不如故
青史功名在何處欲留年少待富貴富貴不來年少去