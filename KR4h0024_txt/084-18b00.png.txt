之幸甚門人云夫子之文章可得而聞也夫子之言性
與天道不可得而聞也即聖人道可企而及之者文也
不可企而及之者性也蓋言教化發乎性情繫乎國風
者謂之道故君子之文必有其道道有深淺故文有崇
替時有好尚故俗有雅鄭雅之與鄭出乎心而成風昔
游夏之文日月之麗也然而列於四科之末藝成而下
也苟文不足則人無取焉故言而不能文非君子之儒
也文而不知道亦非君子之儒也逮徳下衰其文漸替