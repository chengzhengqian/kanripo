詩彌明在其側貌極醜白鬚黒面長頸而髙結喉中又
作楚語喜視之若無人彌明忽軒衣張眉指爐中石鼎
謂喜曰子之能詩與我賦此乎劉往見衡湘間人説云
年九十餘矣解捕逐鬼物拘囚蛟螭虎豹然不知其實
能否也見其老頗貌敬之不知其有文也聞此説大喜
即援筆而題其首兩句次傳於喜喜踴躍即綴其云云
道士啞然笑曰子詩如是而已乎即袖手竦肩倚北牆
坐謂劉曰吾不解世俗書弟子為我書吾句因髙吟曰