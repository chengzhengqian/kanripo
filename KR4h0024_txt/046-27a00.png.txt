以為恥也皆以為戒也愚故曰非徒上古淳朴人易為
化亦由聖智𤣥邈深得其理故也
　　人旱解　　　　　　　　　　盛　均
涒灘嵗越垠曠旱塞諸陽遷市不雨祈山川庶神又不
雨觴土龍舞巫覡愈不雨或言邦有術人能捕退龍而
譟之昔嵗嘗然農剰其澤及召術人至而旱色如故太
守怒亟命擒之術人遁去矣其遺囊有書一幅目曰人
旱旱有三曰天旱國旱人旱曷為天旱蹇陽肆凶下土