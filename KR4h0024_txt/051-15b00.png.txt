上薦桓撥之十有三祀孟秋之月朔修冕帶問廟而入
再拜兩柱之下乃退伏而稱曰於皇夫子之道之徳與
天地同施與日月合明乃聖乃神炳乎典謨惟王者得
之以事神使民庶人得之以不失其死生諸侯得之以
事天子卿大夫得之以保禄位怨災不及其身四時得
之而序行天下得之而大同然則天地神人之事昭乎
夫子之道之徳也至矣何小子之所竊歎焉斯歎也其
惟來學乎其惟乞靈乎曰某不敢然也且夫禮樂浹於