臣聞國以得賢為寳臣以舉士為忠是以子皮之讓國
僑鮑叔之推管仲燕昭委兵於樂毅苻堅託政於王猛
子産受國人之謗夷吾貪共賈之財昭王錫路馬以止
䜛永固戮樊世以除譖處猜嫌而益信行間毁而無疑
此由黙而識之委而察之深也至若宰我見愚於宣尼
逢萌被知於文叔韓信無聞於項氏毛遂不齒於平原
此失士之故也是以人主受不肖之士則政乖得賢良之
佐則時㤗故堯資八元而庶績其理周任十亂而天下