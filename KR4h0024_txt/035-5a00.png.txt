矣故數子居則講仲尼之道行役則任仲尼之事而曽
參安則在焉患難則未嘗有用焉且夫孝者人性常然
也不至者非人也參茍至之乃得為人矣夫何異也且
十哲之徒孰有非孝乎而參獨以有孝之名加其數子
之長故不得與之同目也何謂不在從行之中而遺之
也夫孝者不止于家也事君慎其事忠其命乃孝也事
師聘其道敬其事乃孝也不去危即安不冐利背誼乃
孝也而參不敬其事矣不能冐誼背利矣乃孝其孝也