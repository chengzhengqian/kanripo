　　送從叔簡　　　　　　　　孟　郊
長安離别道宛在東城隅寒草根未死愁人心已枯促
促水上影遥遥天際途生隨昏曉中皆被日月驅北驥
繞山岳南帆指江湖髙蹤一超忽千里在須㬰
　　感别從叔簡再東歸
去年車馬道髙槐結浮隂下有名利人一人千萬心黄
鶴共逺語滄溟無近潯苦苦靜退姿泠泠思歸吟菱唱
忽生聽芸書迴望深清風散言笑餘花綴衣襟獨恨魚