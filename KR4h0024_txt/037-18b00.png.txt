已死不食則已身亦斃沛公非不孝葢其父為虜奔赴
則己身亦降又何益乎能捨無益之慈孝成莫大之基
業大人之權變不可得而聞也夫是非未明向背未定
成敗未測取與未决當此之時行權之時也故權可以
明是非定向背測成敗决取與穰苴布衣見景公景公
委之以兵柄斬一寵臣三軍畏懾克成其功也孫武被
褐謁吳王吳王試以敎戰戮三嬖妾衆女整齊卒顯其
能也易曰巽以行權巽風也風行也無不可動之物無