不在於倒置眉目反易冠帶也庶幾髙明少納庸妄若
以為未幸不以苦言見革其惑惟僕心慮荒散百事罷
息然意之所在敢隠於故人邪昌黎韓愈僕識之舊矣
中心愛之不覺驚賞然其人信美材也近或聞諸儕類
云恃其絶足往往奔放不以文立制而以文為戲可矣
乎可矣乎今之作者不及則已及之者當大為防焉爾弟
索居多年勞想深至窮隂凝沍動息何如入奉晨昏之
歡出叅帷幄之畫固多適耳昨弟來欲度及時干進度