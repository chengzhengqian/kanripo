　　燕支行　　　　　　　　　王　維
漢家天將才且雄來時謁帝明光宫萬乗親推雙闕下
千官出餞五陵東誓辭甲第金門裏身作長城玉塞中
衛霍纔堪一騎將朝廷莫數貳師功趙魏燕韓多勁卒
闗西俠少何咆勃報讎只是聞嘗膽飲酒不曽妨刮骨
畫㦸琱戈白日寒連旗大斾黄塵没疊鼓遥飜瀚海波
鳴笳亂動天山月麒麟錦帶佩呉鉤颯沓青驪躍紫騮
拔劒已斷天驕臂歸鞍共飲月支頭漢兵大呼一當百