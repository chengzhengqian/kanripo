至於變故將起億兆同憂獨陛下恬然不知方謂太平
可致陛下以今日之所覩驗往時之所聞孰真孰虚何
得何失則事之通塞備詳之矣人之情偽盡知之矣列
聖升降之效厯厯如彼當今理亂之由昭昭如此未有
不興於得衆殆於失人裕於僉諧蔽於偏信濟美因乎
納諫虧徳由乎自賢善始本乎憂勤失人萌乎安汰今
陛下將欲悔禍徼福去危從安若不循太宗創業之規
襲肅宗中興之理鑑天寳致亂之所以懲今者遷幸之