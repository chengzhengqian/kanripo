来希皓為衆所服中使將以手詔付之希皓言於衆曰
此軍取人合是希皓但作節度使不得若朝廷以一束
草来希皓亦必敬事昭使言面奉進㫖秖令此軍取大
將授與節鉞朝廷不别除人希皓固辭押衙盧從史其
位居下因潛與監軍相結超出伍曰若来大夫不肯受
詔某請且勾當此軍監軍曰盧中丞若肯如此此亦固
合聖㫖中使因探懷取詔以授之從史捧詔再拜舞蹈
希皓迴揮同列便北面稱賀軍士畢集更無一言從史