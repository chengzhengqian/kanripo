陣警蹕孟冬仲旬乘輿乃出千旗雲引萬㦸林行霍濩
燐爛飛熖揚精原野為之震動草木為之風生歴郡縣
省謡俗問百年舉百祀興墜典葺闕政攸徂之人室家
相慶萬方縱觀千里如堵城邑連歡丘陵聚舞其中垂
白之老樂過以泣不啚蒿里之魂復見乾封之事堯雲
往舜日還神華靈鬱爛漫乎穹壤之間是月來至于岱
祇祓齋宫滌濯静室凝神𤣥覽將款太一議夫泰山者
聖帝受天官之宫天孫總人靈之府自昔立國莫知萬