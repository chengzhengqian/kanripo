不曉事晚獻長楊辭賦達身已老草𤣥鬢若絲投閣良
可歎但為此輩嗤
莊周夢胡蝶胡蝶為莊周一體更變易萬事良悠悠乃
知蓬萊水復作清淺流青門種𤓰人舊日東陵侯冨貴
故如此營營何所求
齊有倜儻生魯連特髙妙明月出海底一夕開光耀却
秦振英聲後世仰末照意輕千金贈顧向平原笑吾亦
澹蕩人拂衣可同調