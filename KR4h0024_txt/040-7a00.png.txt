立同異竟為巧説並出自胷懐曽無師祖審夫功成作
樂治定制禮草創從宜質文遞變旌旗冠冕今古不同
律度權衡前後不一隨時之義斷可知矣聖上大啓崇
基光膺寳運功髙開闢之後徳邁䆳古之初鳳紀龍官
譬畎澮於溟渤隨山練石慙培塿於方壺大樂與天地
同和豈奏曩時之韶夏大禮與天地同節寧踵前代之
膠庠天縱多能睿哲𤣥覽總五行之秀氣抱六藝之菁
華秩宗茂典皆取必於宸極共工妙術咸禀訓於深衷