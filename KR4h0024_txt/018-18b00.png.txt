大漢昔云季小人道遂振玉帛委閽尹斧鑕嬰搢紳邈
哉郭先生巻舒得其真雍容謝朝廷談笑奬人倫在晦
不絶俗處亂不為親諸侯不得友天子不得臣冲情甄
墮甑重價折角巾悠悠天下士相送洛橋津誰知仙舟
上寂寂無四鄰
公業負奇志交結盡才雄良田四百頃所食常不充一
為侍御史慷慨説何公何公何為敗吾謀適不同仲頴
恣殘忍廢誠良在躬死人如亂麻天子如轉蓬干戈及