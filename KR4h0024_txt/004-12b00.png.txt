是月也天子處乎𤣥堂之中飡八水兮休百工考王制
兮遵國風樂農人之閒隙兮因校獵而講戎乃使神兵
出於九闕天仗羅於四野徵水衡與林虞辨土物之衆
寡千騎飈掃萬乗雷奔梢扶桑而拂火雲兮刮月窟而
搜塞門赫壯觀於今古嶪摇蕩於乾坤此其大略也而
内以中華為天心外以窮髪為海口豁咽喉以洞開吞
荒裔以盡取大章按步以來往夸父振䇿而奔走足跡
乎日月之所通囊括乎隂陽之所有君王於是撞鴻鐘