和平由是言之則知士不可不察而官不可妄授也何
者比來舉薦多不以才假譽馳聲互相推奨希潤身之
小計忘臣子之大猷非所以報國求賢副陛下翹翹之
望者也臣竊窺古之取士實異於今先觀名行之源考
其鄉邑之譽崇禮讓以勵已明節義以標信以敦朴為
先最以雕蟲為後科故人崇勸讓之風士去輕浮之行
希仕者必修貞確不㧞之操行難進易退之規衆議以
定其高下郡將難誣於曲直故計貢之賢愚即州將之