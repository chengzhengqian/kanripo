下某常有混類之悲不能自致其拙也甚矣故祥禽之
類凡羽而凡羽混之神芝之類腐菌而腐菌混之嘉蕙
之類棼芻而棼芻混之非獨混之而已亦且蒙其芳而
奪其美何則善寡而凡多故也况世俗之目幾能於此
而别白之者寒暑易轉是皆非金石安能自永於時哉
一失其顧以為類混則終從風雨而老矣可不痛之輒
假所喻願賜終説幸甚楚王之鼎食十有餘年而王體
不肥左右者懼王曰膳者不能味吾之鼎也國人亦曰