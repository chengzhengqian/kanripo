之以成古之善為道者知氣之在人不利則鬱鬱則傷
性伐其命而不可援也於是乎張而翕之導而引之熊
經鳥伸吐故納新使流於六藏暢於四支浹於肌膚之
㑹固其筋骸之束然後百病不生耳目聰明可以保神
可以盡年和之至也故岐伯得之為軒轅師廣成子得
之千二百嵗而身不衰彭祖得之上及有虞下及五霸
後學得之隠名山而逰人間夀考者不可詳而計矣原
其所出皆以岐伯為祖有浮山隠居朱少陽者得其術