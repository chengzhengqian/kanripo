堯舜之令名哉於是圗經素寫良金擬鑑形於止水若
凝視於清鏡五彩既彰穆穆煌煌居列仙之館近𤣥祖
之光盖以昭燕翼之謀顯丕承之徳矣臣聞古之至聖
必有竒相是以黄熊之瑞應於龍體赤精之符協於圗
表頎然而長文王所以王天下也體貌多竒漢髙所以
威四海也然則繢事之微極於惟肖至於天光睟清日
華明潤非可圗也庶髣髴焉末臣奉詔敢颺言曰
唐運中興天授大君軒耀其武堯煥其文北伐獫狁漠