　　蓬池褉飲序　　　　　　　　蕭頴士
褉逸禮也鄭風有之盖取諸勾萌發達陽景敷煦握芳
蘭臨清川乗和蠲絜用儌介祉厥義存矣晉氏中朝始
㕘燕胥之樂江右宋齊又間以文詠風流遂逺鬱為盛
集焉若夫華林曲水萬乗之降也蘭亭激湍専城之踐
也而方伯之懽未始前聞以俟乎今辰粤天寶乙未暮
春三月河南連帥領陳留守李公以政成務簡方國多
暇率府郡佐吏二三賓客悵飲於蓬池備祓除之禮也