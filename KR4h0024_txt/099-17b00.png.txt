　　李賀小傳　　　　　　　　　　李商隠
京兆杜牧為李長吉集序状長吉之竒甚盡世傳之長
吉姊嫁王氏者語長吉之事尤備長吉細瘦通眉長指
爪能苦吟疾書最先為昌黎韓愈所知所與㳺者王叅元楊
敬之權璩崔植為宻每旦日出與諸公㳺未嘗得題然
後為詩如他人思量牽合以及程限為意恒從小奚奴
騎距驢背一古破錦囊遇有所得即書投囊中及暮歸
太夫人使婢受囊出之見所書多輒曰是兒要當嘔出