靡靡南軒蕙迎風轉芬滋落落幽澗松百尺無附枝世
物自多故達人心不羈偶陳幕中畫未負林間期感恩
従慰薦循性難縶維野鶴無俗質孤雲多異姿清泠松
露泫照灼巖花遲終當稅塵駕來就東山嬉
　　秋暮山中寄李益端公　　　　鮑　溶
舊事與日逺酒花仍舊香前年繡衣客此節過此堂侍
臣不自髙笑解繡衣裳眠雲有餘態入鳥不亂行我恐
雲嵐色損君鞍馬光君言此何言今日皆異鄉明日非