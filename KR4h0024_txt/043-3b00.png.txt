甚矣人之好怪也不求其端不訊其未惟怪之欲聞古
之為民者四今之為民者六古之教者處其一今之教
者處其三農之家一而食粟之家六工之家一而用器
之家六賈之家一而資焉之家六奈之何民不窮且盜
也古之時人之害多矣有聖人者立然後教之以相生
養之道為之君為之師驅其蟲蛇禽獸而處之中土寒
然後為之衣飢然後為之食木處而顛土處而病也然
後為之宫室為之工以贍其器用為之賈以通其有無