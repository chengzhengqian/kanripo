雖甚貴而不驕其事勢相湏而先後相資也今閣下為
王爪牙為國藩垣威行如秋仁行如春戎狄棄甲而逺
遁朝廷髙枕而不虞是豈負大丈夫平生之志願哉是
豈負明天子非常之顧遇哉赫赫乎洸洸乎功業逐日
以新名聲隨風而流宜乎讙呼海隅髙談之士奔走天
下慕義之人使或願馳一傳或願操一戈納君於唐虞
收地於河隍然而未至乎是者蓋亦有其説云豈非待
士之道未甚厚遇士之禮未甚優請粗言其事閣下試