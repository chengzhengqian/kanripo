寖盛之勢上下恬然晻忽亡國儻帝慮不至是猶當開
陳切劘靣列廷辨矧當就第宴閒之際虚懷放决之時
方且視小男於牀下官子壻於近郡欵然用家人匹婦
為心以身圖安不恤國患致使羣盜弄權迭執魁柄禍
稔毒流至于新都不可遏也斯可憤也逮至東都順桓
之間國統三絶胡廣以巨儒柄用位極上台初梁冀席
外戚之重貪戾當國既鴆質帝議立嗣君公卿大臣皆
以清河王䔉年長有徳屬最尊親可以靖人亦既定策