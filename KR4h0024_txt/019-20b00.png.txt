章于天沈精降液下為靈泉泉靈有泚有深無底泌之
洋洋其甘如醴清徳之鑑柔道之體洪源濬規實天所
啓右神/龍濯濯靈泉洞㝠皇秖滋液流行化為神池曰止
曰行惟聖之作匪鱣匪鮪惟龍之躍植物斯生動物斯
樂天根有見曾是不涸右神/池靈有休氣紛紛郁郁如山
之苞如雲之族潛龍在下瞻烏在屋兆云其吉周爰咨詢
既契我龜又叶我人鎬雖舊京其命惟新右休/氣蜿蜿黄
龍神池自出靈化惚恍噴雲沃日告帝之符其儀孔佶