人猶望而未止也俄而有若烏獲者持長綆千尋徐而
過焉其力足為也其器足施也號而不顧顧而曰不能
則其人知必死於大壑矣何也是時不可遇而幸遇焉
而又不迨乎已然後知命之窮勢之極其卒呼憤自斃
不復望於上矣某曩者以齒少心銳徑行髙歩不知道
塗之艱以陷大阨窮躓殞墜廢為孤囚日號而望者十
四年矣其不顧而深矉太息者俱不足望焉然仰首伸
吭張目而視曰庶幾乎其有異俗之心非常之力當路