武陵之源按仙記分靈洞三十六之一支其水趣流勢
與江河同有深而淥淺而白白者激石渌者落鏡溪南
北有山山如屏形接連而去峯豎不險翠穠不浮其夾
岸有樹木千萬本列立如揖丹色鮮如霞擢舉欲動燦
若舒顔山鋪朱底草散茵毯有鸞青其衿有鶴丹其頂
有雞玉其羽有狗金其色毛亭亭間而立者十有
八九岸而北有曲深嵓門細露室宇霞檻繚轉雲磴五
色雪氷肌顔服身衣裳皆負星月文章岸而南有五人