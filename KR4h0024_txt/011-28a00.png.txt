肆一以為赤子一以為龍蛇憊心罷精磨以嵗月然後
致之難也及教之行衆皆戴公為親父母夫叛父母從
仇讎非人之情故曰易於是天子以為尚書右僕射扶
風郡開國伯以襃嘉之公亦樂衆之和知人之悦而侈
上之賜也於是為堂於其居之西北隅號曰谿堂以饗
士大夫通上下之志既饗其從事陳曽謂其衆言公之
畜此邦其勤不亦至乎此邦之人纍公之化惟所令之
不亦順乎上勤下順遂濟登兹不亦休乎昔者人謂斯