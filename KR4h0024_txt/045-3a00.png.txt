　　拜嶽言　　　　　　　　　　陳　黯
黯自闗東隨計來闕下經華嶽祠有巫導以祈謁迺徹
盖整衣馨爐瀝觴頫拜而前緘黙而退巫曰客是行也
務名邪官邪胡為乎有祈禮而無祈詞神之蠁而荅
盍舒乃誠曰余其來拜句/以嶽長羣山猶人之有聖賢
草木之有松蘭百川之有河海鱗羽之有虬鸞屹屹崇
崇干霄柱空載國祀典冝人攸宗拜之思盡乎余之敬
詞之黯懼乎神之聰且神視果高而聴果深必福其善