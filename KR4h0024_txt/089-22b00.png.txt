征之其捨者為賢也貴也服公事也注捨謂若今復除
其計耳所以優賢能也三歲則考其德行道藝羣吏獻
賢能之書于王王再拜而受之登于天府鄭司農云若
舉孝亷茂才由此觀之乃舉賢之餘事爾比來天下此
道都喪無論賢貴冝被籍書所以風俗不淳賢能不勸
由此故也公為官擇才務恊於治典進賢輔政何拘於
版圖且古之招賢降蒲輪束帛卑辭厚禮猶恐不來今
乃坐徴籍書務在駮放此所謂嫉賢也若將古不足法