　　秋園卧疾呈暉上人　　　　　陳子昻
幽寂曠日遙林園轉清密疲痾澹無豫獨坐泛瑤瑟懐
挾萬古情憂虞百年疾緜緜多滯念忽忽每如失緬想
赤松遊髙尋紫庭逸勞恡始都喪幽人遂貞吉圖書紛
滿牀山水藹盈室宿昔心所尚平生自兹畢願言誰見
知梵筵有同術八月髙秋晩涼風正蕭瑟
　　宋侯鳴臯夢趙六予未及報而陳子云亡今追為
　　此詩荅宋主簿兼貽平昔舊遊　盧藏用