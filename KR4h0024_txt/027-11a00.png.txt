立學校歴代之於儒道如此急也後漢儒學之盛太學
至有三萬人諷先聖之言酌當代之務鴻名碩德匡國
濟時未有不遊於太學以躋於顯位者也國家自高祖
初立闗中便修太學幷為功臣宗室子弟别立小學建
黌舍大加儒訓増置生徒各立愽贍鴻儒碩學盛於朝
列質疑應問酌古辨今咸徵經據並傳師法故朝廷無
不根之論蕃夷有慕義之名風教大成禮樂咸備貞觀
之理謂之太平至于開元中亦𢎞國學之制後覩儒道