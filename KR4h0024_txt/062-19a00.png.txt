氏詳之矣夫真如不逺其要在乎無垢妙理不深其要
在乎見性本於真實暢於虛空俾聆芳咀潤孜孜請益
則大師之教也大師體識深靜風度端敏受具戒於南
嶽修律儀於東林常趺坐一室而四方學者差肩繼踵
發此柔軟納其歸依嘉言玉振㣲文氷釋故崇徳雅美
臨壇持法垂五十年嘗以至徳初𨽻東林寺居耶舍塔
院數逾二紀而信心長者懐甘奉贄紛然並進監厨守
藏不遑祗受既而悉歸精舍頒於衆僧大師率門人布