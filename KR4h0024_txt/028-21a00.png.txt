　　論刑法多濫䟽　　　　　　　韋嗣立
臣竊甞聞之在堯舜之日畫其衣冠當文景之時幾致
刑措厯兹千載以為美談臣伏惟陛下睿哲欽明窮神
知化自軒昊以降莫之與京獨有徃之論法或未盡善
皆由主司姦兇惑亂視聽尋而陛下聖察具詳之矣然
竟未能明其本源察其前事今天下萬姓識陛下本心
尚使四海多銜寃之人九泉有抱痛之鬼臣誠愚暗不
識大綱請為陛下始末而言其事楊豫之後刑獄漸興