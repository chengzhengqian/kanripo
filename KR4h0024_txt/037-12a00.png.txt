　　機論上　　　　　　　　　　馮用之
機者機也經緯天下織綜人事而已矣機者微也發之
至微用之至廣大人行之則合於道細人竊之則階於
亂合道所以濟世階亂所以滅身濟世機之利者也滅
身機之害者也知利而不知害雖去其害害必悦之知
害而不知利雖就其利利必違之知利而知害知去而
知就其惟聖人乎文王武王知機之君也箕子周公知
機之臣也夫三才設位而機行乎其中矣得之者昌失