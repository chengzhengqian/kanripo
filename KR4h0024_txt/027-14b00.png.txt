中之儀此之功德足以咀嚼百王網羅千代者矣然古
人有言雖休勿休良有以也守初保末聖哲罕兼是知
大業者易驕願陛下難之善始者難終願陛下易之竊
見頃年以來力役兼揔東有遼海之軍西有崐丘之役
士馬疲於甲胄舟車倦於轉輸且召募投戎去留懷死
生之痛因風阻浪往來有漂溺之危一夫力耕卒無數
十之獲一船致損則傾數百之糧是猶運有盡之農工
填無窮之巨浪圖未獲之他衆喪已成之我軍雖除兇