　　縣令箴　　　　　　　　　　元　結
古今所貴有土之官當其選授何嘗不難為其動静是
人禍福為其嘘噏作人寒燠煩則人怨猛則人懼勿以
賞罰因其喜怒太寛則慢豈能行令太簡則踈難與為
政既明且斷直焉無情清而且惠果然必行或曰開由
上官事不自我辭讓而去有何不可誰欲字人贈君此
箴豈獨書紳可以銘心
　　五箴并序/　　　　　　　　　韓　愈