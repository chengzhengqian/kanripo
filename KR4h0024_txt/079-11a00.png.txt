所至言理亂者多推世運於必然殊不知弛張變化存
乎其人而已自古哲賢之徒或志尚不展鬱堙當世長
歎痛哭於是乎作伏惟以常所感槩申於盛明使三辰
光潤萬方軌道實在指顧豈逃彀中且以西漢公輔言
之蕭曹以清静熙帝載良平以謨明賛王業至宣帝時
則魏相通故事邴吉知大體斯皆章章可言者也洎夫
張蒼之律厯孫𢎞之文章韋賢之好學平當之有恥然
亦號為賢相抑又次焉至若匡張孔馬服儒衣冠被阿