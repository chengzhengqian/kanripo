穿東武江流下西蜀歌聞枉渚邅舞見長沙促心逺居
無陋神和生自足白髪悲上春知當謝先欲
　　奉和早霽南樓　　　　　　趙冬曦
閒曙躋南樓凭軒四遐矚物華蕩喧氣春景媚晴旭川
霽湘山孤林芳楚郊縟列巖重疊翠逺岸逶迤緑風帆
摩天垠漁艇散灣曲鴻歸鶴舞送猿呌鸎斷續羣動皆
熙熙噫予獨羈束常欽才子義忌鵩傷踡跼雅尚騷人
文懐沙何迫促未知二賢意去矣從所欲