天地也命之翅必與之羽翮副其巨細使得飛也命之
足必與之蹄蹠稱其短長使得行也若命之翅而不與
之羽翮與之而巨細不相副飛則墜若命之足而不與
之蹄蹠與之而短長不相稱行必顛命適遺之墜與適
遺之顛則如無命無與也其庸愚不知造物之㫖者視
之則不之怪其明賢深探理源者其謂天地何且邦國
也勸人以德行用錫之爵禄必契其分量使得行道也
聳人以能事用錫之名位必權其輕重使得榮身也若