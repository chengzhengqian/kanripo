後韻相及羇臣之空館屢來思婦之髙樓徧入無不倀
然驚夢戱欷掩泣夫鍾之應霜也應以無心士之知己
也貴知其音不鼔而鳴者其聲遠不言而信者其分深
故自然之聲無假於煩手特達之分不資於滕口吾欲
徴華鍾喻良友懷音淵黙藏器虚受可以適南陽待清
霜之一扣系曰風籟起兮喧長薄霜鍾鳴兮動哀壑合
大塊兮聲無作雖有聞兮常寂寞
　　欹器賦并序/　　　　　　　李德裕