龍藏矣其下千載改更興壞悲愁辛苦循其上矣臣又
問曰古有封禪今讀書者云得其傳云失其傳言語紛
綸於神何如也曰若知之乎聞聖人撫天下哀天下既
信於天下則因山嶽而質於天不敢多物若秦政漢武
則率海内以奉祭祀圖福其已則廟祀相望壇墠迆邐
盛氣臭夸金玉聚薪以燔積灰以封天下怠矣然猶歉歉
不足秦由是薙漢由是弱明天子得賢者在位能者在
職廟堂之上垂衣裳而已其於封禪存可也亡可也