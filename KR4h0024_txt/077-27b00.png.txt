本性猶存乃芟翳薈除糞壤䟽其間封其下不終日而
畢於是日出有清隂風来有清聲依依然欣欣然若有
情於感遇也嗟乎竹植物也於人何有哉以其有似於
賢而人猶愛惜之封植之况其真賢者乎然則竹之於
草木猶賢之於衆庶嗚呼竹不能自異惟人異之賢不
能自異惟用賢者異之故作養竹記書于亭之壁以貽
其後之居斯者亦欲以聞於今之用賢者云
　　竹記音果割也/出玉篇　　　　　　劉寛夫