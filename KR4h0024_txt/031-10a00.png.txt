臣以端治表禮故老以求讜言逺無蔽獄近無留命祈
𤣥祖而膏雨降祀靈岳而嘉榖登省刑罰而蓬㪍消發
倉廪而螽螟息去嵗龍旂承祀大輅親郊捧玉瓉而一
獻光靈來格振金石而六變魄寳昭臨然猶古訓是學
緝熙于道天文炳煥雲漢其章温恭敬遜承太任之敎
和樂愷悌洽戚藩之心徳風偃于羣黎威霆動乎絶域
又以敬養不逮于長樂昭配未升于禰宫每懐嗣徽蒸
蒸而慕所以奉若慈訓對若兩儀因心立制永錫其敎