穆宗皇帝臨大朝與羣臣言奏政事羣臣退而宰臣奏
曰陛下問及平政事此三皇五帝之所徽美也陛下不
問及史臣此三皇五帝之所弭已也徽美者將有乎聞
也弭已者將有乎亡也以聞之而又亡之則陛下徒有
宵衣旰食之名規天條地之績與羣臣言後若飈然拂
冠過冕湮時銷日無得用於後譬如十夫樹楊一夫拔
之無得以成其大也政事羣臣得陛下日問之是十夫
樹楊也史官執筆為陛下日逺之是一夫拔楊也使後