荀悦論畧曰髙祖天下初定庶事草創文帝躬行𤣥黙
遂至升平而古典未備制度多闕武帝内修文學外耀
武威而不盡其術不克其終宣帝任法審刑採覈名實
而不用儒術理化不成厯數三代以及元帝曰崇尚儒
學從諫如流引班固贊賓禮故老優游亮直又曰貢薛
韋匡迭為宰相其㫖以為専用儒術莫盛於此班固荀
悦皆文雅之士以元帝好儒徴用儒生故以兹為美而
深罪石顯痛心泣血稱詩人投畀豺虎嫉之甚也異乎