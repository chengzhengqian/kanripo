吾其虎乎其幼慼曰迎貓可也迎虎可乎豕盗於田逐
之而去虎來無豕餒將若何抑又聞虎者不可與之全
物恐其決之之怒也不可與之生物恐其殺之之怒也
如得其豕生而且全其怒滋甚射之擭胡化/切之猶畏其
來況迎之邪噫吾亡無日矣或有決於鄉先生先生听
然而笑曰為鼠迎貓為豕迎虎皆為害乎食也然而貪
吏奪之又迎何物焉由是知其不免乃撤所嗜不復議
貓虎