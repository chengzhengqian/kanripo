乎度程其出也天光來而氣曙其入也海水退而潮生
何古人之守惑謂滋濤之不測安有夫虞泉之鄉沃焦
之域棲悲谷以成暝浴濛汜而改色巨鰌隱見以作規
介人呼吸而為式陽侯玩威於鬼工伍胥洩怒乎忠力
是以納人於聾昩遺羞乎後代曽未知海潮之生兮自
日而太陰裁其小大也今将考之以不惑之理著之於
不刋之辭陳其本則晝夜之運可見其影響言其徵則
朔朢之候不爽乎毫釐豈不謂乎有耳目之疾而㸌将