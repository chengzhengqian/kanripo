憶多将舊本不同今復存于集豈敢傳諸作者庶可示
之子弟而已其辭曰
南華老仙發天機于漆園吐崢嶸之髙論開浩蕩之竒
言徵至怪于齊諧談北溟之巨魚吾不知幾千里其名
曰鯤化成大鵬質凝胚渾脱脩鬛于海島張廣翅于天
門刷渤澥之春流晞扶桑之朝暾赫弈乎宇宙憑凌乎
崑崙一鼓一舞煙曚沙昏五嶽為之震蕩百川為之崩
奔爾乃蹶厚地摩太清亘層霄突重溟激三千以崛起