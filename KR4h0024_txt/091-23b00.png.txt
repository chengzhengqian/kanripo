泉並垂於冊書光彼明命公於是有諭迴鶻之命五慰
堅昆之書四文章等於訓傳機事出於神明固將偃仰
邳石之符傲睨鬼籍之録聞之者可以祛聾聵得之者
可以弼邦國每牙管既㧞芝泥將熟嘗於前席親授筆
札公亦分隂可就落簡如飛時有急宣關於密畫内庭
外制皆不與聞或勢切疾雷機難終日宣室未召武帳
莫開公則疏于封章達於旒衮當乙夜觀書之際未嘗
不稱美再三此又豈可與傳洞簫而諷於後庭聞子虚