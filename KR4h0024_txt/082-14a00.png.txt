三王績白
　　答王績書　　　　　　　　　陳叔逹
賢弟千牛及家人典琴至頻辱芳翰索下官所撰隋紀
雖承厚眷懣然自失誠恐持郄克之質入邯鄲之墟奏
曹鄶之音歴莖英之肆所以遲迴簡牘伏念旬時輒揆
短懐仰違前命今奉來札誨責逾深旣以驕鄙相訶又
以緘縢致誚欲加之罪其無辭乎正當要使必致耳了
不知賢兄芮城有隋書之作足下旣圖繼就須有考尋