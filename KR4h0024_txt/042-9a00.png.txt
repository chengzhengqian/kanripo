記始作二傳以誡世爾而後以郅都為酷吏傳首愚有
惑焉都之為中郎將上欲搏野彘活賈姬従容奏議引
宗廟太后之重其為濟南守誅豪猾首惡道不拾遺其
為中尉宗室貴臣斂手反目其為雁門守匈奴不敢近
邉至為偶人像之騎射莫能中然其勇敢氣節根於公
廉不發私書不受請寄具此數者為漢名臣入居命卿
出摠列郡堅剛忠純終始若一坐臨江之嫌當太后之
怒身死漢廷首足異處有以見漢氏之不綱王澤之弛