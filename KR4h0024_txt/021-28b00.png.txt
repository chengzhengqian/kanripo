革有命鑣轡道區於戱昔姑射有神人堯輕天下崆峒
有至道軒屈順風𤣥真髙蹤萬古同徳何其盛哉尊師
有弟子十人並仙階之秀然鸞姿鳳骨眇愛雲松者唯
潁川韓法昭河内司馬子微皆禀訓瑤庭密受瓊室專
太清之業遺下仙之儔谷汲芝耕服勤於我盖厯嵗紀
也始尊師受籙於茅山昇𤣥王君王君受道於華陽隠
居陶公陶公至子微二百嵗矣而𤣥標仙骨雅似華陽
夫偕真蹈冥鍊景逰化者其心必有類乎昭等永惟尊