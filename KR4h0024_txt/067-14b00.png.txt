諸龍象曰曷不建大法皷樹之層臺使羣聾六時有所
歸仰不亦美乎於是發一言以先覺舉百里而咸應秋
毫不挫於人多子來銅崇朝而山積工不日而雲㑹乃
採鳬氏撰鴻鍾火天地之爐扇陰陽之炭回禄奮怒蜚
㢘震驚金精轉涾以融熠銅液星熒而㸌光噴日道
氣蔽天維紅雲㸃於太清紫烟矗於遥海烜爀宇宙功
侔鬼神瑩而察之吁可駭也爾其龍質炳發虎形躨跜
縻金索以上絙懸寳樓而迭擊傍振萬壑髙聞九天聲