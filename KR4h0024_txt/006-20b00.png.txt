地雖先寝之或薦豈和羮之正味每俯臨乎蕭牆姦回
得而窺伺諒何惡之能為終物情之所畏於是命尋斧
伐盤根密葉剥攅柯焚朝光無隂夕鳥不喧肅肅明明
曠蕩乎堦軒嗟乎草無滋蔓瓶不假器苟恃勢而将逼
雖見親而益忌譬諸人事也則晉吞并於僭沃魯出逐
於強季綝峻擅而吳削倫冏專而晉墜其大者虎遷趙
嗣鸞竊齊位由履霜而莫戒聿堅氷而荐至嗚呼乃終
古覆車之軌轍豈尋常散木之足議