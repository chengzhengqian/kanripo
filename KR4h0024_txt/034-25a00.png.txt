兩觀之誅若當春秋之時明禹廣之罪作誡來世可勝
紀乎向使西京抑損王氏尊君卑臣則庶乎無哀平之
壞東京登庸清河主明臣忠則庶乎無靈獻之亂大漢
之祚未易知也或以國之興亡皆有隂隲之數非人謀
能亢則但取瞽聾者而相之立土木偶而尊之被以章
組列於廊廟斯可矣何堯舜之或咨或吁殷周之或夢
或卜憂勤日昃之若是然後為理耶予因肄古史且嗜
春秋襃貶之學心所憤激故辯其所以然