皮子之志常以真純自許每謂立大化者必有真相以
房杜為真相焉定大亂者必有真將以李太尉為真將
焉傲大君者必有真隠以盧徴君為真隠焉鎮澆俗者
必有真吏以元魯山為真吏焉負逸氣者必有真放以
李翰林為真放焉為名臣者必有真才以白太傅為真
才焉嗚呼吾之道時耶行其事也在乎愛忠矣不時耶
行其事也亦在乎愛忠矣茍有心歌詠者豈徒然㢤
　　房杜二相國