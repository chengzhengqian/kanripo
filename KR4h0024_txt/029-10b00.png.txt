言者不壅聽者不勞無浮妄亂教之談無隂邪傷善之
説無輕信見欺之失無潛搆不辨之寃此古聖王聽言
考實不出戸而知天下之方也陛下既納臣言而用之
旋聞横議而止之於臣謀不責成横議不考實此乃謀
失者得以辭其罪議曲者得以肆其誣率是以行觸類
而長固無必定之計亦無必實之言計不定則理道難
成言不實則小人得志國家所病恒必由之昔齊桓公
將啓覇圖問管仲以害覇之事管仲對曰得賢不能任