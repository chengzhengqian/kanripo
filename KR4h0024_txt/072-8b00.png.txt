任者一人兼節度者九人異姓封王者二人尊號加孝
德之明年樂成公自尚書左丞兼文部遷崇德也昭融
禮經嗣續文雅張仲孝友山甫將明風度可以師長人
倫動靜可以訓齊天下喬岳鎮定嘉量平均心為百行
之宗體備四時之氣雅有之曰文武吉甫萬邦為憲樂
成有焉至若教行於無訟之前慮辨於未萌之始未萌
而慮則求煩不獲無訟而教則何用不臧寛細瑕為大
體復故事為新政小人畏法君子夷心無隠情於國家