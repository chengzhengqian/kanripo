古之上斯軒轅得之以勝蚩尤大夏得之以勝有扈西
伯得之去𣪞伐崇太宗得之奄有遼海上皇得之克平
巨猾陛下得之再清宇宙掃蕩氛蠥允若大唐之新命
復髙祖之天下臣等恭惟六聖騰光百有五十祀周賁
海㝢鋪敷菌蠢丹穴之賮孤竹之君金罽括羽委命下
吏陛下建大號纉鴻業歸勛祖禰昭事聖皇是必天錫
忠良佐成命器二臣所應皇運之統伏崇羽之兇太康
西人永永來裔願篆石誌美以為頌云