堪授法王之印大師心知獨得謙而不鳴天何言哉聖
與仁豈敢子曰賜也吾與汝不如臨終遂密授以祖師
袈裟謂之曰物忌獨賢人惡出已予且死矣汝其行乎
禪師遂懷寳迷邦銷聲異域衆生為淨土雜居止於編
人世事是度門混農商於勞侣如此積十六載南海有
印宗法師講湼槃經禪師聴於座下因問大義質以真
乘既不能酬翻從請益乃歎曰化身菩薩在此色身肉
眼凡夫願開慧眼遂領徒屬盡詣禪居奉為挂衣親自