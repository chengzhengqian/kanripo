霔泣或絶于地或訴于天嗚呼慈父忍棄窮子一定已
來全軀不壞髪長膚軟紅爪丹脣經今二十年竟不敢
遷閉近日薄加香漆四衆供養如生故知不盡之明與
劫代而相弊應見之相豈堅林之可焚徒徵夢幻之言
莫見去來之迹然則建之於常空有立之於不皦昧難
可以智知孰能以識識住持强固永為宗極以適之心
存遺偈力荷慈縁髣髴鑛鑠依稀火傳摛其勿照之曜
著以忘言之筌敢申頌𤣥徳以昭播人天其詞曰