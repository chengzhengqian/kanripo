閒來垂釣坐谿上忽復乗舟夢日邊行路難行路難多
岐路今安在長風破浪㑹有時直挂雲帆濟滄海
大道如青天我獨不得出羞逐長安社中兒赤雞白狗
賭梨栗彈劒作歌奏苦聲曳裾王門不稱情淮隂市井
笑韓信漢朝公卿忌賈生君不見昔時燕家重郭隗擁
篲折節無嫌猜劇辛樂毅感恩分輸肝剖膽効英才昭
王白骨縈蔓草誰人更掃黄金臺行路難歸去來有耳莫洗潁川水有口莫食首陽蕨含光混世貴無名