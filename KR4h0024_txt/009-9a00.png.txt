目眇眇兮憂紛紛披衛情于淇水結楚夢于陽雲春每
歸兮花開花已䦨兮春改嘆長河之流春送馳波于東
海春不留兮時已失老衰颯兮情逾疾恨不得挂長繩
於青天繫西飛之白日若有人兮情相親去南國兮往
西秦見遊絲之横路網春輝以留人沈吟兮哀歌躑躅
兮傷别送行子之将逺㸔征鴻之稍滅醉愁心於垂楊
隨柔條以糾結望夫君兮興咨嗟横涕淚兮怨春華遥
寄影於明月送夫君於天涯