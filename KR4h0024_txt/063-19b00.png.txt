凝厚衆疑有異後加驗問莫知所從嘗置椀佛前乃成
舍利旬日之後椀中有聲沃而滌之金光浮出連珠成
貫色有似榴者其後漸多至百餘粒他州造塔者皆來
請之分與而去夫其異應不可思議乃菩提之示現者
矣大易云神道設教然則至人無迹至化無名萬縁盡
空一切不動此皆善靈扶䕶示相云為因感而來無幽
不兆咸莫知其所以豈我師之意乎徒觀逺衆響臻羣
疑景附惟分請益波迴山積有迷有達或飢或渇禪師