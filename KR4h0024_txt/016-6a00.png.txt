巗路欲往無由縁物各有所好違之傷自然
神龜在南國緬邈湘川隂遊止蓮葉上嵗時嘉樹林毒
蟲且不近斤斧何由尋錯落負奇文熒煌燿丹金江山
萬里餘淮海阻且深獨保貞素質不為寒暑侵一逢盛
明代應見通靈心
晉代有儒臣當年富辭藻立言寄青史將以賛王道遼
落緬嵗時辛勤歴江島且言風波倦探涉豈為寶不遇
庾征西云誰展懐抱士貧乏知已安得成所好