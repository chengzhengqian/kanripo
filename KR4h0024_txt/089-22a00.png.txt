前古取人應所多見至如傅說無姓殷后致鹽梅之地
屠羊隱名楚王延三旌之位未聞徴籍也范睢折脅於
魏改名為張禄先生秦用之為相張良報讎變名姓而
亡漢祖因之實取天下何必考名也是知善牧賢者不
以小瑕棄大美今若以籍名有誤便廢其人僕恐蔽賢
之議在有司矣夫籍者所以編戸口計租稅耳本防羣
小不約賢路若人有大才不可以籍棄苟亡其德雖籍
何為謹案周禮鄉大夫職曰國中自七十以及六十皆