鳴玉鑾之鉠鉠遊于昇平之圃憇乎穆清之堂天欣欣兮瑞穰穰巡陵於鶉首之野講武於驪山之傍封岱宗
而祀后土兮掩栗陸而包陶唐遨遊乎崆峒之上汾水
之陽吸沆瀣之精英黜滋味之馨香貴理國其若夢㡬
華胥之故鄉於是元元澹然不知所在若羣雲從龍衆
水奔海此真所謂我大君登明堂之政化也豈比夫秦
趙吴楚争髙競奢結阿房與叢臺建姑蘇及章華非享
祀與嚴配徒掩月而凌霞由此觀之不足稱也况瑶臺