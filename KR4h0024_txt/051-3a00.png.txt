所以禪代也近日曹丕父子世為漢賊當鼎易之時發
荒唐之論高視前古大夸羣雄猥以漢魏之間輒同堯
舜之際此河伯不知於海若盗跖自方於仲尼也古人
云堯以義終舜以勤死稽諸祀典永為世教游夏之徒
豈誣也哉稱堯見囚小儒之虚誕為禹所放曲士之穿
鑿攻乎異端斯害也已九疑北麓三湘南澨帝之遺廟
存焉地僻易蕪徒生荆棘水深難渉誰薦蘋蘩先聖不
祀後賢之過攝邵陽令前監察御史宇文宣大樹風教