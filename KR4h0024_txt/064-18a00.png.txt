比丘以遭罹大難恐異端之學起故傳袈裟以為信迨
曹溪凡十世而其間増上慢者徇名迷實至決性命以
圗之故每授受之際如避仇敵及曹溪將老神㑹曰衣
所以傳信也信茍在法衣何有焉他日請秘于師之塔
廟以熄心競傳衣繇是遂絶師嗣法於神㑹大師者也
上距大迦葉三十六代皆以真空妙有覺性佛心黙傳
密付印可懸觧行之謂般若到之謂湼槃得之者變凡
聖猶反掌失之者淪生死於浩劫不以心得不著佛求