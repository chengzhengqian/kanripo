於是問者廓然自得佛味武宗時毁寺而宣之新興故
有崇基廣厦文甓雕甍鞠為土梗唯喬柯灌木森聳澗
壑祥烟翠靄交覆巖麓耳及宣宗詔許立寺宣之四人
相皷以力請先立之于宣郛公獨不許遂命苾蒭上首
元敬謂之曰吾聞之新興寺大厯初有禪師巨偉南宗
之上士也與北宗昭禪師論大慧網明實相際於此始
作北山道塲後有浩禪師作草堂於道塲西北其傍有
藻律師居之律師去世門人立塔院貞元中巨偉之門