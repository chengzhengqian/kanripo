揔領淮蔡之任天子議功雲䑓追美将帥俾刻金石以
揚休勲而百辟僉謀羣帥克讓推義士之志敢貪天功
徵賢臣之言實在君徳於是搢紳之士暨侯服之臣上
獻鴻名式昭徽䇿然後光輝千古聲明百蠻詔命掌文
之臣文昌勒銘淮浦庶乎閱周雅者美宣王之中興觀
劔銘者戒蜀川之恃險銘曰
天有肅殺萬物以成雷風為令霜霰為刑君有武節四
海以寕陳之原野阻以甲兵在昔聖王格寕邦國武以