固而存之欲其重此吾所以羽翼夫道也本之書以求
其質本之詩以求其恒本之禮以求其宜本之春秋以
求其斷本之易以求其動此吾所以取道之原也叅之
穀梁氏以厲其氣叅之荀孟以暢其支叅之莊老以肆
其端叅之國語以博其趣叅之離騷以致其幽叅之太
史以著其絜此吾所以旁推交通而以為之文也凡若
此者果是邪果非邪有取乎抑無取乎吾子幸觀焉擇
焉有餘以告焉茍亟來以廣是道子不有得焉則我得