大開明堂受朝賀諸侯劒珮鳴相磨蒐于岐陽騁雄俊
萬里禽獸皆遮蘿䥴功勒成告萬世鑿石作鼓隳嵯峨
從臣才藝咸第一揀選撰刻留山阿雨淋日炙野火燎
鬼物守護煩撝訶公從何處得紙本毫髪盡備無差訛
詞嚴義宻讀難晚字體不類𨽻與蝌年深豈免有畫缺
快劒斫斷生蛟鼉鸞翔鳯翥衆仙下珊瑚碧樹交枝柯
金繩鐵索鎻紐壯古鼎躍水騰龍梭陋儒編詩不收入
二雅褊迫無委蛇孔子西行不到秦掎摭星宿遺羲娥