故曰耳目在天下聦明在宰相故堯所以寄耳目於舜
禹時謂聦明文思之后焉脱不以天下為聦明某不知
其然此亦閣下之所醜聞也故某所徴前事而言之意
者實欲閣下踐其地使今之談者曰房魏道在吾君必
為太宗矣區區下情輒以此貢心焉伏惟宥其愚而捨
其所持意恩幸某恐懼再拜
　　與田將軍書　　　　　　　　獨孤郁
天子賞將軍之勲自禆校領十萬軍率給麾幢節符佩