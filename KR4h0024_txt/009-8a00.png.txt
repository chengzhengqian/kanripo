兮雲霧蒼蒼喬木何許兮山髙水長春之氣兮悦萬族
獨含嚬兮千里目秋之景兮懸清光偏結憤兮九囘腸
羨環拱于白榆惜馳暉于落棠諒衝斗兮誰見伊戴盆
兮何望平/聲豈止蘇武在胡管寧浮海送飛鴻之滅没附
隂火之光彩鶴頸長引烏頭未改恨已極兮平原空起
何時兮東山在永望如何傷懐孔多降将有依風之感
宮人成憶月之歌歌曰張衡側身愁思乆王粲登樓日
迴首不作渭濱垂釣臣羞為洛陽拜塵友