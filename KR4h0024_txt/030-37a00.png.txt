塞而不能上通行有所未孚以上澤壅而不得下浹者
且百姓有塗炭之苦陛下無由而知則陛下有子惠之
心百姓無由而信臣謹按春秋書梁亡不書取者梁自
亡也以其思慮昏而耳目塞上出惡政人為冦盗皆不
知其所以然以其自取滅亡也臣聞國君之所以尊者
重其社稷也社稷之所以重者存其百姓也苟百姓之
不存則雖社稷不得固其重苟社稷之不重則雖國君
不得保其尊故治天下者不可不知百姓之情也百姓