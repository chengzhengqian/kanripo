也南方有聖人焉亦不出乎此也唯子行之不息而已
矣嗚呼性命之書雖存學者莫能明是故皆入於莊列
老釋不知者謂夫子之徒不足以窮性命於道信之者
皆是也有問于我我以吾之所知傳焉遂書于書以開
誠明之源而决絶廢棄不揚之道幾可以傳于時命曰
復性書以治乎心以傳乎人於戲夫子復生不廢吾言
矣
　　復性書中篇