　　鴻門醼　　　　　　　　　　王　轂
寰海沸兮爭戰苦風雲愁兮㑹龍虎四百年漢欲開基
項莊一劒何虛舞殊不知人心去暴秦天意歸真主項
王足底踏漢土席上相看渾未悟
　　古泉驛於陵仲子宅也/　　　　張　說
昔聞陵仲子守義辭三公身賃妻織屨樂亦在其中豈
無窮賤苦羞與傾巧同長白臨河上於陵入濟東我今
行至此感歎石泉空