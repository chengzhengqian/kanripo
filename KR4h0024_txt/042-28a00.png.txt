用之至公也臨事而平處之至當也各守其分復何尤
哉自漢徐孺子於故舉主之喪徒步千里而行一祭厚
則厚矣其於傳繼非可也歴代莫之非也近日張荆州
九齡又刻石而美之於是後來之受舉為㕘佐者報恩
之分往往過當或撓我王憲捨其親戚之罪負舉其不
令子孫以竊名位背公死黨兹或近之時論従而與之
通人又不救遂往而不返徐生徐生得非失中之履霜
也常積憤懣因而書之