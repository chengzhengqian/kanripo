公於是相顯爽之宜立卑髙之程據洲之陽揆日之正
揭大亭一焉修廊雙注北距於霅浮軒瞰流峩水亭二
焉大可以施筵席小可以容宴豆凡棟宇之法輪奐之
羙銛刮宻石用成翬飛施宏壯而有度備彤紫而不蹹
内則庭除朗絜彌望鋪雪曲沼逶迤以中貫飛梁夭矯
而對起紫桂翠篁辛荑木蘭碧枚丹實蛇走珠綴鮮飈
暗起縈葉振蘂落英飄颻灑空浮水天目神池之上多
不名之卉洞庭水府之下産怪狀之石嶙峋乎玉容葳