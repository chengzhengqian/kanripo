户聖人作而萬物覩覽蒐敖與狩岐何宣城之足數哂
穆王之荒誕歌白雲於西母曷若飽人以淡泊之味醉
時以淳和之觴鼓之以雷霆舞之以隂陽虞乎神明狃
於道徳張無外以為置大朴以為杙頓天網以掩之
獵賢俊以御極若此之狩罔有不克使天人宴安草木
蕃殖六宮斥其珠玉百姓樂於耕織寢鄭衛之聲却靡
曼之色天老掌圖風后侍側是三階砥平而皇猷允塞
豈比夫子虚上林長楊羽獵計麋鹿之多少誇苑囿之