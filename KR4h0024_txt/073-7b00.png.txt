賢二千石河南元結字次山自作道州刺史㕔記既彰
善而不黨亦指惡而不誣直舉胷臆用為鑒戒昭昭吏
師長在屋壁後之貪虐放肆以生人為戱者獨不愧於
心乎予自㓜時讀古循吏傳慕其為人以為士大夫立
名於代無以髙此前年冬由尚書刑部郎中出為此州
雖履劇自課而未能逮其意也往刺史有許子良者輙
移元次山記於北牖下而以其文代之後亦有時號君
子之清者莅此孰視焉而莫之改豈是非之際如是其