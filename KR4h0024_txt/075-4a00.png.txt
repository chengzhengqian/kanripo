西門豹治鄴召公治上蔡而史氏書美顯白良能以其
因水茂功利澤及物者也則大農傑跡功符天作可以
論古對能豈有愧乎范君尋遷御史後三年吏民益慕
而願表尤功今連率范公以文行徳噐挺為時賢爰領
宣部仁義明舉其下聳善常推至公邑人三請於公乃
曰他人有善惟恐不聞况伯氏功利如是吾豈詭故哉
乃從之邑長李君久以材能𢎞張其化吏民甚安之追
論大農盛績因民之心以成其善志亦春秋之事也鄉