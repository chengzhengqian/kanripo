尹戍以政卜孔成子以禮卜其應也如響無他圗在精
誠而已不精誠者不能自卜況吉凶他人乎傳曰武王罷朝而襪系絶顧左右無可使結者衛褚師
呼聲子結襪而登席漢廷尉為王生結襪襪之有帶其
來尚矣今獨亡之嗚呼古之制亡者十八九奚襪帶之
足云
柳下季之妻誄其夫門人不能竄一字吕不韋作春秋
秦人不敢損一字德與刑如何哉