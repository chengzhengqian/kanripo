有鼎與樂有國之制侯伯有爵而無土廟有鼎祭樂不克立
五廟而立三廟不銘于鼎而銘于碑其銘曰
顯顯太師天孕鴻才恢張碩勲輝輝衡台惟昔姦兇飫
恩犯順當時無虞區宇駭震𤣥宗南巡功著巴岷肅宗戡復勲
楊策牘銷殄氛祲宣明日月於惟太師誰將比烈爰自鼎司出
鎮淮夷外有亂虜内有疑師欽和畏威逺邇來思於惟太師為
國藩維功以殱災勞以定國詳考祀典禮存廟食爰立寢廟不
忘儉易翼翼孝子愉愉其志齋莊慤誠庶物臻偹爼豆斯設神