已來稱是選而不怍者梓潼陳拾遺其後燕文貞以著
述之餘攻比興而莫能極張曲江以比興之隙窮著述
而不克備其餘各探一隅相與背馳於道者其去彌逺
文之難兼斯甚矣若楊君者少以篇什著聲於時其炳
燿尤異之辭諷誦於文人滿盈於江湖達於京師晩節
徧悟文體尤䆳序述學富識逺才涌未已其雄傑老成
之風與時増加既獲是不數年而夭其季年所作尤善
其為鄂州新城頌諸葛武侯傳論餞送梓潼陳衆甫汝