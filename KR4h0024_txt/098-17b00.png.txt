書未十獻嵗未二毛道非擺闔交無薦寵而雄雖先進
歎甚後時何哉論者以為人之望也仲春二月東京千
里之子往矣薄言旋歸賦詩而寵别皆上國之選莫不
銜憤屑涕抗詞悲歌吾乃知道術親而然諾重也況乎
西遷而五陵是宅南渡而二曹其昌居宋有摯疇之姻在
周為魯衞之國曽是共祖不待馮商之言已為路人未
處陶生之嘆今也于邁如何勿思詩不云乎凡今之人
莫如兄弟不廢急難之謂也