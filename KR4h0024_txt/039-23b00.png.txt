宜則與置陵之初事體為異况舊制既毁新宫是修考
於便地可以經乆所謂宜且稱也又井泉在下汲引為
易饗獻之禮是資嚴恭本於明徳惟馨亦在吉蠲為饎
故禮之言祭也水曰清滌言其潔清滌濯也又曰不敢
用常䙝味所以交於神明也因兹洌井以備薦羞所謂
潔而敬也凡舉事必以制度當否為大而以人力勞逸
為細若於事為當又無所勞不亦順昭陵愛人之心乎
不亦叶陛下從宜之禮乎今列聖寢宫有在山下者矣