天地訢合以生百嘉其成嵗功也則有震耀肅殺之助
焉君臣保乂以熈百志其講武功也則有經綸翼戴之
輔焉龍蛇起蟄山澤通氣與運相值有開必先斯太師所
以宣力四代稽謩七徳輝燿威靈勤身濯行霆征風行
乃緝熈于光眀故琱戈淑旂以嚴師律黄旒𤣥衮以正
台曜湛露彤弓以覺報宴納書追命以榮恤禮蕃錫始
終如公之功公諱瑊字某其先夏姒之後為淳維漢劉
之代為渾邪或强為國或分以姓貞觀中開置州壤就