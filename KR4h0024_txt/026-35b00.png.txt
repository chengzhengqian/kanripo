隴之憂未時休息臣又聞太原蓄巨萬之倉洛口積天
下之粟國家之寳斯為大矣今欲捨而不顧皆以長驅
使有識震驚天下失望儻鼠竊狗盗萬一不圖西入陜
州之郊東犯武牢之鎮盗敖倉一抔之粟陛下何不預
遏之此天下之至機不可不深懼也雖則盗未旋踵誅
刑以及滅其九族焚其妻子泣辜雖恨將何及焉故曰
先謀後事者逸先事後謀者失國之利器不可以示人
斯言不徒云也願陛下念之臣西蜀野人本在林藪幸