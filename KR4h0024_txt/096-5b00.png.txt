兹八十年源明有盛名於朝遺愛在鄆嘗與五太守㑹
集讌逰之所形於文字冏若金玉若良二千石好事君
子接武而來總不能恢張増飾之必當思人愛樹存為
此州故事悲夫恩澤之外四紀有餘自蕩平而還三政
相繼不銛鋒摩刃以戰鬬為務則長臂利爪而攫拾是
謀視嘉山水好風月如越人之髢瞽者之鑑非惟無用
又從而仇之余以為不可使中行子之文無傳于此地
乃於溪亭作金石刻引而記之亦李志也秋七月二十