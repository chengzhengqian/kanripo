者記祥也然后為虚室以鑿户起層臺而累土經之殖
殖成之翼翼綴日月以為光籠雲霞以為色花散金地
香通𤣥極真侣好道是逰斯息微我練師孰能興之練
師名承禎一名子微號曰天台白雲河内温人晉宣帝
弟太常馗之後祖晟仕隋為親侍大都督父仁最唐興
為朝散大夫襄州長史名賢之家弈代清徳慶靈之地
生此仙才以為服冕乗軒者寵患吾身也擊鐘陳鼎者
味爽人口也遂乃捐公侯之業學神仙之事科籙教戒