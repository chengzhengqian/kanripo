乘輿避狄中夏凋耗生人流離儒碩解散國學毁廢生
徒無鼓篋之志愽士有倚席之譏馬廏園蔬殆恐及此
伏惟陛下挺超代之姿發振俗之令復崇太學重延碩
儒精選生徒奬寵愽士備徵天下名德專門之士増飾
學中屋室廚饌之制殿最講習之優劣彰明義訓之得
失明立科品使有懲勸拔萃出羣者縻之以祿廢業怠
教者寘之以刑自然儒雅日興典墳日重先王之道日
盛大學之訓日崇陛下垂拱明庭受釐清禁使師氏教