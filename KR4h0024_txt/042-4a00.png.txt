代代祀以天子禮樂魯君得乗大輅建太常外祭郊社
内祭嘗禘虞夏商周之服器與官兼而用之以廣魯於
天下郢竊謂自天子至于庶人尊卑貴賤待禮而别豐
者不可殺殺者不可豐成康過賜非禮也魯君受賜亦
非禮也何則郢聞有位而後行典禮仲尼不臣門人非
君也季札不嗣吴爵非長也周公不王而以禮樂王者
是以非禮誣周公也設欲誣周公以非禮曽謂昊天上
帝亦可誣乎奈何使魯人郊昔孔子憤歎於衰周而欲