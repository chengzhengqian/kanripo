兵柄專在左右貪臣聚歛以固寵姦吏因縁而弄法寃
痛之聲上逹乎九天下入于九泉鬼神為之怨怒隂陽
為之錯君門九重而不得告訴士人無所歸化百姓
無所歸命官亂人貧盗賊並起土崩之勢憂在朝夕即
不幸因之以師旅繼之以凶荒臣恐陳勝吳廣不獨起
於秦赤眉黄巾不獨生於漢故臣所以為陛下發憤扼
腕痛心泣血耳如此則百姓有塗炭之苦陛下何由而
知之陛下有子惠之心百姓安得而信之致使陛下行