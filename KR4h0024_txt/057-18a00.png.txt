之大夫曰惟昔盛明必有憂難其在殷髙宗也有鬼方
之征其在周文祖也有昆夷之患秦以安定北地戎狄
内侮漢以金城隴西氐羌入冦故遣率以守衛中國修
戰而髙尚武力國家道徳盛於殷周甲兵雄於秦漢亦
有邉患尚勞睿謀則疆臣之罪也將何以塞責誓將上
奉神武之筭下慿戎士之力鼓行而前殄殱羣慝詞情
抗厲風雲動色於是軍舉法以誓之令簡而一衆畏而
服雖嚄唶老將聞而竦然乃周覽其山川以備其戰守