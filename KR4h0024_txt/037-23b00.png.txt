相位子何逺乎對曰廬陵是陛下愛子今猶在逺臣之
子焉敢相近有以見君子之心亦倉唐之比也
　　近倖論
自古中主以降皆安於近習逺於忠良其主非不知君
子可親小人可去而不可改者其弊有二一曰性相近
二曰嗜慾深桓靈之主與小人氣合如水之走下火之
就燥皆自然而親結不可解也侯覽張讓所以得蔽君
也元成二后皆有所嗜吹簫撾鼔之娛微眇沈湎之樂