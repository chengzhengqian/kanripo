四海手弄白日頂摩青穹揮斥幽憤不可得也而金骨
未變玉顔以緇何嘗不捫松傷心撫鶴歎息誤學書劍
薄遊人間紫禁九重碧山萬里有才無命甘於後時劉
表不用於禰衡暫來江夏賀循喜逢於張翰且樂舩中遇
達人張侯大雅君子統泛舟之役在清川之湄談𤣥賦
詩連興數月醉盡花栁賞窮江山王命有程告以于邁
煙景之色惨為愁容繫飛㠶於半天汎渌水於遥海欲
去不去更開芳樽樂雖寰中趣逸天外平生酣暢未若