也傳稱舉下緬者緬猶逺也下服之最輕者也以其逺
故其服輕也江熙曰禮天子諸侯易服而葬以為交於
神明者不可以純凶況其緬者乎是故改葬之禮其服
惟輕以此而言則亦明矣衛司徒文子改葬其叔父問
服於子思子思曰禮父母改葬緦既葬而除之不忍無
服送至親也非父母無服無服則弔服而加麻此又其
著者也文子又曰喪服既除然後乃葬則其服何服子
思曰三年之喪未葬服不變除何有焉然則改葬與