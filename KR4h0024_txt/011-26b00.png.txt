天錫皇帝為天下主并包畜養無異細鉅億載萬年敢
有違者皇帝勤儉盥濯陶瓦斥遣浮華好此綈紵勅戒
四方侈則有咎天錫皇帝多麥與黍無召水旱耗于雀
䑕億載萬年有富無窶皇帝正直别白善否擅命而狂
既翦既去盡逐羣姦靡有遺侣天錫皇帝厖臣碩輔愽
問遐觀以置左右億載萬年無敢予侮皇帝大孝慈祥
悌友怡怡愉愉奉太皇后浹于族親濡及九有天錫皇
帝與天齊夀登兹太平無怠永乆億載萬年為父為母