畫藩維擁旄鉞者殆數十百人惟故李司空抱玉曽封
章上聞請復河湟事亦旋寢功竟不立爾来因循誰復
尸之故朝受命而夕寢行日貴富而月驕慢跨廣衢而
羅甲第指長河而固𦙍嗣士卒窮年不離飢寒以月繫
時力供主將死則已矣賞終不及如棄鳥獸附於藪壤
故死者飲恨於地下生者吞聲於邊上五十餘年無收
尺土之功者豈朝廷不以為慮乎命將不得其人乎愚
以此竊知不惟土地未可復且慮犬戎馳突不一日二