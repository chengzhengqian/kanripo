開軒左立太學前惇廣文膳豐中厨就教九年稽以博
士總之成均秘書典籍品命校郎横閣三重闡正鈆黄
若六藝之條貫百氏之縱横交錯發論禮形而樂聲太
傅在前少傅在後載言載筆出納謨誥鵷動鸞飛振玉
鎗金殷廟羞瑚璉之器楚材慙杞梓之林已而爕和隂
陽經緯天地採摭軒昊牢籠虞夏闢孔子之學堂敷一
代之風雅此王者之文教也親兵百萬制以神䇿紫身
豹首金腰火額獵霞張斾剥犀綴革奮目如虎眦振髯