得其時則保身微子是也故進不相時則凶錯所以
見誅也退不相時則禍白起所以伏劍也取不相時則
招吝許伐鄭也捨不相時則有悔虞棄虢也語不相時
則殆辱薛冶諫其君也黙不相時則受謗子家従其賊
也所以失之毫釐差之千里故君子得其機則仇讐變
為腹心况其恩者乎失其機則親眤反為勍敵况其疎
者乎齊桓用讎能盡管仲之謀九合諸侯一匡天下衞
懿好鶴失於臣下之望國之有難士卒不戰夫如是則