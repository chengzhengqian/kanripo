累歲而丹慊不通服道彌年而白頭成諺所以低徊岐
路杼軸蓬心搦翰操觚而不能已者也夫引徃納來江
海所以深廣損上益下乾坤所以光大是故虛已之求
有屈位而申道汎接之愛或開懐而受物若乃崇峻宫
垣扄鑰閫奥使屬睇之目隔逾深而照窮仰止之心限
彌髙而望絶御賔以之失位篲客以之無門將恐慕義
之夫思為黄鶴之舉企景之客不作真龍之遊願君侯
垂古人之風申國士之分假其白璧之契接以黄金之