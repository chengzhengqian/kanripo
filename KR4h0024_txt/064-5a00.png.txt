雙林變色泗水逆流至人違代同符異感百日卒哭也
在龍華寺設大㑹八千人度二千人二祥練縞也咸就
西明道場數如前㑹萬迴菩薩乞施後宫寳衣盈箱珍
價敵國親舉寵費侑供巡香其廣福博因存没如此日
月逾邁榮落相推於戲法子永戀宗極痛慈舟之遽失
恨涌塔之遲開石城之歎也不孤廬山之碑焉可作竊
比夫子貢之論夫子也生於天地不知天地之髙厚飲
於江海不知江海之廣深强名無跡以慰其心銘曰