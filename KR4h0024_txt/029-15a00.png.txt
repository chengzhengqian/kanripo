精於法制而務精於選才則所精者適足梗進賢之途
不為利也人之才行自昔罕全苟有所長必有所短若
録長補短則天下無不用之人責短捨長則天下無不
棄之士加以情有憎愛趣有異同假使聖如伊周賢如
楊墨求諸物議孰免譏嫌昔子貢問於孔子曰鄉人皆
好之如何子曰未可也鄉人皆惡之如何子曰未可也
不如鄉人之善者好之其不善者惡之盖以君子小人
意必相反其在小人之惡君子亦如君子之惡小人將