自専殺生之柄不牽帷牆之制運盡天亡而後夷滅由
是而知人君不可一日失其柄也如神龍之脱深泉震
雷之無煙氣威靈既露人得制之蔣濟覩魏文帝與夏
侯尚詔曰作福作威為亡國之言所謂柄者威福是也
豈可假于臣下哉後代覩三國之事可不戒懼焉
　　東晉元魏正閏論　　　　　皇甫湜
論曰王者受命于天作主于人必大一統明所授所以
正天下之位一天下之心舜傳之堯禹傳之舜以徳禪