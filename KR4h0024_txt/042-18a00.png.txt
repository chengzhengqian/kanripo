二十七月後復常従鄭議也踰月入禫禫既復常則二
十五月為免喪矣二十五月二十七月其議本同竊以
子之於父母喪也有終身之痛創巨者日久痛深者愈
遲豈徒嵗月而已乎故練而慨然者蓋悲慕之懐未盡
而擗踊之情已歇祥而廓然者蓋哀傷之痛已除而孤
藐之念更起此皆情之所致豈外飾哉故記曰三年之
喪義同過隙先王立其中制以成文理是以祥則縞帶
素紕禫則無所不佩今吾子將徇情棄禮實為乖僻夫