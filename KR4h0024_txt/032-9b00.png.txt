哀哉周營甫竁漢啟泉闈榖林搖落喬巖變衰平原淒
兮白日逺深渚澹兮秋雲飛覧銅雀而興慕傷鼎湖之
不歸嗚呼哀哉崤陵𤣥壤嵎山窮路虚衞翻英輕馳委
素堯門閉而日慘羲庭易而雲呀嗟厚徳之長違仰髙
天而攀慕嗚呼哀哉崇基永煥置業方昭遺風餘烈天
長地遙想神襟而騰茂縱史筆而揚翹籠嘉聲於日月
終有裕於唐堯嗚呼哀哉
　　唐中宗孝和皇帝哀册文　　　徐彦伯