閽寺殺吳子餘祭書其名春秋譏其踈逺賢士昵近刑
人有不君之道矣伏惟陛下思祖宗開國之勤念春秋
繼故之戒將明法度之端則發正言而履正道將杜篡
弑之漸則居正位而近正人逺刀鋸之殘親骨鯁之直
輔相得以專其任庶寮得以守其官奈何以䙝近五六
人揔天下之大政外專陛下之命内竊陛下之權威懾
朝廷勢傾海内羣臣莫敢指其狀天子不得制其心禍
稔蕭牆姦生帷幄臣恐曹節侯覽復生於今日矣此宫