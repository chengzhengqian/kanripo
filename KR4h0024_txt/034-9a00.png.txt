余之所聞矣任恭顯始於宣帝當宣帝之世石顯豈能
隳其大業哉則知惡不在於顯矣蕭望之周堪皆廊廟
之器有師傳之恩石顯所忌廢而不用朋龍上書遂致
于理其後劉向禁錮張猛自殺豈得謂之優游亮直乎
賈捐之京房雖不終其身亦皆英特雋才道術竒士於
元帝可謂忠矣亦因譖而死惑於讒邪則不斷疑於髦
雋則用法亦不得謂之優游矣貢薛雖能忠諫止于諷
諭恭儉未嘗禦姦觸邪矣韋匡從容守位未曽犯顔干