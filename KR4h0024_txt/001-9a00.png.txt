臨于朝天地貞觀靈宫岩岩上下交賛盖所以法乾道
而遵帝度豈惟安體而明威者哉夫瑶臺之靡不可以
刑萬國土階之陋不可以儀天下奢不遜而儉固允執
中於大位洪範曰皇建其有極富哉上聖之宏議也詩
歌楚室頌美泮宫諸侯之事也雲夢甘泉宴談景福僻
王之志也論諸侯曷若戴天子嘉僻王曷若尊聖人烈
烈盛唐祖武宗文五帝赧徳六王慙勛而政本乎慈用
𬨨乎儉夫蒼生所奉者惟君所愛者惟親寧有君親宅