不起聞贈襚加常禮後十年嗣子蕃以太子舍人直𢎞
文館編次遺文七十通銜哀貢誠乞辭以冠其首公未
為近臣已前所著讃論記述銘誌皆文士之辭也以才
麗為主自入為學士至宰相以徃所執筆皆經綸制署
財成潤色之辭也以識度為宗觀其發德音福生人霈
然如時雨襃元老諭功臣穆然如景風命相之冊和而
莊命將之誥昭而毅薦賢能其氣似孔文舉論經學其
博似劉子駿發十難以摧言利者其辯似管夷吾噫逄