必首而納之然後開平津之閤待白屋之士且問曰計
安在知致理致君之策駢肩出於門下矣若然者吾君
不愧於二宗相公不愧於四公何有力足以追而曰非
其時而不為之者邪此小生汲汲於私心誠在乎此切
欲使後之秉史筆者直書蕭相國故事亦以無愧辭於
史官焉某不勝區區之志唐突尊重伏惟矜其意而宥
其罪某恐懼再拜
　