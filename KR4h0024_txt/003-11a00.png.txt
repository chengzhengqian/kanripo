棘折而狴牢傾是率土之濱覃酺醵以涵泳非奉郊之
縣獨宴慰以縱横𤣥澤淡泞乎無極殷薦綢繆乎至精
稽古之時屢應符而合契聖人有作不逆寡而雄成爾
乃孤卿侯伯羣儒三老儼而絶皮軒趨帳殿稽首曰臣
聞燧人氏已往法度難知文質未變太昊氏天而王
根啟閉於厥初以木傳子攄終始而可見洎虞夏殷周
兹煥炳而葱蒨秦失之於狼貪蠶食漢綴之以蛇㫁龍
戰中莽茫茫夫何従聖蓄縮曽不下眷伏惟道祖視生