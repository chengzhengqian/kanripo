時運迍否事屬艱難尤宜懼思以自貶抑必也俯稽術
數須有變更與其増美稱而失人心不若黜舊號以祗
天戒天時人事理必相符人既好謙天亦助順陛下誠
能斷自宸鑒煥發徳音引咎降名深示刻責惟謙與順
一舉而二美從之外可以收物情内可以應𤣥運上可
以齊徳於夐古下可以垂法於無窮興廢典矯舊失至
明也損虚飾收美利大智也前聖之所以永保鴻名常
為稱首者逹於兹義而已矣陛下何恡而不革之反欲