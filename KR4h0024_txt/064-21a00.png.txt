　　　洪州開元寺石門道一禪師塔碑銘并序/
　　　　　　　　　　　　　　　　權徳輿
鍾陵之西曰海昏海昏南鄙有石門山禪宗大師馬氏
塔廟之所在也門弟子以徳輿嘗游大師之藩俾文言
而掲之曰三如來身以大慈為之本六波羅密以般若
為之鍵非上徳宿殖者惡乎至哉大師諱道一代居徳
陽生有異表㓜無兒戱嶷如山立湛如川渟舌廣長以
覆凖足文理而成字全徳法器自天授之嘗以為九流