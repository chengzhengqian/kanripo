執策而臨之曰天下無良馬嗚呼其真無馬邪其真不
知馬也邪
　　祀黄熊評　　　　　　　　　程　晏
傳曰子産聘晉晉侯有疾夢熊以為厲鬼子産曰鮌之
神化為黄熊鮌為夏郊三代祀之晉為盟主未之祀乎
遂使祀之而杜預又注曰言周衰晉為盟主得佐天子
祀羣神也曰異乎吾之說也若鮌為夏郊三代祀之即
掌周禮者存焉晉為主盟豈天子祀典冝諸侯而僭之