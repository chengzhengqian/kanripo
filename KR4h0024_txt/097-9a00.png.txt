文昌貴臣新受厥服再拜稽首對揚休命逶迤而退則
展慶賀之禮下舍之閑則懷宴語之好所以昵僚友宣
寵光敵者易親懽焉而至是以蕭公膺納言之職路公
徴賀遷之㑹泊冢宰司寇作者三人國老如塤箎之和
陽春属星烏之序欣榮相合辰當美景形制所選地從
主人窮土木之幽荒尋柏亭之竒構賓主有禮㫖酒以
柔之清言以發之庖盈而不侈筵肆而不雜狎而不黷
酣而不流有太平君子之光是可乆賢人之德風調日