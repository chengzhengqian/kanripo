腹心瀝肝膽庶大雅含𢎞之量矜小人悃欵之誠惟君
侯察焉賓王一藝罕稱十年不調進寡金張之援退無
毛薛之遊亦何甞獻䇿干時高談王霸才揚已歴詆
公卿不汲汲於䇿名不戚戚於卑位蓋養親之故也豈
謀身之道哉不圖君侯忽垂過聽禮以弓招之恩任以
書記之事擬人則多慙阮瑀入幕則高謝郗超昔聶政
荆軻刺客之流也田光豫讓烈士之分也咸以世利相
傾意氣相許尚且捐軀燕趙甘死齊韓今君侯無求於