之音也至於西漢揚馬已降置其盛明之代而習亡國
之音所失豈不大哉然而武帝聞子虚之賦歎曰嗟乎
朕不得與此人同時故武帝好神仙相如為大人賦以
諷上讀之飄飄然反有凌雲之志子雲非之曰諷則諷
矣吾恐不免於勸也子雲知之不能行之於是風雅之
文變為形似比興之體變為飛動禮義之情變為物色
詩之六義盡矣何則屈宋唱之兩漢扇之魏晉江左隨
波而不反矣故蕭曹雖賢不能變淫麗之體二荀雖盛