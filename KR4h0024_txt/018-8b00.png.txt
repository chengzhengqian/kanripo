既無象晉魯復縱横堯禹道已昧昬虐勢方行豈無當
世雄天道與胡兵咄咄安可言時醉而未醒仲尼溺東
魯伯陽遁西溟大運自古來旅人胡歎哉
逶迤世已乆骨鯁道斯窮豈無感激者時俗頹此風灌
園何其鄙世道不相容皎皎於陵子嗟嗟張長公
聖人不利已憂濟在元元黄屋非堯意瑶臺安可論吾
聞西方化清淨道彌敦奈何窮金玉雕刻以為尊雲構
山林盡瑶圖珠翠頰鬼功尚未可人力安能存夸愚適