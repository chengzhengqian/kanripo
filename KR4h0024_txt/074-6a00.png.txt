東有瀑布水懸三尺㵼階隅落石渠昏曉如練色夜中
如環佩琴筑聲堂西倚北崖右趾以剖竹架空引崖上
泉脉分綫懸自簷注砌纍纍如貫珠霏微如雨露滴瀝
飄灑隨風逺去其四旁耳目杖履可及者春有錦繡谷
花夏有石門澗雲秋有虎谿月冬有鑪峯雪隂晴顯晦
昏旦吞吐千變萬狀不可殫紀覼縷而言故云甲廬山
者噫凡人豐一屋華一簀而起居其間尚不免有驕矜
之態今我為是物主物至致知各以類至又安得不外