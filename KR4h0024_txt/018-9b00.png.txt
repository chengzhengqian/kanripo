翡翠巢南海雄雌珠樹林何如美人意驕愛比黄金殺
身炎州裏委羽玉堂隂旖旎光首飾葳蕤爛錦衾豈不
在遐逺虞羅忽見尋多材信為累歎息此珍禽
挈瓶者誰子妖服當青春三五明月滿盈盈不自珍髙
堂委金玉微縷懸干鈞如何負公鼎被奪笑時入
𤣥蟬號白露兹嵗已蹉羣物從大化孤英將奈何瑶
臺有青鳥逺食玉山禾崐崘見𤣥鳯豈復虞雲羅
荒哉穆天子好與白雲期宫女多怨曠層城閉蛾眉日