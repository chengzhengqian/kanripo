人殘施之以寛寛以濟猛猛以濟寛此刑政之文也樂
勝則流遏之以禮禮勝則離和之以樂與時消息因俗
變通此敎化之文也文者葢言錯綜庶績藻繪人情如
成文焉以致其理然則人文化成之義其在兹乎而近
代諂䛕之臣特以時君不能則象乾坤祖述堯舜作化
成天下之文乃以旂常冕服章句翰墨為人文也遂使
君人者浩然忘本沛然自得盛威儀以求至理坐吟詠
而待升平流蕩因循闇而未悟不其痛歟必以旂常冕