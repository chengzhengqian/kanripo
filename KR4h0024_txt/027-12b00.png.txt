德不獨美於周時橋門觀禮豈復謝於漢日伏希天造
特鑒愚言起兹廢墜𢎞於教化冀禆聖教以助皇風
　　請每十州分置御史巡案疏　　李　嶠
陛下創置右臺分巡天下察吏人善惡觀風俗得失斯
政途之綱紀禮法之準繩無以加也然猶有未折衷者
臣請試論之夫禁網尚疎法令宜簡簡則法易行而不
煩雜疎則所羅廣而無苛碎竊見垂拱二年諸道巡察
使所奏科目凡有四十四至於别准格敕令察訪者