沙禽相呼曙色分漁浦鳴桹十里聞正當秋風度楚水
況值逺道傷離羣津頭却望後湖岸别處已隔東山雲
亭艫目送北歸翼惜無瑤華持寄君
　　曉發　　　　　　　　　　賀知章
故鄉杳無際江臯聞曙鐘始見沙上鳥猶埋雲外峯
　　月夜江行　　　　　　　　權德輿扣舷不能寐浩露清衣襟彌傷孤舟夜逺結萬里心幽
興惜遙草素懐寄鳴琴三奏月初上寂寥寒江深