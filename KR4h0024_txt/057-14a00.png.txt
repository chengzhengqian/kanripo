以牛皮鞵材遺師古師古以鹽資少誠濳過公界覺皆
畱輸之庫曰此於法不得以私相餽田𢎞正之開魏博
李師道使來告曰我代與田氏約相保援今𢎞正非其
族又首變兩河事亦公之所惡我將與成徳合軍討之
敢告公謂其使曰我不知利害止知奉詔行事耳若兵
北過河我即東兵以取曹師道懼不敢動𢎞正以濟誅
吳元濟也命公都統諸軍曰無自行以遏北冦公請使
子公武以兵萬三千人會討蔡下歸財與糧以濟諸軍