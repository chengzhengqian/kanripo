仲尼以季氏旅於泰山為僭漢武封泰山非僭歟抑聞
無其位無其徳為事僭也有其位無其徳為事亦僭也
又聞封泰山報成功也斯皆徳稱乎位者為之若伏羲
神農者也若軒轅顓頊者也若堯舜禹湯者也漢武封
禪奚慕哉秦乎伏羲乎堯舜乎秦封禪二代而秦滅固
不可慕也若以伏羲堯舜為心亦宜訪伏羲堯舜之道
歟以所行之道侔之乎不侔之乎彼茅茨不翦而木不
呈材豈曰侔哉彼舞干兩階而黷武窮邊豈曰侔哉彼