此䇿妙得羈縻蠻夷之術今姚府所置之官既無安邊
靜㓂之心又無葛亮且縱且擒之技唯知詭謀狡算恣
情割剥貪饕刧略積以為常扇動酋渠遺成朋黨折支諂
笑取媚蠻夷拜跪趨伏無復慙耻提挈子弟嘯引兇愚
聚㑹蒲慱一擲累萬劒南逋逃中原亡命有二千餘户
見散在彼州專以掠奪為業姚州本龍朔中武陵縣主
簿石子仁奏置之後長史李孝讓辛文協並為羣蠻所
殺前朝遣郎將趙武貴討擊貴及蜀兵應時破敗噍類