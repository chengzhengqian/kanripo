動帝俞其奏乃妙選使臣以勞諭之嚴立刑賞以勸戒
之魏侯鎮侯勠力從命絶壺關之右臂收泜水之上㳺
獲茲渠魁在此成筭又轅門叛將横水餘兇竊上相之
旌旗盗晉陽之管鑰帝怒斯赫人心愈疑咸以師老于
郊梟巢尚固議罷兵者蚊聚請宥過者雷同公又揚笏
而言曰彼地則義師帥分宗室是𤣥祖勤啇之邑后稷
造周之邦𤓰瓞具存堂構斯在苟虧策畫不襲仇讎則
是奬彌牟逐主之風長冒頓射親之俗詩稱築室于道