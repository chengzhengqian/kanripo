始封樓煩方内洽平乃進咸寧凡汾陽王九伐之勲公
皆左右四履之地公皆踐歴憫冊師禮法謚尊名公皆
如之所不至者夀而已矣惟公厚性寛中智謀深静秉
義類以賦眀命植端誠以糺王慝講功述職逺意長利
執徳之柄蹈禮之輿致其用以格天啟其心以沃聖協
建皇極為宗工元龜雅好左氏春秋班氏史得考父之
恭范宣之讓霍衞之功略黄韓之教化又甞慕太史自
敘著作行已一篇詞不矜大而事皆眀備有子五人曰