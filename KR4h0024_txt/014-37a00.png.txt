眼見為君説姚崇宋璟作相公勸諌上皇言語切燮理
隂陽禾黍豐調和中外無兵戎長官清平太守好㨂選
皆言由相公開元欲末姚宋死朝廷漸漸由妃子禄山
宫裏養作兒虢國門前閙如市弄權宰相不記名依稀
憶得楊與李廟謨顛倒四海摇五十年來作瘡痏今皇
仁聖丞相明詔書纔下吳蜀平官軍又取淮西賊此賊
亦除天下寧年年耕種宫前道今年不遣子孫耕老翁
此意深望幸努力廟謨休用兵