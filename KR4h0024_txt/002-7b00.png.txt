其萬國貢珍四夷納賮賦用舟通財因輦進地官計國
度支主吝百姓既足斯焉充牣復若天府萬品以備供
職登饌則光禄獻厨命駕則太僕承軾其樂人也大啟
九門重開三殿齒羣官於次坐徴公族於内宴于以訓
恭儉于以示慈恵戲族咸在百弄迭改眎仙童之霓裳
覩壯夫之角觝御階晝隂帝座春深繽紛宫闥窈窕嬪林
既受賜於逮昏盡拜帛而懐金與衆之樂一日于此先
生獨不習乎其四郊也或有乗時之舊址亡國之遺蹤