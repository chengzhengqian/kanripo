觀加僧尼道士益無用之官行不急之務而亂政者也
臣以為棄其言而不行其信慕其善而不遷其惡陛下
又何以刑於四海徃者和帝之憐悖逆也為姦人之所
誤宗晉卿勸為第宅趙履溫勸為園亭損數百家之居
侵數百家之地工徒斲而未息義兵紛以交馳卒使亭
不得遊宅不得坐信邪佞之説成骨肉之刑此陛下之所眼見也今兹造觀臣必知非陛下公主之本意得無
有趙履溫之徒將勸為之冀誤其骨肉不可不明察也