漢代之末制黜景皇帝之大業同於豐公太公之不祀
返古違道失孰甚焉夫追尊景皇帝廟號太祖髙祖太
宗所以崇尊之禮也若配天之位既易則太祖之號宜
廢祀之不修廟亦當毁尊祖報夲之遒其墜於地乎漢
制擅議宗廟以大不敬論今武德貞觀之憲章未改國
家方將敬祀事以和神人禘郊之間恐非所宜言謹稽
禮文叅諸夏殷周漢故事配食天帝之制請仍舊典謹
議