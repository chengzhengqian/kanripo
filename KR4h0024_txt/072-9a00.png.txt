無愧辭於神道堂堂乎大雅之素也初聽壁列先政之
名記而不叙公以為艱難之選將俟後人謂華嘗備屬
僚或知故闕/　　之恩至屬辭之藝寡無以允副非常
之待所報者直質而少文天寳十四載六月十五日記
　　御史中丞壁記
皇帝授天明命垂五十年大道成俗黎民於變百官設
而無事三辟存而不論振古未然也猶以為成嵗資于
降霜律人本於持憲憲司之拜尤覈名實王猷其遠乎