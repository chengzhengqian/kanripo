伊昔紅顔美少年公子王孫芳樹下清歌妙舞落花前
光禄池臺文錦繡將軍樓閣畫神仙一朝卧病無相識
三春行樂在誰邊婉轉蛾眉能幾時須臾鶴髪亂如絲
但看古來歌舞地唯有黄昬鳥雀飛
　　秦人謡　　　　　　　　　古之奇
微生祖龍代郤思堯舜道何人仕帝庭拔殺指佞草姦
臣弄民柄天子恣衷抱上下一相蒙馬鹿遂顛倒中國
既版蕩骨肉安可保人生貴年夀吾恨死不早