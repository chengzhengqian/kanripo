宋以來因山洞開厥初有羅漢僧西天竺人白道猷居
焉次有髙僧竺法濳支道林居焉次又有乾興淵攴遁
開威藴崇實光識斐蔵濟度逞印凡十八僧居焉髙士
名人有戴逵王洽劉恢許𤣥度殷融郄超孫綽桓彦表
王敬仁何次道王文度謝長霞袁彦伯王䝉衛玠謝萬
石蔡叔子王羲之凡十八人或逰焉或止焉故道猷詩
云連峯數千里修竹帯平津茅茨隱不見雞鳴知有人
謝靈運詩云暝投剡中宿明登天姥岑髙髙入雲霓還