尋加本州别駕弟太樂太䝉䝉為黎州長史䕶督南梁
二郡太守太樂為本州司馬即君之髙祖父也生曾祖
方慶好道不樂為仕得墨子五行祕書隠于武東山生
曽祖湯仕為郡主簿遇梁季喪亂避世不仕生皇考迥
迥早卒君即迥之第二子也少孤而有純德恭已飾行
一日三省家世本以清白崇德迨君之孤素業空矣君
有仁兄養母以孝君克順至行同勤苦節夏不避暑冬
不避寒蒸蒸服事行年四十有五入則孝出則悌謹而