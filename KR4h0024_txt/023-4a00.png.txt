代而髙視者其惟聖唐乎至若唐莒公劉渝公之倫探
元符建帝圗首戴神堯舉晉陽而活天下此則大禹之
拯溺也魏鄭公以致君為已任諫若不及謇謇左右秉
心宣猷此則咎繇之颺言也虞永興紏合羣儒旁求百
代明備王禮克諧帝樂使我大國煥乎其有文章此則
夷夔之制作也長孫趙公舉大義除二兇安宗廟定社
稷以振我丕赫無疆之休此則周公之匡救也英衛受
天勇智雄武佐聖鼓行海内麾定四方此則太公之鷹