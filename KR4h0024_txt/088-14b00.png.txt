然紛紛之真偽而清悟能無勞乎小子誠不足奉應對
不得謁見乆矣願因左右者召稍延于前獲進所語幸
甚伏惟降察不辠謹再拜
　　上雍州髙長史書　　　　　　李　嶠
八月十五日三原縣尉趙國李某謹再拜奉書長史明
公執事嘗聞諸師曰易稱君子或出或處蓋君子以時
消息從道汙隆故其處則閉重𤣥坐虛白龍盤鳯峙桂
郁蘭芬下生川嶽之氣上發星辰之象其出則摛景光