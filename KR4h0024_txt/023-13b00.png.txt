厚人倫肅肅雍雍真王者臣慶因歸妹光延天配文懿/皇后
公之同/出也㛰媾之中雲龍潜㑹建公南海廓我無外諒我
撥亂弼文開泰遏彼庸蜀荐鍾澆季文翁之化若掃于
地申公攸徂有教無類父子兄弟望風相媿勃興儒雅
大復禮義西南頌聲到今不墜名登元勲理冠羣吏全
材大器於鑠厥懿
　　　殷鄖公開山
温温殷公初若懦夫銅印試吏襃衣為儒大風驅雲忽