告窮此女目色以臆授之壺漿全人自沈形與口滅卓
絶千古聲凌浮雲激節必報之讐雪誠無疑之地難乎
哉借如曹娥潛波理貫於孝道聶姊殞肆槩動於天倫
魯姑棄子以郤三軍之衆漂母進飯没受千金之恩方
之於此彼或異爾卒使伍君開張闔閭傾蕩鄢郢吴師
鞭屍於楚國申胥泣血於秦庭我亡爾存亦各壯志張
英風於古今雪大憤於天地㣲此女之力雖云為忠孝
之士亦焉能咆哮烜爀施於後世也望其溺所愴然低