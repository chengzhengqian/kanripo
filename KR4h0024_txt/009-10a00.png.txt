　　别知賦　　　　　　　　　　韓　愈
予取友於天下将嵗行之兩周下何深之不即上何髙
之不求紛擾擾其既多或喜能而好修寧安顯而獨裕
顧阨窮而共愁惟知心之難得斯百一而為收嵗癸未
而遷逐侣蟲虵於海陬遇夫人之來使闢公館而羅羞
索微言于亂志發孤笑於羣憂物何深而不考理何隠
而不抽始參差以異序卒爛漫而同流何此懽之不可
恃遂駕馬而迴輈山嗷嗷其相軋樹蓊蓊其相樛雨浪