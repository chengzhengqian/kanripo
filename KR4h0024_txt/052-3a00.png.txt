烈之言無爽者矣昔者鸞川之上母變空桑豚水之濵
男生破竹美人之虹名螮蝀仙婦之月作蟾蜍精衛銜
木而償寃女尸化草而成嬪山崩蜀道臺候婦而無歸
石立武昌亭望夫而不及論乎誕載羣下莫尊於帝王語乎遷易凡百無聞於感致美矣哉不可得而稱也大
唐革去故鼎取新與運而生繼天而作握乾元而造物
海内知春闢混沌而為家域中無外天皇膺厯數順謳
歌金匱玉板服皇王之能事衢室廟堂承祖宗之茂烈