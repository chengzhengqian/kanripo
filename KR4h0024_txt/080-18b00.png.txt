厥後内冦數動國家一罷虜滋新謀土失舊封伊頃迄
今有加無瘳豈負鼎虧折衝之資推轂無封疆之忠志
士仁人是以累息而長歎且周曰獫狁秦曰胡漢曰匈
奴然實非二蓋隨國而名之於今則曰吐蕃則正居庚
方渉河而北履海而西宇宙絶徼羌戎全區亦不可得
而制可斥而逺之觀今不能制也信矣斥之則何宜横
戎所向不廣千里扼盗之衝不越十處擇一虎臣練萬
虎賁使制得自專權得自縱夫兵有專制則畢力將無