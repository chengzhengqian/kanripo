安人緝衆推賢讓能皆曰和夫孝以安親和以安人是
則憲先生之典謨垂後裔之光烈者蓋天之所稱矣請
上尊謚曰孝和皇帝廟曰中宗謹上
　　唐徳宗神武皇帝謚册文　　權徳輿
維永貞元年嵗次乙酉月朔日孝孫嗣皇帝臣某伏惟
大行皇帝徳合天地作人父母纂承光明建用皇極昔
在寶應制天下賦輿戚藩以大自魯疏雍師律既貞㑹
陜收洛克燀威命廓開王塗是登上嗣乃宅丕后服藝