淳參造化以變萬物莫先乎神資皇王以富四海莫先
乎人䕶神莫先乎君公正人莫先乎師長丙寅嵗乃命
菲才謬兼軍郡欽若明詔持兵導俗無敢懈怠名山大
川著乎典式靡不加敬於昭神寢于嶽之陽伊嶽致神
惟神主嶽高柯古榦幽蔚隂翳俯仰瞻對精魄肅慕慄
然何為故以嗟歎嗟歎之不足於是詠歌歌以發言言
以章徳事可追於風雅詞無隐乎聞見神而聽之頌斯
作曰