歎曰聞劉公清言見皇王之理矣殷直清有識尚恨言
理少對未與劉面常想見其人河東裴騰士舉朗邁真
直弟霸士㑹峻清不雜隴西李廣敬叔堅明而粹范陽
盧虚舟㓜真質方而清頴川陳讜言士然淡而不厭吳
興沈興宗季長専静不渝潁川陳兼不器行古人道渤
海髙適達夫落落有竒節是皆重劉者也工部侍郎韋
述修國史推蕭同事禮部侍郎陽浚掌貢舉問蕭求人
海内以為徳選汝南邵軫緯卿詞學標幹天水趙驊雲