差諸司官有儒學者對問毎經問義十條問畢對䇿三
道其䇿皆問古今理體及當時要務取堪行用者其經
義并䇿全通為上第望付吏部便與官其經義通八䇿
通二為中第與出身下第罷歸其明經比試帖經例非
古義皆誦帖括兾圖僥倖并近有道舉亦非理國之體
望請與明經進士並停其國子監舉人亦請准此如有
行業不著所由妄相推薦請量加貶黜所兾數年之間
人倫一變既歸實學當識大猷居家者自修德業從政