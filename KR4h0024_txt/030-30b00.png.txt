搆而不敢荒寜奉謨訓而罔有怠忽見陛下憂勞之至
也若夫任賢愓厲宵衣旰食宜黜左右之纎侫進股肱
之大臣若夫追蹤三五紹復祖宗宜鑒前古之興亡明
當時之成敗心有所未逹以下情蔽而不得上通行有
所未孚以上澤壅而不得下浹欲人之化也在修已以
先之欲氣之和也在遂性以導之救災旱在致乎精誠
廣播殖在視乎食力國廪罕蓄本乎冗食尚繁吏道多
端本乎選用失當豪猾踰檢由中外之法殊生徒惰業