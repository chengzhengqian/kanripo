臣聞堯有娥英承九族之敦序舜有宵燭動百里之光
耀大聖之後天必縱之積善之家神所慶矣豈惟上帝
之女雲漢為靈平王之孫肅雍其徳連華前志世有其
人皇唐鄎國長公主者睿宗之第七女也母曰崔國妃
搆累聖而成門合濟美而為室藴乾坤之純粹演日月
之清明神媛誕靈常言所絶免懷之嵗天奪聖善不食
三日哀比成人文母流胎教之慈曾子得生知之孝由
是宫闔延曯邦國逺聞及乎玉笄耀首油駢在馭錫之