立言依以扶信若赴古道則適若逢今人則乖或謂之
非或謂之是求我哲匠繋此困蒙顧此身在下流無聞
上士未足為先君之嗣不可見先君之友况有貴賤之
異為之隔闊乎深惟達音者希恐不可再得忽不知相
國之富貴如此琯之貧賤又如此期相國乃曰人以道
義求我我不當以貴賤隔之借如宣父有相國之貴寧
拒㳺夏之徒歟夫其此心千載一用豈琯也當之又見
禮經有難進易退者戒貪也起人來學者勸道也琯趣