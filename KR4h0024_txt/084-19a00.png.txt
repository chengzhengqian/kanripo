惜乎王公大人之言而溺於淫麗怪誕之説非文之罪
也為文者之過也夫善為文者發而為聲皷而為氣直
則氣雄精則氣生使五彩並用而氣行於其中故虎豹
之文蔚而騰光氣也日月之文麗而成章精也精與氣
天地感而變化生焉聖人感而仁義行焉不善為文者
反此故變風變雅作矣六藝之不興教化之不明此文
之弊也噫文之無窮而人之才有限苟力不足者彊而
爲文則蹶彊而爲氣則竭彊而爲智則拙故言之彌多