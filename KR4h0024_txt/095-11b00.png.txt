宜在驗乎妖祥之二氣祥氣降則為豐為茂妖氣降則
為沴為災君臣立而卑髙隔矣至於處神明之奥詢獻
納之辭在審乎邪正之二説正言勝則為忠為讜邪言
勝則為讒為諛故詩云萋兮菲兮成是貝錦刺其組織
之甚巧也語曰邪徑敗良田讒口亂善人惡其莠言之
蠧政也盖謂似信而詐似忠而非便便可以動心㨗㨗
可以亂聴豈止鵜鴂彫卉薏苡惑珠者哉況立國立家
自中徂外道偏則刑罰不中讒勝則忠孝靡彰逖覽前