明光乎百代功格皇天名在祀典以揖讓而登皇極者
迺可言矣開厯垂統自始皇焚書為煙燼史官廢紀失
傳其本後代儒者鑿天地心胸造生人聞見故諸緯書
及皇甫謐譙周之徒得肆言上古之事恃無可驗兢開
異説臣少學乎史氏志在編年貞元丁酉嵗登太常第
始閒居遂志迺修大紀三十卷正統年代隨甲子紀年
書事條貫興廢舉王制之大綱天地變裂星辰錯行興
帝之理亡后之亂畢書之通諷諭明勸戒也七年書始