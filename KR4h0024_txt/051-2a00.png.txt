　　虞帝廟碑銘并序/　　　　　　張　謂
堯有天下七十載將遜于位久難其人伯支許由全其
節而固讓羲仲龢叔審其才而固辭帝徳合於天天命
歸於帝帝盡善也我其試哉由是賔于四門納于百揆
星辰合度雷雨不迷堯之二女釐降於内堯之九男服
勤於外受昭華之玉允洽人神泥封祀之金大報天地
五臣皆進明賞也四族咸黜明刑也先質后文敦俗也
貴徳尚齒優賢也于斯之時君明於上人化於下山川