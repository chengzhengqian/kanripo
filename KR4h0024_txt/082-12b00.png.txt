歲序已淹何時輟手竊以綱維不舉而督課徒勤雖威
以刺骨之刑朂以懸金之賞終不得也論語曰陳力就
列不能者止僕所以昔者布懐知己厯詆羣公屢辭載
筆之官願罷記言之職者正為此耳當今朝號得人國
稱多士蓬山之下良直差肩芸閣之中英竒接武僕旣
功虧刻鶴筆未獲麟徒殫太官之膳虛索長安之米乞
以本職還其舊居多謝簡書請避賢路惟明公足下哀
而許之