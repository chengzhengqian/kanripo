察其情在審其聽聽君子則小人道廢聽小人則君子
道消今陛下慎選宰臣必以為重於庶品精擇長吏必
以為愈於未流及至宰臣獻規長吏薦士陛下則但納
横議不稽始謀是乃任以重者輕其言待以輕者重其
事且又不辨所毁之虛實不校所議之短長人之多言
一至于是將使人無所措其手足豈獨選任之道失其
端而已乎臣之公言固非為已所惜者致理之道所感
者見遇之恩輙因陳謝布露以聞惟陛下幸察之謹奏