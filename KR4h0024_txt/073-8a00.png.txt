難乎予也魯安知乎他即命圬而書之俾復其舊且為
後記以廣次山之志云
　　濠州刺史劉公善政述　　　　盧子駿客有自濠梁來者余訊之曰濠梁之政何如客曰今刺
史彭城劉公始受命至徐方與亷使約曰詔條節度團
練兵鎮巡内州者悉以𨽻州今濠州未如詔條請如詔
條亷使多稱軍須卒迫徴科若干不如期以軍法從事
皆兩税勅額外也自今請非詔勅不徴亷使曰諾濠州