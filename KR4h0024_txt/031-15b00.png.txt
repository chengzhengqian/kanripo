辭不獲俯遂輿論昨因循省良用矍然體隂陽不測之
謂神與天地合徳之謂聖顧惟淺昧非所宜當文者所
以化成武者所以定亂今化之不被亂是用興豈可更
徇羣情苟應虛美重予不徳祗益懐慙自今已後中外
所以書奏不得更稱聖神文武之號夫人情不常繫于
時化大道既隐亂獄滋豐朕既不能𢎞徳導人又不能
一法齊衆苟設宻網以罪非辜為之父母實增愧悼今
上元統歴獻歳發生冝革紀年之號式敷在宥之澤與