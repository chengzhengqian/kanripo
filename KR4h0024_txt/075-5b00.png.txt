廣岸砥平而可礪修畦綺分以如織是時也春光奪炎
氣興洪溝浚白波騰或滀或汨以泙以漰狀雲洩而雨
駭或花明而雪凝京坻藴崇豆區嘉量𨽻户徴算鹽人
揭書民無不供先薄稅以從賦君孰與足逺黎庶而必
分固非擅權利貴貨易土登陸而雷軿流日聚水而雲
艫撃星律有變給用無絶傳曰山澤林鹽國之寶也兹
其是焉若周物揆情易人推類施之求報大道之𤣥徳
也明則啓祚聖人之知變也降人納汚明君之蔵垢也