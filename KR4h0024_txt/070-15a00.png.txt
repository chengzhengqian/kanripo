鄉之人豈必盡仁其必有賢者生於是矣遂停車累日
周訪故老果曰吾里嘗有陳融孝慈仁信不學不仕鄉
人見也皆自欲遷善遠罪亦不知其所以然今也則亡
清風猶在子於是慨然痛先生以純德至行沉落光耀
官闕軾廬之禮士無表墓之文知而不書我執其咎乃
披典校德謚曰貞晦先生窮徴其實建石于路用告將
來之有識者云爾貞元五年秋八月東平吕温述
　