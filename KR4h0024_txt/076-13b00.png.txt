在世間攘巨㓂必思袵金浴鐡强矯䧺毅者雖空門亦
忿怒鏖撲為法大防也據内典下天處蘇迷盧之半為
忉利尉候北方毗沙門統藥义衆所治水精宫城䕶世
其住處曰紛陀利曰質多羅曰七林曰摩偷曰如意等
下壓象跡當歡喜之地上接蜂歌雜莊嚴之境常憍尸
迦將破怨敵聖者奮勇健臂出甲胄林獨揭勝幢不頓
一㦸迦婁而垂翅捘修羅而束手猶怒折蓮柄狂搜
藕絲葢多聞位居初地離十二失故經云毗沙門得方