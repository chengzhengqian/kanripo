惑主踐元后於翬翟䧟吾君於聚加以虺蜴為心豺
狼成性近狎邪僻殘害忠良殺姊屠兄弑君鴧母人神
之所同嫉天地之所不容猶復包藏禍心窺竊神器君
之愛子幽之於别宫賊之宗盟委之以重任嗚呼霍子
孟之不作朱虚侯之已亡燕啄皇孫知漢祚之將盡龍
漦帝后識夏庭之遽衰敬業皇唐舊臣公侯冡子奉先
君之成業荷本朝之厚恩宋微子之興悲良有以也袁
君山之流涕豈徒然哉是用氣憤風雲志安社稷因天