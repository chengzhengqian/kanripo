天子之孝敬遵王度安必思危乃無遺慮亂臣猖獗非
可遽數𤣥服莫辨觸瑟始仆栢谷㣲行豺豕塞路覩貌
獻飱斯可戒懼
　　　手詔荅曰上雖不能盡用徳裕之言而特命翰/林學士韋處厚殷勤草詔還荅亦可
　　　謂奨善納/忠至矣
卿文雅大臣方隅重寄表率諸部肅清全吴化洽行春
風澄坐嘯眷言善政想歎在懐卿之宗門累著聲績冠
内庭者兩代襲侯伯者六朝果能激愛君之誠喻詩人