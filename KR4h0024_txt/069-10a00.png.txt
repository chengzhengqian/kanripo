摸寫物象及樂府歌詩誠亦差肩於子美至若鋪陳終
始排比聲韻大或千言次猶數百詞氣豪邁而風調清
深屬對律切而脫棄凡近則李尚不能厯其藩翰况堂
奥乎余嘗欲條㭊其文體别相附與來者為之凖病懶
未就爾適子美之孫嗣業啟子美之柩襄祔事於偃師
途次于荆楚雅知余愛言其大父之為文祈余為誌辭
不可絶余因系其官閥而銘其卒𦵏云系曰晉當楊侯
杜氏下十世而生依藝今家於鞏依藝生審言審言善