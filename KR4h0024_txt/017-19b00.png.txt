　　與東方左史脩竹篇并序/　　陳子昻
東方公足下文章道弊五百年矣漢魏風骨晉宋莫傳
然而文獻有可徴者僕嘗暇時觀齊梁間詩彩麗競繁
而興寄都絶每以永嘆竊思古人常恐逶迤頽靡風雅
不作以耿耿也一昨於解三處見明公詠孤桐篇骨氣
端翔音情頓挫光映朗練有金石聲遂用洗心飾視發
揮幽鬱不圖正始之音復覩於兹可使建安作者相視
而笑解君云張茂先何敬祖東方生與其比肩僕亦以