最難摇撼臲卼齟齬幾至二年屬大水壞居人廬舎公
以實上聞仇家得以逞志舉兩漢故事坐災異冊免降
授太子太保俄又改太傳再臨東郊劉從諫死劉稹自
擅以昭義軍阻命天兵誅討五年方剋上喜甚素忌公
者媒蘖鍜鍊謂公與從諫交上怒下詔旬日三貶公至
循州長史鑿空指鹿四海之士咸寃之公推運逹命恬
然如得好官時踰嶺越險二年在海上無所苦今上即
位大明善惡三遷至少保轉少師牽復髙位分司東洛