清宫太廟郊天祀地既畢事執謙端珽謂公卿大夫曰
予在人上厯祀三四年榖比登未及于富人庶稍蕃未
臻于夀動殖小遂猶有枯夭日月所至猶照叛土戎狄
雖貢西地猶虜今行大禮得不愧望于天而獻羞于祖
是尚以聖政為憂未意於行幸也先生曰大哉為君用
是言也理是事也則千里如郊萬里如圻在西而東均
處内而外肥吾歸息鄉里之謡安堯舜之時将齊驅於
夀域何近喜而逺悲則知鑒四姓之覆轍嗣重葉之休