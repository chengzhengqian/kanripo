去嵗已來屢有災異熒惑入羽林太白再經天太陽虧
月犯大角臣伏按舊史文志咸非休吉之感或為咎徵
之兆臣聞災不妄生變不虚設象見於上人應於下其
理昭彰有如影響陛下嗣膺鴻業夤畏上𤣥故皇天不
言以災𤯝譴誡詩曰敬天之怒不敢驅馳又曰惟此文
王小心翼翼昭事上帝聿懐多福臣伏見陛下孝愛因
心敦崇戚族澤濡后氏恩洽外家位以慈周榮因恵假
臣當宗親階越三等家有數侯既忝國姻復叨枝屬朱