旂合大樂三陔崛以惟抗四亞鏘而輅止朝羣牧揆千
官底邦賦數庭實華蟲辨等車焉來覲周人隋人二王
之賔戎狄蠻貊萬里重譯必拱於著執贄奉璋顒顒昻
昻靡敢怠遑乃建雞竿伐鼉鼓帝命出皇恩漙揚巽風
作解雨施舍之蕩滌之宥法罪除頗纇澒湧洋溢周流
黮䨴不崇朝而遍者與此山俱疇翳而不拔胡微而不
鋪也亦既稱夀申命宗伯咨爾頌焉效古之刻石臣頲
稽首再拜拜而言曰