一君四海一國捨平此則夷狄矣去父母之邦矣故士之
行道者不得於朝則山林而已矣山林者士之所獨善
自養而不憂天下者之所能安也如有憂天下之心則
不能矣故愈每自進而不知愧焉書亟上足數及門而
不知止焉寧獨如此而已惴惴焉惟恐不得出大賢之
門下是懼亦惟少垂察焉黷冒威尊惶恐無已愈再拜
　
　