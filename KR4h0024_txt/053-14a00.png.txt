以自効躬載黄屋出東門而吒之沮百萬之氣頓强楚
之威奮諸侯之魄迴霸王之機身焚孤城之下功濟廟
堂之上高祖因之以成帝業雖𢎞演納肝而無悔于犨
請矢而不疑公孫抱子而為詐孟陽寢牀以自欺其忠
則然於大業則不可希也先軫免胄以立誠鋤麑觸槐
以取喪富辰懟諫而赴翟仲由結纓而為壯其節則全
於大機則無以尚也荀息守言而死事豫讓感遇以自
殘石乞烹身以殉白漸離矐目以報丹其義則立於大