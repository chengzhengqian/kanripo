樹舖野繭田種嘉穀斵雕為樸捐珠棄玉追大庭而齊
風夢華胥而同俗非曰能爾願憑宗祏而效焉癸亥之
嵗獻春正月濟河横汾省方展義存問黎老緬慕本邦
城郭巋然桑梓如舊覽風物之憂思尋王業之艱難惟
髙祖若天地之開闢化成萬類惟太宗若日月之照臨
光于四表舉晉陽之甲除君側之盗由唐侯之封升天
子之號肇基發迹實在于兹仙駕無所或顧懐于舊土
靈魄無方儻來歸于北堂郡縣之所宜嚴奉前人有言