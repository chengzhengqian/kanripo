則其贊王公之能而稱大君子之美不為僭越也伏惟
詳察愈恐懼再拜
　　寄李翺書　　　　　　　　　裴　度
前者唐生至自滑猥辱致書札兼獲所貺新作十二篇
度俗流也不盡窺見若愍女碑烈婦傳可以激揚烈教
義煥於史氏鍾銘謂以功伐名於器非爲銘與弟正辭
書謂文非一藝斯皆可謂救文之失廣文之用也甚善
甚善然僕之知弟也未知其他直以弟敏於學而至於