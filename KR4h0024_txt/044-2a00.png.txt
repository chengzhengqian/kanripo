情之所昏交相攻未始有窮故雖終身而不自覩其性
焉火之潜于山石林木之中非不火也江河淮濟之未
流而泉于山非不水也石弗㪣木不磨則不能燒其山
林而燥萬物泉之源弗疏則弗能為江為河為濟為淮
東匯大壑浩浩湯湯為弗測之深情之動靜弗息則弗
能復其性而燭天地為不極之明是故誠者聖人之性
也寂然不動廣大清明照乎天地感而遂通天下之故
行止語言無不處於極也復其性者賢人循之而不已