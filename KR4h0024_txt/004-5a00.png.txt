天體者未知渾蓋孰是代之言天命者以為禍福由人
故作渾天賦以辨之其辭曰客有為宣夜之學者喟然而言曰旁望萬里之横山而
皆青翠俯察千仞之深谷而皆黟黑蒼蒼在上非其正
色逺而望之無所至極日月載於元氣所以或中而或
昃星辰浮於大空所以有行而有息故知天常安而不
動地極深而不測可以為觀象之準繩可以作談天之
楷式有稱周髀之術者囅然而笑曰陽動而隂静天迴