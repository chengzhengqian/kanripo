愛固不勝於百妬其為進也難
不以堯舜之心為君者具君也不以周公伊尹之心為
臣者具臣也
造父善御不能御駑駘公輸善匠不能匠散木吾知夫
不教之民也豈易御而易匠者哉陽貨者仲尼之駑駘
也互鄉者仲尼之散木也
或曰子之道有以邁千人子之貌固不足加於衆噫何
哉曰亦何異哉伊臯亦人耳孔顔亦人耳