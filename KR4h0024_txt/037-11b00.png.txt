矣經非權則泥權非經則悖是二者强名也曰當斯之
盡矣當也者大中之道也離而為名大中之器用也知
經而不知權不知經者也知權而不知經不知權者也
偏知而謂之智不智者也偏守而謂之仁不仁者也知
經者不以異物害吾道知權者不以常人怫吾慮合之
於一而不疑者信于道而已矣且古之所以言天者葢
以愚蚩蚩者耳非為聰明睿智者設也或者之未達不
思之甚也