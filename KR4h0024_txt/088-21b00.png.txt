也夫賈居闤㕓藏其貨物俟有求者雖巨人必恭然而
請賈人言其直則髙之曰必若干乃得求者率不能小
減而市矣及其人持物貨歴户而自唱曰某好物某好
貨其將市雖小兒童則艴然視之問其直幾何其唱者
且平其直必愈卑之十七八戱耳誠金玊其物貨秪以
盗有而竊置為宜然何以至是彼不求此望售也士之
干人亦然士非不能隐山林羣麋鹿脱俗姿態又思孔
子千歴削逐如此而不足以求行道學孔子者又安得