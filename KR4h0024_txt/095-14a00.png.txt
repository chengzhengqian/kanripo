無常居不粒食與土木鳥獸同其外而中明也如是向
使與漆園同代如丘明受經於仲尼矣其顔成子南榮
趎之徒歟予摳衣於君實所辱命粗舉荘生之畧直書
隠居之志以冠於篇
　　注孫子序　　　　　　　　　杜　牧
兵者刑也刑者政事也為夫子之徒實仲由冉有之事
也今者據桉聴訟械繫罪人笞死於市者吏之所為也
驅兵數萬撅其城郭係累其妻子斬其罪人亦吏之所