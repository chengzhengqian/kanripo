有以嘉其志也懸象告沴經時寢疾在蒙被之辰荅還
輦之問生可捐於浮假心獨係於𤣥真神往上清願承
恩而入道形歸下土期去禮而薄葬慈顔同氣奚敢為
言皇上閔而許之咨嗟不已開元十四年春秋三十有
四七月十四日薨於春華殿殯於龍興觀之精屋示以
出家從道例也命河南尹監䕶河南令副焉喪葬務約
成遺語也二十六日窆於故都之後印山之陽孺慕承
華悽涼薄室列薤歌於東路迴容衛於北山壽堂一閉