約以律下常圑兵數十萬以誅蔡天下乾耗四嵗然後
能取此葢五敗不去也長慶初盜據子孫悉來走命是
内地無事天子寛禁厚恩與人休息未㡬而燕趙甚亂
引師起將五敗益甚登壇注意之臣死竄且不暇復焉
能加威於反虜哉今者誠欲調持干戈灑掃垢汙以為
萬世安而乃踵前非踵前非是不可為也古之政有不
善士傳言庶人謗發是論者亦且將書於謗木傳于士
大夫非偶言而已