皆以朝服乗馬夫冠履而出只可配車而行今乗車既
停而官履不易可謂惟知其一而未知其二也何者襃
衣慱帶革履髙冠本非馬上所施自是車中之服必也
韈而昇鐙跣以乗鞍非唯不師古道亦自取驚今俗求
諸折中進退無凖且長裾廣䄂䄡如翼如鳴珮紆組鏘
鏘奕奕馳驟於風塵之内出入於旌棨之間儻馬有驚
逸人從顚墜遂使屬車之右遺履不収清道之傍絓驂
相續固以受行路有損威儀今議者皆以秘閣有梁