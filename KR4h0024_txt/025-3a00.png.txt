海外舜之十有二州周之七百餘國章亥所步禹契所
書四面輻湊各脩貢職西戎之首北虜之渠怚威愧徳
失據狼狽收其種落逃遁逺去來獻羊馬千里不絶功
既如此徳又如彼爰初嗣位首去姦孽隨所顧指應時
清寧哀天下之鰥寡釋四海之鬱結左右前後其非俊
良小大之材咸盡其用無所誅詰一和以仁由是五糓
嵗登百瑞時見六府三事惟序惟歌昔者媧皇殺黑龍
以濟冀州堯誅九嬰以定下土血兵刓刃僅就厥功以