嚴威允濟是曰能刑五伯之吏也誠不足至於智智不
足至於威大小之間朗然可見然而事在折衷理資漸
致徳宜全舉道貴兼通必也修誠而棄智誠未至而政
理或虧任智而廢威智未周而暴亂將起不若兼而行
之迭收其效一之日二之日刑明威立使人畏而不敢
欺三之日四之日智達政成使人敬而不能欺五之日
六之日志孚誠格使人感而不忍欺以寛濟猛同二氣
之和平自邇陟遐比三才之具美苟非全徳大器其孰