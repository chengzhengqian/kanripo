即遣使分道宣諭朱滔雖與賊泚連坐路逺未必同謀
朕方推至誠務欲𢎞貸如能効順亦與惟新其河南河
北諸軍兵馬並宜各于夲道自固封疆勿相侵軼朱泚
大為不道棄義蔑恩反易天常盗竊名器暴犯陵寝所
不忍言獲罪祖宗朕不敢赦其應被朱泚脅從将士官
吏百姓及諸色人等有遭其扇誘有迫以兇威苟能自
新理可矜宥但官軍未到京城已前能去逆效順及散
歸本道者並從赦例原免一切不問天下左䧏官即與