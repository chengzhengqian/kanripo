臣不輸天下之甲而多出秦甲君知誰為之謀此乃天子
自為之謀欲将夸服於臣下也今若師未叩趙而先碎
於魏是上之謀反不如下能不恥於天下乎既恥且
怒於是任智畫策仗猛将練精兵畢力再舉涉河鑑前
之敗必不越魏而伐趙校罪輕重必不先趙而後魏是
上不上下不下當魏而來也季安曰然則若之何忠曰
王師入魏君厚犒之於是悉甲壓境號曰伐趙則可隂遺
趙人書曰魏若伐趙則河北義士謂魏賣友魏若與趙