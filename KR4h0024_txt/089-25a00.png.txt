而已是知才難不可多得白野人也頗工於文惟君侯
顧之無按劒也伏惟君侯貴而且賢鷹揚虎視齒若編
貝膚如凝脂昭昭乎若玉山上行朗然映人而髙義重
諾名飛天京四方諸侯聞風暗許倚劒慷慨氣干虹蜺
月費千金日宴羣客出躍駿馬入羅紅顔所在之處賓
客成市故時人歌曰賓客何喧喧日夜裴公門願得裴
公之一言不須驅馬埒華軒白不知君侯何以得此聲
於天壤之間豈不由重諾好賢謙以下士得也而晩節