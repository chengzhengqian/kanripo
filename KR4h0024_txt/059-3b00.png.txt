敢仰視去不敢反顧永讋猛氣無生禍心聳威馴恩禽
息荒外安固萬代術何加焉敢勒銘城隅庶復隍而光
烈不昩銘曰
韓侯受命志在朔易北方之强制以全䇿亘漢横塞揭
兹雄壁如三鬬龍躍出大澤並分襟帶各閉風雷俯視
隂山仰看昭囘一夫登陴萬里洞開日晏秋盡纎塵不
來時惟韓侯方運神妙觀釁則動乃誅乃弔廓乎窮荒
盡日所照天乎未賛不䇿清廟我聖耀徳罷扄北門