宣威于陜西乃定三川凡王師之所以剋獲都邑元老
之所以發揚蹈厲公必居其先偏而當其勍劇故以御
史中丞為靈州左司馬以御史大夫為邠州刺史以工
部尚書為單于大都䕶專征上郡榆林之地入為左金
吾衛大將軍又以戸部尚書奉普王出車之重自時厥
後投艱感槩能納大忠以恤大事理蒲十六年冄陟公
台以司空兼侍中以司徒兼中書令大凡歴官二十八
次真食千八百室居節制者五副元帥者四材力絶人