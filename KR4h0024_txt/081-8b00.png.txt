知其適其或切於事則苛峭刻覈不能從容卒泥乎大
道甚者好怪而妄言推天引神以為靈竒恍惚若化而
終不可逐故道不明於天下而學者之至少也吾自得
友君子而後知中庸之門户階室漸染砥礪㡬乎道眞
然而常欲立言垂文則恐而不敢今動作悖謬以為僇
於世身編夷人名列囚籍以道之窮也而施乎事者無
曰故乃挽引彊為小書以志乎中之所得焉嘗讀國語
病其文勝而言厖好怪以反倫其道舛逆而學者以其