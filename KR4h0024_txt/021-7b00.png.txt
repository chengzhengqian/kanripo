降威人罔畏罪台恐㓂盜乃邑矧曰蕩析離居惟爾克
濟撫兹西土公拜稽首思塞休命布慈恵之政不以利
淫震雷霆之威其或宥過饔人減雙雞之膳圉人省五
馬之秣淘不獻服圬不塓棺自身已往振廪同食雖人
烟不動道殣相望不思濫以苟生咸守教以就死是不
可能也先是王公或専南山之利司農涸昆明之池收
赤岸澤將為田以便官至是悉奏罷之舟漁衡麓之守
廢蒲荷新蒸之産入自郊徂邑室有魚飱斬隂伐陽市