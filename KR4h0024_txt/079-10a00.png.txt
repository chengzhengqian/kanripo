草莽欲求其為惡者懼為善者勸其可得乎此宰相之
職也況今北虜和親縻費轉甚西戎作梗邊鄙未安所
望求方邵之才選廿傅之将聫營朔裔復河外之城振
旅湟中收隴右之地且田單匹夫也敗樂毅乗勝之師
謝艾書生也破麻秋勁鋭之卒豈有其時而無其人哉
在用與不用耳此亦宰相之職也太宗得房杜貞觀之
政成𤣥宗得蘇宋開元之業泰今相公居廟堂之上當
台衮之任與房杜蘇宋列於青史寜肯昵親愛行肺腑