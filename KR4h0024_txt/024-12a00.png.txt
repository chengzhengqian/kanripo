也脩辭立其誠所以居業也又曰君子學以聚之問以
辨之寛以居之仁以行之詩曰瑟兮僴兮赫兮烜兮有
斐君子終不可諼兮道盛徳至善人所不能忘也又曰
樂只君子邦家之基又曰嘉樂君子顯顯令徳宜民宜
人受禄于天若石泉公者可謂備君子之徳矣其為聖
朝輔佐受天之禄也宜哉賛曰
仙緒山賔靈液流津積徳累仁生賢清神孝以事親忠
以為臣履道正身秉國之鈞君子哉若人尚徳哉若人