族敦序百姓昭明萬邦咸和黎人於變立土圭以步厯革
銅渾以正天蓋唐虞氏之張帝道也天地四時六官著
禮井田三壤五圻成賦廣九廟以尊祖定六律以和神
盖三代之設王制也武緯之文經之聖謩之神化之然
猶戰戰兢兢日慎一日納規誨以進徳遂忠良以代工
講習乎無為之書討論乎集賢之殿寵勇爵貴經明翼
乎鵷鸞之列在庭毅乎貔豹之師居鄙人和旁感神寶
沓至乾符坤珍千品萬類超圖溢牒未始聞記我后以