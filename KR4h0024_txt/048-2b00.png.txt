仲舒對三代受命之符誠然非邪臣曰非也何獨仲舒
爾自司馬相如劉向揚雄班彪彪子固皆㳂襲嗤嗤推
古瑞物以配受命其言類滛巫瞽史誑亂後代不足以
知聖人立極之本顯至德揚大功甚失厥趣臣為尚書
郎時甞著貞符言唐家正德受命於生人之意累積厚
久冝享年無極之義本末閎闊會貶逐中輟不克究備
武陵即叩頭邀臣此大事不冝以辱故休缺使聖王之
典不立無以抑詭類㧞正道表覈萬代臣不勝奮激即