昔嵗取名不敢自髙今孤煢若此遊宦謂何是不復能
従故人之所朂耳但寘力田園苟過朝夕而已然待春
氣微和農事未動或筞蹇謁賢大夫兼與弟道舊未爾
間猶希尺牘珍重珍重力書無餘従表兄裴度奉簡
　　叙詩寄樂天書　　　　　　　　元　稹
九嵗學賦詩長者往往驚其可教年十五六粗識聲病
時貞元十年已後徳宗皇帝春秋髙理務用人最不欲
文法吏生天下罪過外門節將動十餘年不許朝覲死