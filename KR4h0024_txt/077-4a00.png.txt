正直登朝以嚴明作牧斯歴陽之人弗惟奉丞相御史
之符候持三尺律期於禁暴懲姦而已迺能廣吾君之
徳清人於教化教化之興始於家庭延於邦國事之體
大且非謏聞者之所及也請言其家之教化焉使君有
四子曰贊曰質曰賡曰賞聳秀之姿若瑶林植庭雪羽
馴廡克岐克嶷突而偕弁方欲以六經百氏播禮樂務
忠孝正名器導人倫如蘭有芳心泉有清源兆徳之階
於是乎始使君曰昔陳亢喜聞詩聞禮聞君子之逺其