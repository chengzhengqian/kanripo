恐退之之恐唯在不直不得中道刑禍非所恐也凡言
二百年文武士多有誠如此者今退之曰我一人也何
能明則同職者又所云若是後來繼今者又所云若是
人人皆曰我一人則卒誰能紀傳之邪如退之但以所
聞知孜孜不敢怠則同職者後來繼今者亦各以所聞
知孜孜不敢怠則庶幾不墜使卒有明也不然徒信人
口語每每異辭日以滋乆則所云磊磊軒天地者未必不
沉没且亂雜無可考非有志者所忍恣也果有志豈當