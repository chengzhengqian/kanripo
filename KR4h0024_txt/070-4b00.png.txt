年間二子皆以通經入仕稹既第判入等授祕書省校
書郎屬今天子始踐祚䇿三科以㧞天下賢俊中第者
凡十八人而稹冠其首焉由校書郎拜左拾遺不數月
讜言直聲動于朝廷以是出為河南尉長女既適陸氏
陸氏有舅姑姻族於是以順奉上以恵逮下二紀而殁婦
道不衰内外六姻仰為儀範非夫人恂恂孜孜善誘所
至則曷能使子達於邦女冝其家哉其教誨有如此者
既而諸子雖迭仕禄秩甚薄每至月給食時給衣皆始