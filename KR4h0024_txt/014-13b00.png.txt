前
古人不患寡所患患不均單醪投長河三軍盡沉淪今
人異古人結託唯親賓毁拆唯鵲巢不行鳲鳩仁鄙悋
不識分有心占陽春鸞鶴日己踈燕雀日已親小物無
大志安測栖松筠恩眷多棄故物情尚逐新瓦礫暫拂
拭光掩連城珍脣吻恣談鑠黄金成灰塵蘇秦北遊趙
張禄西入秦既變嫂叔節仍擯華陽君萬世金石交一
餉如浮雲骨肉且不顧何况長覉貧