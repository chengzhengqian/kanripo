悦褭者如舞側者如跌亞者如醉曲者如折密者如織
疎者如缺鮮者如濯慘者如别初朧朧而下上次鱗鱗
而重疊錦衾相覆繡帳連接晴籠晝薰宿露宵裛或灼
灼騰秀或亭亭露竒或颭然如招或儼然如思或帶風
如吟或泫露如悲或重然如縋或爛然如披或迎日擁
砌或照影臨池或山雞已馴或威鳳将飛其態萬萬胡
可立辨不窺天府孰得而見乍疑孫武來此敎戰其戰
謂何摇摇纖柯玉欄風滿流霞成波歴階重臺萬朶千