司勲郎中遷中書舍人凡四任九年専掌詔誥大則發
德音修典冊洒朝廷之利澤增盛德之形容小則褒才
能叙官業分别流品申明誡勸無誕辭無巧語誠直温
潤真王者之言公昔自纂録為制集五十巻託於友人
湖南觀察使楊公慿為之序故今不在編次内其他千
名萬狀隨意所屬牢籠今古窮極㣲細周流於親愛情
理之間磅礴於勲賢乆大之業不為利疚不以菲廢本
乎道以行乎文故能獨步當時人人心服非以德爵齒