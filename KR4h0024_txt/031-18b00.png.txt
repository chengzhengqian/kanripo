官品以禮収𦵏自頃軍旅所給賦役繁興吏因為姦人
不堪命咨嗟怨苦道路無聊汔可小康與之休息其墊
陌及税間架竹木茶漆𣙜鐵等諸色名目悉宜停罷京
畿之内屬此冦戎攻劫焚燒靡有寧室王師仰給人以
重勞特宜减放今年夏税之半朕以兇醜犯闕遽用干
征爰度近郊息駕兹邑供儲克辦師旅攸寕式當褒旌
以志吾過其奉天冝升為赤縣百姓並給復五年尚徳
者敎化之所先求賢者邦家之大本永言兹道夢想增