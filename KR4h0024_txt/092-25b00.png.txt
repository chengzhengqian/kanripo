州司功太夫人棄敬養公自傷悼以事君故踐危亂而
不能安親既受汙非其疾而貽親之憂及随牒願終養
而遭天不弔由是銜㒺極之痛者三故雖除䘮抱終身
之戚焉謂志已厭息陳力之願焉因屏居江淮間省躬
遺名誓心自絶無何詔授左補闕又加尚書司封員外
郎璽書連徵公卿已下傾首延佇至止之日將以司言
處公公曰焉有節辱志者可以荷君之寵乎遂移疾
請告故相國梁公峴之領選江南也表為從事加檢校