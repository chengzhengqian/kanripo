體以虚舟應物世累不能干其神以公器濟時江海不
能開其慮故軒裳鍾鼎於我如浮雲大位遐年在生爲
逆旅享年七十有七歴任二十有四順如也夫人韓國
夫人博陵崔氏詩書之門金玉其度先公而殁今則袝
焉嗣子發丕堅粲垂向吕稷望咸等並强學懿文保家
繼代忠足以勵行孝足以揚名叙徳立銘願昭先烈掌
文之客敢忘大猷其詞曰
有唐宗臣爲國元老清明淳粹全徳體道磊落臣節深