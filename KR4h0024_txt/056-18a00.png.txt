天下爲國爲家或哲或仁烈祖贈太師府君諱澣歴給
事中中書舎人吏部侍郎止於平陽太守出入陟降中
行山立至今言開元名臣者稱公有遺愛焉實生先公
贈國子祭酒府君諱履道貞厲仕至左龍武軍倉曹
積厚於上流光於下其位不充故大受於成公公既齓
而孤哀過成人屬幽陵横潰中夏如燬奉太夫人安輿
違難於越得子州支伯之故地而偕隱焉誅草茅以順
居息恱山水以資仁智方茂天爵用觀靈龜嘉招重問