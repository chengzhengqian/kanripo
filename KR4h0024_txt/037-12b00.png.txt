之者亡善用則集乎百祥昧用則來乎百殃故天之一
發龍蛇為之起陸人之一發天地為之反覆范蠡善用
也勾踐以之克霸無極昧用也楚國於焉殄瘁至哉斯
術也莫不以合義為本趣時為用茍悖於義則悦隨者
寡未逢於時則虚其事稽其取與離合之際可謂神矣
雖離婁之目不可視烏獲之力不可制南金之利不可
斷迅雷之聲不可及夫神器至重也堯不與子而禪於
舜葢取聖之機也舜不讓丹朱而復禪禹葢取時之機