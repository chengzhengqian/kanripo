之盛故太學興廢從古及今皆興於理化之時廢於衰
亂之代所以俾風俗趨末而背本好虛而忘實盖由國
學廢講論之禮儒者靡師資之訓自是以降不本經義
不識君臣父子之道不知禮樂制度之方和氣不流悖
亂遂作其師氏之廢如是之害也今天下遭逢聖明蕩
除瑕穢前代所不能舉百王所不能行而陛下行之萬
方傾耳兆人企踵思望聖化希承德風而德盛道光闕
弦歌之雅詠政流化洽鮮儒學之高風頃自羯胡亂華