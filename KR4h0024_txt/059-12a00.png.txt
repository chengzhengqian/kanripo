上嘉其動而中禮乃命宰臣採其元功傳於惇史臣徳
裕敢颺言曰夫兵者所以除暴害也爱人則惡其為害
禁暴則惡其為亂雖叡智不殺化之以神至徳允懐招
之以禮然書有猾夏之戒傳有循刑之訓虞舜四罪乃
成大功文王一怒以至無侮非徳敎之助歟仁聖文武
章天成功神徳明道大孝皇帝熈我文典煥乎光明極
象外之㣲臻於至道鼓天下之動致於中和慮必鉤深
退而藏密故能神幾獨照成未兆之謀威光逺震制不