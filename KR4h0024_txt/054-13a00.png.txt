輿得𩔗其話言而鋪其馨香云公字君卿京兆杜陵人
不書名尊大臣也清明廉直温毅𢎞重易簡之道本於
徤順忠智之謀發為事業慮善以動得時大行其初筮
仕州府交辟韋尚書元甫實為已知始自椽吏累為命
介盈庭闢辯積歲疑留者片言以聽斷含寃自誣具獄
論殺者覆視而全活江介吏師以為神明由殿中侍御
史轉主客員外郎工部郎中再為撫州刺史以御史中
丞領容州刺史經畧使入為金部度支二郎中復兼中