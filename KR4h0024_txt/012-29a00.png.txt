校尉羽書飛瀚海單于獵火照狼山山川蕭條極邊土
胡騎憑凌雜風雨戰士軍前半死生美人帳下猶歌舞
大漠窮秋塞草衰孤城落日鬭兵稀身當恩遇恒輕敵
力盡闗山未解圍鐵衣逺戍辛勤久玉筯應啼别離後
少婦城南欲斷腸征人薊北空迴首邊風飄飄那可度
絶域蒼茫何所有殺氣三時作陣雲寒聲一夜傳刁斗
相看白刃血紛紛死節從來豈顧勲君不見沙塲征戰
苦至今猶憶李將軍