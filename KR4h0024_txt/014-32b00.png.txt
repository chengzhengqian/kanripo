誰言碧山曲不廢青松直誰言濁水況不汙明月色我
有青松心俗騁風霜力貞明既如此摧折安可得
　　汾隂行　　　　　　　　　李　嶠
君不見昔日西京全盛時汾隂后土親祭祠齋宫㝛寢
設厨供撞鍾鳴鼓樹羽旗漢家四葉才且雄賓延萬靈
服九戎柏梁賦詩髙宴罷詔書法駕幸河東河東太守
親掃除奉迎至尊導鑾輿五營將校列容衛三河縱觀
空里閭回旗駐蹕降靈場焚香奠醑邀百祥金鼎發食