髙下相形而尊卑各異惟神㫁繫之於是本先帝取之
以義壬辰既格于道祖乗輿即以是日致齋于九室所
以昭達孝之誠所以明經天之質具禮有素六官咸秩
大輅每出或黎元不知豐年則多而筐筥甚實既而太
尉㕘乗司僕扈蹕望重闉以肅恭順法駕之徐疾公卿
淳古士卒精一黕宗廟之愈深抵職司之所密宿翠華
於外户曙黄屋於通術氣凄凄於前旒光靡靡於嘉栗
階有賓阼帳有甲乙升降之際見玉柱生芝擊拊之初