羅千乗與萬騎曽不得半乎其中厥初經營天下既乂
文物未周孤其壮麗盖重施於勞非不懐也乃眷睿孫
睿孫開元萬㝢晏清而大和奄書契之所論既克廣於
崇構聲明備而益尊盖聖皇之孝也揮綽變化兮動摇
乾坤其東於是𢎞文教而開館對日華之清閾蓋左學
之遺制協前王之講徳其西於是延載筆之良史俯月
華之峻扉集賢人於别殿朝命婦於中闈王風闡而成
化隂教備而不虧加以詠周詩而展親睦魯衛而敦叙