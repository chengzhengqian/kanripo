謂佛次第而言則不應是此雜亂若謂佛偶然而説則
不當名為因縁前後不論其義安在此其未諭者二也
上人耆年大徳後學宗師就出家中又以説法而作佛
事必能研精二義合而通之仍望指陳者於翰墨蓋欲
藏於篋笥永永不忘也其餘疑義亦續啟問居易頓首
　　與崔連州論石鍾乳事書　　　　栁宗元
某白前所以致石鍾乳非良聞子敬所餌與此類又聞
子敬時憤悶動作宜以為未得其粹美而為麤鑛燥悍