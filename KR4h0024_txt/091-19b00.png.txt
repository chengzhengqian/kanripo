　　　　　　　　　　　　　　　鄭　亞
綸紼之興載籍之始先王發號施令明罰勑法蓋本於
此也唐虞之盛二典存焉夏殷之隆厥有訓誥自𦙍征
甘誓乃有誓命之書皆三代之文一王之法也虞夏之
際代祀綿逺其代工掌制之名氏莫得而知至于成湯
太甲則有仲虺伊尹為之訓誥髙宗得傅說則有說命
之篇周公邵公相成王則有洛誥酒誥周官顧命秦始
皇帝并一區宇丞相李斯實掌其言漢興當秦焚書之