遂畱爲刑部尚書復幹鹽鐵冬拜中書侍郎平章事仍
其職匡維激發始以進賢爲急上方有意河朔以財賦
始出於方土二年公用相印爲淮南節度使以其職隨
之四年言事者謂鹽運之設其畱京師用制方土加檢
校司空去其使未幾上念公成法又以使屬公加司徒
今上踐祚急詔徴公至即拜左僕射同中書門下平章
事仍其使尋兼太清宫使後進爵至太原郡開國公食
邑二千户進階至金紫光禄大夫年七十二而薨公入