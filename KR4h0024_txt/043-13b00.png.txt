能嗣其親不曰子乎吾觀夫今之世誨其子者必檟肌
篣骨傷愛毁性以為教嗚呼孟子所謂古者易子而教
誠有㫖歟不能教其子者是亡其身者也不能得其親
者是捨其族者也古者佞臣愛人之貴過乎其親必捨
而事之公子開方是也愛人之權過乎其子必殺而狥
之易牙是也自兹已降為夫强臣者將欲奪人之宗必殺己子王莽殺子宇是也噫教尚不可况其殺歟或曰
均是親也均是害也則周公誅管蔡石碏殺石厚叔向