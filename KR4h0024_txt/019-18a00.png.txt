時而否至理也無代而亡固存乎大聖之生也乘運而
作鼓天下之動安天下之危故奬順成功自古之啓佑
之也如彼克定多難自天之叶賛之也如此初中宗違
代后黨窺隙大道狃於得志羣慝起而擅朝若綴旌旒
然當此時也天與若不取鬼謀若不恊則我祖宗之業無
乃將墜而億兆之命亦猶倒懸聖上感之提劒而起雷
霆一奮妖沴以清内難既衰外虞有謐推戴太上昭臨
萬邦實天之為與人更始系皇統維乾綱決綻補壊蕩