浮屠氏之言禪者庶幾乎盡也有口無所用其辯巧厯
無所用其數愈得者愈失愈是者愈非我則我矣不知
我者誰氏知則知矣不知知者何以無其無不能盡空
其空不能了是者無所不是得者無所不得山林不必
寂城市不必喧無春夏秋冬四時之行無得失是非去
來之蹟非盡無也冝於順也遇所即而安故不介於時
當其處無必故不跼於物其大㫖如此其徒雖千百得
者無一二近代言之者必有宗宗必有師師必有傳然