躍况詔徴隐逸州貢茂異衡之際㑹千載一時君侯復
躬自執玊陪鑾日觀此州名藩必有所舉當是舉者非
衡而誰伏願不棄賢才賜以甄奬得奔大禮升聞天朝
衡因此時策名樹績報國榮家令當代之士知出君侯
之門矣顥不勝區區敢聞左右俯伏階墀用增戰汗
　　與李勃書　　　　　　　　　田𢎞正
𢎞正珍重執事之心積二十餘年竟不獲自道於執事
者徒懇懇終日常恐空老而無所師誠固内不自安矣