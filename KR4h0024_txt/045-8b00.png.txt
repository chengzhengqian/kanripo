而復聞齊宋鄭衞之樂張於宫中撞金擊石草木競發
堅城雉坼崇山峰墜鳥獸狂悸淮湖皆沸首飾戴千金
一膳頃千家恥不相及者以粒計倉禄之衆半於平人
秣馬之費倍於租入其餘竒麗之富奉養之侈率與是
侔楚王甚泰而楚人甚病申叔請老而不與政言未畢
晉侯舒氣而伸幹曰向先生言亦可為也何哉客曰此
未足累楚故曰可為也若張而無厭則不可為也晉侯
色生力起斥御者撤膳羞而請曰先生終説寡人病幸