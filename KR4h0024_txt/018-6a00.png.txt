遟白日晩嫋嫋秋風生嵗華盡摇落芳意竟何成
蒼蒼丁零塞今古緬荒途亭堠何摧兀暴骨無全軀黄
沙漠南起白日隱西隅漢甲三十萬曽以事匈奴但見
沙場死誰憐塞上孤樂羊為魏將食子殉軍功骨肉且相薄他人安得忠吾
聞山中相乃屬放麑翁孤獸猶不忍况以奉君終
市人矜巧智於道若童蒙傾奪相夸侈不知身所終曷
見𤣥真子觀世玉壺中杳然遺天地乘化入無窮