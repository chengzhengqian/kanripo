寛底劉之罪興惻隐之仁廻霜収電為之反禾及單于
慕義景付朔邉耀徳戢兵謙臨是受至於備文物展國
容莫不先甲而布甘澤丁辰而廓隂翳和景晏温卿靄
絪緼斯所謂神祗之心應矣天人之際交矣於是服冕
之士戴鶡之倫暨藩衞邦伯黄髪鮐背不謀而進曰陛
下𤣥黙天睟輝光日新大矣孝熙四極爰臻誠宜玉版
温潤鏤鴻明之徳神寳焜燿薦萬斯之年丕惟大典不
可辭也陛下猶謙退固拒至于三四羣臣不已乃曰俞