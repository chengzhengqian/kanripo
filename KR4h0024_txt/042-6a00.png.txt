之君皆欲祖宗其父至于功徳未著不敢妄加廟稻者
情非不欲限禮而已矣故禮之行於宗廟父子不得遂
其私而況成康又得以天地之公器大典獨私於周公
乎周公有大勲于周土田附庸以益之則可秬鬯圭瓉
以賜之則可若天子禮樂成康所恃以為尊也胡可以
假人成康雖欲尊於周公伯禽其忍受之以出僣其君
入陷其父乎若周公躬制禮樂墳土未乾而子孫不克
負荷亂王者之度孔子稱其衰不亦宜乎