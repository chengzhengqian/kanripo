　　座右銘　　　　　　　　　　白居易
崔子玉座右銘予竊慕之雖未能盡行常書屋壁然其
間似有未盡者因續為座右銘
勿慕貴與富勿憂賤與貧自問道何如貴賤安足云聞
毁勿慼慼聞譽勿欣欣自顧行何如毁譽安足論無以
意傲物以逺辱於人無以色求事以自重其身遊與邪
分岐居與正為鄰於中有取捨此外無踈親修外以及
内静養和與真養内不遺外動率義與仁千里始足下