有所未孚心有所未逹固其然也臣聞昔漢元帝即位
之初更制七十餘事其心甚誠其稱甚美然而綱紀日
紊國祚日衰姦宄日强黎元日困者以其不能擇賢明
而任之失其操柄也自陛下御㝢憂勤兆庶屢降德音
四海之内莫不抗首而長息自喜復生於死亡之中伏
惟陛下慎終如始以塞萬方之望誠宜揭國權以歸其
相持兵柄以歸其將去貪臣聚歛之政除姦吏因縁之
害唯忠賢是近唯正直是任内寵便辟無所聼焉選清