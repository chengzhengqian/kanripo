光兵馬使李希倩等逆賊朱泚與同惡姚令言張芝等
輕騎走出臣已遣兵馬使李希竒追攝計即誅夷臣竊
以此賊包藏逆謀參㑹凶徳祲氛其氣豺虎其心背先
皇亭育之恩傷陛下𤣥黙之化漢之莽卓未有如此之
大者也或者上天之意申儆於巨唐中興之期光啓於
陛下不然何王師奮發勢無駐於建瓴醜類搶攘功有
輕於折箠猶逃密網尚返隻輪誠當盡敵之時更發追
亡之騎且稽分體未即燃臍快億兆之歡心蕩宗社之