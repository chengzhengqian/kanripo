陽鬼神為之佐夫子巍然統而辯之復引堯舜禹湯文
武周公為之助則其徒不為劣其治不為僻彼四君二
臣不為無知一旦不信背而之他仍族滅之儻不生夫
子紛紜冥昧百家鬬起是已所是非已所非天下隨其
時而宗之誰敢非之縱有非之者欲何所依據而為其
辭是楊墨駢慎已降百家之徒廟貎而血食十年一變
法百年一改教横斜高下不知止泊彼夷狄者為夷狄
之俗一定而不易若不生夫子是知其必不夷狄如也