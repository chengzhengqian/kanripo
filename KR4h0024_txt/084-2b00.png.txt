思之音也自夫子至梁陳三變以至衰弱嗟乎闗雎興
而周道盛王澤竭而詩不作作則王道興矣天其或者
肇往時之亂為聖唐之治興三代之文者乎老夫雖知
之不能文之縱文之不能至之況已衰矣安能皷作者
之氣盡先王之敎在吾子復而行者皷而生之冕頓首
　　與徐給事論文書
文章本於教化形於治亂繫於國風故在君子之心為
志形君子之言為文論君子之道為敎易云觀乎人文