速平冦賊之為事邪自秦漢以来亦嘗有立大功而不
知止能保其終者即韓侍中親率重兵以壓境矣田司
空深入賊地以立功矣凡人之情亦各欲成功在已唯
恐居下顧宰相銜命領三數書生指麾来臨坐而享其
功名奪人之功不可一也功高不賞不可二也兵者危
道萬一旬月不即如是坐棄前勞不可三也凡三事昭
灼易見豈或事在於已而云未熟邪伏望試以狂言訪
於所知之厚者意切辭盡不暇文飾伏惟少賜省察翺