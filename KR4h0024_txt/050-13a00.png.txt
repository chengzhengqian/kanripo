與竹書周書同文也其下言方乃死者所以釋陟為死
也地之勢東南下如言舜南廵而死宜言下方不得言
陟方也以此謂舜死葬蒼梧於時二妃從之不及而溺
死者皆不可信也二妃旣曰以謀語舜脱舜之厄成舜
之聖堯死而舜有天下為天子二妃之力宜常為神食
民之祭今之渡湖江者莫敢不進禮廟下元和十四年
春余以言事得罪黜為潮州刺史兹地於漢實南海之
掲陽癘毒所聚懼不得脱死過廟而禱之其冬移袁州