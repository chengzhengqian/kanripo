道軼百王功髙萬古事有不便理資變通其乘馬衣冠
竊謂宜從省廢臣懐此異議其來自乆日不暇給未及
抑揚今屬殿下親從齒胄將臨國學凡有衣冠乗馬皆
憚此行所以輒進狂言用申鄙見謹議
　　公卿巳下冕服議　　　　　　楊　炯
古者太昊庖羲氏仰以觀象俯以察法造書契而文籍
生次有黄帝軒轅氏長而敦敏成而聰明垂衣裳而天
下理其後數遷五徳君非一姓體國經野建邦設都文