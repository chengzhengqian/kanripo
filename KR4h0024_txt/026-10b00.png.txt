召公右伯禽魯而太公齊快其藴則興禮樂而朝諸候
措刑罰而美敎化之至也可不謂信然哉及夫秦則不
然滅先王之學曰将以愚天下黜師保之位曰将以明
君臣胡亥之生也詩書不得聞聖賢不得近彼趙髙者
詐宦之戮人也而傅之以殘忍戕賊之術且曰恣睢天
下以為貴莫見其面以為尊是以天下之人未盡愚而
亥固已不能分獸畜矣趙高之威懾天下而胡亥固
已自幽於深宫矣彼李斯者秦之寵丞相也困讒寃死