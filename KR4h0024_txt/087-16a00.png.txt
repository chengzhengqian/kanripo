此所謂勸賞不必徧加乎天下而天下從焉者也因人
之所欲為而遂推之之謂者也伏惟覽詩書孟子之所
指念育才錫福之所以考古之君子相其君之道而忘
自進自舉之罪思設官制禄之故以誘致山林逸遺之
士庶天下之行道知所歸焉小子不敢自揆其常所著
文輒採其可者若干首録在異巻辱賜觀焉干黷尊嚴
伏地待罪愈再拜
　　後十九日復上書