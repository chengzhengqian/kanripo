寒泉子秦之處士見秦惠王曰客有自趙來以約從連
横事説大王者為誰惠王曰東周人蘓秦也寒泉子曰
書十上王弗聴有之乎曰然其道如王王邪霸邪曰黜
其霸以濟王乎曰然則何上書之煩而用之疎乎惠王
曰䤈雞不能混雷霆嬰兒不能抗烏獲者響與力懸絶
故也蘓子誠辯矣安能以三寸舌謀山東諸侯使西面
朝秦者乎寡人非不知不破一領申不折一隻矢之為
利也顧其猶捕風耳諸侯不可一非一朝也齊桓晉文