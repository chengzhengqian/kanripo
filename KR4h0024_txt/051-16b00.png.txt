予何聖人之窮乃有如是邪噫俾夫子生於堯之代堯
必後舜而先夫子生於舜之代舜則必先夫子而後禹
聖人得時化可知也如舜禹生於夫子之年則不過守於
田畝之中安有夫子之教垂於無窮若今日之澶漫者
乎惟夫子生實陪臣沒乃王爵有聖徳也惟紂生實殷
辟死曰獨夫有逆徳也惟爵謚在徳惟徳有聖有逆惟
聖逆在人不在於尊嗚呼夫子聖人之極歟鳯鳥不至
無其時也秦人燒書文之衰也帝唐爵王徳之興也惟