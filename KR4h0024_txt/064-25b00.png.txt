以行不可將以聞曰願間嵗乃往明年楊去相位竄謫
南海上終如其志趙郡李萼辨博人也為岳州盛氣欲
屈其道聞一言服為弟子河東裴藏之舉族受教京兆
尹𢎞農楊公以其隠地為道塲和州刺史張惟儉買西
峯廣其居凡以貨利委堂下者不可選紀受之亦無言
將終命其大弟子懐逺授以道妙終不告其姓或曰周
人也信州刺史李某為之傳長沙謝楚為行狀博陵崔
行儉為性守一篇凡以文辭道和尚功德者不可悉數