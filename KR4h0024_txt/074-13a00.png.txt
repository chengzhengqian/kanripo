二月辛亥宣州刺史獨孤霖書
　　李白酒樓記　　　　　　　　沈　光
有唐咸通辛巳嵗正月壬午吳興沈光過任城題李白
酒樓夫觸强者靦緬而不發乗險者帖薾而不進潰毒
者隱忍而不能就其鍼砭摶猛者持疑而不能盡其膽
勇而復視其强者弱之險者夷之毒者甘之猛者柔之
信乎酒之作於人也如是翰林李公太白聰明才韻至
今為天下唱首業術正救天必賦之矣致其君如古帝