嘉之數召與語知其有輔弼才擢授中書舍人賜金魚
袋翰林學士丞㫖尋拜工部侍郎旋守本官同中書門
下平章事公既得位方將行已志荅君知無何有憸人
以飛語構同位詔下按驗無狀上知其誣全大體與同
位兩罷之出為同州刺史始至急吏緩民省事節用嵗
収羡財千萬以補租其餘因弊制事贍上利下者甚多
二年改御史大夫浙東觀察使將去同同之耆㓜鰥獨
泣戀如别慈父母遮道不可遏送詔使道呵麾鞭有見