年賦鷦鷯可謂達養蒙晚節希鸞鵠長飛戾曽穹知進
不知退遂令其道窮伊昔辨福初胡為迷禍終方驗嘉
遁客永貞天壤同
聖人垂大訓奥義不茍設天道殃頑兇神明祐懿哲斯
言猶影響安得復迴穴鯀瞍誕英睿唐虞育昬孽盗跖
何延期顔生乃短折魯隠全克讓禍機遂濳結楚穆肆
巨逆福柄奚赫烈田常弑其主祚國久罔缺管仲存霸
功世祖成詭説漢氏方版蕩羣閹恣邪譎謇謇陳蕃徒