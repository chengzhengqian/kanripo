一有不知則必自與鈆鈍者亦不多逺也毛嬙後於宿
瘤而行有目者覩之固即分矣一有不分則必自與宿
瘤亦不多逺也苟與乎擁腫礫石鈆鈍宿瘤輩果殊異
則不能移凡眼所擇況逃乎良工巧冶有識者之目哉
今禮部侍郎之目固亦國之良工巧冶有識者之目也
於中再擇再不中是直已為擁腫礫石鈆鈍宿瘤矣何
止與斯不逺哉此所以因事自罪而不喜也或諭之曰
今之道尚光子之所以不振者晦過也子之道豐蔀也