日慎一日以至于今一紀之勞勤亦至矣萬邦之俗化
漸行矣将成夙願脫屣寰區昔堯之禪舜惟能是與舜
以命禹匪私其親神器之重允歸公授皇太子某有大
功于天地定阽危于社稷温文既習聖敬日躋委之監
撫已移年歳時政益明庶功惟序朕之知子庶不負時
歴數在躬宜陟元后可令即皇帝位有司擇日授冊朕
方比跡洪古希風太皇神與化遊思與道合無為無事
豈不美歟王公百寮宜識朕意