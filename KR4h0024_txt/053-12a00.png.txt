忠者勸其為式也不亦大哉而夫子稱殷有三仁豈無
微㫖嘗敢賾之曰存其身存其祀亦仁也亡其身存其
國亦仁也若進死者退生者狂狷之士將奔走焉褒生
者貶死者宴安之人將寘力焉故同歸諸仁各順其志
殊途而一揆異行而齊致俾後之人優柔而自得焉蓋
春秋微婉之義也必將建皇極敘彛倫𢎞在三之規埀
不二之訓以昭於世則夫人臣者既移孝于親而致之
於君焉有聞親失而不爭覩親危而不救從容安地而