其愚直任此拙難入門無為言之侣出谷罕求聲之援
生平琴曲惟以下調相哀疇昔朋逰詎有中人見識誠
不幾乎幽蘭芳蕙實有愧乎枯木朽株自獲忝㣲班預
聞賤事佩紛綸之雅訓承肅穆之清塵有日矣亦曾越
嚴序趨下風希口吻之芳音候眉宇之陽氣而堂上百
里鬷明無撤器之因門下三千毛遂乏處囊之地雖願
披心膽進欵誠雲漢逾邈風流遂逺夫客果有能不孤
彈劒之食士實難盡誰知執矢之工此昔人所以慷慨