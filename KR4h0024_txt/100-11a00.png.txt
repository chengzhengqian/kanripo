王故戚不敢言太尉自州以狀白府願計事至則曰天
子以生人付公理公見人被暴害因恬然且大亂若何
孝德曰願奉教太尉曰某為涇州甚適少事今不忍人
無寇暴死以亂天子邊事公誠以都虞候命某者能為
公已亂使公之人不得害孝德曰幸甚如太尉請既署
一月晞軍士十七人入市取酒又以刀刺酒翁壞釀器酒
流溝中太尉列卒取十七人皆斷頭拄槊上植市門外
晞一營大譟盡甲孝德震恐召太尉曰将奈之何太尉