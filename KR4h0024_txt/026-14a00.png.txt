朝命官取偁乎師氏當然後可以陳四代之禮禮興無
窮之風開素王之堂削青衿之篇人㢘隅俗捐諍端
天下之仁人相則焉是以徳由此澤敎由此流若水之
潤下浲涌植物利不浩哉今覩斯壊甚不然乎在昔學
有六舘居類其業生有三千盛侔於古近秊禍難寖用
耗息陛下君臨宿弊尚在執事之臣顧為不急升當學
之徒罔敢上逹積微成慝超稔歴紀賤臣極言誠合要
道具六舘之目其曰國子太學四門書律筭等今存者