耳豈可知其所由來哉牧幼讀禮至於四郊多壘卿大
夫之辱也謂其書真不虚説年十六時見盜起圜二三
千里係戮将相族誅刺史及其官屬屍塞城府山東崩
壞殷殷焉聲振朝廷當其時使将兵行誅者則必壮健
善擊刺者卿大夫行列進退一如常時笑歌嬉逰輒不
為辱非當辱不辱以為山東亂事非我輩所當知牧自
此謂幼所讀禮真妄人之言不足取信不足為教及年
二十始讀尚書毛詩左傳國語十三代史書見其樹立