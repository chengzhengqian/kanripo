詞逺致一以矯之則是以文字為意也且文者聖人假
之以達其心逹則已理窮則已非故髙之下之詳之略
之也愚欲去彼取此則安步而不可及平居而不可諭
又何必逺闗經術然後騁其材力哉昔人有見小人之
違道者恥與之同形貌共衣服遂思倒置眉目反易冠
帶以異也不知其倒之反之非也雖失於小亦異於君
子矣故文之異在氣格之髙下思致之深淺不在磔裂
章句隳廢聲韻也人之異在風神之清濁心志之通塞