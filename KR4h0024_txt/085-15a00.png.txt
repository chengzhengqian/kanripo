類而后神躍而色揚今之贄藝者反是若即醫而靳其
病也唯恐彼之善察藥之我攻耳以為率人以謾莫能
自振痛哉且工之尤者莫若伎於文章其能不死於詩
者比他伎尤寡豈可容易校量哉國初主上好文雅風
流特盛沈宋始興之後傑出於江寧宏肆於李杜極矣
右丞蘇州趨味澄夐若清沅之貫達大厯十數公抑又
其次焉力勍而氣孱乃都市豪估耳劉公夢得楊巨源
亦各有勝㑹閬仙無可劉得仁輩時得佳致亦足滌煩