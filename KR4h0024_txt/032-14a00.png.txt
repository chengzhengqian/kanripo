明孝皇帝崩于神龍殿旋殯于太極殿之西階粤以寶
應二年三月甲辰朔十一日將遷座于泰陵禮也象物
已設仙馭將飛空聞脱屣無復求衣孝孫皇帝親臨遣
奠意延晷刻向池綍而涕流想山園而心惻九天兮無
所一往兮何極感貽美於孫謀俾述事於祖徳其詞曰
天厭隋亂中原無主人歸唐徳上帝是輔以聖易暴興
文繼武義冠殷湯威包漢祖仰膺厯數光宅區宇惟皇
得一承乾嗣五赫哉厥初萬物斯覩景龍之際乾儀反