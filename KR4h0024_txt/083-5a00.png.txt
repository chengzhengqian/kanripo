對策不訪名物不徴隠奥求通理而已求辨惑而已習
常而力不足者則不能迴復於此故或得其人庶他時
有通識懿文可以持重不遷者而不盡在於齪齪科第
也明經問義有幸中所記者則書不停綴令釋通其意
則牆面木偶遂列上第末如之何頃者叅伍其問令書
釋意義則於䟽注之中苟刪撮㫖要有數句而通者昧
其理而未盡有數紙而黜者雖未盡善庶稍得之至於
来問明六經之義合先王之道而不在於注疏者雖令