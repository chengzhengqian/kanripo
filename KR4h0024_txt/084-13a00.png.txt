於其地不易者十八九而又將豪卒愎之處因喪負衆
橫相賊殺告變駱驛使者迭窺旋以狀聞天子曰某色
將某能遏亂亂衆寧附願為其帥名為衆情其實逼詐
因而可之者又十八九前置介倅因縁交授者亦十四
五由是諸侯敢自為㫖意有羅列兒孫以自固者有開
導蠻夷以自重者省寺符篆固於几閣甚者擬㫖詔視
一境如一室刑殺其下不啻僕畜厚加剥奪名為進奉
其實貢入之數百一焉京城之中亭第邸店以曲巷斷