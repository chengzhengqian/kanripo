尊信左公能殺之於戲近年已来以隂陽變怪將鬼神之道
罔上惑下得尊重於當時者日見斯人黄之巫女亦以妖妄
得䝉恩澤朝廷不問州縣惟其意公忿而殺之則彼可誅戮
豈獨巫女知左公者誰曰不可訟乎三拜遷侍御史判金州
刺史將去黄人多去思故為黄人作表如左氏世系左公
厯官及黄之門生故吏與巫女事則南陽左公悉記之
　　陸歙州述　　　　　　　　　　李　翺
吴郡陸㕘字公佐生于世五十七年明于仁義之道可