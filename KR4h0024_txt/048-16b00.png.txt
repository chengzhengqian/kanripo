雄仕漢遇新室之亂既不能去之又懼禍及乃為斯文
以媚而取容嗚呼鳳固若是邪果若是則鳳遇繒繳而
猶徊𦍤其間邪君子之仕也所以行道道之不行也則
可以明其節彼莽之不臣雄時在列冝以君臣之義興
亡之理匡救之以行其道苟畏其威愛其死則可㧞簪
髙謝以明其節詎有苟禄貪生徇非飾詐廣引秦過以
喻惡德則是稔其簒逆也與古之持顛危死名節者背
而馳也嚮者所著者鳳之說得不為誣鳳也哉雞常禽