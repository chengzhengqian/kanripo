其莫可及也三代令王質文迭救百偽滋熾風流寖微
自漢而降足徴蓋寡朕顧惟昧道祗荷丕搆奉若謨訓
不敢荒寜任賢愓勵宵衣旰食詎追三五之遐軌庶紹
祖宗之鴻緒而心有所未逹行有所未孚由中及外闕
政斯廣是以人不率化氣或堙厄災旱竟歳播殖愆時
國廪罕蓄乏九年之儲吏道多端微三載之績京師為
諸夏之本也將以觀理而豪猾踰檢太學明教化之源
也期於變風而生徒惰業列郡在乎頒條而干禁或未