炎焚大澤之中二月乙丑皇帝以五命之服詔太僕崔
偁總中權専上將誓軍前之士郤城下之盟又命内常
侍劉日新振鼓鐸之音䕶羌戎之長林竦蝟合㑹于東
郊粤庚午髙牙大斾鐵馬長鍛歕以清笳陣以雲蛇列
于四衝蓬頭執㦸鼓以靈鼉進于逵路趫悍獷猤虎裘
蝯臂北陵于土門之隊銄車雲梯强弩堅楯齊傳于西
烽之亭於是引熊虎之師杖龍蛇之劍矛㦸四起烟塵
火色金鼓一振天地徘徊血亂𤣥黄聲囂瓦屋是風雲