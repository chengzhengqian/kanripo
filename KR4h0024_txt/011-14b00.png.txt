采采者菊芬其榮斯紫英黄萼照灼丹墀愷悌君子佩
服攸宜王國是維大君是毗宋即太尉文/貞公之子也貽爾子孫百
禄萃之
采采者菊于邑之城舊根新莖布葉垂英彼美淑人應
家之禎有弦既鳴我政則平宜爾棟崇必復其慶
采采者菊于邦之府隂槐翳栁邇楹近宇彼勞者子喧
卑是處慨其莫知藴結誰語企彼高人色斯遐舉
采采者菊于賓之館既低其枝又弱其幹有匪君子是