純漆光芒掣梁棟之間寒風凛冽雖趾矯千變林嶺萬
穴繫叢薄之不開突杈枒而皆折又有觸邪之義也久
而服勤是可吁畏必使烏攫之黨罷鈔盜而潛飛梟怪
之羣想英靈而遽墜豈比乎虚陳其力叨竊其位等摩
天而自安與槍榆而無事者矣故不見其用也則晨飛
絶壑暮起長汀來雖自負去若無形置巢嶻養子青
冥倐爾年歲茫然闕廷莫試鉤爪空迴斗星衆鶵儻割
鮮於金殿此鳥已将老於巖扃