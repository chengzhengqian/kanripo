得於是而歸為父母榮也雖其父母之心亦皆然詹在
側雖無離憂其志不樂也詹在京師雖有離憂其志樂
也若詹者所謂以志養志者歟詹雖未得位其名聲流
於人人其徳行信於友朋雖詹與其父母皆可無憾也
詹之事業文章李翺既為之傳故作哀辭以舒余哀以
傳於後以遺其父母而解其悲哀以卒詹志云
求仕與友兮逺違其鄉父母之命兮子奉以行友則既
獲兮禄實不豐以志為養兮何有牛羊事實既修兮名