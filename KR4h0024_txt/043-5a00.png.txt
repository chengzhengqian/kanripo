事殊其所以為智一也今其言曰曷不為太古之無事
是亦責冬之裘者曰曷不為葛之之易也責飢之食者
曰曷不為飲之之易也傳曰古之欲明明徳於天下者
先治其國欲治其國者先齊其家欲齊其家者先修其
身欲修其身者先正其心欲正其心者先誠其意然則
古之所謂正心而誠意者將以有為也今也欲治其心
而外天下國家滅其天常子焉而不父其父臣焉而不
君其君民焉而不事其事孔子之作春秋也諸侯用夷