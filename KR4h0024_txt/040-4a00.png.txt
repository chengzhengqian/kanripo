公大孝備物於宗祀聖人之教夫豈徒哉然則身處卑
宫神居重屋斯豈苟求壮麗崇餙華侈固亦致之尊親
之道因髙事大之義求其逺趣非無深㫖盖以神本虚
𤣥無聲無臭視之不見聽之不聞既杳冥而莫測故廣
袤之度罔知夫孝因心生禮縁情立心不可極故備物
以表其誠情無以盡故餙宫以致其敬宣尼美意其在
兹乎自五帝迄今代有損益宫室制度每越舊章重屋
規模獨虧前典文祖過土階之險世室踰卑宫之陋配