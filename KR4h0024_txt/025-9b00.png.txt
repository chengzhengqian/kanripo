曰亂臣十人同心同徳言皆從善也堯舜禹湯文武此
六君子天下之盛王也莫不從諫而輔徳詢衆以成功
是則徳益盛而慮益微功愈髙而意愈下及代之衰也
則道亦反焉故書曰紂有億兆夷人離心離徳言違衆
也詩曰汝炰烋于中國斂怨以為徳不明爾徳時無背
無側爾徳不明以無陪無卿又曰雖無老成人尚有典
刑曽是莫聴大命以傾言逺賢也書曰謂人莫已若者
亡詩曰惟彼不順自獨俾臧自有肺腸俾民卒狂言自