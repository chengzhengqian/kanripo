居他州後人来居䑕為態如故其人曰是隂類惡物也盜暴尤甚且何以至是乎哉假五六猫闔門撤瓦灌穴
購僮羅捕之殺䑕如邱棄之隠處臰數月乃已嗚呼
彼以其飽食無禍為可恒也哉
　　氷壺誡并序/　　　　　　　　姚元崇
氷壺者清絜之至也君子對之不忘乎清夫洞澈無瑕
澄空見底當官明白者有類是乎故内懐氷清外涵玉
潤此君子氷壺之徳也