宅東其後宋有子韋鄭有裨竈魏有石氏齊有甘公唐
都之推星王朔之候氣周文之視日吳範之占風有以
見天地之情狀識隂陽之變通詩云謂天蓋髙語云惟
天為大至髙而無上至大而無外四時行焉萬物生焉
羣臣莫尊於上帝法象莫大於皇天靈心不測神理難
筌日何為兮右轉天何為兮左旋盤古何神兮立天地
巨靈何聖造山川螟何細兮師曠清耳而不聞離朱
拭目而無見鵬何壯兮搏扶摇而翔九萬運海水而擊