則九圍挾纊怒則千里流血静則黔黎乂安動則蒼甿
罷弊入耳之語諒其難乎貴而勢大者疑賤而禮絶者
隔近而言輕者忽逺而意忠者忤惟窈窕柔曼誘掖善
心忘味九德之衢傾情六藝之圃故登崑巡海之意寢
翦胡刈越之威息璿臺珍服之態消從禽嗜樂之端廢
獨使温柔之教漸於生人風雅之聲流於來葉非夫𤣥
黄毓粹貞明助思衆妙扶識羣靈挾志誕異人之寳授
興王之瑞其孰能臻斯懿乎鎮國太平公主道髙帝妹