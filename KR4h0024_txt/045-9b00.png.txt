也晉侯恍然以楚事而照於晉遂輟謀秦由是大國修
好小國來朝戎狄皆附客果以詞痊晉故曰言毉
　　齊誅阿大夫語　　　　　　　牛僧孺
齊威王謂阿大夫曰汝孰愿吾左右哉曰近吾君者也
王曰吾以阿民寄汝是則割吾憂於心者而謂給吾使
於宫者為近邪夫宫中之近不過為吾折支矣吾體有
所貴是亦有所賤豈以反貴於心乎故入宫之職非近
也入心之職為近也順顧走指出入無方者藝之至也