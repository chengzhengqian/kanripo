有生之性萬殊無方之盛一節陽和而動植暢春滿而
臯壤悦后皇所以發時令布新慶二南邁周召之風百
辟形金石之詠者也碧流日暖南山雪殘首獻之浹辰
暮春之提日帝京形勝借上林而入遊戚里池臺就倄
竹而開宴泉賙御府味給天厨仙倡宥樂中貴督酒太
平佳事前史未書大矣哉一德日新九功惟叙運璿樞
而均四氣握金鏡而靜萬方堯舜湯文不違顔於咫尺
䕫龍伊吕共接手於朝廷不可見而見焉不可聞而聞