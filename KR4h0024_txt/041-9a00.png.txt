在未執政之前前議之詳矣敢辱再告至若推進名賢
使登大任既同温室之樹且行狀所不載孔子曰君子
於其所不知蓋闕如也故不書今奉符令必用二字且
以忠配肅謹按舊儀凡殁者之故吏得以行狀請諡於
尚書省而考行定諡則有司存廷辯可否宜在衆議今
駮議撰諡異同之說並故吏專之伏恐亂庖人尸祝之
分違公器不私之誡且非唐虞師錫僉曰之道昔周道
衰孔子作春秋以繩當代而亂臣賊子懼諡法亦春秋