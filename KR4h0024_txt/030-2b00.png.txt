不用刑而師律貞不勞慮而武功立其於委任之體豈
不愽大哉其於責成之利豈不精覈哉自昔帝王之所
以夷大難成大業者由此道也其或疑於委任以制斷
由已為大權昧於責成以指麾順㫖為名將鋒鏑交於
原野而决䇿於九重之中機㑹變於斯須而定計於千
里之外違令則失順從令則失宜失順則挫君之嚴失
宜則敗君之衆用捨相礙否臧皆兇上有掣肘之譏下
無死綏之志其於分晝之道豈不兩傷哉其於經綸之