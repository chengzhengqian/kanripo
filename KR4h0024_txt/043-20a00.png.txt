人古人有惡曲者不曲臂以取物不曲膝以便坐見天
下有曲於君曲於民曲於鬼神者往劫而死之今元次
山苟曲言貌强全一歡以為不䙝其直慁哉若能苟曲
於鄰里强全一歡豈不能苟曲於鄉縣以全言行能苟
曲於鄉縣豈不能苟曲於邦國以彰名譽能苟曲於邦
國豈不能苟曲於天下以揚徳義若言行名譽徳義偕
顯豈有鍾鼎不入門權位不在已乎嗚呼曲為之小為
大之漸曲為之也有何不可姦邪凶惡其㘥音/由乎元子