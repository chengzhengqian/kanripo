　　吳中懷古　　　　　　　　劉　駕
勾踐飲膽日吳王酒滿盃笙歌入海雲聲自姑蘇來西
施舞初罷侍兒整金篦衆女不敢妬自比泉下泥越皷
聲騰騰吳王隔黄池難將甬東地更學㑹稽棲
　　故絳行　　　　　　　　　杜　頠
君不見銅鞮觀數里城池已蕪漫君不見祈虒宫㡬重
臺榭亦微濛介馬兵車全盛時歌童舞女妖艷姿一代
繁華皆共絶九原唯望塚纍纍