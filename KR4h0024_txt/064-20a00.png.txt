慈力斯衆目之所覩故略不盡書而惑者以為怪迂之
說不可為訓是未聞菩薩大士遊乎不思議觧脫者無
心於物而物自交應者乎住華林九年年一百有八厯
僧夏八十有八以元和十一年秋九月八日返真於其
寺明年建塔於州之西原門人遍於天下荷其教者惟
上都西明寺全證證以自達摩以來皆有論譔而師之
樂石未刻謂余能盡知其道寳厯元年駐錫於毗陵持
其教宗與師之行事願得文而建諸塔廟余因採其昭