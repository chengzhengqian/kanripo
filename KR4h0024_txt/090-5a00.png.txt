斯立足下僕見險不能止動不得時顚頓狼狽失其所
操持困不知變以至辱於再三君子小人之所憫笑天
下之所背而馳者也足下猶復以為可教貶損道徳乃
至手筆以問之扳援古昔辭義髙逺且進且勸足下之於故
舊之道得矣雖僕亦固望於吾子不敢望於他人者耳
然尚有似不相曉者非故欲發余乎不然何子不以丈
夫期我也故不能黙黙輙復自明僕始年十六七時未
知人事讀聖人之書以為人之仕者皆為人耳非有利