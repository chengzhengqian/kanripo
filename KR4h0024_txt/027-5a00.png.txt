今所營為者頗多不急之務故也自古以來國之興亡
不由蓄積多少惟在百姓苦樂且以近事驗之隋家貯
洛口倉而李密因之東都積布帛而王充據之西京府
庫亦為國家之用至今未盡向使洛口東都無粟帛則
王充李密未必能聚大衆但貯積者固是國之常事也
要當人有餘力而後收之若人勞而強斂之更以資寇
積之無益也然儉以息人貞觀之初陛下已躬為之故
今行之不難也為之一日則天下知之式歌且舞矣若