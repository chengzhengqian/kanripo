儀清廟時享禮饌畢陳用周制也而古式存焉園寢上
食時膳具設遵漢法也而珍味極焉職貢來祭致逺物
也有新必薦順時令也苑囿之内躬稼所収蒐狩之時
親發所中莫不剖鮮擇美薦而後食盡誠敬也若此至
矣復何加焉但當申勑有司祭如神在無或簡怠朂増
䖍誠其進貢珍羞或時物鮮美考諸祠典有所漏略皆
詳名目編諸甲令因宜而薦以類相從則新鮮肥濃盡
在是矣不必加於籩豆之數也至於祭器隨物所宜故