載吾家之良也理沔州未朞月而政和於訟堂之西因
髙搆宇不出庭户在雲霄矣卻負大别之固俯視滄海
之浸閱吳蜀樓舩之殷覧荆衛藪澤之大亦有㫖哉性
得情適耳虛目開且處動則倦理倦莫若静處静則明
惟明以理動窮則變變則通通則久今沔州靈府恬而
神用爽政是以和觀其前户後牖順開闔之義簡也上
棟下宇無雕琢之飾儉也簡近於智儉近於仁仁智居
之何陋之有况乎當發生之晨則攅秀木於髙砌見鶯