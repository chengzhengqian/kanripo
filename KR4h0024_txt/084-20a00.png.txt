意不先立止以文彩辭句繞前捧後是辭愈多而理愈
亂如入闤闠紛紛然莫知其誰暮散而已是以意全勝
者辭愈朴而文愈髙意不勝者辭愈華而文愈鄙是意
能遣辭辭不能成意大抵為文之㫖如此觀足下所為
文百餘篇實先意氣而後辭句慕古而尚仁義者苟為
文不已資以學問則古作者不為難到今以某無可取
欲命以為序承當厚意惕息不安復觀自古序其文者
皆後世宗師其人而為之詩書春秋左氏已降百家之