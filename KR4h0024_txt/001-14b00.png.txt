臨乎青陽左个方御瑶瑟而彈鳴絲展乎國容輝乎皇
儀傍瞻神臺順觀雲之軌俯對清廟崇配天之規欽若
肸蠁維清緝熙崇牙樹羽熒煌威蕤納六服之貢受萬
邦之籍張龍旗與虹旌攅金㦸與玉戚延五更進百辟
舉珪瓉獻琛帛顒昻俯僂儼容疊跡乃絜菹醢修粢盛
奠三犧薦五牲享于神靈太祝正辭庶官精誠鼓大武
之隠轔張鈞天之鏗訇孤竹合奏空桑和鳴盡六變齊
九成羣神来兮降明庭盖聖主之所以孝治天下而享