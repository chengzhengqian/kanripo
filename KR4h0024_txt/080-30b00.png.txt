酒泉教射之兵整飭誡誓仲夏潛發計隂山與涿邪之
逺近十不一二校蠕蠕迴鶻之強弱猶如虎䑕五月節
氣在中夏則熱到隂山尚寒中國之兵足以施展行軍
於枕席之上翫冦於掌股之中軌轠懸缾湯沃晛雪一
舉無類必然之䇿今冰合防秋冰銷解戍行之已久虜
為長然出為意外實為上䇿議者或云北取黠戞令討
迴鶻伏以黠戞起於别種超為可汗必是英傑天時必
助賢材必用法令必明滅迴鶻之後便是勍敵况示之