景大塊假我以文章㑹桃花之芳園序天倫之樂事羣
季俊秀皆為惠連吾人詠歌獨慚康樂幽賞未已髙談
轉清開瓊筵以坐花飛羽觴而醉月不有佳作何伸雅
懷如詩不成罰依金谷酒數
　　　遊雲門序　　　　　　　　　梁　肅
上德以汗漫為友無江海而閒其次則仁智相從山水
為樂故合志同方賢者有柴桑之隠遊道同趣吾徒有
雲門之㑹其造適一也先㑹一日沙門釋去諠命我友