不啻補其所失何足遽自為去就也切怪閤下能容忍
亦已甚矣昨日來髙枕不寐靜為閤下思之豈有宰相
上三䟽而止一邪人而終不信閤下天資畏慎又不能
顯辯其事忍恥署勅内愧私歎又將自恕曰吾道尚行
吾言尚信我果為賢相矣我若引退則誰能輔太平邪
是又不可之甚也當貞觀之初房杜為相以為非房杜
則不可也開元之初姚宋為相以為非姚宋則不可也
房杜姚宋之不為相亦以久矣中書未嘗無宰相然則