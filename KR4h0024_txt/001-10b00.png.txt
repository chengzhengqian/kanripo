孝也允恭克讓光溢海外堯舜之謙也以即位以来上
下之休嘉神人之詠歌歌於睿躬則固辭頌於宗廟則
無斁今吾子之文明昭乎累聖之耿光美于大君之孝
徳可進而退宜言而黙使雅頌之音巻而不舒猶坦蕩
其胸臆無乃過歟為人之下者有可逹於君親雖濱于
死亦冒行之况宗廟啟其心哉臣華常聞遷善之規願
附升歌之末
　　明堂賦幷序/　　　　　　　　李　白