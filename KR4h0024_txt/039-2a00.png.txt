　　請以正冬至日祀圓丘議　　　唐　紹
臣聞禮以冬至祀圓丘於南郊夏至祭方澤於北郊者
以其日行𨇠次極於南北之際也日北極當晷度循半
日南極當晷度環周是日一陽爻生為天地交際之始
故易曰復其見天地之心乎即冬至卦象也一歲之内
吉莫大焉甲子但為六旬之首一年之内隔月常遇既
非大㑹晷運未周惟摠六甲之辰助四時而成歲今欲
避環周以取甲子是背大吉而就小吉也太史令傅孝