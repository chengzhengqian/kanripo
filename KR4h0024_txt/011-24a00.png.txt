皇帝即阼物無違拒曰暘而暘曰雨而雨維是元年有
盜在夏欲覆其州以踵近武皇帝曰嘻豈不在我負鄙
為艱縱則不可出師征之其衆十旅軍其城下告以福
禍腹敗枝披不敢保聚擲首陴外降幡夜豎疆外之險
莫過蜀土韋臯去鎮劉闢守後血人于牙不肯吐口開
庫啗士曰隨所取汝張汝弓汝伐汝鼓汝為表書求我
帥汝事始上聞在列咸怒皇帝曰然嗟逺士女茍附而
安則且付與讀命于庭出節少府朝發京師夕至其部