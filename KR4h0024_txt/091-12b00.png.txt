之為典謨俾狡向風懦夫增氣則有制誥集一十巻
覽公之作則知公之為文也潤色之餘論思獻納軍國
利害巨細必陳則有奏草七巻覽公之奏則知公之為
臣也其在相位也推賢與能舉直錯枉將斡璿衡而掲
日月清氛沴而平泰階敷其道也與伊說爭衡考其文
也與典謨接軫則有中書奏議七巻覽公之奏議則知
公之事君也古人以士之遇也其要有四焉才位時命
也仲尼有才而無位其道不行賈生有時而無命終於