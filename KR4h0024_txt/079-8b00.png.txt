不供幕秘書不校勘著作不修撰官曹虚設祿俸枉請
計考者假而為資養聲者藉而為地一隅如是諸司悉
然欲求網目張裘毛舉其可得乎此宰相之職也且棟
傾者正之則屋無壓焉之懼疾甚者攻之則人無祲沴
之患正傾在於良匠攻疾在於良醫故政化失諫臣得
抗䟽以論之敗累興憲官得持法而繩之諌臣須謇謇
匪躬之士憲官須孜孜嫉惡之人今悉求温潤美秀沈
黙𢎞寛者為之蓋北轅適楚圎鑿方枘欲求扶傾愈疾