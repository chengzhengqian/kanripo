理未始著於經籍間以類言之猶乾坤立則易行乎其
中易行乎其中則物有象焉物有象而後有辭此聖人
之教也肇觀乎日月之運乃識海潮之道識海潮之道
亦欲推潮之象得其象亦欲為之辭非敢衒於學者葢
欲請示千萬祀知聖代有苦心之士如肇者焉賦曰
開圓靈於混沌包四極以永貞立天/之道赩至陽之元精謂/日
也/作寒暑於晦明截穹崇以高步涉浩漾而下征迴龜
鳥於兩至冬至日在南斗𤣥武之體故云龜夏/至日在東井朱雀之體故云鳥也曽不愆