對焉此其未喻者一也又五藴者色受想行識是也十二
因縁者無明縁行行縁識識縁名名縁色色縁六入六
入縁觸觸縁受受縁愛愛縁取取縁有有縁生生縁老
死病苦憂悲苦惱是也夫五藴十二因縁蓋一法也蓋
一義也略言之則為五詳言之則為十二雖名數多少
或殊其於倫次轉遷合同條貫今五藴中則色受想行
識相次而十二縁中則行識色入觸受想縁一則色在
行前一則色次行後正序之既不類逆倫之又不同若