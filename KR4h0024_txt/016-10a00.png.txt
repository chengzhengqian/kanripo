饒惱殺人凝脂為膚翡翠裙唯解畫眉朱㸃唇自從獲
得君敲金㧿玉凌浮雲却返顧一雙婢子何足云平生
結交苦少人憶君眼前如見君青雲欲開白日没天眼
不見此奇骨縱横奇又奇千嵗萬嵗枯松枝半折半殘
壓山谷盤根蹙節成蛟螭忽雷霹靂卒風暴雨撼不動
欲動不動千變萬化揔是鱗皴皮此奇怪物不可欺盧
仝見馬異文章酌得馬異心中事風姿骨木恰如此是
不是寄一字