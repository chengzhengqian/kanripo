不章也如聖人麗乎文無不明也故在心為志發言為
詩謂之文兼三才而名之曰儒儒之用文之謂也言而
不能文君子恥之及王澤竭而詩不作騷人起而淫麗
興文與教分而為二以揚馬之才則不知教化以荀陳
之道則不知文章以孔門之教評之非君子之儒也夫
君子之儒必有其道有其道必有其文道不及文則徳
勝文不知道則氣衰文多道寡斯為藝矣語曰文質彬
彬然後君子兼之者斯為美矣昔游夏之文章與夫子