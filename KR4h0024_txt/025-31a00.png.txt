萬方樂業荷撥亂之功三聖重光布生成之徳可謂有
功於四海有徳於蒸人自𢎞道遏密生靈降禍百姓哀
號如䘮考妣則天皇帝臨御帝圗明目達聰躬親庶績
則有讒邪凶孽誣惑叡徳搆害宗枝誅夷殆盡英蕃賢
戚百不存一餘類在者投竄荒裔酷虐人神感傷天地
忠臣義士實所痛心自天授之際僣稱改革武家子姪
咸樹封建十餘年間實亦榮極時唐室藩屏豈得並封
故知事有昇降時使然也今則天皇帝厭倦萬務神器