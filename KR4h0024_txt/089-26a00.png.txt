託書自陳邪昔王東海問犯夜者曰何所從來答曰從
師受學不覺日晩王曰吾豈可鞭撻甯越以立威名想
君侯通人必不爾也願君侯惠以大遇洞開心顔終乎
前恩再辱英眄白必能使精誠動天長虹貫日直度易
水不以為寒若赫然振威加以大怒不許門下逐之長
途白即膝行於前再拜而去西入秦海一觀國風永辭
君侯黄鵠舉矣何王公大人之門不可以彈長劒乎
　