暢則品物形矣精氣相射則神祇著矣西嶽太華山者
當少隂用事萬物生華故曰華山踞中土西偏當七宫
正位是稱西嶽披圖以察削成而四方信焉立表以算
其高五千仞明焉石壁磔堅而雄竦衆山奔走而傾附
其氣肅其勢威其行配金其辰直酉前對華陽之國後
壓華隂之郡左抱桃林之塞右産藍田之玉諒少昊之
下都即蓐收之别館也軒帝遊焉以㑹衆神虞舜柴焉
以覲羣后爰自夏氏迄于隋室朝廷五姓載歴三千祀