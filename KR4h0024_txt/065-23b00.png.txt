考傳驗圗若可攀揖而繚垣之内有流泉嘉木滋飾幽
潤地靈境秀觸類増益懋此成績與山無窮永惟聖祖
育徳乎太極之前顯靈於未形之表當是時也合散消
息莫可名象眀而為日月動而為風雷播育而不測運
行而不殆君得之豕韋以挈天地臣得之傅說以相武
丁吾何為㢤道本一貫及夫神化挺生含章炳露象帝
之光資我彊名将寄言以顯𤣥樞錫羨以興皇業猶龍
既見萬物方覩是冝夫垂休儲祉長發其祥億萬斯慶