聊生方憂轉死偶㑹昌運遘兹艱險臣竊思之皇天之
意將恐陛下春秋鼎盛神聖在躬不崇朝而建大功自
藩邸而陟元后或簡下濟之道獨滿雄圖之志輕虞舜
而不法思漢武以自高是故昭見咎徵載加誘奬欲大
君日慎一日雖休勿休永保天和以固邦本也斯則皇
天之於陛下睠顧深矣陛下焉可不奉若休㫖而寅畏
哉臣愚誠願陛下約心削志澄思勵精考羲農之書敦
朴素之道登庸端士放黜佞人屛退後宮減撤外廏場