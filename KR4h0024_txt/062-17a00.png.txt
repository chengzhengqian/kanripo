世法法要有三曰戒定慧戒生定定生慧慧生八萬四
千法門是三者迭為用若次第言則定為慧因戒為定
根根植則苖茂因樹則果滿無因求滿猶夢果也無根
求茂猶揠苖也雖佛以一切種智攝三界必先用戒菩
薩以六波羅蜜化四生不能捨律律之用可思量不可
思量如來十弟子中稱優波離善持律波離滅有南山
大師得之南山滅有景雲大師得之師諱上𢎞姓饒氏
曾祖君雅祖公悦父知恭臨川南城人童而有知故生