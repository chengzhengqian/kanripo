佛前受瑜伽最上乗義後數百嵗傳於龍猛菩薩龍猛
又數百嵗傳於龍智阿闍梨龍智傳金剛智阿闍梨金
剛智東來傳於和尚和尚又西遊天竺師子等國詣龍
智阿闍梨揚攉十八㑹法法化相承自毗盧遮那如來
至於和尚凡六葉矣毎齋戒留中導迎善氣登禮皆答
福應較然温樹不言莫可記已西域隘巷狂象奔突以
慈眼視之不旋踵而象伏不起南海半渡天吳鼔駭以
定力對之未移晷而海靜無浪其生也母氏有毫光照