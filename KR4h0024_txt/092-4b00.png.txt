白氏長慶集者太原人白居易之所作居易字樂天始
言試指之無二字能不誤具樂天/與予書始旣言讀書勤敏與
他兒異五六嵗識聲韻十五志詩賦二十七舉進士貞
元末進士尚馳競不尚文就中六籍尤擯落禮部侍郎
髙郢始用經藝為進退樂天一舉擢上第明年拔萃甲
科由是性習相近逺求𤣥珠斬白蛇劒等賦及百道判
新進士競相傳於京師矣㑹憲宗皇帝冊召天下士樂
天對詔稱旨又登甲科未幾入翰林掌制誥比比上書