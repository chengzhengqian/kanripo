聖人之作春秋周室卑而諸侯僭矣故夫子彰皇繫帝
叙王尊周首於儒而開大教也是知前聖之遺風將絶
夫子不得不生中古之彛訓將興夫子不得不作故禮
云百代以俟聖人而不惑也有天下者遵其易簡遡其
元命可以致於清静遵其廣大𢎞其覆載可以致於雍
熙遵其禮讓蹈其夷曠可以致於和平茍或失常滔滔
淫源徳滋非而霸功作矣代易於上教尊於下運否於
旣往位崇於將來形於國而達於家萬樂和而百禮成