稱子方之為人荀卿之書語聖人必曰孔子子弓子弓
之事業不傳惟太史公書弟子傳有姓名字曰馯臂子
弓子弓受易於商瞿孟軻師子思子思之學盖出曽子
自孔子殁羣弟子莫不有書獨孟軻氏之傳得其宗故
吾少而樂觀焉太原王塤示予所為文好舉孟子之所
道者與之言信説孟子而屢贊其文辭夫㳂河而下苟
不止雖有疾遲必至於海如不得其道也雖疾不止終
莫幸而至焉故學者必慎其所道道於楊墨老荘佛之