有對冊文演釋氏之奥於是有鏡智禪師碑論文變損
益於是有李遐叔集序稱物状之美而暢其情性於是
有琅邪谿述杼乆要於存沒之間則祭賈尚書相里侍
郎元郎中李庶子文其叙一事紀一物皆足以追蹤往
烈裁正狂簡噫天其以述作之柄授夫子乎不然則吾
黨安得遭遇乎斯文也初公視肅以友肅仰公猶師每
申之話言必先道徳而後文學且曰後世雖有作者六
籍其不可及已荀孟朴而少文屈宋華而無根有以取