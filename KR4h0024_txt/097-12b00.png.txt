文行穎耀當世故含藻藴竒之士多遊其門焉秋七月
深源陳讌宇下華軒沉沉樽爼靜嘉庭篁霽景踈爽可
愛公天縱之思歘有所詣暴請霜素願撝竒蹤主人奮
裾嗚呼相和是時座客聲聞士凡二十四人在其左右
皆岑立注視而觀之員外居中箕坐鼓氣神機始發其
駭人也若流電激空驚飈戾天搉挫斡掣撝霍瞥列毫
飛黒噴捽掌如裂離合惝恍忽生怪状及其終也則松
鱗皴石巉巖水湛湛雲窈眇投筆而起為之四顧若雷