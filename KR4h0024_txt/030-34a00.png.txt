闈之所以將變臣謹按春秋魯定公元年春王不言正
月者春秋以為先君不得正其終則後君不得正其始
故曰定無正也今忠賢無腹心之寄閽寺專廢立之權
陷先帝不得正其終致陛下不得正其始况皇儲未建
郊祀未修將相之職不歸名分之宜不定此社稷所以
危也臣謹按春秋王札子殺召伯毛伯春秋之義兩下
相殺不書而此書者重其專王命也夫天之所授者在
命君之所存者在正操其命而失之者是不君也侵其