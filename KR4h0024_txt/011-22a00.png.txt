倬彼我系舎弟虢州㕘軍勃所作也傷迫乎家貧道未
成而受禄不得如古之君子四十强而仕也故本其情
性源其事業因陳先人之迹以議出處致天爵之艱難
也
倬彼我系出自有周分疆錫社派别枝流居衛仕宋匡
嬴相劉迺武迺文或公或侯
晉厯崩坼衣冠擾弊粤自太原播徂江澨禮喪賢隠時
屯道閉王室如燬生人多殪