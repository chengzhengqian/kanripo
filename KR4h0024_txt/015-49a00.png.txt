　　對酒憶賀監二首并序/　　　李　白
太子賓客賀監於長安一見呼予為謫仙人因解金龜
換酒為樂没後對酒悵然有懐而作是詩
四明有狂客風流賀季真長安一相見呼我謫仙人昔
好杯中物今為松下塵金龜換酒處却憶淚沾巾
狂客歸四明山隂道士迎勅賜鏡湖水為君臺沼榮人
亡餘故宅空有荷花生念此杳如夢悽然傷我情　　重憶一首