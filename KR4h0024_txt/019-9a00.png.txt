節制威惟連戮老生摧斃山祇引軍河龍渡帝渭倉散積
離宫弛閉闗輔來蘇逺方咸惠長安宫室上法太微隋
遷寶鼎唐在璿璣仗入雙闕詔出九圍三靈恊載百禄
同歸帝謂太宗表正封略濤蕩飈掃霆馳電爍劒不摧
鋒弩無再彍西平汧隴東取河洛杲宻徳充頭懸面縳
北走獯鬻南達蠻荆遼碣作乂梁岐底平風動神行海
隅蒼生莫不來庭於昭義堂誓衆資始天命所起于胥
頌美維予小子夙夜敬止於戲皇王緒思不忘