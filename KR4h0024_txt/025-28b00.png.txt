而分昊天上帝為二神専憑緯文事匪經見又其注大
傳不王不禘義則云正嵗之正祭感帝之精以其祖配
注周官大司樂圎丘義則引大傳五禘以為冬至祭遞
相矛盾未足可依伏惟陛下膺籙居尊繼文在厯自臨
宸極未親郊祭今之南郊正當禘禮固宜合祀天地咸
秩百神荅受命之符彰致敬之道豈可不崇盛禮同彼
常郊使地祗無位未從禘享合請備設皇地祗并從祀
等座則禮得稽古義合縁情然郊丘之祀國之大事或