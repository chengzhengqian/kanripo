今昔之彛憲此天所以不言而成化聖所以有開而必
先其若是者乎故夫子之道消息乎兩儀夫子之徳經
營乎三代豈徒小説蓋有異聞夫亭之者莫如天藉之
者莫如地教之者莫如夫子且沐其亭而不識其道則
不如勿生荷其藉而不由其徳則不如勿運故曰消息
乎兩儀者也夫博之者莫如文約之者莫如禮行之者
莫如夫子且㑹其文而不揚其業則不如勿傳經其禮
而不啟其教則不如勿學上代有以焯序中代有以宗