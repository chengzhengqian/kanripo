行言遜所以逺害也其道則爾其能逺之與否而必容
焉則吾不敢知也非吾獨爾孔子亦不知也僕之道窮
則樂仁義而安之者也如用焉則推而傳之於天下者
也何獨天下哉將後世之人大有得於吾之功者爾天
之生我也亦必有意矣將欲愚生民之視聽乎則吾將
病而死尚何能伸其道也如欲生民有所聞乎則吾何
敢辭也然則吾道之行與否皆運也吾不能自知也天
下人安能害於我哉足下又曰吾子夷齊之道也如僕