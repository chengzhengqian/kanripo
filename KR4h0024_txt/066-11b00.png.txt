大鎮川澤四衛造化無言莫知徃制晴嵐依依宿霧洞
開髣髴有象神仙下來顥氣氤氲靈鳥環迴永殊塵雜
不皷纎埃絶頂霄崿澄湖在上人罕戾止孰闚其状日
燭雲披風飄液飛如雨雨空㣲灑霑衣谷來松音潭影
曙暉徃徃鶴唳不知所歸唐垂百年𤣥宗體元響應萬
嵗聲聞上天帝祚眀徳祠堂在焉永懷軒后功成此地
丹竈猶存龍昇萬里事列方誌道髙青史無復仙容空
流谿水百越之内此山為大恍若壺中疑生象外直而