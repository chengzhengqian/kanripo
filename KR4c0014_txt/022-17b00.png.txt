西江(霏玊本繆/本作江西)月曽照吳王宫裏人(范成大吳郡志/姑蘇臺舊圖經)¶
(云在吳縣西三十里續圖經云三十五里一名姑胥一名姑/餘史記正義云在吳縣西南三十里横山西北麓姑蘓山上)¶
(山水記云闔閭作春秋游焉又云夫差作臺三年不成積材/五年乃成造九曲路髙見三百里越絶書云闔廬造九曲路)¶
(以游姑胥之臺吳越春秋言闔廬晝游蘇臺葢此/臺始基于闔廬而成于夫差庶可以合傳記之説)¶
　　　越中覽古¶
越王句踐破吳歸義士還家(許本/作鄉)盡錦衣宫女如花滿春殿¶
只今惟有鷓鴣飛(蕭本作啼甬史記越敗吳越王句踐欲遷吳/王夫差于  東吳王自剄死越王滅吳誅太)¶
(宰嚭以為不忠而歸義士吳舒扈以為戰士傳/寫之訛謂越人安得稱義士云云未知是否)¶