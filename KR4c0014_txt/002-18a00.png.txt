(此三劒之精神大悦問之曰此三劒何物所象其名為/何風胡子對曰一曰龍淵二曰泰阿三曰工布楚王曰)¶
(何為龍淵泰阿工布風胡子對曰欲知龍淵觀其狀如/登髙山臨深淵欲知泰阿觀其鈲巍巍翼翼如流水之)¶
(波欲知工布鈲從文起至脊而止如珠不可袵文若流/水不絶太平御覽雷煥别傳曰煥字孔章鄱陽人善星)¶
(厯卜占司空張華夜見異氣起斗牛問煥見之乎煥曰/此為寶劒氣華曰時有相吾者曰君當貴達身佩寶劒)¶
(此言欲效矣乃以煥為豐城令煥至縣移獄掘入三十/餘尺得青石函一枚中有雙劒文彩未甚明煥取南昌)¶
(西山黄白土用拭劒光艷照耀乃送一劒并少黄土與/華自留一劒華得劒并土曰此干將也莫耶何復不至)¶
(然天生神物終當合耳乃更以華隂赤土一斤送與煥/煥得磨劒鮮光愈亮及華誅劒與玉匣莫知所在後煥)¶
(亡煥子爽帶劒經延平津劒無故墮水令人投入逐覓/見二龍長數丈盤交須㬰光彩徴發曜日映川鮑照贈)¶