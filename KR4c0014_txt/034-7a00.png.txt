周伯弼云言詩而本於唐非因於唐也自河梁而後詩¶
之變至於唐而止也謫仙號為雄俊而法度最為森嚴¶
况餘者乎(趙宧光/彈雅)¶
潘禎應昌嘗言其父受子鄉先輩曰詩有五聲全備者¶
少惟得宫聲者為最優盖可以兼衆聲也李太白杜子¶
美之詩為宫韓退之之詩為角以此例之雖百家可知¶
也(懷麓堂/詩話)¶
詩人多蹇如陳子昻杜甫名授一拾遺而迍剝至死李¶