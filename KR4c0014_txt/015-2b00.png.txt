(巻註書武成公劉克篤前烈江淹詩故人/贈寳劔鏤以瑶華文庾信詩山精鏤寳刀)¶
　　别中都明府兄(唐時河南道有中都縣本平陸縣/天寳元年更名𨽻兖州魯郡貞元)¶
　　(十四年改𨽻/鄆州東平郡)¶
吾兄詩酒繼陶君試宰中都天下聞東樓喜奉連枝㑹¶
南陌愁(繆本/作還)為落葉分城隅(一作/江城)渌水明秋日海上青¶
山隔暮雲取醉不辭留夜月雁行中斷惜離羣(陶潛為/彭澤令)¶
(見前註蘇武詩况我連枝樹與子同一身吕向註兄弟/如木連枝而同本蕭綜詩昔朋舊愛各東西譬如落葉)¶
(不更/齊)¶