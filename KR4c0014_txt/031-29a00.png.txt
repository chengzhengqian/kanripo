宗度曲欲作樂府新詞亟召白白已卧於酒肆矣召入¶
以水灑面即令秉筆頃之成十餘章帝頗嘉之甞沈醉¶
殿上引足令髙力士脱靴由是斥去乃浪跡江湖終日¶
沈飲時侍御史崔宗之謫官金陵與白詩酒唱和嘗月¶
夜乗舟自采石達金陵白衣宫錦袍於舟中顧瞻笑傲¶
旁若無人初賀知章見白賞之曰此天上謫仙人也禄¶
山之亂元宗幸蜀在塗以永王璘為江淮兵馬都督揚¶
州節度大使白在宣州謁見遂辟從事永王謀亂兵敗¶