(當此時緬/邁復為客)¶
　　春夜宴從弟桃花園序¶
夫天地者萬物之逆旅也光陰者百代之過客也而浮¶
生若夢為歡幾何古人秉燭夜逰良有以也况陽春召¶
我以烟景大塊假我以文章㑹桃李之芳園序天倫之¶
樂事羣季俊秀皆為恵連吾人詠歌獨慙康樂幽賞未¶
巳髙談轉清開瓊筵以坐花飛羽觴而醉月不有佳作¶
何伸雅懐如詩不成罰依金谷酒數(繆本數字上多一/斗字  逆旅客舍)¶