莫辭貧取酒㑹四鄰仙人殊恍惚未若醉中真(傅𤣥詩/嵗暮景)¶
(邁羣光絶安得長繩繫白日唐書尉遲敬徳傳王曰公/之心如山岳然雖積金至斗豈能移之又唐人詩身後)¶
(堆金柱北斗疑當時俚語有此劉勰新論人之短生猶/如石火炯然以過法苑珠林石火無恒燄電光非乆停)¶
　　其四¶
清都緑玉樹灼爍瑶臺春攀花弄秀色逺贈天仙人香¶
風送紫蘂直到扶桑津耻(蕭本/作取)掇世上艷所貴心之珍¶
相思傳一笑聊欲示情親(楚辭造旬始而觀清都朱子/注清都列子以為帝之所居)¶
(也左思蜀都賦暉麗灼爍劉淵林注灼爍艷色也劉良/注灼爍光彩貌鮑照詩朝日灼爍發園華拾遺記崑崙)¶