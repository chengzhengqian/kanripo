人停宵征賈客忘早發進帆天門山迴首牛渚沒川長¶
信風來日出宿霧歇故人在咫尺新賞成胡越寄君青¶
蘭花惠好庶不絶(廣韻泝逆流而上也世説王子猷居/山隂夜大雪眠覺開室命酌酒四望)¶
(皎然詩國風肅肅宵征一統志牛渚山在太平府城北/二十五里下有磯曰牛渚磯去采石磯近一里舊為險)¶
(要備禦之地亦名燃犀浦鮑照詩洲迴風正悲江寒霧/未歇陶𢎞景答謝中書書曉霧將歇猿烏亂鳴胡地在)¶
(北越地在南成胡越葢言其隔逺而不能相見之/意後漢紀形神不接雖兄弟親戚可仝之於吳越)¶
　　寄上吳王三首(按唐書吳王祗太宗第三子吳王/恪之孫張掖郡王琨之子襲封嗣)¶
　　(吳王出為東平太守安禄山反河南陳留滎陽靈/昌相繼陷祗募兵拒戰𤣥宗壯之累遷陳留太守)¶