　(為左右眩惑遂謀狂悖勸璘取金陵以季廣琛渾惟/明高仙竒馮季康為將甲士五千人十二月擅引舟)¶
　(師東下遣渾惟明向吴郡襲採訪使李希言季廣琛/趨廣陵攻採訪使李成式璘進至當塗希言遣其將)¶
　(元景曜及丹徒太守閻敬之将兵拒之成式亦遣其/將李承慶來拒璘撃斬敬之以徇景曜承慶並降扵)¶
　(璘江淮震動時河南招討判官李銑在廣陵有騎百/八十人進屯揚子成式遣判官裴戎以廣陵步卒三)¶
　(千拒扵伊婁埭廣張旗幟大閲士卒扵江津璘與㑥/登埤望之有懼色季廣琛知事不集與渾惟明馮季)¶
　(康謀各率衆亡走是夜銑陣江北夜然束葦人執二/炬以疑之影亂水中覘者以倍告璘軍亦舉火應之)¶
　(璘疑王師已濟携兒女及麾下遁去遲明覺其紿復/入城具舟楫使㑥驅衆趨晉陵江北之兵齊進至新)¶
　(豐璘使㑥與仙竒逆撃之銑張左右翼搏戰射㑥中/肩軍遂敗璘奔鄱陽將南走嶺外江西採訪使皇甫)¶