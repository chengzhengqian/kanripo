之峥嶸非鬼神功曷以臻此(項羽歌力拔山兮氣盖世/雷作謂如雷之發聲鴻縻)¶
(大索電掣謂疾如電之掣也韻㑹轆轤并上汲水/木一作樚櫨廣韻圜轉木也通作鹿盧  縻音麋)況其¶
清景燭物香風動塵羣形所霑積苦都雪粲星辰而増¶
輝挂文字而不滅雖漢家金莖伏波銅柱擬兹陋矣(班/固)¶
(西都賦抗仙掌以承露擢雙立之金莖章懐太子注前/書曰武帝時作銅柱承露仙人掌之屬三輔故事云建)¶
(章宫承露盤髙二十丈大七圍以銅為之上有仙人掌/承露和玉屑飲之金莖即銅柱也後漢書交趾女子徴)¶
(側徴貳反璽書拜馬援伏波将軍南擊交趾水經注俞/益期牋曰馬文淵立兩銅柱於林邑岸北山水移易銅)¶
(柱今復在海中林邑記曰建武十九年馬援樹/兩銅柱於象林南界與西屠國分漢之南疆也)或日月¶