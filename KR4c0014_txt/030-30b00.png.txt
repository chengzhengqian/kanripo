(所言五德終始天地廣大書言天事故曰談天騶奭修/衍之術文飾之若雕鏤龍文故曰雕龍左思吳都賦赤)¶
(須蟬蛻而附麗劉淵林註言/此人昇仙如蟬之脫殻也)有鄉僧貞倩雅仗才氣請¶
予為銘予與紫陽神交飽飱素論十得其九弟子元丹¶
丘等咸思鸞鳳之羽儀想珠玉之雲氣灑掃松月載揚¶
仙風篆石頌德與兹山不朽其詞曰¶
賢哉仙士六十而化光光紫陽善與時而為龍蛇固亦¶
以生死為晝夜有力者挈之而趨刼運頽落終歸於無惟¶
元神不滅湛然清都延陵旣沒仲尼嗚呼青青松柏離¶