志而未就期老成於他日且能傾産重諾好賢攻文即¶
惠休上人與江鮑往復各一時也僕平生述作罄其草¶
而授之思親遂行流涕惜别今聖朝巳捨李布當徴賈¶
生開顏洗目一見白日冀相視而笑於新松之山耶作¶
小詩絶句以冩別意(世説注續晉陽秋曰謝安悠㳺山/水以敷文祈理自娱桓温在西藩)¶
(欽其盛名諷朝廷請為司馬以世道未夷志存匡濟年/四十起家應務晉書謝安寓居㑹稽與王羲之及髙陽)¶
(許詢桑門支遁㳺處出則漁弋山水入則言詠屬文無/處世意東山蒼生巳見七巻注詩國風願言思伯使我)¶
(心痗毛傳曰痗病也元和郡縣志厲山亦名烈山在隨/州隨縣北百里禮記曰厲山氏炎帝也起于厲山故曰)¶