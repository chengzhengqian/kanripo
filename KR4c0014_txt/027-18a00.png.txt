於魏公之林亭笙歌鳴秋劍舞增氣况江葉墜綠沙鴻¶
冥飛登髙送逺使人心醉見周張二子為論平生雞黍¶
之期當速赴也(祝融峯見本巻送林公上人序注水經/注邵陵水東北出益陽縣其間逕流山)¶
(峽名之為茱萸江海録碎事澬江一名茱茰江在衡山/縣一統志茱茰灘在湖廣寶慶府城北四十里澬江水)¶
(勢險惡昔人置銅柱於岸側以固牽挽俗謂五十三灘/四十八灘此其首也糾亦合也左傳糾合諸侯而謀其)¶
(不協髙唐賦登髙逺望使人心瘁李善文選注謝承後/漢書山陽范式字巨卿與汝南張元伯為友春别京師)¶
(以秋為期至九月十五日殺雞作黍二親笑曰山陽去/此幾千里何必至元伯曰巨卿信士不失期者言未絶)¶
(而巨/卿至)¶