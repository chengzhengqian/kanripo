　　(李太白有石門送杜二甫詩何時石門路更有金/樽開亦其地山麓今尚有張氏莊相傳為唐隠士)¶
　　(張叔明舊居張葢與太白孔巢父輩同隠徂徠稱/竹溪六逸者也山不甚髙大石峽對峙如門故名)¶
　　(中有石門寺寺後曰涵峰峰頂/有泉流入溪澗徃徃成瀑布)¶
醉别復幾日登臨徧池臺何時(繆本/作言)石門路(一作/下)重有¶
金樽開秋波落泗水海色明徂徠飛蓬各自逺且盡手¶
(繆本/作林)中杯(元和郡縣志泗水源出兖州泗水縣東陪尾/山其源有四四泉俱導因以為名一統志泗)¶
(水源發陪尾山四泉並發循泗水縣北八里始合為一/西經曲阜縣貫兖州府城下至濟寜分流南北南流入)¶
(徐州境北流入㑹通河水經註鄒山記曰徂徠山在梁/甫奉高慱三縣界猶有美松亦曰尤來之山一統志徂)¶