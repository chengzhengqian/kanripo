李杜韓柳豈無優劣達者觀之自可黙喻(捫虱/新話)¶
論詩文雅正則少陵昌黎若倚馬千言放辭追古則杜¶
韓恐不及太白子厚也(楊升菴/外集)¶
楊誠齋云李太白之詩列子之御風也杜少陵之詩靈¶
均之乗桂舟駕玉車也無待者神於詩者與有待而未¶
嘗有待者聖於詩者與宋則東坡似太白山谷似少陵¶
徐仲車云太白之詩神鷹瞥漢少陵之詩駿馬絶塵二¶
公之評意同而語亦相近予謂太白詩仙翁劍客之語¶