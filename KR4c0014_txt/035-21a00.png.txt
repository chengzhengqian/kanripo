　新粧名花傾國兩相歡長得君王帶笑看解釋春風¶
　無限恨沈香亭北倚欄杆龜年遽以辭進上命梨園弟子¶
　約畧調拂絲竹遂促龜年以歌太真妃持玻瓈七寳¶
　盞酌西涼州蒲桃酒笑領歌意甚厚上因調玉笛以¶
　倚曲每曲徧將換則遲其聲以媚之太真妃飲罷斂¶
　繡巾重拜上龜年常語於五王獨憶以歌得自勝者¶
　無出於此抑亦一時之極致丼上自是顧李翰林尤¶
　異於他學士會髙力士終以脱靴為深恥異日太真¶