唯歌行大小短長錯綜闔闢素無定體故極能發人才¶
思李杜之才不盡於古詩而盡於歌行　李杜歌行雖¶
沉鬱逸宕不同然皆才大氣雄非子建淵明判不相入¶
者比(詩/藪)¶
七言歌行唐代盧駱組壯沈宋軒華高岑豪激而近質¶
李杜迂佚而好變元白迤邐而詳盡温李朦朧而綺宻¶
陳其格律校其高下各有耑詣不容班雜　太白天縱¶
逸才落筆警挺其歌行跌宕自喜不閑整栗唐初規制¶