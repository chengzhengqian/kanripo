(之不自眩耀人亦不識以喻人在煩惱海中為一切嗜/慾所汩没醉生夢死飄流無極乃其中有不昧本来者)¶
(反於煩惱海中悟得如来法寳其價則傾乎宇宙其光/則照乎江湖巻而懐之不自以為有而若空無者然人)¶
(皆不能識此寳而惟我能識之夫心既明了更無言説/可以酬對惟有勸勉珍重此軀而已盖人身難得六道)¶
(之中以人道為最是此軀之重等於黄金未可輕忽故/曰各勉黄金軀也又按後漢書西方有神名曰佛其形)¶
(長丈六尺而黄金色各勉黄金/軀者是勉以修道成佛之意)¶
　　贈僧行融¶
梁有(繆本/作日)湯惠休常從鮑照游峩眉史懐一獨映陳公¶
出卓絶二道人結交鳳與麟行融亦俊發吾知有英骨¶