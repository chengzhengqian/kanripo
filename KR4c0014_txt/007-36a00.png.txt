吾足平生不解謀此身虚作離騷遣人讀笑矣乎笑矣¶
乎趙有豫讓楚屈平賣身買得千年名巢由洗耳有何¶
益夷齊餓死終無成君愛身後名我愛眼前酒飲酒眼¶
前樂虛名何處有男兒窮通當有時曲腰向君君不知¶
猛虎不看几上肉洪爐不鑄囊中錐(屈平漁父豫讓巢/由俱見前註晉書)¶
(張翰曰使我有身後名不如卽時一杯酒後/漢書鼓洪爐燎毛髮史記譬若錐之處囊中)笑矣乎笑¶
矣乎甯武子朱買臣叩角行歌背負薪今日逢君君不¶
識豈得不如佯狂人(吕氏春秋甯戚欲干齊桓公窮困/無以自進于是為商旅将任車以)¶