　　(廬山在今江西九江府徳化縣南山北/𨽻南康星子縣詳見前注  耑音端)¶
余小時大人令誦子虚賦私心慕之及長南遊雲夢覧¶
七澤之壯觀酒隠安陸蹉跎十年初嘉興季父謫長沙¶
西還時予拜見預飲林下耑乃稚子嬉遊在傍今來有¶
成鬱負秀氣吾衰乆矣見爾慰心申悲導(當作/道)舊破涕¶
為笑(子虚賦見一巻注方輿勝覽雲夢澤在安陸縣南/五十里預飲林下用阮籍叔姪為竹林之逰事見)¶
(十二巻注劉琨答盧諶/書舉觴對膝破涕為笑)方告我逺涉西登香爐長山横¶
蹙九江却轉瀑布天落半與銀河争流騰虹奔電潨射¶