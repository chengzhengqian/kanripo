李太白一斗百篇援筆立成杜子美改罷長吟一字不¶
茍二公盖亦互相譏嘲太白贈子美云借問因何太瘦¶
生只為從前作詩苦苦之一辭譏其困雕鐫也子美寄¶
太白云何時一樽酒重與細論文細之一字譏其欠縝¶
宻也(鶴林/玉露)¶
詩之豪者世稱李白李之作才矣竒矣人不迨矣索其¶
風雅比興十無一焉杜詩最多可傳者千餘首至於貫¶
穿古今覼縷格律盡工盡善又過於李焉然撮其新安¶