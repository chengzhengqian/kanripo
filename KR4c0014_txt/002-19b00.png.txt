　　其十八¶
天津三月時千門桃與李朝為㫁腸花暮逐東流水前¶
水復(一作/非)後水古今相續流新(一作/今)人非舊人年年橋¶
上逰雞鳴海色動謁帝羅公侯月落西上陽(一作上/陽西)餘¶
輝半城樓衣冠照雲日朝下散皇州鞍馬如飛龍黄金¶
絡馬頭行人皆辟易志氣横嵩丘入門上髙堂列鼎錯¶
珍羞香風引趙舞清管隨齊謳七十紫鴛鴦雙雙戲庭¶
幽行樂争晝夜自言度千秋功成身不退自古多愆尤¶