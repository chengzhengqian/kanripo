林待詔因為和蕃書并上宣唐鴻猷一篇上重之欲以¶
綸誥之任委之同列者所謗詔令歸山遂浪跡天下以¶
詩酒自適又志尚道術謂神仙可致不求小官以當世¶
之務自負流離轗軻竟無所成名有子名伯禽偶遊至¶
此遂以疾終因𦵏於此文集亦無定巻家家(蕭本少/一家字)有¶
之代宗登極廣㧞淹瘁時君亦拜拾遺聞命之後君亦¶
逝矣嗚呼與其才不與其命悲夫(困學紀聞李白上宣/唐鴻猷一篇即本傳)¶
(所謂詔見金鑾殿奏頌一篇者也今集中闕沈約齊安/陸昭王碑文始以文學游梁俄而入掌綸誥李周翰註)¶