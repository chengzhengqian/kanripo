函谷如玉關㡬時可生還洛陽(繆本/作川)為易水嵩岳是燕¶
山俗變羌胡語人多沙塞顔申包惟慟哭七日鬢毛斑¶
(函谷詳見五巻註後漢書班超乆在絶域年老思土上/疏曰臣不敢望到酒泉郡但願生入玉門關帝乃徴超)¶
(還章懐太子註玉門關屬敦煌郡今沙州是也長安三/千六百里關在敦煌縣西北通志地理略洛水出商州)¶
(上洛縣經虢州河南入河史記正義易水出易州易縣/東流過幽州歸義縣東與嘑沱河合通志地理略中岳)¶
(嵩山在河南告成縣隋書漁陽郡無終縣有燕山太平/御覧隋圖經云燕山在易縣東南七十里左傳呉入郢)¶
(昭王在隨申包胥如秦乞師曰呉為封豕長蛇以薦食/上國虐始於楚寡君失守社稷越在草莽使下臣告急)¶
(秦伯使辭焉曰子姑就館將圖而告對曰寡君越在草/莽未獲所伏臣何敢卽安日依於庭墻而哭日夜不絶)¶