　　(如虎伏/龍蟠)¶
澁灘鳴嘈嘈兩山足猿猱白波若巻雪側石(蕭本/作足)不容¶
舠漁子(繆本/作人)與舟人撑折萬張篙(詩國風誰謂河廣曽/不容刀鄭箋不容刀)¶
(喻狹小船曰刀孔穎達正義劉熙釋名云二百斛以上/曰艇三百斛曰刀江南所謂短而廣安不傾危者也)¶
(李君實謂末二/句斷非太白語)¶
　　下陵陽沿髙溪三門六刺灘¶
三門横峻灘六刺走波瀾石驚虎伏起水狀龍縈盤何¶
慙七里瀬使我欲垂竿(李善文選註甘州記曰桐廬縣/有七里瀬瀬下數里至嚴陵瀬)¶