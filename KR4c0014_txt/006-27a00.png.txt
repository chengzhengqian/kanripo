(嘗無事不從則横從成則楚王横成則秦帝楚王秦帝/而報讐於弱薛譬之摩蕭刀而伐朝菌也必不留行矣)¶
(天下有識之士無不為足下寒心者千秋萬歲之後廟/堂必不血食矣髙臺既以壞曲池既以漸墳墓既以下)¶
(而青廷矣嬰兒䜿子樵採薪蕘者蹢躅其足而歌其上/衆人見之無不愀焉為足下悲之曰夫以孟嘗君尊貴)¶
(乃可使若此乎於是孟嘗君泫然泣涕承睫而未隕雍/門子周引琴而鼓之徐動宫徴微揮羽角切終而成曲)¶
(孟嘗君涕浪汙増欷而就之曰先生之鼓琴令文若破/國亡邑之人也家語旌旗繽紛下蟠於地韻㑹繽紛雜)¶
(亂之貌一曰盛也兩河道謂河南河北兩道也太平御/覽三秦記曰荆軻入秦為燕太子報仇把秦王衣袖曰)¶
(寜為秦地鬼不為燕地囚通鑑天寳十四載十一月安/禄山發所部兵及同羅奚契丹室韋凡十五萬衆反於)¶
(范陽引兵而南步騎精鋭烟塵千里鼓譟震地時海内/久承平百姓累世不識兵革猝聞范陽兵起逺近震駭)¶