流騰薄萬古至於微而彰婉而麗悲不自我興成他人¶
豈不云怨者之流乎余覽之愴然掩巻揮涕為之序云¶
　　夏日諸從弟登汝州龍興閣序(汝州唐時/𨽻河南道)¶
夫槿榮芳園蟬嘯珍木盖紀乎南火之月也可以處臺¶
榭居髙明(月令仲夏之月鹿角解蟬始鳴半夏生木堇/榮是月也可以居髙明可以逺眺望可以升)¶
(山陵可以處䑓榭鄭康成注順陽在上也髙明謂樓觀/也闍者謂之臺有木者謂之榭珍木見二巻注南火謂)¶
(大火星於仲夏昏時/正當南方詳九巻注)吾之友于順此意也遂卜精勝得¶
乎龍興留寶馬於門外步金梯於閣上漸出軒户霞瞻¶