　　同友人舟行(繆本於行字下多/游台越作四字)¶
楚臣傷江楓謝客拾海月懐沙去瀟湘挂席泛溟渤蹇¶
予訪前跡獨往造窮髮古人不可攀去若浮雲沒願言¶
弄倒景從此錬真骨華頂窺絶冥蓬壺望超忽不知青¶
春度但怪緑芳歇空持釣鼇心從此謝魏闕(楚辭湛湛/江水兮上)¶
(有楓目極千里兮傷春心王逸註言湛湛江水浸潤楓/木使之茂盛傷已不蒙君惠而身放棄曽不若樹木得)¶
(其所也宋書謝靈運小字客兒故詩人多稱為謝客其/遊赤石進帆海詩有云揚帆採石華挂席拾海月李善)¶
(註臨海水土物志云海月大如鏡色白正圓常生海邊/其尖柱如搔頭大本草陳藏器曰海月蛤類也似半月)¶