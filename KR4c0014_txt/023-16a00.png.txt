　　秋日與張少府楚城韋公藏書髙齋作¶
日下空亭暮城荒古跡餘地形連海盡天影落江虛舊¶
賞人雖隔新知樂未疎綵雲思作賦丹壁問藏書查擁¶
随流葉萍開出水魚夕來秋興滿回首意何如(謝朓詩/山川隔)¶
(舊賞朋僚多雨散楚詞樂莫樂兮新相知綵雲作賦用/宋玉賦朝雲事是贊其才思之美韻㑹楂水中浮木也)¶
　　秋夜獨坐懐故山¶
小隱慕安石逺遊學子(蕭本/作屈)平天書訪江海雲臥起咸¶
京入侍瑶池宴出陪玊輦行誇胡新賦作諫獵短書成¶