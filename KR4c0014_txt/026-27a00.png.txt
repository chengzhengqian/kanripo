　　(守貶吴興别駕卒喜識拔後進嘗薦/崔宗之嚴武於朝當時士咸歸重之)¶
白聞天下談士相聚而言曰生不用萬户侯但願一識¶
韓荆州何令人之景慕一至於此耶豈不以有周公之¶
風躬吐握之事使海内豪俊奔走而歸之一登龍門則¶
聲譽十倍所以龍盤鳯逸之士皆欲收名定價於君侯¶
願君侯不以富貴而驕之寒賤而忽之則三千賔中有¶
毛遂使白得脫頴而出即其人焉(梁簡文帝啟矧彼前/賢寧忘景慕韓詩外)¶
(傳周公曰吾文王之子武王之弟成王之叔父也又相/天下吾於天下亦不輕矣然一沐三握髮一飯三吐哺)¶