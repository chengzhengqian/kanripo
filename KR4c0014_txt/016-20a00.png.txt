　　(白鵝嶺下名最著錢百川曰李白有送温處士歸/黄山白鵝峰詩今白鵝峰不在三十六峰之列葢)¶
　　(三十六峰皆髙七百仞以上其外諸峯髙二/三百仞者不與焉白鵝峰亦諸峰之一也)¶
黄山四千仭三十二蓮峰丹崖夾石柱菡蓞金芙蓉伊¶
昔昇絶頂下窺天目松仙人錬玉處羽化留餘蹤亦聞¶
温伯雪(一作/雲)獨徃今相逢採秀辭五岳攀巖歴萬重歸¶
休白鵝嶺渴飲丹砂井鳯吹我時來雲車爾當整去去¶
陵陽東行行芳桂叢迴谿十六度碧嶂盡晴空他人還¶
相訪乗橋躡綵虹(黄山志江以南諸山最黄山其髙四/千仞按黄山諸峯最髙者志稱九百)¶