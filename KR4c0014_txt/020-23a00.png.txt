白笴夜長嘯爽然溪谷寒魚龍動陂水處處生波瀾天¶
借一明月飛来碧雲端故鄉不可見腸斷正西看¶
　　宴陶家亭子¶
曲巷幽人宅高門大士家池開照膽鏡林吐破顔花緑¶
水藏春日青軒祕晩霞若聞絃管妙金谷不能誇(照膽/鏡用)¶
(西京雜記咸陽方鏡事詳四巻註借言池水之清照人/若鏡也五燈㑹元世尊在靈山㑹上拈花示衆是時衆)¶
(皆默然唯迦葉尊者破顔微笑石崇金谷詩敘予以元/康六年從太璞卿出為使持節監青徐諸軍事征虜将)¶
(軍有別廬在河南縣界金谷澗中或髙或下有清泉茂/林衆果竹柏藥草之屬莫不畢備又有水碓魚池土窟)¶