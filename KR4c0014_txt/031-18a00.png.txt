(碎葉城調露元年都䕶王方翼所築四面十二門為屈/曲隠出伏沒之狀𨽻安西都䕶府其叙自安西入西域)¶
(道里安西西出約千餘里至碎葉川口八十里至裴羅/將軍城又西四十里至碎葉城城北有碎葉水韻㑹僑)¶
(寓也增韻旅/寓而居也)公之生也先府君指天枝以復姓先夫人¶
夢長庚而告祥名之與字咸所取象受五行之剛氣叔¶
夜心髙挺三蜀之雄才相如文逸瓌竒宏廓拔俗無類¶
少以俠自任而門多長者車常欲一鳴驚人一飛冲天¶
彼漸陸遷喬皆不能也由是慷慨自負不拘常調器度¶
𢎞大聲聞於天(天枝謂帝室之支𣲖王僧孺發願文天/枝峻密帝葉英芬長庚亦謂之太白即)¶