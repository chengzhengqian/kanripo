　甫從嚴武成都太白益流落不能歸故甫詩云匡山¶
　讀書處頭白好歸來然學者多疑太白為山東人又¶
　以匡山為匡廬皆非也今大匡山猶有讀書臺而清¶
　亷鄉故居遺地尚在廢為寺名隴西院有唐梓州刺¶
　史碑失其名(太平寰宇記綿州彰明縣有李白碑在/寜梵寺門下梓州刺史于邵文元豐九)¶
　(域志綿州有李太白碑/唐梓州刺史于邵文)及綿州刺史高祝記太白有¶
　子曰伯禽女曰平陽皆生太白去蜀後有妹月圓前¶
　嫁邑子留不去以故塟邑下墓今在隴西院旁百歩¶