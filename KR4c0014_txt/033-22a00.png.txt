取他證乎新唐書知其誤乃更之為唐宗室盖以隴西¶
郡望為標也善乎劉子元之言曰作史者為人立傳皆¶
取舊號施之于今為王氏傳必曰琅琊臨沂人為李氏¶
傳必曰隴西成紀人欲求實録不亦難乎且人無定所¶
因地而生生于荆者言皆成楚生于晉者齒便成黄豈¶
有世歴百年人更七葉而猶以本國為是此鄉為非則¶
是孔子里于昌平隂氏家于新野而系纂㣲子源承管¶
仲乃為齊宋之人非曰鄒魯之士乎宋景文修唐書其¶