(行逢天晦茫母驚母恐後且大昌姮娥/遂託身於月是之謂蟾蜍  姮音桓)¶
　　其五¶
繡戸香風暖紗窻曙色新宫花争笑日池草暗生春緑¶
樹聞歌鳥青樓見舞人昭陽桃李月羅綺自(一作/坐)相親¶
(説文曙曉也劉勰新論春葩含日似笑秋葉泫露如泣/南史齊武帝於興光樓上施青漆故世人謂之青樓)¶
　　其六¶
今日明光裏還須結伴遊春風開紫殿天樂下珠樓艶¶
舞全知巧嬌歌半欲羞更憐花月夜宫女笑蔵鉤(三輔/黄圖)¶