　饒節李太白畫像歌先生之氣葢天下當時流輩退¶
　百舎醉中咳唾落珠璣身後聲名滿夷夏青山木拱¶
　三百年今晨乃拜先生畫烏紗之巾白紵袍岸巾攘¶
　臂方出遨神遊八極氣自穩冰壺五斗霜風高嗚呼¶
　先生態絶倫仙風道骨語甚真蕭然可望不可親懸¶
　知野鶴非雞羣天寳之初天子逸先生辭去不肯屈¶
　采石江頭明月出鼓枻酣歌志願畢只今遺像粉墨¶
　間尚有英風爽毛骨宣州長史粉黛工誰令冩此人¶