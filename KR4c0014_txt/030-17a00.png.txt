(少作耳太倉稊来集云聞道長庚曽入夢已應能作上/樓詩註云唐人載李白在襁褓中其家攜之上樓問頗)¶
(能作詩否即應聲作絶句一首所謂不敢髙聲語恐驚/天上神者是也又竹坡詩話世傳楊文公方離襁褓猶)¶
(未能言一日家人攜以登樓忽自語如成人因戲問之/今日上樓汝能作詩乎卽應聲曰危樓髙百尺手可摘)¶
(星辰不敢髙聲語怕驚天上人舊見古今詩話載此一/事後又見一石刻乃李太白夜宿山寺所題字畫清勁)¶
(而大且云布衣李白作豈好事者竊太白之/詩以神文公之事歟仰亦太白之碑為偽耶)¶
　右一首見侯鯖録等書¶
　　瀑布¶
斷巖如削𤓰嵐光破崖緑天河從中來白雲漲川谷玉¶