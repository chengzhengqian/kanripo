臞翁詩評李太白如劉安雞犬遺響白雲覈其歸存恍¶
無定處(詩人/玉屑)¶
李太白詩語帶烟霞肺腑纏錦繡(釋徳洪跋/蘇養直詩)¶
李太白周覽四海名山大川一泉之旁一山之阻神林¶
鬼冢魑魅之穴猿狖所家魚龍所宫往往遊焉故其為¶
詩疎宕有竒氣(孫覿送刪定/姪歸南安序)¶
太白歌詩度越六代與漢魏樂府爭衡(黄山谷/文集)¶
明皇世章句之風大得建安體論者推李翰林杜工部¶