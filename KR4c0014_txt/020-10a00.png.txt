(故名水沬所化史記屈原作懐沙之賦於是懐石遂自/投汨羅以死溟渤海也註見七巻楚辭蹇誰留兮中洲)¶
(王逸註蹇辭也莊子窮髮之北有冥海者天池也倒景/見本巻游太山第四首註方輿勝覧華頂峯在天台縣)¶
(東北六十里葢天台第八重最高處高一萬丈絶頂東/望滄海俗名望海尖草木薫郁殆非人世孫綽所謂渉)¶
(降信宿迄乎仙都是也絶冥逺海也十州記蓬壺蓬莱/也王屮頭陀寺碑文東望平臯千里超忽吕向註超忽)¶
(逺貎釣鰲事見四巻註淮南子身處江湖之上而神游/魏闕之下高誘註魏闕王者門外闕也所以用懸教民)¶
(之書於象魏也巍/巍高大故曰魏闕)¶
　　下終南山過斛斯山人宿置酒(元和郡縣志終南/山在雍州萬年縣)¶
　　(南五十里太平寰宇記終南山在郿縣南三十里/雍録終南山横亘關中南面西起秦隴東徹藍田)¶