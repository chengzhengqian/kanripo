羽族稟萬化小大各有依周周(繆本作/啁啁)亦何辜六翮掩¶
不揮願銜衆禽翼一向黄河飛飛者莫我顧嘆息將安¶
歸(漢書千變萬化未始有極韓非子鳥有翢翢者重首/而尾屈將欲飲于河則必顛乃銜其羽而飲之人之)¶
(所貪飲不足者不可以不索其羽也/阮籍詩天網彌四野六翮掩不舒)¶
　　其五十八¶
我行(蕭本/作到)巫山渚尋古登陽臺天空綵雲滅地逺清風¶
來神女去(蕭本/作知)巳久襄王安在哉荒淫竟淪沒(蕭本/作替)樵¶
牧徒悲哀(宋玉髙唐賦楚襄王與宋玉逰於雲夢之臺/望髙唐之觀其上獨有雲氣崪分直上忽兮)¶