何人不起故園情(折楊栁古曲名/見前四首注)¶
　　嵩山採菖蒲者¶
神人(蕭本/作仙)多古貌雙耳下垂肩嵩岳逢漢武疑是九疑¶
仙我來採菖蒲服食可延年言終忽不見滅影入雲煙¶
喻帝竟莫悟終歸茂陵田(神仙傳漢武上嵩山登大愚/石室起道宫使董仲舒東方)¶
(朔等齋潔思神至夜忽見有仙人長二丈耳出頭巔垂/下至肩武帝禮而問之仙人曰吾九疑之人也聞中岳)¶
(石上菖蒲一寸九節可以服之長生故來採耳忽然失/人所在帝顧侍臣曰彼非復學道服食者必中岳之神)¶
(以喻朕耳為之採菖蒲服之經三年帝覺悶不快遂止/時從官多服然莫能持乆惟王興聞仙人教武帝服菖)¶