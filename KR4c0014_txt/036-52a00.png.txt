所書更不復詳考所出而推舉過重便謂不減魯公然¶
此書雖少繩墨不可考以法度要是軒前輊後度越凌¶
突令人想見酒酣賦詩時也王僧䖍論書或以其人可¶
想或以其法可存世人㤅(㤅小篆/愛字)李太白名至偽書一¶
巻亦聲價曾重豈以人可想故耶(廣川/書䟦)¶
李白在開元間不以能書名今其行草不減古人龍江¶
夢餘録載其二帖是也　本事詩言太白筆迹遒利鳳¶
跌龍拏今世傳有二帖(楊升菴/外集)¶