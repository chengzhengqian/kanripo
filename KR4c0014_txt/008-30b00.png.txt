起來向壁(繆本/作筆)不停手一行數字大如斗怳怳如聞神¶
鬼驚時時只見龍蛇走左盤右蹙如驚電狀同楚漢相¶
攻戰湖南七郡凡幾家家家屏障書題徧王逸少張伯¶
英古來幾許浪得名張顛老死不足數我師此義(胡本/作藝)¶
不師古古來萬事貴天生何必要公孫大娘渾脫舞(國/史)¶
(補長沙僧懷素好草書自言得草聖三昧棄筆堆積埋/於山下號曰筆塜宣和書譜釋懷素字藏眞俗姓錢長)¶
(沙人徙家京兆初勵律法晚精意於翰墨追倣不輟秃/筆成冢一夕觀夏雲隨風頓悟筆意自謂得草書三昧)¶
(斯亦見其用志不分乃凝於神也當時名流如李白戴/叔倫竇衆錢起之徒舉皆有詩美之狀其勢以爲若驚)¶