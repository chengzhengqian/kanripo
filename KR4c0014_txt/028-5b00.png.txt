(郡治宣城縣屬江南西道按宣城郡本漢之丹陽郡宣/城縣本漢之宛陵縣今為寜國府地太白稱宛陵盖本)¶
(漢縣名也/  稔音袵)惟公代秉天憲作程(繆本/作保)南臺洪柯大本聿¶
生懿徳宜乎哉横風霜之秀氣鬰王霸之竒略初以鐵¶
冠白筆佐我燕京威雄振肅虜不敢視而後鳴琴二邦¶
天下取則起草三省朝端有聲天子識面宰衡動聴殷¶
南山之雷剖赤縣之劇強項不屈三州所居大化咸列¶
碑頌(後漢書手握王爵口含天憲李周翰注天憲謂帝/王法令也通典御史所居之署漢謂之御史府亦)¶
(謂之御史大夫寺亦謂之憲臺後漢以來謂之御史臺/亦謂之蘭臺寺梁及後魏北齊或謂之南臺後魏之制)¶