(班固答賔戯聖哲之治棲棲遑遑孔席不煖墨突不黔/李善注棲遑不安居之意也韋昭曰煖温也言坐不煖)¶
(席也淮南子墨子無煖席髙誘曰坐席不至於温厯行/諸國汲汲於行道也宋書竈不得黔席未暇煖絶國謂)¶
(逺地見六巻注汝海見十三巻注史記正義括地志云/安州安陸縣城本春秋時鄖國城杜預春秋經傳集解)¶
(鄖國在江夏雲杜縣東南有鄖城䢵城即鄖城也古字/通用晋書長水校尉孫季舒嘗與石崇酣燕慢傲過度)¶
(崇欲表免之裴楷聞之謂崇曰足下飲人狂藥責人正/禮不亦乖乎初學記魏文帝典論曰大駕都許使光禄)¶
(大夫劉松北鎮袁紹軍與紹子弟日共晏飲常以三伏/之際晝夜酣飲極醉至於無知云以避一時之暑故河)¶
(朔有避暑飲江總瑪瑙盌賦獲阿宗之美寳命河朔之/名觴左思魏都賦醇酎中山流湎千日劉淵林注中山)¶
(出好酎酒其俗傳云昔有人曰𤣥石者従中山酒家沽/酒酒家與之千日之酒語其節度比歸百里可至於醉)¶