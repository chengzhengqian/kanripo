二龍爭戰決雌雄赤壁樓船掃地空烈火張天照雲海¶
周瑜於此破曹公君去滄江望(一作/㺯)澄碧鯨鯢唐突畱¶
餘跡一一書來報故人我欲因(一作/觀)之壯心魄(通鑑孫/權以周)¶
(瑜程普為左右督將兵與劉備并力逆曹操進與操遇/於赤壁時操軍衆已有疾疫初一交戰操兵不利引次)¶
(江北瑜等在南岸部將黄葢曰操軍方連船艦首尾相/接可燒而走也乃取䝉衝鬭艦數十艘載燥荻枯柴濯)¶
(油其中裹以帷幕上建旌旗豫備走舸繋於其尾先以/書遺操詐云欲降時東南風急葢以艦最著前中江舉)¶
(帆餘船以次俱進去北軍二里餘同時發火火烈風猛/船往如箭燒盡北船延及岸上營落烟炎張天人馬燒)¶
(溺死者甚衆瑜等率輕銳繼其後雷鼓大震北軍大壞/操引軍從華容道步走漢書彭越傳兩龍方鬭且待之)¶