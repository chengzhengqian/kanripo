二年客東都所歴厭機巧野人對羶腥疏食常不飽豈¶
無青精飯使我顔色好苦乏買藥資山林跡如掃李侯¶
金閨彦脫身事幽討亦有梁宋遊方期拾瑤草¶
　　與李十二白同尋范十隠居　　　杜　甫¶
李侯有佳句徃徃似陰鏗余亦東䝉客憐君如弟兄醉¶
眠秋共被攜手日同行更想幽期處還尋北郭生入門¶
髙興發侍立小童清落景聞寒杵屯雲對古城向來吟¶
橘頌誰欲討蓴羮不願淪簪笏悠悠滄海情(文獻通考/杜子美云)¶