洞庭湖西秋月輝瀟湘江北早鴻飛醉客滿船歌白苧¶
不知霜露入秋衣(盧照鄰詩霜氛落早鴻白苧清商調/曲也苧是呉地所産故舊説以為吳)¶
(人之歌始則田野之作後乃大樂用焉一云卽子夜/歌也在吳歌為白苧在雅歌為子夜餘見四巻註)¶
　　其五¶
帝子瀟湘去不還空餘秋草洞庭間淡掃明湖開玉鏡¶
丹青畫出是君山(楚辭帝子䧏兮北渚王逸註帝子謂/堯女也堯二女娥皇女英隨舜不反)¶
(&KR1089;於湘水之渚因為湘夫人元和郡縣志君山在岳州/巴陵縣西三十里青草湖中昔秦始皇欲入湖觀衡山)¶
(遇風浪至此山止泊因號焉或云湘君所游止故名之/也方輿勝覧君山在洞庭湖中方六十里亦名洞庭之)¶