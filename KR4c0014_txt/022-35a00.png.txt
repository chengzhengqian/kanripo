保(龍吟用馬融笛賦中語見五巻註鳳曲用簫史事見/六巻註晋書顧悦之曰蒲栁常質望秋先零蒲栁今)¶
(之水楊也其/葉昜凋落)¶
　　　望夫山(太平寰宇記望夫山在太平州當塗縣/北四十七里昔有人徃楚累歲不還其)¶
　　　(妻登此山望夫乃化為石其山/臨江周圍五十里髙一百丈)¶
顒(繆本/作寫)望臨碧空怨情感離别江草不知愁巖花但爭¶
發雲山萬重隔音信千里絶春去秋復來相思幾時歇¶
(廣韻顒/仰也)¶
　　　牛渚磯(江南通志牛渚山在太平府城西北三/十五里山下有磯曰牛渚磯與采石磯)¶