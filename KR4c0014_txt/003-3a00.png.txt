(曰日曰皇穹比其君也曰雲比其臣也日慘慘兮雲㝠/㝠喻君昏于上而權臣障蔽于下也猩猩啼烟鬼嘯雨)¶
(極小人之形容而政亂之甚也堯舜當之亦禪禹而下/乃太白所欲言之事權歸臣下禍必至此詩意切直著)¶
(明流出胷臆非識時憂世之士存懐君忠國之心者其/孰能與于此哉胡震亨曰此篇借舜二妃追舜不及淚)¶
(染湘竹之事言逺别離之苦并借竹書雜記見逼舜禹/南巡野死之説㸃綴其問以著人君失權之戒使其詞)¶
(閃幻可駭增竒險之趣葢體幹于楚騷而韻調于漢/鐃歌諸曲以成為一家語參觀之當得其源流所自)¶
　　公無渡河(王僧䖍技録相和歌瑟調三十八曲中/有公無渡河行即箜篌引也古今註箜)¶
　　(篌引朝鮮津卒霍里子髙妻麗玉所作也子髙晨/起刺船而櫂有一白首狂夫披髪提壺亂流而渡)¶
　　(其妻隨呼止之不及遂墮河水死于是援箜篌而/鼔之作公無渡河之歌聲甚悽愴曲終亦投河而)¶