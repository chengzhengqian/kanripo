其高敵子美之大至論其胎骨則清新庾開府俊逸鮑¶
參軍杜之目李確不可易豈與攀屈宋而駕曹劉者可¶
同日論哉(黄生白山/杜詩説)¶
李白詩祖風騷宗漢魏下至鮑照徐庾亦時用之善掉¶
弄造出竒怪驚動心目忽然撇出妙入無聲其詩家之¶
仙者乎格高於杜變化不及(陳繹曾/詩譜)¶
杜子美上薄風雅下該沈宋才奪蘇李氣呑曹劉掩顔¶
謝之孤高雜徐庾之流麗真所謂集大成者而諸作皆¶