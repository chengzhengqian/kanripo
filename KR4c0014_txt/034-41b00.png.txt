依永者謂有長短之節非徒永也故隨其長短皆可以¶
播之律吕而其太長太短之無節者則不足以為樂若¶
往復諷咏乆而自有所得得之於心而發之乎聲則雖¶
千變萬化如珠之走盤自不越乎法度之外矣如李太¶
白逺别離杜子美桃竹杖皆極其操縱曷嘗按古人聲¶
調而和順委曲乃如此固初學所未到然學而未至於¶
是亦未可與言詩也(懐麓堂/詩話)¶
太白公無渡河乃從堯禹治水説起迂癡有致然筆墨¶