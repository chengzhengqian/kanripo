(者賞芳晨翫淸景聨騎攜觴亹亹不絶長安志昇道坊/龍華尼寺南有流水屈曲謂之曲江其深處下不見底)¶
(司馬相如賦云臨曲江之隑州葢其所也華陽國志武/都有一丈夫化為女子美而艶蜀王納為妃不習水土)¶
(欲去王必畱之乃為東平之歌以樂之無幾物故蜀王/哀念之乃遣五丁之武都擔土為妃作冢葢地數畝高)¶
(七丈上有石鏡太平寰宇記蜀王妃冡上/有一石厚五寸徑五尺瑩徹號曰石鏡)¶
　　其六¶
濯錦淸江萬里流雲帆龍舸下揚州北地雖誇上林苑¶
南京還有散花樓(岷江過成都為錦江至三峽為峽江/至漢口為漢江至揚州為揚子江東)¶
(流入海漢書地理志禹貢岷山在西徼外江水所出東/南至江都入海過郡七行二千六百六十里此云萬里)¶