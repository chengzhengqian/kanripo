　　普照寺¶
天台國清寺天下為四絶今到普照遊到來復何别柟¶
木白雲飛高僧頂殘雪門外一條溪幾回流歲月(咸淳/臨安)¶
(志淨明寺在富陽縣北五里舊名普照天福五年重建/治平二年改今額寺枕高山名曰舒壁山㘭有龍潭澗)¶
(水横流上有橋亭李翰林白詩天台國清寺天下為四/絶云云一統志國清寺在浙江台州府天台縣北十里)¶
(隋煬帝為智顗禪師建晏殊類要云齊州靈巖荆州玉/泉澗州棲霞台州國清世稱四絶本草拾遺柟木高大)¶
(葉如桑出南方/山中  柟音楠)¶
　右一篇見咸淳臨安志(蘇東坡曰予舊在當陽見國/清院太白詩絶凡近即此篇)¶