　　(烏林與赤壁相對是周瑜用黄葢策焚曹公舟船/敗走處故諸葛亮論曹操危於烏林是也楊齊賢)¶
　　(曰盛宏之荆州記蒲圻縣沿江一百里南岸赤壁/周瑜黄葢乘大艦破魏武兵於烏林烏林赤壁東)¶
　　(西一百六十里也予嘗往來江漢間研求赤壁所/在正在今鄂州上流八十里與百人山相對江邊)¶
　　(石皆赤色故號為赤壁磯東坡賦所謂東望夏口/西望武昌非曹公之赤壁也一統志赤壁山在武)¶
　　(昌府城東南九十里唐元和志在蒲圻縣西一百/二十里圖經云在嘉魚縣西七十里其地今屬嘉)¶
　　(魚宋蘇軾指黄州赤鼻山為赤壁按劉備居樊口/進兵逆操遇於赤壁則赤壁當在樊口之上又赤)¶
　　(壁初戰操兵不利引次江北則赤壁當在江南亦/不應在江北今江漢間言赤壁者五漢陽漢川黄)¶
　　(州嘉魚江夏惟江/夏之說合於史)¶