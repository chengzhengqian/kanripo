(雲帆施蜺幬列子夫子始一解顔而笑三輔黄圖未/央宫有金華殿劉琨詩據鞍長嘆息淚下如流泉)¶
　　送蔡山人¶
我本不棄世世人自棄我一乗無倪舟八極縱逺柂燕¶
客期躍馬唐生安敢譏採珠勿驚龍大道可暗歸故山¶
有松月遲爾翫清暉(韻㑹倪極際也郭璞江賦凌波縱/柂釋名船其尾曰柂柂拖也後見)¶
(拖曳也且弼正船使順流不使他戾也玉篇柁正船木/也設于船尾與舵同一作柁戰國䇿燕客蔡澤天下駿)¶
(雄𢎞辯之士也史記蔡澤者燕人也游學于諸侯小大/甚衆不遇而從唐舉相曰若臣者何如唐舉熟視而笑)¶
(曰先生曷鼻巨肩魋顔蹙齃膝攣吾聞聖人不相殆先/生乎蔡澤知唐舉戲之乃曰富貴吾所自有吾所不知)¶