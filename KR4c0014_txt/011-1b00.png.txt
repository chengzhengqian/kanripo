風月好却遶剡溪回雲山海上岀人物鏡中來一度浙¶
江北十年醉楚臺荆門倒屈宋梁苑傾鄒枚苦笑我誇¶
誕知音安在哉大盗割鴻溝如風掃秋葉吾非濟代人¶
且隱屏風疊中夜天中望憶君思見君明朝拂衣去永¶
與海鷗羣(黄鶴樓見八巻註隋書揚州於禹貢爲淮海/之地説文蹭蹬失道也方輿勝覧天台山在)¶
(台州天台縣西一百十里藝文類聚名山畧記曰天台/山在剡縣即是衆聖所降葛仙公山也世説註㑹稽郡)¶
(記曰㑹稽郡多名山水峰崿隆峻吐納雲霧松栝楓栢/擢幹竦條潭壑鏡徹清流瀉注王子敬見之曰山水之)¶
(美使人應接不暇太平寰宇記剡溪在越州剡縣南一/百五十步一源岀台州天台縣一源岀婺州武義縣即)¶