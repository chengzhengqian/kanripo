(文未可知朱子謂太白詩多為人所亂有一篇分為三/篇者有二篇合為一篇者豈指此章而言耶今姑仍蕭)¶
(本俟識者/再為定之)¶
　　其二十一¶
郢客吟白雪遺響飛青天徒勞歌此曲舉世誰為傳試¶
為巴人唱和者乃數千吞聲何足道嘆息空悽然(新序/客有)¶
(歌于郢中者其始曰下里巴人國中屬而和者數千人/其為陽陵采薇國中屬而和者數百人其為陽春白雷)¶
(國中屬而和者數十人而巳引商刻角雜以流徴國中/屬而和者不過數人是其曲彌髙其和彌寡陸機詩哀)¶
(音繞棟宇遺響入雲漢鮑照詩吞聲躑躅不敢言蕭士/贇曰此感嘆之辭髙才者知遇之難卑汚者投合之易)¶