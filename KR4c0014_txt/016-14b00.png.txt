　(踞真帝王之宅正謂此也太平廣記鍾山今江寧東/北蔣山是也江南通志𤣥武湖在江寧府太平門外)¶
　(一名蔣陸湖晉元帝改名北湖宋武帝改名習武湖/元嘉中因黒龍見改名𤣥武湖此詩楊蕭本不載今)¶
　(從繆本/補錄)¶
　　送當塗趙少府赴長蘆(唐時有二長蘆一是長蘆/縣𨽻河北道之滄州一是)¶
　　(長蘆鎮在淮南道揚州之六合縣南二十五里陸/放翁入蜀記曰發真州過𤓰歩山望長蘆寺樓墖)¶
　　(重複江面渺瀰無際殊可畏李太白詩云維舟至/長蘆目送烟雲髙是也則謂是六合之長蘆也)¶
我來揚都市送客迴輕舠因誇楚(繆本/作吳)太子便覩廣陵¶
濤仙尉趙家玉英風凌四豪維舟至長蘆目送烟雲髙¶