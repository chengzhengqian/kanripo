(如其言飲之至家而醉其家不知其醉以為死也斂棺/而葬之中山酒家計向千日憶曰𤣥石前來沽酒其醉)¶
(可解也遂徃問其隣人曰𤣥石死來三年服已闋矣於/是與其家至𤣥石冡上掘而開其棺𤣥石於是醉始解)¶
(起於棺中其俗語曰𤣥石飲酒一醉千日說文酎三重/醇酒也晨霾早時昏霧之氣趙岐孟子注離婁古之明)¶
(目者盖以為黄帝時人也黄帝亡其𤣥珠使離朱索之/離朱即離婁也能視於百歩之外見秋毫之末晋書王)¶
(戎幼而穎悟神彩秀徹視日不眩裴楷見而目之曰戎/眼爛爛如巖下電又晋書阮籍能為青白眼見禮俗之)¶
(士以白眼對之及嵇喜來弔籍作白眼喜不懌而退喜/弟康聞之乃齎酒挾琴造焉籍大恱乃見青眼韻㑹瞢)¶
(目不明也韓詩外傳齊荘公出獵有螳螂舉足將搏其/輪問其御曰此何蟲也對曰此螳螂也其為蟲知進而)¶
(不知退不量力而輕就敵荘公曰以為人必為天下勇/士矣於是迴車避之而勇士歸焉荘子汝不見夫螳螂)¶