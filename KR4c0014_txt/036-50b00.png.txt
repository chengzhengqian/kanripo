予評李白詩如黄帝張樂於洞庭之野無首無尾不主¶
故常非墨工槧人所可擬議及觀其藁書大類其詩彌¶
使人逺想慨然白在開元至德間不以能書傳今其行¶
草殊不減古人葢所謂不煩繩削而自合者與(黄山谷/題李白)¶
(詩草/後)¶
潤州蘇氏家有太白天馬歌真跡(墨莊/漫録)¶
李翰林醉墨是葛八叔忱贋作以嘗其婦翁諸蘇果不¶
能别葢叔忱翰墨亦自度越諸賢可寳藏也(黄山谷䟦/翟公巽所)¶