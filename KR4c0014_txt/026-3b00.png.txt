(言惶懼之意後人表箋言激切屏/營正是此義  羯音揭屏音并)¶
　　為宋中丞請都金陵表(宋名若思為/御史中丞)¶
臣某言臣誠惶誠恐頓首頓首臣聞社稷無常奉明者¶
守之君臣無定位闇者失之所以父作子述重光疊輝¶
天未絶晉人惟戴唐以功徳有厚薄運數有修短功髙¶
而福祚長永徳薄而政教陵遲三后之姓於今為庶非¶
一朝也(左傳社稷無常奉君臣無定位自古已然杜預/注奉之無常人言惟徳也書顧命昔君文王武)¶
(王宣重光左傳介之推曰獻公之子九人唯君在矣惠/懐無親外内棄之天未絶晋必将有主主晋祀者非君)¶