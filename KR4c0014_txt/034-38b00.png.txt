而工者顧夫焉至哉言乎自唐以來能為詩者多矣其¶
詞與理未始不璀璨焉然而觀止矣予讀李白詩想見¶
其心如入天際𣺌乎莫從其所之太史公曰詩有之高¶
山仰止景行行止雖不能至然心鄉往之予於李詩亦¶
云(李詩/緯)¶
丁龍友曰李白樂府本晉三調雜曲其絶句從六朝清¶
商小樂府來至其氣槩揮斥迥飇掣電且令人縹緲天¶
際此殆天授非人力也(李詩/緯)¶