吳㑹君心亦如此包納無小大揺筆起風霜推誠結仁¶
愛訟庭垂桃李賔館羅軒葢何意蒼梧雲飄然忽相㑹¶
才将聖不偶命與時俱背獨立山海間空老聖明代知¶
音不易得撫劍増感慨(繆本/作槩)當結九萬期中途莫先退¶
(唐時之淮南道江南道皆古揚州之境中隔一江江之/北為淮南江之南為江南漢書河間賢明禮樂是修為)¶
(漢宗英三國志孫賁傳時䇿巳平吳㑹二郡又朱桓傳/使部伍吳㑹二郡知吳㑹者是吳郡與㑹稽也然此詩)¶
(所稱吳㑹專指吳地而言葢在春秋戰國時為吳㑹在/秦漢為㑹稽郡後又分為吳郡合而言之曰吳㑹也歸)¶
(藏啟筮曰有白雲出自蒼梧入於大梁荘子摶扶揺羊/角而上者九萬里  吳㑹之㑹古外切音膾相㑹之㑹)¶