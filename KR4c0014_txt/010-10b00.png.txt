(穴即其地也春秋爲羌戎之居秦置隴西郡以居隴坻/之西爲名唐爲渭州亦謂之隴西郡領襄武隴西渭源)¶
(障四縣沈約詩短翮屢飛翻班固東都賦春王三朝章/懐太子註三朝元日也謂歲之朝月之朝日之朝李善)¶
(註三朝歲首朔日也然此詩所謂三朝即三日之義與/東都賦所言不同鮑照詩今朝見我顔色衰意中錯莫)¶
(與先異左傳成師以出聞敵强而退非夫也杜預註非/丈夫也詩國風死生契闊毛傳云契闊勤苦也夏侯湛)¶
(東方朔畫贊明濟開豁包含宏大莊子號物之數謂之/萬人處一焉此其比萬物也不似毫末之在於馬體乎)¶
(又云反覆終始不知端倪又曰自其異者視之肝膽楚/越也自其同者視之萬物皆一也詩國風抱衾與裯毛)¶
(傳曰衾被也禂襌被也鄭箋曰裯牀帳也孔頴達正義/鄭既以衾爲被不宜復云襌被也漢世名帳爲裯葢因)¶
(於古故以爲牀帳溪水桃花用武陵桃花/源事見二巻註  璵音余璠音煩幬音儔)¶