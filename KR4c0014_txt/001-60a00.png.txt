(典鳯當作鳳中從馬非鳯凰之鳯然鳳字他書不載恐/未足據海賦北灑天墟李善註爾雅曰北陸天墟今爾)¶
(雅本云北陸虚也與李所引不同龍伯國人釣得六鼇/詳見悲清秋賦註任公子獲東海大魚詳見大鵬賦註)¶
(東京賦瑰異譎詭薛綜註譎詭變化也忽校音效趫音/蹺撇音僻獑音讒貊音麥鼬音又豰音  貜音覺鸀音)¶
(燭鳿音玉捎音筲/鵠音斛墟音區)所以噴血流川飛毛灑雪狀若乎髙¶
天雨獸上墜於大荒又似乎積禽為山下崩於林穴陽¶
烏沮色於朝日隂兔喪精於明月思騰裝上獵於太清¶
所恨穹昊於路絶而忽也莫不海晏天空萬方來同雖¶
秦皇與漢武兮復何足以争雄(子虛賦獲若雨獸揜草/蔽地梁元帝晉安寺碑)¶