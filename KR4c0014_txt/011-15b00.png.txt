(其上則氤氲若香烟白雲映其外則炳然與衆峰殊别/又記云衆嶺中第三嶺極高峻太史公東遊登其峯而)¶
(遐觀南眺五湖北望九江東西肆目若陟天庭焉嵇康/詩豈若翔區外飡瓊潄朝霞陶潛詩於我若浮烟元和)¶
(郡縣志夜郎西北至上都五千五百五十里曰萬里者/甚言其遠也徐幹詩峩峩高山首悠悠萬里道君去日)¶
(已逺鬱結令人老十六國春秋掃蕩萬里今其時也禮/記日月無私照北史崔士謙授江陵總管荆州刺史外)¶
(禦强敵内撫軍人風化大行號稱良牧漢/書班伯爲定襄太守郡中震慄咸稱神明)一忝青雲客¶
三登黄鶴樓顧慙禰處士虚對鸚鵡洲樊(一作/焚誤)山霸氣¶
盡寥落天地秋(一作彤襜冠白/筆爽氣凌清秋)江帶峨眉雪川横(一作/横穿)¶
三峡流萬舸此中來連帆過揚州送此萬里目曠然散¶