　　贈崔侍御(蕭本/作郎)¶
長劍一杯酒男兒方寸心洛陽因劇孟託(一作/訪)宿話胷¶
襟但仰山岳秀不知江海深長安復攜手再顧重千金¶
君乃輶軒(蕭本作/軒轅)佐余叨翰墨林高風摧秀木虚彈落¶
驚禽(繆本作驚/彈落虚禽)不取回舟興而來命駕尋扶揺應惜力¶
(一作/便)桃李願成陰笑吐張儀舌愁為莊舄吟誰憐明月¶
夜腸斷聽秋砧(漢書劇孟者洛陽人也周人以商賈為/資劇孟以俠顯曹植詩一顧千金重何)¶
(必珠玉賤李充詩願爾降玉趾一顧重千金風俗通周/秦常以歲八月遣輶軒之使求異代方言還奏籍之藏)¶