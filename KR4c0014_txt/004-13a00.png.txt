(地志云管丘在青州臨淄北百步外城中史記衞靈公/與孔子語見蜚雁仰視之色不在孔子孔子遂行雙目)¶
(送飛鴻正用其事以喻不好賢之意蕭士贇曰太白此/詞始傷士之遭讒廢棄中羨昔賢之遇合有時末則嘆)¶
(今人不能如古人之識/士亦聊以自況云爾)¶
　　幽澗泉(樂府詩集以此首/入琴曲歌辭中)¶
拂彼白石彈吾素琴幽澗愀兮流泉深善手明徽高張¶
清心寂歴似千古松颼飅兮萬尋中見愁猿弔影而危¶
處兮叫秋木而長吟客有哀時失職(一作/志)而聽者淚淋¶
浪以霑襟乃緝商綴羽潺湲成音吾但寫聲發情(繆本/作憤)¶