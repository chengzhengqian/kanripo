　　蜀道難(按樂府詩集王僧䖍技録相和歌瑟調三/十八曲内有蜀道難行樂府古題要解蜀)¶
　　(道難備言銅/梁玊壘之險)¶
噫吁嚱危乎髙哉蜀道之難難于上青天(宋景文公筆/記蜀人見物)¶
(驚異輒曰噫嘻嚱李白作蜀道/難因用之  噫音衣嚱音希)蠶叢及魚鳬開國何茫¶
然爾來四萬八千嵗不(一作/乃)與秦塞通人烟西當太白¶
有鳥道可(一作/何)以横絶峨眉巔地崩山摧壯士死然後¶
天梯石棧相(一作/方)鉤連(劉逵三都賦註揚雄蜀王本紀/曰蜀王之先名蠶叢栢灌魚鳬)¶
(蒲澤開明是時人民椎髻哤言不曉文字未有禮樂從/開明上至蠶叢積三萬四千嵗華陽國志蜀侯蠶叢其)¶