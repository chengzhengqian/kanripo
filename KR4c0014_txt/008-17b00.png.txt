(冰造七橋上應七星太平寰宇記漢州雒縣七星橋昔/秦李冰開江置七星橋橋各一鐵鎖上應七星故世祖)¶
(謂呉漢曰安軍宜在七星間謂五星日月云李膺記一/長星橋今名萬里二圓星橋今名安樂三璣星橋今名)¶
(建昌四夷星橋今名笮橋五尾星橋今名禪尼六冲星/橋今名永平七曲星橋今名昇仙華陽國志犍為郡南)¶
(安縣有峨眉山山去縣八十里孔子地圖言有仙藥名/山洞天福地記峨眉山周圍三百里名靈陵太妙之天)¶
(在蜀/嘉州)¶
　　其八¶
秦開蜀道置金牛漢水元通星漢流天子一行遺聖跡¶
錦城長作帝王州(水經註秦惠王欲伐蜀而不知道作/五石牛以金置尾下言能屎金蜀王)¶