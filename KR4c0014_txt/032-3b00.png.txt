知章騎馬似乘船眼花落井水底眠汝陽三斗始朝天¶
道逢麴車口流涎恨不移封向酒泉左相日興費萬錢¶
飲如長鯨吸百川銜杯樂聖稱避賢宗之瀟灑美少年¶
皎如玉樹臨風前蘓晉長齋繡佛前醉中徃徃愛逃禪¶
李白一斗詩百篇長安市上酒家眠天子呼來不上船¶
自稱臣是酒中仙張旭三盃草聖傳脱帽露頂王公前¶
揮毫落紙如雲烟焦遂五斗方卓然高談雄辨驚四筵¶
　　冬日有懷李白　　　　　　　　杜　甫¶