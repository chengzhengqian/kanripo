(思釋之者以一事分為二事非/也曾南豐後序中已辨其誤)李陽氷為當塗令白依¶
之代宗立以左拾遺召而白已卒年六十餘白晩好黄¶
老度牛渚磯至姑熟悦謝家青山欲終焉及卒𦵏東麓¶
元和末宣歙觀察使范傳正祭其塜禁樵採訪後裔惟¶
二孫女嫁為民妻進止仍有風範因泣曰先祖志在青¶
山頃𦵏東麓非本意傳正為改葬立二碑焉告二女將¶
改妻士族辭以孤窮失身命也不願更嫁傳正嘉嘆復¶
其夫徭役文宗時詔以白歌詩裴旻劍張旭草書為三絶¶