(鉤自闗而西或謂之鉤或謂之䥥顔師古急就篇注鉤/即鎌也形曲如鉤因以名云蜀本草龍芻叢生莖如綖)¶
(所在有之俗名龍鬚草可為席謝朓咏席/詩但願羅衣拂無使素塵彌  鎌音亷)¶
　　詠鄰女東窗海石榴(太平廣記新羅多海紅并海/石榴唐賛皇李徳裕言花名)¶
　　(中帶海者悉/從海東來)¶
魯女東窗下海榴世所稀珊瑚映緑水未足比光輝清¶
香隨風發落日好鳥歸願為東南枝低舉拂羅衣無由¶
一(蕭本/作共)攀折引領望金扉(潘岳安石榴賦似長離之棲/鄧林若珊瑚之映綠水古詩)¶
(清商隨風發潘岳詩引領望京室王延夀魯/靈光殿賦排金扉而北入張銑注扉門扉也)¶