馳明無逺不察考鬼神之奥推隂陽之荒下明詔班舊¶
章振窮乏散敖倉毁玉沉珠卑宫頽牆使山澤無間往¶
來相望帝躬乎天田后親于郊桑棄末反本人和時康¶
建翠華兮萋萋鳴玉鑾之鉠鉠逰乎昇平之圃憩乎穆¶
清之堂天欣欣兮瑞穰穰巡陵于鶉首之野講武于驪¶
山之旁封岱宗兮祀后土掩栗陸而苞(蕭本/作包)陶唐遨逰¶
乎崆峒之上汾水之陽吸沆瀣之精英黜滋味之馨香¶
貴理國其若夢㡬華胥之故鄉(自遨逰以下至故鄉三/十五字繆本作遂邀崆)¶