　　出自薊北門行(樂府古題要觧出自薊北門行其/詞與從軍行同而兼言燕薊風物)¶
　　(及突騎悍勇之状/與吴趨行同也)¶
虜陣横北荒胡星耀精芒羽書速驚電烽火晝連光虎¶
竹救邊急戎車森已行明主不安席按劒心飛揚推轂¶
出猛将連旗登戰場兵威衝絕幕(繆本/作漢)殺氣凌穹蒼列¶
卒(一作/陣)赤山下開營紫塞旁孟冬風沙𦂳旌旗(一作/斾)颯¶
凋傷畫角悲海月征衣巻天霜揮刃斬樓蘭彎弓射賢¶
王單于一平蕩種落自奔亡收功報天子行歌(一作/歌舞)歸¶