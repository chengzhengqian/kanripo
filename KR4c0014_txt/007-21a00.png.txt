　　(其上故名太平寰宇記淸泠池在宋州宋城縣東/北二里梁孝王故宮有釣臺謂之淸泠臺今號淸)¶
　　(泠池神州古史考淸泠池/在歸德府城東梁園内)¶
若有人兮思鳴臯阻積雪兮心煩勞洪河凌兢不可以¶
徑度冰龍鱗兮難容舠邈仙山(一作/神仙)之峻極兮聞天籟¶
之嘈嘈霜崖縞皓以合沓兮若長風(一作/虹)扇海湧滄溟¶
之波濤𤣥猿緑羆舔舕崟岌(繆本作岌危/一作岑危)危(繆本/作咆)柯振¶
石駭膽慄魄羣呼而相號峰崢嶸以路絶挂星辰於巖¶
㟼(楚辭若有人兮山之阿四愁詩何爲懐憂心煩勞西/都賦帶以洪河涇渭之川吕向註洪河大河也甘泉)¶