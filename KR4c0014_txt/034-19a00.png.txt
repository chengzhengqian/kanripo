自高太白浩然所長儲侍御亦多此體以律詩為古詩¶
其格易卑雖子美不免(藝苑/巵言)¶
才超一代者李也體兼一代者杜也李如星懸日揭照¶
耀太虚杜若地負海涵包羅萬彚李惟超出一代故高¶
華莫並色相難求杜惟兼綜一代故利鈍雜陳巨細咸¶
蓄　李才高氣逸而調雄杜體大思精而格渾超出唐¶
人而不離唐人者李也不盡唐調而兼得唐調者杜也¶
　備諸體於建安者陳王也集大成於開元者工部也¶