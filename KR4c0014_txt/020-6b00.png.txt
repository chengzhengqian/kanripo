(篇註素謂絹之精白者卽所用寫書之素也楚辭坐堂/伏檻臨曲池些東溟東海也海色曉色也俱見二巻註)¶
(天雞見一巻大鵬賦註謝靈運詩張組眺倒景列筵□/歸潮李善註游天台山賦曰或倒景於重溟王彪之遊)¶
(仙詩曰逺遊絶塵霧輊舉觀滄溟蓬萊蔭倒景崑崙罩/層城並以山臨水而景倒謂之倒景此篇倒景正作此)¶
(解與二巻中所用倒景故自不同蓬莱灜洲在/渤海中有不死藥金銀為宫闕詳見四巻註)¶
　　其五¶
日觀東北傾兩崖夾雙石海水落眼前天光遥空碧千¶
峰爭攢聚萬壑絶凌歴緬彼鶴上仙去無雲中跡長松¶
入霄(蕭本/作雲)漢逺望不盈尺山花異人間五月雪中白終¶