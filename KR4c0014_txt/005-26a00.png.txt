　　(用舊樂為哉遽命龜年持金花箋宣賜翰林學士/李白立進清平樂詞三章承㫖猶苦宿酲因援筆)¶
　　(賦之龜年捧詞進上命棃園弟子畧約詞調撫絲/竹遂促龜年以歌之太真妃持頗棃七寳杯酌西)¶
　　(凉州蒲桃酒笑領歌辭意甚厚上因調玉笛以倚/曲每曲徧将換則遲其聲以媚之妃飲罷斂繡巾)¶
　　(再拜上自是頋李翰林尤異於諸學士通典平調/清調瑟調皆周房中之遺聲也漢代謂之三調琦)¶
　　(按唐書禮樂志俗樂二十八調中有正平調髙平/調則知所謂清平調者亦其類也盖天寳中所製)¶
　　(供奉新曲如荔枝香伊州曲凉州/曲甘州曲霓裳羽衣曲之儔歟)¶
雲想衣裳花想容春風拂檻露華濃若非羣玉山頭見¶
會向瑶䑓月下逢(山海經玉山是西王母所居也郭璞/註此山多玊石因以名云穆天子傳)¶