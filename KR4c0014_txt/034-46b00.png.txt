詩過之曰六經固不可擬然亦未嘗仔細説馬態相行¶
步也僕曰願熟讀之兩驂如舞此駔語所謂花踏羊蹄¶
行也兩驂如手此駔語所謂熟使喚也思之便覺走過¶
掣電傾城知與神行電邁躡恍惚為難騎耳(許彦周/詩話)¶
東坡寫李白行路難闕其中間八句道子胥屈原陸機¶
李斯事此老不應有所遺忘意其刪去必當有説(朱子/語類)¶
蔡寛夫詩話云唐末五代俗流以詩自名者多好妄立¶
格法取前人詩句為例議論鋒出甚有獅子跳躑毒龍¶