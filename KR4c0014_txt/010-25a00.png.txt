(相其貌碓顙而深目虎膺而熊背戾於從難知其/勇士隂而結之欲以爲用  䱜音鵲鱄與專同)¶
　　贈秋浦柳少府(唐時秋浦縣𨽻江/南西道之池州)¶
秋浦舊蕭索公庭人吏稀因君樹桃李此地忽芳菲摇¶
筆望白雲開簾當翠微時来引山月縱酒酣清輝而我¶
愛夫子淹留未忍歸(樹桃李用潘岳事詳見後三首註/中爾雅山未及上翠微郭璞註近)¶
(上旁坡邢昺疏謂未及頂上在旁陂陀之處名翠微一/説山氣青縹色故曰翠微也潛確居類書凡山遠望之)¶
(則翠近之則翠漸微故山色曰翠微亦曰山腰漢書乃/罷歴下守備縱酒顔師古註縱放也放意而飲酒説文)¶
(酣酒樂也阮籍/詩明月耀清輝)¶