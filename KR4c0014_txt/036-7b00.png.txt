天寳中李白自翰林出東遊經傳舎覽詩吟之嘆曰此¶
仙人詩也詰之於人得宣平之實白於是遊新安渉溪¶
登山累訪之不得乃題詩於菴壁曰我吟傳舎詩來訪¶
仙人居烟嶺迷高跡雲林隔太虚窺庭但蕭索倚杖空¶
躊蹰應化遼天鶴歸當千歳餘宣平歸菴見壁詩又吟¶
曰一池荷葉衣無盡兩畝黄精食有餘又被人來尋討¶
著移菴不免更深居其菴後為野火燒之莫知宣平踪¶
跡(續仙/傳)¶