　　贈參寥子(參寥子當時逸士其姓名無考葢取莊/子之說以為號也莊子𤣥冥聞之參寥)¶
　　(參寥聞之疑始崔云皆古人姓名或寓之耳/無其人李云參高也高邈寥曠不可名也)¶
白鶴飛天書南荆訪高士五雲在峴山果得參寥子骯¶
髒辭故園昻藏入君門天子分玉帛百官接話言毫墨¶
時灑落探𤣥(繆本/作元)有竒作著論窮天人千春秘麟閣長¶
揖不受官拂衣歸林巒余亦去金馬藤蘿同所攀(繆本/作歡)¶
相思在何處桂樹青雲端(陸機演連珠南荆有寡和之/歌李善註南荆謂楚也水經)¶
(註京房易飛候曰何以知賢人隱師曰視四方常有大/雲五色具而不雨其下賢人隱矣輿地廣記襄陽縣有)¶