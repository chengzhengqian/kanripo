(之中惟事之恤何暇念死乎則吾君又安得此位而立/焉以其迭處之迭去之至于君也而獨為之流涕是不)¶
(仁也見不仁之君見諂䛕之臣見此二者臣之所為獨/竊笑也景公慙焉舉觴自罰罰二臣者各二觴焉後漢)¶
(書敕岑彭書曰人苦不知足既平隴復望蜀陸機詩休/咎相乗躡翻覆若波瀾三萬六千日約計百年嵗月有)¶
(此數也抱朴子百年之夀三萬餘日耳沈炯詩百年/三萬日處處此傷情古詩晝短苦夜長何不秉燭逰)¶
　　其二十四¶
大車揚飛塵亭午暗阡陌中貴多黄金連雲開甲宅路¶
逢鬬雞者冠葢何輝赫鼻息干虹蜺行人皆怵惕世無¶
洗耳翁誰知堯與跖(初學記纂要云日在午曰亭午孫/綽天台山賦羲和亭午逰氣髙褰)¶