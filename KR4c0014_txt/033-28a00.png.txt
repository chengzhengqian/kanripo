十年鉛槧屢更殺青未竟客嵗南邁從子鑒進而請曰¶
先生必將箋而後行乎夫觧者之不必箋而箋者之不¶
必觧也于是相與謀之梓人而二豎肆眚乃與友人姚¶
君孟承徃復參訂始克卒業諸所釐正頗極苦心語具¶
凡例中再逾年始獲竣事輙論著其事質諸同好夫自¶
二先生分轡而馳而士各以其質之所近尸且祝焉有¶
能祫享一堂之上者吾未見其人也今而後庶㡬有並¶
擷其精而上探盛漢以直遡風雅之緒者必自兹籍始¶