　　訪戴天山道士不遇(西溪叢語綿州圖經云戴天/山在縣北五十里有大明寺)¶
　　(開元中李白讀書於此寺又名大康山即杜甫所/謂康山讀書處也一統志大匡山在綿州彰明縣)¶
　　(北三十里一名康/山亦名戴天山)¶
犬吠水聲中桃花帯露(蕭本/作雨)濃樹深時見鹿溪午不聞¶
鐘野竹分青靄飛泉挂碧峯無人知所去愁倚兩三松¶
(王筠詩日坂散朱雰天隅斂青靄陸機詩飛泉潄鳴玉/  唐仲言曰今人作詩多忌重叠右丞早朝妙絶古今)¶
(猶未免五用衣冠之議如此詩水聲飛泉樹松桃竹語/皆犯重吁古人於言外求佳今人於句中求隙失之逺)¶
(矣/)¶