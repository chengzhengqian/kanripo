　　金陵名僧頵公粉圗慈親讃(頵音/均)¶
神妙不死惜(當作/借)生此身託體明淑而稱厥親粉為造¶
化筆冩天真貌古松雪心空世塵文伯之母可以為鄰¶
(謝晀新安公生墓銘誕兹明淑玉振蘭芳家語公父文/伯之母紡績不懈文伯諫焉其母曰古者王后親織𤣥)¶
(絖公侯之夫人加之以紘綖卿之内子為大帶命婦成/祭服列士之妻加之以朝服自庶士以下各衣其夫秋)¶
(而戒事烝而獻功男女紡績愆則有辟聖王之制也今/我寡也爾又在位朝夕恪勤猶恐亡先人之業况有怠)¶
(惰其何以避辟孔子聞之曰弟/子志之季氏之婦可謂不淫矣)¶
　　李居士讃¶