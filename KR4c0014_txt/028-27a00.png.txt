　　(江寜/郡)¶
太華髙嶽三峯倚天洪波經海百代生賢為夔為龍廓¶
土濟川趙城開國玉樹凌烟筆鼓元化形分自然明珠¶
獨轉秋月孤懸作宰作程摧剛挫堅徳合窈冥聲播蘭¶
荃鴻漸麟閣英圗可傳(初學記太華山其上有三峯直/上晴霽可觀後漢書朱浮傳六)¶
(國之時其勢各盛廓土數千里将兵數百萬書説命若/濟巨川用汝作舟楫唐書地理志河東道晉州平陽郡)¶
(有趙城縣百官志封爵之制開國郡公食邑二千户正/二品開國縣公食邑千五百户從二品開國縣侯食邑)¶
(千户從三品開國縣伯食邑七百户正四品上開國縣/子食邑五百户正五品上開國縣男食邑三百户從五)¶