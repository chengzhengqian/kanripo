(代謝惟草木之零落兮恐美人之遲暮詩意全出於此/美人況時君也時不我用老將至矣懐材而見棄於世)¶
(能不/悲夫)¶
　　其五十三¶
戰國何紛紛兵戈亂浮雲趙倚兩虎鬬晉為六卿分姦¶
臣欲竊位樹黨自相羣果然田成子一旦殺(繆本/作弑)齊君¶
(魏書戰國紛紛年過十紀史記趙以藺相如功大拜為/上卿位在亷頗之右亷頗宣言曰我見相如必辱之相)¶
(如聞不肯與㑹每朝時常稱病不肯與亷頗争列已而/相如出望見亷頗引車避匿于是舍人相與諫相如相)¶
(如曰秦所以不敢加兵于趙者徒以吾兩人在也今兩/虎共鬬其勢不俱生吾所以為此者先國家之急而後)¶