　　鳯笙篇¶
仙人十五愛吹笙學得崑丘彩鳯鳴始聞鍊氣飡金液¶
復道朝天赴玉京玊京迢迢㡬千里鳯笙去去無窮已¶
欲嘆離聲發絳唇更嗟别調流纖指此時惜别詎堪聞¶
此地相看未忍分重吟真曲和清吹却奏仙歌響緑雲¶
緑雲紫氣向函闗訪道應尋緱氏山莫學吹笙王子晉¶
一遇浮丘斷不還(邢昺爾雅疏崑崙山記云崑崙山一/名崑丘鮑照詩淮南王學長生服食)¶
(錬氣讀仙經神仙傳藥之上者有九轉還丹太乙金液/服之皆立登天靈樞金景内經下離塵世上界玊京註)¶