(文麗日月學究天人周禮一命受職再命受服三命受/位四命受器五命賜則六命賜官七命賜國八命作牧)¶
(九命作伯孔頴逹禮記正義天子上士三命中士/再命下士一命後世以受初品官為一命本此)伏惟¶
陛下大明廣運至徳無偏收其希世之英以為清朝之¶
寳昔四皓遭髙皇而不起翼惠帝而方來君臣離合亦¶
各有數豈使此人名揚宇宙而枯槁當年傳曰舉逸人¶
而天下歸心伏惟陛下迴太陽之髙輝流覆盆之下照¶
特請拜一京官獻可替否以光朝列則四海豪俊引領¶
知歸不勝慺慺之至敢陳薦以聞(四皓見四巻注抱朴/子是責三光不照覆)¶