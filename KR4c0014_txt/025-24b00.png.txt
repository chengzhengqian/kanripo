清水本不動桃花發岸旁桃花弄水色波蕩摇春光我¶
悦子容艷子傾我文章風吹緑琴去曲度紫鴛鴦昔作¶
一水魚今成兩枝鳥哀哀長雞鳴夜夜達五曉起折相¶
思樹歸贈知寸心覆水不可收行雲難重尋天涯有度¶
鳥莫絶瑶華音(緑綺琴司馬相如之琴也曲度猶度曲/謂隠度作新曲俱見二十巻注紫鴛鴦)¶
(疑即所度之曲名焦仲卿妻詩中有雙飛鳥自名為鴛/鴦仰頭相向鳴夜夜逹五更左思呉都賦相思之樹劉)¶
(淵林注相思大樹也材理堅邪斫之則文可作器其實/如珊瑚歴年不變東冶有之三國志注覆水不可收也)¶
(楚辭折疎麻兮瑶華將以遺兮離居王逸注瑶/華玉華也謝朓詩恵而能好我間以瑶花音)¶