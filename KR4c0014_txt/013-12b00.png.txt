(秦始皇登牢盛山望蓬萊即此處顔延年詩本自餐霞/人李周翰註餐霞仙者之流真誥九華真妃曰日者霞)¶
(之實霞者日之精君惟聞服日之法未知餐霞之精也/夫餐霞之經甚秘致霞之道甚易此謂體生玉光霞映)¶
(上清之法也史記李少君曰臣常㳺海上見安期生安/期生食巨棗大如瓜抱朴子金液太乙所服而仙者也)¶
(合之用古秤黄金一斤并用𤣥明龍膏太乙旬首中石/氷石紫㳺女𤣥水液金化石丹砂封之百日成水真經)¶
(云金液入口則其身皆金色郭璞詩翹手攀金梯飛步/登玉闕洛神賦載雲車之容裔劉良註神以雲為車)¶
　　憶舊遊寄譙郡元參軍(唐時所稱譙郡即/亳州也隷河南道)¶
憶昔洛陽董糟丘為余天津橋南造酒樓黄金白璧買¶
歌笑一醉累月輕王侯海内賢豪青雲客就中與君(一/作)¶