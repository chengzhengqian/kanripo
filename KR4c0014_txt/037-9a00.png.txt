以稱之然核其實太白亦安能如論者之期許哉若夫¶
清平調宫中行樂詞皆應詔而賦者其辭以富麗為工¶
其意以頌美為主刺譏之語無庸涉其筆端理也或乃¶
尋撦其引用之故事鉤稽其㸃綴之虚詞曰此為隱諷¶
此為譎諫支離其語娓娓動人然按之正文皆節外生¶
枝杳無當于詩人之本意殆有似夫讒人險士吹毛洗¶
垢而求索其疵瘢以為口實者馴致其弊為梗于語言文¶
字者不淺不但有悖于温柔敦厚之教而已善言詩者¶