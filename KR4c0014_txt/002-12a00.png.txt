(有分矣此之謂物化神仙傳麻姑云接待以來見東海/三為桑田向到蓬萊水又淺於往日㑹時畧半耳豈將)¶
(復為陵陸乎王逺嘆曰聖人皆言海中行復揚塵也三/輔黄圖長安城東出南頭第一門曰霸城門民見門色)¶
(青名曰青城門或曰青門門外舊出佳𤓰廣陵人邵平/為秦東陵侯秦破為布衣種𤓰青門外𤓰美故時人謂)¶
(之東/陵𤓰)¶
　　其十¶
齊有倜儻生魯連特髙妙明月出海底一朝開光曜却¶
秦振英聲後世仰末照意輕千金贈顧向平原笑吾亦¶
澹蕩人拂衣可同調(史記魯仲連者齊人也好竒偉倜/儻之畫策而不肯仕宦任職適逰)¶