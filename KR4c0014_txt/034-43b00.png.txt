鑿之論其説又見韋臯傳葢因陸暢之蜀道易而造為¶
之耳李白蜀道難之作當在開元天寳間時人共言錦¶
城之樂而不知畏塗之險異地之虞即事成篇别無寓¶
意及元宗西幸升為南京則又為詩曰誰道君王行路¶
難六龍西幸萬人歡地轉錦江成渭水山迴玉壘作長¶
安一人之作前後不同如此亦時為之矣(日知/錄)¶
蜀道之難難於上青天篇中凡三見與莊子逍遥篇同¶
吾嘗謂作古詩長篇須讀莊子史記子美歌行純學史¶