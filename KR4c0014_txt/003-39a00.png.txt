　　(歌之辭即捨所作之辭也捨本辭曰西方老胡厥/名文康遨逰六合傲誕三皇西觀濛汜東戲扶桑)¶
　　(南泛大䝉之海北至無通之鄉昔與若士為友共/弄彭祖扶牀往年暫到崑崙復值瑤池舉觴周帝)¶
　　(迎以上席王母贈以玉漿故乃夀如南山老若金/剛青眼眢眢白髪長長蛾眉臨髭髙鼻垂口非直)¶
　　(能俳又善飲酒簫歌從前門徒從後濟濟翼翼各/有分部鳯凰是老胡家雞師子是老胡家狗陛下)¶
　　(撥亂反正再朗三光澤與雨施化與風翔覘雲候/吕來逰大梁重駟修路始届帝鄉伏拜金闕瞻仰)¶
　　(玉堂從者小子羅列成行悉知亷節皆識義方歌/管愔愔鏗鼔鏘鏘響震釣天聲若鵷凰前却中規)¶
　　(矩進退得宫商舉伎無不佳胡舞最所長老胡寄/篋中復有竒樂章齎持數萬里願以奉聖皇乃欲)¶
　　(次第説老耄多所忘但願明陛下夀千萬嵗歡樂/未渠央太白此篇擬之而作辭義多相出入故全)¶