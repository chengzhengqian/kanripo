李杜數公如金翅劈海香象渡河下視郊島輩直蟲吟¶
草間耳(滄浪/詩話)¶
李太白杜子美詩皆掣鯨手也余觀太白古風子美偶¶
題二篇然後知二子之源流逺矣李云大雅乆不作吾¶
衰竟誰陳王風委蔓草戰國多荆榛則知李之所得在¶
雅杜云文章千古事得失寸心知騷人嗟不見漢道盛¶
於斯則知杜之所得在騷(韻語/陽秋)¶
作詩者陶冶萬物體㑹光景必貴乎自得葢格有髙下才¶