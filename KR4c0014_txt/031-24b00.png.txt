太白故賀監號為謫仙不其然乎故為詩格髙㫖逺若¶
在天上物外神仙㑹集雲行鶴駕想見飄然之狀視塵¶
中屑屑米粒蟲睫紛擾菌蠢羈絆蹂躪之比(張衡南都/賦芝房菌)¶
(蠢生其隈三國志註曹植上書固當羈絆於世繩維繫/於禄位班固東都賦蹂躪其十二三李善註字林曰蹂)¶
(踐也汝九切説文蹸轢也與躪同力振/切  睫音接又音札菌音窘躪音吝)又嘗有知鍳客¶
并州識郭汾陽於行伍間為免脱其刑責而奬重之後¶
汾陽以功成官爵請贖翰林上許之因免誅其報也又¶
常心許劍舞裴將軍予曾叔祖也嘗投書曰如白願出¶