(芙蓉之已秀未嘗專指三峯而言也太平寰宇記杭州/於潛縣有天目山上有兩湖若左右目故名天目也山)¶
(極髙峻上多美石泉水名茶咸淳臨安志天目山在臨/安縣西五十里髙三千九百丈周迴八百里有三十六)¶
(洞為仙靈所居水經註於潛縣北天目山山極髙峻崖/嶺竦疊西臨後澗山上有霜木皆是數百年樹謂之翔)¶
(鳯林山志引郡國志云浙江天目山髙一萬八千丈僅/及黄山之麓葢地勢自髙而下有如建瓴黄山上峙於)¶
(髙原天目峭㧞乎卑壤以卑擬髙則天目之頂僅及黄/山之趾太白所謂昇絶頂而下窺天目松者良有以也)¶
(鮑照詩至哉錬玊人處此長自畢山志錬丹峰髙八百/七十仞相傳浮丘公錬丹峯頂經八甲子丹始成黄帝)¶
(服七粒不藉雲靄昇空㳺戯石室内丹竈杵臼儼然尚/存峰前有晒藥臺臺下深黝不可測羽化謂仙人解形)¶
(而去也莊子温伯雪子適齊反舍於魯仲尼見之而不/言子路曰吾子欲見温伯雪子乆矣見之而不言何耶)¶