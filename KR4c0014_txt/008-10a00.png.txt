二帝巡遊俱未廻五陵松栢使人哀諸侯不救河南地¶
更喜賢王遠道來(時𤣥宗在蜀肅宗卽位靈武故云二/帝巡遊俱未廻五陵高祖太宗高宗)¶
(中宗睿宗之陵也唐㑹要高祖葬獻陵在京兆府三原/縣界太宗葬昭陵在京兆府醴泉縣界高宗葬乾陵在)¶
(京兆府奉天縣界中宗葬定陵在京兆府富平縣界睿/宗葬橋陵在京兆府奉先縣界楊齊賢曰河南洛陽也)¶
(時祿山/據洛陽)¶
　　其六¶
丹陽北固是呉關畫出樓臺雲水間千巖烽火連滄海¶
兩岸旌旗繞碧山(唐時江南東道有丹陽卽潤州也領/丹徒丹陽金壇延陵四縣今爲鎮江)¶