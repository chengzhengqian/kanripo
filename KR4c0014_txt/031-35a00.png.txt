(澤之壯觀酒隠安陸蹉跎十年云云南豐偶失之考證/耳然南豐云雜著六十五篇今本有六十六篇豈此一)¶
(篇係後人增益而南豐所見尚無之耶又謂太白之卒/年六十有四按李華墓誌乃六十二也以代宋中丞自)¶
(薦表校之尋陽清雪之日年五十有七/合其即世之歳當以六十有二為是)¶
臨川晏公知止字處善守蘇之明年政成暇日出李翰¶
林詩以授於漸曰白之詩歴世浸久所傳之集率多訛¶
缺予得此本最為完善將欲鏤板以廣其傳漸切謂李¶
詩為人所尚以宋公編類之勤而曾公考次之詳世雖¶
甚好不可得而悉見今晏公又能鏤板以傳使李詩復¶