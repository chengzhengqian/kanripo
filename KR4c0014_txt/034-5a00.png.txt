建安句法而罕全篇多雜以鮑明逺體(漁隱/叢話)¶
李太白始終學選詩所以好杜子美詩好者亦多是傚¶
選詩後漸放手䕫州諸詩則不然也(朱子/語類)¶
李杜韓柳初亦皆學選詩者然杜韓變多而李柳變少¶
變不可學而不變可學(朱考亭跋病/翁先生詩)¶
鮑明逺才健其詩乃選之變體李太白專學之(朱子/語類)¶
雪浪齋日記云或云太白其源流出於鮑明逺如樂府¶
多用白紵故子美云俊逸鮑參軍盖有譏也(漁隱/叢話)¶