　狂客適宰兹邑温恭克修儼碩有立訟庭闃其虚閒¶
　聊遊衍乎原隰爾其長庚真人興聖孫子薄遊東魯¶
　寄家於此邂逅之間亶其樂只想夫二賢之登斯樓¶
　也形忘兮有終心超兮無始藩五嶽兮張屏隱三山¶
　兮列几㪺天漢兮為漿舉斗筐兮作匕左浮丘伯喬¶
　以振衣右安期羡門而正履豪吟吐萬丈之虹醉吻¶
　涸三江之水嘯歌玩空界之日月震盪駐人寰之風¶
　雨眼空四海氣葢千古風流豪邁直使人精神飛越¶