浮華漸趨平實唐體肇矣然而未暢也高岑王李音節¶
鮮明情致委折濃纖修短得衷合度暢矣然而未大也¶
太白少陵大而化矣能事畢矣　歌行至唐大暢王楊¶
四子宛轉流麗李杜二家逸宕縱横　闔闢縱横變幻¶
超忽疾雷震電凄風急雨歌也位置森嚴筋脈聫絡走¶
月流雲輕車熟路行也太白多近歌少陵多近行　李¶
杜歌行擴漢魏而大之而古質不及盧駱歌行衍齊梁¶
而暢之而富麗有餘　古詩窘於格調近體束於聲律¶