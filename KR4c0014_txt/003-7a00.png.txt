(唐髙賦脅息增欷李善註脅息縮氣也胡三省通鑑註/脅息者屏氣鼻不敢息唯兩脅潛動以舒氣息耳  猱)¶
(音鐃參/音森)問君西逰何時還畏途巉巖不可攀但見悲鳥¶
號古木雄飛雌從(蕭本作/從雌)繞林間又聞子規啼夜月愁¶
空山蜀道之難難於上青天使人聽此凋朱顔(李善文/選註巉)¶
(巖山石髙峻之貌雉子斑古辭雉子髙飛止黄鵠髙飛/已千里雄來飛從雌視張華禽經註望帝修道處西山)¶
(而隠化為杜鵑鳥或云杜宇鳥亦云子規鳥至春則啼/聞者悽惻按子規即杜鵑也蜀中最多南方亦有之狀)¶
(如雀鷂而色慘黒赤口有小冠春暮即鳴夜啼達旦至/夏尤甚晝夜不止鳴必向北若云不如歸去聲甚哀切)¶
(王康琚詩凝/霜凋朱顔)連峰去天不盈尺(一作入烟/㡬千尺)枯松倒挂倚¶