　　(之遂有桃源山其實/非昔之桃花源矣)¶
昔祖龍滅古道嚴威刑煎熬生人若墜大火三墳五典¶
散為寒灰築長城建阿房并諸侯殺豪俊自謂功髙羲¶
皇國可萬世思欲凌雲氣求仙人登封太山風雨暴作¶
雖五松受職草木有知而萬象乖度禮刑將弛則綺皓¶
不得不遁於南山魯連不得不蹈於東海則桃源之避¶
世者可謂超升先覺夫指鹿之儔連頸而同死非吾黨¶
之謂乎(祖龍見二巻注謂秦始皇楚辭九思我心兮煎/熬孔安國尚書序伏羲神農黄帝之書謂之三)¶