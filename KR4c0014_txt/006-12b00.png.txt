撃筑飲美酒劍歌易水湄經過燕太子結託并州兒少¶
年負壮氣奮烈自有時因聲魯句踐争博勿相欺(一本/因聲)¶
(作因撃争博作争情者非故漢書音義筑應劭曰状似/琴而大頭安弦以竹撃之  名曰筑顔師古曰今筑形)¶
(似瑟而細頸太平御覽樂書曰筑者形如頌琴施十三/弦項細肩圓品聲按柱鼓法以左手扼之右手以竹尺)¶
(撃之隨調應律唐代編入雅樂釋名曰筑以竹鼓之也/如筝細項古襄陽歌舉鞭問葛彊何如并州兒徐悱詩)¶
(少年負壮氣耿介立衝冠史記荆軻遊於邯鄲魯勾踐/與荆軻博争道魯勾踐怒而叱之荆軻嘿而逃去至燕)¶
(愛燕之狗屠及善撃筑者髙漸離日與狗屠及髙漸離/飲於燕市酒酣以徃髙漸離撃筑荆軻和而歌於市中)¶
(相樂也已而相泣旁若無人魯勾踐已聞荆軻之刺秦/王私曰甚矣吾不知人也曩者吾叱之彼乃以我為非)¶