(五丁迎之還到梓潼見一大蛇入穴中一人攬其尾掣/之不禁至五人相助大呼拽蛇山崩時壓殺五人及秦)¶
(五女并將從而/山分為五嶺)上有六龍回日之髙標(一作横河斷/海之浮雲)下¶
有衝波逆折之回川黄鶴之飛尚不得過(繆本少/過字)猿猱¶
欲度愁攀援(繆本作縁/一作牽)青泥何盤盤百步九折縈巖巒捫¶
參歴井仰脅息以手撫膺坐長嘆(初學記淮南子云爰/止羲和爰息六螭是)¶
(謂懸車註曰日乗車駕以六龍羲和御之日至此而薄/於虞泉羲和至此而回六螭蜀都賦羲和假道于峻岐)¶
(陽烏回翼乎髙標𤦺按髙標是指蜀山之最髙而為一/方之標識者言也吕延濟註以為髙樹之枝恐非蕭士)¶
(贇曰圖經髙標山一名髙望乃嘉定府之主山巋然髙/峙萬象在前是亦一説上林賦横流逆折轉騰潎冽司)¶