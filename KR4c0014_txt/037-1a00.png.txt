䟦五則¶
太白詩文當天寳之末嘗命魏萬集録遭亂盡失去及¶
將終取草藁手授其族叔陽冰俾令爲序者乃得之時¶
人所傳録于生平著述僅存十之一二而已然其詩要¶
皆膾炙人口而無闌入他人所作可知也陽冰序中不¶
言巻數舊唐書李白列傳云有文集二十巻行于時新¶
唐書藝文志云李白草堂集二十巻李陽冰録乃樂史¶
作序則云翰林歌詩李陽冰纂為草堂集十巻豈其時¶