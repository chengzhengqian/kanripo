顧尾等勢覽之每使人拊掌不巳大抵皆宗賈島輩謂¶
之賈島格而於李杜詩不少假借李白女媧戲黄土搏¶
作愚下人散在六合間濛濛若埃塵目曰調笑格以為¶
調笑之資子美冉冉谷中寺娟娟林外峰䦨干更上處¶
結締坐來重目為病格以為言語突兀聲勢蹇澀此豈¶
韓退之所謂蚍蜉撼大木可笑不自量者耶(漁隱/叢話)¶
李太白北風行云燕山雪花大如席秋浦歌云白髪三¶
千丈其句可謂豪矣奈無此理何(漁隱/叢話)¶