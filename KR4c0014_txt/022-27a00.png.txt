(是庾公俄而率左右十許人歩來諸賢欲起避之公徐/云諸君少住老子於此處興復不淺因便據胡牀與諸)¶
(人詠謔竟坐琦按世説晋書載庾亮南樓事皆不言秋/月而太白數用之豈古本秋夜乃秋月之訛抑有他傳)¶
(是據/歟)¶
　　望鸚鵡洲懐(繆本/作悲)禰衡(一統志鸚鵡洲在武昌府/城南跨城西大江中尾直)¶
　　(黄鶴磯乃黄祖殺禰衡處衡嘗作鸚鵡賦故遇害/地得名海錄碎事黄祖殺禰衡埋於沙洲之上後)¶
　　(人因號其洲為鸚鵡洲以衡嘗為/鸚鵡賦故也二説不同今並録之)¶
魏帝營八極蟻觀一禰衡黄祖斗筲人殺之受惡名呉¶
江賦鸚鵡落筆超羣英鏘鏘振金玉句句欲飛鳴鷙鶚¶