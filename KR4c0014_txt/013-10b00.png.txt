　　(郡有淮隂縣河南道宋/州睢陽郡有宋城縣)¶
沙墩至梁苑二十五長亭大舶夾雙艪中流鵞鸛鳴雲¶
天掃空碧川岳涵餘清飛鳬從西來適與佳興并眷言¶
王喬舄婉孌故人情復此親懿㑹而增交道榮沿洄且¶
不定飄忽悵徂征暝投淮隂宿欣得漂母迎斗酒烹黄¶
雞一餐感素誠予為楚壯士不是魯諸生有徳必報之¶
千金恥為輕緬書羈孤意逺寄棹歌聲(按通典宋城縣/即漢睢陽縣其)¶
(地有漢梁孝王兎園平臺雁鶩池長亭即斥堠也古制/十里一長亭二十五長亭則二百五十里矣唐書釋音)¶