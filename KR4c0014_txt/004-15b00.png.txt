中山孺子妾特以色見珍雖(一本下多/一然字)不如延年妹亦¶
是當時絕世人桃李出深井花艶驚上春一貴復一賤¶
闗天豈由身芙蓉老秋霜團扇羞網塵戚姫髠髪(繆本/作翦)¶
入舂市萬古共悲辛(李延年妹事已見本巻陽春歌註/深井即今庭中天井是周禮太府)¶
(職云上春釁寶龜及寶器鄭𤣥註上春孟春也漢書一/貴一賤北史事乃闗天漢書髙祖得定陶戚姫愛幸生)¶
(趙王如意髙祖崩恵帝立吕后為皇太后乃令永巷囚/戚夫人髠鉗衣赭衣令舂戚夫人舂且歌曰子為王母)¶
(為虜終日舂薄暮常與死為/伍相離三千里當誰使告汝)¶
　　荆州歌(唐時荆州𨽻山南東道領江陵枝江當陽/長林石首松滋公安荆門八縣天寶元年)¶