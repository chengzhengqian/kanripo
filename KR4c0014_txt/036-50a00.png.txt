與泥筆墨蹊徑者爭工拙哉嘗作行書有乗興踏月西¶
入酒家不覺人物兩忘身在世外一帖字畫尤飄逸乃¶
知白不特以詩名也今御府所藏五行書太華峯乗興¶
帖草書嵗時文咏酒詩醉中帖(宣和/書譜)¶
中興館閣儲藏名賢墨蹟一百二十六軸有李白廿日¶
醉題詩一送賀八歸越詩一(陳騤中興/館閣録)¶
賈似道留心書畫家藏名蹟多至千巻其宣和紹興秘¶
府故物往往乞請得之有李白乗興帖(清和書/畫舫)¶