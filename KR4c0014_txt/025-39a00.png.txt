日本晁卿辭帝都征帆一片遶蓬壺明月不歸沉碧海¶
白雲愁色滿蒼梧(唐書日本古倭奴也去京師萬四千/里直新羅東南在海中島而居國無)¶
(城郭聨木為柵落以草茨屋左右小島五十餘皆自名/國而臣附之後稍習夏音惡倭名更號日夲使者自言)¶
(國近日所出以為名或曰日本乃小國為倭所并故冒/其號使者不以情故疑焉拾遺記蓬壺蓬萊也水經注)¶
(東北海中有大洲謂之郁洲山海經所謂郁山在海中/者也言是山自蒼梧徙此云山上猶有南方草木崔季)¶
(珪之叙述初賦言郁洲者故蒼梧之山也心悦而怪之/聞其上有仙人石室也乃往觀見一道人獨處休休然)¶
(不談不對顧非巳及也即其賦所云吾夕濟於郁洲者/也一統志淮安府海州朐山東北海中有大洲謂之鬱)¶
(洲又名郁洲一名郁州山一名/蒼梧山或云昔從蒼梧飛來)¶