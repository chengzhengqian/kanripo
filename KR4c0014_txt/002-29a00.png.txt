燕趙有秀色綺樓青雲端眉目艷皎月一笑傾城歡常¶
恐碧草晚坐泣秋風寒纎手怨玉琴清晨起長歎焉得¶
偶君子共乗雙飛鸞(陸厥中山孺子妾歌一笑傾城一/顧傾市陸機詩佳人撫琴瑟纎手)¶
(清且閒江淹扇上綵畫賦玉琴兮散聲素女兮弄情蕭/士贇曰此與二十六首同意懷材抱藝之士惟恐未能)¶
(見用而老之將至思得君子/附離與共爵位而用世也)¶
　　其二十八¶
容顔若飛電時景如飄風草緑霜巳白日西月復東華¶
鬢不耐秋颯然成衰蓬古來賢聖人一一誰成功君子¶