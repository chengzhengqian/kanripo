李太白俠客行云事了拂衣去深藏身與名元微之俠¶
客行云俠客不怕死怕死事不成事成不肯藏姓名或云¶
二詩同詠俠客而意不同如此予謂不然太白咏俠不¶
肯受報如朱家終身不見季布是也微之咏俠欲有聞¶
於後世如聶政姊之死恐終滅吾賢弟之名是也(邵氏/聞見)¶
(後/錄)¶
吕氏童䝉訓云曉月出天山蒼茫雲海間長風㡬萬里¶
吹度玉門關及沙墩至梁苑二十五長亭大舶夾雙櫓¶