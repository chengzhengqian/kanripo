玉眞之仙(一作/眞)人時往(一作/西上)太華峰清晨鳴天鼓飇歘¶
騰雙龍弄電不輟手行雲本無蹤幾時入少室王母應¶
相逢(元和郡縣志太華山在華州華陰縣南八里雲笈/七籖九眞高上寶書神明經曰扣齒之法左相扣)¶
(名曰打天鐘右相扣名曰槌天磬中央上下相扣名曰/鳴天鼓若卒遇凶惡不祥當打天鐘三十六遍若經凶)¶
(惡辟邪威神大咒當槌天磬三十六遍若存思念道致/眞招靈當鳴天鼓以正中四齒相扣閉口緩頰使聲虛)¶
(而深響也漢武帝内傳東方朔昔為太上使令到方丈/助三天司命收錄仙家朔到方丈但務游戲了不共營)¶
(和氣擅弄雷電激波揚風風雨失時陰陽錯迕謝靈運詩/弄波不輟手玩景豈停目元和郡縣志少室山在河南)¶
(府告成縣西北五十里登封縣西十里高十六里周回/三十里潁水源出焉太平廣記西王母者九靈太妙龜)¶