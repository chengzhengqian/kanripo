何必東遊入㑹稽(謝靈運詩可憐誰家郎縁流乗素舸/方輿勝覧雲門寺在㑹稽縣南三十)¶
(一里今名雍熙為州之偉觀昔王子敬居此有五色祥/雲詔建寺號雲門楊齊賢曰若耶溪雲門寺在越州㑹)¶
(稽縣南宋書謝靈運出為永嘉太守郡有名山水靈運/素所愛好出守旣不得志遂肆志遊遨徧歴諸縣動踰)¶
(旬朔民間辭訟不復關懐所至輒為/詩咏以寄其意  舸音哿涇音京)¶
　　遊水西簡鄭明府¶
天宫水西寺雲錦照東郭清湍鳴迴溪緑竹(蕭本/作水)遶飛¶
閣凉風日瀟灑幽客時憩泊五月思貂裘謂言秋霜落¶
石蘿引古蔓岸笋開新籜吟翫空復情相思爾佳作鄭¶