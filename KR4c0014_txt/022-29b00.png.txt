　　(國府宣城縣北郭外齊太守謝眺送别處/舊圖經謂是眺送范雲之零陵内史處)¶
謝亭(蕭本/作公)離别處風景每生愁客㪚青天月山空碧水¶
流池花春映日忩竹夜鳴秋今古一相接長歌懐舊遊¶
　　紀南陵題五松山(一作南陵五松山感時贈别山/名銅坑村五里  五松山在南)¶
　　(陵已見二十巻註胡震亨曰此是咏古或/感興詩也舊本題作紀南陵題五松山誤)¶
聖達有去就潛光愚其德魚與龍同池龍去魚不測當¶
時板築輩豈知傅説情一朝和(一作/雨)殷人(一作/羮)光氣為¶
列星伊尹生空桑捐(蕭本/作指)庖佐皇極桐宫放太甲攝政¶