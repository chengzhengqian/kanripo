直是為君飡不得書來莫説更加飡(說文演長流也目/舊註云此詩總)¶
(及李集皆不載惟/英華諸夲有之)¶
　　送客歸呉¶
江村秋雨歇酒盡一帆飛路歴波濤去家唯坐臥歸島¶
花(一作/山桃)開灼灼汀栁細依依别後無餘事還應掃釣磯¶
(詩國風桃之夭夭灼灼其華毛傳曰灼灼花之盛也廣/韻汀水際平沙也李善文選註韓詩曰昔我徃矣楊栁)¶
(依依薛君曰/依依盛貌)¶
　　送友生遊峽中¶