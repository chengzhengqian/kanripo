　　寓言三首¶
周公負斧扆成王何夔夔武王昔不豫剪爪投河湄賢¶
聖遇讒慝不免人君疑天風拔大木禾黍咸傷萎管蔡¶
扇蒼蠅公賦鴟鴞詩金縢若不啟忠信誰明之(逸周書/成王嗣)¶
(幼弱未能踐天子之位周公攝政君天下弭亂六年而/天下大治乃㑹方國諸侯於宗周大朝諸侯明堂之位)¶
(天子之位負斧扆南面立禮記明堂位昔者周公朝諸/侯於明堂之位天子負斧依南鄉而立鄭康成注負之)¶
(言背也斧依為斧丈屏風於户牖之間周公於前立焉/孔頴達禮記正義天子當依而立者依狀如屏風以絳)¶
(為質髙八尺東西當户牖之間繡為斧文也亦曰斧依/故覲禮曰天子設斧依於户牖之間左右凡天子兖冕)¶