夜逹五更呉歈送瓊杯酒酣欲起舞四座歌相催日出¶
逺海明軒車且徘徊更遊龍潭去枕石拂莓苔(杜預左/傳註疇)¶
(昔猶前日也書堯典日永星火以正仲夏蔡沈集傳星/火東方蒼龍七宿火謂大火夏至昏之中星也淮南子)¶
(清明風至四十五日景風至史記律書景風居南方景/者言陽氣道竟故曰景風王叔齋籟記景風一曰凱風)¶
(又曰薰風亦曰巨風起自赤天之暑門從南方來謝靈/運詩行觴奏悲歌永夜繼白日金罍酒噐也詳七巻註)¶
(楚辭呉歈蔡謳奏大吕些王逸/註歈謳皆歌也歈音于莓音梅)¶
　　待酒不至¶
玉壺繫青絲沽酒來何遅山花向我笑正好銜杯時晩¶