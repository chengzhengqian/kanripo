為宗師而鍾王之法益微至於詩亦然蘇李之天成曹¶
劉之自得陶謝之超然葢亦至矣而李太白杜子美以¶
英瑋絶世之姿凌跨百代古今詩人盡廢然魏晉以來¶
高風絶塵亦少衰矣(蘇東坡書黄/子思詩集後)¶
作詩先看李杜如士人治本經本既立方可看蘇黄以¶
次諸家(朱子/語類)¶
詩之極至有一曰入神詩而入神至矣盡矣蔑以加矣¶
惟李杜得之他人得之葢寡也(滄浪/詩話)¶