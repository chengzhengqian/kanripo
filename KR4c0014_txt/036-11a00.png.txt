　謂無主矣然而青蠅之營營棘藩斯止貝錦之萋菲¶
　豺虎可投賈誼既疎崔駰亦棄豈非得時不難得君¶
　難得君不難立事難立事不難建功難故功難成而¶
　易敗事難就而易毁者歟先生所以巻舒無悔吝趨¶
　舎有進退遂乃北遊燕趙東訪梁宋南憩郢楚周流¶
　數十載思與喬松遊而餌金丹為事耳由是縱情肆¶
　志劉伯倫之遨世也賦詩寓懷阮嗣宗之窮途也學¶
　仙養生嵇叔夜之邁俗也觀其才思駿發浩蕩無涯¶