太白横江辭六首章雖分局意如貫珠俗本以第一首¶
編入長短句後五首編入七言絶句首尾衡決殊失作¶
者之意如杜詩秋興八首亦分作二處予特正之凡古¶
人詩歌不可分類以此(楊升菴/外集)¶
東坡送人守嘉州古詩其中云峨眉山月半輪秋影入¶
平羌江水流謫仙此語誰解道請君見月時登樓上兩¶
句全是李謫仙詩故繼之以謫仙此語誰解道請君見¶
月時登樓之句此格本出於李謫仙其詩云解道澄江¶