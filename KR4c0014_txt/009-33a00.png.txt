　　走筆贈獨孤駙馬(唐書𤣥宗女信成公主下嫁獨/孤明初學記駙馬都尉漢武置)¶
　　(也掌御馬歴兩漢多宗室及外戚與諸公子孫任/之至魏何晏以主壻拜駙馬都尉其後杜預尚晉)¶
　　(宣帝女高陸公主拜駙馬都尉王濟尚晉文帝女/常山公主拜駙馬都尉後代因晉魏以為恒每尚)¶
　　(公主則拜駙馬都尉通典唐駙馬都尉從五品皆/尚主者為之開元三年八月勅駙馬都尉從五品)¶
　　(階宜依令式仍借紫金魚袋天/寳以前悉以儀容美麗者充選)¶
都尉朝天躍馬歸香風吹人花亂飛銀鞍紫鞚照雲日¶
左顧右盼生光輝是時僕在金門裏待詔公車謁天子¶
長揖蒙垂國士恩壯心剖出酬知已一别蹉跎朝市間¶