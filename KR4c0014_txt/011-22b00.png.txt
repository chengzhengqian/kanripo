鸚鵡洲横漢陽渡水引寒烟沒江樹南浦登樓不見君¶
君今罷官在何處漢口雙魚白錦鱗令傳尺素報情人¶
其中字數無(蕭本/作何)多少祗是相思秋復春(潛確類書云/鸚鵡洲在湖)¶
(廣漢陽渡之上禰衡嘗作鸚鵡賦後埋玉於此故名洲/雖跨漢江而尾連黄鶴磯故圖經屬武昌郡云秋水漲)¶
(盛時隱沒不見至水落乃岀一統志漢陽渡在漢陽府/城東南浦在武昌府城南三里漢口在大别山北即漢)¶
(水與溳水合流入江處胡三省通鑑註漢口漢水入江/之口其地在鄂州漢陽縣東大别山下楊升菴曰古樂)¶
(府尺素如殘雪結成雙鯉魚要知心裏事看取腹中書/據此詩古人尺素結爲鯉魚形即緘也文選客從遠方)¶
(来遺我雙鯉魚即此事也下云呼皃烹鯉魚中有尺素/書亦譬況之言非真烹也五臣及劉履謂古人多於魚)¶