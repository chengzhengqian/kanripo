詩之所以為詩所以歌咏性情者衹見三百篇耳秦漢¶
之際騷賦始盛大抵怨讟煩寃從諛侈靡之文性情之¶
作衰矣至蘇李贈答下逮建安後世之詩始立根柢簡¶
靜高古不事夫辭猶有三代之遺風至潘陸顔謝則始¶
事夫辭以及齊梁辭遂盛矣至李杜兼魏晉以追風雅¶
尚辭以詠性情則後世詩之至也然而高古不逮夫蘇¶
李之初矣(郝經與撖彦/舉論詩書)¶
唐人諸體之作與代終始而李杜為正宗(虞伯生傅/于礪詩序)¶