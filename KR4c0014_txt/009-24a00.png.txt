亦滛荒螮蝀作昏遂掩太陽萬乗尚爾匹夫何傷辭殫¶
意窮心切理直如或妄談昊天是殛子野善聽離婁至¶
明神靡遁響鬼無逃形不我遐棄庻昭忠誠(史記殷本/紀紂好酒)¶
(滛樂嬖於婦人愛妲己妲己之言是從周武王率諸侯/伐紂紂兵敗走入登鹿臺衣其寳玊衣赴火而死周武)¶
(王遂斬紂頭懸之白旗殺妲己周本紀幽王嬖愛褒姒/褒姒生子伯服幽王竟廢申后及太子以褒姒為后伯)¶
(服為太子褒姒不好笑幽王欲其笑萬方故不笑幽王/為熢燧大鼓有冦至則舉烽火諸侯悉至而無㓂褒姒)¶
(乃大笑幽王說之為數舉烽火其後不信諸侯亦不至/申侯與繒西夷犬戎攻幽王幽王舉烽火徵兵兵莫至)¶
(遂殺幽王驪山下虜褒姒盡取周賂而去後漢書天維/陵弛民鬼慘愴西京賦振天維薛綜註維綱也左傳葢)¶