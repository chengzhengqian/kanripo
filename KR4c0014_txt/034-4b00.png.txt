為尤(皮日休郢/州孟亭記)¶
詩眼云建安詩辯而不華質而不俚風調高雅格力遒¶
壯其言直致而少對偶指事情而綺麗得風雅騷人之¶
氣骨最為近古者也唐諸詩人高者學陶謝下者學徐¶
庾惟老杜李太白韓退之早年皆學建安晚乃各自變¶
成一家耳如老杜崆峒小麥熟人生不相見皆全體作¶
建安語今所存集第一第二巻頗多韓退之孤臣昔放¶
逐暮行河堤上亦皆此體但頗自加新竒李太白亦多¶