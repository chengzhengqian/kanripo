(周流金潭恒澄澈呂延濟註潭水澄澈下有金沙故曰/金潭陶潛詩鼓棹路崎曲棹楫也在舟之旁撥水以進)¶
(舟者也一說短者曰楫長者曰棹梁簡文帝詩綠潭倒/雲氣靑山銜月規武陵桃花見二巻註莊子鄭有神巫)¶
(曰季咸列子見之而心醉鮑照詩居人掩閨臥行子夜/中飯王褒洞簫賦揚素波而揮連珠呂向註素白也後)¶
(漢書梁鴻東出關與妻子居齊魯之間有頃又去適呉/依大家臯伯通居廡下爲人賃舂毎歸妻為具食不敢)¶
(於鴻前仰視舉案齊眉伯通察而異之曰彼庸能使其/妻敬之如是非凡人也琦按梁鴻所適之地在今蘇州)¶
(而云㑹稽者葢其地古屬呉國秦屬㑹稽郡漢仍其舊/不改至後漢順帝永建四年始分置呉郡鴻在肅宗朝)¶
(尚未有吳郡之名史臣本古國名而言故曰吳與上齊/魯一例通稱太白則指其本時之郡而言故曰㑹稽似)¶
(乎乖異而實不相妨也換/棹直敎切巢去聲浣音)¶