灑六合邈然不可攀使我長嘆息㝠棲巖石間(劉孝綽/詩競嬌)¶
(桃李顔將猶與也後漢書嚴光字子陵㑹稽餘姚人少/有髙名與光武同逰學及光武即位乃變名姓隠身不)¶
(見帝思其賢令以物色訪之後齊國上言有一男子披/羊裘釣澤中帝疑其光備安車𤣥纁遣使聘之三反而)¶
(後至舍于北軍給牀褥太官朝夕進膳車馬即日幸其/館光卧不起帝即其卧所撫光腹曰咄咄子陵不可相)¶
(助為理耶光眠不應良久張目熟視曰唐堯著徳巢父/洗耳士固有志何至相迫乎帝曰子陵我竟不能下汝)¶
(耶於是升輿嘆息而去復引光入論道舊故相對累日/因共偃卧光以足加帝腹上明日太史奏客星犯帝座)¶
(甚急帝笑曰朕故人嚴子陵共卧耳除為諫議大夫不/屈乃耕於富春山後人名其釣處為嚴陵瀨漢書酈生)¶
(長揖不拜顔師古註長揖者手自上而極下漢書天子/畿方千里提封百萬井定出賦四十六萬井戎馬四萬)¶