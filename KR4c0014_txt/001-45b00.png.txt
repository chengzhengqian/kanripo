臣以為不能以大道匡君示物周博平文論苑之小竊¶
為微臣之不取也(史記天子以四海為家漢書宣帝紀/奉承祖宗子萬姓陳書太建六年詔)¶
(王者以四海為家萬姓為/子一物乖方夕惕猶厲)今聖朝園池遐荒殫窮六合¶
以孟冬十月大獵于秦亦將曜威講武掃天蕩野豈荒¶
滛(繆本作/淫荒)侈靡非三驅之意耶臣白作頌折中厥美(西/都)¶
(賦耀威靈而講武事周易王用三驅失前禽正義曰三/驅之禮先儒皆云三度驅禽而射之也三度則已又漢)¶
(書田狩有三禽之制顔師古註三驅之禮一為乾豆二/為賔客三為充君之庖也楚辭令五帝以折中王逸註)¶
(折猶分也分明言是與非也賦意謂分/之而求其中惟兹所頌美較勝古人也)其辭曰¶