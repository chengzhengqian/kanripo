　　(白反其意言人安能如日月不息不當/違天矯誣貴放心自然與涬溟同科也)¶
日出東方隈似從地底來歴天又入海(繆本作歴天/又復入西海)六¶
龍所舍安在哉其始與終古不息(一作其行終/古不休息)人非元¶
氣安得與之久徘徊草不謝榮於春風水不怨落於秋¶
天誰揮鞭策驅四運萬物興歇皆自然羲和羲和汝奚¶
汩沒於荒淫之波魯陽何徳駐景揮戈逆道違天矯誣¶
實多吾將囊括大塊浩然與溟涬同科(莊子日出于東/方而入于西極)¶
(説文隈水曲隩也六龍見蜀道難註莊子日月得之終/古不息陸徳明註崔云終古久也鄭𤣥註周禮云終古)¶