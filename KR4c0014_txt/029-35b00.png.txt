北海夀光尉心不挂細務口不言人非羣吏罕測望風¶
敬憚(夀光縣唐時𨽻河南/道之青州北海郡)秩滿轉右武衛倉曹叅軍次¶
任趙郡昭慶縣令奉詔修建初啟運二陵總徒五郡支¶
用三萬貫舉築雷野不鞭一人功成餘八千貫其幹能¶
之聲大振乎齊趙矣時名卿巡按陵有黄赤氣上衝太¶
㣲散為慶雲數千處盖精勤動天地也如此因粉圖奏¶
名編入國史(唐書百官志左右武衛有倉曹叅軍事各/二人正八品下元和郡縣志河北道趙州)¶
(有昭慶縣東北至州九十里隋為大陸縣武徳四年改/為象城縣天寳元年改為昭慶縣皇十三代祖宣皇帝)¶