　　(久相憶徐陵長相思望歸難江總長相思久别/離諸作並以長相思發端太白此篇正擬其格)¶
長相思在長安絡緯秋啼金井闌(繆本/作欄)微(一作/凝)霜凄凄¶
簟色寒孤燈不明(一作眠/一作寐)思欲絶巻帷望月空長嘆美¶
人如花(一作佳/期迢迢)隔雲端上有青㝠之髙(蕭本/作長)天下有渌¶
水之波瀾天長路逺魂飛苦夢魂不到闗山難長相思¶
摧心肝(吳均詩絡緯井邊啼古今註莎雞一名促織一/名絡緯一名蟋蟀促織謂其鳴聲如急織絡緯)¶
(謂其鳴聲如紡績也按今之所謂絡緯似蚱蜢而大翅/作聲絶類紡績秋夜露涼風冷鳴尤淒𦂳俗謂之紡績)¶
(娘非蟋蟀也或古今稱謂不同歟金井闌井上闌干也/古樂府多有玉牀金井之辭葢言其木石美麗價值金)¶