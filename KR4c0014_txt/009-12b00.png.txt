(璞曰今小蜘蛛長脚者俗呼喜子亦如蜘蛛布網垂絲/著人衣當有親客至荆州河内之人謂之喜母陸璣詩)¶
(疏蟋蟀似蝗而小正黑有光澤如漆有角翅一名蛬一/名蜻蛚楚人謂之王孫幽州人謂之趣織督促之言也)¶
(里語曰趣織鳴嬾婦驚是也太平御覧古今註曰苔蘚/空室無人行則生或紫或青一名圓蘚一名綠錢一名)¶
(綠蘚西京雜記司馬相如以所著鷫鸘裘就市人楊昌/貰酒南史劉穆之傳諸葛長人有異謀穆之厚為之備)¶
(謂所親曰貧賤常思富貴富貴必踐危機今日思為丹/徒布衣不可得也穆之少時家貧誕節嗜酒食不修拘)¶
(撿好往妻兄家乞食多見辱不以為恥江氏後有慶㑹/屬令勿來穆之猶往食畢求㯽榔江氏兄弟戲之曰㯽)¶
(榔消食君乃常飢何忽須此及穆之為丹陽尹將召妻/兄弟妻泣而稽顙以致謝穆之曰夲不匿怨無所致憂)¶
(及至醉穆之乃令㕑人以金盤貯㯽榔一斛音癬/以進之  潨音叢綴音拙又音贅蛸音梢蘚)¶