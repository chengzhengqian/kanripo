　　(陽山在寕國府城南岡巒盤屈三峯秀㧞為一郡/之鎮上有樓即謝朓北樓李白所稱江城如畫者)¶
江城如畫裏山晚望晴空两水夾明鏡雙橋落彩虹人¶
烟寒(一作/空)橘柚秋色老梧桐誰念北樓上臨風懷謝公¶
(宣州圗經宛溪句溪两水遶郡城合流有鳯凰濟川二/橋開皇時建江南通志宛溪在寜國府城東跨溪上下)¶
(有兩橋上橋曰鳯凰直城東南秦和門外下/橋曰濟川直城東陽徳門外並隋開皇中建)¶
　　望天門山(圖經天門山在太平州當塗縣西南二/十里又名蛾眉山二山夹大江對峙東)¶
　　(曰博望西/曰梁山)¶
天門中斷楚江開碧水東流至北迴两岸青山相對出¶