(代中其山重巒疊巘霞舉雲高連山隱隱東出遼塞禽/經首有彩毛曰山雞張華註山雉長尾尤珍護之林木)¶
(之森鬱者不入恐觸其尾也雨則避於巖石之下恐滯/濕也久雨亦不出而求食死者甚衆水經註鵕䴊山雞)¶
(也光采鮮明五色眩耀利距善鬭博物志翟雉長尾雨/雪降惜其尾棲高樹杪不敢下食往往餓死紫塞蒼梧)¶
(俱見三巻註不胡震亨曰意當時有勸白北依誰氏者/而白安于南  欲去托為鷓鴣之言以謝之其作于客)¶
(雲夢及岳陽之日乎琦按此詩當是南姬有嫁為北人/婦者悲啼誓死而不肯去太白見而悲之故作此詩)¶
　　歴陽壯士勤將軍名思齊歌(并序/)¶
　歴陽壯士勤將軍神力出於百夫則天太后召見奇¶
　之授游擊將軍賜錦袍玉帶朝野榮之後(蕭本少/後字)拜¶