木雖無情因依尚可生如何同枝葉各自有枯榮(謝靈/運詩)¶
(青青野田草漢書客土疏惡潘岳楊仲武誄如彼危根/當此衝飈  胡震亨曰梁簡文帝本辭幸有青袍色聊)¶
(因翠幄凋雖問珊瑚蒂非是合歡條此詩雖擬舊/題而借諷同根辭意尤微非復宫體物色初裁矣)¶
　　君馬黄(按宋書漢鼓吹鐃歌/十八曲有君馬黄歌)¶
君馬黄我馬白馬色雖不同人心本無隔共作遊冶盤¶
雙行洛陽陌長劍既照曜髙冠何赩赫各有千金裘俱¶
為五侯客猛虎落陷穽壮士(繆本/作夫)時屈厄相知在急難¶
獨好亦(一作/知)何益(車&KR1780;驄馬詩意欲驂驔走先作野遊/盤後漢書髙冠長劍紆金懐紫潘岳)¶