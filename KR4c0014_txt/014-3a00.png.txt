(逺廬山記其山大嶺凡七重□基周迴垂五百里其南/嶺臨宫亭湖下有神廟七嶺㑹同莫有升之者東南有)¶
(香爐峰㳺氣籠其上氤氲若香烟西南有石門山其形/似雙闕壁立千餘仭而瀑布流焉其中鳥獸草木之美)¶
(靈藥芳林之竒所稱名代揚齊賢曰廬山記山南山北/瀑布無慮十餘處香爐峰與雙劔峰在瀑布之旁水源)¶
(在山頂人未有窮者或曰西入康王谷為水簾東為開/先禪院之瀑布楊炯詩重巖窅不極疊嶂凌蒼蒼尚書)¶
(九江孔殷孔安國註江於此州界分為九道尚書音釋/九江溽陽記云一曰烏白江二曰蜯江三曰烏江四曰)¶
(嘉靡江五曰畎江六曰源江七曰廩江八曰提江九曰/箘江張須元緣江□云一曰三里江二曰五州江三曰)¶
(嘉靡江四曰烏土江五曰白蚌江六曰白烏江七曰箘/江八曰沙堤江九曰廩江參差隨水長短或百里或五)¶
(十里始於鄂陵終於江口會於桑落洲太康地記曰九/江劉歆以為湖漢九水入彭蠡澤也太平寰宇記潯陽)¶