妾髪初覆額折花門前劇郎騎竹馬來遶牀弄青梅同¶
居長干里兩小無嫌猜十四為君婦羞顔未嘗開低頭¶
向暗壁千喚不一回十五始展眉願同塵與灰常存抱¶
柱信豈(一作/恥)上望夫臺十六君逺行瞿塘灔澦堆五月¶
不可觸猿聲天上哀門前遲(一作/舊)行跡一一生緑(一作/蒼)¶
苔苔深不能掃落葉秋風早八月胡蝶來(一作/黄)雙飛西¶
園草感此傷妾心坐愁紅顔老早晚下三巴預将書報¶
家相迎不道逺直至長風沙(劇戯也塵與灰言其合同/而無分也史記尾生與女)¶