去國登兹樓懐歸傷暮秋天長落日逺水淨寒波流秦¶
雲起嶺樹胡鴈飛沙洲蒼蒼㡬萬里目極令人愁(王粲/登樓)¶
(賦登兹樓以四望兮聊暇日以/銷憂楚辭目極千里兮傷春心)¶
　　謁老君廟¶
先君懐聖徳靈廟肅神心草合人蹤斷塵濃鳥跡深流¶
沙丹竈滅闗路紫煙沉獨傷千載後空餘松栢林(宋書/靈廟)¶
(荒殘遺象陳昧列仙傳闗令尹喜與老子俱遊流沙化/胡服巨勝實莫知其所終太平御覧闗令内傳曰真人)¶
(尹喜周大夫也為闗令少好學善天文秘緯登樓四望/見東極有紫氣西邁喜曰應有異人過此乃齋戒掃道)¶