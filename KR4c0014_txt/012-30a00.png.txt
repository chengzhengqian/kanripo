嵗星入漢年方朔見明主調笑當時人中天謝雲雨一¶
去麒麟閣遂将朝市乖故交不過門秋草日上階當時¶
何特達獨與我心諧置酒凌歊臺歡娛未曽歇歌動白¶
紵山舞廻天門月問我心中事為君前致辭君㸔我才¶
能何似魯仲尼大聖猶不遇小儒安足悲雲南五月中¶
頻喪渡瀘師毒草殺漢馬張兵奪秦(蕭本/作雲)旗至今西二¶
(一作/洱)河流血擁僵屍将無七擒畧魯女惜園葵咸陽天¶
下(繆本/作地)樞累嵗人不足雖有數斗玉不如一盤粟頼得¶