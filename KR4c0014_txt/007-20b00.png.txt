(五白簙齒也言已棊已梟當成牟勝射張食棊下兆於/屈故呼五白以助投也呉曾漫録五木之戲其四爲玉)¶
(采貴也其八爲珉采賤也五木之中有采曰白葢五木/俱白也楚詞成梟而牟呼五白梟二為珉采牟者勝也)¶
(欲勝其梟必呼五白也海錄碎事六博用十二棊分黑/白各半擲之分曹賭酒分爲二曹以賭酒之勝負也謝)¶
(朓詩馳暉不可接李善註馳暉日也詩國風我歌且謠/毛傳曰曲合樂曰歌徒歌曰謡世說謝公在東山朝命)¶
(屢降而不動後出爲桓宣武司馬將發新亭朝士咸出/餞送高靈時爲中丞亦往相祖先時多少飲酒因倚如)¶
(醉戲曰卿屢違朝旨高臥東山諸人每相與言安石不/肯出將如蒼生何今亦蒼生將如君何謝笑而不荅)¶
　　鳴臯歌送岑徴君(原註時梁園三尺雪在淸泠池/作  元和郡縣志鳴臯山在河)¶
　　(南府陸渾縣東北十五里河南通志鳴臯山在河/南府嵩縣東北五十里一名九臯山昔有白鶴鳴)¶