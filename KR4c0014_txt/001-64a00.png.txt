(靡細也曼澤也靡曼之色謂色之美者也髙誘淮南子/註黄帝云夢見兩龍挺白圖即帝以授于河之都天老)¶
(曰天其授帝圖乎黄帝乃齋河洛之間至于翠媯泉大/盧魚折溜而至汎白圖蘭菜朱文以授黄帝舒受之史)¶
(記正義帝王世紀曰黄帝夢大風吹天下之塵垢皆去/帝寤而歎曰風為號令執政者也垢去土后在也天下)¶
(豈有姓風名后者哉于是依占而求之得風后于海隅/登以為相晉書職官志案黄帝時風后為侍中于周為)¶
(常伯之任三階即三台星也三階平則天下大安詳明/堂賦註魏都賦長庭砥平喻言其平如砥也魏書帝道)¶
(休明皇猷允塞皇猷皇道也允信也塞滿也/言皇道信塞滿于天下也  砥音紙又音底)方將延榮¶
光於後昆軼𤣥風於邃古擁嘉瑞臻元符登封於太山¶
篆徳於社首豈與乎七十二帝同條而共貫哉(延施及/也榮榮)¶