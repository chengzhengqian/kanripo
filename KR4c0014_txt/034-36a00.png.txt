絶句之源出於樂府貴有風人之致其聲可歌其趣在¶
有意無意之間使人莫可捉着盛唐惟青蓮龍標二家¶
(李維/楨)¶
五七言絶句李青蓮王龍標最稱擅塲為有唐絶唱少¶
陵雖工力悉敵風韻殊不逮也(藝苑/巵言)¶
天生太白少伯以主絶句之席勿論有唐三百年兩人¶
為政亘古今來無復有驂乗者矣子美恰與兩公同時¶
又與太白同遊乃恣其崛強之性頽然自放獨成一家¶