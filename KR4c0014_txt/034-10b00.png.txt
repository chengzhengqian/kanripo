詩之尊李杜文之尚韓歐此猶山之有泰華水之有江¶
河無不仰止而取益焉(呉偉業與宋/尚本論詩書)¶
天寳末詩人杜甫與李白齊名而白自負文格放達譏¶
甫齷齪而有飯顆山之嘲誚元和中詞人元稹論李杜¶
之優劣曰予讀詩至杜子美而知小大之有所總萃焉¶
始堯舜之時君臣以賡歌相和是後詩人繼作厯夏殷¶
周千餘年仲尼緝拾選揀取其干預敎化之尤者三百¶
餘無所聞騷人作而怨憤之態繁然猶去風雅日近尚¶