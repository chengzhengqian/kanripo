太白楊花落盡與樂天殘燈無燄體同題類而風趣髙¶
卑自覺天壤(詩辯/坻)¶
曹植怨詩願作東北風吹我入君懐懐徐幹詩將心寄¶
明月流影入君懐太白詩我寄愁心與明月隨風直到¶
夜郎西兼裁其意撰成竒語(梅禹/金)¶
詩眼云山谷言學者若不見古人用意處但得其皮毛¶
所以去之愈逺若風吹柳花滿店香若人能復為此句¶
亦未是太白至於呉姬壓酒勸客嘗壓字他人亦難及¶