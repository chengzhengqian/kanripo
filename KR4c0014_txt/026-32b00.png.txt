又昔與逸人東嚴子隠於岷山之陽白巢居數年不跡¶
城市養竒禽千計呼皆就掌取食了無驚猜廣漢太守¶
聞而異之詣廬親覩因舉二人以有道並不起此則白¶
養髙忘機不屈之跡也(尚書蔡傳晁氏曰蜀以山近江/源者通為岷山連峯接岫重疊)¶
(險阻不詳逺近青城天彭之所環繞皆古之岷山青城/乃其第一峯也地理今釋岷山跨古雍梁二州自陜西)¶
(鞏昌府岷州衛以西大山重谷谽谺起伏西南走蠻箐/中直抵四川成都府之西境凡茂州之雪嶺灌縣之青)¶
(城皆其支脉而導江之處則在今松潘衛北西番界之/浪架嶺漢書地理志所云岷山在湔道縣西徼外是也)¶
(太白巴西郡人唐之巴西郡即漢之廣漢郡地取舊名/以代時稱唐人多有此習其實唐時無廣漢太守之名)¶