　　贈何七判官昌浩¶
有時忽惆悵匡坐至夜分平明空嘯咤思欲解世紛心¶
隨長風去吹散萬里雲羞作濟南生九十誦古文不然¶
拂劍起沙漠收竒勲老死阡(繆本/作田)陌間何因揚清芬夫¶
子今管樂英才冠三軍終與同出處豈將沮溺羣(莊子/匡坐)¶
(而絃司馬彪註匡正也後漢書清河孝王慶常夜分嚴/裝衣冠待明章懐太子註分半也漢書張良傳後五日)¶
(平明與我期此南齊書一朝嘯咤事功可立漢書伏生/濟南人也故為秦博士孝文時求能治尚書者天下無)¶
(有聞伏生治之欲召時伏生年九十餘老不能行於是/詔太常使掌故晁錯往受之史記名冠三軍水經註南)¶