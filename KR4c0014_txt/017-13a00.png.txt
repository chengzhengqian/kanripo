　　(合施帷帳故稱幕府崔浩曰古者出征為將帥/軍還則罷理無常處以幕帟為府署故曰幕府)¶
夀陽信天險天險横荆關苻堅百萬衆遙阻八公山不¶
假築長城大賢在其間戰夫若熊虎破敵有餘閒張子¶
勇且英少輕衛霍孱投軀紫髯將千里望風顔朂爾效¶
才畧功成衣錦還(太平寰宇記夀陽城臨淝水北有八/公山山北即淮水自東晉至今常為)¶
(要害之地十六國春秋苻堅銳意欲取江東遣征南大/將軍陽平公融督驃騎將軍張蚝撫軍大將軍苻方衛)¶
(軍將軍梁成等率步騎二十五萬號稱三十萬為前鋒/堅發長安戍卒六十餘萬騎二十七萬前後千里旗鼓)¶
(相望衆號百萬晉遣謝石為征虜將軍征討大都督與/前鋒都督謝𤣥西中郎將桓伊輔國將軍謝琰等水陸)¶