(山似驚波遂成奇語謝朓詩合沓與雲齊吕向註合沓/髙貎説文酩酊醉也盧照鄰詩客散同秋葉人亡似夜)¶
(川晋書孟嘉為征西桓温参軍温甚重之九月九日温/燕龍山僚佐畢集時佐吏並著戎服有風至吹嘉㡌墮)¶
(落嘉不之覺温使左右勿言以觀其舉止嘉良乆如厠/温令取還之命孫盛作文嘲嘉著嘉坐處嘉還見卽荅)¶
(之其文甚美/四坐嗟嘆)¶
　　九日¶
今日雲景好水緑秋山明携壺酌流霞搴菊泛寒榮地¶
逺松石古風揚絃管清窺觴照歡顔獨笑還自傾落帽¶
醉山月空歌懐友生(流霞酒名按抱朴子項曼都言仙人/以流霞一杯與我飲之輒不飢渴)¶