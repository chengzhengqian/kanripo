以為絶句則斷錦裂繒類也李以絶為律如十月呉山¶
曉梅花落敬亭等句本五言絶句而以為律詩則駢拇¶
枝指類也　古人作詩各成巳調未嘗互相師襲以太¶
白之才就聲律即不能為杜何至遽減嘉州以少陵之¶
才攻絶句即不能為李詎謂不若摩詰彼自有不可磨¶
滅者無事更屑屑也(詩/藪)¶
詩以神行使人得其意於言之外若逺若近若無若有¶
若雲之於天月之於水心得而㑹之口不得而言之斯¶