(委曲也世説嵇康與吕安善毎一相思千里命駕楚辭/蹇将憺兮壽宫王逸註蹇詞也葢發語聲也李陵詩思)¶
(得瓊樹枝以觧長渇飢江淹詩願一見顔色不異瓊樹/枝李周翰註瓊樹玉樹也在崑崙山故難見言君行之)¶
(逺思見之難不/異瓊樹枝也)¶
　　荅從弟㓜成過西園見贈¶
一身自瀟洒萬物何囂諠拙薄謝明時棲閒歸故園二¶
季過舊壑四鄰馳華軒衣劍照松宇賔徒光石門山童¶
薦珍果野老開芳樽上陳樵漁事下敘農圃言昨来荷¶
花滿今見蘭苕繁一笑復一歌不知夕景昏醉罷同所¶