(依絶區兮臨迴溪李周翰註囬溪曲澗也山志天橋在/鍊丹臺一名仙人橋一名仙石橋為黄山最險兩峰絶)¶
(處各出峭石彼此相抵有若筍接接而不合似續若斷/登者莫不嘆為竒絶若圖經載唐開元中見於錬丹峰)¶
(側長三十餘丈近代謂見於蓮花峰西南又謂有採藥/人宿橋下聞橋上笙歌聲天明覓橋不見皆虚誕不信)¶
(石橋固真境非幻境也方拱乾游黄山記過獅子峰登/清凉臺瞰天橋如長虹亘於巖上下而親至橋側三尺)¶
(合成兩石如橋柱一石覆之柱下無所著可以繩度上/脊不盈五寸下大閎如都城闉俯視鳴絃泉恰覆之不)¶
(知去此四十里也乗橋躡彩虹葢指天橋如彩虹耳又/武夷山記武夷君於八月十五日大㑹村人於武夷山)¶
(上置幔亭化虹橋通山下是以彩虹為橋可/以乗躡者又一説也  菡音憾蓞談上聲)¶
　　送方士趙叟之東平(方士謂方術之人史記封禪/書燕齊海上之方士傳其術)¶