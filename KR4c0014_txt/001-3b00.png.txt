(繞之中國東南隅居其一分説苑五岳泰山東岳也霍/山南岳也華山西岳也常山北岳也嵩山中岳也詩小)¶
(雅百川沸騰謝靈運詩岓岸屢崩奔吕向註水激其岸/崩頽而奔波也  峥嶸音撐横胚音坯澥音蟹暾音吞)¶
(燀音闡/平聲)爾(繆本脱/爾字)乃蹶厚地掲太清亘層霄突重溟激¶
三千以崛起向九萬而迅征背嶪太山(一作太虚繆/本作大山)之¶
崔嵬翼舉長雲之縱横左逥右旋倏隂忽明厯汗漫以¶
天矯羾(許本/作塌)閶闔之峥嶸簸鴻䝉扇雷霆斗轉而天動¶
山揺而海傾怒無所摶雄無所争固可想像其勢髣髴¶
其形(髙誘淮南子註太清元氣之清者也抱樸子上昇/四十里名曰太清太清之中其氣甚剛霄近天雲)¶