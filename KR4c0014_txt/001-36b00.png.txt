(羽置羽也正義曰設其横者之業又設其植者之虡其/上刻為崇牙因樹置五采之羽以為之飾又云虡者立)¶
(于兩端栒則横入于虡其栒之上加于大板側著于栒/其上刻為崇牙似鋸齒捷業然故謂之業牙即業之齒)¶
(矣以其形巻然得挂繩于上故言可以懸也樹羽置羽/者置之于栒虡之上角漢禮器制度云為龍頭及頷曰)¶
(銜璧璧下有旄牛尾禮記夏后氏之龍簨虡殷之崇牙/周之璧翣鄭康成註簨虡所以懸鐘磬也横曰簨飾之)¶
(以鱗屬植曰虡飾之以贏屬羽屬簨以大板為之謂之/業殷又于龍上刻畫之為崇牙以挂懸紞也周人畫繒)¶
(為翣載以璧垂五采羽于其下樹于簨之角上飾彌多/也正義曰殷之崇牙者謂于簨之上刻畫木為崇牙之)¶
(形以挂鐘磬皇氏云崇牙者崇重也謂刻畫大板重疊/為牙杜氏通典樂懸横曰簨竪曰虡飾簨以飛龍節趺)¶
(以飛亷鐘虡以鷙獸磬虡以鷙鳥上則樹羽旁懸流蘇/周制也懸以崇牙殷制也飾以博山後代所加也何晏)¶