五言絶句開元後李白王維尤勝諸人(唐詩/品彚)¶
五言絶句起自古樂府至唐而盛李白崔國輔號為擅¶
塲(宋牧仲漫/堂説詩)¶
五言絶句惟太白擅塲杜子美詩曰李侯有佳句往往¶
似隂鏗隂工此體子美之稱太白者在是(徐而菴/説唐詩)¶
五言絶句李太白氣體高妙(王阮亭唐人萬/首絶句選凡例)¶
七言絶句太白高於諸人王少伯次之(唐詩/品彚)¶
七言絶句王少伯與太白争勝毫釐俱是神品(藝苑/巵言)¶