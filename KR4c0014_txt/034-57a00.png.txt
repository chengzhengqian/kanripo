崛異常(楊升菴/外集)¶
世多言李太白以醉入水捉月溺死此談者好竒之過¶
太白對月能作今人不見古時月今月曾經照古人之¶
句意氣原本自超出宇宙對影三人雖醉豈復狂惑至¶
此(玉澗/雜書)¶
李太白云剗却君山好平鋪湘水流杜子美云斫却月¶
中桂清光應更多二公所以為詩人冠冕者胸衿闊大¶
故也此皆自然流出不假安排(鶴林/玉露)¶