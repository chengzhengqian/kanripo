(乃還息乎陬鄉作為陬操以哀之又孔子嘗嘆鳯鳥之/不至悲西狩之獲麟或指此二事而言亦可也十六國)¶
(春秋王墮為宰相著匪躬之節性剛峻疾惡雅好直言/右僕射董榮以佞幸進疾之如仇毎於朝見之際畧不)¶
(與言或謂之曰董尚書貴幸一時無比公宜降意接之/墮曰董龍是何雞狗而令國士與之言乎榮聞而慙恨)¶
(㑹有天變榮言於苻生曰天譴甚重宜以貴臣應之乃/殺墮龍榮之小字也鮑照詩傲岸平生中不為物所裁)¶
(宋玉神女賦交希恩踈不可盡暢楚辭心不固兮媒勞/嚴子陵事註見二巻説苑大冠若箕長劍拄頤史記韓)¶
(信為淮陰侯居常鞅鞅羞與綘灌等列後漢書禰衡来/游許下是時許都新建賢士大夫四方来集或問衡曰)¶
(盍從陳長文司馬伯達乎對曰吾焉能從屠沽兒耶唐/書李邕字泰和揚州江都人開元二十三年起為括州)¶
(刺史後歴淄滑二州刺史上計京師邕早有名重義愛/士乆斥外不與士大夫接旣入朝人間傳其眉目瓌異)¶