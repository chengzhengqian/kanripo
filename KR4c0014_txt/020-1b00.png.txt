送去海雲心閒游川魚長歌盡落日乗月歸田廬¶
　　遊南陽清泠泉(一統志豐山在南陽府東北/三十里下有泉曰清泠泉)¶
惜彼落日暮愛此寒泉清西輝(繆本/作耀)逐流水蕩漾游子¶
情空歌望雲月曲盡長松聲(蕭子範詩暝/景促西暉)¶
　　尋魯城北范居士失道落蒼耳中見范置酒摘蒼¶
　　耳作(居易録魯城北有范氏莊卽太白訪范居士/失道落蒼耳中者琦按杜甫有與李十二白)¶
　　(同尋范十隱居詩云李侯有佳句往往似陰鏗予/亦東蒙客憐君如弟兄醉眠秋共被携手日同行)¶
　　(更想幽期處還尋北郭生入門高興發侍立小童/清落景聞寒杵屯雲對古城何来吟橘頌誰欲討)¶