應對詳諦且祖徳如在儒風宛然問其所以則曰父伯¶
禽以貞元八年不禄而卒有兄一人出游一十二年不¶
知所在父存無官父歿為民有兄不相保為天下之窮¶
人無桑以自蠶非不知機杼無田以自力非不知稼穡¶
况婦人不任布裙糲食何所仰給儷於農夫救死而已¶
久不敢聞於縣官懼辱祖考鄉閭逼迫忍恥來告言訖¶
淚下余亦對之泫然因云先祖志在青山遺言宅兆頃¶
屬多故殯於龍山東麓地近而非本意墳髙三尺日益¶