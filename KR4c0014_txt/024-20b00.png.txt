(云杜蘅葉似葵形如馬蹄故俗云馬蹄香生山之隂水/澤下濕地根似細辛白前等山海經云天帝山有草其)¶
(状如葵其臭如蘪蕪名曰杜/蘅可以走馬食之已癭是也)¶
　　秋夕書懐(一作秋日/南遊書懐)¶
北風吹海雁南渡落寒聲感此瀟湘客悽其流浪情海¶
懐結滄洲(一作逺心/飛蒼梧)霞(一作/遐)想遊(繆本/作遥)赤城始探蓬壺¶
事(一作始採/蓬壺術)旋覺天地輕澹然吟(一作/思)髙秋閒卧瞻太¶
清蘿月掩(一作/隠)空幕松霜結(繆本作霜皓/一作雲散)前楹滅見息¶
羣動獵微窮至精桃花有源水可以保吾生(初學記名/山畧記云)¶