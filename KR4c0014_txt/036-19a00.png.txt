　方豪竹溪記李白與孔巢父韓準裴政張叔明陶沔¶
　居徂徠山日沉飲號竹溪六逸而竹溪之名滿天下¶
　自予有知即慕其地意必清流之上修竹萬竿蕭森¶
　潔爽若神仙之居使人即之而忘去去之思復即也¶
　近予以審録之行登太山望徂徠詢所謂竹溪者不¶
　過荒烟野草之區溪既非舊竹亦何嘗一幹之存哉¶
　然而言竹溪者不絶焉無乃六逸之力耶夫六逸者¶
　固一時之英也而唯太白為最顯其他若孔巢父人¶