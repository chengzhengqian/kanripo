(李善註史記曰諸侯朝天子於天子之所立宅舍曰邸/諸侯王朱户故曰朱邸方輿勝覽鍾山在今上元縣東)¶
(北十八里輿地志古曰金陵山小山用淮南王/小山事然借作山嶺用與古說不同  邸音底)¶
　　其十一¶
試借君王玉馬鞭指揮(胡本/作麾)戎虜坐瓊筵南風一掃胡¶
塵靜西入長安到日邊(太平御覽語林曰諸葛武侯與/司馬宣王在渭濵將戰宣王戎)¶
(服莅事使人視武侯素輿葛巾持白羽扇指麾三軍皆/隨其進止宣王聞而歎曰可謂名士謝朓詩端儀穆金)¶
(殿敷敎藻瓊筵日邊楊蕭二註皆引晉明帝不聞人從/日邊來之語以爲後人稱帝都為日邊因此琦按晉書)¶
(陸雲傳已有雲間陸士龍日下荀鳴鶴之對似不始於/東晉蓋日為君象故邦畿之地有日邊日下之名耳)¶