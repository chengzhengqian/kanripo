　　(蓴羹不願論簪笏悠悠滄海情疑卽此人也埤雅/荆楚記曰巻耳一名璫草亦云蒼耳叢生如盤今)¶
　　(人以葉覆麥作黄衣者所在有之爾雅翼巻耳菜/名也幽冀謂之䄠菜雒下謂之胡枲江東呼為常)¶
　　(枲葉青白色似胡荽白花細莖可煮為茹滑而少/味又謂之常思菜傖人皆食之又以其葉覆麴作)¶
　　(黄衣其實如䑕耳而蒼色上多/刺好著人衣今人通謂之蒼耳)¶
雁度秋色逺日静無雲時客心不自得浩漫將何之忽¶
憶范野人閒園飬幽姿茫然起逸興但恐行来遲城壕¶
失往路馬首迷荒陂不惜翠雲裘遂為蒼耳欺入門且¶
一笑把臂君為誰酒客愛秋蔬山盤薦霜棃他筵不下¶