平真人王志安沈吟至此願挂冠松溪石磴(繆本/作嶝)帶秋¶
色愁客思歸坐(繆本/作生)曉寒(南史蕭眎素為諸暨令到縣/十餘日挂衣冠於縣門而去)¶
(釋常談休官謂之挂冠西漢馮萌見王莽簒逆乃曰不/去禍將及身遂觧冠挂於城東門而去韻㑹磴登渉之)¶
(道也嶝磴音鐙/或作  音義同)¶
　　題雍丘崔明府丹竈(唐河南道汴州陳/留郡有雍丘縣)¶
美人為政本忘機服藥求仙事不違葉縣已泥丹竈畢¶
瀛洲當伴赤松歸先師有訣神將助大聖無心火自飛¶
九轉但能生羽翼雙鳬忽去定何依(瀛洲海中仙山見/十五巻注赤松子)¶