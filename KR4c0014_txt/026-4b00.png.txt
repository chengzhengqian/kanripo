(靈武改稱扶風為鳳翔郡二載遂駐蹕/於鳳翔其年十月克復兩京始還長安)皇朝百五十年¶
金革不作逆胡竊號剝亂中原雖平嵩丘填伊洛不足¶
以掩宫城之骸骨決洪河灑秦雍不足以蕩犬羊之羶¶
臊毒侵區宇憤盈穹旻此乃猛士奮劍之秋謀臣運籌¶
之日夫不拯横流何以彰聖徳不斬巨猾無以興神功¶
十亂佐周而克昌四凶及虞而乃去去元凶者非陛下¶
而誰(嵩丘嵩山也為河南巨鎮伊洛二水為河南巨川/見一巻明堂賦注唐書地理志西京宫城長千四)¶
(百四十歩廣九百六十歩周四千八百六十歩其崇三/丈有半東都宫城長千六百二十歩廣八百有五歩周)¶