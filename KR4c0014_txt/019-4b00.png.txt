(㑹稽縣東/南二十里)¶
　　荅湖州迦葉司馬問白是何人(湖州唐時𨽻江東/南道為上州上州)¶
　　(之佐職有司馬一人從五品下通志氏族畧迦葉/氏西域天竺人唐貞觀中有涇原大將試太常卿)¶
　　(迦葉濟司馬/殆其裔族歟)¶
青蓮居士謫仙人酒肆藏名三十春湖州司馬何須問¶
金粟如来是後身(楊齊賢曰青蓮居士太白自號也五/色線淨名經義鈔梵語維摩詰此云)¶
(净名般提之子母名離垢妻名金機男名善思女名月/上過去成佛號金粟如来嚴滄浪曰因問人為迦葉故)¶
(作此荅不/則誕妄矣)¶