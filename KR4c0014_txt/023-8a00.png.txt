酌東忩下流鶯復在兹春風與醉客今日乃相宜¶
　　獨酌¶
春草如有意羅生玊堂隂東風吹愁來白髪坐相侵獨¶
酌勸孤影閒歌面芳林長松爾何知(一作本/無情)蕭瑟為誰¶
吟手舞石上月膝横花間琴過此一壺外悠悠非我心¶
(一本云春草遍野綠新鶯有佳音落日不盡歡恐為愁/所侵獨酌勸孤影閒歌面芳林清風尋空來巖松與共)¶
(吟手舞石上月膝横花下琴過此一壺外悠悠非我心/繆本第一句作春草變緑野第七句作碧松爾何知四)¶
(字不同列楚詞秋蘭兮蘼蕪羅生兮堂下王逸註環其/堂下羅  而生陶淵明詩揮杯勸孤影素問松吟髙山)¶