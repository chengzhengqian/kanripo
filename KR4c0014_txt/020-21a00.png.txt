(帝降於東階西面再拜稽首曰皇天䧏祉不敢不承命/鳯乃止帝東園集帝梧桐食帝竹實沒身不去章懷太)¶
(子後漢書註帝王世紀曰黄帝以風后配上台天老配/中台五聖配下台謂之三公明君越羲軒二句乃一章)¶
(上下關鍵處上以承鳯凰今日當来之故下以起豪士/無所用而置酒取樂之由金罍酒噐詳七巻註六帝六)¶
(代帝王也古詩棄捐勿復道國語/歌鐘二肆韋昭註歌鐘歌時所奏)¶
　　秋浦清溪雪夜對酒客有唱鷓鴣者(秋浦縣名唐/時𨽻池州清)¶
　　(溪在其北詳八巻註樂府/詩集山鷓鴣羽調曲也)¶
披君(一作/我)貂襜褕對君白玉壺雪花酒上滅頓覺夜寒¶
無客有桂陽至能吟山鷓鴣清風動忩竹越鳥起相呼¶