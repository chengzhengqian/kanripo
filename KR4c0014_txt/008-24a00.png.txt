(縣南三里離騷云送美人兮南浦其源出京首山西入/大江秋冬涸竭春夏泛漲商旅往來皆於浦停泊以其)¶
(在郭之南故曰南浦古樂府胡姫年十五春日獨當壚/詳見三巻註沈約詩洛陽繁華子長安輕薄兒江淹詩)¶
(君行在天涯妾身長别離其胡震亨曰太白江夏行及/長干行並爲商人婦咏而  源似出西曲葢古者呉俗)¶
(好賈荆郢樊鄧間尤盛男女怨曠哀吟清商諸西曲所/由作也第其辭五言二韻節短而情有未盡太白往來)¶
(襄漢金陵悉其人情土俗因采而演之為長什一從長/干上巴峽一從江夏下揚州以盡乎行賈者之程而言)¶
(其家人失身誤嫁之恨盼歸遠望之傷使夫謳吟之者/足動其逐末輕離之悔雖其才思足以發之而踵事以)¶
(增華自從西曲本辭得來取材固有在也凡太白樂府/皆非泛然獨造必參觀本曲之辭與所借用之曲之詞)¶
(始知其源流之自點化奪換之妙不獨/此二篇為然聊發凡資讀者觸解云)¶