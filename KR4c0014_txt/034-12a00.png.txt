庾之流麗盡得古今之體勢而兼人之所獨專矣使仲¶
尼考鍜其㫖要尚不知貴其多乎哉茍以為能所不能¶
無可無不可則詩人以來未有如子美者是時山東人¶
李白亦以竒文取稱時人謂之李杜余觀其壯浪縱恣¶
擺去拘束摸寫物象及樂府歌詩誠亦差肩於子美矣¶
至若鋪陳終始排比聲韻大或千言次猶數百詞氣豪¶
邁而風調清深屬對律切而脱棄凡近則李尚不能厯¶
其藩翰况堂奥乎自後屬文者以稹論為是(舊唐書/杜甫傳)¶