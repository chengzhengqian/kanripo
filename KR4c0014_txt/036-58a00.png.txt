　高啟題謫仙像妃子嗔來供奉歸金陵酒涴舊宫衣¶
　若教直上樓船去此像人間寫亦稀¶
　徐賁題謫仙像鼙鼓聲來已亂雜錦袍脱却恨歸遲¶
　秋風江上長吟裏不唱清平古調詞¶
　僧大圭題太白像歌罷秦樓月滿闌天風兩袖錦袍¶
　寛花前莫草清平調飛燕深宫不耐寒¶
　王澤李太白像春殿龍香試綵毫詩成奪得錦宫袍¶
　歸來笑擁如花妓因㸔薔薇月上高¶