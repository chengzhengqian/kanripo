(一張無絃每有酒適輒撫弄以寄其意郡將候潛值其/酒熟取頭上葛巾漉酒畢還復著之嘗言五六月北忩)¶
(下卧遇凉風暫至自謂是羲皇上人太平寰宇記栗里/原在廬山南當澗有陶公醉石蘇武詩願子留斟酌敘)¶
(此平生親任昉詩何由/乗此竹直見平生親)¶
　　贈僧崖公¶
昔在朗陵東學禪白眉空大地了鏡徹迴旋寄輪風攬¶
彼造化力持爲我神通晚謁太山君親見日沒雲中夜¶
臥山月(一作夜臥/雪上月)拂衣逃人羣授余金仙道曠劫未始¶
聞冥機發天光獨朗謝垢氛虚舟不繫物觀化遊江濆¶