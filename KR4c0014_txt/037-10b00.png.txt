曾列于朝出入曾詔于國白頭幕府職授郎官太白則¶
白衣供奉未霑一命逍遥人外蟬蜕塵埃一以國事為¶
憂一以自適為樂又事理之各殊者奈何欲比而同之¶
而以是為優劣耶後之文士左袒太白者不甘其説而¶
思有以矯之以杜有詩史之名則擇李集中憂時憫亂¶
之辭而捃摭史事以釋之曰此亦可稱詩史以杜有一¶
飯未嘗忘君之譽則索李集中思君戀主之句而極力¶
表揚曰身在江湖心存魏闕與杜初無少異此其意不¶