(太平寰宇記七里瀬卽富春渚也避暑録話嚴陵七里/瀬在洞下二十餘里兩山聳起壁立連亘七里土人謂)¶
(之瀧訛為籠言若籠中因謂初至為入瀧旣盡為出瀧/瀧本音閭江反奔湍貌以為若籠謬也七里之間皆灘)¶
(瀬今因沈約詩誤為一名非是嚴陵灘最大居其中方/輿勝覽七里灘距沈州四十餘里與嚴陵瀨相接諺云)¶
(有風七里無/風七十里)¶
　　夜泊黄牛聞殷十四呉吟(江南通志黄山在太平/府城西北五里相傳浮)¶
　　(丘翁牧雞於此又名浮丘山此詩所謂及下首雞/鳴發黄山正是其處在太平州當塗縣與徽州寜)¶
　　(國二郡界内之黄/山名同而地異矣)¶
昨夜誰為呉㑹吟風生萬壑振空林龍驚不敢水中臥¶