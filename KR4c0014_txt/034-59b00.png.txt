台詩(芙蓉脂肉綠雲鬟圖畫樓臺金碧山/千樹桃花萬年藥不知何事憶人間)皆以落句轉¶
合有抑揚有開合此格唐詩中亦不多得(敖子/發)¶
太白詩牛渚西江夜青天無片雲登舟望秋月空憶謝¶
將軍余亦能高咏斯人不可聞明朝挂帆席楓樹落紛¶
紛襄陽詩挂席㡬千里名山都未逢泊舟尋陽郭始見¶
香爐峰嘗讀逺公傳永懐塵外蹤東林不可見日暮空¶
聞鐘詩至此色相俱空如羚羊挂角無跡可求畫家所¶
謂逸品是也(王阮亭分/甘餘話)¶