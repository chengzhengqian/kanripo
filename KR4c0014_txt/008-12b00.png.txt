　　其十¶
帝寵賢王入楚關掃淸江漢始應還初從雲夢開朱邸¶
更(胡本/作直)取金陵作小山(爾雅楚有雲夢郭璞註今南郡/華容縣東南巴丘湖是也邢昺)¶
(疏周禮荆州其澤藪曰雲瞢鄭註云雲瞢在華容禹貢/云雲土夢作乂又昭二年左傳楚子與鄭伯田於江南)¶
(之夢又定四年楚子涉雎濟江入於雲中杜預云南郡/枝江縣西有雲夢城江夏安陸縣東南亦有夢城或曰)¶
(南郡華容縣東南有巴丘湖江南之夢也雲夢一澤而/每處有名者司馬相如子虛賦云雲夢者方九百里則)¶
(此澤跨江南北亦得單稱雲單稱夢瞢卽夢也鄭樵註/江北爲雲江南為夢雲今之玉沙監利景陵等縣是夢)¶
(今之公安石首建寜等縣是太平寰宇記雲夢澤在安/州安陸縣東南闊數里南接荆襄謝朓詩黄旗映朱邸)¶