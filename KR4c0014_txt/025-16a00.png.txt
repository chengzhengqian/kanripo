　　三五七言(楊齊賢曰古無/此體自太白始)¶
秋風清秋月明落葉聚還散寒鴉(繆本/作鳥)棲復驚相思相¶
見知何日此時此夜難為情(本草綱目慈烏北人謂之/寒鴉以冬月尤盛也  滄)¶
(浪詩話以此詩為隋鄭世翼之詩臞/仙詩譜以此篇為無名氏作俱誤)¶
　　雜詩¶
白日與明月晝夜尚(一作/常)不閒况爾悠悠人安得乆世¶
間傳聞海水上乃有蓬萊山玉樹生緑葉靈仙毎登攀¶
一食駐𤣥髪再食留紅顔吾欲從此去去之無時還(列/子)¶