(其句然詩意則用淮南招/隱士桂樹叢生山之幽也)¶
　　其二¶
爾家何在瀟湘川青莎白石長江邊昨夢江花照江日¶
(蕭本/作國)幾枝正發東窗前覺来欲往心悠然魂隨越鳥飛¶
南天秦雲連山海相接桂水横烟不可涉送君此去令¶
人愁風帆茫茫隔河洲春潭瓊草緑可折西寄長安明¶
月樓(瀟水出湖廣道州之九疑山湘水出廣西桂林之/海陽山至永州城西而合流焉自湖而南二水所)¶
(經之地甚廣至長沙湘隂縣始逹青草湖注洞庭與岷/江之流合故湖之北漢沔是主不得謂之瀟湘若湖之)¶