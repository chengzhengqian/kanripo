寧國府志載胡安定先生石壁詩一首其序曰余嘗覽¶
李翰林題涇川汪倫别業二章其詞俊逸欲屬和之今¶
十月自新安厯旌德而仙尉曾公望同遊石壁葢勝境¶
也竒峰對聳清溪中流路出半峰佳秀可愛傳聞新建¶
汪公所居不逺掩映溪岫率類於此且欲尋訪迫暮不¶
獲因思旌川即涇川接境也而幽勝過之汪公亦倫之¶
别𣲖也而儒雅勝之豈可使諷詠不及於古乎輒成一¶
首題於汪公屋壁雖不及藻飾佳境比肩英流庶俾謫¶