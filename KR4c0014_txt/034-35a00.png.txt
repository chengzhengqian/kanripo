(李詩/緯)¶
畢忠吉曰予觀唐三百年以二律並稱擅長者獨子美¶
一人供奉長於五而短於七(辟疆園杜/詩註解序)¶
李白古風六十首富於子昻之感遇儉於嗣宗之咏懐¶
其詩宗風騷薄聲律故終身作七言近體僅八首而已¶
(陸生口譜之按陽冰詩序謂太白著述十喪其九當時/翰林應制  作集賢倡和之章所作七言近體今皆不)¶
(見大抵亡失者多耳陸氏謂其終身/所作僅只集中所存之八首誤矣)¶
李杜為有唐宗匠而子美不長於文太白不長於七律¶