(戰而死無子内外皆無五属之親既無所歸乃枕其夫/之尸於城下而哭内誠動人道路過者莫不為之揮涕)¶
(十日而城為之崩曹植詩乃云杞妻哭死夫梁山為之/傾與列女傳諸書所載殊異太白用梁山事葢本曹詩)¶
(也後漢書精誠所加金石為開蘇子卿無報讎殺人事/以此相擬殊非倫類按曹植精微篇闗東有賢女自字)¶
(蘇來卿壮年報父仇身沒垂功名是知蘇子卿乃蘇來/卿之誤也越有處女出於南林善劒術詳見四巻結客)¶
(少年場註史記瞋目張膽出萬死不頋一生之計左傳/已不能庇其伉儷而亡之杜預註伉敵也儷耦也孔頴)¶
(達曰伉儷而亡之相敵之匹耦李邕為北海太守世稱/李北海所謂北海李使君疑即其人也後漢書遂作飛)¶
(章以被於臣滄瀛謂東方海隅之地又滄州景城郡瀛/州河間郡與青州北海郡相鄰近似謂其聲名播於旁)¶
(郡也曹植詩名在壮士籍求自試表名稱垂於竹帛吕/延濟註古無紙史書皆書竹帛陸機詩竹帛無所宣李)¶