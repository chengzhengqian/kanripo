　　其四¶
明朝驛使發一夜絮征袍素手抽針冷那堪把剪刀裁¶
縫寄逺道㡬日到臨洮(曹植詩發篋造裳衣裁縫紈與/素唐時臨洮郡即洮州也屬隴)¶
(右道與吐番相近有莫門軍神策軍/在古為西羌之地  洮音桃又音叨)¶
　　對酒行(繆本少行字曲樂府詩集張永元嘉伎録/相和歌十五  其十曰對酒行樂府古題)¶
　　(要觧對酒行闕古辭曹魏樂奏武帝所賦對酒歌/太平其㫖言王者徳澤廣被政理人和萬物咸遂)¶
　　(若范雲對酒心自足則言但當為樂勿徇名自欺/也太白此詩以浮生若電對酒正當樂飲為辭似)¶
　　(擬短歌行對酒/當歌之一篇也)¶