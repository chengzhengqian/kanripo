香生虚空天樂鳴不歇宴坐寂不動大千入毫髪湛然¶
冥真心曠劫斷出没(陳子昂詩聞道白雲居窈窕青蓮/宇楊齊賢曰青蓮宇梵宫也楚詞)¶
(章句謝去也阿彌陀經彼佛國土常作天樂維摩詰經/舍利弗言憶念我昔會於林中宴坐樹下釋氏要覧宴)¶
(坐又作燕坐燕安也安息貌也李善文選註大千者謂/一三千界下至阿毗地獄上非想天為一世界千世界)¶
(為小千世界千小世界為中千世界千中世界為大千/世界法苑珠林須菩提答阿難曰我念一時入於三昧)¶
(此大千世界𢎞廣若斯置一毛端往來旋轉如陶家輪/南史帝問大僧正慧念曰見不可思議事不慧念答曰)¶
(法身常住湛然不動楞嚴經一切衆生從無始來生死/相續皆由不知常住真心韻㑹梵書以一世為一劫謝)¶
(靈運山居賦析曠劫之/㣲言説象法之遺㫖)¶