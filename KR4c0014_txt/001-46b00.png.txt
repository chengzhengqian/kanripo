(奉命順斗極運天闕李善註服䖍曰隨天斗極星運轉/也雒書曰聖人受命必順斗極宋均尚書中候註曰順)¶
(斗機為政也六聖者髙祖太宗髙宗武后中宗睿宗也/𤣥宗誕生于八月故以金德玉露頌言也古詩縁葉發)¶
(華滋初學記日月五星謂之七曜河圖括地象易有太/極是為兩儀兩儀未分其氣混沌清濁既分伏者為天)¶
(偃者為地傅𤣥洪業篇神聖參兩儀/劉琨表陛下明並日月無幽不燭)若乃嚴冬慘切寒¶
氣凜冽不周來風𤣥㝠掌雪木脱葉草解節土囊烟隂¶
火井冰閉是月也天子處乎𤣥堂之中凔(繆本/作飡)八水兮¶
休百工考王制兮遵國風樂農人之閒隙兮因校獵而¶
講戎(凜冽寒氣嚴猛之意傳咸神泉賦六合蕭條嚴霜/凜冽春秋正義易緯通卦騐云立冬不周風至史)¶