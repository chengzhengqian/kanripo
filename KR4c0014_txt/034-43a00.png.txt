嚴武傳武為劍南節度使房琯以故相為部内刺史武¶
慢倨不為禮最厚杜甫然欲殺甫數矣李白為蜀道難¶
者乃為房杜危之也韋臯傳天寳時李白為蜀道難以¶
斥嚴武陸暢更為蜀道易以美韋臯摭言云太白自蜀¶
至京以新業贄謁賀知章知章覽蜀道難一篇揚眉謂¶
之曰公非人世人豈非太白星精耶然則蜀道難之作¶
乆矣非為房杜也(唐詩/紀事)¶
嚴武傳李白作蜀道難者乃為房杜危之也此宋人穿¶