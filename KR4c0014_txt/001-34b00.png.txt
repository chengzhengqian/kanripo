(王祭五帝故謂之明堂尚書帝命驗帝者承天立五府/以尊天重象蒼曰靈府赤曰文祖黄曰神斗白曰顯紀)¶
(黒曰元矩鄭康成註天有五帝集居太㣲降精以生聖/人故帝者承天立五帝之府是為天府唐虞之天府夏)¶
(之世室殷之重屋周之明堂皆同矣其蒼帝靈威仰之/府名靈府周曰青陽其赤帝赤熛怒之府名文祖火積)¶
(光明文章之祖故名文祖周曰明堂其黄帝含樞紐之/府名曰神斗斗主也土精澄靜四行之主故謂神斗周)¶
(曰太室其白帝白招拒之府名顯紀紀統也金精斷割/萬物以成故謂之顯紀周曰總章其黒帝叶光紀之府)¶
(名曰元矩矩法也水精元昧能權輕重故謂元矩周曰/元堂據此本文坤斗當是神斗之訛  熛音飄叶音協)¶
(或作汁亦/讀為協)若乃熠燿五色張皇萬殊人物禽獸竒形異¶
模勢若飛動瞪眄睢盱明君暗主忠臣烈夫威政興滅¶