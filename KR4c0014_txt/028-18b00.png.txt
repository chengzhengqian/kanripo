青眉秀華盖目朗明星鶴矯閬風麟騰玉京若掲日月¶
昭然運行窮神闡化永世作程(元精巳見前注詩大雅/嵩髙惟岳駿極於天惟)¶
(岳降神生甫及申三國志趙儼謂繁欽曰曹鎮東應期/命世必能匡濟華夏阮孝緒七録序大聖挺生應期命)¶
(世書多士夏迪簡在王庭有服在百僚卻正釋譏雖尺/枉而直尋終揚光以發輝家語江始出於岷山其源可)¶
(以濫觴王肅注觴可以盛酒言其微也此借言始仕之/意縉雲縣唐時𨽻江南東道之處州縉雲郡西南至州)¶
(八十五里當塗縣唐時𨽻江南西道之宣州宣城郡東/南至州一百九十里盧諶詩日磾效忠飛聲有漢黄庭)¶
(内景經眉號華盖覆明珠太平廣記西王母所居宫闕/在龜山春山西那之都崑崙之圃閬風之苑玉京見五)¶
(巻注莊子昭昭乎若掲日月而/行也周書與國咸休永世無窮)¶