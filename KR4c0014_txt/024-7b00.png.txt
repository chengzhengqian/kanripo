(於此時偕婦同行故用鴛鴦為喻此詩其作於流夜郎/之前耶惟昔鷹將犬今為侯與王謂出身微劣不過效)¶
(鷹犬之用而能得尺寸之功以致身髙位者多也得水/成蛟龍謂將帥郭子儀李光弼一流爭池奪鳳凰謂宰)¶
(相房琯張鎬一流北斗不酌酒南箕空簸揚傷已無人/薦逹如彼天星之中北斗雖有斗名而不可用之以酌)¶
(酒南箕雖有箕名而不可用之以簸揚米糓徒有髙才/不為人用其自悲之意深矣蕭氏以為太白從永王時)¶
(作詩諷其勤王而王不/從故作是詩者非也)¶
　　其七¶
世路今太行迴車竟何託萬族皆凋枯遂無少可樂曠¶
野多白骨幽魂共銷鑠榮貴當及時春華宜照灼人非¶