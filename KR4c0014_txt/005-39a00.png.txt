(見古今詩話湘山野録平林漠漠烟如織云云此詞不/知何人寫在鼎州滄水驛樓復不知何人所撰魏道輔)¶
(泰見而愛之後至長沙得古集於曽子宣内翰家乃知/李白所作寄園寄所寄筆談小曲有咸陽沽酒寳釵空)¶
(之句云李白作花間集乃云張泌所為未知孰是楊繪/本事曲子云近傳一闋云李白製即今菩薩蠻其詞非)¶
(白不能及此皆定其為太白之作者也胡應麟筆叢菩/薩蠻之名當起於晚唐世按杜陽雜編云大中初女蠻)¶
(國貢雙龍犀明霞錦其國人危髻金冠瓔珞被體故謂/之菩薩蠻當時倡優遂制菩薩蠻曲文士亦徃徃聲其)¶
(詞南部新書亦載此事則太白之世尚未有斯題何得/預製其曲耶此則辨其非太白之作者也餘見下首註)¶
　　憶秦娥¶
簫聲咽秦娥夢斷秦樓月秦樓月年年桞色灞陵傷别¶