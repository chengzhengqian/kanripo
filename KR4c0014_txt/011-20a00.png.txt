(使往請公子公子恐其怒之誡門下有敢爲魏王使通/者死毛公薛公往見公子曰秦攻魏魏急而公子不恤)¶
(使秦破大梁而夷先王之宗廟公子當何面目立天下/乎語未及卒公子立變色告車趣駕歸救魏魏王以上)¶
(將軍印授公子公子率五國之兵破秦軍於河外乗勝/逐秦軍至函谷關秦兵不敢岀當是時公子威振天下)¶
(其用夷門隱士侯生䇿使朱亥袖鐵椎椎殺晉鄙奪其/軍進擊秦兵以救邯鄲存趙事詳見三巻註江淹詩延)¶
(陵輕寳劍季布重然諾五馬見六巻註梁簡文帝詩金/鞍照龍馬虎竹見五巻註楚辭荷衣兮蕙帶桃花源在)¶
(武陵詳見二巻註梁昭明太子詩相思無終極長夜起/嘆息方輿勝覧朗水在常徳府武陵縣其水西南自辰)¶
(錦州入郡界經郡城/入大江謂之朗江)¶
　　江上贈竇長史(長史已見/七巻註)¶