(氣生火火氣之精者為日積隂之寒氣為水水氣之精/者為月初學記范子計然曰日者火精也陽烏日中烏)¶
(也詳明堂賦註顧兔月中兔也楚辭夜光何徳死則又/育厥利維何而顧兔在腹太平御覽風俗通曰俗説天)¶
(地初開闢未有人民女媧團黄土為人劇務力不暇供/乃引繩於泥中舉以為人故凡富貴賢智者黄土人也)¶
(貧賤凡愚者引絙人也録異記房州上庸界有伏羲女/媧廟云是摶土為人民之所古跡在焉淮南子若木在)¶
(建木西末有十日其花照下地髙誘註末端也若木端/有十日狀如蓮花光照其下也東溟東海也顔延之詩)¶
(日觀臨東溟十洲記扶桑在碧海之中地方萬里有椹/樹長數千大大二千圍樹兩兩同根偶生更相依倚是)¶
(以名為扶桑仙人食其椹而一體皆作金光色飛翔空/𤣥其樹雖大其葉椹故如中夏之桑也但椹稀而色赤)¶
(九千嵗一生實耳味絶甘香美齊民要術𤣥中記云天/下之髙者扶桑無枝木焉上至天盤蜿而下屈通三泉)¶