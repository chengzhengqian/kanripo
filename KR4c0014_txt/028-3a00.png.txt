(其後裔當春秋時有任宿須句顓臾皆風姓之𦙍也後/漢書鄭均字仲虞東平任城人帝東巡過任城乃幸均)¶
(舍勅賜尚書禄以終其/身時人號為白衣尚書)地博厚川疎明漢則名王分茅¶
魏則天人列土所以代變豪侈家傳文章君子以才雄¶
自髙小人則鄙朴難治(後漢書任城孝王尚元和六年/封食任城亢父樊三縣魏志任)¶
(城威王彰黄初三/年立為任城王)况其城池爽塏邑屋豐潤香閣倚日¶
凌丹霄而欲飛石橋横波驚彩虹而不去其雄麗坱圠¶
有如此焉(左傳請更諸爽塏者杜預注爽明塏燥也正/義曰塏髙地故為燥也香閣見二十一巻注)¶
(梁武帝詩青城接丹霄金樓帶紫烟賈誼服賦大鈞播/物坱圠無垠劉良注坱圠無涯際也揚雄甘泉賦據軨)¶