翛然金園賞逺近含晴光樓臺成海氣草木皆天香忽¶
逢青雲士共解丹霞裳水退池上熱風生松下凉吞討¶
破萬象搴窺臨衆芳而我遺有漏與君用無方心垢都¶
已滅永言題禅房(脩然猶悠然也荘子翛然而往翛然/而來詳見二十二巻註金園寺中園)¶
(圃也須逹長者欲買祗陀太子園為佛住處太子戲言/金布滿地中即當賣與須逹遂出金餅布地周滿園中)¶
(厚及五寸廣惟十里買此園地奉施如來起立精舍後/人用金園事本此王褒詩帯楼疑海氣含葢似浮雲庾)¶
(信詩天香下桂殿仙梵入伊笙謝朓七夕賦厭白玉而/為飾霏丹霞而為裳大般若經云何有漏法佛告善現)¶
(世間五藴十二處十八界四静慮四無量四無色定所/有一切堕三界法是名有漏法荘子行乎無方郭象註)¶