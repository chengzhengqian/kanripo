(匈奴與之畫謀令逺度幕北以要疲漢軍故武帝必欲/越漠征之而大漠之名始通中國幕者漠也言沙積廣)¶
(莫望之漠漠然也漢以後史家變稱為磧磧者沙積也/其義一也禮記武王克殷反商倒載干戈包之以虎皮)¶
(鄭𤣥註包干戈以虎皮明能以武服兵也正義曰虎武/猛之物也用此虎皮包裹兵器示武王威猛能包制服)¶
(天下兵戈也或以虎皮有文欲以現文止武也詩/周頌載戢干戈説文戢藏兵也  滹音呼沱音駝)¶
　　陌上桑(樂府古題要觧陌上桑古詞曰日出東南/隅照我秦氏樓舊説邯鄲女子姓秦名羅)¶
　　(敷為邑人千乗王仁妻仁後為趙王家令羅敷出/採桑陌上趙王登臺見而悦之置酒欲奪焉羅敷)¶
　　(善彈筝作陌上桑以自明不從按其歌辭稱羅敷/採桑陌上為使君所邀羅敷盛誇其夫為侍中郎)¶
　　(以拒之與舊説不同按樂府詩集張永元嘉伎/録相和歌有十五曲其第十五曲曰陌上桑)¶