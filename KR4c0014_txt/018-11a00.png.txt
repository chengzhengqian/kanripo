(囘倒積遂成巨浸瀰𣺌數百餘里無復畔岸逮夫二水/漸消則彭蠡之水始出大江循南岸而行與二水頡頏)¶
(趨海韻㑹將與也鮑照登大雷岸與妹書長波天合楊/齊賢曰姑蘇蘇州吳郡以其近東海日出之地故云日)¶
(邊法言孝莫大於寜親世説張憑舉孝亷出都負其才/氣謂必參時彦欲詣劉尹鄉里及同舉者共笑之張遂)¶
(詣劉清言彌日因留宿至曉劉曰卿且去正當取卿共/詣撫軍張還船同侣問何處宿張笑而不荅須臾真長)¶
(遣傳敎覓張孝/亷船同侣惋愕)¶
　　同吳王送杜秀芝舉入京(按詩題當是送杜秀才/赴舉入京芝字疑譌)¶
秀才何翩翩王許回也賢暫别廬江守將遊京兆天秋¶
山宜落日秀水出寒烟欲折一枝桂還來雁沼前(廬江/郡名)¶