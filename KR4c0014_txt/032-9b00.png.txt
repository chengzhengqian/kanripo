(苑雌黄云洪駒父詩話言子美集中贈太白詩最多而/李白初無一篇與杜者按叚成式酉陽雜俎云李集有)¶
(堯祠贈杜補闕者即老杜也其詩云我覺秋興逸誰云/秋氣悲山將落日去水與晴空宜雲歸碧海少雁度青)¶
(天遲相失各萬里茫然空爾思又不獨飯顆山之句也/予甞考之太白集中有沙丘城下寄杜甫云我來竟何)¶
(事高卧沙丘城城邊有古樹日夕連秋聲魯酒不可醉/齊歌空復情思君若汶水浩蕩寄南征又有魯郡東石)¶
(門送杜二甫云醉别復㡬日登臨徧池臺何時石門路/重有金尊開秋波落泗水海色明徂徠飛蓬各自逺且)¶
(盡手中杯洪駒父/畧不見此何也)¶
　　初至巴陵與李十二白裴九同泛洞庭湖三首¶
　　　　　　　　　　　　　　　　賈　至¶