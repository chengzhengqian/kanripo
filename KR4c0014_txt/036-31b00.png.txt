李白書堂在五老峯下唐李白嘗至此愛其險峭嘆曰¶
天下之壯觀因卜築讀書於此(一綂/志)¶
李白書堂在南康府青玉峽西一里太白過此愛其峭¶
峻嘆為天下壯觀因築堂讀書於此杜子美贈白詩曰¶
匡廬讀書處頭白好歸來遂因以傳焉(江西/通志)¶
簡寂觀後有樵徑渉石澗攀崇岡屈折而上五六里許¶
則日照菴四圍山色空翠欲滴香爐犀牛漢陽三峯縹¶
緲挿雲即太白讀書處也(呉道賢匡/廬紀遊)¶