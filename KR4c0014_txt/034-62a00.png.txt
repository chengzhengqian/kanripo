(楊升菴/外集)¶
哭宣城善釀紀叟予家古本作夜臺無李白此句絶妙¶
不但齊一生死又且雄視幽明矣昧者改為夜臺無曉¶
日夜臺自無曉日又與下句何人字不相干甚矣士俗¶
不可醫也(楊升菴/外集)¶
小曲有咸陽沽酒寳釵空之句云是李白所製然李白¶
集中有清平樂詞四首獨欠是詩而花間集所載咸陽¶
沽酒寳釵空乃云是張泌所為莫知孰是(夢溪/筆談)¶