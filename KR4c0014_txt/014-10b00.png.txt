漢水波浪逺巫山雲雨飛東風吹客夢西落此中時覺¶
後思白帝佳人與我違瞿塘饒賈客音信莫令希(漢水/巫山)¶
(白帝瞿塘俱見前註楊齊賢曰白帝城在䕫州瞿塘關/山上下瞰灧澦堆一統志白帝城在四川䕫州府治東)¶
(公孫述據蜀自稱白帝/更號魚復曰白帝城)¶
　　江上寄元六林宗¶
霜落江始寒楓葉緑未脱客行悲清秋永路苦不達滄¶
波眇川汜白日隠天末停棹依林巒驚猿相叫聒夜分¶
河漢轉起視溟漲闊涼風何蕭蕭流水鳴活活浦沙净¶