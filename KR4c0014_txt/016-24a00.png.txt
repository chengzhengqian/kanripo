(曰千里之外設方伯八州八伯然則牧伯一也伯者言/一州之長牧者言牧養下民鄭𤣥曰殷之州牧曰伯虞)¶
(夏及周曰牧後人稱太守曰牧伯本此帳飲謂於曠地/張帳而飲也别賦帳飲東都送客金谷王融詩雪崖似)¶
(留月蘿徑若披雲鮑照詩/憂來無行伍歴亂如覃葛)¶
　　送楊少府赴選¶
大國置衡鏡凖平天地心羣賢無邪人朗鑒窮清(蕭本/作情)¶
深吾君詠南風衮冕彈鳴琴時泰多美士京國㑹纓簪¶
山苗落澗底幽松出髙岑夫子有盛才主司得球琳流¶
水非鄭曲前行遇知音衣工剪綺繡一誤傷千金何惜¶