(鼯飛生鳥也見七巻註初學記風吹萬物有聲曰籟廣/韻𬗟逺也神仙傳衛叔卿與數人博戲其子度世曰是)¶
(誰也叔卿曰洪崖先生魏武帝詩乘駕雲車驂/駕白鹿古詩軒車來何遲  借音積𬗟音勉)¶
　　夏日山中¶
嬾揺白羽扇躶袒(繆本/作體)青林中脱巾挂石壁露頂灑松¶
風(北堂書鈔語林云武侯乘素輿執/白羽扇羽獵賦布乎青林之下)¶
　　山中與幽人對酒¶
兩人對酌山花開一杯一杯復一杯我醉欲眠卿且去¶
明朝有意抱琴來(宋書陶潛性嗜酒貴賤造之者有酒/輙設潛若先醉便語客我醉欲眠卿)¶