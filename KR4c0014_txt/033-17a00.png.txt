麗瑰竒大巧自然人力何施又如長河浩浩奔放萬里¶
一瀉末勢猶壯大騁厥辭至于如此意氣飄然發揚儔¶
偉飛黄駃騠軼羣絶類擺弃羈□脫遺轍軌捷出横步¶
志狹四裔側睨駑駘與無物比始來玉堂旋去江湖麒¶
麟鳯凰世豈能拘古今僻儒鈎章摛字下里之學辭卑¶
義鄙士有一曲拘牽泥滯亦或狡巧争馳勢利子之可¶
異豈獨兹文輕世肆志有激斯人姑熟之野予來長民¶
舉觴墓下感嘆餘芬¶