昔聞牛渚吟五章今來何謝袁家郎苦竹寒聲動秋月¶
獨宿空簾歸夢長(古詩白楊多悲風蕭蕭愁殺人韻㑹/舸大船也謝靈運詩可憐誰家郎綠)¶
(流乗素舸康樂卽靈運以其襲封康樂公故世稱之曰/謝康樂孫綽天台山賦朗咏長川胡震亨曰淸川飛夜)¶
(霜疑引謝詩今謝集無此句或亡之耳世說註續晉陽/秋曰袁虎少有逸才文章絶麗曾有咏史詩是其風情)¶
(所寄少孤而貧以運租爲業鎮西謝尚時鎮牛渚乗秋/佳風月率爾與左右微服泛江㑹虎在運租船中諷詠)¶
(聲旣淸㑹辭又藻拔非尚所曾聞遂往聼之乃遣問訊/荅曰是袁臨汝郎誦詩卽其咏史之作也尚佳其率有)¶
(興致卽遣要迎談話申旦自此名譽日茂竹有淡竹苦/竹二種莖葉不異以其笋味之苦淡而名此詩大意太)¶
(白自誇山水之趣旣同康樂而吟咏之妙又不減袁宏/惜無相賞之人與之談話申旦空簾獨宿殊覺寂寥兩)¶