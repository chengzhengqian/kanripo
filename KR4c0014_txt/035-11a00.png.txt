　昔東逰維揚不踰一年散金三十餘萬有落魄公子¶
　悉皆濟之又昔與蜀中友人呉指南同逰於楚指南¶
　死扵洞庭之上白伏屍慟哭若喪天倫行路聞者悉¶
　皆傷心猛虎前臨堅守不動遂權殯扵湖側便之金¶
　陵數年來觀筋肉尚在雪泣持刃躬申洗削裹骨徒¶
　歩寢興攜持丏貸營塟扵鄂城之東又曰前此郡督¶
　馬公朝野豪彦一見盡禮許為竒才因謂長史李京¶
　之曰諸人之文猶山無烟霞春無草樹李白之文清¶