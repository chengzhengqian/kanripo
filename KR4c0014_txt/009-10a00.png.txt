(靈運詩菰蒲冒清淺本草蘇頌曰菰根江湖陂澤中皆/有之生水中葉如蒲葦刈以秣馬甚肥春末生白芽如)¶
(筍即菰菜也又謂之茭白生熟皆可啖甜美其中心如/小兒臂者名菰手作菰首者非矣宼宗奭曰菰乃蒲類)¶
(河朔邊人止以飼馬作薦八月開花如葦結青子合粟/為粥食甚濟飢李時珍曰蒲叢生水際似莞而褊有脊)¶
(而柔二三月生苗八九月收葉以為席亦可作扇軟滑/而温張協詩清風激萬代名與天壤俱抱石獻玉用卞)¶
(和事見四巻註莊子人有見宋王者錫車十乗以其十/乗驕穉莊子莊子曰河上有家貧恃緯蕭而食者其子)¶
(沒於淵得千金之珠其父謂其子曰取石來鍜之夫千/金之珠必九重之淵而驪龍頷下子能得珠者必遭其)¶
(睡也使驪龍而寤子尚奚微之有哉今宋國之深非直/九重之淵也宋王之猛非直驪龍也子能得車者必遭)¶
(其睡也使宋王而寤子為齎粉矣羽化/成仙而去也清都上帝所都見二巻註)¶