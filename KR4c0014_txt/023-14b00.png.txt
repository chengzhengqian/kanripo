(曰臣今見麋鹿遊姑蘓之臺也鮑照蕪城賦直視千里/外唯見起黄埃李善註埃塵也又鮑照詩壯士皆死盡)¶
(餘人安/在哉)¶
　　醉題王漢陽㕔¶
我似鷓鴣鳥南遷嬾北飛時尋漢陽令取醉月中歸(張/華)¶
(禽經註廣志云鷓鴣似雌雉飛伹徂南不北也異物記/云鷓鴣白黒成文其鳴自呼象小雉其志懐南不北徂)¶
(也/)¶
　　嘲王歴陽不肯飲酒¶
地白風色寒雪花大如手笑殺陶淵(繆本/作泉)明不飲杯中¶