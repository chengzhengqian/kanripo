(本無/而字)繼之以血行路聞者悉皆傷心猛虎前臨堅守不¶
動遂權殯於湖側便之金陵數年來觀筋肉(集本作骨/今從唐文)¶
(粹/本)尚在白雪泣持刃躬申洗削裹骨徒步負之而趨寢¶
興攜持無輟身手遂丐貸營葬於鄂城之東故鄉路遙¶
魂魄無主禮以遷窆式昭朋情此則是白存交重義也¶
(禮記中月而禫禫而纎鄭康成注黒經白緯曰纎舊說/纎冠者采纓也孔頴逹正義禫而纎者禫祭之時𤣥冠)¶
(朝服禫祭既訖而首著纎冠身著素端黄裳以至吉祭/禫服即素服之義天倫兄弟也見十五巻注雪泣拭淚)¶
(也見二十五巻注鄂城謂江夏郡城本名鄂州故曰鄂/城小爾雅下棺謂之窆  禫徒感切覃上聲窆音貶)¶