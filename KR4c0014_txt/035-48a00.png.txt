翰林李太白年譜一帙宋薛仲邕所編集也(薛闗中人/宋紹興間)¶
(為右奉/議郎)薛以吕大防為杜詩年譜韓栁二公亦有年譜¶
而太白之集無之因采唐史及李陽冰曽鞏諸序參校¶
詩文而為此惜其疎畧又不無牴牾余嘗參伍諸詩而¶
補訂其先後太白生於蜀中出蜀之後不復旋返凡蜀¶
地諸作皆少作也中年逰京師出京之後不復再入凡¶
秦地諸作皆天寳初年中作也未至京師之前寓家東¶
魯而往來於燕晉梁宋吳越諸州郡洎去京師之後至¶