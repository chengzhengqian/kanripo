(状/)¶
　　久别離(胡震亨曰江淹擬古始有古别離後乃有/長别離生别離等名此久别離及逺别離)¶
　　(皆自為之名其源/則出於古别離也)¶
别來㡬春未還家玊窻五見櫻桃花况有錦字書開緘¶
使(一作/令)人嗟至(繆本無/至字)此腸斷彼心絕雲鬟緑鬢罷梳¶
(繆本/作攬)結愁如回飇亂白雪去年寄書報陽臺今年寄書¶
重相催東風兮東風(繆本作胡/為乎東風)為我吹行雲使西來待¶
來竟不來落花寂寂委青苔(本草櫻桃樹不甚髙春初/開白花繁英如雪説文鬟)¶