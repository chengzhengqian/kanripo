(無所不覆也於琦按詩意謂西狩獲麟孔子見之而出/涕今大鵬摧  中天時無孔子遂無有人爲出涕者喻)¶
(已之不遇於時而無人爲之隱惜太白嘗作大鵬/賦實以自喻兹于臨終作歌復借大鵬以寓言耳)¶
　　古意¶
君爲女蘿草妾作兔絲花輕條不自引爲逐春風斜百¶
丈託遠松纒綿成一家誰言㑹面(一作/合)易各在靑山崖¶
女蘿發馨香兔絲斷人腸枝枝相糾結葉葉竟(一作/競)飄¶
揚生子不知根因誰共芬芳中巢雙翡翠上宿紫鴛鴦¶
若(繆本/作君)識二草心海潮亦可量(兔絲女蘿/見四巻註)¶