　　曉晴¶
野凉疎雨歇春色偏萋萋魚躍青池滿鶯吟緑樹低野¶
花妝面溼山草紐斜齊零落殘雲片風吹挂竹溪¶
　　望夫石(見二十/四巻註)¶
髣髴古容儀含愁帶曙輝露如今日淚苔似昔年衣有¶
恨同湘女無言類楚妃寂然芳靄内猶若待(一作/帶)夫歸¶
(楚辭章句堯以二女妻舜有苗不服舜徃征之二女從/而不反道死于沅湘之中因為湘夫人左傳楚子滅息)¶
(以息媯歸生堵敖及成王焉未言楚子問之對/曰吾一婦人而事二夫縱勿能死其又奚言)¶