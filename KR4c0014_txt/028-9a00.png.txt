(建堂基髙六尺夏屋三間通皆圗畫古人之像及禮器/瑞物堂西有二石李膺記云後漢中平火延學觀廂廊)¶
(一時蕩盡惟此堂熛焰不/及構制雖古巧異特竒)¶
　　崇明寺佛頂尊勝陁羅尼幢頌(并序華梵語陀羅/尼者  言總持謂)¶
　　(總統攝持無有遺失即呪之别名也法苑珠林陀/羅尼者西天梵音東華人譯則云持也持善不失)¶
　　(持惡不生幢者釋家旛盖之類此則以石為幢/形而刻呪字於其上即謂之幢也  幢音牀)¶
共工不觸山媧皇不補天其鴻(繆本/作洪)波泊汩流伯禹不¶
治水萬人其魚乎禮樂大壊仲尼不作王道其昏乎而¶
有功包隂陽力掩造化首出衆聖卓稱大雄彼三者之¶