(臣非不自惜也顧王業不可以偏安于蜀故也益州記/曰瀘水源出曲羅舊山下三百里曰瀘水兩峰有殺氣)¶
(暑月舊不行故武侯以夏渡為難太平寰宇記十道記/云瀘水出蕃中入黔府歴越嶲郡界出拓州至此有瀘)¶
(津闗闗上有石峯髙三十丈四時多瘴氣三四月間發/人衝之立死非此時中則人多悶吐唯五月上伏即無)¶
(害故諸葛武侯征越嶲上疏云五月渡瀘深入不毛之/地舊唐書南蠻質子閣羅鳳亡歸帝怒欲討之楊國忠)¶
(薦閬州人鮮于仲通為益州長史令率精兵八萬討南/蠻與羅鳳戰于瀘南全軍陷沒國忠掩其敗狀叙其戰)¶
(功仍令仲通上表請國忠兼領益部十載國忠權知蜀/郡都督府長史充劒南節度副大使知節度事國忠又)¶
(使司馬李宓率師七萬再討南蠻宓渡瀘水為蠻所誘/至太和城不戰而敗李宓死于陣國忠又隠其敗以捷)¶
(書上聞自仲通李宓再舉討蠻之軍其徵發皆中國利/兵然於土風不便沮洳之所陷瘴疫之所傷饋餉之所)¶