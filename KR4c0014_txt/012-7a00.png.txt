(門水險不通魚鼈之属莫能上江海大魚薄集龍門下/數千不得上上則為龍也世説魏明帝使后弟毛曽與)¶
(夏侯𤣥共坐時人謂蒹葭倚玉樹左傳士㑹乃行繞朝/贈之以䇿杜預註䇿馬撾臨别授之馬撾並示已所䇿)¶
(以展情後漢書郭泰字林宗遊於洛陽始見河南尹李/膺膺大竒之遂相友善於是名震京師後歸鄉里衣冠)¶
(諸儒送至河上車數千兩林宗惟與李膺同舟而濟衆/賔望之以為神仙楚辭圜則九重孰營度之王逸註言)¶
(天圓而九重孰營度而知之乎十六國春秋子陵頡頏/於光武君平傲岸於蜀肆縱酒縱適而飲酒也史記田)¶
(廣與酈生日縱酒晉書苻融談𤣥論道雖道安無以出/之左思詩英雄有迍邅由来自古昔韻㑹迍邅難行不)¶
(進之貌馬融廣成頌棲鳯凰於髙梧/鮑照詩豈念慕羣客咨嗟戀景沉)¶
　　贈宣城趙太守悦¶