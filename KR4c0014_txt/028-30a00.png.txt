(呉道子畫李白賛顔真卿書世稱三絶舊/刻已壊此重刻者不復見書法之妙矣)¶
　　琴讚¶
嶧陽孤桐石聳天骨根老氷泉葉苦霜月斵為緑綺徽¶
聲粲發秋風入松萬古竒絶(尚書嶧陽孤桐孔氏傳孤/特也嶧山之陽特生桐中)¶
(琴瑟蔡氏集傳地志云東海郡下邳縣西有葛嶧山古/文以為嶧山陽者山南也孤桐特生之桐其材中琴瑟)¶
(詩曰梧桐生矣於彼朝陽盖草木之生以向日為貴也/封氏見聞記兖州鄒嶧山南面平復東西長數十步廣)¶
(數步其處生桐柏傳以為禹貢嶧陽孤桐者也土人云/此桐所以異於常桐者諸山皆發地兼土惟此山大石)¶
(攅倚石間周圍皆通人行山中空虛故桐木絶響是以/珍而入貢也緑綺琴見二十卷注徽琴節也見四巻注)¶