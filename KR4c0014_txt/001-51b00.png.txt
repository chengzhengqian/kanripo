(阹獵者圜陣遮禽獸也説文阹旅山谷為牛馬圏也廣/韻壍遶城水也西溟西海也渠溝渠也書依&KR0729;珍禽竒)¶
(獸不育于國坌入並入也詳見明堂賦註/  阹音區坌焚上聲壍七艷切籖上聲)雲羅髙張天¶
網密布罝罘緜原峭格掩路蠛蠓過而猶礙蟭螟飛而¶
不度彼層霄與殊榛罕翔鳥與伏兔(鮑照舞鶴賦掩雲/羅而見羈吕延濟)¶
(註雲羅言羅髙及雲也易林行觸天網馬死牛傷鄭康/成禮記註獸罟曰罝罘鳥罟曰網羅吳都賦峭格周施)¶
(吕向註峭髙也格張網之木也郭璞爾雅註蠛蠓小蟲/似蚋喜亂飛列子江浦之間生麼蟲其名曰蟭螟羣飛)¶
(而集于蚊睫勿相觸也栖宿去來蚊勿覺也離朱子羽/方晝拭眥揚眉而望之弗見其形觸俞師曠方夜摘耳)¶
(俛首而聽之弗聞其聲晏子春秋東海有蟲巢于蚊睫/再乳再飛而蚊不為驚臣嬰不知其名而東海漁者命)¶