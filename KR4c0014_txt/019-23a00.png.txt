(云云揚雄解嘲矯翼厲翮矯翼舉翼也李善文選註晉/中興書曰荀勗徙中書監為尚書令人賀之乃發恚曰)¶
(奪我鳯凰池卿諸人何賀我耶慎蒙名山記商山在陜/西商州東九十里一名楚山一名商洛山漢四皓隱處)¶
(四皓采芝操莫莫高山深谷/逶迤曄曄紫芝可以療飢)¶
　　醉後荅丁十八以詩譏予搥碎黄鶴樓(閻伯理黄/鶴樓記州)¶
　　(城西南隅有黄鶴樓圖經云昔貲褘/登仙嘗駕黄鶴還憩於此遂以名樓)¶
黄鶴高樓巳搥碎黄鶴仙人無所依黄鶴上天訴玉帝¶
却放黄鶴江南歸神明太守再雕飾新圖粉壁還芳菲¶
一州笑我為狂客少年往往来相譏君平簾下誰家子¶