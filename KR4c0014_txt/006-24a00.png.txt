君不見淮南少年游俠客白日毬獵夜擁擲呼盧百萬¶
終不惜報讎千里如咫尺少年游俠好經過渾身(蕭本/作成)¶
装束皆綺羅蘭蕙相隨喧妓女風光去處滿笙歌驕矜¶
自言不可有俠士堂中養來久好鞍好馬乞與人十千¶
五千旋沽酒赤心用盡為知已黄金不惜栽桃李桃李¶
栽來㡬度春一回花落一回新府縣盡為門下客王侯¶
皆是平交人男兒百年且樂命何須徇(胡本/作讀)書受貧病¶
男兒百年且榮身何須徇節甘風塵衣冠半是征戰(文/苑)¶