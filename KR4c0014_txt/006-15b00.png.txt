　　(漁父/事)¶
沐芳莫彈冠浴蘭莫振衣處世忌太潔至(一作/志)人貴藏¶
暉滄浪有釣叟吾與爾同歸(楚詞漁父篇屈原既放遊/於江潭行吟澤畔顔色憔)¶
(悴形容枯槁漁父見而問之曰子非三閭大夫歟何故/至於斯屈原曰舉世皆濁而我獨清衆人皆醉而我獨)¶
(醒是以見放漁父曰夫聖人者不凝滯於物而能與世/推移舉世皆濁何不淈其泥而揚其波衆人皆醉何不)¶
(餔其糟而歠其醨何故懐瑾握瑜而自令見放為屈原/曰吾聞之新沐者必彈冠新浴者必振衣安能以身之)¶
(察察受物之汶汶者乎寜赴湘流𦵏於江魚之腹中又/安能以皎皎之白而䝉世俗之塵埃乎漁父莞爾而笑)¶
(鼓枻而去歌曰滄浪之水清兮可以濯吾纓滄浪之水/濁兮可以濯吾足遂去不復與言又雲中君篇浴蘭湯)¶