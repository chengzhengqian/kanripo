聞君向西遷地卽鼎湖鄰寶鏡匣蒼蘚丹經埋素塵軒¶
后上天時攀龍遺(一作/唯)小臣及此畱惠愛庻㡬風化淳¶
魯縞如白烟五縑不成束臨行贈貧交一尺重山岳相¶
國齊晏子贈行不及言託陰當樹李忘憂當樹萱他日¶
見張祿綈袍懐舊恩(抱朴子寸鮒遊牛跡之水不貴横/海之巨鱗謝世基詩偉哉横海鱗)¶
(壯矣垂天翼史記黄帝採首山銅鑄鼎於荆山下鼎旣/成有龍垂胡髯下迎黄帝黄帝上騎羣臣後宫從上者)¶
(七十餘人龍乃上去餘小臣不得上乃悉持龍髯龍髯/㧞墮墮黄帝之弓百姓仰望黄帝旣上天乃抱其弓與)¶
(龍髯號故後世因名其處曰鼎湖其弓曰烏號通典𢎞/農郡湖城縣故曰胡漢武帝更為湖縣有荆山黄帝鑄)¶