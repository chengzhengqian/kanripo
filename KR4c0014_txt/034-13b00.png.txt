長似未易以優劣也然杜詩思苦而語竒李詩思疾而¶
語豪杜集中言李白詩處甚多如李白一斗詩百篇清¶
新庾開府俊逸鮑參軍何時一樽酒重與細論文之句¶
似譏其太俊快李白論杜甫則曰飯顆山頭逢杜甫頭¶
戴笠子日卓午為問因何太瘦生只為從來作詩苦似¶
譏其太愁肝腎也杜牧云杜詩韓筆愁來讀似倩麻姑¶
癢處搔天外鳯凰誰得髓何人解合續鸞膠則杜甫詩¶
唐朝巳來一人而巳豈白所能望耶(韻語/陽秋)¶