(太平御覧神異經曰昔有夫妻將别破鏡人各執半以/為信其妻與人通鏡化為鵲飛至夫前夫乃知之後人)¶
(因鑄鏡為鵲安背上自此始也女紅餘志淑文所寳有/對鳳垂龍玉鏡臺淑文名婉姓李氏賈充妻韻㑹鈆粉)¶
(胡粉也以鈆燒煉而成故/曰鈆粉  鈆音沿與鉛同)¶
　　其二¶
美人贈此盤龍之寳鏡燭我金鏤之羅衣時將紅袖拂¶
明月為惜普照之餘輝影中金鵲飛不滅臺下青鸞思¶
獨絶藁砧一别若箭絃去有日來無年狂風吹却妾心¶
㫁玉筯并墮菱花前(蕭子顯詩明鏡盤龍刻簮羽鳳凰/雕劉孝威詩瓊筵玉笥金縷衣抱)¶