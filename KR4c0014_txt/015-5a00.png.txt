(摧眉低首也折腰曲躬也陶潛不能為五斗米折腰已/見前註  范徳機云夢吳越以下夢之源也以次諸節)¶
(夢之波瀾也其間顯而晦晦而顯至失向來之烟霞夢/極而與人接矣非太白之胷次筆力亦不能發此枕席)¶
(烟霞二句最有力結語/平衍亦文勢當如此)¶
　　留别曹南羣官之江南(穀梁傳宋公曹人邾人盟/於曹南范寗註曹南曹之)¶
　　(南鄙唐人謂/曹州為曹南)¶
我昔釣白龍放龍溪水旁道成本欲去揮手凌蒼蒼時¶
來不關人談笑㳺軒皇獻納少成事歸休辭建章十年¶
罷西笑攬鏡如秋霜閉劔琉璃匣鍊丹紫翠房身佩豁¶