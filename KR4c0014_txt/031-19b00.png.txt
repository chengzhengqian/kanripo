(儼曰蔡邕云本為禁中門閤有禁非侍御之臣不得妄/入孝元皇后父名禁避之改曰省中顔師古曰省察也)¶
(言入此中皆當察視不可妄也漢書或問孔光温室省/中樹皆何木也光嘿不應更荅以他語其不泄如是)¶
公以為千鈞之弩一發不中則當摧撞折牙而永息機¶
用安能傚碌碌者蘇而復上哉脱屣軒冕釋羈韁鎖因¶
肆情性大放宇宙間飲酒非嗜其酣樂取其昏以自富¶
作詩非事於文律取其吟以自適好神仙非慕其輕舉¶
將不可求之事求之欲耗壯心遣餘年也(太平御覧王琚/教射經曰張弩)¶
(左手承橦右手迎上釋名弩鉤絃者曰牙似齒牙也是/橦者弩之匣牙者弩之機鉤也史記平原君傳公等録)¶