　　送長沙陳太守二首(唐長沙郡即潭州/也𨽻江南西道)¶
長沙陳太守逸氣凌青松英主賜五(繆本/作玉)馬本是天池¶
龍湘水逥九曲衡山望五峯榮君按節去不及(一作/得)逺¶
相從(十六國春秋張謐㓜有逸氣太守陸雲見而異之/庾信春賦馬是天池之龍種水經註衡山東南二)¶
(面臨映湘川自長沙至此江湘七百里中有九背故漁/者歌曰帆隨湘轉望衡九面藝文類聚湘中記曰遥望)¶
(衡山如陣雲沿湘千里九向九背乃不復見通鑑地理/通釋衡岳在潭州衡山縣西三十里衡州衡陽縣北七)¶
(十里有五峯曰紫葢天柱芙蓉石廩祝融子虛賦按節節/未舒索隱曰郭璞云言頓轡也司馬彪云按轡而行得)¶
(故曰/按節)¶