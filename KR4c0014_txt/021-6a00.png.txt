(渭北故/北眺也)¶
　　登太白峯(一統志太白山在陜西武功縣南九十/里山極髙上恒積雪望之皓然諺云武)¶
　　(功太白去天三百山下軍行不得鳴鼔角鳴則疾/風暴雨立至上有洞即道書第十一洞天又有太)¶
　　(白神祠山半有横雲如瀑布則㴻雨人/常以為候騐語曰南山瀑布非朝即暮)¶
西上太白峯夕陽窮登攀太白與我語為我開天闗願¶
乗泠風去直出浮雲間舉手可近月前行若無山一别¶
武功去何時復更(蕭本/作見)還(爾雅山西曰夕陽山東曰朝陽/邢昺疏日即陽也夕始得陽)¶
(故名夕陽詩大雅公劉云度其夕陽豳居允荒是也莊/子列子御風而行泠然善也郭象註泠然輕妙之貌)¶