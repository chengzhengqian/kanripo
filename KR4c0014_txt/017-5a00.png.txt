(山與龕山對峙潮生出其間輟耕録浙江之口有兩山/焉其南曰龕山其北曰赭山葢峙於江海之㑹謂之海)¶
(門論衡延陵季子出遊見路有遺金當夏五月有披裘/而薪者季子呼薪者曰取彼地金採薪者投鎌於地瞋)¶
(目拂手而言曰何子居之髙視之下儀貌之壯語言之/野也吾當夏五月披裘而薪豈取金者哉季子謝之請)¶
(問姓氏薪者曰子皮相之士/也何足語姓氏遂去不顧)¶
　　灞陵行送别¶
送君灞陵亭灞水流浩浩上有無花之古樹下有傷心¶
之春草我向秦人問路岐云是王粲南登之古道古道¶
連綿走西京紫闕(繆本/作關)落日浮雲生正當今夕斷暘處¶