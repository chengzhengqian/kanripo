(花姑山亦謂之麻姑山昔麻姑修道於此上昇有仙壇/在焉江南通志麻姑山在寜國府城東三十五里峰巒)¶
(竒秀作鎮郡東昔麻姑修道於此飇舉有仙壇丹竈劍/池石棊枰釣魚臺天游亭諸跡水經註水出陽陵山下)¶
(徑陵陽縣西為旋溪水昔縣人陽子明釣得白龍處後/三年龍迎子明上陵陽山山去地千餘丈後百餘年呼)¶
(山下人令上山半與語溪中子安問子明釣車所在後/二十年子安死山下有黄鶴棲其塜樹常鳴呼子安荘)¶
(子乗雲氣騎日月而游乎四海之外張協詩雨足洒四/溟李善註四溟四海也曹植詩盛年處房室中夜起長)¶
(歎抱朴子夫金丹之為物燒之愈乆變化愈妙黄金入/火百鍊不消埋之畢天不朽服此二藥鍊人身體故能)¶
(令人不老不死一統志丹臺在陵陽山中峰之/半平夷可容數人相傳竇子明嘗煉丹其上)¶
　　經亂後将避地剡中留贈崔宣城(剡中即剡縣唐/時為越州㑹稽)¶