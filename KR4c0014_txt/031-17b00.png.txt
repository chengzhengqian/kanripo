(甚也詩小雅皎皎白駒在彼空谷毛傳空大也駿骨見/十一巻註楚辭為鳯凰作鶉籠兮雖翕翅其不容塌翅)¶
(猶翕翅之謂又陳琳檄文垂頭搨翼莫/所馮恃或用其字誤搨作塌亦未可定)公名白字太白¶
其先隴西成紀人絶嗣之家難求譜牒公之孫女搜於¶
箱篋中得公之亡子伯禽手疏十數行紙壊字缺不能¶
詳備約而計之凉武昭王九代孫也隋末多難一房被¶
竄於碎葉流離散落隠易姓名故自國朝已來漏於屬¶
籍神龍初潛還廣漢因僑為郡人父客以逋其邑遂以¶
客為名髙卧雲林不求禄仕(唐書地理志焉耆都督府/貞觀十八年滅焉耆置有)¶