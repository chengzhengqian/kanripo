賢人有素業乃在沙塘陂竹影掃秋月荷衣(霏玉本/作花)落¶
古池閒讀山海經散帙卧遙帷且躭田家樂遂曠(一作/廣)¶
林中期野酌勸芳酒園蔬烹露葵如能樹桃李為我結¶
茅茨(江南通志沙塘陂在宿松城外唐閭丘處士築别/業於此李太白有詩贈之云云吳越春秋禹廵行)¶
(四瀆與益䕫共謀行到名山大澤召其神而問之山川/脈理金玉所有鳥獸昆蟲之類及八方之民俗殊國異)¶
(域土地里數使益疏而記之名之曰山海經謝靈運詩/散帙問所知劉良註散帙謂開書帙也説文帙書衣也)¶
(按古時書巻必有帙包之如裹袱之類或以細竹為簾/襲以薄繒藏古書畵家尚存此製江淹詩汎琴卧遙帷)¶
(宋玉諷賦炊雕胡之飯烹露葵之羮爾雅翼古者葵稱/露葵今摘葵必待露解語曰觸露不搯葵日中不剪韮)¶