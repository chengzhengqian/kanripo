　　(吹律而温氣至谷中生黍至今名黍谷焉一統志/黍谷山在順天府懐柔縣東四十里跨宻雲縣界)¶
　　(亦名燕谷山劉向云燕有谷地美而寒不生黍稷/鄒衍吹律以温其氣故名山曰黍谷衍廟基猶存)¶
燕谷無暖氣窮巖閉嚴陰鄒子一吹律能迴天地心¶
　　入清溪行山中¶
輕舟去何疾已到雲林境起坐魚鳥間動揺山水影巖¶
中響自合(文苑英華註/云疑作荅)溪裏言彌靜無事令人幽停橈¶
向餘景(文苑英華一百六十六巻載李白入清溪行山/中凡二首其一即夲集七巻中清溪清我心一)¶
(首其一乃此首也按崔顥集亦載/此首題云入若耶溪當是顥作也)¶