(家青山下其生也母夢李白而生少有詩名句調俊逸/梅聖俞嘗稱之曰天才如此真太白後身也有贈功甫)¶
(詩曰采石月下訪謫仙夜披錦袍坐釣船醉中愛月江/底懸以手弄月身翻然不應暴落飢蛟涎便當騎鯨上)¶
(青天青山有塜人漫傳却來人間知幾年在昔熟識汾/陽王納官貰死義難忘今觀郭裔竒俊郎眉目真似工)¶
(文章死生往復如康莊樹穴探環知姓羊/葢用其事後人以功父配享太白以此哉)¶
隆慶府有李杜祠按劔門題詩以太白子美為重而世¶
未有並祠之者㑹後李參預璧得所賜阜陵御書蜀道¶
難又從李左史得趙忠定汝愚大書劍門詩因建祠刻¶
二書予前榜其堂曰文焰取韓退之詩語也(方輿/勝覧)¶