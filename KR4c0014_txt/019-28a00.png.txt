(颼而飀飀虞蹇詩清風送凉氣薄暮蕩炎氛新序客有/歌於郢中者為陽春白雪國中屬而和者数十人而巳)¶
(錦城卽屬郡成都府城詳三巻八巻註通鑑天寳五載/以劍南節度使章仇兼瓊為戸部尚書寳刻叢編章仇)¶
(兼瓊魯郡任城人官至戸部尚書殿中監諡曰忠三國/志蔡邕才學顯著貴重朝廷常車騎填巷賔客盈坐聞)¶
(王粲在門倒屣迎之粲至年旣㓜弱容狀短小一坐盡/驚邕曰此王公孫也有異才吾不如也韻㑹絡繹連屬)¶
(不絶也趙臺詩骯髒倚門邊章懐太子註骯髒高亢悻/直之貌晉書袁宏字彦伯有逸才文章絶美曾為咏史)¶
(詩是其風情所寄少孤貧以運租自業謝尚時鎮牛渚/秋夜乗月率爾與左右微服泛江㑹宏在舫中諷詠聲)¶
(旣清㑹辭又藻拔遂駐聽乆之遣問焉荅曰是袁臨汝/郎誦詩卽其咏史之作也尚傾率有勝致卽迎升舟與)¶
(之議論申旦不寐自此名譽日茂尚為安西將軍豫州/刺史引宏參其軍事邢邵遺辛術書足下今能如此可)¶