　　(度副使剛强自用為其上者多惡之時有謡言曰/手執金刀起東方節度使王仲昇使監軍使内左)¶
　　(常侍邢延恩入奏展倔僵不受命姓名應謡䜟請/除之延恩因説上曰展方掘强兵宜以計去之請)¶
　　(除展江淮都統代李峘俟其釋兵赴鎮中道執之/此一夫之力耳上從之以展為都統淮南東江南)¶
　　(西浙西三道節度使密勅舊都統李峘及淮南東/道節度使鄧景山圗之延恩以制書授展展疑之)¶
　　(曰展自陳留參軍數年至刺史可謂暴貴矣江淮/租賦所出今之重任展無勲勞又非親賢一旦恩)¶
　　(命寵擢如此得非有讒人間之乎因泣下延恩懼/曰公素有才望主上以江淮為憂故不次用公公)¶
　　(反以為疑何哉展曰事茍不欺印節可先得乎延/恩曰可乃馳詣廣陵與峘謀解印節以授展展得)¶
　　(印節乃上表謝恩悉舉宋州兵七千趨廣陵延恩/知展已得其情還奔廣陵與李峘鄧景山發兵拒)¶