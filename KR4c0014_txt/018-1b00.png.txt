(也漢書高帝紀嘗從王媪武負貰酒顔師古註貰賒也/陶淵明嘗為彭澤令故用之以擬韓侍御也野客叢書)¶
(海録碎事謂淵明一字泉明李白詩多用之不知稱淵/明為泉明者盖避唐高祖諱耳猶楊淵之稱楊泉非一)¶
(字泉明也齊東野語高祖諱淵淵字盡改為泉楊升菴/曰今人改泉明為泉聲可笑  貰始制切音世又神夜)¶
(切音射/義同)¶
　　白雲歌送友人¶
楚山秦山多白雲白雲處處長隨君君今還入楚山裏¶
雲亦隨君渡湘水水上女蘿衣白雲早臥早行君早起¶
(蕭士贇曰此詩巳見七巻特首尾數語不同而此/則尾語差拙恐是初本未經改定者今兩存之)¶