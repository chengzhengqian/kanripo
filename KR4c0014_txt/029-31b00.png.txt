(淮南道有髙郵縣/𨽻揚州廣陵郡)君自潞州銅鞮尉調補武昌令未下¶
車人懼之既下車人恱之惠如春風三月大化姦吏束¶
手豪宗側目有㸑玉者三江之巨横(此下似/有缺文)白額且去¶
清琴髙張兼操刀永興二邑同化(唐時河東道有銅鞮/縣𨽻潞州上黨郡江)¶
(南西道有武昌縣有永興縣俱𨽻鄂州江夏郡吳録陸/稠為廣陵太守奸吏斂手廣陵諺曰解結理煩我國陸)¶
(君後漢書亷范傳漢興以亷氏豪宗自苦徑徙焉史記/郅都行法不避貴戚列侯宗室見都側目而視號曰蒼)¶
(鷹㸑玉盖當時盜賊之名為横於江上者白額虎也見/一巻註清琴髙張用子賤事見二十巻註操刀用子産)¶
(事見九巻註/  鞮音低)時鑿齒磨牙而(當作/於)兩京宋城易子而炊¶