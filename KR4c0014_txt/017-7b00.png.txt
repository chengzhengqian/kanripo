(詩青蝇一相㸃白璧遂成寃搜神記隋侯出行見大蛇/被傷中斷疑其靈異使人以藥封之蛇乃能去因號其)¶
(處為斷蛇丘歲餘蛇銜明珠以報之珠盈徑寸純白而/夜有光明如月之照可以燭室故謂之隋侯珠亦曰靈)¶
(蛇珠又曰明月珠莊子今且有人於此以隋侯之珠彈/千仞之雀世必笑之是何也則其所用者重而所要者)¶
(輕/也)¶
　　送羽林陶將軍(唐書百官志左右羽林軍大將軍/各一人正三品將軍各三人從三)¶
　　(品掌統北衙禁兵督/攝左右廂飛騎儀仗)¶
將軍出使擁樓船江上旌旗拂紫烟萬里横戈探虎穴¶
三杯拔劍舞龍泉莫道詞人無膽氣臨行將贈繞朝鞭¶