　　(六年又改翰林供奉為學士别置學士院專掌内/命凢拜免將相號令征伐皆用白麻其後選用益)¶
　　(重而禮遇益親至號為内相又以為天子私人凡/充其職者無定員自諸曹尚書下至校書郎皆得)¶
　　(預/選)¶
晨趨紫禁中夕待金門詔觀書散遺帙探古窮至妙片¶
言茍㑹心掩巻忽而笑青蠅易相㸃白雪難同調本是¶
疎散人屢貽褊促誚雲天屬清朗林壑憶逰眺或時清¶
風來閒倚欄(一作/簷)下嘯嚴光桐廬溪謝客臨海嶠功成¶
謝人間(一作/君)從此一投釣(謝荘宋孝武宣貴妃誄收華/紫禁李善註王者之宫以象)¶