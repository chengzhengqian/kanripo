　　送通禪師還南陵隱靜寺(太平府志隐靜寺在繁/昌縣東南二十里隱靜)¶
　　(山一名五峰寺山有碧霄桂月鳴磬紫氣行道五/峰寺當五峰之㑹巑岏拱合林木幽竒古澗委折)¶
　　(殷雷轟地相傳寺為杯渡禪師所建飛錫定基江/神送木現諸神異寺外有十里松徑傳云禪師手)¶
　　(植或曰距寺二里許有雙松對峙勢若虬龍者卽/師手澤又嘗取新羅五葉松種寺西迄今尚存舊)¶
　　(誌又言寺有朗公橘杯渡所擕頻伽鳥一雙皆晋/宋遺跡又有木米鹽醬等池言剏寺時諸物皆從)¶
　　(此出云舊額云江東第二禪林按禦昌縣/南唐時析南陵分置在唐時尚屬南陵)¶
我聞隱静寺山水多竒蹤巖種朗公橘門深杯渡松道¶
人制猛虎振錫還孤峰他日南陵下相期谷口逢(釋氏/要覧)¶