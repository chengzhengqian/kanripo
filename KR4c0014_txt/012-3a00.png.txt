歴陽何異山陰時白雪飛花亂人目君家有酒我何愁¶
客多樂酣秉燭遊謝尚自能鸜鵒舞相如免脱鷫鸘裘¶
清晨鼔棹(一作/興罷)過江去千里相思明月樓(一作他日西/㸔却月樓)¶
(荘子疾走料虎頭編虎鬚㡬不免虎口哉神仙傳壺公/者不知其姓名汝南費長房為市掾忽見公從逺方来)¶
(入市賣藥常懸一空壺於屋上日入之後公跳入壺中/人莫能見惟長房樓上見之知非常人乃日日自掃公)¶
(座前地及供饌物公受而不辭積乆長房猶不懈亦不/敢有所求公知長房篤信謂長房曰至暮無人時更来)¶
(長房如其言即往公語房曰見我跳入壺中時卿便可/效我跳自當得入長房依言果不覺巳入入後不復是)¶
(壺惟見仙宮世界樓觀重門閣道公左右侍者數十人/公語房曰我仙人也昔處天曹以公事不勤見責因謫)¶