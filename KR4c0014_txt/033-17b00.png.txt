　　李太白賛　　　　　　　　　　馬光祖¶
天地英靈之氣曠千載而㡬人恍天仙之下墮驂雲霧¶
而絶風塵以匹夫而動九重乃供奉乎翰林將國論其¶
與聞之奚兒女子之云云盖其抱負霸王之畧或庶㡬¶
乎少伸手攜郭令公足蹋賀季真至于奉珪印以贈之¶
有以信志業之等倫豈為其道骨之可蛻詩思之不羣¶
耶鬰鬱此山悠悠大川公不來游今五百年¶
　　李太白賛　　　　　　　　　　方孝孺¶