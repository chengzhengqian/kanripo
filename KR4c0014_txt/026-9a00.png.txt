虞則北閉劍閣南扃瞿塘蚩尤共工五兵莫向二聖髙¶
枕人何憂哉飛章問安徃復巴峽朝發白帝暮宿江陵¶
首尾相應率然之舉(左思蜀都賦逺則岷山之精上為/井絡天帝運期而㑹昌劉淵林注)¶
(河圖括地象曰岷山之地上為井絡帝以㑹昌神以建/福上為天井昌慶也言天帝於此㑹慶建福也甘泉賦)¶
(儲精垂恩李善注儲精儲蓄精誠也羅苹路史注三皇/經云皇人者泰帝之所使在峨眉山黄帝徃受真一五)¶
(牙之法揚谷授道記云黄帝見天皇真一之經而不決/遂周流四方謁皇人於峨眉而問真一之道其言大率)¶
(論水火絳宫大淵之事云劍閣見三巻蜀道難注瞿塘/見四巻長干行注說文扃外閉之關也述異記軒轅之)¶
(初立也有蚩尤氏兄弟七十二人銅頭鐵額食鐵石軒/轅誅之於涿鹿之野蚩尤能作雲霧涿鹿今在冀州有)¶