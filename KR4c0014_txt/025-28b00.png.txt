去年何時君別妾南園草緑飛蝴蝶今嵗何時妾憶君¶
西山白雪暗秦雲玉關去此三千里欲寄音書那可聞¶
(張景陽詩蝴蝶飛南園西山即雪山又名雪嶺上有積/雪經夏不消在成都之西正控吐蕃唐時有兵戍之杜)¶
(子美詩西山白雪髙西山白雪三/城戍正指此地玉關詳見三巻注)¶
　　口號呉王美(繆本/作舞)人半醉(口號即口占/也詳九巻注)¶
風動荷花水殿香姑蘇臺上見(繆本/作宴)呉王西施醉舞嬌¶
無力笑倚東窗白玉牀(徐陵詩荷開水殿香十六國春/秋石虎正㑹殿上施白玉牀流)¶
(蘇帳𤦺按吳王即為廬江太守之呉王也以其所宴之/地比之姑蘇以其羙人比之西施乃席上口占以寓笑)¶