(象語如懸河瀉水注而不竭和蕃書集中不載蓋已亡/軼史所撰李白傳即宋史藝文志所載樂史李白外傳)¶
(一巻是也今亦不傳嘗見合璧事類中引李白傳云每/宴飲無不先及每慶具無不先沾中廐之馬代其勞内)¶
(廚之膳給其食疑/即樂史所撰者與)開元中禁中初重木芍藥即今牡丹¶
也得四本紅紫淺紅通白者上因移植於興慶池東沈¶
香亭前㑹花方繁開上乗照夜車太真妃以歩輦從詔¶
選梨園弟子中尤者得樂一十六色李龜年以歌擅一¶
時之名手捧檀板押衆樂前將欲歌之上曰賞名花對¶
妃子焉用舊樂辭焉遽命龜年持金花牋宣賜翰林供¶