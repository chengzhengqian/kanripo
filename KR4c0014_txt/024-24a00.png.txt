(枯故幽以下諸詩傷哀之禮記孔子早作負手曳杖逍/遥於門歌曰泰山其頽乎梁木其壊乎哲人其萎乎子)¶
(貢聞之曰泰山其頽則吾將安仰梁木其壊哲人其萎/則吾將安放夫子殆將病也盖寝疾七日而没初學記)¶
(泰山五岳之東岳也漢書楚元王以穆生白生申公為/中大夫穆生不嗜酒元王每置酒常為穆生設醴及王)¶
(戊即位常設後忘設焉穆生退曰可以逝矣醴酒不設/王之意怠不去楚人將鉗我於市稱疾卧申公白生强)¶
(起之曰獨不念先王之徳歟今王一旦失小禮何足至/此穆生曰易稱知㡬其神乎君子見㡬而作不俟終日)¶
(先王之所以禮吾三人者為道之存故也今而忽之是/忘道也忘道之人胡可以乆處豈為區區之禮哉遂謝)¶
(病去申公白生獨留王戊稍滛暴乃與吴通謀二人諌/不聴胥靡之衣之赭衣使杵臼雅舂於市鄒陽齊人也)¶
(仕吴以文辯著名吴王以太子事怨望稱疾不朝隂有/邪謀陽奏書諫吴王不納其言於是鄒陽知吴不可說)¶