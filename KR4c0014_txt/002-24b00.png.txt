(負才不遇者能不為/之吞聲嘆息也歟)¶
　　其二十二¶
秦水别隴首幽咽多悲聲胡馬顧朔雪蹀躞長嘶鳴感¶
物動我心緬然含歸情昔視秋蛾飛今見春蠶生嫋嫋¶
桑結(一本作枯俗/本作柘誤)葉萋萋柳垂榮急節謝流水羇心揺¶
懸旌揮涕且復去惻愴何時平(太平御覽辛氏三秦記/曰隴右西關其坂紆迴)¶
(不知髙㡬里欲上者七日乃越髙處可容百餘家上有/清水四注流下俗歌曰隴頭流水鳴聲幽咽遥望秦川)¶
(肝腸斷絶隴首即隴頭也沈約詩西征登隴首通鑑地/理通釋秦州隴城縣有大隴山亦曰隴首山陸機詩胡)¶