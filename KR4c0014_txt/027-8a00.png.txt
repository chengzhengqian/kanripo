(行道昏曉不絶釋迦餘化於斯復興自逺卜居廬阜三/十餘年影不出山跡不入俗毎送客逰履常以虎溪為)¶
(界骨汩/音)紫霞揺心青楓夾岸目㫁川上送君此行羣公¶
臨流賦詩以贈¶
　　金陵與諸賢送權十一序¶
斯髙柄秦嬴世不二三傑伏草與漢並出莽夷朱暉耿¶
鄧乃起自古英達未必盡用於當年去就之理在大運¶
爾(李斯趙髙執秦國之柄毒痡天下致嬴氏甫二世而/亡於是三傑輔漢髙以出定天下王莽簒漢耿弇鄧)¶
(禹之徒乃起而佐光武以致中興夷滅也朱暉火之光/暉也漢以火徳王故云史記髙祖曰運籌策帷帳之中)¶