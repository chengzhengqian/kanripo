　　(寜王賜臣酒今已醉倘陛下賜臣無畏始可盡臣/薄技上曰可即遣二内臣掖扶之命研墨濡筆以)¶
　　(授之又令二人張朱絲欄於其前白取筆抒思晷/不停輟十篇立就更無加㸃筆跡遒利鳯趺龍拏)¶
　　(律度對偶無不精絕據此則當時本/作十篇今存八首想已逸其二矣)¶
小小生金屋盈盈在紫微山花插寳髻石竹繡羅衣毎¶
出深宫裏常随步輦歸只愁歌舞散(一作/罷)化作綵雲飛¶
(古詩盈盈樓上女李善註廣雅曰嬴容也盈與嬴同古/字通陸機詩來步紫微吕向註紫微天子宫也通志畧)¶
(石竹其葉細嫩花如錢可愛唐人多像此為衣服之飾/所謂石竹繡羅衣也按石竹乃草花中之纎細者枝葉)¶
(青翠花色紅紫状同剪刻人多植作盆盎之玩或以為/即藥品中之瞿麥未詳是否唐陸龜䝉咏石竹花云曾)¶