(軍騎又主翼王也楊升菴曰唐武徳中置十二軍皆取/天星為名以萬年道為參旗軍長安道為鼔旗軍富平)¶
(道為𤣥戈軍醴泉道為井鉞軍同州道為羽林軍華州/道為騎官軍寧州道為折威軍岐州道為平道軍幽州)¶
(道為招揺軍麟州道為苑遊軍涇州道為天紀軍宜州/道為天節軍太白葢用其事琦按通典㑹要諸書分闋)¶
(中之衆為十二衛取象天官為名號乃武徳二年事五/年卽廢乆矣楊説雖創揆之作者之心恐未必用此典)¶
(故上林賦拖霓旌張揖註析羽毛染以五采綴以綣為/旌有似虹蜺之氣也西京賦重以虎威章溝嚴更之署)¶
(薛綜註嚴更督行夜鼔也唐㑹要清樂九代之遺聲其/始卽清啇三調是也並漢魏以来舊曲樂噐制度并諸)¶
(歌章古調與魏三祖所作者皆備於史籍自晉氏播遷/其音分散不存於内地苻堅滅凉始得之傳於前後二)¶
(秦及宋武定關中收之入於江南隋平陳獲之隋文聼/之善其節奏曰此華夏正聲也因更損益去其哀怨考)¶