(燕一事只可喻微賤之宫娃外此皆非所宜言何三唐/諸子初不以此為忌耶古來新臺艾豭諸作言而無忌)¶
(者大抵出自野人之口若清平調是奉詔而作非其比/也乃敢以宫闈暗昧之事君上所諱言者而微辭隠喻)¶
(之将蘄君知之耶亦不蘄君知之耶如其不知言亦何/益如其知之是批龍之逆鱗而履虎尾也非至愚極妄)¶
(之人當不為此又太真入宮至此時㡬将十載斯時即/有忠君愛主之親臣亦祗以成事不説既徃不咎付之)¶
(無可奈何而謂新進如太白者頋託之無益之空言而/期君之一悟何其不智之甚哉古來文字之累大抵出)¶
(於不自知而成於莫須有若蘇軾雙檜之詩而譖其求/知於地下之蟄龍蔡確車葢亭十絶而箋註其五篇悉)¶
(渉譏諷小人機穽深是可畏然小人以陷人為事其言/無足怪而詞人學士品隲詩文於數百載之下亦效為)¶
(巧詞曲解以擬議前人/辭外之㫖不亦異乎)¶