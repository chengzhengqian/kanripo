(莽張銑註振舉也䇿鞭也法苑珠林前魏太武時沙門/曇始甚有神異常坐不卧五十餘年足不渉履跣行泥)¶
(穢中奮足便凈色白如靣俗呼曰白足阿練古詩客從/逺方来遺我一書札張銑註札筆也𤦺按顔師古漢書)¶
(註札木簡之薄小者也古時未有/紙故書於札以為筆者恐未是)¶
　　贈友人三首¶
蘭生不當戸别是閒庭草夙被霜露欺紅榮巳先老謬¶
接瑤華枝結根君王池顧無馨香美叨沐清風吹餘芳¶
若可佩卒嵗長相隨(陳琳詩嘉木凋緑葉芳草殱紅榮/楚辭折疎麻兮瑶華王逸註瑶華)¶
(玉華也古詩冉冉孤生竹結根泰/山阿史記優哉游哉維以卒嵗)¶