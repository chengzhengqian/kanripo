嬴女吹玉簫吟㺯天上春青鸞不獨去更有携手人影¶
滅綵雲斷遺聲落西秦(列仙傳簫史者秦穆公時人也/善吹簫能致孔雀白鶴於庭穆)¶
(公有女字㺯玉好之公遂以女妻焉日教㺯玉作鳯鳴/居數年吹似鳯聲鳯凰來止其屋公為作鳯臺夫婦止)¶
(其上不下數年一旦皆隨鳯凰飛去故秦人為作鳯女/祠於雍宫中時有簫聲而已秦嬴姓也故稱秦女曰嬴)¶
(女陳子昻詩結交嬴臺女吟㺯昇天行藝文類聚决疑/註曰凡象鳯者有五多赤色者鳯多青色者鸞多黄色)¶
(者鵷雛多紫色者鸑鷟多白色者鵠鮑照/詩鳯臺無還駕簫管有遺聲  嬴音盈)¶
　　鳯臺曲(按樂府詩集梁武帝製上/雲樂七曲其一曰鳯臺曲)¶
嘗聞秦帝女傳得鳯凰聲是日逢仙子當時别有情人¶