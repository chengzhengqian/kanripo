八荒出宇宙之寥廓登雲天之渺茫俄而李公仰天長¶
吁謂其友人曰吾未可去也吾與爾逹則兼濟天下窮¶
則獨善一身安能飡君紫霞䕃君青松乗君鸞鶴駕君¶
虯龍一朝飛騰為方丈蓬萊之人耳此則未可也乃相¶
與巻其丹書匣其瑶瑟申管晏之談謀帝王之術奮其¶
智能願為輔弼使寰區大定海縣清一事君之道成榮¶
親之義畢然後與陶朱留侯浮五湖戯滄洲不足為難¶
矣即僕林下之所隠容豈不大哉必能資其聰明輔以¶