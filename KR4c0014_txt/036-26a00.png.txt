　陳中孚題太白酒樓昔聞李太白山東飲酒有酒樓¶
　我今登樓來北風吹髪寒颼颼太白天酒仙人間不¶
　可留金光絳氣九萬里翩然而上騎赤虬左蹴大江¶
　濤右翻黄河流手攀北斗招揺柄瓊田倒瀉銀灣秋¶
　銀灣吸乾坤日月液蟾驚兔泣黄姑愁太白方悠然¶
　掀髯送汀鷗炯如曉霞一㸃映秋水紅痕㣲湧玉色¶
　浮太虚變化如蜉蝣仙今何在不可求惟有胸中燦爛¶
　五色錦化為元氣包神州我欲起從仙之遊安得羽翮¶