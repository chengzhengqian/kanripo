(之高帝為之流涕拜其二客為都尉發卒二千人以王/者禮塟田横既塟二客穿其塜旁孔皆自勁下從之髙)¶
(帝聞之乃大驚以田横之客皆賢吾聞其餘尚五百人/在海中使使召之至則聞田横死亦皆自殺於是乃知)¶
(田横能得士也戰國䇿齊人有馮煖者貧乏不能自存/使人属孟嘗君願寄食門下左右以君賤之也食以草)¶
(具居有頃倚柱弹其劍歌曰長鋏歸来乎食無魚孟嘗/君曰食之比門下之客居有頃復弹其鋏歌曰長鋏歸)¶
(来乎出無車孟嘗君曰為之駕比門下之車客後有頃/復弹其劍鋏歌曰長鋏歸来乎無以為家孟嘗君使人)¶
(給其食用無所乏/  茸音戎礫音力)¶
　　自梁園至敬亭山見㑹公談陵陽山水兼期同游¶
　　因有此贈(一統志梁園在開封府城東南一名梁/苑漢梁孝王游賞之地敬亭山在寜國)¶