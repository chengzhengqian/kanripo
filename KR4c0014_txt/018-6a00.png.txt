(夢見從弟惠連得池塘生/春草句詳見十一巻註)¶
　　送別(得書/字)¶
水色南天逺舟行若在虚遷人發佳興吾子訪閒居日¶
落看歸鳥潭澄羡(一作/憐)躍魚聖朝思賈誼應降紫泥書¶
(漢書賈誼為長沙王太傅後歳餘帝思/誼徵之紫泥用之以封璽書見七巻註)¶
　　送鞠十少府¶
試發清秋興因為吳㑹吟碧雲斂海色流水折江心我¶
有延陵劍君無陸賈金艱難此為别惆悵一何深(新序/延陵)¶