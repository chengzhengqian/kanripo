(縣溪又東北流由峽山直入臨浦灣以至海俗名小江/一名錢清江古詩晝短苦夜長何不秉燭遊小阮謂阮)¶
(籍之姪阮咸也後人謂姪曰小阮本此謝靈運詩剖竹/守滄海太平寰宇記赤城山在台州天台縣北六里文)¶
(獻通考唐李嘉祐别名從一趙州人天寳七年進士為/秘書正字袁台二州刺史善為詩綺靡婉麗有齊梁之)¶
(風時以比吳均何遜云唐詩紀事李嘉祐上元中嘗為/台州刺史大歴間刺袁州與嚴維劉長卿冷朝陽友善)¶
(嘉祐有送從叔陽氷寄從弟紓及姪端詩葢三子之族/也藝文類聚謝承後漢書曰巴祗為揚州刺史與客坐)¶
(暗暝之中不燃官燭太平御覽㑹稽典錄曰陳修字奉/遷烏傷人也為豫章太守修性清潔履約恭儉十日一)¶
(炊不然官燭南史謝靈運尋山陟嶺必造幽峻登躡嘗/著木屐上山則去其前齒下山則去其後齒晉書謝安)¶
(嘗與孫綽等汎海風起浪湧諸人並懼安吟嘯自若舟/人以安為悦猶去不止風轉急安徐曰如此將無歸耶)¶