　　侍從宜春苑奉詔賦龍池桞色初靑聽新鶯百囀¶
　　歌(雍錄天寶中卽東宮置宜春北苑唐詩紀事龍/池興慶宮池也明皇潛龍之地長安志龍池在)¶
　　(躍龍門南本是平地自垂拱載初後因雨水流潦/成小池後又引龍首渠支分漑之日以滋廣至神)¶
　　(龍景雲中彌亘數頃澄澹皎㓗深至數丈嘗有雲/氣或見黄龍出其中本以坊名池俗呼五王子池)¶
　　(置宫後謂/之龍池)¶
東風已綠瀛洲草紫殿紅樓覺春好池南桞色半靑靑¶
縈烟裊娜拂綺城垂絲百尺挂雕楹上有好鳥相和鳴¶
間關早得春風情春風巻入碧雲去千門萬戸皆春聲¶