(南至蜀郡百里𤣥宗未嘗駐蹕於此何得以新豐相擬/耶西京雜記太上皇徙長安居深宮悽愴不樂高祖因)¶
(左右問其故以平生所好皆屠販少年酤酒賣餅鬭雞/蹴踘以此為歡今皆無此故以不樂高祖乃作新豐移)¶
(諸故人實之太上皇乃悅高祖旣作新豐并移舊社衢/巷棟宇物色惟舊士女老幼相攜路首各知其室放牛)¶
(馬雞鴨於通途亦競識其家匠人呉寛所營也移者皆/悅其似而德之故競加賞贈月餘致累百金蕭士贇曰)¶
(肅宗卽位靈武尊明皇為太上皇/故用此事上陽宮名見二巻註)¶
　　其四¶
誰道君王行路難六龍西幸萬人歡地轉錦江成渭水¶
天迴玉壘作長安(天子駕六書稱若朽索之馭六馬漢/書袁盎傳今陛下騁六飛是也何休)¶