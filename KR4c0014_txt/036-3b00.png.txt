釀酒因促其功答曰尚未熟但浮梁耳試取一盞至則¶
浮蛆酒脂也乃悟太白所飲葢此耳(清異/録)¶
薛稷天后朝位至少保文章學術名冠當時學書師禇¶
河南畫蹤閻令秘書省有畫鶴時號一絶曾旅逰新安¶
郡遇李白因留連書永安寺額兼畫西方像一壁筆力¶
瀟洒風姿逸發曹張之亞也二跡之美李翰林題贊見¶
在(太平廣記中按薛稷本傳稷坐竇懷貞事賜死開元/元年七月  事也是時太白年甫十五未出蜀中安)¶
(得與稷相遇於新安/郡葢傳聞之譌也)¶