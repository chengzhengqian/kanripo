胡鴈鳴辭燕山昨發委羽朝度闗一一銜蘆枝南飛散¶
落天地間連行接翼徃復還客居烟波寄湘吴凌霜觸¶
雪毛體枯畏逢矰繳驚相呼聞弦虚墜良可吁君更彈¶
射何為乎(淮南子北方曰委羽高誘註委羽山名也在/北極之隂不見日也謝靈運詩嗷嗷雲中鴈)¶
(舉翮自委羽淮南子夫鴈順風以愛氣力銜蘆而翔以/備矰弋高誘註未秀曰蘆已秀曰葦矰矢弋繳銜蘆所)¶
(以令繳不得截其翼也古今註鴈自河北渡江南瘦瘠/能高飛不畏繳矰江南沃饒毎至還河北體肥不能髙)¶
(飛恐為虞人所獲常銜蘆數寸以防矰繳焉一説代山/峻鳥飛不越惟有一缺門鴈徃來向此缺中過人號曰)¶
(鴈門山出鷹鴈過鷹多捉而食之鴈欲過皆相待兩兩/相隨口中銜蘆一枝然後過缺中鷹見蘆懼之不敢捉)¶