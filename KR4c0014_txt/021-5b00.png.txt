　　焦山(繆本下多/一杳字)望松寥山(一統志焦山在鎮江府/城東北九里江中後漢)¶
　　(焦先隠此因名旁有海門二山王西樵曰海門山/一名松寥夷山即孟浩然詩所云夷山對海濵者)¶
　　(也鮑天鍾丹徒縣志焦山之餘支東出分峙于鯨/波瀰淼中曰海門山唐詩稱松寥稱夷山即此)¶
石壁望松寥宛然在碧霄安得五綵虹架天作長橋仙¶
人如愛我舉手来相招¶
　　杜陵絶句(胡三省通鑑註杜陵/在長安南五十里)¶
南登杜陵上北望五陵間秋水明落日流光滅逺山(西/都)¶
(賦南望杜霸北眺五陵章懐太子註杜霸謂杜陵霸陵/在城南故南望也五陵謂長陵安陵陽陵茂陵平陵在)¶