　　(時之/作)門有車馬客行(詩有北風揚胡沙埋翳周與/秦大運且如此蒼穹寕非仁)¶
　　(亦是兩京/陷後之作)¶
至徳二載丁酉¶
　二月永王璘兵敗太白亡走彭澤坐繋尋陽獄(按通/鑑及)¶
　(新舊唐書永王璘元宗第十六子也天寳十五載六/月元宗幸蜀至漢中郡下詔以璘為山南東路嶺南)¶
　(黔中江南西路四道節度採訪等使江陵郡大都督/七月璘至㐮陽九月至江陵召募士將得數萬人以)¶
　(薛鏐李䑓卿韋子春劉巨鱗蔡駉為謀主補署郎官/御史時江淮租賦鉅億萬所在山委恣情破用肅宗)¶
　(聞之詔璘還覲上皇於蜀璘不從命璘生長深宫未/更人事自視富强其子襄成王㑥勇而有力握兵權)¶