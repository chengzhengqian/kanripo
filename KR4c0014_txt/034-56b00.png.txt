希千里也(千一/錄)¶
詩貴意意貴逺不貴近貴淡不貴濃濃而近者易識淡¶
而逺者難知如杜子美鈎簾宿鷺起丸藥流鶯轉李太¶
白桃花流水杳然去别有天地非人間王摩詰反景入¶
深林復照青苔上皆淡而愈濃近而愈逺可為知者道¶
難與俗人言也(懐麓堂/詩話)¶
曹子建詩譬海出明珠與太白如天落雲錦句法同¶
太白五言如菖蒲花紫茸及登華不注峯與此句皆竒¶