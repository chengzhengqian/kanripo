(雁而黒亦呼為鶬括韓詩外傳云胎生也按本草鶬者/水鳥也食于田澤洲渚之間大如鶴青蒼色亦有灰色)¶
(者頂無丹兩頰紅長頸髙脚羣飛爾雅謂之麋鴰闗西/呼曰鴰鹿山東呼曰鶬鴰南人呼曰鶬雞江人呼為麥)¶
(雞天將霜鶬先知而鳴不過旬日而霜下鵠者今謂之/天鵝禽經云鵠鳴哠哠故謂之鵠身大于雁羽毛白澤)¶
(所謂鵠不日浴而白也亦有黄鵠丹鵠其翔極髙而善/步所謂黄鵠一舉千里是也湖海江漢之間皆有之漂)¶
(當作摽擊也埤雅鸕鷀水鳥似鶂而黒一名鷧嘴曲如/鉤食魚入喉則爛其熱如湯其骨主哽及噎葢以類推)¶
(之者也此鳥吐而生子神農書所謂鸕鷀不卵生口吐/其雛獨為一異是也楊孚異物志云鸕鷀能沒于深水)¶
(取魚而食之不生卵而孕雛于池澤間既胎而又吐生/多者生七八少生五六相連而出若絲緒焉水鳥而巢)¶
(髙樹之上上林賦煩鶩鷛□漢書作庸渠郭璞曰庸渠/似鳬灰色而雞脚一名章渠顔師古曰庸渠即今之水)¶