醉來脱寳劍旅憩髙堂眠中夜忽驚覺起立明燈前閒¶
軒聊直望曉雪河氷壯哀哀歌苦寒鬰鬰獨惆悵傅説¶
板築臣李斯鷹犬人歘(繆本/作飈)起匡社稷寧復長艱辛而¶
我胡為者歎息龍門下富貴未可期殷憂向誰寫去去¶
淚滿襟舉聲梁甫吟青雲當自致何必求知音(古樂府/有苦寒)¶
(行因行役遇寒而作傅説板築見廿二巻註李斯鷹犬/見三巻註韻㑹&KR1554;暴起也陳琳為袁紹檄豫州文舉師)¶
(揚威並匡社稷阮籍詩感物懐殷憂李善註韓詩曰耿/耿不寐如有殷憂詩國風以寫我憂毛傳曰寫除也梁)¶
(甫吟見三巻註史記范睢傳/不意君能自致於青雲之上)¶