　程大約采石阻風謁太白祠詩北風遥阻渡江船因¶
　喜從容覲謫仙一代詩名誰與共千秋酒態自堪憐¶
　錦袍却憶清波映玉貌長瞻白日懸欲薦渚蘋行又¶
　迫不堪囘首隔雲烟¶
　屈又升采石題太白祠四首才人自古蛟龍得太白¶
　三閭兩水仙辭賦已同雙日月精靈還作一山川江¶
　間絶壁丹青出木未飛樓俎豆懸千載人稱詩聖好¶
　風流長在少陵前(朱紫陽嘗謂太白聖于詩祠上有/亭當翠螺山頂予因題曰詩聖亭)¶