(匹兵車萬乗故稱萬乗之主張載詩昔為萬乗君一統/志富春山在桐廬縣西三十里一名嚴陵山清麗竒絶)¶
(號錦峰繡嶺乃漢嚴子陵隠釣處前臨大江上有東西/二釣臺張華詩穆如灑清風陶潛詩袁安困積雪邈然)¶
(不可/干)¶
　　其十三¶
君平既棄世世亦棄君平觀變窮太易探元(一作/𤣥)化羣¶
生寂寞綴道論(一作/真道)空簾閉幽情(一作/清)騶虞不虛(一作/復)¶
來鸑鷟有時鳴安知天漢上白日懸髙名海客去巳久¶
誰人(一作/能)測沈㝠(鮑照詩君平獨寂寞身世兩相棄李/善註身棄世而不仕世棄身而不任)¶