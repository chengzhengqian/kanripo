(樓山之句疑與此詩是一時之作黄山在池州府城南/九十里大樓山在池州府城南七十里清溪在池州府)¶
(城北五里鰕湖當/與之相去不逺)¶
　　西施¶
西施越溪女出自苧蘿山秀色掩今古荷花羞玉顔浣¶
紗弄碧水自與清波閒皓齒信難開沉吟碧雲間勾踐¶
徵絶艶揚眉入呉關提攜館娃宫杳渺詎可攀一破夫¶
差國千秋竟不還(太平御覽越王謂大夫種曰孤聞呉/王淫而好色惑亂沉湎不領政事因)¶
(此而謀可乎乃使相者於國中得苧蘿山鬻薪之女曰/西施鄭且飾以羅縠教以容歩習於土城臨於都巷三)¶