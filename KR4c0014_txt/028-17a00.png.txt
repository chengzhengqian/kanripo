(靈光殿賦後蔡邕亦造此賦未成及見延夀所為甚竒/之遂輟翰而巳王延夀魯靈光殿賦序魯靈光殿者盖)¶
(景帝程姬之子恭王餘之所立也初恭王始都下國好/治宫室遂因魯僖基兆而營焉遭漢中微盜賊奔突自)¶
(西京未央建章之殿皆見隳壊而靈光巋然獨存予客/自南鄙觀藝於魯覩斯而眙曰嗟乎詩人之興感物而)¶
(作故奚斯頌僖歌其路寢而功績存乎辭徳音昭乎聲/物以賦顯事以頌宣非賦非頌將何述焉遂作賦張載)¶
(注藝六經也李周翰注言魯有周孔遺風思禮樂之羙/故云觀藝梁書陸倕字佐公呉郡呉人也髙祖雅愛倕)¶
(才詔為石闕銘記奏之敕曰太子中舍人陸倕所製石/闕銘辭義典雅足為佳作昔虞丘辨物邯鄲獻賦賞以)¶
(金帛前史美談可賜絹三十匹六朝事跡縣北五里有/四石闕在臺城之門南髙五丈廣三丈六尺梁武帝所)¶
(造及成朝士銘之陸倕字/佐公其文甚佳士流推伏)遂作頌曰¶