懣惟君侯察焉(北史長孫紹逺曰夫天不言四時行焉/地不言萬物生焉史記鄒陽傳兩臣二)¶
(主剖心析肝相信豈移於浮詞哉漢書司馬遷傳是僕/終已不得舒憤懣以曉左右顔師古注懣煩悶也  㭊)¶
(即析字懣音/悶又音滿)白本家金陵世為右姓遭沮渠䝉遜難奔¶
流咸秦因官寓家少長江漢五嵗誦六甲十嵗觀百家¶
軒轅以來頗得聞矣常横經藉書制作不倦迄於今三¶
十春矣(按晋書凉武昭王諱暠字𤣥盛隴西成紀人姓/李氏漢前将軍廣之十六世孫也廣曾孫仲翔)¶
(後漢初為將軍討叛羗於素昌素昌乃狄道也衆寡不/敵死之仲翔子伯考奔䘮因葬於狄道之東川遂家焉)¶
(世為西州右姓𤣥盛當吕氏之末為群雄所奉遂啟霸/圖兵不血刃坐定千里進號大都督大将軍凉公領秦)¶