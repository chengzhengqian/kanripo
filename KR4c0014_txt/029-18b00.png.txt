(登臺觀之意/志淫淫然也)有若江夏縣令薛公揖四豪之風當百里¶
之寄幹蠱有立含章可貞遵之典禮恤疲於和樂政其¶
成也臻於小康(江夏縣鄂州附郭之縣四豪見十二巻/註易蠱卦初六幹父之蠱坤卦六三含)¶
(章可貞孔頴達正義云六三處下卦之極既居隂極能/自降退不為事始惟内含章美之道待命乃行可以得)¶
(正故曰含章可貞/詩大雅迄可小康)中京重覩於漢儀列郡還聞於舜樂¶
選鄂之勝帳於東門乃登豳歌擊土鼓祀蓐收迎田祖¶
招揺回而大火乃落閶闔啟而涼風始歸笙竽和籥之¶
音象星辰而迭奏吳楚巴渝之曲各土風而備陳禮容¶