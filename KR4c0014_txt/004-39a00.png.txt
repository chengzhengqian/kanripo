(記以色事人者/色衰而愛弛)¶
　　幽州胡馬客歌(樂府詩集梁鼓角横吹曲有幽州/馬客吟即此也胡震亨曰梁鼓角)¶
　　(横吹本詞言勦兒苦貧又言男女燕游/太白則依題立義叙邊塞逐虜之事)¶
幽州胡馬客緑眼虎皮冠笑拂兩隻箭萬人不可干彎¶
弓若轉月白雁落雲端雙雙掉鞭行游獵向樓蘭出門¶
不頋後報國死何難天驕五單于狼戾好凶殘牛馬散¶
北海割鮮若虎餐雖居燕支山不道朔雪寒婦女馬上¶
笑顔如頳玉盤翻飛射鳥獸花月醉雕鞍旄頭四光芒¶