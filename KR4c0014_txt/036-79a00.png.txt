　李東陽采石登謫仙樓詩江天日暮雨蕭蕭城邉野¶
　亭春寂寥浮雲東來蔽江色明月墮地誰當招我懷¶
　古人坐不寐鯨背之子神仙標風鬐露鬛事恍惚豈¶
　有赤脚凌青霄舉杯問天天不語予亦沉吟俯江渚¶
　縱有神仙亦妒才不然豈謫來中土昭陽殿前牝雞¶
　午老鳳低飛入簾户網羅横空鎩其羽雝雝和鳴竟¶
　何補燕雀之輩安足數平生豪氣隘九區寸地未可¶
　容公軀有才如此不得意自古非一誰當吁杜陵野¶