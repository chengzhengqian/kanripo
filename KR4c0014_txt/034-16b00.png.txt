則白晝殺人不以為非此豈其誠能也哉白始以詩酒¶
奉事明皇遇讒而去所至不改其舊永王將竊據江淮¶
白起而從之不疑遂以放死今觀其詩固然唐詩人李¶
杜稱首今其詩皆在杜甫有好義之心白所不及也漢¶
高祖歸豐沛作歌曰大風起兮雲飛揚威加海内兮歸¶
故鄉安得猛士兮守四方高祖豈以文字高世者哉帝¶
王之度固然發於中而不自知也白詩反之曰但歌大¶
風雲飛揚安用猛士守四方其不達理如此老杜贈白¶