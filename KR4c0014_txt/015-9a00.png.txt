好古笑流俗素聞賢達風方希佐明主長揖辭成功白¶
日在青天迴光矚(一作/照)㣲躬恭承鳳凰詔歘起雲(一作/藤)¶
蘿中清切紫霄迥優㳺丹禁通君王賜顔色聲價凌烟¶
虹乗輿擁翠葢扈從金城東寳馬驟絶景錦衣入新豐¶
倚巖望松雪對酒鳴絲桐方學揚子雲獻賦甘泉宫天¶
書美片善清芳播無窮歸來入咸陽談笑皆王公一朝¶
去金馬飄落成飛蓬賓友(一作/從)日疎散玉樽亦(一作/尋)已¶
空長才猶可倚不慚世上雄閒來東武吟曲盡情未終¶