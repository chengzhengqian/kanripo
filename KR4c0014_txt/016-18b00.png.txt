客有思天台東行路超忽濤落浙江秋沙明浦陽月今¶
游方厭楚昨夢先歸越且盡秉燭歡無辭凌晨發我家¶
小阮賢剖竹赤城邊詩人多見重官燭未曽然興引登¶
山屐情催汎海船石橋如可度攜手弄雲煙(王屮頭陀/寺碑文東)¶
(望平臯千里超忽吕向註超忽逺貌元和郡縣志浙江/在杭州錢塘縣南一十二里莊子云浙河即謂浙江葢)¶
(取其曲折為名江濤每日晝夜再上嘗以月十日二十/五日最小月三日十八日最大小則水漸漲不過數尺)¶
(大則濤湧髙至數丈每年八月十八日數百里士女共/觀舟人漁子泝濤觸浪謂之弄濤浦陽江在婺州浦陽)¶
(縣西北四十里出桑溪山嶺東入越州諸暨縣施宿㑹/稽志浦陽江源出婺州浦陽北流一百二十里入諸暨)¶