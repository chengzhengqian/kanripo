六一居士曰落日欲没峴山西倒著接䍦花下迷襄陽¶
小兒齊拍手大家爭唱白銅鞮此常語也至於清風明¶
月不用一錢買玉山自倒非人推然後見太白之横發¶
所以驚千古者固不在此乎(漁隱/叢話)¶
杜子美飲中八仙歌知章騎馬似乗船又天子呼來不¶
上船用兩船字韻汝陽三斗始朝天又舉觴白眼望青¶
天用二天字韻蘇晉長齋繡佛前又皎如玉樹臨風前¶
又脱帽露頂王公前用三前字韻眼花落井水底眠又¶