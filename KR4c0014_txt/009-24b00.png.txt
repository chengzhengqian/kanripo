(言語漏洩則職汝之由杜預註職主也史記吕后紀吕/太后稱制以辟陽侯審食其為左丞相不治事令監宫)¶
(中如郎中令食其故得幸太后常用事公卿皆因而决/事說苑秦始皇帝太后不謹幸郎嫪毐封以為長信侯)¶
(為生兩子毐専國亊寖益驕與侍中左右貴臣俱博飲/酒醉爭言而鬬瞋目大叱曰吾乃皇帝之假父也窶人)¶
(子何敢乃與我亢所與鬬者走行白皇帝皇帝大怒毐/懼誅因作亂戰咸陽宫毐敗始皇乃取毐四肢車裂之)¶
(取其兩弟囊撲殺之取皇太后遷之於萯陽宫鄭𤣥禮/記註螮蝀謂之虹孔穎達正義虹是陰陽交會之氣純)¶
(陰純陽則虹不見若雲薄漏日日照雨滴則虹生毛萇/詩傳元氣廣大則稱昊天李善文選註子野師曠字曉)¶
(音曲者纒子董無心曰離婁之目察秋毫之末於百歩/之外可謂明矣詩國風旣見君子不我遐棄毛傳遐逺)¶
(也讀褒愽毛切音包作薄侯切抔/音  者非食其音異基毐音靄)¶