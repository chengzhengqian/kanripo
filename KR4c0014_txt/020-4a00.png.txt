(西下郭璞詩圓丘有竒草李善註外國圖曰圓丘有不/死樹食之乃壽吕向註圓丘山名竒草芝草也陸機愍)¶
(思賦樂来日之有繼傷頽年之莫纂詩周頌駿發爾私/鄭箋云駿疾也東京賦雕弓斯彀薛綜註雕弓謂有刻)¶
(畫也漢書逢蒙列眥羿氏控絃顔師古註控引也羽獵/賦滛滛與與前後要遮説文炰毛炙肉也韻㑹錢氏曰)¶
(凡肉置火中曰炮近火曰炙應/瑒詩公子敬愛客樂飲不知疲)¶
　　遊泰山六首(一作天寳元年四月從故御道上泰/山  史記正義泰山一曰岱宗東岳)¶
　　(也在兖州博城縣西北三十里山東通志泰山在/濟南府泰安州北五里一曰兖鎮周圍一百六十)¶
　　(里自山下至絶頂四十餘里上/有石表巍然傳是秦時無字碑)¶
四月上泰山石平(蕭本/作屏)御道開六龍過萬壑澗谷隨縈¶