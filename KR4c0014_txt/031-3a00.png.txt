(盧藏用字子潛豳州范陽人神龍中累擢中書舎人歴/吏部黄門侍郎陳子昻字伯玉梓州射洪人文明初舉)¶
(進士擢麟臺正字遷右拾遺唐興文章承徐庾餘風天/下祖尚子昻始變雅正初為感遇詩三十八章王適曰)¶
(是必為海内文宗子昻所論著當世以為法盧藏用陳/氏集序君名子昻字伯玉蜀人也崛起江漢虚視函夏)¶
(卓立千古横制頽波天下翕然質文一變非夫岷峨之/精巫廬之靈則何以生此大唐新語梁簡文之為太子)¶
(好作艶詩境内化之浸以成俗謂之宫體陳書後主使/諸貴人及女學士與狹客共賦新詩互相贈荅採其尤)¶
(艶麗者以為曲辭班/固西都賦横被六合)天寳中皇祖下詔徵就金馬降輦¶
歩迎如見綺皓以七寳牀賜食御手調羮以飯之謂曰¶
卿是布衣名為朕知非素蓄道義何以及此置於金鑾¶