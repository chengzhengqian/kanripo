　　(扵淮水北遂以南岸窰地施僧慧力造瓦官寺舊/志曰瓦棺者非也據俗說云瓦棺寺之名起自西)¶
　　(晋時長沙城隅陸地生青蓮兩朶民以聞官掘得/一瓦棺見一僧形貌儼然其花從舌根生父老云)¶
　　(昔有一僧不說姓名平生誦法華經百餘部臨死/遺言以瓦棺𦵏之遂以寺名為瓦棺本此其説頗)¶
　　(渉誤誕縱有此事亦在長沙與此無與也不知陶/官為瓦官而易官為棺殆附㑹而為之說耳方輿)¶
　　(勝覽昇元寺即瓦棺寺也在建康府城西隅前瞰/江面後據重岡最為古跡李主時昇元閣猶在乃)¶
　　(梁朝故物髙二百四十尺李白詩所謂日/月隠簷楹是也今西南隅戒壇乃是故基)¶
晨登瓦官閣極眺金陵城鍾山對北户淮水入南榮漫¶
漫雨花落嘈嘈天樂鳴兩廊振法鼔四角吟(一作/吹)風筝¶