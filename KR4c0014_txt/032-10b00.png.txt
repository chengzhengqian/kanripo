　　洞庭送李十二赴零陵　　　　　賈　至¶
今日相逢落葉前洞庭秋水逺連天共説金華舊遊處¶
迴㸔北斗欲澘然¶
　　雜言寄李白　　　　　　　　　任　華¶
古來文章有奔逸氣聳高格清人心神驚人魂魄我聞¶
當今有李白大鵬賦鴻猷文嗤長卿笑子雲班張所作¶
瑣細不入耳未知卿雲得在嗤笑限否登廬山觀瀑布¶
海風吹不㫁江月照還空余愛此兩句登天台望渤海¶