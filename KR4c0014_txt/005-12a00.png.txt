(王屏語壮士三人從後刺殺之貴人左右皆散走介子/告諭以王負漢罪天子遣我誅王當立王弟尉屠耆在)¶
(漢者漢兵方至毋敢動自令滅國矣介子遂斬王/當歸首馳傳詣闕懸首北闕下封介子為義陽侯)¶
　　其二¶
天兵下北荒胡馬欲南飲横戈從百戰直為銜恩甚握¶
雪海上飡拂沙隴頭枕何時破月氐然後方高枕(宋書/李孝)¶
(伯曰我今當南飲江湖以療渴耳吕氏春秋行人燭過/胄横戈而進後漢書餘羌復與燒何大豪㓂張掖攻沒)¶
(鉅鹿塢殺属國吏民段熲追之且闘且行晝夜相攻割/肉食雪四十餘日遂至河首積石山出塞二千餘里漢)¶
(書大月氐國本居敦煌祁連間至冐頓單于攻破月氐/月氐乃逺去過大宛西撃大夏而臣之都媯北為王庭)¶