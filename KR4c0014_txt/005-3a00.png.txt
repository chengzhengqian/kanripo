(陂即此是也初學記五經要義云終南山長安南山也/一名太一漢書云太一山古文以為終南山潘岳闗中)¶
(記云其山一名中南言在天之中居都之南故曰中南/福地記云其山東接驪山太華西連太白至於隴山北)¶
(去長安城八十里南入楚塞連属東西諸山周廻數百/里名曰福地王逸九思増逝兮青冥註云青冥太清也)¶
(天霓天之邊際也詳見明堂賦註爾雅北極謂之北辰/此以喻天子之居而言宫闕羅列於其中也鄭𤣥周禮)¶
(註方百里為一同積萬井九萬夫此借用其字作里巷/觧鮑照詩九衢平若水楊炯詩官路直如絃雍録唐都)¶
(本隋都也在漢長安故城東南南直終南山子午谷北/據渭水東臨滻灞西次灃水三輔黄圗引渭水貫都以)¶
(象天漢横橋南渡以法牽牛初學記天河亦曰銀河嵇/康琴賦瑶瑾翕赩李善註翕赩盛貌歴代名畫記𤣥宗)¶
(好大馬御廐至四十萬遂有沛艾大馬命王毛仲為監/牧使燕公張説作駉牧頌新唐書開元初馬二十四萬)¶