厚上因調玉笛以倚曲每曲徧將換則遲其聲以媚之¶
太真妃飲罷歛繡巾重拜上自是顧李翰林尤異於諸¶
學士㑹髙力士終以脱靴為深恥異日太真妃重吟前¶
辭力士曰始以(繆本/作為)妃子怨李白深入骨髓何翻拳拳¶
如是耶太真妃因驚曰何翰林學士能(繆本下多/一欲字)辱人¶
如斯力士曰以飛燕指妃子賤之甚矣太真妃頗深然¶
之上嘗三欲命李白官卒為中宫所捍而止(此一事葢/得之唐人)¶
(所著松窻録太白入翰林在天寳初年此云開元中是/叙得木芍藥之由不指賦清平調之時也原註開元天)¶