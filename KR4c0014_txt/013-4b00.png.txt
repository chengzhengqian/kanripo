　　秋山寄衛尉張卿及王徴君(衛尉卿見/九巻註)¶
何以折相贈白花青桂枝月華若夜雪見此令人思雖¶
然剡溪興不異山隂時明發懷二子空吟招隠詩(沈約/詩月)¶
(華臨静夜夜静滅氛埃晉書王徽之甞居山隂夜雪初/霽月色清朗四望浩然獨酌酒咏左思招隠詩忽憶戴)¶
(逵逵時在剡便夜乗小船詣之經宿方至造門不前而/反人問其故徽之曰本乗興而來興盡而返何必見安)¶
(道耶明發猶明早/也詳見二巻註)¶
　　望終南山寄紫閣隠者(史記正義括地志云終南/山一名中南山一名太乙)¶
　　(山一名南山一名橘山一名楚山一名秦山一名/周南山一名地肺山在雍州萬年縣南五十里圖)¶