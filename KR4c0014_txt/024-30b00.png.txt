蜀僧抱緑綺西下峨眉峯為我一揮手如聽萬壑松客¶
心洗流水遺響入霜鐘不覺碧山暮秋雲暗㡬重(緑綺/司馬)¶
(相如之琴也見二十巻注唐書地理志嘉州羅目縣有/峨眉山嵇康琴賦伯牙揮手李善注揮動也流水見十)¶
(六巻注山海經豐山有九鐘焉是知/霜鳴郭璞注霜降則鐘鳴故言知也)¶
　　魯東門觀刈蒲(埤雅蒲水草也似莞而𥚹有脊/生於水涯柔滑而温可以為席)¶
魯國寒事早初霜刈渚蒲揮鎌若轉月拂水生連珠此¶
草最可珍何必貴龍鬚織作玉牀席欣承清夜娱羅衣¶
能再拂不畏素塵蕪(陸倕詩江闗寒事早夜露傷秋草/梁簡文帝詩渚蒲變新節方言刈)¶