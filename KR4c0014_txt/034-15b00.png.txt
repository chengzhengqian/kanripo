李謫仙詩中龍也矯矯焉不受約束杜則麟遊靈囿鳯¶
鳴朝陽自是人間瑞物施諸工用則力牛服箱德驥駕¶
輅李亦不能為也(藝圃/折中)¶
李杜詩雖齊名而噐識迥不仝子美之言曰廟堂知至¶
理風俗盡還淳舜舉十六相身尊道何高秦時任商鞅¶
法令如牛毛用為羲和天道平用為水土地為厚其志¶
意可知若太白所謂為君談笑靖胡沙又如調笑可以¶
安儲皇此皆何等語也(水東/日記)¶