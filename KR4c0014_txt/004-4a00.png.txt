登高丘望遠海六鼇骨已霜三山流安在扶桑半摧折¶
白日沉光彩銀臺金闕如夢中秦皇漢武空相待精衞¶
費木石黿鼉無所憑君不見驪山茂陵盡灰滅牧羊之¶
子來攀登盜賊劫寳玉精靈竟何能窮兵黷武今如此¶
鼎湖飛龍安可乗(列子渤海之東不知幾億萬里有大/壑焉實惟無底之谷其中有五山焉)¶
(一曰岱輿二曰員嶠三曰方壺四曰瀛洲五曰蓬萊五/山之根無所連著常隨潮波上下徃還不得暫峙焉仙)¶
(聖毒之訴之於帝帝恐流於西極失羣聖之居乃命禺/疆使巨鼇十五舉首而戴之迭為三番六萬歲一交焉)¶
(五山始峙而龍伯之國有大人舉足不盈數歩而曁五/山之所一釣而連六鼇合負而趨歸其國灼其骨以數)¶