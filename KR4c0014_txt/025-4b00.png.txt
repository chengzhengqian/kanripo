　　洗脚亭(詩乃送行之作/題内似有缺文)¶
白道向姑熟洪亭臨道旁前有呉(蕭本/作昔)時井下有五丈¶
牀樵女洗素足行人歇金装西望白鷺(繆本/作鳥)洲蘆花似¶
朝霜送君此時去回首淚成行(一作雙多白道大路也/人行跡  草不能生遥)¶
(望白色故曰白道唐時多用之鄭谷白道曉霜迷韋荘/白道向村斜是也通典宣州當塗縣城即晉姑熟城也)¶
(胡三省通鑑注姑熟前漢丹陽春榖縣地今太平州當/塗縣即姑熟地縣南二里有姑熟溪西入大江陸游曰)¶
(姑熟城在當塗北牀井欄也傅𤣥秋胡行遂下黄金装/梁簡文登山馬詩間樹識金装景定建康志白鷺洲在)¶
(城之西與城相望周迴十五里江南/志白鷺洲在江寜縣西南大江中)¶