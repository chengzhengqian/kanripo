天寳之末猶寓家東魯復往來燕晉梁宋吳越諸州郡¶
故凢燕晉梁宋呉越之詩有作自開元中者有作自天¶
寳中者至徳以後不復再至中原所經厯者岳陽江夏¶
金陵宣城諸處而已雖開元中亦嘗逰厯其地然其詩¶
要作於至徳後為多以此應證諸譜分别疑似或刪或¶
補雖不能廣引旁羅年經月緯悉以詩筆分𨽻其間然¶
依此考之若者作於開元時若者作於天寳中若者作¶
於至徳以後洎寳應初年亦約畧可定矣(太白事跡多/無實在年月)¶