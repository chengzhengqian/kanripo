(賦素月流天滄浪猶滄涼寒冷之意廣雅太白謂之長/庚曹憲音釋金星也晨見東方為啟明昏見西方為長)¶
(庚牀井欄也玉牀金井者言其美麗之飾/如玉如金也陸機嘆逝賦時飄忽其不再)君不能狸膏¶
金距學鬭雞坐令鼻息吹虹霓君不能學哥舒横行青¶
海夜帶刀西屠石堡取紫袍吟詩作賦北窗裏萬言不¶
直一杯水世人聞此(一作/之)皆掉頭有如東風射馬耳(藝/文)¶
(類聚莊子謂惠子曰羊溝之雞三嵗為株相者視之則/非良雞也然而数以勝人者以狸膏塗其頭爾雅翼鬬)¶
(雞私取狸膏塗其頭輒鬬無敵此非有厭勝特是狸能/捕雞異雞聞狸之氣則畏而走左傳季郈之雞鬭季氏)¶
(介其雞郈氏為之金距高誘曰金距施金芒於距也梁/簡文帝雞鳴篇陳思助鬬協狸膏郈昭妒敵安金距𤣥)¶