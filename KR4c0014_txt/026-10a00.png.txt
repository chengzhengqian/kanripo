臣某聞天地閉而賢人隠雲雷屯而君子用(周易天地/閉賢人隠)¶
(孔頴逹正義謂二氣不相交通天地否閉賢人潛隐又/周易雲雷屯君子以經綸王弼注君子經綸之時也)¶
臣伏見前翰林供奉李白年五十有七天寳初五府交¶
辟不求聞逹亦由子真谷口名動京師上皇聞而恱之¶
召入禁掖既潤色於鴻業或間草(郭本/作進)於王言雍容揄¶
揚特見褒賞為賊臣詐詭遂放歸山閒居製作言盈數¶
萬屬逆胡暴亂避地廬山遇永王東巡脅行中道奔走¶
却至彭澤具已陳首前後經宣慰大使崔渙及臣推覆¶