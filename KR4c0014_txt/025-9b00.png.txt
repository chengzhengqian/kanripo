杜陵賢人清且亷東溪卜築嵗將淹宅近青山同謝朓¶
門垂碧栁似陶潛好鳥迎春歌後院飛花送酒舞前簷¶
客到但知留一醉盤中祗有水晶鹽(雍録杜陵在長安/東南二十里韻㑹)¶
(淹乆留也滯也乆也方輿勝覧青山在當塗縣東南三/十里齊宣城太守謝朓築室於山南遺趾猶存絶頂有)¶
(謝公池唐天寳間改為謝公山山下有青草市一名謝先/家市南史陶潛少有髙趣宅邉有五柳樹故嘗著五栁)¶
(生傳盖以自况梁書中天竺國有真鹽色正白如水精魏/書太宗賜崔浩御縹醪酒十斛水精戎鹽一兩金樓子)¶
(胡中白鹽産于山崖映日光明如水精/胡人以供國厨名君王鹽亦名玉華鹽)¶
　　嘲魯儒¶