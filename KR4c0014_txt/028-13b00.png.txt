(乆僕侍疲倦宜更代之若/不代僕則事未可盡也)有律師道宗心總羣妙量包¶
(繆本/作苞)大千日何瑩而常明天不言而自運識岸浪注𤣥¶
機清發毎口演金偈舌揺電光開關延敵罕有當者由¶
萬竅同號於一風衆流俱納於溟海若乃嚴飾佛事規¶
矩梵天法堂鬱以霧開香樓岌乎島峙皆我公之締構¶
也以天寶八載五月一日示滅大寺百城號天四衆泣¶
血焚香散花扶櫬卧轍仙鶴數十飛鳴中絶非至徳動¶
天深仁感物者其孰能與於此乎三綱等皆論窮彌天¶