子天材英特少益以學可比相如然喜縱横術撃劍為¶
任俠輕財重施更客任城與孔巢父韓準裴政張叔明¶
陶沔居徂徠山日沈飲號竹溪六逸天寳初南入㑹稽¶
與吳筠善筠被召故白亦至長安往見賀知章知章見¶
其文嘆曰子謫仙人也言於元宗召見金鑾殿論當世¶
事奏頌一篇帝賜食親為調羮有詔供奉翰林白猶與¶
飲徒醉於市帝坐沈香亭子意有所感欲得白為樂章¶
召入而白已醉左右以水頮面稍解援筆成文婉麗精¶