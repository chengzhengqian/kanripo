故集中厥體遂少(柴虎臣/家誡)¶
五言排律開元後作者為盛聲律之備獨王右丞李翰¶
林為多而孟襄陽高渤海輩實相與並鳴(唐詩/品彚)¶
讀盛唐排律太白輕爽雄麗如明堂黼黻冠盖輝煌武¶
庫甲兵旌旗飛動少陵變幻閎深如涉崑崙泛溟渤千¶
峰羅列萬彚汪洋(詩/藪)¶
排律宋沈二氏藻贍精工太白右丞明秀高爽(詩/藪)¶
唐人樂府多唱詩人絶句王少伯李太白為多(楊升菴/外集)¶