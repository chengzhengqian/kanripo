唐治既極氣鬱弗舒乃生人豪泄天之竒矯矯李公雄¶
盖一世麟遊龍驤不可控制粃糠萬物甕盎乾坤狂呼¶
怒叱日月為奔或入金門或登玉堂東遊滄海西歴夜¶
郎心觸花機噴珠湧璣翰墨所在百靈䕶持此氣之充¶
無上無下安能瞑目閟于黄土手摶長鯨鞭之如羊至¶
于扶桑飛騰帝鄉惟昔戰國其豪莊周公生雖後其文¶
可侔彼何小儒氣餒如鬼仰瞻英風猶虎與鼠斯文之¶
雄實以氣充後有作者尚視于公¶