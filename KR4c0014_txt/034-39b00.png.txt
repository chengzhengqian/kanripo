七言絶太白江寧各有至處大槩李寫景入神王言情¶
造極王宫辭樂府李不能為李覽勝紀行王不能作(詩/藪)¶
龍標隴西真七絶當家足稱聨璧(焦弱侯/詩評)¶
三唐七絶並堪不朽太白龍標絶倫逸羣(漫堂/説詩)¶
七言絶起忌矜勢太白多直抒㫖鬯兩言後只用溢思¶
作波掉唱嘆有餘響拙手往往按排起法欲畱佳思在¶
後作好首既嚼蠟後十四字中地窄而舞拙意滿而詞¶
滯(詩辯/坻)¶