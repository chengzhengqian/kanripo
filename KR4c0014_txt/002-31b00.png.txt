(大道無為自然之化哉三珠之樹喻大道也雖蒼蒼在/前乃如之人㝠然無見安能攀而至乎憂憤之意微而)¶
(顯矣琦按三珠樹乃仙境所生㝠目焉能攀謂/至死而不得採以照上文焉知蓬萊山之意)¶
　　其三十一¶
鄭客西入關行行未能已白馬華山君相逢平原里璧¶
遺鎬池君(繆本/作公)明年祖龍死秦人相謂曰吾屬可去矣¶
一往桃花源千春隔流水(捜神記秦始皇三十六年使/者鄭客從闗東來將入函谷)¶
(西至華隂望見素車白馬從華山上下疑其非人道住/止而觀之遂至問鄭客曰安之鄭客曰之咸陽車上人)¶
(曰吾華山使也願託一牘書致鎬池君所子之咸陽道/過鎬池見一大梓有文取石欵梓當有應者即以書與)¶