　　五松山送殷淑(楊齊賢曰五松/山在宣州南陵)¶
秀色發江左風流奈若何仲文了不還獨立揚清波載¶
酒五松山頽然白雲歌中天度落月萬里遥相過撫酒¶
惜此月流光畏蹉跎明日别離去連峰鬱嵯峨(江左江/南也詳)¶
(見十二巻註晉書殷仲文南蠻校/尉顗之弟也少有才藻美容貌)¶
　　送崔氏昆季之金陵(一作秋夜崔八/丈水亭送崔二)¶
放(一作/吳)歌倚東樓行子期曉發秋風渡江来吹落山上¶
月主人出美酒滅燭延清光二崔向金陵安得不盡觴¶