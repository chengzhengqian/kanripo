六博爭雄好彩来金盤一擲萬人開丈夫賭命報天子¶
當斬胡頭衣錦迴(演䌓露博用六子楚詞謂之六博采/本是采色之采指其文而言也如黑)¶
(白之以色别雉犢之以物别皆采也投得何色其中程/者勝因遂名之為采今俗語凡事小而幸得者皆以采)¶
(名之義葢起此也宋書劉毅家/無儋石之儲摴蒱一擲百萬)¶
　　其二¶
丈八蛇矛出隴西彎弧拂箭白猿啼破胡必用龍韜䇿¶
積甲應將熊耳齊(十六國春秋隴上人作壯士之歌曰/丈八蛇矛左右盤十盪十决無當前)¶
(說文弧木弓也淮南子楚王有白猿王自射之則摶矢/而熈使養由基射之始調弓矯矢未發而猿擁柱號矣)¶