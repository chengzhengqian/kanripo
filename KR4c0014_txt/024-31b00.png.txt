　　南軒松¶
南軒有孤松柯葉自綿羃清風無閒時蕭灑終日夕隂¶
生古苔綠色染秋烟碧何當凌雲霄直上數千尺(綿羃/枝葉)¶
(稠宻而相覆之/意  羃音宻)¶
　　詠山樽二首(前一首一作詠柳/少府山癭木樽)¶
蟠木不彫飾且將斤斧(繆本作/斧斤)疎樽成山岳勢材是棟¶
梁餘外與金罍並中涵玉醴虚慙君垂拂拭遂忝玳筵¶
居(漢書蟠木根柢輪囷離竒顔師古注蟠木屈曲之木/也金罍酒器見七巻注張衡思𤣥賦噏青岑之玉醴)¶