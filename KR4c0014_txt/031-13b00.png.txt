林上許之因而免誅翰林之知人如此汾陽之報徳如¶
彼(此一事得之裴敬所作翰林學士李公墓碑按唐書/子儀以上元三年封汾陽郡王去太白貶夜郎時已)¶
(四歳矣史蓋追書其爵如此學圃藼蘇引樂史李白序/曰郭子儀初在行伍李白客并州於哥舒翰坐中見之)¶
(曰此壯士目光如火照人不十年當擁節旄屢脱其刑/責翰因署為牙門將後子儀戡定安史之亂歴諸道莭)¶
(度及永王璘反事干李白子儀請以官爵贖翰林上許/之因而免誅與此文不同考唐書子儀未嘗為哥舒部)¶
(下將而太白流夜郎時安慶緒尚在史思明方强何云/戡定此葢出自諸家稗説而此書誤以為樂史序耳)¶
白之從弟令問嘗目白曰兄心肝五臓皆錦繡耶不然¶
何開口成文揮翰霞散爾爾(蕭本只一爾字○此一事/得之太白所作送從弟京)¶