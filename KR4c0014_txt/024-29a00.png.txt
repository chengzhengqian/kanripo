(迴數百里湖南有青草山因以為名一統志青草湖一/名巴丘湖北連洞庭南接瀟湘東納泪羅之水每夏秋)¶
(水泛與洞庭為一水涸則此湖先乾青草生焉琦按城/草恐是青草之訛然青草在南而詩云東青草則又未)¶
(敢定也江淹詩皇晋遘陽九天下横氛霧張銑注氛霧/喻亂賊也王延夀魯靈光殿賦承蒼昊之純殷張載注)¶
(蒼昊皆天之稱也春/為蒼天夏為昊天)¶
　　覽鏡書懐¶
得道無古今失道還衰老自笑鏡中人白髮如霜草捫¶
心空歎息問影何枯槁桃李竟何言終成南山皓(史記/桃李)¶
(不言下自成蹊南山/四皓見二十二巻注)¶