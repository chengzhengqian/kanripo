(春秋晏子曰鹿生於山命懸/於廚今嬰之命有所懸矣)¶
　　流夜郎至西塞驛寄裴隠(西塞驛當在西塞山邊/元和郡縣志西塞山在)¶
　　(鄂州武昌縣東八十五里太平御覽江夏風俗記/曰西塞山髙一百六十丈周廻三十七里峻崿横)¶
　　(江危峰斷岸長波阻以東注髙浪為之西/翻袁宏東征賦云沿西塞之峻崿是也)¶
揚帆借天風水驛苦不緩平明及西塞已先投沙伴迴¶
巒引羣峰横蹙楚山斷砯衝萬壑㑹震沓百川滿龍怪¶
潛溟波候(許本/作俟)時救災旱我行望雷雨安得霑枯散鳥¶
去天路長人愁(繆本/作悲)春光短空將澤畔吟寄爾江南管¶