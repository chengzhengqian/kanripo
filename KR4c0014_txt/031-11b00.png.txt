奉李白立進清平調詞三章白欣然承詔㫖由若宿酲¶
未解因援筆賦之其一曰雲想衣裳花想容春風拂檻¶
露華濃若非羣玉山頭見㑹向瑶臺月下逢其二曰一¶
枝紅艶露凝香雲雨巫山枉斷腸借問漢宫誰得似可¶
憐飛燕倚新粧其三曰名花傾國兩相歡長得君王帶¶
笑看解釋春風無限恨沈香亭北倚闌干龜年以歌辭¶
進上命梨園弟子畧約調撫絲竹遂促龜年以歌之太¶
真妃持頗梨七寳杯酌西凉州蒲萄酒笑領歌詞意甚¶