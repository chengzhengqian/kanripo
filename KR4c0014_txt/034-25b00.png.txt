廢矣並時而作有李太白宗風騷及建安七子其格極¶
高其變化若神龍之不可羈(宋濓答章秀/才論詩書)¶
或謂杜萬景皆實李萬景皆虚乃右實而左虚遂謂李¶
杜優劣在虚實之間顧詩有虚有實有虚虚有實實有¶
虚而實有實而虚並行錯出何可端倪且杜若秋興諸¶
篇託意深逺畫馬行諸作神清横逸直將播弄三才鼓¶
鑄群品安在其萬景皆實李如古風數十首感時託物¶
慷慨沉着安在其萬景皆虛(屠緯真/文集)¶