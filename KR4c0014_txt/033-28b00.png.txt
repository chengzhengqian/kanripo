矣萬厯元黓困敦夏六月朔平原劉世教序¶
　　又　　　　　　　　　　　　　劉　鑒¶
予伯父少彞先生刻李杜分體全集役將竣客有以私¶
問者曰青蓮少陵兩公並為詩壇不祧之主固也然而¶
飯顆之逢隂鏗之擬爾時兩公相輕已甚自唐迄今賢¶
豪揚扢左右互袒㡬成聚訟意者都宫南面各全其尊¶
而埓享一堂吾未見靈之妥也夫詩之合離主興象不¶
主體裁篇之瑜類徵識力亦徵齒候昔人編年不為無¶