上曲驑馬新跨白玉鞍乃王昌齡之詩亦誤入昌齡本¶
有二篇前篇乃秦時明月漢時關也(滄浪/詩話)¶
蜀國曾聞子規鳥宣城還見杜鵑花一呌一迴腸一斷¶
三春三月憶三巴此太白寓宣州懐西蜀故鄉之作也¶
太白為蜀人見於劉全白誌銘曾南豐集序楊遂故宅¶
記及自叙書不一而足此詩又一証也近日吾鄉一士¶
夫為山東人作詩序云太白非蜀人乃山東人也予以¶
前所引證詰之答曰且諂山東人祈綽楔資何暇核實¶