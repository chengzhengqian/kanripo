　(者稱之重於他水煎之上有鹽花此真乳液也説文/茗茶芽也郭璞爾雅註茶樹小如梔子冬生葉可煮)¶
　(作羮飲今呼早採者為茶晚取者為茗吕温南岳彌/陀寺承逺和尚碑開元二十三年至荆州玉泉寺謁)¶
　(蘭若真和尚郎玉泉/真公也  蝙音鞭)¶
常聞玉泉山山洞多乳窟仙䑕如白鴉倒懸清(一作/深)溪¶
月茗生此中石玉泉流不歇根柯灑芳津採服潤肌骨¶
叢(繆本/作楚)老巻緑葉枝枝相接連曝成仙人掌似拍洪崖¶
肩舉世未見之其名定誰傳宗英乃禪伯投贈有佳篇¶
清鏡燭無鹽顧慙西子妍朝坐有餘興長吟播諸天(郭/璞)¶