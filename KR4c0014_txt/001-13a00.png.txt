(蕭本/作減)兮螻蟻聚碧臺空兮歌舞稀與天道兮共盡莫不¶
委骨而同歸(酉陽雜俎舊言月中有桂扶桑巳見大鵬/賦註宋玉神女賦苞温潤之玉顔鮑照蕪)¶
(城賦委骨窮塵李/善註委猶積也)¶
　　惜餘春賦¶
天之何為令北斗而知春兮逥指于東方水蕩漾兮碧¶
色蘭葳蕤兮紅芳試登髙而望逺極雲海之微茫魂一¶
去兮欲斷淚流頰兮成行吟清風(繆本/作楓)而咏滄浪懷洞¶
庭兮悲瀟湘何余心之縹緲兮與春風而飄揚(鶡冠子/斗柄東)¶