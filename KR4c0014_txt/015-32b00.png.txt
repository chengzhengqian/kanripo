(羞之求去買臣笑曰我年五十當富貴今已四十餘矣/汝苦日久待我富貴報汝功妻恚怒曰如公等終餓死)¶
(溝中耳何能富貴買臣不能留即聴/去史記淳于髠仰天大笑冠纓索絶)¶
　　别山僧¶
何處名僧到水西乗舟(一作/杯)弄月宿涇溪平明别我上¶
山去手携金䇿踏雲梯騰身轉覺三天近舉足迴看萬¶
嶺低謔浪肯居支遁下風流還與逺公齊此度别離何¶
日見相思一夜暝猿啼(江南通志水西山在寧國府涇/縣西五里林壑邃密下臨涇溪)¶
(舊建寳勝崇慶白雲三寺浮屠對峙樓間參差碧山浮/烟咫尺萬狀晉葛洪劉遺民唐李白杜牧之皆常㳺憩)¶