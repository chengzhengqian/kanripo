朝入天苑中謁帝蓬萊宫青山映輦道碧樹揺烟空謬¶
題金閨籍得與銀臺通待詔奉明主抽毫頌清風歸時¶
落日(胡本/作花)晚蹀躞浮雲驄人馬本無意飛馳自豪雄入¶
門紫鴛鴦金井雙梧桐清歌絃古曲美酒沽新豐快意¶
且為樂列筵坐羣公光景不可留生世如轉蓬早達勝¶
晚遇羞比垂釣翁(天苑禁苑也唐書大明宫在禁苑東/南西接宫城之東北隅長千八百步)¶
(廣千八十步曰東内本永安宫貞觀八年置九年曰大/明宫以備太上皇清暑百官獻貲以助役髙宗以風痺)¶
(厭西内湫濕龍朔三年始大興葺曰蓬萊宫咸亨元年/曰含元宫長安元年復曰大明宫上林賦輦道纚屬顔)¶