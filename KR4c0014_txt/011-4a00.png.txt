　門人武諤深於義(一作/詩)者也質木沉悍慕要離之風¶
　潛釣川海不數數於世間事聞中原作難西來訪余¶
　余愛子伯禽在魯許將冒胡兵以致之酒酣感激援¶
　筆而贈¶
馬如一匹練明日過吳門乃是要離客西來欲報恩笑¶
開燕匕首拂拭竟無言狄犬吠清洛天津成塞垣愛子¶
隔東魯空悲斷腸猿林回棄白璧千里阻同奔君爲我¶
致之輕齎涉淮源精誠合天道不媿逺遊(一作/鄧攸)魂(藝文/類聚)¶