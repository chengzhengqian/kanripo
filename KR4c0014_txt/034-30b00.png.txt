樂府也太白篇什雖繁而自放者多矣然有出乎唐人¶
之上者似晉雜曲而清雋過之天實生才豈易言哉吾¶
定古唐諸樂府攷其正變則其人與世可知矣而獨於¶
太白猶低佪三復云(李詩/緯)¶
太白愠於羣小乃放還山而縱酒以浪游豈得巳哉故¶
於樂府多清怨葢不敢忘君也夫怨生於情而情每於¶
兒女間為切切焉讀者勿以辭害意可矣(李詩/緯)¶
詩至開元天寳間神秀聲律粲然大備李翰林天才縱¶