(陽之郡一夕淪入地中而爲水澤今麻湖是也述異記/和州歴陽淪爲湖昔有書生遇一老姥姥待之厚生謂)¶
(姥曰此縣門石龜眼血出此地當陷爲湖姥後數往視/之門吏問姥姥具荅之吏以硃點龜眼姥見遂走上北)¶
(山顧城遂陷焉魯靈光殿賦雲覆霮䨴呂延濟/註霮䨴繁雲貌  霮徒感切潭上聲䨴音兌)¶
　　草書歌行¶
少年上人號懷素草書天下稱獨步墨池飛出北溟魚¶
筆鋒殺盡中山兔八月九月天氣凉酒徒詞客滿高堂¶
牋麻素絹排數箱宣州石硯墨色光吾師醉後倚繩牀¶
須臾掃盡數千張飄風驟雨驚颯颯落花飛雪何茫茫¶