於江左即南朝矣或過為艶傷麗病者即南朝之罪人¶
也吾唐來有業是者言出天地外思出鬼神表讀之則¶
神馳八極測之則心懐四溟磊磊落落真非世間語者¶
有李太白(皮日休劉/棗強碑文)¶
張碧貞元中人自序其詩云碧嘗讀李長吉集謂春拆¶
紅翠闢門蟄戸其竒峭者不可攻也及覽李太白辭天¶
與俱高青且無際鵾觸巨海瀾濤怒翻則觀長吉之篇¶
若陟嵩之巔視諸阜者耶(唐詩/紀事)¶