十巻與草堂集互有得失因校勘排為二十巻號曰李¶
翰林集今於三館中得李白賦序表讚書頌等亦排為¶
十巻號曰李翰林别集(新唐書藝文志李白草堂集二/十巻李陽氷録此云十巻蓋唐)¶
(書誤也三館昭文館集賢院史館也皆寓崇文院中名/雖有三實止一地為宋時蔵書之府玉海按六典武徳)¶
(四年始置脩文館貞觀二年建史館於禁中專掌國史/開元五年乾元殿東廊寫四部書十三年改集仙殿為)¶
(集賢殿以脩書院為集賢殿書院三館之名肇於此矣/其昭文館𨽻門下省史館寓集賢尚未合為一自梁徙)¶
(汴都舊志未備正明中始於今右長慶門東北小屋數/十楹為三館湫隘庳陋僅庇風雨太平興國中詔有司)¶
(度左升龍門東北車府地為三館棟宇之制皆上親授/三年二月畢功盡遷西館之書分於兩廡貯焉東廊為)¶