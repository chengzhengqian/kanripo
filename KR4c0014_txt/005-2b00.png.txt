　　(沈約晨䇿終南首其旨言雕室麗色不足為/久娛晏安鴆毒滿盈所宜敬忌與君子行異)¶
紫閣連終南青冥天倪色憑崖望咸陽宫闕羅北極萬¶
井驚畫出九衢如絃直渭水銀河清(繆本作/清銀河)横天流不¶
息朝野盛文物衣冠何翕赩廐馬散連山軍容威絕域¶
伊臯運元化衛霍輸筋力歌鐘樂未休榮去老還逼圎¶
光過滿缺太陽移中昃不散東海金何争西輝(蕭本作/何曾西)¶
(飛/)匿無作牛山悲惻愴淚沾臆(太平廣記終南山紫閣/峯去長安城七十里陜)¶
(西志紫閣峯在西安府鄠縣東南三十里旭日射之爛/然而紫其形上聳若樓閣然杜甫詩云紫閣峰隂入渼)¶