君王于是撞鴻鐘發鑾音出鳯闕開宸襟駕玉輅之飛¶
龍厯神州之層岑逰五柞兮瞰三危挾細柳兮過上林¶
攅髙牙以總總兮駐華葢之森森于是擢倚天之劒彎¶
落月之弓崑崙叱兮可倒宇宙噫兮増雄河漢為之却¶
流川岳為之生風羽毛(繆本/作旄)揚兮九天絳獵火然兮千¶
山紅(禮記正義尚書傳曰天子將出撞黄鐘之鐘右五/鐘皆應入則撞蕤賔之鐘左五鐘皆應羽獵賦撞)¶
(鴻鐘建九旒爾雅翼有虞氏之輅謂之鸞車亦曰鸞輅/明堂月令春則乗之蔡邕稱以金為鸞鳥懸鈴其中施)¶
(于衡為遲速之節崔豹古今註亦以為五輅衡上金雀/者朱鳥也口銜鈴鈴謂之鑾禮云衡前朱雀或謂朱雀)¶