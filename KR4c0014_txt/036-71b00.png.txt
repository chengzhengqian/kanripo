舊有唐人出遊圖謂宋之問王維李白高適史白岑參¶
六人多畫七賢不知第七人為誰或云是潘逍遥然未¶
見據(樓鑰攻/媿集)¶
世傳七賢過關圖或以為即竹林七賢屢有人持其畫¶
來求題䟦漫無所據觀其畫衣冠騎從當是晉魏間人¶
物意態若將避地者或謂即論語作者七人像而為畫¶
爾姜南賔舉人曰是開元間冬雪後張説張九齡李白¶
李華王維鄭䖍孟浩然出藍田關遊龍門寺鄭䖍圖之¶