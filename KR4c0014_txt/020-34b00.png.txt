(今故擬之以為名耳楚辭章句搴手取也寒榮/猶寒花也陶淵明詩一觴雖獨進杯盡壺自傾)¶
　　九日龍山飲(九域志太平州有龍山晋大司焉桓/温嘗於九月九日登此山孟嘉為風)¶
　　(飄帽落卽此山也太平府志龍山在當塗縣南十/里蜿蜒如龍蟠溪而卧故名舊志載桓温以重九)¶
　　(日與僚佐登山孟嘉落帽事或云孟嘉落帽之龍/山當在江陵而元和志寰宇記皆云是此山疑必)¶
　　(温移鎮姑/孰時事也)¶
九日龍山飲黄花笑逐臣醉看風帽落舞愛月留人(淮/南)¶
(子季秋之月菊有黄花髙誘註菊色不一而專言黄者/秋令在金以黄為正也史正志菊譜菊草屬也以黄為)¶
(正所以槃/稱黄花)¶