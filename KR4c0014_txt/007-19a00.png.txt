(云梁王不悅遊於兔園今也歌堂淪宇律管埋音孤基/塊立無復曩日之望矣元和郡縣志平臺在宋州虞城)¶
(縣西四十里左傳宋皇國父爲宋平公所築漢梁孝王/大治宫室爲複道自宫連屬於平臺三十餘里與鄒枚)¶
(相如之徒並遊其上卽此也阮籍詠懐詩徘徊蓬池上/還顧望大梁淥水揚洪波曠野莽茫茫走獸交横馳飛)¶
(鳥相隨翔是時鶉火中日月正相望朔風厲/嚴寒陰氣下微霜羈旅無儔匹俛仰懷哀傷)洪波浩蕩¶
迷舊國路遠西歸安可得人生達命豈暇(繆本/作假)愁且飲¶
美酒登高樓平頭奴子搖大扇五月不熱疑(一作/如)淸秋¶
玉(一作/素)盤楊(一作/靑)梅爲君設呉鹽如花皎白(一作/如)雪持¶
鹽把酒但飲之莫學夷齊事高㓗(一作何用孤高比雲/月一作咄咄書空字)¶