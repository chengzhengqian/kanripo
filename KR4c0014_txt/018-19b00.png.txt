縱疎㪚雲壑借巢夷爾去之羅浮我還憩峨眉中闊道¶
萬里霞月遥相思如尋楚狂子瓊樹有芳枝(通與桂州/臨桂縣有)¶
(離水一名桂江水源多桂不生雜樹漢書南有五嶺之/戍顔師古註西自衡山之南東窮於海一山之限耳而)¶
(别標名則有五焉裴氏廣州記曰大庾始安臨賀桂陽/揭陽是為五嶺鄧徳明南康記曰大庾嶺一也桂陽騎)¶
(田嶺二也九真都龎嶺三也臨賀萌渚嶺四也始安越/成嶺五也戴凱之竹譜五嶺之説互有異同余往交州)¶
(行路所見兼訪舊老考諸古志則今南康始安臨賀為/北嶺臨漳寜浦為南嶺五都界内各有一嶺以隔南北)¶
(之水供通南越之地南康臨賀始安三郡通廣州寜浦/臨漳二郡在廣州西南通交州或趙佗所通或馬援所)¶
(併厥跡在焉故陸機詩伐鼓五嶺表道九真也徐廣雜/記以剡松陽建安康樂為五嶺其謬逺矣俞益期與韓)¶