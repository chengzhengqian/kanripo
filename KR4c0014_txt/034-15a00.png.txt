其視杜少陵之憂國憂民豈可同年語哉唐人每以李¶
杜並稱韓退之識見高邁亦惟曰李杜文章在光燄萬¶
丈長無所優劣也至宋朝諸公始知推尊少陵東坡云¶
古今詩人多矣而惟稱杜子美為首豈非以其饑寒流¶
落而一飯未嘗忘君也歟又曰北征詩識君臣大體忠¶
義之氣與秋色爭高可貴也朱文公曰李白見永王璘¶
反便從惥之詩人没頭腦至於如此杜子美以稷契自¶
許未知做得與否然子美却高其救房琯亦正(鶴林/玉露)¶