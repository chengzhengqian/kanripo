東陽素足女㑹稽素舸郎相㸔月未墮白地斷肝腸(唐/書)¶
(地理志婺州東陽郡有東陽縣越州㑹稽郡有㑹稽縣/俱𨽻江南東道白地猶俚語所謂平白地也按謝靈運)¶
(有東陽溪中贈答二詩其一曰可憐誰家婦緑流洗素/足明月在雲間迢迢不可得其一曰可憐誰家郎緑流)¶
(乗素舸但問情若何月就雲中墮/此詩自二作㸃化而出  舸音歌)¶
　　其五¶
鏡湖水如月耶溪女如雪新粧蕩新波光景兩竒絶(鏡/湖)¶
(在㑹稽山陰兩縣界若耶溪在㑹稽/縣東南北流入于鏡湖詳見六巻注)¶
　　浣紗石上女(一統志浣紗石在若耶溪側是西/施浣紗之所或云在苧蘿山下)¶