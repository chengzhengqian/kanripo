(亳仲丁遷敖河亶甲居相祖乙居耿盤庚渡河南居西/亳是五遷也毛詩傳定之方中美衛文公也衛為狄所)¶
(滅東徙渡河野處漕邑齊桓公攘夷狄而封之文公徙/居楚丘始建城市營宫室得其時制百姓恱之國家殷)¶
(富/焉)伏惟陛下因萬人之蕩析乗六合之譸張去扶風萬¶
有一危之近邦就金陵太山必安之成策苟利於物斷¶
在宸衷(書盤庚今我民用蕩析離居書無逸無或胥譸/張為幻孔安國傳譸張誑也劉琨答盧湛書自)¶
(頃輈張困於逆亂李善註輈張驚懼之貌舊說輈譸/通用是太白所用譸張字當作驚懼解  譸音舟)况¶
齒革羽毛之所生楩楠豫章之所出元龜大貝充牣其¶
中銀坑鐵冶連綿相屬剗銅陵為金穴煮海水為鹽山¶