民不可同年而語試為平情論之識子儀為豪傑之士¶
救免其刑責而力為推奬知人之明誠足稱矣若夫雲¶
蒸霧變戡大難而奏膚功為一朝名佐太白初亦不料¶
其至是謂中興勲業太白與有力焉此豈通人之論哉¶
力士獲寵于君士大夫趨附焉太白醉中令其脱靴儼¶
以僕𨽻相視此其平日必先有惡之之念存于中故酒¶
酣之後忽焉觸發而故于帝前辱之其氣可謂豪矣然¶
非沉醉亦未必若是後人深快其事而多為溢美之言¶