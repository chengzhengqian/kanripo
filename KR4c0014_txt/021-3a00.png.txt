朝登大庭庫雲物何蒼然莫辨陳鄭火空霾鄒魯烟我¶
来尋梓慎觀化入寥天古木朔氣多松風如五絃帝圗¶
終冥没嘆息滿山川(左傳昭公十八年宋衛陳鄭皆火/梓慎登大庭氏之庫以望之曰宋)¶
(衛陳鄭也數日皆来告火杜預註大庭氏古國名在魯/城内扵其處作庫髙顯故登以望氣左傳凡分至啟閉)¶
(必書雲物杜預註雲物氣色災變也荘子安排而去化/乃入于寥天一郭象註入于寂寞而與天為一也宋之)¶
(問詩笙歌入玄地詩酒坐寥天/宋書帝圖凝逺瑞羙昭宣)¶
　　登單父陶少府半月䑓(山東通志半月䑓在舊單/縣城東北隅相傳陶沔所)¶
　　(築單縣即唐時之單父縣/也𨽻宋州  單父音善甫)¶