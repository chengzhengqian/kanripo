實碑文因器立名事光(當作/先)於誄是以勒石讚勲者入¶
銘之域樹碑述已者同誄之區焉¶
　　贊曰¶
寫實追虛碑誄以立銘徳慕行文采允集觀風似面聽¶
辭如泣石墨鐫華頽影豈忒¶
　大夫之材(見詮賦篇登/髙能賦注)賤不誄貴(禮記賤不誄貴幼/不誄長禮也惟天)¶
　(子稱天以誄之諸/侯相誄非禮也)魯莊(檀弓魯莊公及宋人戰於乗/丘縣賁父御卜國為右馬驚)¶
　(敗績公隊佐車授綏公曰末之卜也縣賁父曰他日/不敗績而今敗績是無勇也遂死之圉人浴馬有流)¶