而成經矣周書云辭尚體要弗惟好異蓋防文濫也然¶
文術多門各適所好明者弗授學者弗師於是習華隨¶
侈流遁忘反若能確乎正式使文明以健則風清骨峻¶
篇體光華能研諸慮何逺之有哉¶
　　贊曰¶
情與氣偕辭共體並文明以健珪璋乃騁蔚彼風力嚴¶
此骨鯁才鋒峻立符采克炳¶
　剛健(易彖曰大畜剛健篤/實輝光日新其徳)征鳥(禮記月令/征鳥厲疾)錫魏(見詔/䇿篇)¶