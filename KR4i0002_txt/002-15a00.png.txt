賦千有餘首討其源流信興楚而盛漢矣夫京殿苑獵¶
述行序志並體國經野義尚光大既履端於倡序亦歸¶
餘於總亂序以建言首引情本亂以理篇迭致文契按¶
那之卒章閔馬(元作焉/朱改)稱亂故知殷人輯頌楚人理賦¶
斯並鴻裁之寰域雅文之樞轄也至於草區禽族庶(元/作)¶
(鹿曹/改)品雜類則觸興致情因變取㑹擬諸形容則言務¶
纎宻象其物宜則理貴側附斯又小制之區畛竒巧之¶
機要也觀夫荀結隱語事數自環宋發巧談實始淫麗¶