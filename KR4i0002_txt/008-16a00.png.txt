乎比興陳思之黄雀公幹之青松格剛才勁而並長於¶
諷諭叔夜之(闕二/字)嗣宗之(闕二/字)境𤣥思澹而獨得乎優¶
閑士衡之(闕二/字)彭澤之(闕二字以上四句功甫本闕八/字一本増入疎放豪逸四字)¶
心宻語澄而俱適乎(下闕二字一本/有壯采二字)如欲辨秀亦惟摘¶
句常恐秋節至涼颷奪炎熱意悽而詞婉此匹婦之無¶
聊也臨河濯長纓念子悵悠悠志高而言壯此丈夫之¶
不遂也東西安所之徘徊以旁皇心孤而情懼此閨房¶
之悲極也朔風動秋草邊馬有歸心氣寒而事傷此羈¶