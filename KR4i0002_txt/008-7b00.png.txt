才自内發學以外成有學飽而才餒有才富而學貧學¶
貧者迍邅於事義才餒者劬勞於辭情此内外之殊分¶
(御覽/作方)也是以屬意立文心與筆謀才為盟主學為輔佐¶
主佐合德文采必霸才學褊狹雖美少功夫以子雲之¶
才而自奏不學及觀書石室乃成鴻采表裏相資古今¶
一也故魏武稱張子之文為拙然學問膚淺所見不博¶
專拾掇崔杜小文所作不可悉難難便不知所出斯則¶
寡聞之病也夫經典沈深載籍浩瀚實羣言之奥區而¶