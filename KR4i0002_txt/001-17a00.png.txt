宋逸步莫之能追故其敘情怨則鬱伊而易感述離居¶
則愴怏而難懐論山水則循聲而得貎言節候則披文¶
而見時是以枚賈追風以入麗馬揚㳂波而得竒其衣¶
被詞人非一代也故才髙者菀其鴻裁中巧者獵其艷¶
辭吟諷者銜其山川童䝉者拾其香草若能憑軾以倚¶
雅頌懸轡以馭楚篇酌竒而不失其真翫華而不墜其¶
實則顧盻可以驅辭力欬唾可以窮文致亦不復乞靈¶
於長卿假寵於子淵矣¶