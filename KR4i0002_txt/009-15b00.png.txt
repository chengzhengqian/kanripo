世積亂離風衰俗怨並志深而筆長故梗槩而多氣也¶
至明帝纂戎制詩度曲徴篇章之士置崇文之觀何劉¶
羣才迭相照耀少主相仍唯高貴英雅顧盼合章動言¶
成論於時正始餘風篇體輕澹而嵇阮應繆並馳文路¶
矣逮晉宣始基景文克構並跡沈儒雅而務深方術至¶
武帝惟新承平受命而膠序篇章弗簡皇慮降及懐愍¶
綴旒而已然晉雖不文人才實盛茂先揺筆而散珠太¶
沖動墨而横錦岳湛曜聨璧之華機雲摽二俊之采應¶