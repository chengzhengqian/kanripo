力牧伊尹咸其流也篇述者葢上古遺語而戰伐所記¶
者也至鬻熊知道而文王諮詢餘文遺事錄為鬻子子¶
自肇始莫先於兹及伯陽識禮而仲尼訪問爰序道徳¶
以冠百氏然則鬻惟文友李實孔師聖賢並世而經子¶
異流矣逮及七國力政俊乂蠭起孟軻膺儒以罄折莊¶
周述道以翺翔墨翟執儉确之教尹文課名實之符野¶
老治國於地利騶子養政於天文申商刀鋸以制理鬼¶
谷脣吻以䇿勲尸佼(元作狡/栁改)兼總於雜術青史曲綴以¶