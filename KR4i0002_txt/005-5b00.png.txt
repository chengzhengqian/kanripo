命承文受册敢當丕顯雖言筆未分而陳謝可見降及¶
七國未變古式言事於主皆稱上書秦初定制改書曰¶
奏漢定禮儀則有四品一曰章二曰奏三曰表四曰議¶
章以謝恩奏以按劾表以陳請議以執異章者明也詩¶
云為章于天謂文明也其在文物赤白曰章表者標也¶
禮有表記謂徳見于儀其在器式揆景曰表章表之目¶
蓋取諸此也按七略蓺文謠詠必錄章表奏議經國之¶
樞機然闕而不纂者乃各有故事而在職司也前漢表¶