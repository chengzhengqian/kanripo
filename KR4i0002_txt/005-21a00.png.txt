志髙而文偉矣趙至叙(元作贈王/性凝改)離迺少年之激切也¶
至如陳遵占辭百封各意禰衡代書親疎得宜斯又(御/覽)¶
(作/皆)尺牘之偏才也詳總書體本在盡言言以散鬱陶託¶
風采故宜條暢(御覽作/滌蕩)以任氣優柔以懌懐文明從容¶
亦心聲之獻酬也若夫尊貴差序則肅以節文戰國以¶
前君臣同書秦漢立儀始有表奏王公國内亦稱奏書¶
張敞奏書於膠后其義美矣迄至後漢稍有名品公府¶
奏記而郡將奏牋記之言志進巳志也牋者表也表識¶