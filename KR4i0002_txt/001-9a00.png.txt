六義一則情深而不詭二則風清而不雜三則事信而¶
不誕四則義直而不回五則體約而不蕪六則文麗而¶
不淫揚子比雕玉以作器謂五經之含文也夫文以行¶
立行以文傳四教所先符采相濟勵徳樹聲莫不師聖¶
而建言修辭鮮克宗經是以楚豔漢侈流弊不還正末¶
歸本不其懿歟¶
　　贊曰¶
三極彞道訓深稽古致化歸一分教斯五性靈鎔匠文¶