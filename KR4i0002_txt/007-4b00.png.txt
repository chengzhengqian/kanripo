筆先摽三準履端於始則設情以位體舉正於中則酌¶
事以取類歸餘於終則撮辭以舉要然後舒華布實獻¶
替(疑作質/元作贊)節文繩墨以外美材既斵故能首尾圓合條¶
貫統序若術不素定而委心逐辭異端叢至駢贅必多¶
故三準既定次討字句句有可削足見其疎字不得減¶
乃知其宻精論要語極略之體游心竄句極繁之體謂¶
繁與略隨分所好引而伸之則兩句敷為一章約以貫¶
之則一章刪成兩句思贍者善敷才覈者善刪善刪者¶