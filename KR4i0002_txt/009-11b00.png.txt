惑何妍蚩之能制乎若夫善奕之文則術有恒數按部¶
整伍以待情㑹因時順機動不失正數逢其極機入其¶
巧則義味騰躍而生辭氣叢雜而至視之則錦繪聽之¶
則絲簧味之則甘腴佩之則芬芳斷章之功於斯盛矣¶
夫驥足雖駿纆(元作纒/許改)牽忌長以萬分一累且廢千里¶
況文體多術共相彌綸一物攜貳莫不解體所以列在¶
一篇備摠情變譬三十之輻共成一轂雖未足觀亦鄙¶
夫之見也¶