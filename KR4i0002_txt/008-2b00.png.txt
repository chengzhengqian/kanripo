云繁縟絡繹范蔡之說也此以響比辯者也張衡南都¶
云起鄭舞蠒曵(元作蠒抽/按本賦改)緒此以容比物者也若斯之¶
類辭賦所先日用乎比月忘乎興習小而棄大所以文¶
謝於周人也至於揚班之倫曹劉以下圖狀山川影寫¶
雲物莫不纖(疑作/織)綜比義以敷其華驚聽囘視資此効¶
績又安仁螢賦云流金在沙季鷹雜詩云青條若總翠¶
皆其義者也故比類雖繁以切至為貴若刻鵠(元作鶴/謝改)¶
類鶩則無所取焉¶