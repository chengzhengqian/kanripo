兠蔡邕比之俳優其餘風遺文蓋蔑如也自獻帝播遷¶
文學蓬轉建安之末區宇方輯魏武以相王之尊雅愛¶
詩章文帝以副君之重妙善辭賦陳思以公子之豪下¶
筆琳瑯並體貌英逸故俊才雲蒸仲宣委質於漢南孔¶
璋歸命於河北偉長從宦於青土公幹徇質於海隅德¶
璉綜其斐然之思元瑜展其翩翩之樂文蔚休伯之儔¶
于叔(元作/子俶)德祖之侣傲雅觴豆之前雍容袵席之上灑¶
筆以成酣歌和墨以藉談笑觀其時文雅好慷慨良由¶