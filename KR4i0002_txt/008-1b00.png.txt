(一作/託)諷蓋隨時之義不一故詩人之志有二也觀夫興¶
之託諭婉而成章稱名也小取類也大闗雎有别故后¶
妃方德尸鳩貞一故夫人象義義取其貞無從於夷禽¶
德貴其别不嫌於鷙鳥明而未融故發注而後見也且¶
何謂為比蓋寫物以附意颺言以切事者也故金錫以¶
喻明德珪璋以譬秀民螟蛉以類教誨蜩螗以寫號呼¶
澣衣以擬心憂席巻(汪木作/巻席)以方志固凡斯切象皆比¶
義也至如麻衣如雪兩驂如舞若斯之類皆比類者也¶