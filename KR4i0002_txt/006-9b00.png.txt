時其揆一也暨楚之騷文矩式周人漢之賦頌影寫楚¶
世魏之䇿(元作薦許無念/改一本作篇)制顧慕漢風晉之辭章瞻望¶
魏采㩁而論之則黄唐淳而質虞夏質而辨商周麗而¶
雅楚漢侈而豔魏晉淺而綺宋初訛而新從質及訛彌¶
近彌澹何則競今疎古風味(一作/末)氣衰也今才穎之士¶
刻意學文多略漢篇師範宋集雖古今備閲然近附而¶
逺疎矣夫青生於藍絳生於蒨雖踰本色不能復化桓¶
君山云予見新進麗文美而無採及見劉揚言辭常輒¶