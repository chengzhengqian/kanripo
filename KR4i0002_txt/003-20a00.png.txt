巧辭述但謬辭詆戲無益規補自魏代巳來頗非俳優¶
而君子嘲(一本無/嘲字)隱化為謎語謎也者迴互其辭使昏¶
迷也或體目文字或圖象品物纖巧以弄思(元作忠/謝改)淺¶
察以衒辭義欲婉而正辭欲隱而顯荀卿蠶賦巳兆其¶
體至魏文陳思約而宻之髙貴鄉公博舉品物雖有小¶
巧用乖逺大夫觀古之為隱理周要務豈為童稚之戲¶
謔搏髀而抃笑哉然文辭之有諧讔譬九流之有小説¶
葢稗官所采以廣視聽若效而不巳則髠袒而入室旃¶