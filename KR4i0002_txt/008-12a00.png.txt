字形單複妍媸異體心既託聲於言言亦寄形於字諷¶
誦則績在宫商臨文則能歸字形矣是以綴字屬篇必¶
須練擇一避詭異二省聨邊三權重出(元作幽欽/愚公改)四調¶
單複詭異者字體瓌恠者也曹攄詩稱豈不願斯遊褊¶
心惡㕳呶兩字詭異大疵美篇況乃過此其可觀乎聨¶
邊者半字同文者也狀貌山川古今咸用施於常文則¶
齟齬(元作鉏/銛朱改)為瑕如不獲免可至三接三接之外其字¶
林乎重出者同字相犯者也詩騷(元作/驗)適㑹而近世忌¶