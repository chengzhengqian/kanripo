以將閲文情先標六觀一觀位體二觀置辭三觀通變¶
四觀竒正五觀事義六觀宫商斯術既形則優劣見矣¶
夫綴文者情動而辭發觀文者披文以入情㳂波討源¶
雖幽必顯世逺莫見其面覘文輒見其心豈成篇之足¶
深患識照之自淺耳夫志在山水琴表其情況形之筆¶
端理將焉匿故心之照理譬目之照形目瞭則形無不¶
分心敏則理無不達然而俗監之迷者深廢淺售此莊¶
周所以笑折楊宋玉所以傷白雪也昔屈平有言文質¶