體而祝(一作/呪)儀太史所作之讚因周之祝文也凡羣言¶
發華而降神務實修辭立誠在於無媿祈禱之式必誠¶
以敬祭奠之楷宜恭且哀此其大較也班固之祀濛山¶
祈禱之誠敬也潘岳之祭庾婦奠祭之恭哀也舉彚而¶
求昭然可鑒矣盟者明也騂旄白馬珠盤玉敦陳辭乎¶
方明之下祝告於神明者也在昔三王詛盟不及時有¶
要誓結言而退周衰屢盟以及要契始之以曹沫終之¶
以毛遂及秦昭盟夷設黄龍之詛漢祖建侯定山河之¶