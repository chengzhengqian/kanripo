合機不啻自其口出引事乖謬雖千載而為瑕陳思羣¶
才之英也報孔璋書云葛天氏之樂千人唱萬人和聽¶
者因以蔑韶夏矣此引事之實謬也按葛天之歌唱和¶
三人而已相如上林云奏陶唐之舞聽葛天之歌千人¶
唱萬人和唱和千萬人乃相如接人(疑當作推/之二字)然而濫¶
侈葛天推三成萬者信賦妄書致斯謬也陸機園葵詩¶
云庇足同一智生理合異端夫葵能衞足事譏鮑莊葛¶
藟庇根辭自樂豫若譬葛為葵則引事為謬若謂庇勝¶