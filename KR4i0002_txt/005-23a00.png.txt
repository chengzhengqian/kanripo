防偽事資中孚三代玉瑞漢世金竹末代從省易以書¶
翰矣契者結也上古純質結繩執契今𦍑胡徴數負販¶
記緡其遺風歟券者束也明白約束以備情偽字形半¶
分故周稱判書古有鐵券以堅信誓王褒髯奴則券之¶
楷也疏者布也布置物類撮題近意故小券短書號為¶
疏也闗者閉也出入由門闗閉當(一作/由)審庶務在政通¶
塞應詳韓非云孫亶回(元作四/朱改)聖相也而闗於州部蓋¶
謂此也刺者達也詩人諷刺周禮三刺事叙相達若針¶