字去而意留善敷者辭殊而意(汪本/作義)顯字刪而意闕則¶
短乏而非覈辭敷而言重則蕪穢而非贍昔謝艾王濟¶
西河文士張俊(當作/駿)以為艾繁而不可刪濟略而不可¶
益若二子者可謂練鎔裁而曉繁略矣至如士衡才優¶
而綴辭尤繁士龍思劣而雅好清省及雲之論機亟恨¶
其多而稱清新相接不以為病蓋崇友于耳夫美錦製¶
衣脩短有度雖翫其采不倍領袖巧猶難繁况在乎拙¶
而文賦以為榛楛勿剪庸音足曲其識非不鑒乃情苦¶