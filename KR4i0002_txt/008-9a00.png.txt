衞則改事失真斯又不精之患夫以子建明練士衡沈¶
宻而不免於謬曹仁之謬高唐又曷足以嘲哉夫山朩¶
為良匠所度經書為文士所擇朩美而定於斧斤事美¶
而制於刀筆研思之士無慚匠石矣¶
　　贊曰¶
經籍深富辭理遐亘皜如江海鬱若崑鄧文梓共採瓊¶
珠交贈用人若已古來無懵¶
　高宗(易既濟九三高宗/伐鬼方三年克之)箕子(易明夷六五箕/子之明夷利貞)政典(夏/書)¶