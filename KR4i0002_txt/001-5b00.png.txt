義以藏用也故知繁畧殊形隱顯異術抑引隨時變通¶
㑹適徴之周孔則文有師矣是以子(元脱/揚補)政論文必徴¶
於聖稚圭勸學(四字元/脱揚補)必宗於經易稱辨物正言斷辭¶
則備書云辭尚體要弗惟好異故知正言所以立辨體¶
要所以成辭辭成無好異之尤辨立有斷辭之義雖精¶
義曲隱無傷其正言㣲辭婉晦不害其體要體要與㣲¶
辭偕通正言共精義並用聖人之文章亦可見也顔闔¶
以為仲尼飾羽而畫徒(莊子/作從)事華辭雖欲訾聖(訾字一/作此言)¶