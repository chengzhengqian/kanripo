雕削而曲寫毫芥故能瞻言而見貌印(疑作/即)字而知時¶
也然物有恒姿而思無定檢或率爾造極或精思愈疎¶
且詩騷所摽並據要害故後進鋭筆怯於爭鋒莫不因¶
方以借巧即勢以㑹竒善於適要則雖舊彌新矣是以¶
四序紛迴而入興貴閑物色雖繁而析辭尚簡使味飄¶
飄而輕舉情曄曄而更新古來辭人異代接武莫不參¶
伍以相變因革以為功物色盡而情有餘者曉㑹通也¶
若乃山林皋壤實文思之奥府略語則闕詳説則繁然¶