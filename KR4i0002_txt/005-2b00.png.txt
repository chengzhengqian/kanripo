掣靡宻辭貫圓通自稱極思無遺力矣典引所叙雅有¶
懿乎歴鑒前作能執厥中其致義㑹文斐然餘巧故稱¶
封禪麗而不典劇秦典而不實豈非追觀易為明循勢¶
易為力歟至於邯鄲受命攀響前聲風末力寡輯韻成¶
頌雖文理順(元作煩/一作頗)序而不能奮飛陳思魏徳假論客¶
主問答迂緩且已千言勞深勣寡飈燄缺焉兹文為用¶
蓋一代之典章也搆位之始宜明大體樹骨於訓典之¶
區選言於宏富之路使意古而不晦於深文今而不墜¶