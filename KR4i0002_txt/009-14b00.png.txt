補令雖非旁求亦不遐棄及明帝疊耀崇愛儒術肄禮¶
璧堂講文虎觀孟堅珥筆於國史賈逵給札(元作禮/張改)于¶
瑞(元作端/張改)頌東平擅其懿文沛王振其通論帝則藩儀¶
輝光相照矣自安和已下迄至順桓則有班傅三崔王¶
馬張蔡磊落鴻儒才不時乏而文章之選存而不論然¶
中興之後羣才稍改前轍華實所附斟酌經辭蓋厯政¶
講聚故漸靡儒風者也降及靈帝時好辭製造羲皇之¶
書開鴻都之賦而樂松之徒招集淺陋故楊賜號為驩¶