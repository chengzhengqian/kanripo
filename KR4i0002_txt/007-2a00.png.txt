涇渭之流按轡於邪正之路亦可以馭文采矣夫鉛黛¶
所以飾容而盼倩生於淑姿文采所以飾言而辯麗本¶
於情性故情者文之經辭者理之緯經正而後緯成理¶
定而後辭暢此立文之本源也昔詩人什篇為情而造¶
文辭人賦頌為文而造情何以明其然蓋風雅之興志¶
思蓄憤而吟詠情性以諷其上此為情而造文也諸子¶
之徒心非鬱陶茍馳夸飾鬻聲釣世此為文而造情也¶
故為情者要約而寫真為文者淫麗而煩濫而後之作¶