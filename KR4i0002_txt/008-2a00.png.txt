楚襄信讒而三閭忠烈依詩製騷諷兼比興炎漢雖盛¶
而辭人夸毗詩刺道喪故興義銷亡於是賦頌先鳴故¶
比體雲構紛紜雜遝信舊章矣夫比之為義取類不常¶
或喻於聲或方於貌或擬於心或譬於事宋玉高唐云¶
纖條悲鳴聲似竽籟此比聲之類也枚乗莬園云焱焱¶
紛紛若塵埃之間白雲此則比貌之類也賈生鵩賦云¶
禍之與福何異糺纆此以物比理者也王襃洞簫云優¶
柔温潤如慈父之畜子也此以聲比心者也馬融長笛¶