不合崑崙懸(一作/𤣥)圃非經義所載然其文辭麗雅為詞¶
賦之宗雖非明哲可謂妙才王逸以為詩人提耳屈原¶
婉順離騷之文依經立義駟虬乗翳則時乗六龍崑崙¶
流沙則禹貢敷土名儒辭賦莫不擬其儀表所謂金相¶
玉質百世無匹者也及漢宣&KR0008;歎以為皆合經術揚雄¶
諷味亦言體同詩雅四家舉以方經而孟堅謂不合傳¶
褒貶任聲抑揚過實可謂鑒而弗精翫而未覈者也將¶
覈其論必徴言焉故其陳堯舜之耿介稱湯武之祇敬¶