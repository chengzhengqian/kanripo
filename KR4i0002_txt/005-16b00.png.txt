然總要以約文事切而情舉所以太常居下而天子擢¶
上也杜欽之對略而指事辭以治宣不為文作及後漢¶
魯丕(元作平/朱改)辭氣質素以儒雅中䇿獨(一作/以)入髙第凡¶
此五家並前(元作明謝改/又一本作列)代之明範也魏晉巳來稍務¶
文麗以文紀實所失巳多及其來選又稱疾不㑹雖欲¶
求文弗可得也是以漢飲博士而雉集乎堂晉䇿秀才¶
而麏興於前無他怪也選失之異耳夫駁議偏辨各執¶
異見對䇿揄揚大明治道使事深於政術理宻於時務¶