其情也崔寔奏記於公府則崇讓之徳音矣黄香奏牋¶
於江夏亦肅恭之遺式矣公幹牋記麗而規益子桓弗¶
論故世所共遺若略名取實則有美於為詩矣劉廙謝¶
恩喻切以至陸機自理情周而巧牋之為善者也原牋¶
記之為式既上窺乎表亦下睨乎書使敬而不懾簡而¶
無傲清美以惠其才彪蔚以文其響蓋牋記之分也夫¶
書記廣大衣被事體筆劄雜名古今多品是以總領黎¶
庶則有譜籍簿錄醫歴星筮則有方術占試申憲述兵¶