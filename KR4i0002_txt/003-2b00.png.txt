周之辛甲百官箴一篇體義備焉迄至春秋㣲而未絶¶
故魏絳諷君於后羿楚子訓民於在勤戰代巳來棄徳¶
務功銘辭代興箴文委絶至揚雄稽古始範虞箴作卿¶
尹州牧二十五篇及崔胡補綴總稱百官指事配位鞶¶
鑑可徴信所謂追清風於前古攀辛甲於後代者也至¶
於潘勗符節要而失淺温嶠侍臣博而患繁王濟國子¶
引廣(一作/多)事雜(一作/寡)潘尼乗輿義正體蕪凡斯繼作鮮¶
有克衷至於王朗雜箴乃寘巾履得其戒慎而失其所¶