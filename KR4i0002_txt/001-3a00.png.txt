(者字從/御覽增)存乎辭辭之所以能鼔天下者迺道之文也¶
　　贊曰¶
道心惟㣲神理設教光采元聖炳燿仁孝龍圖獻體龜¶
書呈貎天文斯觀民胥以俲¶
　𤣥黄(易夫𤣥黄者天地之/雜也天𤣥而地黄)方圓(大戴禮記天道/曰圓地道曰方)日月¶
　疊璧(易坤靈圖至徳之/萌日月若聨璧)炳蔚(易大人虎變其文炳也/又曰君子豹變其文蔚)¶
　(也/)庖犧畫其始(易繫辭包犧氏之王天下也仰則觀/象於天俯則觀法於地觀鳥獸之文)¶
　(與地之宜近取諸身逺取諸物於是始/作八卦以通神明之徳以類萬物之情)仲尼翼其終¶