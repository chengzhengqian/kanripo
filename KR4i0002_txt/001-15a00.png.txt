　(帝盛徳之應洛水/先温九日乃寒)¶
　　辨騷第五¶
自風雅寢聲莫或抽緒竒文鬱起其離騷哉固巳軒翥¶
詩人之後奮飛辭家之前豈去聖之未逺而楚人之多¶
才乎昔漢武愛騷而淮南作傳以為國風好色而不淫¶
小雅怨誹(元作謗/許改)而不亂若離騷者可謂兼之蟬蜕穢¶
濁之中浮游塵埃之外皭然湼而不緇雖與日月争光¶
可也班固以為露才揚已忿懟沉江羿澆二姚與左氏¶