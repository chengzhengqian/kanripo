　　風骨第二十八¶
詩摠六義風冠其首斯乃化感之本源志氣之符契也¶
是以怊悵述情必始乎風沈吟鋪辭莫先於骨故辭之¶
待骨如體之樹骸情之含風猶形之包氣結言端直則¶
文骨成焉意氣駿爽則文風清(一作/生)焉若豐藻克贍風¶
骨不飛則振采失鮮負聲無力是以綴慮裁篇務盈守¶
氣剛健既實輝光乃新其為文用譬征鳥之使翼也故¶
練於骨者析辭必精深乎風者述情必顯捶字堅而難¶