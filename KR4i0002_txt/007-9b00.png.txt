適㑹莫見定準句司數字待相接以為用章總一義須¶
意窮而成體其控引情理送迎際㑹譬舞容迴環而有¶
綴兆之位歌聲靡曼而有抗墜之節也尋詩人擬喻雖¶
斷章取義然章句在篇如繭之抽緒原始要終體必鱗¶
次啟行之辭逆萌中篇之意絶筆之言追媵(元作勝/謝改)前¶
句之㫖故能外文綺交内義脈注跗萼相銜首尾一體¶
若辭失其朋(元作/明)則羇旅而無友事乖其次則飄寓而¶
不安是以搜句忌於顛倒裁章貴於順序斯固情趣之¶