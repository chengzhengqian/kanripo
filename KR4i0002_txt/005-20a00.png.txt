　(咸和六年正月㑹州郡秀孝於樂賢堂有麏見于前/獲之孫盛以為吉祥夫秀孝天下之彦士樂賢堂所)¶
　(以樂養賢也自喪亂以後風教陵夷秀/孝䇿試四科之實麏興於前或斯故乎)志足文逺(左/傳)¶
　(仲尼曰志有之言以足志文以足言/不言誰知其志言之無文行而不逺)¶
　　書記第二十五¶
大舜云書用識哉所以記時事也蓋聖賢言辭總為之¶
(一作/尚)書書之為體主言者也揚雄曰言心聲也書心畫¶
也聲畫形君子小人見矣故書者舒也舒布其言陳之¶
簡牘取象於夬貴在明決而巳三代政暇文翰頗疎春¶