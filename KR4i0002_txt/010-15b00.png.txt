詈臺孫楚狠(汪作/佷)愎而訟府諸有此類並文士之瑕累¶
文既有之武亦宜然古之將相疵咎實多至如管仲之¶
盜竊呉起之貪淫陳平之汚㸃絳灌之讒嫉㳂兹以下¶
不可勝數孔光負衡據鼎而仄媚董賢況班馬之賤職¶
潘岳之下位哉王戎開國上秩而鬻官囂俗況馬杜之¶
磬懸丁路之貧薄哉然子夏無虧於名儒濬沖不塵乎¶
竹林者名崇而譏減也若夫屈賈之忠貞鄒枚之機覺¶
黄香之淳孝徐幹之沈黙豈曰文士必其玷歟蓋人禀¶