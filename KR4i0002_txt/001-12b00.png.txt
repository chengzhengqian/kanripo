典亦已甚矣是以桓譚疾其虛偽尹敏戲(疑作/嚱)其深瑕¶
張衡發其僻謬荀悦明其詭誕四賢博練論之精矣若¶
乃羲農軒皡之源山瀆鍾律之要白魚赤烏之符黄金¶
紫玉之瑞(元作理/孫改)事豐竒偉辭富膏腴無益經典而有¶
助文章是以後來辭人採摭英華平子恐其迷學奏令¶
禁絶仲豫惜其雜真未許煨燔前代配經故詳論焉¶
　　贊曰¶
榮河温洛是孕圖緯神寳藏用理隱文貴世歴二漢朱¶