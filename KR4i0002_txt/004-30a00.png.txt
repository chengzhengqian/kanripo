諸侯御師則云肅將王誅故分閫推轂奉辭伐罪非唯¶
致果為毅亦且厲辭為武使聲如衝(元作/衡)風所擊(元作/繫)¶
氣似欃槍所掃奮其武怒總其罪人懲其惡稔之時顯¶
其貫盈之數搖奸宄之膽訂信慎之心使百尺之衝摧¶
折於咫書萬雉之城顛墜於一檄者也觀隗囂之檄亡¶
新布(元作/有)其三逆文不雕飾而辭切事明隴右文士得¶
檄之體矣陳琳之檄豫州(元/脱)壯有骨鯁雖奸閹攜養章¶
宻太甚發丘摸金誣過其虐然抗辭書釁皦然露骨(元/作)¶