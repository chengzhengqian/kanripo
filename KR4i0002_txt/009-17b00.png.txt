　野老(帝王世紀帝堯之世天下太和百姓無事有老/人擊壤而歌曰日出而作日入而息鑿井而飲)¶
　(耕田而食帝力/何有於我哉)郊童(列子堯治天下五十年不知天/下治與不治乃㣲服遊於康衢)¶
　(聞童謡云立我蒸民莫匪/爾極不識不知順帝之則)薰風(見明/詩篇)爛雲(見通/變篇)猗歟¶
　(鄭康成詩譜湯受命定天下後世有中宗髙宗者此/三主有受命中興之功時有作詩頌之者商德之壊)¶
　(武王伐紂封紂兄㣲子啟為宋公七世至戴公時大/夫正考父校商之名頌十二篇於周太師以那為首)¶
　(其首章曰/猗歟那歟)周南(詩小序闗雎麟趾之化王者之風/故繫之周南言化自北而南也)邠¶
　風(詩譜豳者后稷之曽孫曰公劉者自邰而出所徙/戎狄之地名至商之末世太王又避戎狄之難而)¶
　(入處於岐陽成王之時周公避流言之難出居東都/思公劉太王居豳之職憂念民事至苦之功以比序)¶