訓詁茫昧通乎爾雅則文意曉然故子夏歎書昭昭若¶
日月之明離離如星辰之行言昭灼也詩主言志詁訓¶
同書摛風裁興藻辭譎喻温柔在誦故最附深衷矣禮¶
以(一作/貴)立體(一本下有/𢎞用二字)據事剬範章條纎曲執而後顯¶
採掇生(疑作/片)言莫非寳也春秋辨理(四句一十六字元/脱朱按御覽補)¶
一字見義五石六鷁以詳畧成文雉門兩觀以先後顯¶
㫖其婉章志晦諒以邃矣尚書則覽文如詭而尋理即¶
暢春秋則觀辭立曉而訪義方隱此聖人之殊致表裏¶