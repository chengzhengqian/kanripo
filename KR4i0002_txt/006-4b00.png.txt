夫情動而言形理發而文見蓋沿隱以至顯因内而符¶
外者也然才有庸儁氣有剛柔學有淺深習有雅鄭並¶
情性所鑠陶染所凝是以筆區雲譎文苑波詭者矣故¶
辭理庸儁莫能翻其才風趣剛柔寧或改其氣事義淺¶
深未聞乖其學體式雅鄭鮮有反其習各師成心其異¶
如面若總其歸塗則數窮八體一曰典雅二曰逺奥三¶
曰精約四曰顯附五曰繁縟六曰壯麗七曰新竒八曰¶
輕靡典雅者鎔式經誥方軌儒門者也逺奥者馥采典¶