榆光武思白水此正對之類也凡偶辭胸臆言對所以¶
為易也徴(元作擬/一作㣲)人之學事對所以為難也幽顯同志¶
反對所以為優也並貴共心正對所以為劣也又以事¶
對各有反正指類而求萬條自昭然矣張華詩稱遊鴈¶
比翼翔歸鴻知接翮劉琨詩言(元在詩/字上)宣尼悲獲麟西¶
狩泣孔丘若斯重出即對句之駢枝也是以言對為美¶
貴在精巧事對所先務在允當若兩事相配而優劣不¶
均是驥在左驂駑為右服也若夫事或孤立莫與相偶¶