故漢置鴻臚以唱拜為讚即古之遺語也至相如屬筆¶
始讚荆軻及遷史固書託讚襃貶約文以總録頌體以¶
論辭又紀傳後(元作侈朱/攷御覽改)評亦同其名而仲治流别謬¶
稱為述失之逺矣及景純注雅動植必讚(一作讚之/從御覽改)義¶
兼美惡亦猶頌之變耳然本其為義(本字從/御覽增)事生奬歎¶
所以古來篇體促而不廣(一作曠從/御覽改)必結言於四字之¶
句盤桓乎數韻之辭約舉以盡情昭灼以送文此其體¶
也發源雖逺而致用葢寡大抵所歸其頌家之細條乎¶