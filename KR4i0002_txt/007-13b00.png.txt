是䕫之一足趻踔而行也若氣無竒類文乏異采碌碌¶
麗辭則昬睡耳目必使理圓事宻聨璧其章迭用竒偶¶
節以雜佩乃其貴耳類此而思理自(汪本/作斯)見也¶
　　贊曰¶
體植必兩辭動有配左提右挈精味兼載炳爍聨華鏡¶
靜含態玉潤雙流如彼珩佩¶
　臯陶贊(見虞書/大禹謨)益陳謨(同/上)文繫(易文言元者善之長/也亨者嘉之㑹也利)¶
　(者義之和也貞者事之幹也君子體仁足以長人嘉/㑹足以合禮利物足以和義貞固足以幹事注同聲)¶