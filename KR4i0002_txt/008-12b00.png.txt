同若兩字俱要則寧在相犯故善為文者富於萬篇貧¶
於一字一字非少相避為難也單複者字形肥瘠者也¶
瘠字累句則纖疎而行劣肥字積文則黯黕(元作黙/朱改)而¶
篇闇善酌字者參伍單複磊落如珠矣凡此四條雖文¶
不必有而體例不無若值而莫悟則非精解至於經典¶
隠曖方冊紛綸簡蠧帛裂三寫易字或以音訛或以文¶
變子思弟子於穆不祀者音訛之異也晉之史記三豕¶
渡河文變之謬也尚書大傳有别風淮雨帝王世紀云¶