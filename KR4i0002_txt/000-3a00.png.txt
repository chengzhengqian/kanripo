文心雕龍輯注原序¶
劉舍人文心雕龍一書葢萟苑之秘寳也觀其苞羅羣¶
籍多所折衷於凡文章利病抉摘靡遺綴文之士茍欲¶
希風前秀未有可舍此而别求津逮者若其使事遣言¶
紛綸葳蕤罕能切究明代梅子庚氏為之疏通證明什¶
僅四三耳畧而弗詳則剙始之難也又句字相㳂既久¶
别風淮雨往往有之雖子庚自謂校正之功五倍於楊¶
用修氏然中間脱訛故自不乏似猶未得為完善之本¶