物以情觀故詞必巧麗麗詞雅義符采相勝如組織之¶
品朱紫畫繪之著𤣥黄文雖新而有質色雖糅而有本¶
(一作/儀)此立賦之大體也然逐末之儔蔑棄其本雖讀千¶
賦愈惑體要遂使繁華損枝膏腴害骨無貴風軌莫益¶
勸戒此揚子所以追悔於雕蟲貽誚於霧縠者也¶
　　贊曰¶
賦自詩出分歧異派寫物圖皃蔚似雕畫㭊滯必揚言¶
庸無隘風歸麗則辭翦美稗¶