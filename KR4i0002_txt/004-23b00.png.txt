昔軒轅唐虞同稱為命命之為義制性之本也其在三¶
代事兼誥誓誓以訓戎誥以敷政命喻自天故授官(元/作)¶
(管/)錫𦙍易之姤象后以施命誥四方誥命動民若天下¶
之有風矣降及七國並稱曰令令者使也秦并天下改¶
命曰制漢初定儀則則命有四品(疑衍一則字/以定儀為讀)一曰䇿¶
書二曰制書三曰詔書四曰戒敕敕戒州部詔誥百官¶
制施赦命策封王侯䇿者簡也制者裁也詔者告也敕¶
者正也詩云畏此簡書易稱君子以制度數禮稱明君¶