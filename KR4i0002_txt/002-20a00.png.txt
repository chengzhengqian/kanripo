以風雅而不變㫖趣徒張虛論有似黄白之偽説矣及¶
魏晉辨頌鮮有出轍陳思所綴以皇子為標陸機積篇¶
惟功臣最顯其褒貶雜居固末代之訛體也原夫頌惟¶
典雅辭必清鑠敷冩似賦而不入華侈之區敬慎如銘¶
而異乎規戒之域揄揚以發藻汪洋以樹義(一作/儀)唯纎¶
曲巧致與情而變其大體所底如斯而巳讚者明也助¶
也(二字從/御覽增)昔虞舜之祀樂正重讚葢唱發之辭也及益¶
讚於禹伊陟讚於巫咸並颺言以明事&KR0008;歎以助辭也¶