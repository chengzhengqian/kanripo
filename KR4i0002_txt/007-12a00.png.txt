運裁百慮髙下相須自然成對唐虞之世辭未極文而¶
臯陶贊云罪疑惟輕功疑惟重益陳謨云滿招損謙受¶
益豈營麗辭率然對爾易之文繫聖人之妙思也序乾¶
四徳句句相銜龍虎類感則字字相儷乾坤易簡則宛¶
轉相承日月往來則隔行懸合雖句字或殊而偶意一¶
也至於詩人偶章大夫聨辭竒偶適變不勞經營自揚¶
馬張蔡崇盛麗辭如宋畫呉冶(畫元作盡冶/元作治朱改)刻形鏤法¶
麗句與深采並流偶意共逸韻俱發至魏晉羣才析句¶