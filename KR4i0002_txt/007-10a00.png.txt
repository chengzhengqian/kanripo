指歸文筆之同致也若夫筆句無常而字有條數四字¶
宻而不促六字格而非緩或變之以三五蓋應機之權¶
節也至於詩頌大體以四言為正唯祈父肇禋以二言¶
為句尋二言肇於黄世竹彈之謠是也三言興於虞時¶
元首之詩是也四言廣於夏年洛汭之歌是也五言見¶
於周代行露之章是也六言七言雜出詩騷而(疑有/脱字)體¶
之篇成於兩漢情數運周隨時代用矣若乃改韻從調¶
所以節文辭氣賈誼枚乗兩韻輒易劉歆桓譚百句不¶