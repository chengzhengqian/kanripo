在曲黄帝雲門理不空綺(朱云當/作絃)至堯有大唐(一作/章)之¶
歌舜造南風之詩觀其二文辭達而巳及大禹成功九¶
序惟歌太康敗徳五子咸怨順美匡惡其來久矣自商¶
暨周雅頌圓備四始彪炳六義環深子夏監絢素之章¶
子貢悟琢磨之句故商賜二子可與言詩自王澤殄竭¶
風人輟采春秋觀志諷誦舊章酬酢以為賓榮吐納而¶
成身文逮楚國諷怨則離騷為刺秦皇滅典亦造仙詩¶
漢初四言韋孟首唱匡諫之義繼軌周人孝武愛文柏¶