也王襃構采以宻巧為致附聲測貌泠然可觀子雲屬¶
意辭人(疑/誤)最深觀其涯度幽逺搜選詭麗而竭才以鑚¶
思故能理贍而辭堅矣桓譚著論富號猗頓宋𢎞稱薦¶
爰比相如而集靈諸賦偏淺無才故知長於諷論不及¶
麗文也敬通雅好辭說而坎壈盛世顯志自序亦蚌病¶
成珠矣二班兩劉弈葉繼采舊說以為固文優彪歆學¶
精向然王命清辯新序該練璿璧産於崑岡亦難得而¶
踰本矣傅毅崔駰光采比肩瑗實踵武能世厥風者矣¶