要終創為傳體傳者轉也轉受經㫖以授於後實聖文¶
之羽翮記籍之冠冕也及至從横之世(及字從/御覽增)史職猶¶
存秦幷七王而戰國有䇿葢錄而弗敘故即簡而為名¶
也漢滅嬴項武功積年陸賈稽古作楚漢春秋爰及太¶
史談世惟執簡子長繼志(元作至/胡改)甄序帝勣比堯稱典¶
則位雜中賢法孔題經則文非元聖故取式吕覽通號¶
曰紀紀綱之號亦宏稱也(元脱/謝補)故本紀以述皇王列傳¶
以總侯伯八書以鋪政體十表以譜年爵雖殊古式而¶