　(見櫟社樹匠石不顧曰此不材/之木也嵇康琴賦匠石奮斤)文梓(呉越春秋越王/使木工伐木天)¶
　(生神木一雙陽為/文梓陰為楩柟)無懵(左傳不與於㑹亦無瞢/焉注瞢悶也瞢與懵同)¶
　　練字第三十九¶
夫文象列而結繩移鳥跡明而書契作斯乃言語之體¶
貌而文章之宅宇也蒼頡造之鬼哭粟飛黄帝用之官¶
治民察先王聲教書必同文輶軒之使紀言殊俗所以¶
一字體摠異音周禮保(張本有/章字)氏掌教六書秦滅舊章¶
以吏為師及李斯刪籀而秦篆興程邈造隸而古文廢¶