末勝其本則秦女楚珠復在於兹矣又對䇿者應詔而¶
陳政也射䇿者探事而獻説也言中理準譬射侯中的¶
二名雖殊即議之别體也古之造士選事考言漢文中¶
年始舉賢良鼂錯對䇿蔚為舉首及孝武益明旁求俊¶
乂對䇿者以第一登庸射䇿者以甲科入仕斯固選賢¶
要術也觀鼂氏之對證騐古今辭裁以辨事通而贍超¶
升髙第信有徴矣仲舒之對祖述春秋本隂陽之化究¶
列代之變煩而不慁者事理明也公孫之對簡而未博¶