枚臯之屬應對固無方篇章亦不匱遺風餘采莫與比¶
盛越昭及宣實繼武績馳騁石渠暇豫文㑹集雕篆之¶
軼材發綺縠之高喻於是王襃之倫底祿待詔自元暨¶
成降意圖籍美(元作/笑)玉屑之譚(元作/諫)清金馬之路子雲¶
鋭思於千首子政讐校於六藝亦已美矣爰自漢室迄¶
至成哀雖世漸百齡辭人九變而大抵所歸祖述楚辭¶
靈均餘影於是乎在自哀平陵替光武中興深懐圖讖¶
頗畧文華然杜篤獻誄以免刑班彪參奏(元作表張/儁度改)以¶