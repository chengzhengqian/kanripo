迺怡然而喜大哉聖人之難見也乃小子之垂夢歟自¶
生人以來未有如夫子者也敷讚聖旨莫若注經而馬¶
鄭諸儒𢎞之已精就有深解未足立家唯文章之用實¶
經典枝條五禮資之以成六典因之致用君臣所以炳¶
煥軍國所以昭明詳其本源莫非(一作/外)經典而去聖久¶
逺文體解散辭人愛竒言貴浮詭飾羽尚畫文繡鞶帨¶
離本彌甚將遂訛濫蓋周書論辭貴乎體要尼父陳訓¶
惡乎異端辭訓之異宜體於要於是搦筆和墨乃始論¶