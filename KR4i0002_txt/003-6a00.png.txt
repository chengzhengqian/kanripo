周世盛徳有銘誄之文大夫之材臨喪能誄誄者累也¶
累其徳行旌之不朽也夏商巳前其詳靡聞周雖有誄¶
未被於士又賤不誄貴幼不誄長在萬乗則稱天以誄¶
之讀誄定謚其節文大矣自魯莊戰乗丘始及於士逮¶
尼父卒哀公作誄觀其憖遺之切嗚呼之歎雖非叡作¶
古式存焉至栁妻之誄惠子則辭哀而韻長矣暨乎漢¶
世承流而作揚雄之誄元后文實煩穢沙麓撮其要而¶
摯疑成篇(有疑/誤)安有累徳述尊而濶略四句乎杜篤之¶