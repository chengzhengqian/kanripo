而志氣統其闗鍵物沿耳目而辭令管其樞機樞機方¶
通則物無隱貌闗鍵將塞則神有遯心是以陶鈞文思¶
貴在虚靜疏瀹五藏澡雪精神積學以儲寳酌理以富¶
才研閲以窮照馴致以懌(一作/繹)辭然後使𤣥解之宰尋¶
聲律而定墨獨照之匠闚意象而運斤此蓋馭文之首¶
術謀篇之大端夫神思方運萬塗競萌規矩虚位刻鏤¶
無形登山則情滿於山觀海則意溢於海我才之多少¶
將與風雲而並驅矣方其搦翰氣倍辭前暨乎篇成半¶