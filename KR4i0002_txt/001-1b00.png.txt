秀實天地之心(一本實上有人/字心下有生字)心生而言立言立而文¶
明自然之道也傍及萬品動植皆文龍鳯以藻繪呈瑞¶
虎豹以炳蔚凝姿雲霞雕色有踰畫工之妙草朩賁華¶
無待錦匠之竒夫豈外飾盖自然耳至於林籟結響調¶
如竽瑟泉石激韻和若球鍠故形立則章成矣聲發則¶
文生矣夫以無識之物欝然有彩有心之器其無文歟¶
人文之元肇自太極幽贊神明易象惟先庖犧畫其始¶
仲尼翼其終而乾坤兩位獨制文言言之文也天地之¶