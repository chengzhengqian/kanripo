夫形而上者謂之道形而下者謂之器神道難摹精言¶
不能追其極形器易寫壯辭可得喻其真才非短長理¶
自難易耳故自天地以降豫入聲貌文辭所被夸飾恒¶
存雖詩書雅言風格訓世事必宜廣文亦過焉是以言¶
峻則嵩高極天論狹則河不容舠說多則子孫千億稱¶
少則民靡孑遺襄陵舉滔天之目倒戈立漂杵之論辭¶
雖已甚其義無害也且夫鴞音之醜豈有泮林而變好¶
荼味之苦寧以周原而成飴並意深襃讃故義成矯飾¶