盛矣蔡邕銘思獨冠古今橋(元作僑/孫改)公之鉞(元作/箴)吐納¶
典謨朱穆之鼎全成碑文溺所長也至如敬通雜器準¶
矱戒銘而事非其物繁略違中崔駰品物讚多戒少李¶
尤積篇義儉辭碎著龜神物而居博弈之中衡斛嘉量¶
而在臼杵之末曾名品之未暇何事理之能閑哉魏文¶
九寳器利辭鈍唯張載(元作采/謝改)劔閣其才清采迅足駸¶
駸後發前至勒銘岷漢得其宜矣箴者所以攻疾防患¶
喻鍼石也斯文之興盛於三代夏商二箴餘句頗存及¶