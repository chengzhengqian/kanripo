大畧也江左篇製溺乎𤣥風嗤笑徇務之志崇盛亡機¶
之談袁孫巳下雖各有雕采而辭趣一揆莫與争雄所¶
以景純仙篇挺㧞而為俊矣宋初文詠體有因革莊老¶
告退而山水方滋儷采百字之偶争價一句之竒情必¶
極貎以寫物辭必窮力而追新此近世之所競也故鋪¶
觀列代而情變之數可監撮舉同異而綱領之要可明¶
矣若夫四言正體則雅潤為本五言流調則(兩則字從/御覽增)¶
清麗居宗華實異用唯才所安故平子得其雅叔夜含¶