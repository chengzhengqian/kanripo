不韋春秋六論昭列至石渠論藝白虎通講聚述聖言¶
通經論家之正體也及班彪王命嚴尤(元作允/朱改)三將敷¶
述昭情善入史體魏之初霸術兼名法傅嘏王粲校練¶
名理迄至正始務欲守文何晏之徒始盛𤣥論於是聃¶
周當路與尼父争塗矣詳觀蘭石之才性仲宣之去代¶
叔夜之辨聲太初之本元輔嗣之兩例平叔之二論並¶
師心獨見鋒頴精宻葢人倫之英也至如李康運命同¶
論衡而過之陸機辨亡(元作正/謝改)效過秦而不及然亦其¶