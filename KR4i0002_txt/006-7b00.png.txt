性殆不可勝並重氣之㫖也夫翬翟備色而翾翥百步¶
肌豐而力沈也鷹隼乏采而翰飛戾天骨勁而氣猛也¶
文章才力有似于此若風骨乏采則鷙集翰林采乏風¶
骨則雉竄文囿唯藻耀而髙翔固文筆之鳴鳯也若夫¶
鎔鑄(一作/冶)經典之範翔集子史之術洞曉情變曲昭文¶
體然後能孚(注作/莩)甲新意雕畫竒辭昭體故意新而不¶
亂曉變故辭竒而不黷若骨采未圓風辭未練而跨略¶
舊規馳騖新作雖獲巧意危敗亦多豈空結竒字紕繆¶