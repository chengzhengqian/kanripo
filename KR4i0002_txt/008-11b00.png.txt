趣幽旨深讀者非師傳不能析其辭非博學不能綜其¶
理豈直才懸抑亦字隠自晉來用字率從簡易時並習¶
易人誰取難今一字詭異則羣句震驚三人弗識則將¶
成字妖矣後世所同曉者雖難斯易時所共廢雖易斯¶
難趣舍之間不可不察夫爾雅者孔徒之所纂(元作慕/許改)¶
而詩書之襟帶也倉頡者李斯之所輯而鳥籀之遺體¶
也雅以淵源詁訓頡以苑囿竒文異體相資如左右肩¶
股該舊而知新亦可以屬文若夫義訓古今興廢殊用¶