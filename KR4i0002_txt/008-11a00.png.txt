漢初草律明著厥法太史學童教試六體又吏民上書¶
字謬輒劾是以馬字缺畫而石建懼死雖云性慎亦時¶
重文也至孝武之世則相如譔篇及宣成二帝徴集小¶
學張敞以正讀傳業揚雄以竒字纂訓並貫練雅頌摠¶
閲音義鴻(元作鳴/朱改)筆之徒莫不洞曉且多賦京苑假借¶
形聲是以前漢小學率多瑋字非獨制異乃共曉難也¶
暨乎後漢小學轉疎複文隠訓臧否太半及魏代綴藻¶
則字有常檢追觀漢作翻成阻奥故陳思稱揚馬之作¶