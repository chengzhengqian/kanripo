大夫處世懐寳挺秀辨雕萬物智周宇宙立徳何隱含¶
道必授條流殊述若有區囿¶
　風后(漢藝文志風后十三篇注/圖二巻黄帝臣依託也)力牧(藝文志力牧二/十二篇注六國)¶
　(時所作託之力/牧力牧黄帝相)伊尹(藝文志伊尹五十一篇注湯相/又伊尹説二十七篇注其語淺)¶
　(薄似依/託也)鬻熊(子略鬻子年九十見文王王曰老矣鬻/子曰使臣捕獸逐麋巳老矣使臣坐䇿)¶
　(國事尚少也文王師焉著/書二十二篇名曰鬻子)伯陽(史記老子者姓李氏/名耳字伯陽孔子適)¶
　(周問禮於老子謂弟子曰老子其猶龍耶老子居周/久之見周之衰遂去至闗闗令尹喜曰子將隱矣彊)¶
　(為我著書迺著書上下篇言/道徳之意五千餘言而去)孟軻(史記孟軻鄒人也/受業子思之門人)¶