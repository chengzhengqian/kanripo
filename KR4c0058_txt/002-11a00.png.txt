鳴髙樹衆鳥相因依東方有一士嵗暮常苦飢主人數
相問脉脉今何為貧賤亦有樂且願掩一作/守柴扉
火雲流素月三五何明明光曜侵白日賢愚迷至精四
時更變化天道有虧盈常恐今已没須臾還復生
河梁暮相遇一作/逢草草不復言漢家正離亂王粲别荆
蠻野澤何蕭條悲風振空山舉頭是星辰念我何時還
親愛久別散形神各離遷未為生死訣長在心目間
有鳥東西來哀鳴過我前願飛浮雲外飲啄見青天