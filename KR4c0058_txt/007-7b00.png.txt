饑凍憂身託蓮花宫安閑賴禪伯復得疎塵䝉覽君郢
曲文詞彩何沖融謳吟不能已頓覺形神空
　　　荅韓愈李觀别因獻張徐州
富别愁在顔貧别愁銷骨懶磨舊銅鑑畏見新髮白古
樹春無花子規啼有血離絃不堪聽一聽四五絶世途
非一險俗慮有千結有客步大方驅車獨迷轍故人韓
與李逸翰雙皎潔哀我摧折歸贈詞縱横設徐方國東
樞元戎天下傑禰生一作/衡投刺遊王粲吟詩謁髙情無