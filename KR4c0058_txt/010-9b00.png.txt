峽水劒㦸獰峽舟霹靈翔因依虺蜴手起坐風雨忙峽
旅多竄官峽氓多非良滑心不可求滑習積已長漠漠
涎霧起齗齗涎水光渇賢如之何忽在水一作/此中央
梟䲭作人語蛟虬吸山波能於白日間諂欲晴風和駭
智蹶衆命藴腥布深蘿齒泉無底貧鋸涎在處多仄樹
鳥不巢踔猿相過峽哀不可聽峽怨其奈何
　　　杏殤九首并序/
　　　　杏殤花乳也霜翦而落因悲昔嬰故作是詩