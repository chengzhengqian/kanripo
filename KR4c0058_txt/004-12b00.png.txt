洞庭如瀟湘疊翠蕩浮碧松桂無赤日風物饒清激逍
遥展幽韻參差逗良覿道勝不知疲冥搜自無斁曠然
青霞抱永矣白雲適崆峒非凡鄉蓬瀛在仙籍無言從
逺尚還思君子識一作兹焉/與之敵波濤潄古岸鏗鏘辨竒石
靈響非外求殊音自中積人皆走煩濁君能致虚寂何
以袪擾擾叩調清淅淅既懼豪華損誓從詩書益一舉
獨往姿再揺飛遁跡山深有變異意愜無驚惕采翠奪
日月照曜迷晝夕松齋何用掃蘿院自然滌業峻謝煩