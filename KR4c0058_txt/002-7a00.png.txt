嵗嵗改利心朝朝新孰知冨生禍取冨不取貧寶玉忌
出璞出璞先為塵松栢忌出山出山先為薪君子隱石
壁道書為我鄰寢興思其義澹泊味始眞陶公自放歸
尚平去有依草木擇地生禽鳥順性飛青青與冥冥所
保各不違
　　　獨愁一作/獨怨
前日逺別離昨日生白髮欲知萬里情曉臥半牀月常
恐百蟲鳴使我芳草歇