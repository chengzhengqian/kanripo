　　　贈李觀觀初/登第誰言形影親燈滅影去身誰言魚水歡水竭魚枯一作/損
鱗昔為同恨客今為獨笑人捨予在泥轍飄跡上雲津
卧木易成蠧棄花難再春何言對芳景愁望極蕭晨埋
劒誰識氣匣絃日生塵願君語髙風為余問蒼旻
　　　呉安西館贈從弟楚客一無/客字
䝉籠楊柳館中有南風生風生今為誰湘客多逺情孤
枕楚水夢獨帆楚江程覺來殘恨深一作/心尚與歸路并