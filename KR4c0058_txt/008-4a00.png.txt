　　　送從舅端適楚地
歸情似泛空飄蕩楚波中羽扇掃輕汗布帆篩細風江
花折菡萏岸影泊梧桐元舅唱離别賤生愁不窮
　　　送盧汀侍御歸天徳幕
仲宣領騎射結束皆少年匹馬黄河岸射鵰清霜天旌
旗防日北道路上雲巔古雪無銷鑠新氷有堆填清溪
徒聳誚白璧自招賢豈比重思者閉門方獨全
　　　送草書獻上人歸廬山