　　　奉同朝賢送新羅使
淼淼望逺國一萍秋海中恩傳日月外夢在波濤東浪
興豁胷臆泛程舟虚空既兹吟仗信亦以難私躬實怪
賞不足異鮮恱多叢安危所繫重征役誰能窮彼俗媚
文史聖朝富才雄送行數百首各以鏗竒工冗𨽻竊抽
韻孤屬思将同
　　　留弟郢不得送之江南
剛有下水船白日留不得老人獨自歸苦淚滿眼黒