岳岳冠蓋彦英英文字雄瓊音獨聴時塵韻固不同春
雲生紙上秋濤起胷中時吟五君詠再舉七子風何幸
松桂侣見知勤苦功願將黄鶴翅一借飛雲空
　　　贈崔純亮
食薺腸亦苦强歌聲無歡出門即有礙誰謂天地寛有
礙非遐方長安大道傍小人知慮險平地生太行鏡破
不改光蘭死不改香始知君子心交久道益彰君心與
我懷離别俱迴遑譬如浸蘖泉流苦來一作/已日長忍泣