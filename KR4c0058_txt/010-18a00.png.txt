天則疾病得之矣魚可安于水而不可翫于水其失也
在乎恣波浪而不迴也人可安于天而不可翫于天其
失也在乎恣嗜慾而不迴也所謂安于天者法天之味
而食之食不違于四時也法天之聽而聽之聽不違于
五節也法天之明而視之視不違于五色也食與視聽
苟違于天則疾病得之矣故曰君子法天而行身也小
人翫天而棄身也書之座右嵇康猶有所棄秦之醫和
晉之杜蒯其亦不書于右則何以為君子之座哉良藥