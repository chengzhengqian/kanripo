曉上荒凉原弔彼冥寞魂眼咽此時淚耳悽在日言寂
寂千萬年墳鎖孤松根
　　　覽崔爽遺文因抒幽懷崔君殁/于南方
墮淚數首文悲結千里墳蒼旻且留我白日空遺君仙
鶴未巢月衰鳯先墜雲清風獨起時舊語如再聞瑤草
罷葳蕤桂花休氛氲萬物與我心相感呉江濆
　　　峽哀十首
昔多相與笑今誰相與哀峽哀哭幽魂一作/夢噭噭風吹