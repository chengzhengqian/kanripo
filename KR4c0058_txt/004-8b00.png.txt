南山塞天地日月石上生髙峯夜留景太白峯西黄/昏後見餘日深
谷晝未明山中人自正路險心亦平長風驅松栢聲拂
萬壑清到此悔讀書朝朝近浮名
　　　遊終南龍池寺
飛鳥不到處僧房終南巔龍在水長碧雨開山更鮮步
出白日上坐依清溪邊地寒松桂短石險道路一作/苔磴偏
晚磬送歸客數聲落遥天
　　　南陽公請東櫻桃亭子春讌