君子量不極胷吞百川流嫉邪霜氣直問俗春辭柔日
戸晝輝静月杯宵景幽詠驚芙蓉發笑激風飈秋鸞步
獨無侣鶴音仍寡儔幸沾分寸顧散此千萬憂
　　　贈蘇州韋郎中使君
謝客吟一聲霜落羣聴清文含元氣柔鼓動萬物輕嘉
木依性植曲枝亦不生塵埃徐庾詞金玉曹劉名章句
作雅正江山益鮮明蘋萍一浪草菰蒲片池榮曽是康
樂詠如今搴其英顧惟菲薄質亦願將此并