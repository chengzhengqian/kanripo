　　　自商行謁復州盧使君䖍
一身遶千山逺作行路人未遂東呉歸暫出西京塵仲
宣荆州客今余一作/為竟陵賔往蹟雖不同託意皆有因
商嶺莓苔滑石坡上下頻江漢沙泥潔水白一作/永日光景
新獨淚起殘夜孤吟望初晨驅馳竟何事章句依深仁
　　　夢澤行
楚山争蔽虧日月無全輝楚路遶迴惑旅人有一作/多迷
歸騏驥思北首鷓鴣願南飛我懷京雒遊未厭風塵衣