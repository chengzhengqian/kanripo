山川淨麥熟草木涼楚淚滴章句京塵染衣裳贈君無
餘他久要不可忘
　　　送黄構擢第後歸江南
澹澹滄海氣結成黄香才㓜齡思奮飛弱冠遊靈臺一
鶚顧喬木衆禽不敢猜一驥騁長衢衆獸不敢陪遂得
㑹風雨感通如雲雷至矣小宗伯確乎心不回能令幽
静人聲實喧九垓却憶江南道祖筵花裏開春風不能
别别罷空徘徊