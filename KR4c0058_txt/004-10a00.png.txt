巖谷不自勝水木幽竒多朔風入空曲涇一作/逕流無大
波迢遥逗難盡參差勢相羅雪霜有時洗塵土無由和
潔冷誠未厭晚步將如何
出曲水未斷入山深更重泠泠若仙語皎皎多異容萬
響不相雜四時皆自濃日月㸦分照雲霞各生峯久迷
向方理逮兹聳前蹤
荒䇿每恣逺戅步難自迴已抱苔蘚疾一作/病尚凌潺湲
隈驛驥苦銜勒籠禽恨摧頽實力苟未足浮誇信悠哉