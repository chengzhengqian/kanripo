　　　荅盧䖍故園見寄
訪舊無一人獨歸清雒春花聞一作/開哭聲死水見别容
新亂後故鄉宅多為行路塵因悲楚左右謗玉不知珉
　　　汝墳䝉從弟楚材見贈時郊将入秦楚材適楚
朝為主人心夕作行客吟汝水忽凄咽汝風流苦音北
闕秦門髙南路一作/山楚石深分淚灑白日離腸繞青岑
何以寄逺懐一作/我書黄鶴能相尋
　　　同從叔簡酬盧殷少府