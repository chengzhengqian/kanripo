邂逅失途成不調古人結交而重義今人結交而重利
勸人一種種桃李種亦直須遍天地一生不愛囑人事
囑即直須為生死我亦不羡季倫冨我亦不笑原憲貧
有財有勢即相識無財無勢同路人因知世事皆一作/只
如此却向東溪臥白雲
　　　寓言
誰言碧山曲不廢青松直誰言濁水泥不汚明月色我
有松月心俗騁風霜力貞明既如此摧折安可得