蜜蜂為主各磨牙咬盡村中萬木花君家甕甕今應滿
五色冬籠甚可誇
　　　遊枋口二首
一步復一步出行一作/行路千里幽為取山水意故作寂寞
遊太行青巔髙枋口碧照浮明明無底鏡泛泛忘機鷗
老逸不自限病狂不可周恣閑饒淡薄怠玩多淹留芳
物競晼晚緑梢挂新柔和友鶯相遶言語亦以稠一作/和友
鶻相逺飛/鷹亦以稠始知萬類然静躁難相求