康樂寵詞客清宵意無窮徴文北山一作/牕外借月南樓
中千里愁併盡一樽歡暫同胡為戛楚琴一作/瑟淅瀝起
寒風
　　　同年春燕
少年三十士嘉㑹良在兹髙歌揺春風醉舞摧花枝意
蕩晼晚景喜凝芳菲時馬跡攅騕䮍樂聲韻參差視聴
改舊趣物象含新姿紅雨花上滴緑煙柳際垂淹中講
精義南皮獻清詞前賢與今人千載為一期明鑒有皎