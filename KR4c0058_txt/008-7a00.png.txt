廢瑟難為絃南風難為歌幽幽拙疾中怱怱浮夢多清
韻始嘯侣雅言相與和訟閑毎往招祖送奈若何牽苦
強為贈邦邑光峩峩　　　溧陽唐興寺觀薔薇花同諸公餞陳明府
忽驚紅琉璃千艶萬艶開佛火不燒物淨香空徘徊花
下印文字林間詠觴杯羣官餞宰官此地車馬來
　　　送栁淳
青山臨黄河下有長安道世上名利人相逢不知老