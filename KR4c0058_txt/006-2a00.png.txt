鵶路不可越二十六渡溪有物飲碧水髙林挂青蜺厯
覽道更險驅使跡頻暌視聴易常主心魂㸦相迷浪石
忽揺動沙堤信難躋危峯紫霄外古木浮雲齊出阻望
汝羣大賢多招攜疲馬戀舊秣羇禽思故棲應憐泣楚
玉棄置如塵泥
　　　獨宿峴首憶長安故人
月迴一作/迥無隠物況復大江秋江城與沙村人語風颼
飀峴亭當此時故人不同遊故人在長安亦可將夢求