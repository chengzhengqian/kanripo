　　　江邑春霖奉贈陳侍御
江上花木凍雨中零落春應由放忠直在此成漂淪嘉
艷皆損汚好音難殷勤天涯多逺限雪涕盈芳辰坐哭
青草上卧吟幽水濵興言念風俗得意唯波鱗枕蓆病
流濕簷楹苦飛津始知呉楚水不及京洛塵風浦蕩歸
棹泥陂陷征輪兩途日無遂相贈唯沾巾　　　溧陽秋霽
晚雨曉猶在蕭寥激前階星星滿衰鬢耿耿入秋懐舊