　　　嚴河南
赤令風骨峭語言清霜寒不必用雄威見者毛髮攅我
有赤令心未得赤令官終朝衡門下忍志將筑彈君從
西省郎正有東洛觀洛民蕭條久威恩憫撫難苦竹聲
嘯雪夜齋聞千竿詩人偶寄耳聴苦心多端多端落杯
酒酒中方得歡隠士多隠酒此言信難刋取次令坊沽
舉止務在寛何必紅燭嬌始言清宴䦨丈夫莫矜莊矜
莊不中㸔