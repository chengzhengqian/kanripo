　　　又上養生書
天之與人一其道也天地不棄於人人自棄於天天可
棄於人乎曰不可人自棄也已曰人皆棄之乎曰賢人
君子不棄也凡人棄之可天有殺物之心而無棄物之
心天有棄物之心則萬物莫能生矣是故君子之于萬
物皆不棄也而況於身乎棄其身是棄其後也棄其後
是棄其先也故曰君子之道豈易哉敢不法天而行身
乎所以君子養其身養其公也小人養其身養其私也