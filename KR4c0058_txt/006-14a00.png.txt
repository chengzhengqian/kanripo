古人留清風千載遥贈君破松見貞心裂竹㸔直文殘
月色不改髙賢徳常新家懷詩書富宅抱草木貧安得
一蹄泉來化千尺鱗含意永不語釣璜幽水濵
　　　　章仇將軍良棄功守貧
飲君江海心詎一作/誰能辨淺深揖君山岳徳誰能齊嶔
岑東海精為月西岳氣凝金進則萬景晝一作/盡退則羣
物隂我欲薦此言天門峻沈沈風飈亦感激為我颼飀
吟