遺嬰盡雛乳何況肉骨枝心腸結苦誠胷臆垂甘滋事
已出古表誰言獨今竒賢人母萬物愷悌流前詩
　　　哭李觀
志士不得老多為直氣傷阮公終日哭壽命固難長顔
子既殂謝孔門無輝光文星落竒曜寶劒摧脩芒常作
金應石忽為宫别商為爾弔琴瑟㫁絃難再張偏轂不
可轉隻翼不可翔清塵無吹嘘委地難飛揚此義古所
重此風今已亡自聞喪元賔一日八九狂沈痛此丈夫