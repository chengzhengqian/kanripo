不逺飛去蓬蒿正繁新蒿粒無人爭食之足為珍莫覷
飜車粟覷飜罪有因黄雀不知言贈之徒慇懃
　　　有所思桔橰烽火晝不滅客路迢迢信難越古鎭刀攅萬片霜
寒江浪起千堆雪此時西去定如何空使南心逺凄切
　　　求仙曲
仙敎生為門仙宗靜為根持心若妄求服食安足論鏟
惑有靈藥餌眞成本源自當出塵網馭鳳登崑崙