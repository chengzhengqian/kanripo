　　　燭蛾
燈前雙舞蛾厭生何太切想爾飛來心惡明不惡滅天
若百尺髙應去掩明月
　　　和錢侍郎甘露
𤣥天何以言瑞露青松繁忽見垂書跡還驚涌澧源春
枝晨嫋嫋香味曉翻翻子禮忽來獻臣心固易敦清風
惜不動薄霧肯䝉昬嘉晝色更晶仁慈久乃存一方難
獨占天下恐爭論側聽飛中使重榮華一作/萃徳門從公