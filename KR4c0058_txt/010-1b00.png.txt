殷辛帝天下厭為天下尊乾綱既一㫁賢愚無二門佞
是福身本忠是喪己源餓虎不食子人無骨肉恩日影
不入地下埋寃死魂有骨不為土應作直木根今來過
此鄉下馬吊此墳静念君臣間有道誰敢論
　　　弔元魯山十首
摶鷙有餘飽魯山長饑空豪人飫鮮肥魯山飯蒿蓬食
名皆霸官食力皆堯農君子恥新態魯山與古終天璞
本平一人巧生異同魯山不自剖全璞竟没躬一作/窮