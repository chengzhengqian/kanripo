萱草女兒花不解壯士憂壯士心是劒為君射斗牛朝
思除國讎一作/難暮思除國讎計盡山河畫意窮草木籌
智士日千慮愚夫唯四愁何必在波濤然後驚一作/生沈
浮伯倫心不醉四皓迹難留出處各有時衆議徒啾啾
　　　路病
病客無主人艱哉求臥難飛光走道路内火焦肺肝欲
飲井泉竭欲醫囊用單稚顔能幾日壯志忽已殘人子
不言苦歸書但云一作/言安愁環在我腸宛轉終無端