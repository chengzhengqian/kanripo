席上印病文腸中轉愁盤疑懷無所憑虛聴多無端梧
桐枯崢嶸聲響如哀彈一尺月透戸仡栗如劒飛老骨坐亦驚病力所尚微蟲
苦貪一作/含剪色鳥危巢焚輝孀娥理故絲一作/煩緒孤哭一/作
坐/抽餘噫浮年不可追衰步多夕歸
秋至老更貧破屋無門扉一片月落牀四壁風入衣疎
夢不復逺弱心良易歸商葩將去一作/老緑繚繞爭餘輝
野步踏事少病謀向物違幽幽草根蟲生意與我微