芙蓉濕曉露秋别南浦中鴛鴦巻一作/有新贈遙戀東牀
空碧水不息浪清溪易生風參差坐一作/路成阻飄颻去
一作/恨無窮孤雲目雖㫁明月心相通私情詎銷鑠積芳
在春叢
　　　贈姚怤别
美人廢琴瑟不是無巧彈聞君郢中唱始覺知音難驚
蓬無還根馳水多分瀾倦客厭出門疲馬思解鞍何以
冩此心贈君握中丹