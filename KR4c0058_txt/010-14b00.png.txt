　　　遣興聨句
我心隨月光冩君庭中央郊/月光有時晦我心安所忘
愈/常恐金石契㫁為相思腸郊/平生無百嵗岐路有四
方愈/四方各異俗適意非所将郊/駑蹄顧挫秣逸翮遺
稻粱愈/時危抱獨沈道泰懷同翔郊/獨居久寂黙相顧
聊慨慷愈/慨慷丈夫志可以耀鋒鋩郊/蘧甯知巻舒孔顔
識行藏愈/朗鑒諒不逺佩蘭永芬芳郊/苟無夫子聽誰
使知音揚愈/