潮清翻翻淮潮碧徐徐夜信為朝信朝信良巻舒江淮
君子水相送仁有餘我去官色衫肩經入君廬喃喃肩
經郎言語傾琪琚琪琚鏗好詞鳥鵲躍庭除書船平安
歸喜報鄉里閭我願拾遺柴巢經於空虛下免塵土侵
上為一作/與雲霞居日月更相鎖道義分明儲不願空岧
嶤但願實工夫實空二理微分别一作/明相起予經書荒
蕪多為君勉勉鋤勉勉不敢專傳之方在諸　