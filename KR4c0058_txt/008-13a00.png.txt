　　　贈竟陵盧使君䖍别
赤日千里火火中行子心孰不苦焦灼所行為貧侵山
木豈無涼猛獸蹲清隂歸人憶一作/懷平坦别路多嶇嶔
賴得竟陵守時聞建安吟贈别折楚芳楚芳一作/芳色搖衣
襟
　　　與韓愈李翺張籍話别
朱絃奏離别華燈少光輝物色豈知異人心顧将違客
程殊未已嵗華忽然一作/已微秋桐故葉下寒露新鴈飛