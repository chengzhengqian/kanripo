　　　上張徐州
為水不入海安得浮天波為木不在山安得横日柯再
來君子傍始覺精義多一作/藝多大徳唯一施衆情自偏頗
至樂無一作/變宫徵至聲遺謳歌願鼓空桑絃永使萬物
和顧已誠拙訥干名已蹉跎獻詞唯在口所欲無餘他
乍作支泉石乍作翳松蘿一不改方圓破質為琢磨賤
子本如此大賢心若何豈是無異途異途難經過　　　上包祭酒