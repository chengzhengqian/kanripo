遊意多味賤别情易消迴鴈憶前叫浪鳧念後漂悠悠
孤飛景聳聳銜霜條昧趣多滯澀一作/趾懶朋寡新僚病
深理方晤悔至心自燒寂静道何在憂勤學空饒乃知
減聞見始遂情逍遙文字徒營織聲華諒疑驕顧慙耕
稼士朴略氣韻調善士有餘食佳畦冬生苗養人在養
身此㫖清如韶願貢髙古言敢望錫類招
　
　