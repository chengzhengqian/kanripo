目易衰忍憂形易傷項籍非不壯賈生非不良當其失
意時涕泗各沾裳古人勸加飡一作/食此飡一作/食難自强
一飯九祝噎一嗟十斷腸况是兒女怨怨氣凌彼蒼彼
蒼昔有知白日下清霜今朝始驚歎一作/呼碧落空茫茫
　　　贈文應上人
棲遲青山巔髙静身所便不踐有命草但飲無聲泉齋
性空轉寂學情深更専經文開貝葉衣製垂秋蓮厭此
俗人羣暫來還却旋