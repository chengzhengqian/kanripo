身以及家家以及國國以及天下以公道養天下則天
下肥也以私道養天下則天下削也養身之道豈容易
哉養其公者天道養也養其私者人情養也以天道養
其人則合天矣以人情養其人則不合天矣以人情養
其人自棄矣天道質也人情文也天道静也人情動也
質者生之侈也静者生之得也動者生之棄也文不以
質勝之則文為棄矣動不以静制之則動為棄矣天者
水之謂也人者魚之謂也魚棄水則螻蟻得之矣人棄