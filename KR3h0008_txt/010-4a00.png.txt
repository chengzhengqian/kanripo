慰情企足下數使命也謝無奕外任數書問無他仁祖¶
日徃言尋悲酸如何可言¶
知有漢時講堂在是漢和帝時立此知畫三皇五帝以¶
来備有畫又精妙甚可觀也彼有能畫者不欲摹取當¶
可得不湏具告¶
徃在都見諸葛顒曽具問蜀中事云成都城池門屋樓¶
觀皆是秦時司馬錯所修令人逺想慨然為爾不信一¶
一示為欲廣異聞¶