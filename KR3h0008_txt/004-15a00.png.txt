廟見神如窺谷無底俯猛獸之牙爪逼利劍之鋒芒肅¶
然危然方知草之微妙也子敬年十五六時嘗白其父¶
云古之章草未能宏逸今窮偽畧之理極草縱之致不¶
若藁行之間於往法固殊大人宜改體且法既不定事¶
貴變通然古法亦局而執子敬才髙識逺行草之外更¶
開一門夫行書非草非真離方遁圓在乎季孟之間兼¶
真者謂之真行帶草者謂之行草子敬之法非草非行¶
流便於行草又處其中間無藉因循寧拘制則挺然秀¶