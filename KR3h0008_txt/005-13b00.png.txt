似生如班輸之運斧乏棟梁以經營(范汪字𤣥平順陽/人晉安北將軍今)¶
(見具姓名正書謝/䁑𤓰啓四行矣)武子正筆頗全古質去凡忘情任樸¶
不失猶髙人之與釋子志繇道而秉律(范寗字武子汪/子晉中書侍郎)¶
(今見帶名正書啓/三紙共二十一行)長民則全效子敬便於性分宏逸生¶
於天機衆妙總而獨運凌所師而小薄壯若已而不紊¶
猶豁其流而氷開殷其響而雷奮(諸葛長民瑯琊人晉/輔國將軍宣城内史)¶
(今見具姓名行/書一紙六行)道和閑雅離古躡真慢正繇徳髙蹤絶¶
塵若昂藏博逹之士謇諤朝廷之臣(劉穆之字道和東/莞人晉侍中司徒)¶