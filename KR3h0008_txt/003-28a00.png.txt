則須利如此則其大較矣張伯英臨池學書池水盡墨¶
永師登樓不下四十餘年張公精熟號為草聖永師拘¶
滯終著能名以此而言非一朝一夕所能盡美俗云書¶
無百日工盖悠悠之談也宜白首攻之豈可百日乎¶
　　　唐徐浩古蹟記¶
自伏羲畫八卦史籀造籀文李斯作篆書程邈起隷法¶
王次仲為八分體漢章帝始為章草名厥後流傳工能¶
間出史籀石鼔文崔子玉篆吕望張衡碑李斯嶧山會¶