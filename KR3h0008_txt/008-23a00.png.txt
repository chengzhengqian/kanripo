嵇康字叔夜譙國銍人官至中散大夫奇才不羣身長¶
七尺八寸而土木形骸不自藻飾未嘗見其疾聲朱顔¶
人以為龍章鳳姿天質自然恬静寡欲學不師受博覧¶
該通以為君子無私心不惜乎是非而行不違乎道叔¶
夜善書妙於草製觀其體勢得之自然意不在乎筆墨¶
若髙逸之士雖在布衣有傲然之色故知臨不測之水¶
使人神清登萬仞之巖自然意逺鍾㑹譖康就刑年四¶
十四太學生三千人請為師不許¶