(草鍾真爰有飛白貌艶藝珍若乃較㭊毫芒纎微/和惠素翰氷鮮蘭墨電製直凖箭飛屈擬蠖勢)梁武¶
帝謂蕭子雲言頃見王獻之書白而不飛卿書飛而不¶
白可斟酌為之令得其𠂻子雲乃以篆文為之雅合帝¶
意既括鏇而羽則逺而益深雖創法於八分實窮微於¶
小篆其後歐陽詢得之蔡伯喈即飛白之祖也¶
贊曰妙哉飛白祖自八分有美君子潤色斯文絲縈箭¶
激電繞雪雰淺如流霧濃若屯雲舉衆仙之奕奕舞群¶
鶴之紛紛誰其覃思於戲蔡君¶