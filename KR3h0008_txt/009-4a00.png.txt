之筆窮神盡思妙物逺矣邈不可追然子邑之八分亦¶
猶斥山之文皮即東北之美者也¶
張紘字子綱廣陵人善小篆官至侍御史年六十一䘚¶
孔融與子綱書曰前勞筆迹乃多為篆舉篇見字欣然¶
獨笑如復觀其人融之此言不易而得紘之小篆時頗¶
有聲¶
毛𢎞字大雅河南武陽人服膺梁鵠研精八分亦成一¶
家法獻帝時為郎中教於祕書建安末䘚¶