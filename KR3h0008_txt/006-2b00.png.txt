(開元皇帝弟時天府圖書為張昌宗竊換張氏誅後歸/薛稷稷殁為王所得初不聞奏後慮焉乃盡焚之言樂)¶
(府文雄者王多能好事/有文詞特為歌者所唱)爰有懐琳厥迹疎壯假他人之¶
姓字作自己之形狀髙風甚少俗態尤多吠聲之軰或¶
浸餘波(李懐琳洛陽人國初時好為偽迹其大急就稱/王書及七賢書假云薛道衡作敘及竹林敘事)¶
(并衛夫人咄咄逼人嵇康絶交書並懐琳之偽迹也有/姓謝名道士者能為蠒紙嘗書大急就兩本各十紙言)¶
(詞鄙下跋尾分明徐唐沈范蹤跡烜赫勞茹裝背持以/質錢貞觀中勅頻搜尋彼之錢主封以詣闕太宗殊喜)¶
(賜縑二百疋懐琳乃上别本因得待詔文林館故在内/之本有貞觀印焉頃年在右相林甫家後本在張懐瓘)¶
(處尋轉易/與李起居)若乃出自三公一家面首歐陽在焉不顧偏¶