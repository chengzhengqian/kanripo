欲知其妙初觀莫測久視彌珍雖書已緘藏而心追目¶
極情猶眷眷者是為妙矣然雖考其法意所由從心者¶
為上從眼者為下先其草創立體後其因循著名雖功¶
用多而有聲終性情少而無象同乎糟粕其味可知不¶
由靈臺必乏神氣其形顇者其心不長狀貌顯而易明¶
風神隠而難辨有若賢才君子立行立言言則可知行¶
不可見自非㝠心𤣥照閉目深視則識不盡矣可以心¶
契非可言宣别經旬月後見乃有愧色云書道亦大𤣥¶