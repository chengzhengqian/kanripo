府備覩羣跡崔張歸美於逸少雖一代所宗僕不見前¶
古人之跡計亦無以過於逸少既玅盡深絶便當得之¶
實録然觀前世稱目竊有疑焉崔杜之後共推張芝仲¶
將謂之筆聖伯玉得其筋巨山得其骨索氏自謂其書¶
銀鈎蠆尾談者誠得其宗劉得昇為鍾胡所師兩賢並¶
有肥瘦之斷元鳴獲釘壁之翫師宜致酒簡之多此亦¶
不能止長𦙍狸骨右軍以為絶倫其功不可及繇此言¶
之而向之論或至投杖聊呈一笑不妄言耳¶