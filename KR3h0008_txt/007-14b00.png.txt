案行書者後漢潁川劉徳昇所作也即正書之小偽務¶
從簡易相間流行故謂之行書王愔云晉世以來工書¶
者多以行書著名昔鍾元常善行狎書是也爾後王羲¶
之獻之並造其極焉獻之常白父云古之章草未能宏¶
逸頓異真體合窮偽略之理極草縱之致不若藁行之¶
間於徃法固殊也大人宜改體觀其騰煙煬火則迴禄¶
䘮精覆海傾河則𤣥㝠失馭天假其魄非學之功若逸¶
氣縱横則羲謝於獻若簮裾禮樂則獻不繼羲雖諸家¶