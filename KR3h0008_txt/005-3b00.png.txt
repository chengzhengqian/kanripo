而垂氷蔓木含芳貫緑林以直繩伯喈三體八分二篆¶
棨㦸彎弧電轉星散纎逾植髪峻極層巘周秦漢之三¶
賢余目驗之所先石雖貞而云亡紙可寄而保𫝊(史籒/周宣)¶
(王時史官著大篆教學童岐州雍城南有周宣王獵碣/十枚並作鼓形上有篆文今見打本吏部侍郎蘇朂敘)¶
(記卷首云世咸言筆蹟存者李斯最古不知史籒之迹/近在闗中即其文也李斯上蔡人終秦丞相作小篆書)¶
(嶧山碑後其石毁失土人刻木代之與斯石上本差稀/又至徳中安史敗後四從弟沼于河陽清水渠下得傳)¶
(國璽其文曰受命于天既夀永昌㸃書皆隠起作龍鳥/狀側文小篆曰魏所受漢傳國璽背上蟠螭一角折鼻)¶
(尖有黄疵瑕按騐譜牒乃無差舛云斯所書蔡邕字伯/喈陳留人終後漢左中郎將今見打本三體石經四紙)¶