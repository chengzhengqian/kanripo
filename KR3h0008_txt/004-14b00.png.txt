章甫者當售衣冠之士本不為於越人也然草與真有¶
異真則字終意亦終草則行盡勢未盡或煙收霧合或¶
電激星流以風骨為體以變化為用有類雲霞聚散觸¶
遇成形龍虎威神飛動增勢巖谷相傾於峻險山水各¶
務於髙深囊括萬殊裁成一相或寄以騁縱横之志或¶
託以散鬱結之懐雖至貴不能抑其髙雖妙筭不能量¶
其力是以無為而用同自然之功物類其形得造化之¶
理皆不知其然也可以心契不可以言宣觀之者似入¶