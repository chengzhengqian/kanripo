人盖伎藝之細者耳鄉邑不以此較能朝廷不以此科¶
吏博士不以此講試四科不以此求備徴聘不問此意¶
考績不課此字徒善字既不達於政而拙草無損於治¶
推斯言之豈不細哉夫務内者必闕外志小者必忽大¶
俯而捫蝨不暇見天天地至大而不見者方鋭精於蟣¶
蝨乃不暇焉第以此篇研思鋭精豈若用之於彼七經¶
稽歴協律推歩期程探賾鉤深幽贊神眀鑒天地之心¶
推聖人之情析疑論之中理俗儒之諍依正道於邪説¶