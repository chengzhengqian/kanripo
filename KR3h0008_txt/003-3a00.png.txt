中失於簡約伯英重以省繁飾之銛利加之奮逸時言¶
草聖首出常倫鍾太傅師資徳昇馳騖曹蔡倣學而致¶
一體真楷獨得精妍而前輩數賢遞相矛盾事則恭守¶
無捨儀則尚有瑕疵失之斷割逮乎王廙王洽逸少子¶
敬剖㭊前古無所不工八體六文必揆其理俯於衆美¶
會滋簡易制成今體乃窮奥㫖先生曰於戲三才審位¶
日月燭明固資異人一敷而化不然者何以臻妙無相¶
奪倫父子聮鑣軌範後昆先生曰書法𤣥㣲其難品繪¶