署宫閣其體有二創法於八分窮微於小篆自非蔡公¶
設妙豈能詣此可謂勝寄㝠通縹眇神仙之事也張芝¶
草書得易簡流速之極蔡邕飛白得華豔飄蕩之極字¶
之逸越不復過此二途邇後羲之獻之並造其極其為¶
狀也輪囷蕭索則虞頌以嘉氣非雲離㑹飄流則曹風¶
以麻衣似雪盡能窮其神妙也衛恒祖述飛白而造散¶
𨽻之書開張𨽻體微露其白拘束於飛白蕭洒於𨽻書¶
處其季孟之間也(劉彦祖飛白贊云蒼頡觀鳥悟迹興/文名繁類殊有革有因世絶常妙索)¶