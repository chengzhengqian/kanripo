篆出焉不應𨽻書而效小篆然程邈所造書籍共𫝊酈¶
道元之説未可憑也案八分則小篆之㨗𨽻亦八分之¶
㨗漢陳遵字孟公京兆杜陵人哀帝之世為河南太守¶
善𨽻書與人尺牘主皆藏之以為榮此其創開𨽻書之¶
善也爾後鍾元常王逸少各造其極焉(蔡邕𨽻書勢曰/鳥跡之變乃惟)¶
(佐𨽻蠲彼繁文崇兹簡易修短相副異體同勢煥若星/陳鬱若雲布纎波濃㸃錯落其間若鍾簴設張庭燎飛)¶
(煙似崇臺重宇層雲冠山逺而望之若飛龍在天近而/察之心亂目眩成公綏𨽻書勢曰蟲篆既繁草藁近偽)¶
(適之中庸/莫尚於𨽻)程邈即𨽻書之祖也¶