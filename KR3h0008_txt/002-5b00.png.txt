皆齊又補接敗字體勢不失墨色更眀凡書雖同在一¶
卷要有優劣今此一卷之中以好者在首下者次之中¶
者最後所以然者人之看書必鋭於開卷懈怠於將半¶
既而略進次遇中品賞悦留連不覺終卷又舊書目帙¶
無次第諸帙中各有第一至于第十脱落散亂卷帙殊¶
等今各題其卷帙所在與目相應雖相渉入終無雜謬¶
又舊以封書紙次相隨草正混糅善惡一貫今各隨其¶
品不從本封條目紙行凡最字數皆使分眀一毫靡遺¶