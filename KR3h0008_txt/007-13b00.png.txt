芝喜而學焉轉精其巧可謂草聖超然絶後獨歩無䨇¶
(崔瑗草書勢云書契之興始自頡皇寫彼鳥跡以定文/章章草之法盖又簡略應時諭指周旋卒廹兼功并用)¶
(愛日省力絶險之變豈必古式觀其法象俯仰有儀方/不中矩圓不副規抑左揚右望之若崎鸞企鳥峙志意)¶
(飛移狡獸暴駭將奔未馳狀似連珠絶而不離畜怒怫/鬱放逸生奇螣蛇赴穴頭没尾垂機要微妙臨時從宜)¶
懐瓘案章草之書字字區别張芝變為今草如其流速¶
拔茅其茹上下牽連或借上字之下而為下字之上奇¶
形離合數意兼包若懸猿飲澗之象鉤鎻連環之狀神¶
化自若變態不窮呼史游草為章因張伯英草而謂也¶