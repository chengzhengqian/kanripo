復繇習耳一聞能持一見能記且古且今不無其人大¶
抵為論終歸是習程邈所以能變書體為之舊也張芝¶
所以能善書工學之積也既舊既積方可以肆其談吾¶
少来乃至不嘗畫甲子無論於篇紙老而言之亦復何¶
謂正足見嗤於當今貽笑於後代遂有獨冠之言覽之¶
背熱隠真於是乎累真矣此直一藝之工非吾所謂勝¶
事此道心之塵非吾所謂無欲也¶
　　　陶隠居又啓¶