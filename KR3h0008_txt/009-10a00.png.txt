歩草書甚有聲草殊流美薄暮川上餘霞照人春晩林¶
中飛花滿目詩有美一人清揚婉兮邂逅相遇適我願¶
兮是之謂矣顔延之亦善草書乃其亞也¶
梁武帝姓蕭氏諱衍字叔達蘭陵中都里人丹陽尹順¶
之之子好草書狀貎亦古乏於筋骨既無竒姿異態有¶
减於齊髙矣年八十六崩子綱綸繹並有書名也¶
庾肩吾字叔慎新野人官至度支尚書才華既秀草𨽻¶
兼善累紀専精徧探名法可謂贍聞之士也變態殊妍¶