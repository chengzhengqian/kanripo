是誕書咸傳之子孫世稱其妙晉世義陽王典詞令任¶
誠吕忱表上字林六卷尋其况趣附託許慎説文而按¶
偶章句隠别古籀竒惑之字文得正隷不差篆意忱弟¶
静别倣故左挍令李登聲類之法作韻集五卷使宫商¶
角徴羽各為一篇而文字與兄便是魯衛音讀楚夏時¶
有不同皇魏承百王之季紹五運之緒世易風移文字¶
改變篆形謬錯隷體失真俗學鄙習復加虚造巧談辯¶
士以意為疑炫惑於時難以釐改傳曰以衆非非行正¶