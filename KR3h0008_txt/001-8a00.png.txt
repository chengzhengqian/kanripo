公泰山銘及魏文帝受禪碑中已有此體夫書先湏引¶
八分章草入隸字中發人意氣若直取俗字不能先發¶
羲之少學衛夫人書將謂大能及渡江北遊名山比見¶
李斯曹喜等書又之許下見鍾繇梁鵠書又之洛下見¶
蔡邕石經三體書又於從兄洽處見張昶華岳碑始知¶
學衛夫人書徒費年月耳羲之遂改本師仍於衆碑學¶
習焉遂成書爾時年五十有三或恐風燭奄及聊遺教¶
於子孫耳可藏之千金勿傳¶