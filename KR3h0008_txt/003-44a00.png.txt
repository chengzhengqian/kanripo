極壁昏蜃素墨古池色翻飛露白乍輕乍濃翠箔映雪¶
羅衣從風崩雲委地游霧縈空撥刺勢動蟉蟠氣䧺昆¶
池駭鯨時門鬭龍攅毫疊孔或横或縱層層陣雲森森¶
古松君子況徳髙人比蹤抱素自潔含章内融逸疑方¶
外縱在矩中密而不離疎而有容藝通造化比象無窮¶
子雲臣梁蕭字逾貴㸃畫均豐姿形端異迹絶蠒素名¶
空傳記眀徴褒貶惟此一字¶
　　　唐髙平公蕭齋記¶