内即共圍碁撫琴投壺握槊談説文史意甚相得乃曰¶
白頭如新傾盖若舊今後無形迹也便留夜宿設堈面¶
藥酒茶果等江東云堈面猶河北稱甕頭謂初熟酒也¶
酣樂之後請各賦詩辯才探得来字韻其詩曰初醖一¶
堈開新知萬里来披雲同落莫歩月共徘徊夜久孤琴¶
思風長旅雁哀非君有祕術誰照不然灰蕭翼探得招¶
字韻詩曰邂逅款良宵殷勤荷勝招彌天俄若舊初地¶
豈成遥酒蟻傾還泛心猿躁似調誰憐失羣翼長苦葉¶