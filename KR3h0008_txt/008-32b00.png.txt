輕濃之勢風旋電激掀舉若神真行之書雖於大令亦¶
别成一體森森焉若武庫矛㦸風神嚴於智永潤色寡¶
於虞世南其草書迭蕩流通視之二王可為動色然驚¶
竒跳駿不避危險傷於清雅之致自羊薄以後略無勍¶
敵唯永公特以訓兵精練議欲旗鼔相當歐以猛鋭長¶
驅永乃閉壁固守以貞觀十五年䘚年八十五飛白𨽻¶
行草入妙大小篆章草入能子通亦善書痩怯於父薛¶
純陀亦效詢草傷於肥鈍乃通之亞也¶