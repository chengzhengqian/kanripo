張彦逺河東人能文工字學𨽻書喜作八分其家既出¶
累世縉紳之後且復好事故藏積圖書如鍾張衛索王¶
羲獻而下每至成軸其大父稔已有書名初得鍾繇筆¶
意壯嵗遂倣獻之莫年人許有羲之風度葢凡三變而¶
後成此其遺風餘澤沾馥後人者特非一日彦逺既世¶
其家乃富有典刑而落筆不愧作者觀其為論以謂書¶
非小道本以助人倫窮物理神化不能以藏其秘靈怪¶
不能以遁其形則知盤礴胸次者固已吞雲夢者八九¶