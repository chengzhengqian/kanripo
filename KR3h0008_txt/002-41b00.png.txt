言信哉得之於斯情矣乃曰追来為歸巧言為辯小兔¶
為䨲神蟲為蠶如斯甚衆皆不合孔氏古書史籀大篆¶
許氏説文石經三字也凡所開卷莫不惆悵為之咨嗟¶
夫文字者六藝之宗王教之始前人所以垂後今人所¶
以識古故曰本立而道生孔子曰必也正名又曰述而¶
不作書曰予欲觀古人之象皆言遵循舊文而不敢穿¶
鑿也臣六世祖瓊家世陳留往晉之初與從父應元俱¶
受學於衛覬古篆之法埤倉雅言説文之誼當時並收¶