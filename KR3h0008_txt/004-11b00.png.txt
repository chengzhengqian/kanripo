然則千百年間得其妙者不越此數十人各能聲飛萬¶
里榮擢百代雖逸少筆跡遒潤獨擅一家之美天質自¶
然風神盖代且其道微而味薄固常人莫之能學其理¶
隠而意深固天下寡於知音昔為評者數家既無文詞¶
則何以立説何為取象其勢彷彿其形似知其門而未¶
知其奧是以言論不能辨明夫於其道不通出其言不¶
斷加之詞寡典要理乏研精不述賢哲之殊能况有邱¶
明之新意悠悠之説不足動人夫翰墨及文章至妙者¶