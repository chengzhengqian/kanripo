鍾公之書謂之盡玅鍾有三體一曰銘石書最玅者也¶
二曰章程書世傳秘書教小學者也三曰行狎書行書¶
是也三法皆世人所善¶
張超字子並河間人衛覬字伯儒河東人為魏尚書僕¶
射謚敬矦善草及古文略盡其玅草體如傷瘦而筆跡¶
精殺亦行於代子瓘字伯玉晉司空太保為楚王所害¶
瓘採張芝草法取父書㕘之更為草藁世傳其善瓘子¶
恒字巨山亦能書¶