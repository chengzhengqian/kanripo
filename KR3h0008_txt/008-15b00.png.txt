云楷法則過於衛瓘然窮兵極勢揚威耀武觀其雄勇¶
欲陵於張何但於衛王隐云靖草書絶世學者如雲是¶
知趣者皆然勸不用賞時人云精熟至極索不及張妙¶
有餘姿張不及索蕭子良云其形甚異又善八分韋鍾¶
之亞毌丘興碑是其遺跡也太安二年䘚年六十贈太¶
常章草入神草入妙¶
王羲之字逸少瑯琊臨沂人祖正尚書郎父曠淮南太¶
守逸少骨鯁髙爽不顧常流與王承王沉為王氏三少¶