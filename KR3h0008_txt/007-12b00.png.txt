贊曰𨽻合文質程君是先乃備風雅如聆管絃長毫秋¶
勁素體霜妍摧鋒劍折落㸃星懸乍發紅焰旋凝紫煙¶
金芝瓊草萬世方傳¶
　　　章草¶
案章草者漢黄門令史游所作也衛恒李誕並云漢初¶
而有草法不知其誰蕭子良云章草者漢齊相杜操始¶
變藁法非也王愔云漢元帝時史游作急就章解散𨽻¶
體麤書之漢俗簡堕漸以行之是也此乃存字之梗槩¶