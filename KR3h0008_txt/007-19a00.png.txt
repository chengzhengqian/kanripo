(思文憲守道兼權觸類生變離㭊八體靡形不判騁辭/放手雨行冰散髙音翰厲溢越流漫著絶藝於紈素垂)¶
(百代之/殊觀)張伯英即草書之祖也¶
贊曰草法簡略省繁録微譯言宣事如矢應機霆不暇¶
發電不及飛徴士已没道愈光輝明神在享其靈有歇¶
斯藝漫流終古無絶¶
論曰夫卦象所以隂隲其理文字所以宣載其能卦則¶
渾天地之窈㝠祕鬼神之變化文能以發揮其道幽贊¶
其功是知卦象者文字之祖萬物之根衆學分鑣馳騖¶