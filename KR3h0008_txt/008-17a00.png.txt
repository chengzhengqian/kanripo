私心㝠合天矩觀其逸志莫之與京至於行草興合如¶
孤峰四絶迥出天外其峭峻不可量也爾其雄武神縦¶
靈姿秀出臧武仲之智卞荘子之勇或大鵬摶風長鯨¶
噴浪懸崕墜石驚電遺光察其所由則意逸乎筆未見¶
其止盖欲奪龍蛇之飛動掩鍾張之神氣惜其陽秋尚¶
富縦逸不羈天骨未全有時而瑣人有求書罕能得者¶
雖權貴所逼了不介懐偶其興㑹則觸遇造筆皆發於¶
𠂻不従于外亦由或默或語即銅鞮伯華之行也初謝¶