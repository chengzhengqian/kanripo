多有賞激蘇謂三子曰晉及王員外俱造書賦歴旬不¶
成今此觀之固非思慮所際也萬謂僕曰文與書被公¶
與陸機已把斷也世應無敢為賦者蘇曰此事必然也¶
包曰知音省文章所貴言得失其何為競悦耳而諛面¶
也已賦雖能豈得盡善無今而乏古論書道則妍華有¶
餘考賦體則風雅不足纔可共梁已來並轡未得將宋¶
已上齊驅此議何如褚曰誠如所評賦非不能然於張¶
當分之中乃小小者耳其書斷三卷實為妙絶猶蓬山¶