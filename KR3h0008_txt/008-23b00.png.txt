鍾㑹字士季元常少子官至司徒咸熙元年衛瓘誅之¶
年四十書有父風稍備筋骨美兼行草尤工𨽻書遂逸¶
致飄然有凌雲之志亦所謂劔則干將莫耶焉㑹嘗詐¶
為荀朂書就勗母鍾夫人取寳劒㑹兄弟以千萬造宅¶
未移居勗乃潛畵元常形像㑹兄弟入見便大感慟勗¶
畵亦㑹之類也㑹𨽻行草章草入妙¶
呉䖏士張𢎞字敬禮呉郡人篤學不仕恒着烏巾時號¶
張烏巾并善篆𨽻其飛白妙絶當時飄若雲遊激如驚¶