英極似之其遺跡絶少又妙小篆今有張平子碑以順¶
帝漢安二年䘚年六十六子玉章草入神小篆入妙¶
張芝字伯英燉煌人父奐為太常徙居𢎞農華隂伯英¶
名臣之子幼而髙操勤學好古經明行修朝廷以有道¶
徵不就故時稱張有道實避世潔白之士也好書凡家¶
之衣帛皆書而後練尤善章草書出諸杜度崔瑗云龍¶
驤豹變青出於藍又剏為今草天縱尤異率意超曠無¶
惜是非若清澗長源流而無限縈迴崕谷任於造化至¶