創遂造其極矣(蔡邕小篆贊云龜文叙列擳比龍鱗隤/若黍稷之垂頴藴若蟲蛇之棼緼若絶)¶
(若連似露縁絲垂下端逺而望之象鴻鵠群遊絡繹遷/延研桑不能數其詰曲離婁不能覩其隙閒般垂揖讓)¶
(而辭巧籀誦拱手而韜翰摛華/豔於紈素為六蓺之範先也)李斯即小篆之祖也¶
贊曰李君創法神慮精微鐵為肢體虬作驂騑江海淼¶
漫山嶽巍巍長風萬里鸞鳳于飛¶
　　　八分¶
案八分者秦羽人上谷王次仲所作也王愔云次仲始¶
以古書方廣少波勢建初中以𨽻草作楷法字方八分¶