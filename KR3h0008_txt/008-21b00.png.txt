衛恒云魏初傳古文者出於邯鄲淳蔡邕采斯喜之法¶
為古今雜形然精宻閑理不如淳也梁鵠云淳得次仲¶
法韋誕師淳而不及也袁昂云應規入矩方圓乃成張¶
華云邯鄲淳善𨽻書子淑古文小篆八分𨽻書並入妙¶
胡昭字孔明潁川人少而博學不槩榮利有夷皓之莭¶
甚能史書真行又妙衛恒云昭與鍾繇並師於劉徳昇¶
俱善草行而胡肥鍾痩書牘之迹也動見模楷羊欣云¶
胡昭得其骨索靖得其肉韋誕得其筋張華云胡昭善¶