風調不合一至於此正臣𨽻行草入能¶
裴行儉河東人官至兵部尚書工草書行及章草竝入¶
能有若搢紳之士其貎偉然華衮金章從容省闥¶
王知敬洛陽人官至太子家令工草及行尤善章草入¶
能膚骨兼有戈㦸足以自衛毛翮足以飛翻若翼大略¶
宏圗摩霄殄㓂則未竒也房僕射𤣥齡與此公同品房¶
行草亦風流秀頴可與亞能又殷侍御仲容善篆𨽻題¶
署尤精亦王之雁行也¶