錢數萬也人間本亦稀少代之珍寳難可再見吾嘗為¶
左千牛時隨牒適越航巨海登㑹稽探禹穴訪竒書名¶
僧處士猶倍諸郡固知虞預之著㑹稽典録人物不絶¶
信而有徴其辯才弟子𤣥素俗姓楊氏華隂人也漢太¶
尉之後六代祖佺期為桓𤣥所害子孫避難潜竄江東¶
後遂編貫山隂即吾之外氏近屬今殿中侍御史㻛之¶
族長安二年素師已年九十二視聽不衰猶居永欣寺¶
永禪師之故房親向吾説聊以退食之暇略疏其始末¶