山下梁武帝以欣永二人皆能崇於釋教故號所住之¶
寺為永欣焉事見㑹稽志其臨書之閤至今尚在禪師¶
年近百嵗乃終其遺書並付弟子辯才辯才俗姓袁氏¶
梁司空昻之𤣥孫辯才博學工文琴碁書畵皆得其妙¶
每臨禪師之書逼真亂本辯才嘗於所寢方丈梁上鑿¶
其暗檻以貯蘭亭保惜貴重甚於禪師在日至貞觀中¶
太宗以徳政之暇鋭志翫書臨寫右軍真草書帖購募¶
備盡唯未得蘭亭尋討此書知在辯才之所乃降勑追¶