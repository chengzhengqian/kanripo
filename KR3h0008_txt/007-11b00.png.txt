篆焉漢亦因循至和帝時賈魴撰滂喜篇以蒼頡為上¶
篇訓纂為中篇滂喜為下篇所謂三蒼也皆用𨽻字寫¶
之𨽻法由兹而廣酈道元水經曰臨淄人發古冢得銅¶
棺前版外隠起為字言齊太公六世孫胡公之棺也惟¶
三字是古餘同今𨽻書證知𨽻字出古非始於秦時若¶
爾則𨽻法當先於大篆矣案胡公者齊哀公之弟靖胡¶
公也五世六公計一百餘年當周穆王時也又二百餘¶
歲至宣王之朝大篆出矣又五百餘載至始皇之世小¶