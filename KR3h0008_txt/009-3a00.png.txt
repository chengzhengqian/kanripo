張超字子並河間鄚人官至别部司馬工章草擅名一¶
時字勢甚峻亦猶楚共王用刑失節不合其宜吳人以¶
皇象方之五原范曄云超草書妙絶¶
崔寔字子真瑗之子也博學有俊才為五原太守章草¶
雅有父風良冶良弓斯焉不墜張茂先甚稱之¶
羅暉字叔景京兆杜陵人官至羽林監桓帝永夀年䘚¶
善草著聞三輔張伯英自謂方之有餘與太僕朱賜書¶
云上比崔杜不足下方羅趙有餘朱賜亦杜陵人時稱¶