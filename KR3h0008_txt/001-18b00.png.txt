方之蔑如也昔杜度殺字甚安而筆體㣲瘦崔瑗筆勢¶
甚快而結字小疎居處二者之間亦猶仲尼方於季孟¶
也夫工欲善其事必先利其器伯喈非流紈體素不妄¶
下筆若子邑之紙研染輝光仲將之墨一㸃如漆伯英¶
之筆窮神静思玅物逺矣邈不可追遂令思挫於弱毫¶
數屈於陋墨言之使人於邑若三珍尚存四寳斯覿何¶
但尺素信札動見模式將一字徑丈方寸千言也承天¶
凉體豫復欲繕寫一賦傾遲暉采心目俱勞承閲覽秘¶