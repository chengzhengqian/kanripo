離披爛熳翕如雲布曵若星流朱熖緑烟乍合乍散飄¶
風驟雨雷怒霆激呼吁可駭也信足以張皇當世軌範¶
後人矣至若磔髦竦骨裨短截長有似夫忠臣抗直補¶
過匡主之節也矩折規轉却密就疎有似夫孝子承順¶
慎終思逺之心也耀質含章或柔或剛有似夫哲人行¶
藏知進知退之行也固其發迹多端觸變成態或分鋒¶
各讓或合勢交侵亦猶五常之與五行雖相尅而相生¶
亦相反而相成豈物類之能象賢實則微妙而難名詩¶