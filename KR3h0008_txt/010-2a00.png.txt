瞻近無縁省告但有悲歎足下小大悉平安也云卿當¶
来居此喜遲不可言想必果言告有期耳亦度卿當不¶
居京此既僻又節氣佳是以欣卿来也此信㫖還具示¶
問¶
龍保等平安也謝之甚遲見卿舅可早至為簡隔也¶
知足下行至吳念違離不可居叔當西耶遲知問¶
計與足下别廿六年於今雖時書問不解濶懐省足下¶
先後二書但増歎慨頃積雪凝寒五十年中所無想頃¶