何云唯願足下保愛為上以俟後期故㫖遣此信期取¶
足下過江問臨紙情塞王羲之頓首¶
足下識先日之言信信具(此一帖/似闕)¶
前得君書即有反想至也謂君前書是戲言耳亦或謂¶
君當是舉不失親在安石耳省君今示頗知如何老僕¶
之懷謂君體之方復致斯言愧誠心之不著若僕世懷¶
不盡前者自當端坐觀時直方其道或將為世大明耶¶
政有救其弊算之熟悉不因放恕之㑹得期於奉身而¶