因取世人易解遂以王羲之為標凖如大王草書字直¶
一百五字乃敵一行行書三行行書敵一行真正偏帖¶
則爾至如樂毅黄庭太師箴畵贊累表告誓等但得成¶
篇即為國寶不可計以字數或千或萬惟鑒别之精麤¶
也他皆倣此近日有鍾尚書紹京亦為好事不惜大費¶
破産求書計用數百萬錢惟市得右軍行書五紙不能¶
致真書一字崔張之跡固乃寂寥矣惟天府之内僅有¶
存焉如小王書所貴合作者若藁行之間有興合者則¶