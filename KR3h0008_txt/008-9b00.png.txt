不取也¶
　　　神品¶
周史籀宣王時為史官善書師模蒼頡古文夫蒼頡者¶
獨藴聖心啟㝠演幽稽諸天意功侔造化徳被生靈可¶
與三光齊懸四序終始何敢抑居品列始籀以為聖跡¶
湮滅失其真夲今所傳者纔髣髴而已故損益而廣之¶
或同或異謂之為篆亦曰史書加之銛利鉤殺自然機¶
發信為篆文之權輿非至精孰能與於此窮物合數變¶