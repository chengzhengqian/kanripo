羊欣書如大家婢為夫人雖處其位而舉止羞澀終不¶
似真¶
徐淮南書如南岡士大夫徒好尚風範終不免寒乞¶
阮研書如貴胄失品次叢悴不復排突英賢¶
王儀同書如晉安帝非不處尊位而都無神眀¶
施肩吾書如新亭傖父一往見似揚州人共語便音態¶
出¶
陶隠居書如吳興小兒形容雖未成長而骨體甚駿快¶