小篆飛白入能栁詳亦善飛白彥祖之亞也¶
楊肇字季初滎陽宛陵人官至折衝將軍荆州刺史工¶
於草𨽻咸寜元年䘚潘岳誄云草𨽻兼善尺牘必珍翰¶
動若飛紙落如雲亦猶甘茂不能自通借餘光於蘇代¶
安仁之誄抑其然乎季初𨽻草入能¶
杜預字元凱京兆杜陵人度即六世祖祖畿魏僕射父¶
恕幽州刺史並善行草預博學官至鎮南將軍當陽侯¶
父祖三世善草書時人以衛瓘方之稱杜預三世焉¶