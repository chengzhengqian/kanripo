逸少則格律非髙功夫又少雖圓豐妍美乃乏神氣無¶
戈㦸銛鋭可畏無物象生動可奇是以劣於諸子得重¶
名者以真行故也舉世莫之能曉悉以為真草一槩若¶
所見與諸子雷同則何煩有論今製品格以代權衡於¶
物無情不饒不損惟以理伏頗能面質冀合規於𤣥匠¶
殊不顧於聾俗夫聾俗無眼有耳但聞是逸少必闇然¶
懸伏何必須見見與不見一也雖自謂髙鑒旁觀如三¶
載嬰兒豈敢斟量鼎之輕重哉伯牙子期不易相遇造¶