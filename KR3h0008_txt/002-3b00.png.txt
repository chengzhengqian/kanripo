時聖慮未存草體凡諸教令必應真正小不在意則偽¶
謾難識事事留神則難為心力及飛龍之始戚藩告釁¶
方事經畧未遑研習及三年之初始玩寳迹既科簡舊¶
祕再詔尋求景和時所散失及乞左右嬖幸者皆原往¶
罪兼賜其直或有頑愚不敢獻書遂失五卷多是戲學¶
伏惟陛下爰凝睿思淹留草法擬効漸妍賞析彌玅旬¶
日之間轉求精祕字之美惡書之真偽剖判體趣窮㣲¶
入神機息務閒從容研玩乃使使三吳荆湘諸境窮幽¶