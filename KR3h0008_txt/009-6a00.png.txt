齊獻王攸字大猷河内人武帝母弟善尺牘尤能行草¶
書蘭芳玉潔竒而且古才望出武帝之右帝用荀勗言¶
出都督青州上道憤怒嘔血咸寜四年䘚年三十六行¶
草入能¶
李式字景則江夏鍾武人官至侍中衛夫人之猶子也¶
甚推其叔母善書右軍云李式平南之流亦可比庾翼¶
咸熙三年䘚年五十四𨽻草入能許静民善題宫觀額¶
將方直之體其草稍乏筋骨亦景則之亞也¶