成王申明禮樂以加朝祭服色尊卑之節又造爾雅宣¶
尼卜商增益潤色釋言暢物略盡訓詁及秦用小篆焚¶
燒先典古文絶矣漢文帝時秦博士伏勝獻古文尚書¶
時又有魏文侯樂人竇公年二百八十歲獻古文樂書¶
一篇以今文考之乃周官之大司樂章也及武帝時魯¶
恭王壊孔子宅壁内石函中得孝經尚書等經宣帝時¶
河内女子壊老子屋得古文二篇晉咸寧五年汲郡人¶
不凖盗發魏安釐王冢得册書千餘萬言或寫春秋經¶