如常冀来夏秋間或復得足下問耳比者悠悠如何可¶
言吾服食乆猶為劣劣大都比之年時為復可耳足下¶
保愛為上臨書但有惆悵¶
省足下别疏具彼土山川諸竒揚雄蜀都左太冲三都¶
殊為不備悉彼故為多竒益令其㳺目意足也可得果¶
當告卿求迎少人足耳至時示意遲此期真以日為嵗¶
想足下鎮彼土未有動理耳要欲及卿在彼登汶嶺峩¶
睂而旋實不朽之盛事但言此心以馳於彼矣¶