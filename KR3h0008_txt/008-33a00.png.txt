虞世南字伯施㑹稽餘姚人祖儉梁始興王諮議父荔¶
陳太子中庶子世南受業於呉郡顧野王門下讀書十¶
年國朝拜銀青光禄大夫祕書監永興公太宗詔曰世¶
南一人有出世之才遂兼五絶一曰忠讜二曰友悌三¶
曰博文四曰詞藻五曰書翰有一於此足為名臣而世¶
南兼之其書得大令之宏規含五方之正色姿榮秀出¶
智勇在焉秀嶺危峰處䖏間起行草之際尤所偏工及¶
其暮齒加以遒逸臭味羊薄不亦宜乎是則東南之美¶