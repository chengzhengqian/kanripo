記善則惡自削書賢則過必改玉歴頒正而化俗帝載¶
陳言而設教變通不極日用無窮與聖同功參神並運¶
爰洎中葉捨繁從省漸失潁川之言竟逐雲陽之字若¶
乃鳥跡孕於古文壁書存於科斗符陳帝璽摹調蜀漆¶
署表宫門銘題禮器魚猶捨鳯鳥已分蟲仁義起於麒¶
麟威形發於龍虎雲氣時飄五色仙人還作兩童龜若¶
浮溪蛇如赴穴流星疑燭垂露似珠芝英轉車飛白掩¶
素參差倒薤既思種栁之謡長短懸針復想定情之製¶