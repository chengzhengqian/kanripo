右按工部侍郎韋公云貞觀中搜訪王右軍等真跡出¶
御府金帛重為購賞人間古本紛然畢集太宗令魏少¶
師虞永興褚河南等定其真偽右軍之跡凡得真行二¶
百九十紙裝為七十卷草書二千紙裝為八十卷小王¶
張芝等亦合少多勒為卷帙以貞觀字為印印縫及卷¶
之首尾其草跡又令河南真書小字帖紙影之其古本¶
亦有是梁隋官本者梁則滿騫徐僧權沈熾文朱异隋¶
則江總姚察等署記太宗又令魏褚等卷下更署名記¶