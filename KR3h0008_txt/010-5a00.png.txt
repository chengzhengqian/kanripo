吾有七兒一女皆同生㛰娶以畢惟一小者尚未㛰耳¶
過此一㛰便得至彼今内外孫有十六人足慰目前足¶
下情至委曲故具示(已上十/七帖也)¶
𤣥度先乃可耳嘗謂有理因祠祀絶多感其夜便至此¶
致之生而速之毎尋痛惋不能已已省君書増酸恐大¶
分自不可移時至不可以智力救如此¶
先生適書亦小小不能佳大都可耳此書因謝常侍信¶
還令知問可令謝長史且消息¶