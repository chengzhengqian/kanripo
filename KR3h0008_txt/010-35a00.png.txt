十二月二十四日羲之報嵗盡感歎得十二日書為慰¶
大寒比可不吾故羸乏力不一一王羲之報¶
藥湯諸人佳也今知問朱博士何當還君可致意令速¶
還想無稽畱¶
吾至今目欲不復見字¶
見君小大佳不過此乃知熙佳覺少不得同萬恨萬恨¶
云出便當西念逺别何可云遲見𤣥度今或以在道¶
賓諸人佳不皆致心憶之不忘懐¶