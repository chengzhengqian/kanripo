書令書兼諸法於草尤工落簡揮毫有郢匠乘風之勢¶
雖卓然孤秀未至運用無方而右軍云弟書遂不減吾¶
飾之過也昇平三年䘚年四十四敬和𨽻行草入妙妻¶
荀氏亦善書¶
謝安字安石陳郡陽夏人十八徴著作郎辭疾寓居㑹¶
稽與王逸少許詢桑門支遁等遊䖏十年累遷尚書僕¶
射太元十年䘚贈太傅諡文靖公年六十六人皆比之¶
王導謂文雅過之學草正於右軍右軍云卿是解書者¶