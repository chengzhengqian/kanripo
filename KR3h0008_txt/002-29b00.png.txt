　　　　右十五人中之上¶
論曰子並崔家州里頗相倣効可謂醬鹹於鹽氷寒於¶
水伯道里居朝廷逺討其迹徳昇之妙鍾胡各採其美¶
子真俊才門法不墜李妻衛氏自出華宗景則毫素流¶
靡稚恭聲彩遒越郗愔安石草正並驅季琰桓𤣥筋力¶
俱駿羊欣早隨子敬最得王體孔琳之聲髙宋氏王僧¶
䖍䧺發齊代殷鈞頗耽著愛好終得肩隨此一十五人¶
允為中之上¶