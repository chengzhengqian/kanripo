自然不如小王謝安嘗問子敬君書何如右軍荅云故¶
當勝安云物論殊不爾子敬荅曰世人那得知夫古質¶
而今妍數之常也愛妍而薄質人之情也鍾張方之二¶
王可謂古矣豈得無妍質之殊且二王暮年皆勝於少¶
父子之間又為今古子敬窮其妍玅固其宜也然優劣¶
既㣲而會美俱深故同為終古之獨絶百代之楷式桓¶
𤣥耽玩不能釋手乃撰二王紙迹雜有縑素正行之尤¶
美者各為一帙常置左右及南奔雖甚狼狽猶以自隨¶