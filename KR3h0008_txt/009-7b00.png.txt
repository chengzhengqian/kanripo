(殿數行昕密改之子敬後過不疑又為謝居士題畫以/示子敬子敬嘆能為以西河絶矣昕字君明外國人官)¶
(至臨/沂令)¶
庾翼字稚恭潁川鄢陵人明穆皇后弟安西將軍荆州¶
刺史善草𨽻書名亞右軍兄亮字元規亦有書名嘗就¶
右軍求書逸少荅云稚恭在彼豈復假此嘗復以章草¶
荅亮示翼乃大服因與王書云吾昔有伯英章草十紙¶
因喪亂遺失嘗謂人曰妙迹永絶今見足下荅家兄書¶
煥若神明頓還舊觀永和九年䘚年四十一¶