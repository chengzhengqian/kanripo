蕭翼者梁元帝之曽孫今貫魏州莘縣負才藝多權謀¶
可充此使必當見獲太宗遂詔見翼翼奏曰若作公使¶
義無得理臣請私行詣彼湏得二王雜帖三數通太宗¶
依給翼遂改冠㣲服至湘潭隨商人船下至於越州又¶
衣黄衫極寛長潦倒得山東書生之體日暮入寺巡廊¶
以觀壁畵過辯才院止於門前辯才遥見翼乃問曰何¶
處檀越翼乃就前禮拜云弟子是北人將少許蠶種来¶
賣歴寺縱觀幸遇禪師寒温既畢語議便合因延入房¶