云然則所習聊試畧言夫運筆邪則無芒角執手寛則¶
書緩弱㸃掣短則法擁腫㸃掣長則法離凘畫促則字¶
勢横畫疎則字形慢拘則乏勢放又少則純骨無媚純¶
肉無力少墨浮澀多墨笨鈍比並皆然任意所之自然¶
之理也若抑揚得所趣舍無違值筆㢘斷觸勢峯鬱揚¶
波折節中規合矩分間下注濃纎有方肥瘦相和骨力¶
相稱婉婉瞹瞹視之不足稜稜凛凛常有生氣適眼合¶
心便為甲科衆家可識亦當復繇串耳六文可工亦當¶