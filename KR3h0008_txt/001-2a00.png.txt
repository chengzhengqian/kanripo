令作篇人撰一卷以為秘玩余懼其背經而趨俗此非¶
所以𢎞道興世也又想羅趙之所見嗤沮故為説草書¶
本末以慰羅趙息梁姜焉竊覽有道張君所與朱使君¶
書稱正氣可以銷邪人無其釁妖不自作誠可謂信道¶
抱真知命樂天者也若夫褒杜崔沮羅趙忻忻有自臧¶
之意者無乃近於矜伎賤彼貴我哉夫草書之興也其¶
於近古乎上非天象所垂下非河洛所吐中非聖人所¶
造盖秦之末刑峻網宻官書煩冗戰攻並作軍書交馳¶