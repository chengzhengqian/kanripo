餘首皆作今體惟急就篇二卷古法緊細近脱憶此語¶
當是零落已不復存澄又云帖注出裝者皆擬賚諸王¶
及朝士臣近見三卷首帖亦謂久已分本不敢議此正¶
復希於三卷中一兩條更得預出裝之例耳天㫖遂復¶
頓給完卷下情益深悚息近初見卷題云第二十三四¶
已欣其多今者賜書卷第遂至二百七十惋訝無已天¶
府如海非一瓶所汲量用息心前後都已蒙見大小五¶
卷於野拙之分實已過幸若非殊恩豈可觖望愚固本¶