産婦兒萬畱之月盡遣甚慰心¶
得袁二謝書具為慰袁生暫至都已還未此生至到之¶
懷吾所盡也弟預湏遇之大事得其書無已已二謝云¶
秋末必来計日遲朢萬羸不知必俱不知弟徃别停㡬¶
日決其共為樂也尋分旦與江姚女和别殊當不可言¶
也¶
知庾丹陽差數深深致心致心¶
得孔彭祖十七日具問為慰云襄經還蠡是反善之誠¶