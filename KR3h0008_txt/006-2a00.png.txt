際迹且師於翰林嗟源淺而波細(開元天寶皇帝仁孝/慈和兼負英斷好圖)¶
(画少工八分書及章草殊異英特自諸王殿下已下多/效呉嗣李凃雖有工夫不能髙逺開元中八分書北京)¶
(義堂西岳華山東岳封禪碑雖有當時院中/學士共相摹勒然其風格大體皆出自聖心)漢王童年¶
自得書意夙承羲獻守法不二(漢王元昌/文皇帝弟)惠文靡倦博¶
好敦勸恨夫有始無終灰燼成空苟懼存而投閣徒榮¶
没而昇宫尚可謂梁園筆壯樂府文雄累聖重光之盛¶
業六書一藝之精工非所以抑至人之徇已服勇士以¶
雕蟲責繁聲於韶頀徴豔色於蒼穹者也(岐王元範追/册惠文太子)¶