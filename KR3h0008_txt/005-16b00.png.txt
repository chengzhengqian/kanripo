(與楊孔並師小王今見具姓/名行書四紙共二十八行)淮水茂族敬𢎞不墜故朝¶
餘風翰墨兼至既約古而任逸亦遺能而獨駛猶剙埏¶
埴於昔人全朴畧而成器(王敬𢎞瑯琊人導孫桓元姊/夫宋侍中左光祿大夫今見)¶
(具姓名草書/一紙四行也)蔓衍枝派思𤣥不忘穏厚而無法度淳和¶
而蓄鋒芒猶君子自適順時行藏(王思𤣥瑯琊人宋南/康太守今見具姓名)¶
(行書/三行)顔氏儒門士遜墨妙大令典則中散氣調薄首孔¶
肩體格惟肖如驚弦履險避地膺峭(顔竣字士遜瑯琊/人延之子宋右將)¶
(軍東揚州刺史今見具姓名行書一紙五/行言薄首孔肩則獻之羊欣紹之琳之)垣公䕶之神¶