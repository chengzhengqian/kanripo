自教授㓜勤學書在於真行頗知筆法使定古迹亦勝¶
常人其餘士庶之間應有精别之者臣所未見非欲自¶
媒天髙聽卑伏希俯察建中四年三月日¶
　　　唐何延之蘭亭記¶
蘭亭者晉右將軍㑹稽内史瑯琊王羲之字逸少所書¶
之詩序也右軍蟬聮美胄蕭散名賢雅好山水尤善草¶
隷以晉穆帝永和九年暮春三月三日宦遊山隂與太¶
原孫統承公孫綽興公廣漢王彬之道生陳郡謝安安¶