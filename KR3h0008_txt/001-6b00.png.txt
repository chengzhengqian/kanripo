可畏如八分窈窕出入如飛白耿介特立如鶴頭鬱拔¶
縱横如古𨽻然心存委曲每為一字各象其形斯造玅¶
矣書道畢矣永和四年上虞製記¶
　　　王右軍題衛夫人筆陣圖後¶
夫紙者陣也筆者刀矟也墨者鍪甲也水硯者城池也¶
心意者將軍也本領者副將也結構者謀畧也颺筆者¶
吉㓙也出入者號令也屈折者殺戮也夫欲書者先乾¶
研墨凝神静思預想字形大小偃仰平直振動令筋脈¶