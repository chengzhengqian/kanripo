不息或安其所習毁所不見終以自蔽也固須原心反¶
本無漫學焉今欲稽其濫觴不可遵諸子之非弃聖人¶
之是先賢説文字所起與八卦同作又云八卦非伏羲¶
自重夫易者太古之書夫子之文章可得而聞也彌綸¶
乎天地錯綜乎四時究極人神盛徳大業也子曰學以¶
聚之問以辨之盖欲討論根源悉其枝派自仲尼没而¶
微言絶諸儒之説是或不經左邱明恥之愧無獨斷之¶
明以釋天下之惑孔安國云宓羲造書契代結繩非也¶