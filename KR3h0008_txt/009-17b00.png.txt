逸極致髙深則伯度第一若章則勁骨天縱草則變化¶
無方則伯英第一其間備精諸體唯獨右軍次至大令¶
然子敬可謂武盡美矣未盡善也逸少可謂韶盡美矣¶
又盡善也然此五賢各能盡心而際於聖或有侮毁亦¶
猶日月之蝕無損於明白雲在天瞻望悠邈固同為終¶
古獨絶百世之模楷髙歩於人倫之表棲遲於墨妙之¶
門不可以規矩其形律吕其度鵬摶龍躍絶迹霄漢所¶
謂得𤣥珠於赤水矣其或繼書者雖百世可知然史籀¶