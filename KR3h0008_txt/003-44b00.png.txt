隴西李君約於江南得蕭子雲壁書飛白蕭字以筆勢¶
驚絶遂匣而寳之其遇之之由則君之贊序與崔監察¶
備論之詳矣君與字俱載舟還洛陽仁風里第思所以¶
盡其瞻玩藏置之宜謂箱櫝臨視不時又有緘啓動揺¶
之變遂建精室陷列于垣復本書之意得遥覩之美寂¶
對虚牖勢若飛驚雖烟霧交飛龍鸞縈動輕斾翻揚㣲¶
雲卷舒不能狀也李君以至行雅操著名當時逍遥道¶
樞脱落榮利識洞物表神交古人而風致之餘特精楷¶