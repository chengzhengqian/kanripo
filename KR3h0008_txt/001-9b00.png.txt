方寸千言耿球碑是宜官書甚自矜重或空至酒家先¶
書其壁觀者雲集酒因大售俟其飲足削書而退¶
安定梁鵠後漢人官至選部尚書得師宜官法魏武重¶
之常以鵠書懸帳中宫殿題署多是鵠手¶
陳留邯鄲淳為魏臨淄侯文學得次仲法名在鵠後¶
毛𢎞鵠弟子今祕書八分皆傳𢎞法又有左子邑與淳¶
小異亦有名¶
亰兆杜度為魏齊相始有草名¶