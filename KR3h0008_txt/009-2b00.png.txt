不嘆息實亦藝由己立名自人成後有蘇班亦平陵人¶
也五嵗能書甚為張伯英所稱嘆¶
許慎字叔重汝南召陵人官至太尉南閣祭酒少好古¶
學書正文字尤善小篆師模李斯甚得其妙作說文解¶
字十四篇萬五百餘字疾篤令子沖詣闕上之安帝末¶
年卒¶
晉吕忱字伯雍博識文字撰字林五篇萬二千八百餘¶
字字林則說文之流小篆之工亦叔重之亞也¶