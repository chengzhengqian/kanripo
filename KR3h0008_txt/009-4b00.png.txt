魏衛覬字伯儒河南安邑人官至侍中尤工古文篆𨽻¶
草體傷痩筆迹精絶魏初傳曰古文者篆出於邯鄲淳¶
伯儒嘗寫淳古文尚書還以示淳淳不能别年六十二¶
䘚伯儒古文小篆𨽻書章草並入能子孫皆妙於書¶
晉何曽字頴考陳郡陽夏人官至太保咸寜四年䘚年¶
八十餘工於藁草時人珍之也一云頴考善草書甚有¶
古質少於風味孔子曰質勝文則野是之謂乎¶
傅𤣥字休奕北地范陽人祖燮漢漢陽太守父幹魏扶¶