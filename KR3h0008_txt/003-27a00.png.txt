體邯鄲𫝊楷法事則朴略未有功能厥後鍾善真書張¶
稱草聖右軍行法小令破體皆一時之妙近古蕭永歐¶
虞頗𫝊筆勢褚薛已降自鄶不譏矣然人謂虞得其筋¶
褚得其肉歐得其骨當矣夫鷹隼乏彩而翰飛戾天骨¶
勁而氣猛也翬翟備色而翺翔百歩肉豐而力沉也若¶
藻曜而髙翔書之鳳凰矣歐虞為鷹隼褚薛為翬翟焉¶
歐陽率更云蕭書出於章草頗為知言然歐陽飛白曠¶
古無比浩自言余年在齠齔便工翰墨力不可强勤而¶