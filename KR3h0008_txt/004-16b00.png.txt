道合者千載比肩若死而有知豈無神交者也逸少草¶
有女郎材無丈夫氣不足貴也賢人君子非愚於此而¶
智於彼知與不知用與不用也書道亦爾雖賤於此或¶
貴於彼鑒與不鑒也智能雖定賞遇在時也嵇叔夜身¶
長七尺六寸美音聲偉容色雖土木形體而龍章鳳姿¶
天質自然加以孝友温恭吾慕其為人常有其草寫絶¶
交書一紙非常寶惜有人與吾兩紙王右軍書不易近¶
於李造處見全書了然知公平生志氣若與面焉後有¶