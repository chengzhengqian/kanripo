庾征西翼書少時與右軍齊名右軍後進庾猶不忿在¶
荆州與都下書云小兒輩乃賤家雞皆學逸少書湏吾¶
還當比之¶
張翼書右軍自書表晉穆帝令翼寫題後荅右軍右軍¶
當時不别久方覺云小子㡬欲亂真¶
張芝索靖韋誕鍾會二衛並得名前代古今既異無以¶
辨其優劣惟見筆力驚絶耳¶
張澄書當時亦呼有意¶