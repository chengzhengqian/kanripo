甚愛其書懐瓘先君與髙有舊朝士就髙乞書馮先君¶
書之髙曽與人書十五紙先君戲換五紙以示髙不辨¶
客曰有人換公書髙笑曰必張公也終不能辯宋令文¶
曰力則張勝態則髙强有人求髙書一屏障曰正臣故¶
人在申州書與僕類可徃求之先君乃與書之自任潤¶
州湖州筋骨漸備比見蓄者多謂為褚後任申邵等州¶
體法又變㡬合於古矣陸柬之為髙書告身髙常嫌不¶
將入帙後為䑕所傷持示先君曰此䑕甚解正臣意耳¶