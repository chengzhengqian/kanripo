臣聞庖犧氏作而八卦列其畫軒轅氏興而靈龜彰其¶
彩古史倉頡覽二象之文觀鳥獸之跡别創文字以代¶
結繩用書契以紀事宣之王庭則百工以敘載之方冊¶
則萬品以眀迄于三代厥體頗異雖依類取制未能悉¶
殊倉氏矣故周禮八嵗入小學保氏教國子以六書一¶
曰指事二曰龤聲三曰象形四曰會意五曰轉注六曰¶
假借盖倉頡之遺法也及宣王太史籀著大篆十五萹¶
與古文或同或異時人即謂之籀書孔子修六經左丘¶