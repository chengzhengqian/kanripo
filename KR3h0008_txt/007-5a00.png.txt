也夫文字者總而為言包意以名事也分而為義則文¶
者祖父字者子孫得之自然備其文理象形之屬則謂¶
之文因而滋蔓母子相生形聲㑹意之屬則謂之字字¶
者言孳乳寖多也題之竹帛謂之書書者如也舒也著¶
也記也著明萬事記徃知來名言諸無宰制羣有何幽¶
不貫何徃不經實可謂事簡而應博豈人力哉易曰上¶
古結繩以治後世聖人易之以書契夫至徳之道化其¶
性於未然之前結繩之教懲其罪於已然之後故大道¶