起家祕書郎累遷右軍將軍㑹稽内史初度浙江便有¶
終焉之志昇平五年䘚年五十九贈金紫光禄大夫加¶
常侍尤善書草𨽻八分飛白章行備精諸體自成一家¶
法千變萬化得之神功自非造化發靈豈能登峰造極¶
然割析張公之草而濃纖折衷乃愧其精熟損益鍾君¶
之𨽻雖運用増華而古雅不逮至硏精體勢則無所不¶
工亦猶鐘鼔云乎雅頌得所觀夫開襟應務若養由之¶
術百發百中飛名盖世獨映將來其後風靡雲従世所¶