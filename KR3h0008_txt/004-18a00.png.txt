文章雖久遊心翰墨近甚留意若此妙事古來少有知¶
者今擬討論之欲造書賦兼與公作書斷後序王僧䖍¶
雖有賦王儉製其序殊不足動人如陸平原文賦實為¶
名作若不造其極境無由伏後世人心若不知書之深¶
意與文若為差别雖窮其精微麤知其梗槩公試為薄¶
言之僕荅曰深識書者惟觀神彩不見字形若精意𤣥¶
鑒則物無遺照何有不通王曰幸以木石言之僕曰文¶
則數言乃成其意書則一字已見其心可謂簡易之道¶