(辭曰百姓與能謙卦/二爻曰鳴謙貞吉)欲令百二相和先聞揖讓之風天¶
下無為早識吾君之子是以運獨見之明行非常之事¶
先天不為後天而奉(易乾卦文/言之辭也)皇太子身貞萬國道照¶
四門(周易曰首出庶物萬國咸寜虞書舜典曰賔/于四門四門穆穆孔傳曰四門四方之門也)夙膺¶
再命之符實允基天之命非闗復子明辟異於遷虞事¶
夏(尚書曰周公拜手稽首曰朕復子明辟遷虞事夏謂/禹受舜禪也言帝與太子乃是父子本當傳位既非)¶
(周成之復還亦異/虞夏之革命也)既損既益尚或二天為離為火何妨¶
兩日(論語曰所損益可知也易離卦象曰明兩作離大/人以繼明照四方説卦曰離為火為日言天元皇)¶