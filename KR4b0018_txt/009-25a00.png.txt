　　　(周書武帝紀云天和三年帝制象經成集百僚/講説隋書經籍志象經一巻周武帝撰有王褒)¶
　　　(注王裕注何妥注又有象經發題義又據小説/周武帝象經有日月星辰之象或云以孤虛衝)¶
　　　(破寓於局間非俗象棊車馬之類也注詳/第一巻象戲賦子山作賦進之故進表云)¶
臣某言臣伏讀聖製象經并觀象戲私心踴躍不勝忭¶
舞伏以性與天道本絶尋求直以懸諸日月遂獲瞻仰¶
(論語曰夫子之言性與天道不可得而聞也/揚雄答劉歆書曰是懸諸日月不刋之書也)九州既奠¶
近對河圖(左傳虞人之箴曰芒芒禹迹畫為九州謂/冀兖青徐揚荆豫梁雍也易曰河出圖)四¶
轍中繩全觀玉策(穆天子傳曰天子至於羣玉之/山四轍中繩先王之所謂策府)未飛¶