(帝之所作也左傳衆仲曰夫舞所以節八音而行八風/又晏子曰一氣二體三類四物五聲六律七音八風九)¶
(歌十洲記天漢三年月氏國獻神香曰國有常占東風/入律百旬不休青雲干吕連月不散意中國有好道君)¶
(故披竒異/而貢神香)錢則都内貫朽倉則常平粟紅(漢書食貨志/曰武帝之初)¶
(七十年間國家亡事非遇水旱則民人給家足都鄙廩/庾盡滿而府庫餘財京師之錢累百鉅萬貫朽而不可)¶
(校太倉之粟陳陳相因充溢露積于外腐敗而不可食/又王嘉傳曰都内錢四十萬萬食貨志曰大司農中丞)¶
(耿壽昌白令邊郡皆築倉以穀賤時増其賈而糴以利/農穀貴時減價而糶名曰常平倉吳都賦曰海陵之倉)¶
(則紅粟流衍吕延濟曰/紅粟謂儲久而色赤也)火中乃寒乃暑年和一風一雨¶
(左傳昭三年張趯曰火中寒暑乃退杜預曰心以季夏/昏中而暑退季冬旦中而寒退王充論衡曰太平瑞應)¶