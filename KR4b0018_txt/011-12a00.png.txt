蓋聞營魂不反燐火宵飛(楚辭曰載營魂而升霞陸士/衡文賦云覽營魂以探賾頓)¶
(精爽而自求老子曰載營魄抱一能無離乎鍾會曰載/辭也經䕶為營形氣為魄謂魂魄經䕶其形氣使之長)¶
(存也左傳樂祁曰心之精爽是為魂魄陸士衡贈從兄/車騎詩曰營魄懐兹土精爽若飛沈張銑曰營心府間)¶
(也言心府魂魄懐於吳土而精爽若飛若沈不定也此/云營魂即營魄也言心府間魂魄無所歸也淮南子曰)¶
(人血為燐許慎注曰兵死之血為鬼火/崔豹古今注云螢火一名燐亦名霄飛)時遭獵夜之兵¶
或斃空亭之鬼(晏子春秋景公畋于梧丘夜夢有五丈/夫稱無罪晏子曰先君靈公畋五丈夫)¶
(駭獸斷其頭葬之曰五丈夫丘後漢書漦亭有鬼數殺/過客王忳除郿令有女子訴曰妾夫為涪令之官過宿)¶
(此亭亭長無狀枉殺妾家十餘口埋在樓下悉盜取財/貨忳問亭長姓名女子曰即今門下遊徼者也明旦問)¶