星夕照鏡烽火夜燒原(天文志曰流星天使也自上而/降曰流自下而升曰飛大者曰)¶
(奔奔亦流星也奔星所墜其下有兵夕照鏡者言其星/之明也顔師古漢書注曰夜則舉烽故云夜燒原也爾)¶
(雅曰髙/平曰原)古獄饒寃氣空亭多枉䰟(述異記曰漢武帝幸/甘泉長坂道中有蟲)¶
(赤如肝頭目口齒悉具人莫知也時東方朔曰此古獄/地也積憂所致上使按圖果秦獄地朔曰夫積憂者得)¶
(酒而觧乃以蟲置酒中立消後漢書曰王忳除郿令到/官至漦亭有鬼數殺過客入亭止宿夜中聞有女子稱)¶
(寃之聲前訴曰妾夫為涪令之官過宿此亭亭長無狀/枉殺妾家十餘口埋在樓下悉盗取財忳問亭長姓名)¶
(女子曰即今門下㳺徼者也明旦召㳺徼詰問具服罪/即收繫及同謀十餘人悉伏辜遣使送其喪歸鄉里於)¶
(是亭遂清安言江陵戰鬬之/時殺傷者衆故多寃䰟也)天道或可問微兮不忍言¶