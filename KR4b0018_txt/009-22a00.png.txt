(太階平禮記曰升中於天鄭注云中/成也燎柴祭天告以諸侯之成功)必當水逮千年山¶
稱萬歳(王嘉拾遺記曰黄河千年一清漢書曰武帝元/封元年登嵩髙吏卒咸聞呼萬歳者三荀悦曰)¶
(萬嵗山神呼之也應劭曰/嵩髙縣有上中下萬歳里)伏見勅旨刋正音律平章厯¶
象奏黄鍾而歌大呂變孤竹而舞雲門(周禮云太師掌/六律六同以合)¶
(隂陽之聲陽聲黃鍾太蔟姑洗蕤賔夷則無射隂聲大/吕應鍾南呂函鍾小吕夾鍾是也孤竹管也雲門古樂)¶
(名亦見/周禮)莫不器取疎通聲從安樂四分既明三㣲且定¶
(易乾鑿度曰天氣三㣲而成一著三著而成一體鄭康/成注云五日為一㣲十五日為一著故五日為一候十)¶
(五日成一氣也冬至陽始生積十五日至小寒為一著/至大寒為二著至立春為三著凡四十五日而成一節)¶