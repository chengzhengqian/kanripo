(黄蓋已先沉於杜侯者謂賊任約為陸法和所擒宋子/仙丁和為杜龕所擒景不能救也南史王僧辯傳云侯)¶
(景浮江西寇軍次夏首僧辯為大都督軍次巴陵景既/陷郢城將進寇荆州於是緣江屯戍望風請服僧辯並)¶
(沉公私船於水中分命衆軍乗城固守偃旗臥鼓安若/無人翌日賊衆濟江輕騎至城下景軍内薄苦攻城内)¶
(同時鼔噪矢石雨下賊乃引退元帝又命平北將軍胡/僧祐率衆援僧辯是日賊復攻城不剋又為火艦燒柵)¶
(風不便自焚而退有流星墜其營中賊徒大駭相顧失/色賊帥任約又為陸法和所擒景乃燒營夜遁旋軍夏)¶
(首元帝以僧辯為征東將軍命即率巴陵諸軍沿流討/景攻拔魯山仍攻郢即入羅城景聞之倍道歸建鄴賊)¶
(帥宋子仙等困蹙求輸郢城身還就景僧辯偽許之子/仙謂為信然浮舟將發僧辯命杜龕鼓噪掩至大破之)¶
(擒子仙丁和等送江陵元帝命生釘和舌臠殺之郢州/平渚宫舊事曰景遣任約衆號五萬伐湘東王於江陵)¶