象舞(禮記祭統曰聲莫重于升歌子夏詩序曰維清奏/象舞也鄭箋云象舞象用兵時刺伐之舞武王制)¶
(焉/)閒安象設緝熙清奠(招魂云像設君室静閒安毛/詩曰維清緝熙文王之典)春¶
鮪初登新蓱先薦(詩序曰潛季冬薦魚春薦鮪也月令/曰季春薦鮪於寢廟天官漁人云春)¶
(獻王鮪陸機云河東鞏縣東北崖上山腹有穴舊説云/此穴與汪湖通鮪從此穴而来北入河西上龍門入漆)¶
(沮故張衡云王鮪岫居山穴為岫謂此穴也陸機又云/大者為王鮪小者為鮇鮪爾雅曰萍蓱其大者蘋郭注)¶
(云水中浮萍江東謂之漂詩曰于以采蘋左氏傳曰蘋/蘩蕰藻之菜可薦于鬼神鄭注庖人云備品物曰薦)¶
僾然入室儼乎其位(祭統云祭之日入室僾然必有見/乎其位出户而聴愾然必有聞乎)¶
(其歎息/之聲)悽愴履之非寒之謂(禮記曰霜露既降君子/履之必有悽愴之心)¶