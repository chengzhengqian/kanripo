生意盡空驚槐樹衰(世説曰桓𤣥敗後殷仲文還為大/司馬咨議意似二三非復往日大)¶
(司馬府㕔前有一老槐甚扶疎殷因月朔與衆在㕔視/槐良久嘆曰槐樹婆娑無復生意子山引此作枯樹賦)¶
(以為世異時移/忽忽不樂矣)¶
日色臨平樂風光滿上蘭(西京賦曰大駕幸乎平樂之/館又曰正壘壁乎上蘭三輔)¶
(黄圖曰上林有上蘭觀又史記周勃傳/曰御史大夫施屠昆邪破館軍上蘭)南國美人去東¶
家棗樹完(離騷曰恐美人之遲暮王逸注云美人謂懐/王也王逸章句云靈修美人以嫓於君漢書)¶
(曰王吉少時學問居長安東家大棗樹垂吉庭中吉婦/取棗以啖吉吉後知之乃去婦東家聞而欲伐其樹鄰)¶
(里共止之因固請吉令婦還里中為之歌曰東家有樹/王陽婦去東家棗完去婦復還南國謂楚也美人喻君)¶