(馳入宮自歸上豐亦上奏於/是收豐節司校去節自豐始)公特稟英靈偏鍾山嶽雄¶
姿俊茂眉目疎朗觀虎於檻齠髮不驚稱象於船勝衣¶
能對(世説曰魏明帝於宣武塲上斷虎爪牙縱百姓觀/之王戎七嵗亦往看虎乗間攀欄而吼其聲震地)¶
(觀者無不辟易顛仆戎湛然不動了無恐色魏志曰鄧/哀王沖字蒼舒少聰察岐嶷生五六嵗智意所及有若)¶
(成人之智時孫權曾致巨象太祖欲知其斤重訪之羣/下咸莫能出其理沖曰置象大船之上而刻其水痕所)¶
(至稱物以載之則較可知矣太祖大悦即/施行焉齠即髫剪髮為鬌也故云齠髮)至於拉虎捭¶
(一作/羈)熊摧斑碎掌忘歸繁弱落雁吟猿故得氣蓋關中¶
威申河外(本傳云訦少鯁直有節槩膂力過人尤工騎/射曹子建七啓曰批熊碎掌拉虎摧斑新序)¶