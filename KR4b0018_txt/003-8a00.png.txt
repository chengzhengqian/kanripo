惟穆賔歌惟醉(詩天子穆穆詩序既醉太平也醉酒飽/徳人有士君子之行焉箋云旅酬下徧)¶
(羣臣至於無算/爵故云醉焉)雖復暫離北闕聊宴西城(按此知華林/園是長安城)¶
(西别/舘也)即同酆水之朝更是岐山之㑹(左傳椒舉曰成有/岐陽之㑹康有酆)¶
(宫之朝杜預曰酆在始平鄠縣東有雲臺康王於是㑹/諸侯周成王歸自奄大蒐於岐山之陽岐山在扶風美)¶
(陽縣/西北)小臣不舉奉詔為文以管窺天以蠡酌海盛徳形¶
容豈陳梗槩(東方朔客難曰以管窺天以蠡測海注管/竹管也蠡蚌蛤也東京賦曰其梗槩如此)¶
(薛綜注梗槩不纖/密言粗舉大綱也)¶
嵗次昭陽月在大梁(史記厯書云昭陽作噩四年索隱/曰昭陽辛也爾雅作重光作噩酉)¶