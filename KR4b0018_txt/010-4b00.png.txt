未見陸機之文久同燒硯(晉書陸機傳云弟雲嘗與書/曰君苖見兄文輒欲燒其筆)¶
(硯/)至於凋零之後殘缺所餘又已雜用補袍隨時覆醬¶
(按後漢書羊續舉縕袍以示之疑是用紙作絮補袍漢/書曰揚雄作太𤣥法言劉歆亦嘗觀之謂雄曰空自苦)¶
(今學者有禄利然尚不能明易又如𤣥何吾恐後/人用覆醬瓿也雄笑而不應注曰瓿音蔀小甖也)聖慈¶
憐愍遂垂存録始知揄揚過差君子失辭比擬縱橫小¶
人迷惑(君子謂滕王小/人子山自謂也)荆玉抵鵲正恐輕用重寳(韓子/曰卞)¶
(和抱其璞哭於荆山之下鹽鐵/論曰崑山之旁以玉璞抵烏鵲)龍淵削玉豈不徒勞神¶
慮(後漢書曰肅宗嘗賜諸尚書劒惟韓稜郅夀陳忠特/以寳劒自手署其名曰韓稜楚龍淵晉太康記曰汝)¶