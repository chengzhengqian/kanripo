駕部中大夫領吏部中大夫歴蕃部御伯東京鼎實先¶
加鄧隲之勲西晋官人多用山濤之啓(後漢書曰鄧隲/字昭伯女弟為)¶
(貴人立為和熹皇后延平元年拜隲車騎將軍儀同三/司自隲始也殤帝崩太后與隲定策立安帝永初元年)¶
(封隲上蔡侯食邑萬戸以定策功增三千戸隲辭譲上/疏至於五六乃許之晋書曰山濤為吏部尚書所奏甄)¶
(拔人物各為題目/時稱山公啓事)豈若五王登朝必司賔主之禮六龍¶
御轡取定鸞和之節(首語謂領蕃部也次語謂領駕部/也按蕃部之職如古典客鴻臚掌)¶
(四方歸義蠻夷實司賔禮者也云五王登朝者當引漢/書匈奴傳五單于事謂呼韓邪單于屠耆單于呼揭單)¶
(于車犂單于烏藉單于凡五王也甘露三年單于朝甘/泉宫漢寵以殊禮矣漢書禮樂志曰六龍之調使我心)¶