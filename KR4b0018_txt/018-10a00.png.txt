(項氏戰敗有翟母者免其難故以延鄉封焉左傳成三/年鞌之戰齊侯見保者曰勉之齊師敗矣辟女子女子)¶
(曰君免乎曰免矣曰鋭司徒免乎曰免矣曰茍君與吾/父免矣可若何乃奔齊侯以為有禮既而問之辟司徒)¶
(之妻也予之石窌杜注石窌邑/名濟北盧縣東有地名石窌)柱國殿下居若木之一¶
枝在天潢之别派(言趙國公姓宇文出自國族也楚辭/曰折若木以拂日史記天官書曰王)¶
(良旁有八星/絶漢曰天潢)揚旌玉壘驅傳銅陵南通向日之民東被¶
無龍之國(周書趙王招傳云保定中拜為柱國出為益/州總管華陽國志曰杜宇相開明决玉壘山)¶
(以除水害揚雄蜀都賦曰西有鹽泉鐵冶橘林銅陵漢/書地理志曰日南郡故秦象郡屬交州師古曰言其在)¶
(日之南所謂開比户以向日者又比景縣如淳曰日中/於頭上景在已下故名無龍疑無雷西域傳無雷國王)¶