孝性有聞居喪得禮嗟海變而田成懼山飛而地絶(神/仙)¶
(傳麻姑曰已見東海三為桑田越絶書曰龜山一曰怪/山往古一夜自來呉越春秋曰瑯邪東武海中山一夕)¶
(自來故名怪山按龜山一名飛來一名寶林一名怪山/史記䝉恬傳恬曰恬罪固當死起臨洮屬之遼東城塹)¶
(萬餘里此其中不/能無絶地脉哉)勒石墓田仍銘云爾¶
少典之孫𤣥王之子虹貫於月金承於水(史記曰黃帝/者少典之子)¶
(黃帝生二子其後皆有天下其一曰𤣥囂是為青陽青/陽降居江水其二曰昌意降居若水昌意娶蜀山氏生)¶
(高陽有聖德焉正義曰華陽國志及十三州志云蜀之/先肇於人皇之際黃帝為子昌意娶蜀山氏後子孫因)¶
(封焉帝顓頊高陽氏黃帝之孫昌意之子母曰昌僕謂/之女樞河圖云瑤光如蜺貫月正白感女於幽房之宮)¶