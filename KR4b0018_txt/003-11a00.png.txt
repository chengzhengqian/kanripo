(歌落花/如雪也)玉律調鐘金錞節鼓(玉律用玉琯吹之有十二/律陽六黄鐘太簇姑洗蕤)¶
(賔夷則無射隂六林鐘南吕應鐘大吕夾鐘中吕也孟/康漢書注律得風氣而成聲風和乃律調也周禮鼓人)¶
(職云以金錞和鼓以金鐲節鼓鄭注錞錞于/也圜如雄頭大上小下樂作鳴之與鼓相和)於是咀銜¶
拉鐵逐日追風(顔師古漢書注銜馬銜也說文馬勒口/中銜行馬者咀含味也拾遺記周穆王)¶
(八駿四超影逐日而行崔豹古今注始皇有馬名追風/王融曲水詩序云逐景追風之騎逐日逐景也說文景)¶
(日光也即/俗影字)并試長楸之埒俱下蘭池之宫(曹植詩云走/馬長楸間翰)¶
(曰古人種楸於道故曰長楸三輔黄圖籣池宫始皇三/十一年為㣲行咸陽與武士四人俱夜出逢盜蘭池渭)¶
(城縣有蘭池宫又尸子/云馬有蘭池之名矣)鳴鞭則汗赭入埒則塵紅(樂志/霑赤)¶