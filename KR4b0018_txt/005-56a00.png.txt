歌(史記曰項羽晨起帳中歌曰力㧞山兮氣盖世言巳/入長安之後即景傷懐若李陵之長絶荆卿之不還)¶
(又傷江陵之亡/同於垓下也)¶
被甲陽雲臺重雲久未開(子虚賦云楚王乃登陽雲之/臺孟康曰雲夢中髙堂之臺)¶
(宋玉所賦者言其髙出雲之陽李周翰曰陽雲臺則髙/唐觀寰宇記曰巫山縣西有陽臺古城即襄王所逰之)¶
(地亦曰陽雲臺髙一百二十丈南枕/長江被甲陽雲臺謂江陵之師也)鷄鳴楚地盡鶴唳¶
秦軍來(漢書曰圍羽垓下羽夜聞漢軍四面皆楚歌應/劭曰楚歌者雞鳴歌也晋書載記曰苻堅肥水)¶
(之敗其走者聞風聲鶴唳以為晋兵楚/地盡言江陵陷秦軍來言魏師至也)羅梁猶下礌揚¶
排久飛灰(言魏師攻城之急也礌大石也古有矢石葢/用石撃之也左傳旝動而鼓賈逵以旝為發)¶