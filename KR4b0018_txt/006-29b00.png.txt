　　仰和何僕射還宅懐故¶
紫閣旦朝罷中臺夕奏稀(晉書曰漢書/尚書為中臺)無復千金笑徒¶
勞五日歸(鮑照詩曰千金顧笑買芳年漢書萬石君傳/曰每五日洗沐歸謁親文穎曰郎官五日一)¶
(下又張安世傳/曰休沐未甞出)步簷朝未掃蘭房晝掩扉(宋玉諷賦曰/乃更於蘭房)¶
(之/室)苔生理曲處網積廻文機(張景陽雜詩曰房櫳無行/跡庭草萋以綠青苔依空)¶
(牆蜘蛛網四屋感物多所懐沉憂結心曲李善注云淮/南子曰窮谷之洿生以蒼苔説文曰鼅鼃蝥也魏文帝)¶
(詩曰蜘蛛繞户牖野草當階生論衡曰蜘蛛結絲以網/飛蟲人之用計安能過也晉書載記曰竇韜妻蘇若蘭)¶
(織錦端中作迴/文詩以贈之)故瑟餘絃斷歌梁秋雁飛(韓娥去齊餘/響繞梁三日)¶