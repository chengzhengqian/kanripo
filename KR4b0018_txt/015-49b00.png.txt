(既害元帥自應乘勢直據平涼而反趦趄屯兵永洛吾/知其無能為也遂進軍至原州太祖為行臺政為長史)¶
(知其霸業所/基重任也)關中餽食非直滎陽之師河内供軍豈但¶
淇園之竹(史記曰漢與楚相守滎陽數年軍無見糧蕭/何轉漕關中給食不乏後漢書曰光武南定)¶
(河内拜恂河内太守行大將軍事光武於是復北征燕/代恂移書屬縣講兵肄射伐淇園之竹為矢百餘萬以)¶
(給軍前書音義曰淇園衛之苑多竹篠也言/太祖以政為長史餽食供軍如蕭何寇恂矣)公秉照晋¶
(疑作/普)之靈降明神之徳猛虎振檻七年不驚羝羊觸蕃¶
九齡能對(竹林七賢論曰王戎幼而清秀魏明帝於宣/武場上為欄苞虎阱使力士袒裼與之搏縱)¶
(百姓觀之戎年七嵗亦往觀焉虎乗間薄欄而吼其聲/震地觀者莫不辟易顛仆戎亭然不動帝於門上見之)¶