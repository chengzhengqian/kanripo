(武内傳曰王母/駕九色斑麟)移棃付苑吏種杏乞山人(神仙傳曰介/象字元則㑹)¶
(稽人也吳王從象學隐形之術後告言病帝以美梨一/奩賜象象食之須臾便死帝埋葬之以日中晡時已至)¶
(建業所賜梨付苑吏種之吏後以表聞先主即發棺視/之惟一符耳述異記杏園洲在南海洲中多杏海上人)¶
(云仙人種杏處漢時嘗有人舟行遇風泊此洲五六日/食杏故免死云洲中别有冬杏神仙傳董奉者字君異)¶
(侯官人也日為人治病亦不取錢重病愈者使栽杏五/株輕者一株數年計得十萬餘株鬱然成林奉每年貨)¶
(杏得穀以/賑救貧乏)自此逢何世從今復幾春海無三尺水山成¶
數寸塵(神仙傳曰王方平遣人召麻姑姑至自說云接/侍已来已見東海三為桑田向到蓬莱又水淺)¶
(於往日㑹時畧半耳豈將復為陸乎方/平嘆曰聖人皆言海中行復揚塵也)¶