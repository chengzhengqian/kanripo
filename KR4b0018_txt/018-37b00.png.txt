平陽主人(後漢書東海公陽對曰河南帝城多近臣南/陽帝鄉多近親濯龍注見本序漢書曰王太)¶
(后長女號曰平陽公主後漢書曰明帝女迎封/平陽公主適大鴻臚馮順注平陽縣屬河東)金波廻¶
月玉樹臨春(漢書曰月穆穆以金波揚雄/甘泉賦曰翠玉樹之靑葱)弄玉鳳凰昌¶
容紫草自此千年無人得道舜華榮曜飄零何早(列仙/傳曰)¶
(秦穆公有女字㺯玉與蕭史皆隨鳳凰飛去又曰昌容/常山道人也自稱殷王子能致紫草女仙傳曰昌容者)¶
(商王女也脩道於常山食蓬虆根二百餘年顔如二十/許能致紫草鬻與染工得錢以為貧病者住来城市世)¶
(世見之嘗行日中不見其形或云昌容能練形者也忽/冲天而去神仙傳彭祖曰得道者耳非仙人也詩顔如)¶
(舜華毛萇曰/舜木槿也)渭水北原平陵故園纔通谷口即望寒門¶