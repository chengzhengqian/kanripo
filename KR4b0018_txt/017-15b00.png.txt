(在藩也顯和早蒙眷遇時屬多難甞問計於顯和和具/陳宜杜門晦迹相時而動武帝深納焉及卽位擢授冠)¶
(軍將軍閣内都督封城陽縣公邑五百戸孝武以顯和/藩邸之舊遇之甚厚時顯和所居宅隘陋乃撤殿省賜)¶
(為寢室漢書地理志云上谷郡秦置又/雁門郡有樓煩上谷樓煩故燕趙地也)永興三年幽幷¶
叛換有無君之心(謂齊神武也魏本紀云孝武永熈元/年改元永興以同明元時年號三年)¶
(髙歡引軍東度入洛武帝西遷漢書注云/叛換猶跋扈強恣貌詩皇矣云無然畔援)帝顧謂公曰¶
天下洶洶將若之何(漢書髙帝曰天下匈匈勞苦/數歲師古曰匈匈喧擾之意)公曰¶
擇善而從之乃誦詩云彼美人兮西方之人兮(邶風簡/兮卒章)¶
(之詩也鄭箋曰彼美人謂碩人也思周室之賢者以其/宜薦碩人與在王位周書云齊神武專政帝每不自安)¶