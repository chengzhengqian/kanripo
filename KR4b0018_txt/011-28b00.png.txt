(争權相殺扇風射影如鬼如豺子山/雖蒙欵至然羇旅之臣皆可不與也)¶
蓋聞虛舟不忤令德無虞忠信為琴瑟仁義為庖廚是¶
以從莊生則萬物自細(史記曰莊子者蒙人也名周莊/子齊物論曰天下莫大於秋毫)¶
(之末而泰山為小莫夀於殤子而彭祖/為夭天地與我並生而萬物與我為一)歸老氏則衆有¶
皆無(史記曰老子者楚苦縣厲鄉曲仁里人也姓李氏/名耳字伯陽謚曰𥅆周守藏之史也老子修道德)¶
(其學以自隠無名為務太史公曰老子所貴虛無因應/變化於無為老子曰常無欲以觀其妙常有欲以觀其)¶
(竅𤣥之又𤣥衆妙之門又曰有之以為利無心以為用/又曰天下萬物生於有有生於無  此章言世事任虛)¶
(船吾心求令德思江海之士細萬物/而獨往讀道德之經貴虛無而自得)¶