(天象也璧氣含春者春為蒼精祭天/用蒼璧蒼是東方之色故云含春也)禮從天數智總圓¶
神(禮從天數亦謂牲幣之類智總圓神謂璧之/圜也易曰蓍之徳圓而神卦之徳方以智)為祈為¶
祀至敬咸遵(郊特牲鄭注曰祈猶求也謂祈福祥求永/貞也漢書郊祀志曰洪範八政三曰祀祀)¶
(者所以昭孝事/祖通神明也)¶
　　皇夏(皇帝/升壇)¶
七里是仰八陛有慿(七里即隋志所稱後周圜丘在國/陽七里之郊是也八陛謂壇也司)¶
(馬彪續漢書祭祀志云壇有八陛通道以為門三輔黃/圖曰上帝壇八觚神道八通廣三十歩也按周禮疏稱)¶
(圜丘者爾雅土之高者曰丘取自然之丘圜者象天圜/既取丘之自然則未必要在郊無問東西南北方皆可)¶