(分夾東井南北置而為戒天官書又云/北斗七星所謂璇璣玉衡以齊七政)百靈咸仰徳千¶
年一聖人(東都賦曰禮神祗懐百靈易乾鑿度曰/黃河千年一清至聖之君以為大瑞)書成¶
紫微動律定鳳凰馴(春秋合誠圖云北辰其星五在紫/微中又云紫微大帝室太一之精)¶
(律厯志云黃帝使伶倫造律/制為十二筩以聴鳳凰之鳴)六軍命西土甲子陳東隣¶
(言武帝有平鄴之功也左傳杜注云六軍天子之軍也/尚書曰武王以甲子日入朝歌易曰東隣殺牛不如西)¶
(隣之禴祭後周本西魏所禪都長安故云西土齊本東/魏所禪都鄴是為東隣比於殷周矣周書本紀云建徳)¶
(六年平鄴/是其事也)戎衣此一定萬里更無塵(周書本紀云破齊/之後遂欲窮兵極)¶
(武平突厥定江南一二年間/必使天下一統此其志也)煙雲同五色日月並重輪¶