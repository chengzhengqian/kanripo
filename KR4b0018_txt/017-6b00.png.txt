贈本官加少傅都督司豫洛相冀五州諸軍事司州刺¶
史諡曰肅公禮也天子輟朝彌深大臣之議羣公㑹𦵏¶
咸得同盟之禮夫人李氏頓丘貴姓(世系表李忠/頓丘房始祖)卿相¶
之門賢才之室霜露先侵策封郊次以其年十一月六¶
日合𦵏於咸陽之長安縣某原合𦵏非古旣異三王之¶
前死則同穴還同六載之始(鄭司農禮記注曰祔謂/合𦵏合𦵏自周公以来)雖¶
復銜珠兩鶴同歸紫蓋之松出匣雙龍共沒延平之水¶
(玉符瑞圗曰晉平公鼓琴有𤣥鶴銜明珠舞於庭又述/異記曰噲叅飬母至孝曽有𤣥鶴為戎人所射窮而歸)¶