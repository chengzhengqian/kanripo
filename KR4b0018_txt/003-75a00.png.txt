蕩子辛苦逐征行直守長城千里城(史記曰秦并天下/乃使䝉恬將三十)¶
(萬衆北逐戎翟/收河南築長城)隴水恒冰合關山唯月明(一作唯明月/秦州記隴頭)¶
(歌隴頭流水分流四下念我行/役飄然曠野樂府有度關山曲)况復空牀起怨倡婦生¶
離(古詩曰昔為倡家女今為蕩子婦蕩子行不歸空牀/難獨守漢書曰孝武李夫人本以倡進師古曰倡樂)¶
(人音/昌)紗牕獨掩羅帳長垂(鮑照詩曰羅/帳空巻舒)新筝不弄長笛¶
羞吹常年桂苑昔日蘭閨(謝莊月賦曰乃清蘭路肅桂/苑劉逵呉都賦注曰呉有桂)¶
(林/苑)羅敷總髮弄玉初笄(樂府曰羅敷採桑為使君所邀/羅敷盛誇其夫以拒之列仙傳)¶
(曰秦穆公有女字弄玉劉熈釋名/曰笄繫也所以繫冠使不墜也)新歌子夜舊舞前溪¶