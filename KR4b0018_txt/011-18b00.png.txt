蓋聞秋之為氣惆悵自憐(宋玉曰悲哉/秋之為氣也)耿恭之悲疎勒¶
(後漢書曰耿恭字伯宗慷慨多大略有將帥才永平十/七年以恭為戊己校尉屯後王部金蒲城恭以疎勒城)¶
(傍有澗水可固乃引兵據之匈奴攻恭會顯宗崩救兵/不至車師復畔與匈奴共攻恭恭厲士衆擊走之數月)¶
(食盡窮困乃煑鎧弩食其筋革恭與士推誠同死生故/皆無二心而稍稍死亡餘數十人建初元年漢遣軍迎)¶
(校尉城中皆稱萬嵗開門共相持泣遂相隨俱歸虜兵/追之且戰且行吏士饑困發疎勒時尚有二十六人隨)¶
(路死没三月至玉門惟餘士/二人衣履穿決形容枯槁)班超之念酒泉(後漢書曰/班超字仲)¶
(升扶風平陵人封定逺侯超自以久在絶域年老思土/上疏曰臣不敢望到酒泉但願生入玉門闗注玉門闗)¶
(屬敦煌郡今沙州也去長安三千六百里闗在敦煌/縣西北酒泉今肅州也去長安二千八百五十里也)是¶