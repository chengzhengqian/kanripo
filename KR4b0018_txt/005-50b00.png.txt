(令當髙祖世萬/户侯豈足道哉)琴聲遍屋裏書巻滿牀頭雖言夢蝴蝶¶
定自非莊周(莊子曰昔莊周夢為/蝴蝶栩栩然蝴蝶也)殘月如初月新秋似¶
舊秋露泣連珠下螢飄碎火流樂天乃知命何時能不¶
憂(易繫辭曰樂天知命故不憂言已功業都捐琴/書何益光華已晚瞬息衰秋思之甚為可憂也)¶
憒憒天公曉精神殊乏少(言天道無知有如長夜也荘/子曰彼又惡能憒憒然為世)¶
(俗之禮以觀衆人之耳目哉憒/上内反説文蒼頡篇並云亂也)一郡催曙雞數處驚眠¶
鳥(説文曰曙/旦明也)其覺乃于于其憂惟悄悄(荘子曰㤗氏其/徐徐其覺于于)¶
(邶風柏舟之詩云憂心悄悄/愠于羣小毛傳曰悄悄憂貌)張儀稱行薄管仲稱器小¶