章華望祭之所雲夢偽遊之地(江陵故楚都章華雲夢/皆楚地以下言江陵既)¶
(敗魏軍縱其屠戮也左傳昭七年曰楚靈王即位為章/華之宫又曰楚子成章華之臺願與諸侯落之杜云章)¶
(華南郡華容縣又哀六年楚昭王曰三代命祀祭不越/望江漢睢漳楚之望也禍福之至不是過也漢書陳平)¶
(傳曰漢六年人有告楚王韓信反者帝問平平曰古者/天子巡狩諸侯南方有雲夢陛下苐出偽逰雲夢㑹諸)¶
(侯於陳陳楚之西界信聞天子好出逰其勢必郊迎謁/而陛下因禽之特一力士之事耳帝行至陳楚王信果)¶
(郊迎即執縛之後漢書郡國志曰南郡華容雲/夢在南晉書地理志曰南郡編縣有雲夢官)荒谷縊¶
於莫敖冶父囚於羣帥硎谷(一作/穽)摺拉鷹鸇批㩌(元帝/紀云)¶
(丁亥魏軍至柵下戊申胡僧祐朱買臣等出戰買臣敗/績辛亥魏軍大攻帝出枇杷門親臨陣戰僧祐中流矢)¶