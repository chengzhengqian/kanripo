容亂離之機保此令名舒巻風雲之際無妨貴仕張衡¶
渾儀之後卽賦歸田杜預沈碑已来遂停鄉里(後漢書/曰張衡)¶
(研覈隂陽妙盡璇璣之正作渾天儀又衡有歸田賦襄/陽記曰杜元凱好為身後名常自言百年後必髙岸為)¶
(谷深谷為陵作二碑敘其平吳勲一沈萬山下一沈峴/山下謂叅佐曰何知後代不在山頭乎元凱杜預字也)¶
王仲宣有讀書之樓諸葛亮有彈琴之宅(盛𢎞之荆州/記曰襄陽城)¶
(西北八里方山山北際河水山下有王仲宣宅王韶南/雍州記曰隆中諸葛亮故宅有舊井一今涸無水盛𢎞)¶
(之記云井深五丈廣五尺堂前前三間屋地址極髙有/孔明避暑臺宅西山臨水孔明嘗登之鼔琴以為梁父)¶
(吟因名/為樂山)實欲因此謝病閑居終焉(言霞辭歸之後因留/鄕里本有終隱之志)¶