遇造次推恩明帝守文偏加引接武皇英主彌相委寄¶
(本傳世宗髙祖竝雅/好文學信特䝉恩禮)密勿王事多厯嵗年自攜老入關¶
亟移灰琯(晉書樂志曰取𢎞農宜陽金門竹為琯/河内葭莩為灰以候氣氣至者灰去)烝烝¶
色養勤同扇席(尚書曰克諧以孝烝烝又弗格姦潘岳/閒居賦曰尚能違膝下色養而屑屑從)¶
(斗筲之役乎晉書曰王延事親盡/色養夏則扇席冬則以身温被)及丁母憂杖而後起¶
病不勝哀青鸞降宿樹之祥白雉有依欄之感(謝承後/漢書曰)¶
(方儲字聖明㓜喪父事母母終自負土成墳種竒樹千/株鸞鳥止其上續漢書曰申屠蟠陳留外黄人九嵗喪)¶
(父哀毁過禮廬於塚/側致甘露白雉之祥)晉國公廟期受託為世賢輔(周書/云晉)¶