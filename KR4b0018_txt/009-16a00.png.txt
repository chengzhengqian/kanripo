豈悟仁夀之闥有此一時承明之廬無縁再謁(陸機與/弟雲書)¶
(曰仁夀殿前有大方銅鏡仁夀殿名/漢書武帝謂嚴助曰君厭承明之廬)心神已弊晷刻增¶
悲叨睿鑒則多士莫先違聖顔則小臣何逺惟冀三條¶
唘道萬乘巡京(西都賦曰披三條之廣路薛/綜西京賦注曰萬乗天子也)悦西怨之¶
羣黎逮東封之從者危䰟倘駐枯骨如存是臣之愜非¶
臣所望臣又聞驅奔効駕先輟於羸駘翔集賀成近遺¶
於鎩翮(羸駘駑馬也淮南子曰大厦/成而燕雀相賀鎩翮殘羽也)彼尚知慕而況臣¶
哉聞未遑請臣之懇戀至於隳官臣合書罪無任戰慄¶