(陵等充其選太清中侯景寇京都及太宗即位以肩吾/為度支尚書時上流諸蕃並據州拒侯景景矯詔遣肩)¶
(吾喻當陽公大心大心尋舉州降賊肩吾因逃入建昌/久之方得赴江陵未幾卒文集行於世南史本傳云肩)¶
(吾字慎之為晉安王國常侍王每徙鎮肩吾常隨府在/雍州及奔江陵厯江州刺史領義陽太守封武康侯卒)¶
(贈散騎常侍中書令餘同梁書梁元帝集中有中書令/庾肩吾墓誌銘後漢書崔駰傳贊曰崔為文宗世擅雕)¶
(龍史記曰秦樗里子號智囊漢書曰晁錯號智囊後漢/書曰魯匡王莽時為羲和有術數號智囊晉書曰宣帝)¶
(舉兵廢曹爽桓範出赴喪宣帝曰智囊往矣又杜預號/智囊義窟未詳江南楚地戰國時荆郢間俱稱江南肩)¶
(吾家本江陵哀江南賦楷/模盛於漳濵亦謂江陵也)或昭或穆七世舉秀才且珪¶
且璋五代有文集貴族華望盛矣哉(七世自滔至肩吾/凡七世也五代肩)¶