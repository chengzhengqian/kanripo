(積十四日死有父老来弔哭甚哀既而曰嗟乎薰以香/自燒膏以明自銷龔生竟夭天年非吾徒也遂趨而出)¶
(信本楚人為魏周所逼何異王莽時故引/此事深慙楚龔傷其身事二姓絶紀唐矣)畏南山之雨¶
忽踐秦庭讓東海之濵遂餐周粟(列女傳陶答子妻曰/妾聞南山有𤣥豹霧)¶
(雨七日而不下食者何也欲以澤其毛而成文章故藏/而逺害淮南子曰申包胥累繭重胝七日七夜至於秦)¶
(庭以見秦王曰使下臣告急秦王乃發軍撃呉果大破/之以存楚國元帝都江陵本楚地西魏都長安故曰秦)¶
(庭信之至秦欲以存楚也又按漢書孫㑹宗書田彼南/山張宴曰山髙而在陽人君之象也或其時迫扵君命)¶
(不敢不行以南山喻君所未詳矣或云畏南山之雨是/蹇叔送子事按左傳殽有二陵南陵夏后臯之墓北陵)¶
(文王之所避風雨不得云南山之雨也讓東海之濵者/盖指魏周禪受也史記田大公和遷齊康公於海上云)¶