(新野郡邑萬户為勝逌出就國後漢書曰光武殺湖陽/尉軍中分財物不均衆恚恨欲反攻諸劉光武斂宗人)¶
(所得物悉以與之衆乃悦注云湖陽屬南陽郡今唐州/縣也袁宏後漢紀曰孝景帝生長沙定王發武帝世諸)¶
(侯得分封子弟以冷道縣舂陵封發中子買為舂陵節/侯元帝時節侯之孫孝侯以南方卑濕請徙南陽於是)¶
(以蔡陽白水鄉為舂陵侯封邑而與昆弟鉅鹿君及宗/親俱徙焉按郡國志新野舂陵湖陽俱屬南陽郡言逌)¶
(伐陳若光武殺湖陽尉分財與人衆皆悦是既成為喜/之因也及封荆州新野萬户使出就國又若舂陵孝侯)¶
(請徙南陽是為/銷憂之地也)某本乏材用無多作述加以建鄴陽九¶
劣免儒硎江陵百六幾從士壠(滕王庾信集序云昔陽/都有集十四巻値太清)¶
(罹亂百不一存及到江陵又有三巻即遭軍火一字無/遺建鄴陽九謂武帝太清三年侯景之亂也江陵百六)¶