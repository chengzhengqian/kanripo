　　　(時宣帝號天元皇帝居天臺靜帝衍居正陽宫/二帝竝存上正宫調歌其先祖此變宫調二篇)¶
　　　(所以歌其/生君也)¶
帝遊光出震君明擅作離(易曰帝出乎震又曰主器者/莫若長子故受之以震又曰)¶
(明兩/作離)巖廊惟眷顧欽若尚無為(漢書董仲舒傳制曰盖/聞堯舜之時㳺於巖廊)¶
(之上垂拱無為而天下太平文頴曰巖廊殿下小屋也/晉灼曰堂邉㢘巖廊謂嚴峻之廊也尚書曰欽若昊天)¶
(論語曰無為而/治者其舜也與)龍穴非難附鸞巢欲可窺(言其攀龍附/鳳有仙焉之)¶
(志也龍居穴中故以龍穴為言竹書云黃帝時鳳巢阿/閣鸞鳳通稱故云鸞巢孫柔之瑞圖曰鸞鳥者赤神之)¶
(精鳳凰之佐雞身赤尾色亦被五采鳴中/有音人君進退有度親疎有序則至也)具茨應不逺¶