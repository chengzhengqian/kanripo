(便宰割天下孟康曰耰鋤柄也爾雅曰棘㦸也師古曰/耰摩田器也矜與&KR1689;同謂矛鋋之把也侯景之亂梁祚)¶
(漸衰陳氏日盛陳霸先其本甚微卒受梁禪頭㑹箕歛/鋤耰棘荆者言其以布衣起兵也又霸先之起也胡穎)¶
(廣州結託徐度交阯委質程靈洗周鐵武錢道戢駱文/牙等皆為所用南史所云感㑹風雲擢自降附者也此)¶
(皆合從締交因/利乗便之事)將非江表王氣終於三百年乎(序梁亡/因言江)¶
(表王氣之盡也秦時望氣者曰東望有天子氣其後吴/大帝孫權都建業皓遷都武昌自黄龍元年至天紀四)¶
(年凡五十一年中斷東晉太興元年歴宋齊梁至敬帝/太平二年凡二百四十一年共二百九十二年云三百)¶
(舉其成數也合陳則三百二十四年及/隋皇一統江表之王氣遂終是其驗也)是知并吞六合¶
不免軹道之災(過秦論曰并吞八荒之心又曰履至尊/而制六合漢書沛公至霸上秦王子嬰)¶