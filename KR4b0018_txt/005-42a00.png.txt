(常侍又曰相如拜為孝文園令文帝葬㶚陵故云㶚陵/園言已本梁朝文學之臣不能如司馬相如歸守原陵)¶
(也/)¶
榆闗斷音信漢使絶經過(漢書枚乗説吳王曰昔秦北/備榆中之闗師古曰即今所)¶
(謂榆闗也漢使如張騫甘英之屬云斷音/信絶經過者喻已鄉闗之情若逺戍也)胡笳落淚曲¶
羌笛斷腸歌(李陵書曰胡笳互動長笛/賦曰近世雙笛從羌起)纖腰減束素别¶
淚損横波(好色賦曰腰如束素傳毅/舞賦曰目流涕而横波)恨心終不歇紅顔¶
無復多(自言闗塞苦寒/之狀若閨怨矣)枯木期塡海青山望斷河(述異/記曰)¶
(炎帝之女溺死東海化為精衛其名自呼每/銜西山木石以塡東海一名鳥市一名寃禽)¶