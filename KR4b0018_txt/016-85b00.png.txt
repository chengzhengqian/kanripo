(周書本傳云三年大將軍安政公史寜隨突厥可汗入/吐谷渾令永恩領騎五千鎮河鄯二州以為邊防隋志)¶
(曰抱罕縣舊置河州/西平郡舊置鄯州)南通丹粟西望白蘭闗塞無虞公¶
之勲也(山海經曰荆山之首曰景山睢水出焉東南流/至於江其中多丹粟晉書曰吐谷渾龍渾王據)¶
(有西零以西甘松之界極乎白蘭數千里周書異域傳/曰白蘭者羌之别種也其地東北接吐谷渾西北至利)¶
(模徒南界郍鄂風/俗物產與宕昌同)周元年(孝閔帝踐/阼之年也)授都督鄯州諸軍¶
事鄯州刺史其年改封沃野縣公增邑千戸二年授隴¶
右總管長府史(傳/同)武成元年都督利渉(本傳/作沙)汶三州諸¶
軍事利州刺史(周帝魏廢帝三年改西益為利州沙州/為深州水經注酒泉南有鳴沙故曰沙)¶