(左將軍辛慶忌以/死爭乃得免也)¶
　　周公戒伯禽讚¶
　　　(尚書大傳曰伯禽與康叔朝於成王見周公三/見而三笞之康叔有駭色乃與伯禽問於商子)¶
　　　(商子曰南山之陽有木名橋北山之陰有木名/梓二子盍往觀焉二子往觀之見橋木高而仰)¶
　　　(見梓木實而俯反以告商子商子曰橋者父道/也梓者子道也二子明日復見入門而趨登堂)¶
　　　(而跪周公迎拂其首而勞之曰汝安/見君子乎二子以實對公曰君子哉)¶
伯禽居魯鳴玉來朝周公政治為國風謡北山有梓南¶
山有橋禮容雖備俯仰無驕¶