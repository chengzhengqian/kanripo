(𦵏焉滕公/夏侯嬰也)詔諡定公禮也公資忠履孝藴義懐仁直幹¶
千尋澄波萬頃(世説曰庾子嵩目和嶠森森如千丈松/雖磊砢有節目施之大厦有棟梁之用)¶
(又曰郭林宗詣黄叔度彌日信宿曰叔度汪汪如萬/頃之波澄之不淸擾之不濁其器深廣難測量也)逄¶
蒙射法力牧兵書(趙氏孟子注曰逄蒙羿之家衆也春/秋傳曰羿將歸自田家衆殺之漢書)¶
(藝文志有逄門射法二篇師古曰即逄/蒙又有力牧十五篇黄帝臣依託也)星辰高下之占¶
風雨逄迎之氣(漢書藝文志有常從日月星氣太一雜/子雲雨諸書是也言用兵能占星氣知)¶
(吉凶/也)故得出師以律天幸將軍者也(周易師卦曰師出/以律漢書曰霍去)¶
(病從大將軍為驃騎校尉敢/深入軍亦有天幸未嘗困絶)至如官曹案牘未嘗煩壅¶