帨茝蘭(内則曰婦事舅姑左佩紛帨刀礪小觿金燧右/佩箴管線纊施縏&KR1030;大觿木燧鄭注云縏小囊)¶
(也言施明為箴管線/纊有之按管與盥同)年十有二適儀同拓跋競衣其翟¶
服既得宗婦之儀乗其魚軒還從列國之禮(拓跋氏鮮/卑索頭部)¶
(稱代改為魏至孝文改元氏拓跋競魏之支屬也毛詩/傳曰車乗厭翟服則褕翟翟雉也宗婦同宗之婦也拓)¶
(跋競為魏宗室故夫人為宗婦矣左傳閔二年曰歸夫/人魚軒正義曰陸璣義疏曰魚獸似猪東海有之其皮)¶
(背上有斑文腹下有純靑今人以為弓鞬步矢者也其/夫雖乾燥為弓鞬矢服經年海水將潮及天陰毛皆起)¶
(水潮還及晴則毛復如故雖在數千/里外可以知海水之潮自相感也)摽梅三實無闕其¶
時夭桃九華能脩其政(詩序曰摽有梅男女及時也詩/云摽有梅其實三兮求我庶士)¶