(臨川内史復轉平南/將軍桂陽内史也)豈直鄧攸清白見稱五鼓之歌劉¶
寵廉能名為一錢之郡(晉書曰鄧攸元帝時為吳郡太/守政刑清明百姓歡悦後稱疾)¶
(去百姓數千人留牽攸船不得進攸乃少停夜中發去/吳人歌云紞如打五鼔鷄鳴天欲曙鄧侯挽不留謝令)¶
(推不去後漢書曰劉寵字祖榮東莱牟平人拜㑹稽太/守簡除繁苛禁察非法郡中大化徵為將作大匠山隂)¶
(縣有五六老叟尨眉皓髪自若邪山谷間出入齎百錢/以送寵寵勞之曰父老何自苦對曰山谷鄙生未嘗識)¶
(郡朝它時吏發求民間至夜不絶或狗吠竟夕民不自/安自明府下車以来狗不夜吠民不見吏年老遭値聖)¶
(明今聞當見棄去故自扶奉送寵曰吾政何/能及公言邪勤苦父老為選一大錢受之)遂以天保¶
未定王途多梗還吳不可歸蜀無路臨淄負海翻然改¶