(傳莊三年紀季以酅入於齊紀於是始判杜預曰季紀/侯弟酅紀邑在齊國東安平縣齊欲滅紀故季以邑入)¶
(齊為附庸先祀不廢社稷有奉故書字貴之程鄉既開/國者喻撝歸魏仕周封蔡陽郡公是開國也安平遂徙)¶
(居者喻撝従蜀徙魏武陵滅而永/豐封若春秋時紀亾而季存也)詎能従小隐終然遊¶
太初(晉王康琚反招隐詩曰小隐隐陵藪大隐隐朝市/易乾鑿度云太初者氣之始言不能隐於陵藪在)¶
(此朝市終當遂其初志也/此章言蜀亡撝歸於魏也)¶
直城風日美平陵雲霧除(三輔黄圖曰長安西出第二/門曰直城門漢書地理志云)¶
(平陵屬/右扶風)來往金張館絃歌許史閭(漢書曰功臣之後帷/有金氏張氏親近貴)¶
(寵比於外戚又曰孝宣許皇后元帝母元帝封外祖父/廣漢為平恩侯史良娣宣帝祖母也兄恭宣帝立恭已)¶