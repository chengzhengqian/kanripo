臣某言(某護/也)臣聞三才既立君臣之道已陳六位時成¶
禮樂之功斯正(三才天地人也周易曰兼三/才而兩之又曰六位時成)故以叶和¶
日月測度隂陽悦豫兆人儀刑萬國者也伏惟皇帝(周/髙)¶
(祖武/帝也)應籙馭天披圖受命據太陽而懸象履文昌而建¶
極(東京賦曰髙祖膺籙受圖易繫辭曰懸象著明莫大/乎日月星經曰文昌七星如半月形在北斗魁前天)¶
(府主營計天下事其六星各有名文昌與三公攝提軒/轅共為一體魏都賦曰造文昌之廣殿劉逵注云文昌)¶
(正殿/名也)白環表讓徳之符𤣥珪告成功之瑞(帝王世紀曰/西王母慕舜)¶
(之徳來獻白環禹貢曰/禹錫𤣥圭告厥成功)太階既平升中可習(長楊賦曰/玉衡正而)¶