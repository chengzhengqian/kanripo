雨(後漢書曰賈琮為冀州刺史升車命御者褰帷諸/臧過者望風解印綬去又曰鄭𢎞行春隨車致雨)有¶
勅大將軍宜州刺史廣化郡公崇自夏季無雨以迄於¶
今雖靡神不禱仍未降感知彼州内獨蒙滂澤諒由大¶
將軍精誠所致憂念郡人豐稔可希良以為慰又勅廣¶
化公崇知此存心政術治勤黎人受委稱職嘉尚無已¶
古人有言非行之難念加勉朂以致盡善指令宣納抑¶
操賜齊陳物如别宜諭朕懐昔陽平太守别降紅粟之¶
恩荆州刺史偏蒙衮衣之賜治績尤異此之謂乎(晉書/武帝)¶