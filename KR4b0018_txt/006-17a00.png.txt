(月時菱角尚軟蓮房猶/細故曰早菱初蓮矣)願陪仙鶴舉洛浦聴笙簧(列仙/傳曰)¶
(王子喬周靈王太子晉也好吹笙作鳳鳴逰伊洛間道/士浮丘公接上嵩山二十餘年後來於山上告桓良曰)¶
(告我家七月七日待我於緱氏山頭果乘白/鶴駐山顛望之不得到舉手謝時人而去)¶
　　和樂儀同苦熱¶
　　　(樂儀同樂遜也北史儒林傳曰樂遜字遵賢河/東猗氏人也大統六年與諸儒分經敎授經業)¶
　　　(講孝經論語毛詩及服䖍所注大象初進爵崇/業郡公又為露門博士二年進位開府儀同大)¶
　　　(將軍以老病賜安車衣服奴婢等於本郡賜田/十頃儒者以為榮隋開皇元年卒年八十二樂)¶
　　　(儀同有苦熱之/作子山和之)¶