(都䕶孝心動天地感應昭信矣孝子傳曰晉三州人約/為父子父令二人作舍於大澤中欲成父曰不如河邉)¶
(乃徙焉又幾成父曰不如河中二人乃負土填河三旬/不立有書生過為縛兩土豚投河中父乃止二人曰何)¶
(嘗見江河填耶吾觀汝行耳明迴至河邉河中土為髙/丈餘袤廣十餘里因居其上是五郡兄弟三州父子古)¶
(今之事/相符焉)䕶軍慷慨忠能死節三世為將終於此滅(䕶軍/謂韋)¶
(粲也南史列傳云韋粲字長倩京兆杜陵人也將屯青/塘當石頭東路帥所部水陸俱進時昏霧軍人塞道比)¶
(及青塘夜已過半壘塞至曉未合景登禪靈寺門望粲/營未立便率銳卒來攻軍敗乗勝入營左右髙馮牽粲)¶
(避賊粲不動兵死略盡遂見害粲子尼及三弟助警搆/從弟昂皆戰死親戚死者數百人賊傳粲首闕下以示)¶
(城下簡文聞之流涕謂御史中丞蕭愷曰社稷所寄惟/在韋公如何不弔先死行陣詔贈䕶軍將軍元帝平侯)¶