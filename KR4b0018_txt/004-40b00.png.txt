(聞之大怒因攻之元帝大懼遣庾㚟謂詧曰正徳肆亂/天下崩離汝復效尤欲將謂何吾䝉先帝愛顧以汝兄)¶
(弟見屬今以姪伐叔順逆安在詧謂㚟曰家兄無罪累/被攻圍同氣之情豈可坐觀成敗七父若顧先恩豈應)¶
(若是如能退兵湘水吾便旋斾襄陽詧既攻柵退而築/城不能自固乃遣使於魏稱藩請為附庸卒有江陵之)¶
(伐又鄱陽王傳云潯陽王大心遣兵擊莊鐵鄱陽王範/遣其弟觀寧侯永將兵通南川助莊鐵時二鎮相猜無)¶
(復圖賊之志又侯景傳云初援兵至北岸衆號百萬百/姓扶老擕幼以候王師纔過淮便競剝掠徵責金銀列)¶
(營而立互相疑貳邵陵王綸栁仲禮甚於讎敵臨城公/大連永安侯確逾於水火無有鬭心賊黨有欲自拔者)¶
(聞之咸止其不睦如此晉鄭魯衛皆周宗/姬姓以喻梁朝宗室所以深責諸王也)競動天闗爭¶
迴地軸(史記天官書曰黑帝行徳天闗為之動正義曰/黒帝北方協光紀之帝冬萬物閉藏為之動為)¶