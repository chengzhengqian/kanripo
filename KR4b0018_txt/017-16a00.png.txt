(謂顯和曰天下洶洶將若之何對曰當/今之計莫若擇善而從之因誦詩云)帝曰是吾心也¶
乃定入關之䇿(武帝西/遷長安)以公母老家大令預為計公曰¶
今日之事忠孝不並君不密則失臣臣不密則失身(二/語)¶
(出易/繫辭)帝愴然改容曰卿是我王陵(周書云帝以顯和母對/老家累又令預為計)¶
(曰今日之事忠孝不两立然臣不密則失身安敢預為/私計帝愴然改容曰卿卽我之王陵也班彪王命論曰)¶
(王陵為漢將而母獲於楚有漢使来陵母見之謂曰願/告吾子漢王長者必得天下子謹事之無有二心遂對)¶
(漢使伏劒而死以固勉陵其後果定於漢陵為漢宰相/封侯顯和隨帝西遷母必見獲於髙歡故帝以為比)¶
遷朱衣直閣閣内大都督改封長廣縣公邑一千五百¶