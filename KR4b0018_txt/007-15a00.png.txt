家住金陵縣前嫁得長安少年(吳錄曰張紘言于孫權/曰秣陵楚武王所置名)¶
(曰金陵謝眺鼓吹曲云江南佳麗地金陵帝王州真誥/曰金陵古名伏龍句曲山生金漢靈帝時詔勑郡縣採)¶
(句曲之金以充武庫逮孫權時又遣宿衛人採金常輸/官兵帥百家遂屯居伏龍之地因改為金陵之墟時梁)¶
(都建業即金陵之地長安西/魏所都言已聘魏不歸也)囬頭望鄉淚落不知何處¶
天邊胡塵幾日應盡漢月何時更圓(漢書鄒陽上書曰/今胡數渉河北上)¶
(覆飛鳥蘇林曰胡来人馬之盛揚塵上覆飛鳥也鮑照/詩曰舉袖拂胡塵任昉宣徳皇后令曰胡塵罕嘗夕起)¶
(漢月喻梁也時宇文拓拔擬于呼韓矣漢書匈奴/傳曰匈奴舉事常隨月盛壯以攻戰月虧則退兵)為君¶
能歌此曲不覺心隨斷弦¶