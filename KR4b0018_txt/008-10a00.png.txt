本於天(禮記郊特牲曰萬物本乎天人本乎祖此所以/配上帝也鄭注曰言俱本可以配也此言後周)¶
(逺祖本炎帝神農氏猶萬物之生/原本昊天上帝所以圜丘配之)奠神配徳迄用康年¶
(配徳謂徳足配天也詩臣/工云明昭上帝迄用康年)¶
　　登歌(皇帝初獻及獻配帝畢奏登歌歌周禮曰大/祭祀帥瞽登歌鄭司農云登歌  者在堂也)¶
　　　(釋曰凡大祭之時大師有此一事言帥瞽登歌/者謂下神合樂皆升歌清廟故特作樂時太師)¶
　　　(帥取瞽人登堂於西階之東北面坐而歌/者與瑟以歌詩也登歌之名盖取諸此)¶
歲之祥國之陽(周禮馮相氏掌十有二歲十有二月十/有二辰十日二十有八星之位辨其序)¶
(事以㑹天位鄭注云歲謂太歲若今厯日太歲在某月/某日某甲朔日直某也國之陽者言在國陽七里之郊)¶