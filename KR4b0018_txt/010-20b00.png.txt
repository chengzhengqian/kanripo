(論語云一簞食一瓢飲在陋巷鄭注曲禮云圓曰簞方/曰笥淮南子曰禹沐浴霪雨櫛扶風髙誘曰禹勞力天)¶
(下不避風雨以久雨為沐浴/扶風疾風以疾風為梳㮰也)剝榆皮於秋塞掘蟄鷰於¶
寒山(漢書注如淳曰長榆塞名王恢所謂樹榆以為塞/者也師古曰在朔方衞青所云榆葉舊塞是也晉)¶
(書曰郄鍳避難於魯國澤/中掘野䑕蟄鷰以食之)仰費國租遂開塵甑(世説曰/梁王趙)¶
(王國之近屬貴重當時裴令公歲請二國租錢數百萬/以䘏中表之貧者或譏之曰何以乞物行惠裴曰損有)¶
(餘以補不足天之道也後漢書曰范冉結草室而居所/止單陋有時絶粒窮居自若言貌無改閭里歌之曰甑)¶
(中生塵范史雲釜中生魚/范萊蕪范冉一作范丹)非丹竈而流珠異荆臺而炊¶
玉(江淹别賦云守丹竈而不顧銑曰丹竈鍊丹竈也韓/子曰卞和得璞玉於楚山之下按荆臺楚襄王雲夢)¶