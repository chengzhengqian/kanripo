(不在姑嗜魚鱠夫婦力作供鱠舍側忽/有湧泉味如江水毎旦輒出雙鯉魚焉)豈若醴泉消疾¶
聞乎建武之朝神水蠲疴在乎咸康之世(尚書中候曰/俊乂在官則)¶
(醴泉出也後漢書曰光武中元元年夏京師醴泉湧出/飲者固疾皆愈惟眇蹇者不瘳三秦記曰驪山湯舊説)¶
(以牲祭乃得入可以去病俗云秦始皇與神女遊而忤/其旨神女唾之則生瘡始皇怖謝神女為出温泉而洗)¶
(除後人以為驗建武光武即位/年號也咸康疑作咸陽秦都也)嵩岳(一作/山)三仙之舘不¶
孤擅於天池華隂百丈之泉豈獨高於蓮井(爾雅曰嵩/高為中岳)¶
(山海經曰半石山東五十里曰少室山又三十里曰太/室山郭注云即中岳嵩高山也今在陽城縣西戴延之)¶
(西征記曰其山東謂之太室西謂之少室相去十七里/嵩其總名也以其下各有室焉故謂之室是也劉義慶)¶