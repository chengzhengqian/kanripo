(故云夏服又夏后氏有良弓其矢亦良六韜曰陷堅陣/攻强敵以大黄㕘連弩飛鳧電景矢自副注云電景青)¶
(莖赤羽以鋼為首韓/詩外傳曰赤羽如日)於是選朱汗之馬校黄金之埒(漢/書)¶
(武帝神馬出渥洼水中為太一歌云霑赤汗兮沫流赭/應劭曰大宛馬汗血霑濡也世說王武子好馬買地作)¶
(埒編錢匝地竟埒/時人號曰黄金埒)紅陽飛鵲紫鷰晨風(皆良馬名張協/七命曰駕紅陽)¶
(之飛燕李善注或云駿馬圖有含陽即紅聲之悞銑曰/紅陽人也有良馬名飛燕尸子曰我得而治民則馬有)¶
(紫鷰蘭池西京雜記文帝有紫鷰騮等名劉劭趙都賦/良馬則飛兔奚斯常驪紫鷰黄子曰駿馬有晨風黄鵠)¶
(皆取鳥名馬言疾走/若飛也晨風鷂屬)唐成公之肅爽海西侯之千里(左/氏)¶
(傳曰唐成公如楚有兩肅爽馬子常欲之弗與三年止/之唐人竊馬而獻之子常子常歸唐侯賈逵云色如霜)¶