(尚書唐虞官也龍作納言出入帝命周禮/云春官宗伯本傳徙授司宗中大夫故云)又為軍司馬¶
職居常伯勤問於南宫位管王言連官於北斗(漢官儀/曰侍中)¶
(周成王常伯任侍中殿下稱制出即陪乗後漢書曰肅/宗詔賈逵入講尚書南宫雲臺禮記曰王言如絲其出)¶
(如綸晋書天文志曰紫宫垣在北斗北門内東南維/五星曰尚書主納言夙夜諮謀龍作納言此之象也)豈¶
止郊天祀地龍門嶰谷之聲贊鼔頒旗白露涼風之月¶
(上語謂宗伯之職也下語謂軍司馬之職也周禮大宗/伯之職云掌建邦天神人鬼地示之禮又云冬日至於)¶
(地上之圜丘奏樂六變則天神降夏日至於澤中之方/丘奏樂八變則地示出又云龍門之琴瑟鄭注曰龍門)¶
(山名呂氏春秋曰黄帝使伶倫自大夏之西崑崙之隂/取竹之嶰谷生其竅厚薄均者斷兩節間而吹之以為)¶