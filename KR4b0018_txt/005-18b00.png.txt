(就封邑穰侯出闗輜重千乗/有餘穰侯卒於陶而因葬焉)上林催獵響河橋争渡喧¶
(漢舊儀曰上林苑方三百里苑中飬百獸天子秋冬射/獵取之史記正義曰河橋在臨晋縣東渡河至蒲州今)¶
(蒲津/橋也)竄雉飛横澗藏狐入斷原將軍髙宴晚來過青竹¶
園(東觀漢紀曰上拜冦恂為河内太守恂移書/屬縣講兵肄射伐淇園之竹治矢百餘萬)¶
　　從駕觀講武(周書武帝紀云保定二年/十月戊午講武於少陵園)¶
校戰出長楊兵欄入鬭塲(漢書揚雄曰聊因校獵以風/師古曰校獵謂圍守禽獸而)¶
(大獵也三輔黄圗曰長楊宫在今盩厔縣東南三十里/本秦舊宫至漢修飾之以偹行幸宫中有垂楊數畆因)¶
(為名門曰射熊觀/秦漢逰獵之所)置陣横雲起開營雁翼張(史記天官/書曰陣雲)¶