傳司隷以此連類差無慙德(晉書曰呂䖍有佩刀工相/之曰當為三公䖍以贈别)¶
(駕王祥祥果為太傅列異傳曰鮑宣宣子永永子昱三/世皆為司𨽻而乘一驄馬京師人歌之曰鮑氏驄三人)¶
(司𨽻再入公馬雖瘦行歩工言/夢中坐席之賜如佩刀驄馬矣)輕車西昌侯作藩襄漢¶
(本傳云梁西昌/侯深藻鎭雍州)君時年十二以民禮脩謁進止端詳神¶
情雅正侯目送之不輟(本傳云霞時年十二以民禮謁/風儀端肅進止詳雅深藻美之)¶
(餘/同)試遣左右踐君衣裾欲視舉動君徐歩稍前曽無顧¶
盼(本傳/同)魏侯之見劉廙不覺歛容漢主之觀田鳳遂令¶
題柱比之今日曽何足云(魏志曰劉廙字恭嗣南陽安/衆人也太祖辟為丞相掾魏)¶