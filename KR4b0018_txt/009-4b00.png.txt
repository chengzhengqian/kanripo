(害言其徳能/成武功也)盛矣哉上天降休未之有也政須東南一¶
尉立於比景之南西北一候置於交河之北(楊雄解嘲/曰東南一)¶
(尉西北一候向曰一候官名也銑曰候所以伺候遠國/來朝之賔候亦官也地理志云龍勒玉門陽關有候也)¶
(後漢郡國志云日南郡有比景縣水經注云自盧容縣/至無戀越烽火至比景懸日中頭上影當身下與影為)¶
(比如淳曰故以比影名縣闞駰曰比讀如䕃庇之庇影/在已下言為身所庇也林邑記曰渡比景至朱吾縣浦)¶
(今之封界也漢書曰車師前王治交河城有交河/水分流城下言將定江南平突厥令天下一統也)然後¶
命東后詔蒼冥衢壇琬碑銀繩瓊檢告厥成功差無慙¶
徳(尚書曰肆覲東后封禪書曰東后者諸侯也漢書武/帝紀曰上還登封泰山孟康曰王者功成治定告成)¶