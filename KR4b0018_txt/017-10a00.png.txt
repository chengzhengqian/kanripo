(傳云初從爾朱榮為統軍後從賀拔/勝鎭武陘道生豈卽侯莫陳順耶)尋轉别將滑源巻¶
甲關城束馬並皆剋㨗君有力焉(按侯莫陳順傳武㤗/初討葛榮平邢杲征)¶
(韓婁皆有功又從破元/顥皆同疑卽是人矣)永熈三年補都督太祖文皇帝¶
奄有關河令行天下以君幹略委之爪牙(又按侯莫陳/順傳加大都)¶
(督從魏孝武入關順與太祖同里閈素相友善且其弟/崇先在關中太祖見之甚歡太祖周太祖宇文㤗也漢)¶
(書武帝報李廣曰將/軍者國之爪牙也)名洽中涓功叅上造(韋昭國語注/曰涓人今之)¶
(中涓漢書顔師古注曰中涓官名居中/而涓潔也公卿表爵一級公士二上造)兵臨河曲前登¶
白馬之津寇發蒲城先戰黄沙之苑(史記髙祖本紀曰/劉賈將卒二萬人)¶