(弛弦也陳孔璋答東阿王牋曰譬猶飛兔流/星超山越海李周翰曰飛兔流星神駿也)置陣黎陽¶
麾兵官渡平隂聽烏馬陵書樹(言常立義之後累有戰/功也史記髙祖本紀曰)¶
(劉賈將卒二萬人騎數百渡白馬津索隱曰卽黎陽津/也南界東郡白馬縣袁宏後漢紀曰獻帝建安五年二)¶
(月袁紹遣沮授郭圗淳于瓊顔良等攻劉延於白馬紹/引兵至黎陽四月曹操救延大戰斬顔良十一月甲子)¶
(曹操與袁紹戰於官渡紹師/大潰平隂馬陵注見前篇)氣視迴津星占飛歩火斷¶
羌營沙崩賊路(言為金州兵馬有平羌之功也漢書藝/文志曰漢津旁氣行占騐十三巻又曰)¶
(天文者序二十八宿歩五星日月以紀吉凶之/象聖王所以參政也羌賊卽蠻獠鐵山獠之類)及驅犀¶
節乃牧雄州吏不驚犬人無喘牛(言為刺史歴任徐兗/諸州有令名也後漢)¶