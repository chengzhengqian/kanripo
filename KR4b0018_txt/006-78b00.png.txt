(撃大破之璽書勞異曰/垂翅回谿奮翼澠池)¶
　　題結綫袋子¶
交絲結龍鳳鏤彩織雲霞一寸同心縷千年長命花¶
　　賦得鸞臺¶
九成吹玉琯百尺上瑶臺能將秦女去終是鳳皇來(尚/書)¶
(曰簫韶九成鳳皇來儀説文曰古者玉琯以玉楚/辭曰望瑶臺之偃蹇兮秦女㺯玉也見列仙傳)¶
　　賦得集池雁¶
逢風時迴度逐侣作爭飛猶憶方塘水今秋已復歸(劉/楨)¶