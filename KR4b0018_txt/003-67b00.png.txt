鱗甲於鯨魚燄光芒於鳴鶴(楚辭蘭膏明燭華燈錯淮南/畢萬術曰取蚖脂為燈置火)¶
(中即見諸物述異記曰南海有明珠即鯨魚目瞳鯨死/而目皆無精夜可以鍳謂之夜光王子年拾遺記曰昔)¶
(秦始皇為塜歛天下瓌異於海中作玉象鯨魚啣火珠/為星以代膏燭光出墓中精靈之偉也王筠詠燈檠詩)¶
(云百華耀九枝/鳴鶴映冰池)蛾飄則碎花亂下風起則流星細落(崔/豹)¶
(古今注曰飛蛾善拂燈/一名火花一名慕光)况復上蘭深夜中山醑清(顔師/古漢)¶
(書注曰上蘭觀名在上林中鄭康成周禮/注曰清酒今之中山冬釀接夏而成也)楚妃留客韓¶
娥合聲(嵇叔夜琴賦曰王昭楚妃李善注云歌錄曰石/崇作楚妃嘆列子曰韓娥東之齊遺糧過雍門)¶
(鬻歌假食而去餘響遶梁三日不絶/雍門人至今善歌效韓娥之遺聲也)低歌著節游絃絶¶