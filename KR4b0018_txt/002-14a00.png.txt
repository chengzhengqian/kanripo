辯(本傳聘於東魏文章辭令甚為鄴下/所稱賦云拭玉於西河之主是也)雖子貢之旗鼓¶
陳說仲山之專對智謀無以加也(史記曰端木賜衛人/字子貢利口巧辭一)¶
(出存魯亂齊破吳彊晉而霸越韓詩外傳曰孔子逰於/景山之上子路子貢顔淵從孔子曰登髙必賦小子願)¶
(言者何其願丘將啓汝子貢曰兩國構難壯士列陣塵/埃漲天賜不持一尺之兵一斗之糧解兩國之難用賜)¶
(者存不用賜者亡孔子曰辯士哉詩大雅蒸民云保兹/天子生仲山甫又曰王命仲山甫式是百辟出納王命)¶
(王之喉舌賦政于外四方爰發肅肅王命仲山甫將/之邦國若否仲山甫明之毛傳曰仲山甫樊侯也)還¶
本國為正員郎職位清顯以望以實又為東宫領直春¶
宫兵馬竝受節度龍樓蘭錡寵寄逾隆(本傳云為東宫/學士哀江南賦)¶