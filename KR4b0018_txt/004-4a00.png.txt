(至暮齒也一作狼狽孔叢子孔子曰吾於狼狽見聖人/之志茍恱漢紀論曰周勃狼狽失據塊然囚執酉陽雜)¶
(俎狼狽是兩物狽前足絶短毎行駕兩狼/失狼則不能動故言世事乖者稱狼狽)燕歌逺别悲¶
不自勝(魏文帝有燕歌行北史王褒傳曰褒作燕歌妙/盡塞北苦寒之言元帝及諸文士和之而競為)¶
(悽切及江陵為魏師所破元帝出/降方驗焉子山集中亦有此作)楚老相逢泣将何及¶
(徐州先賢傳曰楚老彭城之隠人也謝靈運為廬陵王/墓下作曰延州協心許楚老惜蘭芳觧劍竟何及撫墳)¶
(徒自傷楚老謂漢世弔龔勝者也子山本國江陵世居/楚地言江陵引楚事多以自喻此椘老盖指彭城之椘)¶
(老也漢書兩龔皆楚人也勝字君賔舎字君倩並著名/節徴為光禄大夫舎年六十八王莽居攝中卒莽遣使)¶
(徴勝勝曰吾受漢厚恩無以報今年老矣旦暮入地誼/豈以一身事二姓下見故主哉語畢遂不復開口飲食)¶