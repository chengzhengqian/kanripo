蓉影池如明鏡光(郭璞曰江東人/呼荷華為芙蓉)花梁反披葉蓮井倒¶
垂房(所謂井者淮南子曰大構駕興宫室延樓棧道鷄/棲井榦髙誘曰鷄棲井榦復金熒井刻花置其中)¶
(也榦音貫漢書有井榦樓榦音韓西京賦曰蔕倒茄於/藻井披紅葩之狎獵飾華榱與壁璫流景曜之韡韡薛)¶
(綜注曰茄藕莖也以其莖倒置於藻井其華下向反披/也華榱畫其榱也魯靈光殿賦曰圓淵方井反植荷蕖)¶
(緑房紫的窋䆛垂珠張載注云緑房芙蕖之房也芙蕖/蓮也窋張滑切䆛丁嫁切反披倒垂皆謂根在上而葉)¶
(在下也云蓮井者當棟中交/木方若井榦刻以蓮花也)徒然思鷰賀無以預鵾翔¶
(淮南子曰大厦成而鷰雀相賀莊子曰北溟有魚其名/曰鯤化而為鵬怒而飛翼若垂天之雲鷦鷯賦云鷲鶚)¶
(鵾鴻李善注云/鵾狀如鶴而大)¶