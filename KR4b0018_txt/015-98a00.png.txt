(軍整頓禁令必行雖在軍陣手不釋巻後漢書曰祭遵/為將軍取士皆用儒術對酒設樂必雅歌投壺又建為)¶
(孔子立後奏置五經大夫雖軍旅不忘俎豆可謂好禮/恱樂守死善道者也𤣥女三宫戰法曰行兵之道天地)¶
(之寳九天九地各有裏表九天之上六甲子也九地之/下六癸酉也子能順之萬全可保六甲謂六甲子也兵)¶
(占八風者按左傳云南風不競多死聲杜預注/曰歌者吹律以詠八風南風微故曰不競也)藏松寳¶
劒射栁琱弓推誠賈復屈節亷公(藏松寳劒即干將莫/邪子赤比亊注見本)¶
(序史記曰楚有養由基者善射者也去栁葉百步而射/之百發而百中後漢書曰賈復在汝南部將殺人於潁)¶
(川寇恂捕得繫獄時尚草創軍營犯法率多相容恂乃/戮之於市復以為恥曰見恂必手劒之帝徴恂恂至引)¶
(見時復先在坐欲起相避帝曰天下未定兩虎安得私/鬬今日朕分之於是並坐極歡遂共車同出結友而去)¶