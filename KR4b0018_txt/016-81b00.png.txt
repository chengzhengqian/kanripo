(又地理志云遼西令支有孤竹城/應劭曰故伯夷國今有孤竹城)漢有四城秦為一候¶
(謂燕也漢書地理志曰昭帝元鳳元年改燕國為廣陽/郡宣帝本始元年更為國有薊縣方城縣廣陽縣隂鄕)¶
(縣凡四城也揚雄解嘲曰西北一候銑/曰候所以伺候逺國來朝之賔亦官也)其先保姓受氏¶
初存柳城之功開國承家始静遼陽之亂(前燕録曰昔/高辛氏遊於)¶
(海濵留少子厭越以君北夷世居遼左秦漢之際為匈/奴所敗分保鮮卑山因復以為號莫護跋魏率其諸部)¶
(入居遼西從司馬宣王討公孫淵有功拜率義王始建/國於棘城之北見燕代少年多冠歩搖符意甚好之遂)¶
(斂髪襲冠諸部因呼之為歩揺其後因訛遂為慕容焉/生木延左賢王従母丘儉征高麗有功加號大都督又)¶
(渉歸以全柳城之勲進拜單于遷邑遼東於是漸變胡/風自云慕二儀之德繼三光之容遂以慕容為姓漢書)¶