(賦子山本張平子/之賦而作此詩焉)¶
　　寒園即日¶
寒園星散居揺落小村墟(釋名曰星散也列位布散也/青緗雜記嶺南謂村市為虚)¶
逰仙半壁畫隐士一牀書子月泉心動陽爻地氣舒(禮/記)¶
(曰仲冬泉水動律書云十一月律中黄鍾黄鍾者陽氣/鍾黄泉而出也其於十二爻為子子者滋也滋者言萬)¶
(物滋於下也後漢書魯恭議奏曰易曰潛龍勿用言十/一月十二月陽氣潛蔵未得用亊雖煦嘘萬物養其根)¶
(荄而猶盛隂在上地凍水冰陽氣否隔閉而成冬故曰/履霜堅冰隂始凝也馴致其道至堅冰也言五月㣲隂)¶
(至十一月堅冰至也蔡邕/獨斷曰冬至陽氣始動)雪花深數尺冰牀厚尺餘(韓/詩)¶