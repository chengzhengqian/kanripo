石影横臨水山雲半繞峯遥想山中店懸知春酒濃¶
　　野步¶
值泉仍飲馬逢花即舉杯稍看城闕逺轉見風雲來¶
　　山中¶
澗暗泉偏冷巖深桂絶香住中能不去非獨淮南王(楚/辭)¶
(招隐士者淮南小山之所作也其辭云桂樹叢生/兮山之幽又云王孫兮歸來山中不可以久留)¶
　　閨怨¶
明鏡圓花發空房故怨多幾年留織女還應聴渡河(神/仙)¶