檻前聞鳥囀園裏對花開就中言不醉紅袖捧金杯(樂/府)¶
(碧玉歌碧玉奉金/杯淥酒助花色)¶
　　春望¶
春望上春臺春牕四面開落花何假拂風吹㑹併來(老/子)¶
(曰熙煕然/如登春臺)¶
　　新月¶
鄭環惟半出秦鉤本獨懸若交臨酒影堪言照弩弦(左/氏)¶
(傳曰宣子有環其一在鄭商釋器云肉好若一謂之環/鮑照望月詩曰纎纖如玉鉤秦羅敷詞曰桂枝為籠鉤)¶