岳牧連鑣(言為隴西大族世為公/侯四岳十二牧見尚書)並得聲振長榆名雄¶
高柳(如淳曰長榆塞名王恢所謂樹榆以為塞/者也地理志云代郡髙柳西部都尉治)公秉靈¶
山岳載誕星辰結髮嶷然齠年成徳澄波萬頃建標千仞¶
鋒頴既高光芒已逺(世説郭林宗曰叔度汪汪如萬頃/之波澄之不清擾之不濁孫綽遊)¶
(天台賦云赤城霞起以建標注引/㑹稽記云懸溜千仞謂之瀑布)青衿學劒既為人主¶
所稱童子論兵即佐中軍之䇿(毛萇曰青衿青領也學/子之所服左傳成十六)¶
(年鄢陵之戰云楚晨壓晋軍而陳軍吏患之范匄趨進/曰塞井夷竈陳於軍中而疏行首晋楚唯天所授何患)¶
(焉文子執戈逐之曰國之/存亾天也童子何知焉)永熙四年入仕䝉授直盪都¶