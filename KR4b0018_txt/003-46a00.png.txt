(謫問也聲/去戰切)至於繼體多從夭折(左傳成二年説鄭靈公/早死云夭子蠻又昭十)¶
(九年子産云札瘥夭昏是夭為少死也尚書六極一曰/凶短折孔安國曰短未六十折未三十疏云鄭𤣥以為)¶
(凶短折皆是夭枉之名未昏曰折漢書五行志云草木/曰折一曰凶夭是也兄喪弟曰夭父喪子曰折並與孔)¶
(不同夭於表反折/時設反又之舌反)二男一女並得勝衣金陵喪亂相守¶
亡没(金陵喪亂葢指太清/二年侯景之亂也)羇旅關河倏然白首(謂留魏/不歸也)¶
苗而不秀頻有所悲(世説曰王戎子萬有/大成之風苖而不秀)一女成人一¶
長(一作/外)孫孩穉奄然𤣥壤何痛如之既傷即事追悼前¶
亡(既傷即事者傷其去梁即魏不能復歸也追悼前/亡者傷今一女一孫并悼前金陵亡没之男女也)惟¶