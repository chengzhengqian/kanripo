繁承基纂胄建國開藩我壯我武既公既侯緇衣出鄭¶
卿士歸周(左氏傳曰公侯子孫必復其始毛詩序曰緇/衣美鄭武公也父子並為周司徒善於其職)¶
(國人宜之故美其德以明有國善善之功/焉言鄭氏自桓武有國之後以國為氏也)魚陵北上滎¶
澤東流河移酸棗粟雨陳留(皆鄭地也郡國志潁川襄/城有魚齒山左傳謂魚陵)¶
(杜預曰在讎縣北漢書地理志曰河南曰豫州川曰滎/雒師古曰滎即沇水所溢者也又溝洫志曰孝文時河)¶
(決酸棗地理志曰酸棗屬陳留郡王充論/衡曰建武中陳留雨穀蔽地形若粢而黒)祖守南邦考¶
鎮東郡兩龜為印雙蛇結綬(謂祖思慶為山陽太守考/頊贈豫州刺史也漢舊儀)¶
(曰銀印背龜紐其文曰章後漢輿服志采組連結於璲/謂之綬又許曼傳隴西太守馮緄始拜有雙蛇盤綬笥)¶