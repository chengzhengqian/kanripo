(晋文侯鄭武公左右/王室故曰晋鄭焉依)匈奴突於武川爟火通於灞上(武/川)¶
(疑作武州漢屬雁門郡武帝誘匈奴入武州塞是也漢/書匈奴傳曰置三将軍軍長安西細栁渭北棘門霸上)¶
(胡騎入代句注邊烽火通於長安甘泉爟火史記作權/火索隠曰權如字一音爟周禮有司爟爟火宫張宴曰)¶
(爟火㷭火也狀若井契臯矣/蓋指稽胡劉没鐸之亂也)公述職巡御治兵朔方馬¶
邑星飛龍城月動(地理志有朔方郡雁門郡有馬邑晋/太康地記曰秦時建此城輒崩有馬)¶
(周旋馳走反覆父老異之因依以築城遂名為馬邑漢/書曰漢兵約單于入馬邑而縱兵單于不至遂絶和親)¶
(又曰将軍衛青出上谷至龍/城星飛月動謂弓矢之象也)撓留犂之酒經略不前失¶
燕支之山下馬而去(漢書匈奴傳曰匈奴以徑路刀金/留犂撓酒與張猛韓昌共飲血盟)¶