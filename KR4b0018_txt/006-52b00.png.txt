火蜀使何時迴(神仙傳曰欒巴蜀郡人也少而學道不/修俗事為尚書正朝大㑹巴獨後到又)¶
(飲酒西南噀之有司奏巴不敬有詔問巴巴頓首謝曰/臣本縣成都市失火臣故因酒為雨以滅火臣不敢不)¶
(敬詔即以驛書問成都成都答言正旦大失火食時有/雨従東北來火乃息雨皆酒臭後忽一旦大風天霧晦)¶
(暝對坐皆不相見失巴所在尋問/之云其日還成都與親故别也)¶
　　衞王贈桑落酒奉答¶
　　　(周書云文帝十三子文宣皇后生高祖衞刺王/直直字豆羅突武成初進封衞國公建徳三年)¶
　　　(進爵/為王)¶
愁人坐狹邪喜得送流霞(古詩云長安有狹邪夾轂不/容車陸機詩有長安有狹邪)¶