(色賴齊未濟偏軍獨全諸將倚以為勢齊性奢綺尤好/軍事兵甲器械極為精好所乘船雕刻丹鏤青葢綘襜)¶
(干櫓戈矛葩爪文畵弓弩矢箭咸取上材蒙衝鬭艦之/屬望之若山休等憚之遂引軍還晉書華譚遺顧榮等)¶
(書云飛橋越横江之津汎舟渉瓜歩之渚郡縣志曰横/江浦在和州對江之采石往来濟渡處唐李白横江詞)¶
(云横江舘前津吏迎此/舘乃采石津官舎也)仍為平南將軍開府儀同三司¶
都督湘衡桂武四州刺史遂得左廣迴扃轔車反暢(晉/書)¶
(地理志曰湘東郡吳置衡陽郡吳置桂陽郡漢置武昌/郡吳置湘衡桂武四州是也左傳邲之戰云楚子為乘)¶
(廣三十乘分為左右王乘左廣以逐趙旃又云其君之/戎分為二廣杜元凱曰十五乘為一廣扃車上兵闌又)¶
(左傳曰楚人惎之脱扃服子愼云扃横木挍輪一日車/前横木詩秦風曰有車鄰鄰毛傳曰暢轂長轂暢長也)¶