釣竿(周禮司冦云正月之吉始和布刑於邦國乃懸刑/象之法於象魏使萬民觀刑象挾日而斂之後周)¶
(司憲古周司冦也詩衛風曰籊籊竹竿以釣於淇豈不/爾思逺莫致之詩序曰竹竿衛女思歸也適異國而不)¶
(見答思而能以禮者也言己本不欲仕又未能隱為司/憲惟知懸其刑書在異國而不能遂其思歸之情也)¶
　　任洛州酬薛文學見贈别(本傳云俄拜/洛州刺史)¶
予居河之曲英彦本連蹤(史記正義曰河曲在華隂縣/界文子曰智過萬人謂之英)¶
(爾雅曰美/士為彦)鹽形或變虎鼎氣乍成龍(左氏傳曰王使周/公閲來聘饗有形)¶
(鹽下云鹽虎形葢其形象虎也杜元凱云鹽虎形以象/虎也魏土地記曰𢎞農湖縣有軒轅黄帝登仙處昔黄)¶
(帝採首山銅以鑄鼎鼎成有龍下迎帝仙去小臣/攀龍髯而上者七十二人漢武帝於此建鼎湖宫)若人¶