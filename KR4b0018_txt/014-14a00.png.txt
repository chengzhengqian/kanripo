横流之兆(晉書五行志曰洛陽步廣里地陷有蒼白鵝/出蒼者飛翔冲天白者止焉陳留董養嘆曰)¶
(步廣周之翟泉盟會地也白者國/諱蒼者異象自後有劉淵之亂)星紀吳亡庚辰楚滅¶
(左傳昭三十二年曰吳伐越晉史黯曰不及四十年越/其有吳乎越得嵗而吳伐之必受其凶杜預曰此年嵗)¶
(在星紀星紀吳越之分也有亡之數不過三紀嵗星三/周三十六嵗故曰不及四十年哀公二十二年越滅吳)¶
(又定四年傳曰吳楚戰於柏舉楚/師敗績庚辰吳入郢以班處宫)紀侯大去鄅子無歸¶
(左傳莊四年曰紀侯不能下齊以與紀季夏紀侯大去/其國違齊難也世本云紀姜姓國伯爵也杜預曰紀國)¶
(在東莞縣又昭十八年傳曰鄅人藉稻邾人襲鄅遂入/之盡俘以歸鄅子曰余無歸矣世本云鄅妘姓國也杜)¶
(元凱曰鄅國今琅邪開陽縣鄅/音禹許慎郭璞皆音矩國名)原隰載馳轘轅長别(詩/曰)¶