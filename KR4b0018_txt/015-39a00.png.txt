瓴同斯破竹(漢書高帝紀曰田肯賀上曰陛下治秦中/秦形勝之國也帶河阻山持㦸百萬秦得)¶
(百二焉地勢利便其以兵下諸侯猶居高屋之上建瓴/水也如淳曰瓴盛水瓶也居髙屋之上而幡瓴水言其)¶
(向下之勢易也建音蹇蘇林曰瓴讀曰鈴師古曰建居/偃反晋書杜預傳曰今兵威巳振譬如破竹數節之後)¶
(迎刃/而解)一朝指揮六合大定(阮嗣宗為鄭冲勸晋王牋曰/一朝指麾乃封營丘高誘淮)¶
(南注曰四方/上下為六合)是用光昭下武翼亮中都足以攄祖宗之¶
宿憤解生民之怨黷(按北史魏武帝脩永熈三年高歡/入洛周太祖宇文泰迎帝入長安)¶
(以雍州公廨為宫是為西魏高歡推清河王亶子善見/為主徙都鄴是為東魏及東魏静帝遜位於齊文宣歡)¶
(第二子也西魏恭帝遜位於周孝閔帝泰第三子也歴/明帝武帝至宣政元年鄴始平是周齊兩國宿有怨讎)¶