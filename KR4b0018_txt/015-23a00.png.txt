(岸吳越春秋曰禹傷父功不成乃巡衡嶽血馬以祭仰/天而嘯因夢赤繡衣男子自稱𤣥夷蒼水使者謂禹曰)¶
(欲得我山神書者齋焉禹乃退齋三/日登宛委發金簡之書得通水之理)仁則滌蕩埃氛義¶
則激揚清濁勇則負山餘力弱則鴻毛不勝(尸子曰水/有四徳沐)¶
(浴羣生流通萬物仁也揚清激濁蕩出滓穢義也柔而/難犯弱而難勝勇也道江疏河惡盈流謙智也抱朴子)¶
(曰重物宜沈而南海有浮石之山莊子曰藏山於澤謂/之固矣然而夜半有力者負之而走列仙傳曰巨鰲負)¶
(蓬萊山而抃之於滄海之中史記大宛傳曰安息國長/老傳聞條枝有弱水西王母而未嘗見索隱曰魏略云)¶
(弱水在大秦西𤣥中記曰天下之弱者有崑崙之弱水/鴻毛不能勝也後漢書曰桓帝時大秦國王安敦遣使)¶
(自日南徼外来獻或云西有弱水水近西王母處幾於/日所入也大荒西經云弱水有二源俱出女國北阿耨)¶