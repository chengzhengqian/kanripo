四時咸一徳五氣或同論(四時咸一徳者謂土每時寄/十八日四時俱有之也五氣)¶
(或同論者謂中央土氣與四方之氣為五也/軒轅為黃精之君著徳與天帝含樞紐同矣)猶吹鳳凰¶
管尚對梧桐園(二語皆黃帝事也吕氏春秋曰黃帝使/伶倫自大夏之西崑崙之隂取竹之嶰)¶
(谷生其竅厚薄均者斷兩節間而吹之以為黃鐘之管/制十二筩以聴鳳凰之鳴雄鳴六雌鳴六以為律吕禮)¶
(瑞命紀曰黃帝服黃服戴黃冠齋于宫鳳乃/蔽日而来止帝園食竹實棲帝梧桐終不去)器圜居土¶
厚位總配神尊(月令曰其器圜以閎鄭注云器圜者象/土周布於四時閎讀如紘紘謂中寛象)¶
(土含物位總配神尊者土氣四時俱有季夏總而祀之/五方之神中央含樞紐最尊故配帝軒轅亦與俱尊也)¶
始知今奏樂還用我雲門(周禮鄭注云黃帝曰雲門大/巻按黃帝樂曰雲門今祀黃)¶