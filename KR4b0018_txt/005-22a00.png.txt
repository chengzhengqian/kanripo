樓船聊習戰白羽試撝軍(西京雜記曰武帝作昆明池/欲伐昆吾教習水戰又曰昆)¶
(明池中有戈船樓船各數百艘樓船上建樓櫓戈船上/建戈矛吕氏春秋曰武王伐殷係墮武王左釋白羽右)¶
(釋黄鉞免而自為係鬻子曰武王率兵車以伐紂紂虎/旅百萬陣於商郊起自黄鳥至於赤斧三軍之士莫不)¶
(失色武王乃命太公把白旄以麾之/紂軍反走髙誘淮南子注云撝揮也)山城對却月岸陣¶
抵平雲(水經注曰沔左有却月城亦曰偃月壘湘中記/曰衡有玉牒禹案其文治水遥望衡山如陣雲)¶
(沿湘千里九向/九背乃不復見)赤虵懸弩影流星抱劍文(風俗通曰汲/令應彬請主)¶
(簿杜宣飲酒時其上懸赤弩照杯中如虵宣惡之彬曰/此弩影似耳古今注曰吳大皇帝有寳劍六白虹紫電)¶
(辟邪流星/青㝠百里)胡笳遥警夜塞馬暗嘶羣(李陵答蘇武書曰/胡笳互動牧馬悲)¶