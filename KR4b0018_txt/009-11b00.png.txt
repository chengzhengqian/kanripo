(録所謂因人成事者也漢書有外/戚恩澤侯表史記有功臣年表)仰逢周朝以揖讓登¶
庸謳歌受命主貴臣遷頻煩榮寵(周書云孝閔帝踐阼/就拜大將軍天和六)¶
(年進位/柱國)三槐以鑄鼎象物知其神奸五等以桓珪飾瑞¶
守其宮室臣以何徳兼而有之(周禮曰三槐三公位焉/左氏傳曰昔夏之方有)¶
(徳也逺方圖物貢金九牧鑄鼎象物而為之備使民知/神姦故民入川澤山林不逢不若魑魅罔兩莫能逢之)¶
(周禮上公之禮執桓珪諸侯之禮執信珪伯執躬珪子/執榖璧男執蒲璧注云雙植謂之桓桓宫室之象所以)¶
(安其上也圭長九寸故玉/人云圭長九寸公守之)况復水土之職王梁以應讖¶
受徴兵戈之王韓信以登壇獨拜語其連類臣又何人¶