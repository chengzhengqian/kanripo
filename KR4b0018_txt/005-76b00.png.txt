(相重而以琴心挑之/文君夜亡奔相如)明朝雲雨散何處更相尋(髙唐賦/云昔者)¶
(先王夢一婦人曰妾巫山之女也朝為行雲暮為行雨/朝朝暮暮陽臺之下旦而視之如言故為立廟曰朝雲)¶
　　北園射堂新成(周書若干惠傳太祖嘗造射堂/新成與諸將宴射徙堂於惠宅)¶
軒臺聊可習仙的不難登(山海經曰西王母之山有/軒轅臺射者不敢西向)轉¶
箭初調筈横弓先望堋(筈音括筈㑹也謂與/弦相㑹也堋射埒也)驚心一雁¶
落連臂兩猿騰(上更嬴事下飬/由基事注已見)直知王濟巧誰覺魏舒¶
能(世説曰王君夫有牛名八百里駮常瑩其角王武子/語君夫曰吾射不如卿今指賭卿牛以錢千萬對之)¶
(君夫既恃手快且謂駿物無有殺理便相然可令武子/先射武子一起便破的卻據胡牀叱左右速探牛心來)¶