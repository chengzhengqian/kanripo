　　　(又顧謂子路子路又對如初孔子曰固哉由也/詩不云乎有美一人清揚婉兮邂逅相遇適我)¶
　　　(願兮今程子天下之賢士也於斯不贈則/終身弗能見也小子行之亦見韓詩外傳)¶
程生夫子一遇相知薄言傾蓋桑陰遂移清揚共美賢¶
聖同羇陳詩難别贈絹傷離¶
　　鉏麑見趙盾讚¶
　　　(左氏傳曰晉靈公不君宣子驟諫公患之使鉏/麑賊之晨往寢門闢矣盛服將朝尚早坐而假)¶
　　　(寐麑退嘆而言曰不忘恭敬民之主也賊民之/主不忠棄君之命不信有一於此不如死也觸)¶
　　　(槐而/死)¶