城借人羽毛榮於尺玉(言已之文集藉王作序而重/也西京賦曰所好生羽毛)溟¶
池九萬里無踰此澤之深(莊子曰㝠海者天池有魚焉/其名曰鯤有鳥焉其名曰鵬)¶
(摶扶揺羊角而/上者九萬里)華山五千仞終愧斯恩之重(括地志云/華山在華)¶
(州華隂縣南八里古文以為敦物也山海經太華之山/削成而四方其髙五千仞其廣十里包咸論語注云七)¶
(尺曰/仞)即日金門細管未動春灰(後漢書郡國志曰𢎞農/郡宜陽有金門山出竹)¶
(為律管司馬彪續漢書曰候氣之法為室三重户閉塗/釁必周宻布緹縵室中以木為按毎律各一庳外髙從)¶
(其方位加律上以葭灰抑其内端按律而候之氣至/者灰去其氣所動者其灰散人及風所動者其灰聚)石¶
壁輕雷尚藏冬蟄(左氏傳曰閉蟄而烝又云火伏而後/蟄者畢正義曰十月始蟄至十一月)¶