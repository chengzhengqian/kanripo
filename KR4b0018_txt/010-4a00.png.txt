(零松柏之質/經霜猶茂)不無秋氣之悲實有途窮之恨(宋玉曰悲/哉秋之為)¶
(氣也晉書曰阮籍時率意獨駕不/由徑路車轍所窮輒慟哭而反)是以精采瞀亂頗同¶
宋玉(瞀莫遘切瞀亂迷惑也宋玉神女賦云目/畧㣲眄精采相授楚辭曰中瞀亂兮迷惑)言辭蹇¶
吃更甚揚雄(漢書揚雄為人簡易/蕩佚口吃不能劇談)一吟一咏其可知矣¶
(言已目昏口吃吟/咏之不足觀可知)好事者不求知音者不用(漢書揚雄/傳贊曰時)¶
(有好事者載酒肴從遊學韓詩外傳/曰夫參天下賢人也其習知音矣)非有班超之志遂¶
已棄筆(後漢書曰班超與母隨至洛陽家貧嘗為官傭/書以供養久勞苦嘗輟業投筆嘆曰大丈夫無)¶
(他志猶當效傅介子張騫立功異域以取封侯安能久/事筆硯間乎左右皆笑之超曰小子安知壯士志哉)¶