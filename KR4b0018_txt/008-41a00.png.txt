(孝經援神契曰文者精所聚昌者揚天紀輔拂並居以/成天象故曰文昌宫爾雅釋九河一曰徒駭二曰太史)¶
(是太史/河名也)南宫學巳開東觀書還聚(後漢書曰肅宗詔賈/逵入講尚書南宫雲)¶
(臺又竇章傳曰學者稱東觀/為老氏臧室道家蓬莱山)文辭金石韻毫翰風飈豎¶
(以上言帝好文學也周書本紀云帝寛明仁厚敦睦九/族有人君之度幼而好學博覽羣書善屬文詞采温麗)¶
(及即位集公卿以下有文學者八十餘人於麟趾殿刋/校經史又捃採衆書自羲農以来訖於魏末叙為世譜)¶
(凡五百巻云所著文章十一巻陸機文賦云被/金石而徳廣爾雅曰扶揺謂之猋猋與飈字同)清室桂¶
馮馮齊房芝詡詡(漢書樂志安世房中歌曰桂華馮馮/翼翼承天之則師古曰馮馮盛滿也)¶
(又齊房歌曰齊房產草九莖連葉齊房元封二年芝草/生甘泉齊房作師古曰齊讀齋羽獵賦風詡詡其扶輪)¶