(聖運鍾/下武)通乾象之靈啓神明之徳夷典秩宗見之三禮¶
䕫為樂正聞之九成(尚書帝曰咨四岳有能典朕三禮/僉曰伯夷帝曰俞咨伯汝作秩宗)¶
(䕫命汝典樂教胄/子又簫韶九成)克巳備於禮容威風總於戎政(左傳曰/古也有)¶
(志克已復禮仁也史記/曰孔子陳爼豆設禮容)加以卑宫菲食(見論/語)皂帳綈衣¶
(賈誼治安策曰且帝之身自/衣皁綈師古曰綈厚繒也)百姓為心四海為念西郊¶
不雨即動皇情東作未登彌廻天眷(易云宻雲不雨自/我西郊堯典平秩)¶
(東作孔傳曰嵗起於東/而始就耕謂之東作)兵革無會非有待於丹烏(尚書/帝驗)¶
(曰太子發渡河中流火流為烏其色赤又王子年拾遺/記越王入呉國有丹烏夾王飛故句踐之霸也起望烏)¶