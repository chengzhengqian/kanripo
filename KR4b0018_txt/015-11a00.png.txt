並是成名入室生光咸能顯徳(禮記曰十年視離經辨/志搜神記曰中興初有)¶
(應樞者生四子而盡見神光照社初探試之乃/得黄金自是諸子官學並有芳名至瑒七世顯)加以尊¶
承慧業敬受法門(維摩經曰知一切不取不捨入一相/門起於慧業僧肇注云决衆生念定)¶
(諸法相然後説法故繫之以智造心分别法相令入一/門故繫之以慧也别本云智業慧業又肇云言為世則)¶
(謂之法衆聖/所由謂之門)兄弟同居共捨為寺伽藍肇建即以五張¶
為名(梵云僧伽藍摩或云僧伽羅摩此云衆園五分律/云瓶沙王施伽蘭陀竹園為始也園者生植之所)¶
(佛弟子居之取住植道本之義/也或云毘阿羅此云遊止處)知是城居趙信仍名趙¶
信之城殿入蕭何即號蕭何之殿(漢書匈奴傳曰前将/軍翕侯趙信兵不利)¶