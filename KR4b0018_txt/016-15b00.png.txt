受䇿車騎登壇公為上將有此同官(言𢎞授車騎大將/軍轉驃騎大將軍)¶
(也淮隂侯韓信也受䇿謂拜大將軍也後漢書曰竇憲/拜車騎將軍上將文昌中星名左氏傳曰同官為僚今)¶
(授將軍是為上將車/騎等名為同官矣)下江燒楚上地吞韓推功玉案定¶
䇿珠盤(下江燒楚謂𢎞為江陵總管退陳將吳明徹也/後漢書郡國志曰南郡編縣有藍口聚下江兵)¶
(所據注云今當陽城是也上地吞韓謂𢎞為仁壽城主/以逼宜陽宜陽韓地也史記韓襄王五年云秦抜我宜)¶
(陽斬首六萬又曰王翦將上地楚漢春秋韓信曰漢王/賜臣玉案之食注詳司馬裔銘周禮曰玉府若合諸侯)¶
(則供珠盤玉敦注云珠盤以珠飾盤所以盛/牛耳玉敦以玉為敦所以盛血盟㑹用之)天有三階¶
公承其命國有六卿公從其政(謂𢎞為少保司徒也藝/文志曰泰階六符一巻)¶