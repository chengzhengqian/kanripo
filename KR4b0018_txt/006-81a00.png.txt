秦青初變曲未有逐琴心明年花樹下月月來相尋(列/子)¶
(曰薛譚學謳於秦青未窮青之技自謂盡之遂辭歸秦/青弗止餞於郊衢撫節悲歌聲響遏行雲薛譚乃謝求)¶
(返終身不敢言歸漢書曰文君新寡好音相如/以琴心挑之師古曰寄心於琴聲以挑動之也)¶
田家足閒暇士友暫流連三春竹葉酒一曲鵾雞弦(張/衡)¶
(七辨曰𤣥酒白醴葡萄竹葉張恊七命曰豫北竹葉張/華輕薄篇曰蒼梧竹葉青宜城九醞酒嵇叔夜琴賦曰)¶
(嚶若離鵾鳴清池又曰鵾雞遊絃/李善注云古相和歌有鵾雞曲)¶
　　和迴文(和湘東/王後園)¶
旱蓮生竭鑊嫩菊養秋鄰滿池留浴鳥分橋上戲人¶