(斬公孫文懿於梁水之上漢書曰韓信撃龍且夾濰水/陳信乃夜令人為萬餘囊盛沙以壅水上流引兵半渡)¶
(撃龍且後漢書曰虞詡令吏士各作兩竈日/倍増之曰孫臏示弱我今示强勢有不同也)舉功行賞¶
封疆受位宮室鏤珪山河分地(言以立義戰功授開府/大將軍饒陽縣公也周)¶
(禮公執桓珪鄭注云雙植謂之桓桓宮室之象所以安/其上也漢書功臣表封爵之誓曰黃河如帶泰山如厲)¶
(國以長存/爰及苖裔)決勝千里謀深計秘建武功成名連星次(漢/書)¶
(高帝曰運籌帷幄之中決勝千里之外吾不如張良後/漢書論曰中興二十八將前世以為上應二十八宿建)¶
(武光武年號言常従/周武帝如漢二祖矣)建旟濟漯擁節龜䝉既蠶桑土實¶
撫梧桐(謂授兗徐二州刺史也禹貢曰泲河惟兗州浮/於泲漯師古曰泲本濟水之字従水&KR1659;聲言此)¶