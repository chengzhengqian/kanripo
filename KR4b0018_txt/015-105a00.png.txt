(形志西夏州寄治并州界領太安神武二郡後漢書曰/耿秉竇固合兵萬四千騎出白山撃車師車師有後王)¶
(前王秉議先赴後王以為并力根本則前王自服乃上/馬引兵北入縱兵抄掠斬首數千級收牛馬十餘萬頭)¶
(後王安得惶恐走出門脫帽抱馬足降其前王亦歸遂/定車師而還漢書曰王商代匡衡為丞相天子甚尊任)¶
(之為人多質有威重長八尺餘身體鴻大容貌甚過絶/人河平四年單于來朝引見白虎殿丞相商坐未央庭)¶
(中單于前拜謁商商起離席與言單于仰視商貌大畏/之遷延却退天子聞而歎曰此真漢相也言儉至夏州)¶
(使許和歸附若車師之降/耿秉單于之畏王商也)五年遷使持節鎮東將軍都¶
督東北三夏諸軍事西夏州刺史增邑千戸改伯為公¶
(周書本傳云以儉為西夏州刺史總統三夏按三夏西/夏州注見上文隋書地志云朔方郡後魏置夏州延安)¶