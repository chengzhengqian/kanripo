上魚門而懸胄故巳策名司勳功髙舎爵(言其先鋒陷/陣有戰功也)¶
(後漢書班超曰不入虎穴焉得虎子左傳升陘之戰云/邾人獲公胄懸諸魚門又狐突曰策名委贄周禮曰司)¶
(勳掌六卿賞地之法以等其/功左氏傳曰舎爵策勳焉)魏將侯景狼顧荆河天子¶
命我偏師赴援垂餌虎口中途背盟事獲交綏公之力¶
也(本傳云侯景歸欵太祖命偉率所部應接之及景後/叛偉亦全軍而還鹽鐵論曰以賢人為兵以聖人為)¶
(守則中國無狗吠之警而邉境無鹿駭狼顧之憂也司/馬遷曰李陵提卒不滿五千深踐戎馬之地足歴王庭)¶
(垂餌/虎口)除中軍將軍散騎常侍大都督襲襄城郡公食邑¶
二千戸仍除使持節車騎大將軍開府儀同三司餘如¶