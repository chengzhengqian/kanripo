(絶其糧道分斷其軍為二士卒離心四十餘日軍餓趙/括出銳卒自搏戰秦軍射殺趙括括軍敗數十萬之衆)¶
(衆遂降秦秦悉坑之趙前後所亡凡四十/五萬  此章喻王僧辯等平景之師也)¶
蓋聞彼黍離離大夫有䘮亂之感(詩序曰黍離閔宗周/也周大夫行役過故)¶
(宗廟宫室盡為禾/黍故為黍離之詩)麥秀漸漸君子有去國之悲(史記曰/武王封)¶
(箕子於朝鮮而不臣也其後箕子朝周過故殷墟感宫/室毁壊生禾黍箕子傷之欲哭則不可欲泣為其近婦)¶
(人乃作麥秀之詩以歌詠之其詩曰麥秀漸漸兮禾黍/油油兮彼狡童兮不與我好兮所謂狡童者紂也殷民)¶
(聞之皆/為流涕)是以建章低昻不得猶瞻灞岸(三輔黄圗曰武/帝太初元年作)¶
(建章宫度為千門萬户王粲七哀詩曰南登灞陵岸廻/首望長安建章灞岸在西京以喻梁都在建業傷故宫)¶