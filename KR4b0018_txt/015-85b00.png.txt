(即上修武城也漢書兒寛傳曰寛為左内史當免民恐/失之大家牛車小家擔負輸租溫縣即河内溫縣裔立)¶
(義之處言裔於溫城/起義遣使送欵也)太祖文帝締搆關都經綸夷阻招¶
攜以禮懐逺以徳(謂周太祖奉帝西遷裔率/義衆歸欵特蒙賞勞也)馬文淵之¶
擇主去隴坻而歸身竇周公之入朝在河西而奉詔(後/漢)¶
(書曰馬援字文洲與公孫述同里閈相善至蜀辭歸謂/隗囂曰子陽井底蛙耳不如専意東方援奉書洛陽引)¶
(見宣徳殿世祖迎笑謂援曰卿遨遊二帝間今見卿使/人大慙援頓首辭謝因曰當今之世非獨君擇臣也臣)¶
(亦擇君矣臣與公孫述同里閈相善臣前至蜀述陛㦸/而進臣臣今逺来陛下何知非刺客而簡易若是帝復)¶
(笑曰卿非刺客顧説客耳援曰陛下恢廓大度同符高/祖乃知帝王自有真也遂從南幸黎丘後為伏波將軍)¶