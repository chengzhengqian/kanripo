(零陵有石燕遇風雨則飛舞如燕止則為石淮南子曰/土龍致雨高誘注云湯遭旱作土龍以像龍雲従龍故)¶
(致雨/也)¶
　　詠春近餘雪應詔¶
送寒開小苑迎春入上林(上林/苑名)絲條變栁色香氣動蘭¶
心待花將(一作/思)對酒留雪擬彈琴(宋玉諷賦曰臣援琴/而鼓之作幽蘭白雪)¶
(之/曲)陪遊愧並作空見奉恩深¶
　　奉和初秋(和梁簡文帝也簡/文集中有初秋詩)¶
落星初伏火秋霜正動鐘(詩豳風云七月流火毛傳曰/火大火也流下也昭三年左)¶