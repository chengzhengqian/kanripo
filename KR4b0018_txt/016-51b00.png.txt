(年未嘗有過故得以身名終兼其家門友義五世同居/世以此稱之孝經曰行滿天地無怨惡左氏傳曰宜其)¶
(光輔五君以為盟主也尚書/鄭注曰七政謂日月五星也)夭厲弗戒薨於所居春秋¶
六十有九柳莊告殯傾社稷之臣鄭僑云亡得諸侯之¶
禮(禮記曰衞有太史曰柳莊寢疾衞獻公再拜請於尸/曰臣有柳莊也非寡人之臣社稷之臣也鄭僑鄭子)¶
(產國僑也左傳及系家云子產死孔子泣曰子產古之/遺愛也及韓詩稱子産卒鄭人耕者輟耒婦人損其佩)¶
(玦也皇覽曰子産冡在河南新鄭城外大冡是也按子/產鄭國之臣死則丈夫輟耕婦人損佩其為國君所禮)¶
(可知特其事未聞耳鄭國之君雖為伯爵得稱諸侯/言鄭僑亡得諸侯所禮非謂以諸侯之禮加之也)詔¶
贈某官諡某公禮也以今開皇元年(周静帝大定元年/遜位於隋王楊堅)¶