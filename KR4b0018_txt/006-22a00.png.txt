(月九日飲菊花酒説文曰馥香氣芬馥也聲房六切爾/雅曰櫰槐大葉而黒守宫槐葉晝聶宵炕郭云槐樹葉)¶
(大色黒者名為櫰槐葉晝日聶合而夜炕/布者名為守宫槐聶音輒炕吁郎切張也)鶴飛疑逐舞¶
魚驚似聴琴(王逸楚辭注曰師曠鼓琴天下𤣥鶴皆銜/明月之珠以舞也韓詩外傳曰昔伯牙鼓)¶
(琴而淵魚出聴言廟中飛鶴似逐舞/而來逰魚若聴琴而出象生時也)漳流鳴磴石銅雀¶
影秋林(史記河渠書曰西門豹引漳水溉鄴括地志曰/漳水一名濁漳水源出潞州長子縣西力黄山)¶
(漢書地理志曰濁漳水出長子鹿谷山東至鄴入清漳/水經注曰魏武王堨漳水廻流東注號天井堰里中作)¶
(十二墱墱相去三百歩令互相灌注一源分為十二流/皆懸水門左思魏都賦謂墱流十二同源異口者也魏)¶
(志曰建平十五年冬作銅雀䑓水經注曰魏武以郡國/之舊引漳流自城西東入逕銅雀臺下伏流入城東注)¶