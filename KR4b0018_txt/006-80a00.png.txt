(曰製芰荷以為衣又曰援芙蓉以為葢張景陽七命曰/兆發靈蔡漢書食貨志曰元龜名蔡師古曰李以蔡出)¶
(善龜故名龜為蔡抱樸子王䇿記曰千嵗龜五/色額骨起如角浮於蓮葉之上或在叢蓍之下)¶
　　移樹¶
酒泉移赤柰河陽徙石榴雖言有千樹何處似封侯(漢/書)¶
(地理志曰酒泉郡武帝太初六年開應劭曰其水若酒/故曰酒泉西京雜記曰初修上林苑羣民遠方各獻名)¶
(果異樹柰三白柰紫柰綠柰潘岳集中有河陽庭前安/石榴賦其序云石榴者天下之奇樹九州之名果也漢)¶
(書貨殖傳曰蜀漢江陵千樹橘渭/川千畝竹此其人與千户侯等)¶
　　奉梨¶