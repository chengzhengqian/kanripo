公諱裔字遵𦙍河内溫人也昔顓頊之命始則南正司¶
天重黎之後又以羲和掌厯(序司馬氏之先也司馬遷/自序云昔在顓頊命南正)¶
(重以司天北正黎以司地唐虞之際紹重黎之後使復/典之至於夏商故重黎氏世序天地其在周程伯休父)¶
(其後也當宣王時官失其守而為司馬氏司馬氏世典/周史尚書曰乃命羲和孔傳云重黎之後羲氏和氏世)¶
(掌天地四時之官也呂刑傳云重即羲也黎/即和也羲和雖别為氏族而出自重黎矣)夏陽適晋¶
得隨會而同奔東海避秦與毛公而俱隠(司馬遷曰惠/襄之間司馬)¶
(氏去周適晋晋中軍隨會奔秦而司馬氏入少梁其後/司馬蘄事武安君白起而少梁更名夏陽東海司馬豫)¶
(也子山司馬裔墓誌云豫之避秦共毛公而/俱隠知東海避秦為司馬豫也其事未詳)其後金行¶