(生甲觀畫堂黄圖曰甲觀太子宫漢書注云甲乙丙丁/之次也文詞髙於甲觀者言為東宫通事舎人累官太)¶
(子率更令中庶子重其文詞也後漢書云天下楷模李/元禮漳水名也山海經曰荆山漳水出焉王仲宣四言)¶
(詩云遷於荆楚在漳之湄說文云漳出南郡臨沮肩吾/家於江陵又嘗為湘東王中録事諮議㕘軍故云漳濵)¶
(濵水/際也)嗟有道而無鳳歎非時而有麟(言父為度支尚書/時簡文制於賊臣)¶
(梁之亂世也論語云鳳鳥不至左傳哀公十四年春西/狩於大野叔孫氏之車子鉏商獲麟以為不祥以賜虞)¶
(人仲尼觀之曰麟也然後取之家語孔子涕/泣曰麟為明王出出非其時見害故傷焉)既姦回之¶
奰逆(一作/匿)終不恱於仁人(言父為侯景矯詔所遣又為/賊宋子仙所逼雖逃奔江陵)¶
(未幾而卒也肩吾傳曰時上流藩鎮並據州拒侯景景/矯詔遣肩吾使江州喻當陽公大心大心乃降賊肩吾)¶