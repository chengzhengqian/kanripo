(尊也夫尊者之服卑者所修也貴者所御賤者所先也/故夏屋初成而大匠先立其下嘉禾始熟而農夫先嘗)¶
(其粒恨楨所帶無他妙飾若實殊異/尚可納也楨辭㫖妙巧類皆如是)趙王國租偏資裴¶
楷(晉書曰裴楷字叔則梁趙二王國之近屬貴重當時/楷歲請二國租錢百萬以散親族人或譏之楷曰損)¶
(有餘以補不/足天之道也)貫藏文馬如燒安息之銀(史記大宛傳曰/安息在大月氐)¶
(西可數千里以銀為錢錢如其王面王死輒更錢效王/面焉漢書西域傳曰其錢獨文為人面幕為騎面又云)¶
(以銀為錢獨為王面幕為夫人面王死輒更鑄/錢韋昭曰幕錢背也荀悦曰幕音慢無文面也)帶挿通¶
犀似獵雲南之獸(通犀通天犀也一名駭雞犀抱樸子/曰通天犀有白理如綖者以盛米置)¶
(羣雞中雞欲往啄米至輒驚走故南人名為駭雞異物/志曰角中特有光耀白理如線自本達末則為通天犀)¶