　　　(武王受命其廟不毁以為二祧并始祖后稷及/髙祖以下親廟四故為七也若王肅則以為天)¶
　　　(子七廟者為髙祖之父及髙祖之祖為二祧并/始祖及親廟四為七文武受命之王不遷之廟)¶
　　　(非常廟之數引家語子羔問孔子說天子七廟/又有二祧云云馬昭難王義云喪服小記王者)¶
　　　(立四廟又引禮緯夏無太祖宗禹而已則五廟/殷人祖契而宗湯則六廟周尊后稷宗文王武)¶
　　　(王則七廟自夏及周少不减五多不過七禮器/云周旅酬六尸一人發爵則周七尸七廟明矣)¶
　　　(今使文武不在七數既不同祭又不享嘗豈禮/也哉曽子問孔子說周事而云七廟無虛主若)¶
　　　(王肅數髙祖之父髙祖之祖廟與文武而九主當/有九孔子何云七廟無虛主乎故云以周禮孔)¶
　　　(子之言為本且家語先儒以為肅之所作未足/可依以上出自禮疏其申鄭難王之說言之甚)¶