(所經有澗水壊道常使胥靡刑人築䕶此道說賢而隐/代胥靡築之以供食也孟子云傅說舉於版築之間是)¶
(也吕氏春秋曰太公釣于玆泉酈元曰磻磎/中有泉謂之兹泉積水為陣即太公釣處)多士歸賢¶
戚維城屬茂親(詩云濟濟多士/又云宗子維城)貴位連南斗高榮據北¶
辰(荆州星占曰南斗主爵禄/爾雅曰北極謂之北辰)迎時乃推策司職且班神¶
(迎時謂四時迎氣也推策即所謂乾之策坤之策/是也史記堯本紀曰辨于羣神徐廣曰辨音班)日月¶
之所照霜露之所均(禮記中庸篇云日月所照霜露/所墜凡有血氣者莫不尊親)永¶
從文軌一長無外户人(中庸云今天下車同軌書同文/此言周武帝破齊之後欲平突)¶
(厥定江南使天下一統言王者以天下為一/家四海之内皆文軌所及故無外户之人也)¶