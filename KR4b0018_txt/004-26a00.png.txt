(臣年四十有六未聞江左有佞邪之臣一旦入朝乃致/嚻讟寧堪粉骨投命讎門請乞江西一境受臣控督如)¶
(其不許即領甲臨江上向閩越非惟朝廷自恥亦是三/公旰食帝使朱异宣語答景使曰譬如貧家畜十客五)¶
(客尚能得意朕惟有一客致有忿言是亦朕之失也景/遂反遣徐思玉入啟乞帶甲入朝除君側之惡帝遣中)¶
(書舍人賀季等隨思玉徃勞之於板橋景北面受勑季/曰今日之舉何以為名景曰欲為帝也左傳武王遷九)¶
(鼎於洛邑楚子伐陸渾之戎觀兵於周疆問鼎之大小/焉秦本紀秦武王謂甘茂曰寡人欲容車通三川以窺)¶
(周室死/不恨矣)始則王子召戎姦臣介胄既官政而離逷遂師¶
言而泄漏(王子謂臨川王宏之子蕭正徳也南史正徳/字公和少而凶慝招聚亡命齊建武中武帝)¶
(𦙍嗣未立養以為子及平建康生昭明太子正徳自謂/應居儲嫡每形於言數有罪蒙赦大通中封臨賀郡王)¶