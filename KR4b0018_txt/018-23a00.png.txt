川雄氣(詩曰三星在户爾雅曰河南華河西嶽河東岱/河北恒江南衡是也周禮鄭注曰鎮名山安地)¶
(德者也又為五嶽言天有三星地有五嶽公侯夫人居/其秩位也燕趙言其世寓燕郵或仕代郡得山川之雄)¶
(也代趙/地也)挺兹令淑惟此含章玉生庭照蘭開室香邢姨¶
褧服宋子河魴(言夫人生而令德也周易曰含章可貞/晉書曰謝安嘗戒約子姪曰子姪亦何)¶
(豫人事而正欲使其佳𤣥答曰譬如芝蘭玉樹欲其生/於庭堦耳詩碩人云碩人其頎衣錦褧衣又云邢侯之)¶
(姨毛傳曰夫人德盛而尊嫁則錦衣加褧襜鄭箋曰褧/襌也國君夫人翟衣而嫁今衣錦者在塗之所服也尚)¶
(之以禪衣為其文之太著玉藻云襌為絅釋文褧説文/作褮枲屬也詩衡門云豈其娶妻必宋之子又云豈其)¶
(食魚必河之魴鄭箋云宋子姓爾雅曰魴魾郭璞注云/江東呼魴魚為鯿一名魾陸璣云魴今伊洛濟潁魴魚)¶