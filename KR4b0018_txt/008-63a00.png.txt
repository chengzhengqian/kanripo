天傾(淮南子曰昔共工之力觸不周之山使地東南傾/又曰共工氏與祝融戰不勝而怒乃頭觸不周山)¶
(崩天柱折地維缺女媧乃煉五色石以補天斷鼇足以/立四極聚蘆灰以濟冀州於是地平天成髙誘曰三皇)¶
(時天不足西/北故補之)浮黿則東海可厲運鍤則南山可平(竹書/紀年)¶
(曰周穆王三十七年征伐大起九師東至於九江叱黿/鼉以為梁説文曰黿大鼈也列子曰太行王屋二山方)¶
(七百里髙萬仞本在冀州之南河陽之北北山愚公年/九十面山而居懲山北之塞出入之迂也遂率子孫即)¶
(石墾壤箕畚運於渤海之尾寒暑易節始一反焉操蛇/之神聞之懼其不已也告之於帝帝感其誠命夸娥氏)¶
(二子負二山一厝朔東一厝雍南自此兾/之南漢之隂無隴斷焉爾雅曰鍬謂之鍤)衆仙就朝於¶
瑶水羣帝受享於明庭(穆天子傳曰天子與西王母觴/於瑶池之上史記封禪書曰黃)¶