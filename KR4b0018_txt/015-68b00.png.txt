揮鋒(本傳云從太祖復𢎞農戰沙苑皆有功克𢎞農戰/沙苑周太祖與齊神武戰也在魏文帝大統三年)¶
(八月至𢎞農十月至沙苑距齊神武軍皆大/克獲獻俘長安隋書地志曰馮翊有沙苑)進爵為侯¶
增邑并前一千一百户(本傳/同)信圭則更受司勲穀璧則¶
還輸典瑞(周禮宗伯云侯執信圭玉人云命圭七寸謂/之信圭侯守之司勲屬夏官鄭司農云勲功)¶
(也此官主功賞宗伯云子執穀璧鄭注云穀所以養人/以穀為飾璧徑五寸不執圭者未成國也又宗伯有典)¶
(瑞之職鄭注云瑞節信也典瑞若今璽節郎訦始封子/今進爵為侯是用受信珪於司勲還穀璧於典瑞也)¶
鐵馬有河橋之戰戈船有汾水之兵(河橋汾水連前𢎞/農沙苑二戰本傳)¶
(此獨不載按賀拔勝傳河橋之役勝大破東魏軍及齊/神武攻玉壁勝從太祖追之於汾北訦荆州之役𢎞農)¶