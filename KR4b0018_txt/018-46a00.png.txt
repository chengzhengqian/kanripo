(也魏武記之與脩同乃嘆曰我才不及卿乃覺三十里/異苑曰陳留蔡邕避難過吳讀曹娥碑文因刻石旁作)¶
(八字曰黃絹幼婦外孫虀臼後漢書陳留董祀妻者同/郡蔡邕之女也名琰字文姬博學有才辯又妙於音律)¶
(晉書曰謝安幼有公輔之望處家/常以儀範訓子弟及薨贈太傅)彭城公發源殷伯承¶
家漢相(言彭城公先世在殷為/侯伯在漢為丞相也)山川氣候彰白武於臯¶
繇象緯休徵下蒼龍於曼倩(白武白虎也史記曰西方/七星白虎宿也淮南子曰)¶
(西方金也其神為太白其獸白虎尚書臯陶作士按此/知彭城公為刑官也淮南子曰東方木也其神為歳星)¶
(其獸蒼龍高誘曰木色蒼蒼龍順其色也東方朔别傳/曰東方朔小名曼倩未死時謂同舎郎曰天下人無能)¶
(知朔知朔者惟太王公耳朔卒後武帝得此語即召太/王公問之曰爾知東方朔乎公對曰不知公何所能曰)¶