(始食田采以陳氏為田氏謂之陳田後周宇文起/於荒服賜族皆變夏姓田𢎞為紇干氏其一也尚)¶
(書曰虞賔在位羣后徳讓揖讓謂舜受禪也左氏/傳曰初懿氏卜妻敬仲其妻占之曰吉是謂鳯凰)¶
(于飛其鳴鏘鏘有媯之後將育於姜親賢之國謂/齊也漢書地理志曰昔太公始封周公問何以治)¶
(齊太公曰舉賢而上功周公曰後世必有簒殺之/臣其後二年九世為彊臣田和所滅而和自立為)¶
(齊侯初和之先陳公子完有罪來奔齊桓公以為/大夫更稱田氏九世至和而簒齊至孫威王稱王)¶
(五世為/秦所滅)論其繼世之功則狄城有廟序其移家之始¶
則長陵有碑(漢書曰田儋狄人也故齊王田氏之/族儋從弟榮榮弟横皆豪傑宗彊能)¶
(得人陳渉使周市畧地北至狄狄城守儋撃殺狄/令而石豪子弟曰諸侯皆反秦自立齊古之建國)¶