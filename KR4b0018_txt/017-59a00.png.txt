同元年入直殿省其年轉太子中書舎人南宫宿衞職¶
司蘭錡北閣從班榮叅顧問通籍兩宫得賢斯在(晉書/職官)¶
(志曰中書舎人晉初置舎人通事各十人江左令舎人/通事謂之通事舎人掌呈奏案後省而以中書侍郎一)¶
(人直西省又掌詔命續漢書百官志曰太子舎人二百/石無員更直宿衞如三署郎中後漢書馮魴傳曰中元)¶
(十五年東巡郡國留魴宿衞南宫/西都賦曰武庫禁兵設在蘭錡)大同三年持節仁威¶
將軍譙州刺史褰帷祥氣之境刺舉消憂之地(晉書地/理志曰)¶
(魏武分沛立譙郡褰帷用賈琮事見後漢書魏志曰文/帝生於沛國譙郡時有雲氣青色而圓如車葢當其上)¶
(終日望氣者以為至貴之證應劭漢官儀曰刺舉/州事王粲從軍詩曰朝入譙郡界曠然消人憂)南陽¶