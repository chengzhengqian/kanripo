及乎魏終天禄周受維新(謂周閔帝/踐祚也)明命巳遷彛倫或¶
革周元年改授大將軍枹罕郡開國公增邑一千戸(枹/罕)¶
(漢屬金城郡應劭曰故罕羌侯邑/枹音鈇隋志云枹罕郡舊置河州)軍中受詔非論北伐¶
之功大將登壇無待東歸之䇿(東觀漢紀曰衞青大克/匈奴武帝拜大將軍於)¶
(幕中因號幕府漢書韓信傳蕭何曰王必欲長王漢中/無所事信必欲争天下非信無可與者顧王䇿安決王)¶
(曰吾亦欲東耳安能鬱鬱久居此乎於是王欲召信拜/之何曰王必欲拜之擇日齋戒設壇場具禮乃可王許)¶
(之諸將皆喜人人各自以為得/大將至拜乃韓信也一軍皆驚)置陣太平開隂晉之道¶
連兵廣武納滎陽之城(史記曰秦惠文君五年隂晉人/犀首為大良造六年魏納隂晉)¶