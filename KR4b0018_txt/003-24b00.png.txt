(注云騷音脩王粲登樓/賦曰天慘慘而無色)聚空倉而雀噪驚懶婦而蟬嘶¶
(漢蘇伯玉妻盤中詩曰空倉鵲常苦饑崔豹古今注云/蟋蟀一名吟蛩秋初生得寒則鳴一云齊南呼為懶婦)¶
(宋均曰促織蟋蟀也立秋女功急故趣之詩疏絡緯鳴/懶婦驚促織也驚懶婦者非蟬而云蟬嘶言促織之鳴)¶
(類蟬嘶也且以此/名蟲若懶婦魚矣)昔草濫於吹噓藉文言之慶餘(言已/仕梁)¶
(時也韓子曰齊宣王使人吹竽南郭處士請為王吹竽/粟食與三百人等宣王死文王即位一一聽之處士乃)¶
(逃或云韓昭侯嚴使一一聼之乃知濫也吹噓謂吹竽/也易坤卦文言曰積善之家必有餘慶謂已仕梁承先)¶
(世之/徳也)門有通徳家承(一作/藏)賜書(後漢書曰鄭𤣥字康成/北海高密人國相孔融)¶
(深敬於𤣥履屣造門告高密縣為𤣥特立一鄉曰鄭公/鄉云昔東海于公僅有一節猶或誡鄉人侈其門閭矧)¶