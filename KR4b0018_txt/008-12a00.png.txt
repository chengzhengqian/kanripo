(曰斚周曰爵周禮鄭注曰斚讀曰稼稼彞/畫禾稼也犧尊飾以翡翠罍神之所飲也)受斯茂祉從¶
天之來¶
　　雍夏(徹奠奏雍夏歌周禮樂師曰及徹帥學士而/歌徹又云徹  鄭注曰徹者歌雍雍在周頌)¶
　　　(臣工之什釋云謂徹為歌雍者論語云三家者/以雍徹孔子云相維辟公天子穆穆奚取於三)¶
　　　(家之堂惟天子乃可用雍詩徹祭器大夫諸侯/皆不得用雍故云歌徹者歌雍詩也後周本此)¶
　　　(而作雍夏如周之歌/雍徹器用徹詩也)¶
禮將畢樂將闌廻日轡動天關(楚辭曰吾令羲和弭節/兮王逸曰羲和日御也)¶
(漢書天文志曰兩/河天關間為關梁)翠鳳揺和鸞響五雲飛三歩上(翠鳳/旗也)¶