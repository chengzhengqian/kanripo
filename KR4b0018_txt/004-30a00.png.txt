(謂侯景百道攻城晝夜不息及入又使王偉陳慶等以/甲防守太極武徳諸殿也左氏傳曰雉門及兩觀災三)¶
(輔黄圖曰闕觀也周置兩觀以表宫門其上可居登之/可以逺觀人臣將朝至此則思其所闕漢書曰建章宫)¶
(度為千/門萬户)白虹貫日蒼鷹擊殿(博物志曰列傳云聶政刺/韓相白虹為之貫日専諸)¶
(刺呉王僚鷹擊殿上又戰國䇿曰聶政之刺韓隗也白/虹貫日要離之刺慶忌也蒼鷹擊於殿上南史太清元)¶
(年二月己夘白虹貫日三年正月/庚申白虹貫日三重是其驗矣)竟遭夏臺之禍終視¶
堯城之變(謂武帝被幽也史記曰夏桀召湯而囚之夏/臺桀曰吾悔不殺湯於夏臺括地志曰竹書)¶
(云昔堯徳衰為舜所囚故濮州鄄城縣東北十五里有/堯城水經注曰小城陽在城陽西半里許俗諺以為囚)¶
(堯/城)官守無奔問之人干戚非平戎之戰(侯景傳云時荆/州刺史湘東王)¶