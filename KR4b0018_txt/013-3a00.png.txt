周天和四年四月二十七使持節車騎大將軍儀同三¶
司大都督陜西總管府移齊河陽執事(陜西總管齊王/憲也憲本傳及)¶
(碑文云天和元年徵還/雍州牧雍州陜西也)自疆場卧鼔邊鄙收烽義讓之¶
行未能朞月孔城誨盜即值苞藏(周書云天和四年齊/將獨孤永業來寇盜)¶
(殺孔城防主能奔達以城應之通典云河南府夀安縣/有九曲城所謂九阿也高齊置孔城防以備周在縣東)¶
(南左傳鄭行人子羽曰大/國無乃苞藏禍心以圗之)是以板載之師須時而動自¶
安封域非求拒防(詩云縮板以載博物志曰齊/南有長城巨防陽闗之險)雖復風¶
塵蹔接旗鼔無侵五將即迴雙崤已静(李陵答蘇武書/云五將失道陵)¶