(苦乏榖邈上修武威酒泉鹽池以收虜穀漢書地理志/云朔方縣有青鹽澤魏土地記云朔方縣有大鹽池其)¶
(鹽大而青白名曰/青鹽又名戎鹽)留家則千樹無資遺子則一經而已¶
(習鑿齒襄陽耆舊傳曰吳李衡字叔平襄陽人習竺以/女英習配之漢末為丹陽太守衡毎欲治家事習不聽)¶
(後密遣客十人往武陵龍陽汎洲上作宅種橘千株臨/死勅兒曰汝母毎怒吾治家事故窮如是然吾州有千)¶
(頭木奴不責汝食嵗上匹絹亦當足用耳衡既亡後二/十餘日兒以白英習曰此當是種樹也汝家失十客來)¶
(七八年必汝父遣為宅汝父恒稱太史公言江陵千樹/橘當封君家吾答云士患無徳義不患不富若貴而能)¶
(貧方好爾漢書韋賢傳曰自韋孟至賢凡五世賢少子/𤣥成復以明經歴位至丞相故鄒魯諺曰遺子黄金滿)¶
(籯不如/一經)嫡子操(本傳子/操嗣)至性過禮純孝不遺(疑作匱左/氏傳曰穎)¶