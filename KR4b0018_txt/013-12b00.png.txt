(后握竒經有/風陣雲陣)彎弧則㦸破小支抽劍則泉飛枯井(曹植/白馬)¶
(篇曰控弦破左的右發摧月支漢書曰貳/師將軍李廣利㧞佩刀刺山飛泉湧出)夫人宇文氏¶
周文皇之第三妹也母儀令範女師賢哲德高隆慮義¶
重河陽(漢書王太后第三女曰隆慮公主續列/女傳曰趙皇后屬河陽主家學歌舞)魏受其¶
終周新其命式墓封墳追旌盛德(後漢書曰明帝遣使/祠蕭何霍光帝謁園)¶
(陵過式墓史記其命閎夭封/比干之墓注云封謂益其土)乃贈使持節大將軍廣化¶
郡開國公食邑一千户夫人贈安德郡長公主遊魂寃¶
結非無廣漢之城(後漢書曰陳寵轉廣漢太守先是洛/縣城南每陰而常有哭聲聞於府中)¶