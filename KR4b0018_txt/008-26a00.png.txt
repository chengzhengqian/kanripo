(帝用樂奏雲門舞/是還用我雲門也)¶
　　白帝雲門舞(皇帝初獻白帝奏雲門舞主白帝天/帝白招拒之神在於西方  金其色)¶
　　　(白河圖曰白帝白招拒周禮雲門之舞以祀天/神白帝居其一也立秋之日祭之於西郊雩祭)¶
　　　(大饗亦皆祭之其祭玉用白琥牲幣各如其色/樂用黃鐘大吕之等人帝少皥所配之帝也)¶
肅靈兌景承配秋壇(易通卦騐曰兌西方主秋分周禮/曰兆五帝於四郊鄭注云兆為壇)¶
(之營域知兆白帝/於西郊為秋壇矣)雲髙火落露白蟬寒(皆秋令也曹植/秋思賦曰雲高)¶
(氣靜露凝衣詩豳風云七月流火/月令曰孟秋之月白露降寒蟬鳴)帝律登年金精行令¶
(月令曰是月也農乃/登穀又云盛徳在金)瑞獸霜耀祥禽雪映(霜雪皆取其/白西方秋金)¶