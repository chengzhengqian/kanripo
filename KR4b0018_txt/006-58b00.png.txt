(泬音血説文曰泬水従孔穴疾出也聲/呼穴切月令曰季秋之月草木黄落)洞浦落遵鴻長¶
飈送巢燕(淮南子曰燕雁代飛高誘曰燕𤣥鳥也春分/而來雁春分而去北詣溟中也燕秋分而北)¶
(雁秋分而南詣彭/蠡也故曰代飛)千秋流夕景百籟含宵囀(説文曰籟/三孔龠也)¶
(大者謂之笙其中謂之籟/小者謂之箹籟洛帶切)峻雉聆金柝層臺切銀箭(峻/雉)¶
(謂高城也左傳祭仲曰都城過百雉杜預云方丈曰堵/三堵曰雉也易繫辭云重門撃柝以禦暴客鄭康成云)¶
(手持兩木以相敲是為撃柝守備警戒也顔延年楊給/事誄曰金柝夜撃李善曰金謂刁斗也衞宏漢書儀曰)¶
(晝漏盡夜漏起城門撃刁斗周廬撃木柝李周翰曰金/謂刁也柝打更木也柝音托周禮作槖字同枚乘七發)¶
(曰臺城層構周禮挈壺氏鄭注云漏之箭晝夜共百/刻冬夏之間有長短焉太史立成法有四十八箭)¶