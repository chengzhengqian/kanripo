(之尚書曰元首明哉/股肱良哉庶事康哉)¶
百川俱㑹大海所以深羣材既聚故能成鄧林(尚書大/傳曰百)¶
(川赴東海山海經曰夸父與日逐走入日渴欲得飲飲/於河渭河渭不足北飲大澤未至渴死棄其杖化為鄧)¶
(林言衆水㑹而成海衆材聚而/成林以喻賢人聚而國乃大也)猛虎在山百獸莫敢侵¶
忠臣處國天下無異心(言忠臣之能拒亂賊猶/猛虎之能驅百獸也)昔我文¶
祖執心且危慮驅剪豺狼經營此天歩(言太祖文帝事/魏克盡臣道也)¶
(史記曰正月上日舜受終于文祖文祖者堯大祖也宇/文泰為後周太祖又謚曰文故稱文祖漢書孫寳曰豺)¶
(狼當路詩曰天步艱難豺狼喻亂賊也謂髙歡之亂/太祖奉武帝西遷𢎞農沙苑諸戰剋㨗魏室以安也)今¶