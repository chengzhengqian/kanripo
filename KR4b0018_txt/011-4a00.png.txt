(文侯客段干木過其閭未嘗不軾也秦嘗欲伐魏或曰/魏君賢人是禮國人稱仁上下和合未可圗也文侯由)¶
(此得譽於諸侯而此章喻梁武帝用朱异等輩委寄失/才也引古賢臣  寓意自見所謂使覽者微悟合於古)¶
(詩諷興之/義是也)¶
蓋聞邯鄲已危徒思馬服(史記曰趙恵文王賜趙奢為/馬服君與亷頗藺相如同位)¶
(秦與趙兵相距長平時趙奢已死奢子趙括代亷頗為/將括軍敗數十萬之衆遂降秦秦悉坑之趙前後所亡)¶
(凡四十五萬明年秦兵遂/圍邯鄲嵗餘㡬不得脫)薊城去矣空用荆軻(史記曰/秦兵臨)¶
(易水禍且至燕太子丹陰養壯士二十人使荆軻獻督/亢地圗於秦因襲刺秦王秦王覺殺荆軻使將軍王翦)¶
(擊燕十月而拔薊城燕王亡徙居遼東斬/丹以獻秦秦拔遼東虜燕王喜卒滅燕)是以竹杖扶¶