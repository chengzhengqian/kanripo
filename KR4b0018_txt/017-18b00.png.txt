漢庭共王陵而俱對(言髙氏之先也魏志曰髙柔字文/惠陳留圉人也太傅司馬宣王奏)¶
(免曹爽皇太后詔召柔假節行大將軍事據爽營太傅/謂柔曰君為周勃矣爽誅進封萬歲鄕侯漢書曰髙帝)¶
(五年置酒雒陽南宫上曰通侯諸將毋敢隐朕皆言其/情吾所以有天下與項氏所以失天下者何髙起王陵)¶
(對曰陛下慢而侮人項羽仁而敬人然陛下使人攻城/略地所降下者因以與之與天下同利也項羽妬賢嫉)¶
(能得地而不與人利此其所以/失天下也孟康曰姓髙名起)况乎箴訓有儀言容以¶
德肅恭中興賢才内則豈直不聽雜樂以變齊國之風¶
不食鮮禽以斷荆王之獵(列女傳曰齊侯衛姬者衞侯/之女齊桓公之夫人桓公好)¶
(淫樂衞姬為不聽鄭衞之聲又曰樊姬者楚莊王之夫/人莊王初卽位好狩獵畢弋樊姬諌不止乃不食禽獸)¶