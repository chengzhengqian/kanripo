(於州界及琮之部升車言曰刺史當逺視廣聽糾察美/惡何有反垂帷裳以自掩塞乎乃命御者褰之其諸臧)¶
(過者望風解印綬去又曰郭賀拜荆州刺史顯宗廵狩/到南陽特見嗟嘆賜以三公之服黼黻冕旒勅行部去)¶
(襜帷使百姓見其/容服以章有德)豈直白石開渠青鹽換粟祥雲入境¶
行雨隨軒而巳哉(白石開渠未詳疑即溝洫志白渠魏/志曰徐邈為涼州太守值諸葛出祁)¶
(山隴右三郡反河右少雨乏穀邈上修武威酒泉鹽池/以收虜穀廣志曰北肓有青鹽謝承後漢書鄭𢎞行春)¶
(隨車/致雨)在任遘疾薨於方鎮皇甫嵩監御斯牧賢能刺史¶
荀中郎連率此則中興方伯英聲茂實公之有焉(後漢/書曰)¶
(皇甫嵩字義真安定朝那人拜左車騎將軍領冀州牧/晉書曰荀羨字令則除北中郎將徐州刺史中興方伯)¶