乾坤以含養覆載日月以貞明照臨(周易曰乾為天坤/為地又曰日月之)¶
(道貞明者也尚書泰誓曰/惟我文考若日月之照臨)達人以四海為務明君以百¶
姓為心(左氏傳曰其後必有達人老子/曰聖人無常心以百姓心為心)水波瀾者源必¶
逺樹扶疎者根必深(爾雅曰大波為瀾枚乗七發云根/扶疎以分離說文曰扶疎四布也)¶
雲雨取施無不洽廊廟求才多所任¶
淳風布政常無欲至道防人能變俗(言淳風至道可/以化民成俗也)求¶
仁義急於水火用禮讓多於菽粟(孟子曰菽粟如水火/而民焉有不仁焉者)¶
(乎/)屈軼無佞人可指獬豸無繁刑可觸(竹書紀年曰黃/帝軒轅氏有屈)¶