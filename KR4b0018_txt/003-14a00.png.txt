(於澤宫澤者所以擇士也已射於澤宫然後於射宫射/中者得與於祭不中者不得與是先王將祭必射以擇)¶
(士也澤宫是習射射宫乃行大射云毛萇/詩傳孔子射於矍相之圃觀者如堵牆)悵徙蹕之留¶
歡眷廻鑾之餘舞(崔豹古今注警蹕所以戒行徒也周/禮蹕而不警秦制出警入蹕謂出軍)¶
(者皆警戒入國者皆蹕止也一曰蹕路也謂行者皆警/於塗路也鑾鈴也楚辭鳴玉鑾之啾啾廻鑾謂駕旋也)¶
(舞一/作武)欲使石梁銜箭銅山飲羽(闞子曰宋景公使弓人/為弓九年乃成公曰何)¶
(其遲也弓人對曰臣不復見矣臣之精盡於此矣獻弓/而歸三日而死景公登虎圏之臺援弓而射之矢踰於)¶
(西霜之山集於彭城之東其餘力猶飲羽於石梁水經/注泗水之上有石梁焉故曰吕梁昔宋景公以弓工之)¶
(弓彎弧東射矢集彭城之/東飲羽於石梁即斯梁也)横弧於楚水之蛟飛鏃於呉¶