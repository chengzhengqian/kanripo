之親臨佃漁神農之躬秉耕稼(周易曰古者庖犧氏之/王天下也作結繩而為)¶
(網罟以佃以漁蓋取諸離庖犧氏没神農氏作斲/木為耜揉木為耒耒耨之利以教天下蓋取諸益)湯則¶
救旱而憂勤禹則正冠而無暇(尸子曰湯之救旱也素/車白馬布衣身嬰白茅)¶
(以身為牲淮南子曰禹之趨/時冠掛而不顧履遺而不取)草上之風無不偃君子之¶
甿知可化(論語云草上之風必/偃說文曰甿田民也)將欲比徳於三皇未始¶
追蹤於五霸(三皇伏犧神農女媧五霸齊/桓晉文宋襄秦穆楚莊也)¶
纎纎不絶林薄成涓涓不止江河生(揚雄甘泉賦曰列/秋荑于林薄周禮)¶
(注曰竹木曰林廣雅曰草叢生曰薄家語金人銘曰涓/涓不壅為江為河陶潛歸去来辭云泉涓涓而始流涓)¶