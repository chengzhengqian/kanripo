能平八風愈唱愈髙殆欲去天三尺(左傳曰夫舞所以/節八音而行八風)¶
殿下雄才葢代逸氣横雲濟北顔淵關西孔子(濟北先/賢傳曰)¶
(戴宏字元襄剛縣人為郡督郵府君欲撻之宏曰今鄙/郡推仰公咸以為仲尼君國以宏為顔囘豈聞仲尼有)¶
(撻顔囘之義後漢書楊震/傳曰關西孔子楊伯起)譬其毫翰則風雨爭飛論其¶
文采則魚龍百變蒲桃繞館新開碣石之宮(上林賦曰/櫻桃蒲陶)¶
(郭璞注云蒲陶似燕薁可作酒也史記孟軻傳曰騶衍/如燕昭王築碣石宮身親往師之正義曰碣石宮在幽)¶
(州薊縣西三十/里寧臺之東)修竹夾池始作睢陽之苑(史記曰梁孝/王築東苑方)¶
(三百餘里廣睢陽城七十里大治宮室為複道自宮連/屬於平臺三十餘里索隠曰如淳云在梁東北離宮所)¶