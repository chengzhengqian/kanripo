(國子為政齊猶有禮君其朝焉臣聞之服於有禮社稷/之衞也言霞之從梁入周如管仲平戎國莊来聘也)¶
有詔授使持節驃騎大將軍開府儀同三司霍州諸軍¶
事霍州刺史(隋志曰廬江郡霍/山縣梁置霍州)犀節去關衮衣馳傳迎¶
郊則文學前驅賔衞則邦君負弩(漢書文帝紀曰除關/無用傳張宴曰傳信)¶
(也若今過所也師古曰古者或用棨或用繒帛棨者刻/木為合符也衮衣馳傳後漢郭賀事注别見魏文帝與)¶
(吳質書曰文學託乘於後車劉良曰文學官名漢書曰/霍去病為驃騎將軍過河東河東太守郊迎負弩先驅)¶
(晉書何曽上疏曰郡守之權雖輕猶專任千里/比之於古則列國之君也故太守稱邦君矣)直以五¶
溪遼遠馬伏波之思歸三湘卑濕賈長沙之不願(後漢/書曰)¶