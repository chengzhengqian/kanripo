(孫登者不知何許人也恒止山間穴地而坐彈琴讀易/冬夏單衣天大寒人視之輒自披髮覆身髪長丈餘又)¶
(雅容非常歴世見之嵇叔夜有邁世之志曾詣登登不/與語叔夜乃扣難之而登彈琴自若久之叔夜退登曰)¶
(少年才優而識寡劣於保身其能免乎俄而叔夜竟䧟/大辟叔夜善彈琴於是登彈一弦之琴以成音叔夜乃)¶
(嘆息絶/思也)澗險無平石山深足細泉短松猶百尺少鶴已¶
千年(言松之短者猶有百尺則長者可知鶴之少者巳/有千年則老者可知即鮑照升天行所謂蹔逰越)¶
(萬里近别數/千齡者也)野鳥繁絃囀山花焰火然洞風吹戸裏石¶
乳滴牕前雖無亭長識終見野人傳(髙士傳曰韓康入/霸陵山中博士公)¶
(車連徵不至桓帝時乃偹安車以聘之康不得已乃佯/許諾辭安車自乗柴車冒晨先發至亭亭長以韓徵君)¶