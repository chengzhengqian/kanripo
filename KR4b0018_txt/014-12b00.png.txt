(同時羇旅當亦/隨例入闗者也)嗚呼哀哉人之戚也既非金石所移(古/詩)¶
(云人身非金石/豈能長夀考)士之悲也寧有春秋之異(淮南子曰春/女思秋士悲)¶
高臺巳傾稷下有聞琴之泣(桓譚新論曰雍門周以琴/見孟嘗君曰臣竊為足下)¶
(有所常悲夫角帝而困秦者君也連五國而伐楚者又/君也天下未嘗無事不從即衡從成則楚王衡成則秦)¶
(帝天以秦楚之彊而報弱薛猶磨蕭斧而伐朝菌也有/識之士莫不為足下寒心天道不常盛寒暑更進退千)¶
(秋萬嵗之後宗廟必不血食高臺既已傾曲池又已平/墳墓生荆棘狐兔穴其中游兒牧豎躑躅其足而歌其)¶
(上曰孟嘗君之尊貴亦猶是乎於是孟嘗君喟然太息/涕淚承睫而未下雍門周引琴而鼔之徐動宫商叩角)¶
(羽終而成曲孟嘗君遂欷歔而就之/曰先生鼔琴令文立若亡國之人也)壯士一去燕南有¶