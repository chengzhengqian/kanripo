(亡又欲述其功業/遂作辨亡論二篇)自梁受終齊卿得政禮樂征伐咸歸¶
舜後(陳氏本虞舜之後媯姓春秋時陳公子完奔齊其/後世為齊卿終有齊國左傳云陳子得政言陳盛)¶
(梁衰霸先得政擬/於春秋陳常矣)是以威加四海德教諸侯蕭索煙雲¶
光華日月公以明略佐時雄圖贊務鱗翼更張風颷遂¶
遠(言陳武威德日盛明徹遂加匡贊也南史本傳云侯/景寇都明徹有粟麥二千餘斛而鄰里饑餒乃白諸)¶
(兄曰今人不圗乆柰何不與鄉里共此於是計口平分/同其豐儉羣盗聞而避焉賴以存者甚衆陳武帝鎭京)¶
(口深相要結明徹乃詣武帝帝為降階執手即席明徹/亦微渉書史經傳就汝南周𢎞正學天文孤虛遁甲略)¶
(通其術頗以英雄自/許武帝亦深竒之)冠軍侯之用兵未必師古武安君¶