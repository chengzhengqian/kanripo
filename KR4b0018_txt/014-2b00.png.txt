鳥道乍窮羊腸或斷(南中志曰鳥道西百里以其險絶/獸猶無蹊特上有飛鳥之道耳高)¶
(誘曰羊腸其山盤紆如羊腸也酈道元水經/注云羊腸盤道三十六回在成州仇池山)雲如鵬翼忽¶
已垂天(莊子曰鵬之背不知其㡬千里/也怒而飛其翼若垂天之雲)樹若桂華翻能¶
拂日(楚辭曰折若/木以拂日)是以飛錫遥來度杯逺至(孫綽遊天/台賦曰應)¶
(貞飛錫以跨虛注云大智論曰菩薩常應二時頭陀常/用錫杖經傳佛像佛國記曰那竭國城東北一山延到)¶
(一谷口有佛錫杖亦起精舍供養杖以牛頭栴檀作長/丈六七尺許以木筒盛之正復百千人舉不能移高僧)¶
(傳曰杯度者不知姓/名常乘木杯渡來)疏山鑿洞鬱為净土(維摩經曰爾/時螺髻梵王)¶
(語舍利弗我見釋迦牟尼佛土清净如自在天/宫佛語舍利弗若人心净便見此土功德莊嚴)拜燈王¶