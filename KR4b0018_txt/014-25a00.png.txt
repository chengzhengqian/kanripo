　　　(梁簡文帝行雨山銘曰巖畔途逺阿曲路深猶/云息馭尚且抽琴兹峯獨擅嶔﨑千變卻繞畫)¶
　　　(房前臨寶殿玉岫開華紫水迴斜谿開聚葉澗/裏縈沙月映成水人來當花樹結如帷磧起成)¶
　　　(基芝香馥逕石鏡臨墀/是銘亦簡文時同作也)¶
山名行雨地異陽臺(高唐賦曰旦為朝雲暮為/行雨朝朝暮暮陽臺之下)佳人無¶
數神女羞(一作/看)來(宋玉神女賦云楚襄王/夢與神女遇其狀甚麗)翠幔朝開新¶
妝旦起(劉公幹齊都賦/曰翠幄浮遊)樹入牀頭(一作/前)花來鏡裏草緑¶
(一作/色)衫同花紅面似開年寒盡正月遊春俱除錦帔併¶
脫紅輪(沈約詩云紅輪映早寒庾肩吾詩云粉白映輪/紅子山和趙王美人春日詩亦云紅輪帔角斜)¶