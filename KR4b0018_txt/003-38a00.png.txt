殷仲文(一本有/者字)風流儒雅海内知名世(一作代/唐本)異時移¶
出為東陽太守常忽忽不樂顧庭槐而嘆曰此樹婆娑¶
生意盡矣(續晉陽秋曰殷仲文字仲文陳郡人祖融太/常父康呉興太守仲文聞桓𤣥平京邑棄郡)¶
(投焉𤣥甚悦之引為咨議㕘軍及簒位以佐命親貴桓/𤣥敗先投義軍累遷侍中尚書以罪伏誅世説曰桓𤣥)¶
(敗後殷仲文還為大司馬咨議意似二三非復徃日大/司馬府㕔前有一老槐甚扶疎殷因月朔與衆在㕔視)¶
(槐良久嘆曰槐樹婆娑無復生意殷仲文既素有名望/自謂必當阿衡朝政忽出為東陽太守意甚不平及之)¶
(郡至富陽慨然嘆曰/當復出一孫伯符)至如白鹿貞松青牛文梓(十三州/志曰燉)¶
(煌有白鹿塞地多古松白鹿棲息其下因而得名燉煌/郡蒼松縣漢武帝置南山有松干寶捜神記曰昔武王)¶