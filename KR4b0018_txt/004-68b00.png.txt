毒秦涇山髙趙陘(以下言江陵百姓被擄之時在道路/之苦也左氏傳曰晉鄭伐秦秦人毒)¶
(涇上流師人多死趙陘即井陘趙地漢書曰張耳韓信/欲東下井陘擊趙未至井陘口三十里使人拔趙幟立)¶
(漢幟破趙成安君/禽趙王歇者是也)十里五里長亭短亭(漢書曰秦法十/里一亭亭有長)¶
(漢因之不改漢官儀曰十里一亭亭長亭侯五里一郵/郵間相去二里半司姦盜白孔六帖云十里一長亭五)¶
(里一/短亭)饑隨蟄燕暗逐流螢(何法盛中興晉書曰中原喪/亂鄉人遂共推郗鑒為主與)¶
(千餘家避暑於魯國嶧山有重險百姓饑饉野無生草/掘野䑕蟄燕而食之後漢靈帝紀曰閔貢扶帝與陳留)¶
(王協夜步逐螢光還至帝舍張璠漢紀曰帝為諸黄門/所劫出榖門走至河上諸黄門既投水死帝與陳留王)¶
(獨夜步行欲還宮暗暝逐螢火/而行數里得民家以露車載送)秦中水黑闗上泥青(禹/貢)¶