(弧剡木/為矢)席巻天下之心包含八荒之志(二語出/過秦論)其揆一¶
矣(春秋握誠圖曰諸侯冰散席巻各爭恣妄張晏曰括/結囊也言其能包含天下師古曰八荒八方荒忽極)¶
(遠之地也班彪王命論曰/至於順天應人其揆一也)伏惟皇帝陛下(謂周武/帝也)握天¶
樞秉地軸(易通卦驗曰遂皇氏始出握機矩鄭康成曰/遂皇遂人也但持斗機運轉之法春秋運斗)¶
(樞曰北斗第一天樞博物志曰地有三千/六百軸括地象曰崑崙之山横為地軸)駕馭風雲驅¶
馳龍虎(易曰雲從/龍風從虎)沈雄内斷不勞謀於力牧(帝王世紀/曰黄帝夢)¶
(人執千鈞之弩驅羊萬羣帝寤而嘆曰夫千鈞之弩異/力者也驅羊數萬羣能牧民為善者也天下豈有姓力)¶
(名牧者也於是依占求之得力牧於大澤進以為將黄/帝因著占夢經十一巻藝文志有力牧兵法十五篇)¶