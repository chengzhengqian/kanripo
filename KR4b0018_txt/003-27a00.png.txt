變非金丹兮能轉(國語趙簡子嘆曰雀入於海為蛤雉/入於淮為蜃郭璞遊仙詩云淮海變)¶
(微禽吾生獨不化抱樸子曰鄭君惟見授金丹之經又/曰九轉内神鼎中金丹有一轉至九轉之法言國破家)¶
(亡以致屈節非如淮海之内能變蜃/蛤金丹之藥可轉烘爐葢傷之也)不暴骨於龍門終¶
低頭於馬坂(三秦記曰龍門山在河東界禹鑿山斷門/一里餘黄河自中流下兩岸不通車馬魚)¶
(登者化為龍不登者㸃額暴腮而返又交州記曰有隄/防龍門大魚登者化成龍不得過曝腮㸃額血流此水)¶
(恒如丹池戰國策曰昔騏驥駕鹽車上呉坂遷延負轅/而不敢進遭伯樂仰而鳴之知伯樂知已二語喻巳不)¶
(能死節致/罹此辱也)諒天造兮昧昧嗟生民兮渾渾(易曰天造草/昧淮南子曰)¶
(茫茫昧昧從天之道又曰渾渾沉沉/孰知其前言天道昧昧不可問也)¶