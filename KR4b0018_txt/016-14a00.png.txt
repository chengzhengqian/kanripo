(皆龍文所觸盡死傷燕軍敗云燧象者按左傳定四年/曰王使執燧象以奔吳師杜預曰燒火燧繫象尾使赴)¶
(吳師驚却之田單/之術本於此矣)自天之德乃祖乃父維嶽降神生申¶
及甫(大雅詩嵩高云維嶽降神生甫及申鄭箋曰四嶽/卿士之官掌四時者也在堯時姜姓為之申甫齊)¶
(許皆其/苖裔)北門梁棟西州雲雨勇讋燕城名題漢柱(北門/謂齊)¶
(之北門燕在齊北史記齊威王曰吾吏有黔夫者使守/徐州則燕人祭北門裴駰曰齊之北門燕人攻齊田單)¶
(固守聊城卒以敗燕是為梁棟也西州謂京兆也周禮/職方氏正西曰雍州故云西州謂田鳳為京兆人漢帝)¶
(題柱之恩是遇雲雨也勇讋燕城接上北門句即田單/事史記曰田單敗燕軍殺其將騎劫追亡逐北所過城)¶
(邑皆畔燕而歸田單七十餘城皆復為齊名題殿柱接/上西州句即田鳳事三輔決録曰漢靈帝殿柱題堂堂)¶