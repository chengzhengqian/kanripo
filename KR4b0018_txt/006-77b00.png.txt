明鏡如明月恒常置匣中何須照兩鬢終是一秋蓬¶
　　和淮南公聴琴聞弦斷¶
嗣宗看月夜中散對行雲一弦雖獨韻猶足動文君(晉/書)¶
(曰阮籍字嗣宗善彈琴嵇康字叔夜拜中散大夫常脩/養性服食之事彈琴詠詩自足於懐漢書曰卓王孫有)¶
(女文君新寡好音相如以琴心挑之文君夜亡奔相如/一弦謂一弦斷也言此斷弦之聲亦足挑動文君也)¶
　　㺯琴二首¶
雉飛催晚别烏啼驚夜眠若交新曲變惟須促一絃(古/辭)¶
(有雉朝飛烏夜啼言其以為琴曲/也神仙傳曰孫登善彈一絃琴)¶