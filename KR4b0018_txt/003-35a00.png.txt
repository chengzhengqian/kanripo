(自禁/也)文不自殊質而見賞蘊諸鳴鳯之律製以成龍之¶
杖(漢書律厯志曰黄帝制十二筩以聽鳯之鳴為十二/律王子年拾遺記曰岑華山在西海上有象竹截為)¶
(管吹之為翠鳯之鳴述異記作蔓竹神仙傳曰費長房/以杖投葛陂中顧視則龍也又鄧徳明南康記曰南野)¶
(縣有漢監匠陳鄰其人通靈夜嘗乘龍還家其妻懷身/母疑與外人通密看乃知是鄰乘龍龍至家輒化青竹)¶
(杖鄰内致户前母不知因將杖去須臾光采滿堂俄而/飛失杖乃御雙鵠還又列仙傳曰呼子先者漢中闕下)¶
(卜師也壽百餘年夜有仙人持二竹竿至呼子先騎之/乃龍也上華隂山又神仙傳曰蘇仙公嘗持一竹杖時)¶
(人謂曰蘇生竹杖固是龍也厯/諦傳記竹杖之成龍者多矣)拔條勁直璘斌色滋和¶
輪人之不重待羽客以相貽(甘泉賦曰馬犀之璘㻞注/音斌埤蒼曰璘㻞文貌也)¶