之地(神仙傳曰壺公常懸一壺空屋上日入之後公跳/入壺中人莫能見惟費長房樓上見之知非凡人)¶
(也賦之發端言一枝一巢猶可棲遲遊息已本長/安羈旅之人結廬容身而已不必有高堂邃宇也)况乎¶
管寜藜牀雖穿而可坐(髙士傳曰管寜字幼安北海朱/虛人常坐一木榻積五十年未)¶
(常箕踞榻上/當膝皆穿)嵇康鍜竈既煗而堪眠(文士傳曰嵇康性/絶巧能鍜鐵家有)¶
(盛桞樹激水以園之夏天甚清涼恒居其下傲戯乃身/自鍜家雖貧有人說鍜者康不受直惟親舊以雞酒徃)¶
(與啖清/談而已)豈必連闥洞房南陽樊重之第(後漢書曰樊宏/南陽湖人父重)¶
(其所起廬舎皆有重堂髙閣陂池灌注西都賦門闥洞/開說文闥門也薛綜西京賦注宫門小者曰闥枚乘七)¶
(發云洞房清宫連闥謂門闥/相連屬也洞通也謂相當也)綠墀青瑣西漢王根之宅¶