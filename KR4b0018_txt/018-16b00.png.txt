春秋三十有六詔贈安昌國夫人禮也即以其年十一¶
月十六日歸𦵏於咸陽之白起原遂使山廻反壤先封¶
節婦之陵日入虞淵實掩賢姬之墓(檀弓國子高曰𦵏/也者藏也藏也者)¶
(欲人之弗得見也是故衣足以飾身棺周於衣椁周/於棺土周於椁反壤樹之哉淮南子曰日至于虞淵)¶
(是謂/高舂)嗚呼哀哉乃為銘曰¶
天河開國分畿置政地有十城人居九命(言鄭氏有國/之始也史記)¶
(鄭世家桓公問太史伯曰王室多故予安逃死乎史伯/曰獨洛之東土河濟之南可居地近虢鄶虢鄶之君貪)¶
(而好利百姓不附今公為司徒皆愛公公誠居之虢鄶/之君見公方用事輕分公地公誠居之虢鄶之民皆公)¶