(也性至孝事老母養小弟勤劇無所不至魏平江陵失/母所在時天寒雪凍死者填滿溝壑不害行哭尋求聲)¶
(不暫輟過見死人溝中即投身捧視舉體凍僵水漿不/入口者七日始得母尸即江陵權殯與王襃庾信俱入)¶
(長安自是蔬食布衣枯槁骨立見者莫不哀之大建七/年自周還陳除司農卿位至給事中是陳氏請襃及信)¶
(在大建七年周武/帝之建徳四年也)信及褎竝惜而不遣尋徴為司宗中¶
大夫(周書武帝紀云保定四年/五月丁亥改禮部為司宗)明帝武帝(周書作世宗/髙祖稱其廟)¶
(號/也)竝雅好文學信特䝉恩禮至於滕趙諸王(滕王逌趙/王招也)¶
周旋欵至有若布衣之交羣公碑誌多相託焉惟王襃¶
頗與信埒自餘文人莫有逮者(周書論曰王襃庾信竒/才秀出牢籠于一代是)¶