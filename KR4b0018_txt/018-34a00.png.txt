揖讓(按周書迥従太祖復𢎞農戰沙苑皆有功孝閔踐/阼進位柱國大將軍封寧蜀公魏室䘮亂謂高歡)¶
(入洛孝武西遷也周祖周/太祖也揖讓周受魏禪也)圖牒帝系即有内外之親分¶
裂山河仍為舅甥之國(迥傳云父俟夔尚太祖姊昌樂/大公主生迥迥尚魏文帝女金)¶
(明公主拜駙馬都尉以平蜀功封一子為公自劍閣以/南得承制封拜及黜陟又迥曰吾居將相與國舅甥)¶
夫人容範端莊儀型淑令六義觀德南風有夫人之詩¶
八卦成形東方有少女之位(詩序曰詩有六義一曰風/二曰賦三曰比四曰興五)¶
(曰雅六曰頌國風召南鵲巢以下皆言夫人是南風夫/人之詩也易卦傳曰兑三索而得女故謂少女巽為長)¶
(女居東南兑為少女/居正秋在西方矣)姆母習言公宮敎業箴盥線纊佩¶