(品經曰北方元洲地方/三千里有玉虛紫館)三元隨建節八景逐廻輿(真靈/位業)¶
(圖有玉清三元宫有八景城真誥/曰仙道有八景之輿以遊行上清)赤鳳来銜璽青烏入¶
獻書(赤鳳銜璽疑即竹書紀年西伯吕尚時所謂赤雀/銜書是也後鳳凰銜書遊于文王之都矣後漢書)¶
(王景傳注云送𦵏造宅之/法若黃帝青烏之書也)壊機仍成機枯魚還作魚(周/易)¶
(鄭注曰機弩牙也十洲記鳳麟洲仙家煮鳳喙及麟角/合煎為膏名之為續絃膠或名連金泥此膠能續弓絃)¶
(及刀劍斷折之金更以膠連續之使力士掣之他處乃/斷所續之際終無斷也武帝天漢二年王使至獻此膠)¶
(四兩武帝以付外庫武帝幸華林園射虎而弩絃斷使/者時從駕上膠一分使口濡以續弩絃帝驚曰異物也)¶
(乃使武士數人共對掣引之終日不脫如未續時也按/機為弩牙絃斷膠續是仙家之術壊機成機也神仙傳)¶