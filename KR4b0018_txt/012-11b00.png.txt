張良取履跪受無辭兵書一巻長者三期昔稱韓相今¶
為漢師穀城餘石還歸舊祠(史記曰留侯欲從赤松子/遊乃學辟穀道引輕身始)¶
(所見下邳圯上老父與太公兵書者後十三年從高帝/過濟北果見穀城下黄石取而葆祠之留侯死並葬黄)¶
(石冢每上冢伏/臘祠黄石留侯)¶
　　師尚父授丹書讚¶
　　　(竹書紀年曰紂四十二年周武王元年西伯發/受丹書於吕尚又曰季秋之甲子赤爵銜書及)¶
　　　(豐置於昌户昌拜稽首受其文要曰姬昌蒼帝/子亡殷者紂王將畋史編卜之曰將大獲非熊)¶
　　　(非羆天遣太師以佐昌臣太祖史疇為禹卜得/臯陶其兆類此至於磻溪之水吕尚釣於涯王)¶