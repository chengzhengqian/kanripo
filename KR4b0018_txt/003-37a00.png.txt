(巾也磬折則佩/垂授受之儀一)夫寄根江南淼淼幽潭傳節大夏悠悠¶
廣野(説文曰淼大水也字同渺楚辭曰便娟之修竹兮/寄生乎江潭戴凱之竹譜曰葢竹生江南深谷中)¶
(蜀都賦曰卭竹傳節於大夏之邑劉逵注云卭竹杖以/節為竒故曰傳節也喻已昔本呉人今為羈旅猶竹杖)¶
(之根寄江南/節傳大夏也)豈比夫接君堂上之履為君座右之銘而¶
得與綺紳瑶珮出芳房於蕙庭(史記曰平原君使人於/春申君趙使欲夸楚為)¶
(玳瑁簮刀劒室皆以珠飾之請春申君春申君客三千/人其上客皆躡珠履使大慙後漢書曰崔瑗字子玉涿)¶
(郡人也兄璋為人所殺瑗遂手刃其讐亡命䝉赦而出/作銘自戒常置座右曰座右銘説文曰綺文繒也聲袪)¶
(彼切論語孔注云紳大帶詩曰報之以瓊瑶毛傳曰瑶/美玉説文曰瑶美石也珮佩玉也即毛傳所謂雜佩者)¶