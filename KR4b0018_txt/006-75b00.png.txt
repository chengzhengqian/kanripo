鸞迴不假學鳳舉自相關到嫌衫袖廣恒長礙舉鬟(袁/宏)¶
(舞賦云舞迴鸞以紆袖又云為鳳翼/之逶迤韓詩外傳曰鳳舉曰上翔)¶
　　聴歌一絶¶
協律新敎罷河陽始學歸但令聞一曲餘聲三日飛(漢/書)¶
(曰李延年為恊律都尉列女傳曰趙皇后屬河陽主家/學歌舞號曰飛燕列子曰韓娥東之齊遺糧過雍門鬻)¶
(歌假食而去餘響遶梁三日不絶雍/門人至今善歌效韓娥之遺意也)¶
　　暮秋野興賦得傾壺酒¶
劉伶正促酒中散欲彈琴但令逢秋菊何須就竹林(世/説)¶