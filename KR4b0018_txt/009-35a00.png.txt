(吾為之歸也太叔曰公孫洩何為子産曰説也為身無/義而圖説從政有所反之以取媚也不媚不信不信民)¶
(不從也及子産適晉趙景子問焉曰伯有猶能為鬼乎/子産曰能人生始化曰魄既生魄陽曰䰟用物精多則)¶
(䰟魄强是以有精爽至於神明匹夫匹婦强死其魂魄/猶能馮依於人以為淫厲况良霄我先君穆公之胄子)¶
(良之孫子耳之子敝邑之卿從政三世矣鄭雖無腆抑/諺曰蕞爾國而三世執其政柄其用物也𢎞矣其取精)¶
(也多矣其族又大所馮厚矣/而强死能為鬼不亦宜乎)若敖之鬼其無餒而(左傳/宣四)¶
(年曰初楚司馬子良生子越椒子文曰必殺之是子也/熊虎之狀而豺狼之聲弗殺必滅若敖氏矣諺曰狼子)¶
(野心是乃狼也其可畜乎子良不可子文以為大慼及/將死聚其族曰椒也知政乃速行矣無及於難且泣曰)¶
(鬼猶求食若敖氏之鬼不其餒而及臯滸之戰遂滅若/敖氏王思子文之治楚國也曰子文無後何以勸善使)¶