(髙宻侯永平元年年五十七薨諡曰元侯帝分禹封為/三國長子震為髙宻侯襲為安昌侯珍為夷安侯少子)¶
(鴻為小侯鄧氏自中興後累/葉寵貴凡侯者二十九人)嗣平陽者重世何必曹參¶
之嫡孫(漢書曰曹參沛人也封平陽侯子窋嗣傳國至/曾孫襄襄子宗嗣有罪完為城旦至哀帝時乃)¶
(封參𤣥孫之孫本始為平陽侯二千石王莽時薨/子𢎞嗣建武中先降河北封平陽侯至今公侯)愚謂¶
生有其勞死非王事雖在支庶並聽承襲幸使伯有之¶
䰟不能為厲(左傳昭七年曰鄭人相驚以伯有曰伯有/至矣則皆走不知所往鑄刑書之歳二月)¶
(或夢伯有介而行曰壬子余將殺帶也明年壬寅余又/將殺段也及壬子駟帶卒國人益懼齊燕平之月壬寅)¶
(公孫段卒國人愈懼其明月子産立公孫洩及良止以/撫之乃止子太叔問其故子産曰鬼有所歸乃不為厲)¶