(慕容氏前燕/之支庶也)高祖侍中(本傳高/祖勝)使持節都督中外諸軍¶
事太保錄尚書北地(疑作/海)王慕容超之世(晉書載記曰/慕容超字祖)¶
(明德兄北海王納之子/以義熙元年僣嗣偽位)藩屏王室詳之燕錄可得稱焉¶
(左氏傳曰封建親戚以蕃屏周崔/鴻十六國春秋有前燕錄後燕錄)曾祖尚書府君因魏¶
室之難改姓豆盧仍為官族(本傳云勝以燕皇始初歸/魏授長樂郡守賜姓豆盧)¶
(氏或云避難改焉案傳改姓/當是高祖此云曾祖為異也)祖仕魏文成皇帝(豆盧永/恩碑云)¶
(祖代左右將軍魏文皇帝直寢魏書本紀/云高宗文皇帝諱濬景穆皇后之長子也)考早亡(本傳/云父)¶
(長/柔)朝廷以庸勲攸屬恩深追逺保定三年有詔贈柱國¶