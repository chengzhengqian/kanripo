(也西都賦曰披香發越黄圖云武帝時後宫八區有披/香殿飛燕外傳曰宣帝時披香博士淖方成白髮教授)¶
(宫中號淖夫人是漢宮闕名有披香殿也論語包咸注/曰春服既成衣單袷之時作春衣當謂天子内官主織)¶
(作衣/服者)新年鳥聲千種囀二月楊花滿路飛河陽一縣併¶
是花金谷從来滿園樹(晉書曰潘岳為河陽令滿縣皆/栽桃花石崇有金谷園思歸引)¶
(序曰河陽别業/柏木㡬於萬株)一叢香草足礙人數尺遊絲即横路(楚/辭)¶
(王逸注曰蘭香草也沈/休文詩曰遊絲映空轉)開上林而競入擁河橋而争渡¶
(漢舊儀曰上林苑方三百里苑中養百獸逺方各獻名/果異卉三千餘種植其中亦有製為美名以摽竒異晉)¶
(書曰杜預以孟津渡險/起建河橋於富平津)出麗華之金屋下飛燕之蘭宫¶