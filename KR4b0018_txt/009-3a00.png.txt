(三代敵怨者魏分東西之後東魏靜帝遜位於神武之/子齊文宣歴傳廢帝昭帝武成後主幼主而鄴乃亡西)¶
(魏恭帝遜位於安定公之子周閔帝/歴明帝武帝至建徳六年始平鄴也)昔周王鮪水之師¶
尚勞再駕(呂氏春秋曰武王伐紂至鮪水紂使膠鬲候/周問武王曰何日至武王曰將以甲子日至)¶
(膠鬲行天大雨日夜不休武王疾行不輟軍/吏諫之武王曰吾疾行以救膠鬲之死也)軒轅上谷¶
之戰猶須九伐(史記曰黄帝姓公孫氏名曰軒轅蚩尤/作亂不用帝命於是乃徴師諸侯與蚩)¶
(尤戰於涿鹿之野遂擒殺蚩尤張宴曰/涿鹿在上谷索隠曰上谷涿鹿縣是)未有一朝指麾¶
獨決神慮平定㝢内光宅天下(淮南子曰拱揖指麾而/四海賔服説文㝢籀文)¶
(宇/字)二十八宿止餘吳越一星(地理志曰吳地斗分野也/越地牽牛婺女之分野也)¶