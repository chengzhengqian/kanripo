生香寄韓壽(漢秦嘉字士㑹隴西人嘉為上郡掾其妻/徐淑寢疾還不獲面别贈詩三章有寳釵)¶
(好耀首明鑒可鑒形之句妻亦答詩見玉臺新詠晉書/曰韓壽與賈充女私時西域貢竒香一着人經月不脫)¶
(武帝以賜充充女盜以予壽充僚屬聞其芬/馥稱于充充知與壽私也秘之以女妻壽)春分燕来¶
能幾日二月蠶眠不復久(玉臺作不能食左傳昭十七/年郯子曰𤣥鳥氏司分者也)¶
(杜預曰𤣥鳥燕也以春分来秋分去郭璞曰詩云燕燕/于飛一名𤣥鳥齊人呼鳦按蠶三俯三起俗稱蠶眠)¶
洛陽遊絲百丈連黃河春冰千片穿(沈約三月三日詩/曰遊絲映空轉禮)¶
(云立春後十/日魚上冰)桃花顏色好如(一作/如好)馬榆莢新開巧似(一/作)¶
(似/細)錢(爾雅釋畜曰黃白雜毛駓郭璞曰今桃花馬春秋/元命苞云三月榆莢落漢書曰漢興以為秦錢重)¶