實尤忝明憲不敢以纖負𤣥造竟㣲於滴助日月其媮¶
冰炭交集誠懷伏以前陪政事親荷徳音謂臣等經侍¶
軒墀子孫尚延保護臣荷螻蟻歘戴丘山臣宜生亦盡¶
命死且陳力竊不知終而不知止朝列三數與臣同儕¶
臣未六十推臣則幼獨臣彌當頓顇病不俟年盈量窮¶
涯滿而招損逾時每乖於勿藥永日猶繫於苞桑(周易/曰勿)¶
(藥有喜又曰其亡/其亡繫於苞桑)覽分必然貪榮所忌伏乞免臣見職¶
退畢餘生察臣榮不可支矜臣分不能强乃臣之幸也¶