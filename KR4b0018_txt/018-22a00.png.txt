少傅丞凝周室竝為大族俱䝉賜姓秦晉匹也是曰通¶
家(司空謂穆亮太傅謂于謹魏官氏志太和十九年詔/令司空穆亮等詳定北人姓於是升降區别矣周書)¶
(孝閔踐阼于謹遷太傅魏恭帝元年謹平江陵以諸將/功高者為三十六國後次功為九十九姓後言烏石蘭)¶
(兩定大姓歸宇/文連婚帝族也)夫人年十七歸於宇文氏淑令端莊含¶
章貞吉(坤卦/爻辭)箴盥惟儀閨闈已正某年除金鄉郡君某¶
年改授冠軍夫人四德小君宜其家室三事内主翻辭¶
贊務(毛詩傳曰四德婦徳婦言婦容婦功也論語曰夫/人自稱曰寡小君尚書曰三事大夫敬爾有官按)¶
(左傳大夫稱主如范宣子撫荀偃曰事吳敢不如事主/醫和謂趙文子曰主是謂矣如此之類其文多矣列女)¶