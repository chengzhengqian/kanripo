三江初鑿九谷新成(禹貢曰三江初入史記索隠注韋/昭云謂吳松江錢塘江陽江地理)¶
(志有南江中江北江是為三江其南江從㑹稽吳縣南/東入海中江從丹陽蕪湖東北至㑹稽陽羨縣東入海)¶
(北江從㑹稽毘陵縣北東入海故下文東為中江又東/為北江孔安國曰有北有東南可知也吳地記云松江)¶
(東北行七十里得三江口東北入海為婁江東南入海/為東江幷松江為三江史記曰惟禹之功為大披九山)¶
(按山之深處為谷故詩云高/岸為谷是九山得稱九谷矣)風飛鷁涌水起龍驚(漢書/音義)¶
(曰鷁水鳥也畫其象於船首淮/南子曰龍舟鷁首天子之乗也)樂天知命無待憂生(周/易)¶
(繫辭曰樂天知命故不憂即禹所/謂受命於天生性死命之說也)危舟遂静亂檝還平¶
(漢書師古曰檝/所以刺船也)¶