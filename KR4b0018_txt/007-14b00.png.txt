桂樹懸知逺風竿詎肯低(古樂府曰烏生八九子端坐/秦氏桂樹間三輔黃圖曰長)¶
(安宫南有相風/銅烏遇風乃動)獨憐明月夜孤飛猶未棲(魏武帝樂府/曰月明星稀)¶
(烏鵲南飛繞樹/三匝何枝可依)虎賁誰見惜御史詎相攜(漢明帝起居/注曰上東廵)¶
(㤗山到滎陽有烏飛鳴来輿上虎賁王吉射之中而祝/曰烏鳴啞啞引弓射之洞左腋陛下壽萬萬臣為二千)¶
(石賜錢二萬漢書朱博傳曰御史府舎百餘區府中列/栢樹常有野烏數千棲宿其上晨去暮来號曰朝夕烏)¶
(烏去不来/長老異之)雖言入絃管終是曲中啼¶
　　怨歌行¶
　　　(怨歌行者自喻信本吳人羈旅長安同于女子/傷嫁如烏孫馬上之曲明妃出塞之詞也)¶