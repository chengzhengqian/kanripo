(郡國志潁川在河南洛陽東南五百里庾亮讓中書令/表亦稱中州舊邦以潁川近洛陽洛陽為中州也云潤)¶
(河洛之波瀾者河謂黄河也爾雅河水出崑崙師/古曰洛出冡嶺山入河爾雅釋水云大波曰瀾)居負¶
洛而重世邑臨河而晏安(言庾氏本鄢陵人再世之後/分徙新野故又為南陽新野)¶
(人也云負洛者按郡國志潁川在洛陽東南五百里洛/陽在北故云負洛又南陽郡在洛陽南七百里摯虞云)¶
(南陽郡在京之南張衡南都賦云陪京之南謂南陽也/京謂洛陽也是亦負洛然稍逺矣言在潁川鄢陵其居)¶
(負洛重世之後邑居新野又臨河也臨河謂臨淯水也/酈元水經注淯水又南入新野縣知此新野邑居臨淯)¶
(水也水經注又云有樊氏陂東西十里南北五里亦謂/之凡亭陂陂東有樊氏故宅樊氏既滅庾氏取其陂故)¶
(諺曰陂汪汪下田良樊子失業庾公昌後漢書樊宏傳/注章懷太子引此云在今鄧州新野縣之西南是庾氏)¶