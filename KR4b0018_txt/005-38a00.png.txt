歩兵未飲酒中散未彈琴索索無真氣昏昏有俗心(魏/氏)¶
(春秋曰阮籍聞歩兵校尉缺厨多美酒營人善釀酒求/為校尉遂縱酒昏酣遺落世事臧營緒晋書曰籍拜東)¶
(平相沈醉日多作詠懐八十餘篇為世所重嵇康拜中/散大夫宗正喜為康傳曰康善屬文論彈琴詠詩自足)¶
(於懐抱之中言已處亂世不能飲酒彈/琴棄絶人事而困於塵俗深愧二公矣)涸鮒常思水驚¶
飛每失林(莊子云莊周謂監河候曰周顧視車轍中有/鮒魚焉曰我東海之波臣也君豈有升斗之)¶
(水而活我哉戰國䇿曰有鴻雁從東方来更嬴虚發而/下之曰其飛徐者其創痛也悲鳴者久失羣也故創未)¶
(發而驚心未忘聞絃音引而髙飛故創怯言/已處喪亂之後如失水之魚離羣之雁也)風雲能變¶
色松竹且悲吟(風雲喻佐命之臣江陵三年即遭其變/松竹比有節之士西魏一使良可深悲)¶