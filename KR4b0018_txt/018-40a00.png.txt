見稱(左氏傳曰静女之三章取彤/管焉杜預曰彤管赤筆管也)弄其紙筆懼失諸兄¶
之意翦其齠齡畏傷王母之心(魏志曰甄后少喜書常/用諸兄筆硯袁宏後漢)¶
(紀曰和熹皇后鄧訓女也后年五嵗祖母為翦髪老人/目瞑并中后額忍痛不言一額盡傷左右怪而問之后)¶
(曰太夫人慈恩為斷髪/難傷老人意故忍之耳)年十有一出適驃騎大將軍開¶
府儀同柴烈烈以上將頒朔(一作/領胡)中台受任軍國忠勤規¶
模繁總(漢書天文志曰斗魁戴筐六星曰文昌宮/一曰上將魁下六星兩兩而比名曰三台)夫人¶
輔佐君子言容匡贊増耀三星欽明四德授巾沃盥有¶
謹於事姑斷織停機無忘於訓子保定二年冊授大夏¶