(學六藝成大儒之名君子謂孟母善以漸化謂孟母知/人母之道謂孟母知禮而明于姑母之道謂孟母知婦)¶
(道又曰魯季敬姜莒女也號戴已魯大夫公文穆伯之/妻文伯之母季康之從祖叔母也博逹知禮穆伯先死)¶
(敬姜守飬文/伯備于敎化)維永淳元年秋八月旁死魄寢疾彌留終¶
於華陰之望仙里享年八十有一(按楊常州墓誌公以/文明元年夏四月薨)¶
(于正寢春秋八十有五此云夫人以永淳元年終永淳/二年高宗崩太子立為𢎞道元年𢎞道二年改朔元年)¶
(二月天后廢帝為廬陵王立豫章王為帝改元文明夫人/先公二年卒尚書武成曰惟一月壬辰旁死魄孔傳曰旁)¶
(近也月二日死魄正義曰朔是死魄故月二日近死魄魄/者形也謂月之輪郭無光之處名魄也朔後明生而魄死)¶
(望後明死而魄生律厯志云死魄朔也生魄望也顧命云生/惟四月哉生魄傳云始生魄月十六日也月十六者為始)¶