見其格力辭句例皆相似雖無豪放之氣而有修整之¶
功髙為不及卑復有餘適中而巳荆公謂欲觀唐人詩¶
觀此足矣詎不然乎集中佳句世所稱道者不復錄出¶
惟余别所喜者命兒輩筆之以備遺忘五言六聨陳羽¶
春日野望云漸變池塘色欲生楊栁烟李郢春晩云燕¶
靜啣泥起蜂喧抱蘂囬殷遥山行云野花成子落江燕¶
引雛飛曹松晨起云林殘數枝月髪冷一梳風孟浩然¶
雪云落鴈迷沙渚饑烏噪野田登峴山云水落漁梁淺¶