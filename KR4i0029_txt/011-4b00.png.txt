時為元帥故也自京赴奉先縣詠懐云君臣留懽娯樂¶
動殷樛嶱半山老人刋作膠葛未詳其事所出後讀上¶
林賦張樂乎膠葛之㝢㝢屋也膠葛曠逺深貎乃出此¶
也梅雨云南京犀浦道四月熟黄梅今本犀作西非是¶
犀浦在成都府二十五里太守李氷作五石犀沉江以¶
壓水怪因以名縣出成都記贈射洪李四丈云丈人屋¶
上烏人好烏亦好六韜武王登夏臺以臨殷民周公曰¶
愛人者愛其屋上烏憎人者憎其儲胥和賈至舍人早¶