紫香囊應須飽經術已似愛文章十五男兒志三千弟¶
子行曽參與游夏達者得升堂所示皆聖賢事也¶
蔡寛夫詩話云舊說退之子不慧讀金根車改為金銀¶
然退之贈張籍詩所謂召令吐所記解摘了瑟僴則不¶
應不識字也白樂天晩極喜李義山詩文嘗謂我死得¶
為爾子足矣義山生子遂以白老字之既長略无文性¶
温庭筠嘗戲之曰以尔為樂天後身不亦忝乎然義山¶
有衮師我嬌兒美秀乃无匹之句其譽之亦不減退之¶