悲吟意以王子晉比王鞏浮丘伯比方平也又云願公正¶
王度祈招繼愔愔據左傳楚靈王欲求九鼎於周求地¶
於諸侯其臣右尹子革諫王言昔周穆王欲巡行天下¶
皆將有車轍馬迹祭公謀父作祈招之詩以諫王其詩¶
曰祈招之愔愔式昭德音思我王度式如玉式如金形¶
民之力而無醉飽之心楚靈王不能用以及於難意欲¶
方平勿為虛言之詩當作詩諷諌朝政闕失如祭公謀¶
父作祈招之詩也¶