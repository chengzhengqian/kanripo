詩眼云山谷常言少時曽誦薛能詩云青春背我堂堂¶
去白髮欺人故故生孫莘老問云此何人詩對曰老杜¶
莘老云杜詩不如此後山谷語傳師云庭堅因莘老之¶
言遂曉老杜詩髙雅大體傳師云若薛能詩正俗所謂¶
歎世耳¶
山谷云子美入蜀下峽年月則詩中自可見其曰九鑚¶
巴噀火三蟄楚祠雷則往來兩川九年在䕫府三年可¶
知矣苕溪漁隱曰老杜又有十暑岷山葛三霜楚户砧¶