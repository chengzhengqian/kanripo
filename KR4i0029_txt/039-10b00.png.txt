東坡云僕初入廬山山谷竒秀平生所未見殆應接不¶
暇遂發意不欲作詩已而山中僧俗皆言蘇子瞻來矣¶
不覺作一絶云芒鞋青竹杖自掛百錢游可怪深山裏¶
人人識故侯既自哂前言之謬復作兩絶云青山若無¶
素偃蹇不相親要識廬山面他年是故人又云自昔懐¶
清賞神遊杳藹間而今不是夢真箇在廬山是日有以¶
陳令舉廬山記見寄者且行且讀見其中有云徐凝李¶
白之詩不覺失笑旋入開元寺主僧求詩因為作一絶¶