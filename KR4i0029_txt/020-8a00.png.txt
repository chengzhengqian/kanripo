得以為恨予謂建此詩全篇皆工不獨此兩聯而已其¶
詩曰清晨入古寺初日照髙林竹徑通幽處禪房花木¶
深山光悅烏性潭影空人心萬籟此俱寂但聞鐘磬音¶
　　嚴維¶
六一居士詩話云聖俞語予曰嚴維詩栁塘春水慢花¶
塢夕陽遲則天容時態融和駘蕩如在目前又劉貢父¶
詩話云此一聨細細較之夕陽遲則繫花春水慢不須¶
栁也如老杜深山催短景喬木易髙風則了無瑕纇苕¶