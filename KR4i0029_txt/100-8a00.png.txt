樽俎間歌喉以其篇長憚唱故湮没無聞焉其詞云晩¶
雲收淡天一片琉璃爛銀盤來從海底皓色千里澄輝¶
瑩無塵素娥澹佇浄可數丹桂參差玉露初零金風未¶
凛一年無似此佳時回坐乆踈星時度烏鵲正南飛瑤¶
臺冷欄干凭暖欲下遲遲念佳人音塵隔後對此應解¶
相思㝡闗情漏聲正永暗斷腸花影潜移料得來宵清¶
光未減隂晴天氣又争知共凝戀如今别後還是隔年¶
期人縱健清樽素月長願相隨¶