四六談麈云四六全在編類古語李義山有金鑰宋景¶
文有一字至十字對句司馬文正有金桴王岐公在中¶
書極久生日例有禮物之賜集中謝表其用事多同而¶
語不蹈襲李衛公作文箴云譬諸日月雖終古甞見而¶
光景甞新宣和末罪已詔如天變譴見而朕不悟百姓¶
怨懟而朕不知乃用陸宣公語宇文叔通詞也吕成公¶
求退表云侵尋甲子六十有三補報朝廷萬分無一乃¶
出於李黄門邦直¶