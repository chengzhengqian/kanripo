王直方詩話云歐公言唐人有姑蘇城下寒山寺半夜¶
鐘聲到客舡之句説者云句則佳也其如三更不是撞¶
鐘時余觀于鵠送宫人入道詩云定知别往宫中伴遥¶
聽緱山半夜鐘而白樂天亦云新秋松影下半夜鐘聲¶
後豈唐人多用此語也儻非遞相㳂襲恐必有説耳温¶
庭筠詩亦云悠然逆旅頻回首無復松䆫半夜鐘庭筠¶
詩多纉在白樂天詩後¶
石林詩話云此唐張繼題姑蘇城西楓橋寺詩也歐公¶