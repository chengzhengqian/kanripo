黄亦有之蘇云伯時有道真吏隱飲啄不羡山梁雌黄¶
云斷送一生惟有破除萬事無過然黄集此句對偶甚¶
工後山以為妍而反嗜之不以為病也又遯齋閒覧云¶
東坡在豐城有老人生子求詩東坡問翁年幾何曰七¶
十翁之妻年幾何曰三十戲作八句警聨云聖善方當¶
而立嵗乃翁已及古稀年今藝苑以為有人年七十餘¶
置侍婢仍竄易其詩記事之誤有如此當以遯齋為正¶
復齋漫録云唐宰相鄭綮為詩好歇後句行第五時人¶