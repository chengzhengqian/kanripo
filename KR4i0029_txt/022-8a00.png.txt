兩句使人凛然復見孔明風烈至於管樂有才真不忝¶
闗張無命欲何如屬對親切又自有議論他人亦不及¶
也馬嵬驛唐詩尤多如劉夢得緑野扶風道一篇人頗¶
誦之其淺近乃兒童所能義山云海外徒聞更九州他¶
生未卜此生休語既親切髙雅故不用愁怨墮淚等字¶
而聞者為之深悲空聞虎旅鳴宵柝無復雞人報曉籌¶
如親扈明皇寫出當時物色意味也此日六軍同駐馬¶
當時七夕笑牽牛益竒義山詩世人但稱其巧麗至與温¶