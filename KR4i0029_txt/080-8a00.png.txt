本朝名臣傳云錢若水額有異骨山庭月角姿儀英秀¶
少過華山見陳摶大加賞歎以為目如㸃漆有仙風道¶
骨且語若水明日再來若水往則摶與一僧對僧倚地¶
爐蒲團坐睡㣲開目盻若水揺首而已若水别摶摶曰¶
昨僧栢閣道者宗裔也本以先輩異禀可作神仙欲留¶
共學僧云無此形骨但能急流中勇退爾¶
復齋漫録云傅霖乃乖崖之友也交甚密開寶中嘗㑹¶
於幹城終夕談話鄰有病痁者為之不作公每有書與¶