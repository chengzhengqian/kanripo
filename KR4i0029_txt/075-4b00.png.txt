談苑云徐鍇嗜學該博仕江左領集賢學士校秘書時¶
呉淑為校理古樂府中有掺字者淑多改為操葢章草¶
之變鍇曰非可一例若漁陽掺者音七鑒反三撾鼔也¶
禰衡作漁陽掺撾古歌詞云邊城晏聞漁陽掺黄塵蕭¶
蕭白日暗淑歎服鍇常欲注李商隠樊南集悉知其用¶
事所出有代王茂元檄劉稹書云喪貝躋陵飛走之期¶
既絶投戈散地灰釘之望斯窮獨恨不知灰釘事及觀¶
後漢杜篤入都賦云熒康居灰珍竒椎鳴鏑釘鹿蠡商¶