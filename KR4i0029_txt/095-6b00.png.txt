所以前軰汲汲於求知也¶
復齋漫録云火樹銀花合星橋鐡鎖開暗塵隨馬去明¶
月逐人來遊妓皆穠李行歌盡落梅金吾不禁夜玉漏¶
莫相催唐蘇味道上元詩也韓子蒼和館中上元游葆¶
真宫觀燈詩云開巻愛公如李益解言明月逐人來多¶
情好共春流轉刻燭題詩又一回子蒼以蘇詩為李益¶
何邪然蘇意乃取梁朱起望月詩耳朱云唯餘故樓月¶
遠近必隨人¶