朝大明宫云五夜漏聲催曉箭顔氏家訓或問一夜五¶
更何所訓答云漢魏以來謂甲夜乙夜丙夜丁夜戊夜¶
又謂之五鼔亦謂之五更皆以五為節也風疾舟中伏¶
枕書懐云疑惑樽中弩樂廣乃弓影此云弩影事見風¶
俗通應抑為汲令夏至日賜主簿杜宣酒北壁上有懸¶
赤弩照杯中形如蛇因得疾抑知之使宣扵舊處設酒¶
猶有蛇抑指曰此弩影耳觧悶云復憶襄陽孟浩然清¶
詩句句盡堪傳即今耆舊無新語謾釣槎頭縮項鯿襄¶