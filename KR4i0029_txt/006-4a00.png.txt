冷齋夜話云夜䦨更秉燭相對如夢寐更互秉燭照之¶
恐尚是夢也作更(仄聲/)字讀則失其意甚矣¶
漫叟詩話云古樂府陌上桑云五馬立踟躕用五馬作¶
太守事自西漢時已然唐人若人生五馬貴五馬爛生¶
光皆襲漢人之誤按鄭氏箋孑孑干旟在浚之都素絲¶
組之良馬五之云周禮州里建旟謂州長之属漢人因¶
以為郡守事而不知州長非漢之郡守也¶
遯齋閑覽云世謂太守為五馬人罕知其故事或言詩¶