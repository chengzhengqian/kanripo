詩尤深逺難識前賢亦未推重予觀司空圗此語則知¶
詩眼之言為妄發矣¶
許彦周詩話云古人文章不可輕易須反復熟讀加意¶
思索庶幾其見之東坡送安惇詩舊書不厭百回讀熟¶
讀深思子自知僕嘗以此語銘座右而書諸紳也東坡¶
在海外方盛稱柳州詩後嘗有人得罪過海見黎子雲¶
秀才說海外絶無書適其家有柳文東坡日夕玩味嗟¶
乎雖東坡觀書亦須着意研窮方見用心處邪¶