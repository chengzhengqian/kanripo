蔡寛夫詩話云世傳陳陶詩數百篇間有佳語如中原¶
不是无麟鳯自是皇家結網踈可憐無定河邊骨猶是¶
春閨夣裏人之類人多傳誦之龍衮江南野録為陶傳¶
稱其得道不死開寳間猶无恙然唐末人曹松方干之¶
徒皆有哭陶詩則陶之死久矣不知衮何所據乎陶見¶
扵唐末而集中乃有贈髙閑歌若尔亦自當年百餘嵗¶
唐詩人如劉商皆傳為仙去固不可知但既有哭之人¶
則知其死不誣耳¶