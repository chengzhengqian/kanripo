民漢書䦨入宫禁字多作草下闌則藥欄尤分明也方¶
悟子美詩常恐沙崩損藥欄及乗興還來看藥欄之意¶
苕溪漁隱曰復齋乃承資暇集之悞引此以証子美詩¶
今以漢史宣帝紀考之地節三年詔曰池禦未御幸者¶
假與貧民蘇林注云折竹以繩編綿連禁禦使人不得¶
往來律名為禁禦李濟翁殊不審細乃以禦為藥遂穿¶
鑿為説復齋從而信之皆過矣且子美詩云藥欄者直¶
花藥之欄檻耳¶