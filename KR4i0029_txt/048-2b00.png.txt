苕溪漁隠曰荆公詩秪向貧家促機杼幾家能有一鉤¶
絲山谷詩云莫作秋蟲促機杼貧家能有幾鉤絲荆公¶
又有小立佇幽香之句山谷亦有小立近幽香之句語¶
意全然相類二公豈竊詩者王直方云當是暗合亶其¶
然乎¶
後山詩話云唐人不學杜詩惟唐彦謙與今黄庶謝景¶
初學之魯直黄之子謝之壻其於二父猶子美之於審¶
言也然過於出竒不知杜之遇物而竒也三江五湖平¶