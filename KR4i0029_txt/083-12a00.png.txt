復齋漫錄云邵堯夫居洛四十年安貧樂道自云未¶
嘗皺眉故詩云平生不作皺眉事世上應無切齒人所¶
居寢息處為安樂窩自號為安樂先生其西為甕牖讀¶
書燕居旦則焚香獨坐晡時飲酒三四甌㣲醺便止不¶
使至醉也嘗有詩云斟有淺深存爕理飲無多少繫經¶
綸莫道山翁拙於用也能康濟自家身喜吟詩作大字¶
書然遇興則為之不牽强也大寒暑則不出每出則乗¶
小車為詩以自詠曰花似錦時髙閣望草如茵處小車¶