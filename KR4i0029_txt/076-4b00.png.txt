相牧以其素善乃併上牋于墀乞守湖州大中三年移¶
授湖州刺史比至郡則十四年所約之姝已從人三載¶
而生二子矣牧即政之夕亟使人召之夫母懼其見奪¶
也因擕幼以詣之牧詰其母曰曩許我矣何為適人母¶
拜曰向約十年不來而後嫁嫁已三年矣牧俛首曰辭¶
也直强之不祥乃禮而遣之因為悵别詩曰自恨尋芳¶
到已遲往年曽見未開時如今風擺花狼籍緑葉成隂¶
子滿枝¶