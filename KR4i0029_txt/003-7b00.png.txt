見耳飲酒詩云客養千金軀臨化消其寳寳不能過軀¶
軀化則寳亡矣人言靖節不知道吾不信也¶
冷齋夜話云李格非善論文章嘗曰諸葛孔明出師表¶
劉伶酒徳頌陶淵明歸去来詞李令伯乞養親表皆沛¶
然如肝肺中流出殊不見斧鑿痕是數君子在後漢之¶
末兩晉之間初未嘗欲以文章名世而其詞意超邁如¶
此是知文章以氣為主氣以誠為主老杜詩過人在誠¶
實耳誠實著見學者多不曉如玉川子醉詩昨夜村飲¶