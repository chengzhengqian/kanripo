時稱西崑體然荆公晩年亦或喜之而字字有根蒂如¶
試問火城將策探何如雲屋聽䆫知未愛京師傳谷口¶
但知鄉里勝壺頭其用事琢句前軰無相犯者¶
蔡寛夫詩話云義山詩集載有感篇而無題自注云乙¶
卯年有感丙辰年詩成其中有如何本初軰自取屈氂¶
誅又蒼黄五色捧掩遏一陽生之語按李訓鄭注作亂¶
實以冬至日是年嵗在乙卯則是詩蓋為訓注作也唐¶
小説記此事謂之乙卯記大抵不敢顯斥之云¶