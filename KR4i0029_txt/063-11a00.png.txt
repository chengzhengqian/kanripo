皆無此號惟況撰湖州刺史㕔記自稱華陽山人爾不¶
知歐陽公何所據也苕溪漁隱曰集古録云華陽真逸¶
是顧況道號今不敢遂以為況者碑無年月不知何時¶
疑前後有人同斯號者也西清詩話云余讀道藏陶隠¶
居外傳號華陽真人晩號華陽真逸此葢同斯號矣集¶
古録云按潤州圖經以瘞鶴銘為王羲之書字亦竒怪¶
不類羲之筆法而類顔魯公不知何人書第蘇子美黄¶
魯直皆以此銘為右軍書得非本潤州圖經而言之故¶