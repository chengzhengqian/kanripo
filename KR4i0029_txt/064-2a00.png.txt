久矣惟韋蘇州答長安丞裴税詩有云採菊露未晞舉¶
頭見秋山乃知真得淵明詩意而東坡之説為可信¶
苕溪漁隱曰示周椽祖謝詩云周生述孔業祖謝響然¶
臻道䘮向千載今朝復斯聞馬隊非講肆校書亦巳勤¶
陶潛傳云江州刺史檀韶若請廬山周續之出州與學¶
士祖企謝景夷三人在城北講禮加以讎校所住公廨¶
近於馬隊故云耳¶
藝苑雌黄云士人言縣令事多用彭澤五栁雖白樂天¶