敵官焙自昔至今亦皆入貢其流販四方悉私焙茶耳¶
蘇黄皆有詩稱道壑源茶葢壑源與北苑為鄰山阜相¶
接纔二里餘其茶甘香特在諸私焙之上東坡和曹輔¶
寄壑源試焙新茶詩云仙山靈雨濕行雲洗遍香肌粉¶
未匀明月來投玉川子清風吹破武陵春要知玉雪心¶
腸好不是膏油首面新戲作小詩君一笑從來佳茗似¶
佳人山谷謝送碾識壑源揀芽詩云矞雲從龍小蒼璧¶
元豐至今人未識壑源包貢第一春緗奩碾香供玉食¶