時實事也¶
苕溪漁隠曰樂天有句云放眼看青山任頭生白髪其¶
超放如此先君亦甞有句云人有悲歡頭易白山無今¶
古色長青麈史云杜子美善於用故事及常語多離析¶
或倒用其句盖如此則語峻而體徤意亦深穏矣如露¶
從今夜白月是故鄉明之類是也樂天工於用對寄微之¶
詩云白頭吟處變青眼望中穿可為佳句然不若别來¶
頭併白相見眼終青尤為工也¶