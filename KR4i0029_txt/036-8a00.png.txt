詞云九月清霜送陶令千年白日見滕公時挽詞甚多無¶
出此句¶
王直方詩話云平甫直宿館中夢一人與之同至海中¶
有樓臺榜曰靈芝宫其間笙簫聲妓甚衆其人欲與俱¶
往俄聞有告之者曰未當來今非其時也平甫驚覺禁¶
中鳴鐘矣乃自作詩云萬頃波濤木葉飛笙簫宫殿號¶
靈芝揮毫不似人間世長樂鐘聲夢覺時數年果卒曽¶
子固為傳其事甚詳¶