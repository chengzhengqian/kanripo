于他境可薦於上栖筠從之始進萬兩此其濫觴也厥¶
後因之徵獻浸廣遂為任土之貢與常賦之邦侔矣故¶
玉川子詩云天子須嘗陽羡茶百草不敢先開花正謂¶
是也當時顧渚義興皆貢茶又隣壤相接白樂天守姑¶
蘇聞賈常州崔湖州茶山境㑹想羡歡宴因寄詩云遥¶
聞境㑹茶山夜珠翠歌鐘俱遶身盤下中分兩州界燈¶
前合作一家春青蛾逓舞應爭妙紫筍齊嘗各鬪新自¶
歎花時北䆫下蒲黄對酒病眠人唐袁髙為湖州刺史¶