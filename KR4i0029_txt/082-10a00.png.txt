隅如火至人定乃滅人以為皇子生之祥故禹玉作大¶
燕樂詞云未曉清風生殿閣經旬赤氣照乾坤未幾皇¶
子生大燕羣臣于集英殿¶
許彦周詩話云外祖父邵安簡公布衣時上平元昊䇿¶
又嘗勸仁宗早立太子晚年自樞府出知越州又移知¶
鄆州其薨也岐公作挽詞云披褐曽陳破羌策汗青猶¶
著立儲書春風澤國吟牋落夜雨溪堂宴豆疎前輩詩¶
不獨句語精錬且是着題¶