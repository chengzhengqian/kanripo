優旃謂陛楯郎汝雖長何益乃雨立我雖短幸休居言¶
弟轍居貧官卑而身材長大故以比東方朔陛楯郎而¶
以當今進用之人比侏儒優旃也又云讀書萬巻不讀¶
律致君堯舜知無術是時新興律學某意非之以謂法¶
律不足以致君堯舜今時人專學法律而忘詩書故言¶
我讀書萬巻惟不讀法律葢知法律之中無致君堯舜¶
之術也又云勸農冠葢閙如雲送老虀鹽甘似蜜以譏¶
所差提舉官所至苛碎生事發摘官吏惟學官無吏責¶