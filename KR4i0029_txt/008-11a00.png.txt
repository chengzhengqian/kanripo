西洛之龍門按韋述東都記云龍門號雙闕以與大内¶
對峙若天闕焉方知老杜用天闕葢指龍門也後人妄¶
改為天闗荆公又改為天閲皆非¶
學林新編云田舍詩曰櫸柳枝枝弱枇杷樹樹香或説¶
櫸柳者柳之一種其名為櫸柳非雙聲字也枇杷乃雙¶
聲字櫸柳不可以對枇杷某按此詩題曰田舍則當在¶
田舍時偶見二物葢所謂景物如此乃以為對耳覓松¶
苗子詩曰落落出羣非櫸柳青青不朽豈楊梅以櫸柳¶