故沈水部彬甞題詩曰陶潛彭澤五株柳潘岳河陽一¶
縣花兩處爭如陽朔好碧蓮峯裏住人家余初未之信¶
也比嵗兩次侍親赴官桂林目覩峯巒竒怪方知倦游¶
雜録所言不誣因誦韓柳詩云水作青羅帶山為碧玉¶
篸又云海上羣峯似劒芒春來處處割愁腸之句真能¶
紀其實也山谷老人謫宜州道過桂林亦甞有詩云桂¶
嶺環城如鴈蕩平地蒼玉忽嶒峨李成不生郭熙死奈¶
此百嶂千峯何¶