子和子和曰六一詩只欲平易耳西風酒旗市細雨菊¶
花天豈不佳晩煙寒橘柚秋色老梧桐豈不似少陵¶
王直方詩話云澄心堂紙乃江南李後主所製國初亦¶
不甚以為貴自劉貢甫首為題之又邀諸公賦之然後¶
世以為貴重貢甫詩云當時百金售一幅澄心堂中千¶
萬軸後人聞名寧復得就令得之當不識文忠公詩云¶
君不見曼卿子美真竒才久矣零落埋黄埃君家雖有¶
澄心紙有敢下筆知誰哉梅聖俞云寒溪浸楮舂夜月¶