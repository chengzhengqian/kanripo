苕溪漁隱曰郭忠恕甞玩聶崇義戲嘲之云近貴全為¶
瞶攀龍即是聾雖然三箇耳其奈不成聰崇義應聲反¶
以忠恕二字解嘲云勿笑有三耳全勝畜二心陳亞蔡¶
襄互相嘲云陳亞有心終是惡蔡襄無口便成衰近時¶
吕擴謝暉亦以名相嘲云吕擴無才終入廣謝暉不日¶
便充軍是知戲謔不可不謹至於為虐可以為戒¶
　¶
　¶