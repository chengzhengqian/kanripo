覺字大好足見吟詩要一兩字工夫觀此則知余之所¶
論非鑿空而言也¶
復齋漫錄云顔之推家訓云羅浮山記望平地樹如薺¶
故戴嵩詩長安樹如薺有人詠樹詩遥望長安齊此耳¶
學之過也余因讀浩然秋登萬山詩天邊樹若薺江畔¶
洲如月乃知孟真得嵩意¶
苕溪漁隠曰浩然夜歸鹿門寺歌云山寺鳴鐘晝巳昏¶
漁梁渡頭爭渡喧人隨沙岸向江村余亦乗舟歸鹿門¶