間有畫異僧形狀了然夢中所見也時朱世英守臨川¶
異之使迎還閣藏之¶
石林詩話云元豐間嘗久旱不雨裕陵禁中齋禱甚力¶
一夕夢有僧乗馬馳空中口吐雲霧既覺而雨大作翌¶
日中貴人道夢中所見物色於相國寺三門五百羅漢¶
中至第十三尊略髣髴即迎入内觀之正所夢也王丞¶
相禹玉作喜雨詩云良弼為霖辜宿望神僧吐霧應精¶
求元叅厚之云仙驥籋雲穿仗下佛花吹雨匝天飛葢¶