與國寶牓下未嘗往來亦漫不省其人已而數為好事¶
舉此詩始有言國寶徐州人久從陳無已學乃知文章¶
淵源有所自來亦不難辨恨不得多見之也¶
　　晁無咎¶
王直方詩話云曹輔字子方甞為省郎交遊間多以為¶
有智數者故晁無咎贈詩有兵甲胷中無敵國之語苕¶
溪漁隱曰余纂集叢話歴覽羣賢詩說並無評議無咎¶
詩者止有此一句不知當時羣賢偶遺之邪¶