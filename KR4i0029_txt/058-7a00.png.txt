隱居詩話云葛稚川神仙傳載王方平麻姑降蔡經家¶
方平謂曰不見姑已百年矣擘麟脯行酒而蔡經竊視麻¶
姑手如鳥爪心念曰背痒時正可爬背方在念而方平¶
已知責經曰麻姑神人汝何忽謂其手可爬背於是鞭¶
經背皇祐中江西有一事正類此或題麻姑壇記以嘲¶
之曰五百年來别恨多東征重得見青蛾擘麟方擬窮¶
歡喜不奈閒人背痒何¶
東坡云心事數莖白髪生涯一片青山空林有雪相待¶