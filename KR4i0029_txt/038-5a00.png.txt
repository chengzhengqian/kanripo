冷齋夜話云王文公居鍾山有客自黄州來公曰東坡¶
近日有何妙對曰東坡宿於臨臯亭醉夢中而起作寶¶
相藏記千餘言才㸃定一兩字而已有墨本適留舟中¶
公遣健步往取而至時月出東方林影在地公展讀於¶
風簷喜見鬚眉曰子瞻人中龍也然有一字未穏客請¶
願聞之公曰日勝日負不若日勝日貧耳東坡聞之撫¶
掌大笑以公為知言¶
潘子真詩話云東坡作表忠觀碑荆公寘坐隅葉致逺¶