夢得元微之白樂天三人其以牡丹形於篇什者甚衆¶
烏得謂之寂無傳焉劉夢得乃是詠渾侍中牡丹非詠¶
魚朝恩宅者此亦歐公誤記耳其詩云徑尺千餘朶人¶
間有此花今朝見顔色更不向諸家又賞牡丹詩云庭¶
前芍藥妖無格池上芙蕖淨少情唯有牡丹真國色花¶
開時節動京城又云有此傾城好顔色天教晩發賽諸¶
花其詩若是非獨但云一叢千朶而巳元微之看牡丹¶
古詩云蝶舞香暫飄蜂牽蘂難正籠處綵雲合露湛紅¶