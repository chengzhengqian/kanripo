文以瓊為赤玉比見人詠白物多用瓊退之雪詩云若¶
非燖鵠鷺定是屑瓊瑰又有今朝踏作瓊瑶跡為有詩¶
從鳳沼來等句將别有所稽邪豈用之不審也¶
苕溪漁隱曰東坡作惠州白鶴新居上梁文叙幽居之¶
趣葢以文為戲自此老啓之也其後葉少藴作石林谷¶
草堂上梁文孫仲益作西徐上梁文皆效其體格然不¶
能無優劣矣余亦嘗效之有云春風雨足耕隴首之曉¶
雲秋日鱸肥釣波心之寒月¶