然叢林不以道學稱之東坡作偈戲之曰居士無塵堪¶
洗滌道人有句借宣揚舉頭但見蠅鑚紙撫背時聞佛¶
放光偏界難藏真薄相一絲不掛但逢塲却須更説圓¶
通偈千眼熏籠是法王又嘗與劉器之同參玉板和尚¶
器之毎倦山行聞見玉板欣然從之至簾泉燒筍而食¶
器之覺筍味勝問此何名曰名玉板此老僧善説法要¶
令人得禪悦之味於是器之方悟其戲東坡作偈曰叢¶
林真百丈法嗣有横枝不怕石頭路來㕘玉板師聊憑¶