東齋記事云蜀中數處産茶雅州䝉頂最佳其生最晩¶
在春夏之交其地即書所謂蔡䝉旅平者也方茶之生¶
雲霧覆其上若有神物䕶持之¶
遯齋閒覽云茶古不著所出本草云出益州唐以䝉山¶
顧渚蘄門者為上品尚雜以蘇椒之類故李泌詩云旋¶
沫翻成碧玉池添蘇散出琉璃眼遂以碧色為貴止曰¶
煎茶不知㸃試之妙大率皆草茶也陸羽茶經綂言福¶
建泉韶等十州所出者其味極佳而已今建安為天下¶