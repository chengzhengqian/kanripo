人多惑之其實無據也古詩十九首或云枚乗作而昭¶
明不言李善復以其有驅車上東門與游戲宛與洛之¶
句為辭兼東都然徐陵玉臺分西北有浮雲以下九篇¶
為乗作兩語皆不在其中而凛凛嵗云暮冉冉孤生竹¶
等别列為古詩則此十九首蓋非一人之辭陵或得其¶
實且乗死在蘇李先若爾則五言未必始二人也¶
呂氏童䝉訓云讀古詩十九首及曹子建詩如明月入¶
我牖流光正徘徊之類詩皆思深逺而有餘意言有盡¶