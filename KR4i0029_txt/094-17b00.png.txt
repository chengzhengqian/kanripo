不近渾厚韓退之詩山立霆碎自成一法然譬之樊侯¶
冠佩㣲露粗疎柳柳州詩若捕龍蛇搏虎豹急與之角¶
而力不敢暇非輕蕩也薛許昌詩天分有限不逮諸公¶
遠矣至合人意處正若芻豢時復咀嚼自佳王介甫詩¶
雖乏丰骨一畨出清新方似學語之小兒酷令人愛歐¶
陽公詩温麗深穩自是學者所宗然似三館畫手未免¶
多與古人傳神杜牧之詩風調高華片言不俗有類新¶
及第少年畧無少退藏處固難求一唱而三歎也右此¶