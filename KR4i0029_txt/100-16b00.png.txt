苕溪漁隠曰魯直書荆公集句菩薩蠻詞碑本云數間¶
茅屋閒臨水窄衫短㡌垂楊裏花是去年紅吹開一夜¶
風姢姢新月偃午醉醒來晩何許最闗情黄鸝三兩聲¶
因閱臨川集乃云今日是何朝看余度石橋余謂不若¶
花是去年紅吹開一夜風為勝也¶
夷白堂小集云山谷道人向為余言張志和漁父詞雅¶
逺韻志和善丹青必有形于圗畫者而世莫之傳也嘗¶
以其詞增損為浣溪沙誦之有矜色予以告大年云我¶