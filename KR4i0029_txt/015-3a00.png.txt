李希聲詩話云唐人詩流傳訛謬有一詩傳為兩人者¶
如漠漠水田飛白鷺隂隂夏木囀黄鸝既曰王維又曰¶
李嘉祐以全篇考之摩詰詩也又楚鄉寒食梅花時野¶
渡臨風駐綵旗草色連雲人去住水紋如縠燕差池既¶
見杜牧集中又劉夣得外集作八句其後云朱轓尚憶¶
羣飛雉青綬初聯左顧龜非是湓城白司馬水曹何事¶
與新詩考其全篇夣得詩也然前四句絶類牧之¶
雪浪齋日記云古人下連綿字不虚發如老杜野日荒¶