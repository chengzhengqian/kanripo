得官¶
復齋漫録云劉禹錫嘉話謂唐延英殿即靈芝殿也謂¶
之小延英余見雲齋廣録載平甫熙寧六年冬直宿崇¶
文院夢有人邀至海上見海中宫殿甚盛其中樂作題¶
其宫曰靈芝平甫有詩紀之畧云萬頃波濤木葉飛笙¶
簫宫殿號靈芝則靈芝之號不特世間也余又觀平甫¶
女名茂者石刻云曾子固舊有夢紀以述其事然子固¶
之文世竟無蓄之者¶