過杏花稀誠佳句也苕溪漁隱曰余讀隱居詩話云此¶
一聮非朴詩也乃杜荀鶴之句然猶未敢以六一居士¶
詩話為誤後又看幕府燕閒録云杜荀鶴詩鄙俚近俗¶
惟宫詞為唐第一云早被嬋娟誤欲糚臨鏡慵承恩不¶
在貎教妾若為容風暖鳥聲碎日髙花影重年年越溪¶
女相憶採芙蓉故諺云杜詩三百首惟在一聮中風暖¶
鳥聲碎日髙花影重是也¶
髙齋詩話云山谷嘗云杜荀鶴詩舉世盡從愁裏老正¶