美以對白羽皆前代事信乎不行一萬里不讀萬巻書¶
不可看老杜詩葢謂此也社日云尚想東方朔恢諧割¶
肉歸東方朔傳割肉事乃伏日非社日也史記六國表¶
秦徳云二年初作伏社祠磔狗邑四門自秦漢以來伏¶
臘祠社疑子美借用此事耳憶昔行云落日初霞閃餘¶
映倐忽東西無不可王屋山中日西落而人影或在西¶
日東出而人影或在東不可致詰南鄰詩云錦里先生¶
烏角巾園收芋栗不全貧舊本栗字今作粟子美以其¶