白風多暈欲生葢用淮南子所謂月隨灰而暈缺故子¶
美晩月詩欲得淮南術風吹暈已生¶
苕溪漁隱曰古今詩人以詩名世者或只一句或只一¶
聯或只一篇雖其餘别有好詩不專在此然播傳於後¶
世膾炙於人口者終不出此矣豈在多哉如池塘生春¶
草則謝康樂也澄江靜如練則謝宣城也壠首秋雲飛¶
則栁吳興也風定花猶落則謝元貞也鳥鳴山更幽則¶
王文海也空梁落燕泥則薛道衡也楓落吳江冷則崔¶