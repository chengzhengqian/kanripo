種心惟有詩魔除未得每逢風月一哦唫又云人多有¶
一癖我癖在章句萬縁皆已銷此病猶未去此意凡兩¶
用也太白舉杯邀明月對影成三人又云獨酌勸孤影¶
此意亦兩用也太白本取淵明揮杯勸孤影之句¶
復齋漫錄云思竹窻詩云不憶西窻松不憶南園菊惟¶
憶新昌居蕭蕭北窻竹又題沈子明壁間云不愛君池¶
東十叢菊不愛君池南萬竿竹愛君簾下唱歌人色似¶
芙蓉聲似玉二詩相反如此¶