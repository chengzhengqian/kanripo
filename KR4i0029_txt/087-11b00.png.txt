也與子由烹而食之按仙傳拾遺載進士蕭靖之掘地¶
得物類人手肥嫩色微紅烹食之後遇異人曰嘗食仙¶
藥因告之曰肉芝食之者多壽何東坡忘此邪¶
復齋漫録云萬松亭在關山始麻城縣令張毅植萬松¶
於道用以庇行者且以名其亭云未十年而松之存者¶
十不及三四東坡元豐二年謫居黄州過而賦詩云十¶
年種木百年規好徳無人助我儀縣令若同倉庾氏亭¶
松應長子孫枝天公不赦斧斤厄野火解憐冰雪姿為¶