楊徳逢二人在坐有客問曰相公亦喜斯人之作也公¶
曰斯作絶似西漢坐客歎譽不已公笑曰西漢誰人可¶
擬徳逢對曰王褒葢易之也公曰不可草草徳逢復曰¶
司馬相如揚雄之流乎公曰相如賦子虚大人洎喻蜀¶
文封禪書耳揚雄所著太𤣥法言以准易論語未見其¶
敘事典贍如此也直須與子長馳騁上下坐客又從而¶
賛之公曰畢竟似子長何語坐客悚然公徐曰楚漢以¶
來諸侯王年表也¶