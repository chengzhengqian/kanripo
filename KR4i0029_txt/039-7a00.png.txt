聞姓名今都曹路君以小疾求致仕予誦此語留之不¶
可乃採前人意作詩送之有積雪困桃李春心誰為容¶
淮光釀山色先作歸興濃子意亮已成我言寧復從恨¶
無乖崖老一洗芥蔕胷之句¶
遯齋閒覽云詩人類以弃官歸隠為高而謂軒冕榮貴¶
為外物然鮮有能踐其言者故靈徹荅韋丹云相逢盡¶
道休官去林下何曽見一人葢譏之也趙嘏云早晚粗¶
酬身事了水邊歸去一閒人若身事了則仕進之心益¶