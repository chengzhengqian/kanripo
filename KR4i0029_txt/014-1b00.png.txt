不喚取守京都細考此歌想花卿當時在蜀中雖有一¶
時平賊之功然驕恣不法人甚苦之故子美不欲顯言¶
之但云人道我卿絶世無既稱絶世無天子何不喚取¶
守京都語句含蓄葢可知矣山谷云花卿家在丹稜之¶
東館鎮至今有英氣血食其鄉¶
陳輔之詩話云荆公嘗言世間好語言已被老杜道盡¶
世間俗言語已被樂天道盡然李賛皇云譬之清風明¶
月四時常有而光景常新又似不乏也¶