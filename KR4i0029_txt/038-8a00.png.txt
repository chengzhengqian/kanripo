造化之外然靈運諸詩可以當此者亦無幾彈丸脱手¶
雖是輸寫便利動無違礙然其精圓快速發之在手筠¶
亦未能盡也然作詩審到此地豈復有餘事韓退之贈¶
張籍云君詩多態度靄靄空春雲司空圖記戴叔倫語¶
云詩人之辭如藍田日暖良玉生煙亦是形似之微妙¶
者但學者不能味其言耳¶
東坡云黄州東南三十里為沙湖余將置田其間因往¶
相田得疾聞麻橋龎安常善醫而聾遂往求療安常雖¶