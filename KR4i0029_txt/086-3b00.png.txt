又一月兩月共半邊上有可耕之田下有長流之川一¶
家有六口兩口不團圓¶
藝苑雌黄云予頃與荆南同官江朝宗論文江云前軰¶
為文皆有所本如介甫虎圖詩語極遒徤其間有神閒¶
意定始一掃之句為此只是平常語無出處後讀莊子¶
宋元君畫圖有一史後至儃儃然不趨受揖下立因之¶
舍解衣盤礴嬴君曰是真畫者也郭象注内足者神閒¶
而意定乃知介甫實用此語也又言杜陵有王十五閣¶