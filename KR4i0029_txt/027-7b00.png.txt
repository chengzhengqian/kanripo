經文字簡古讀者或不能句近時有閩人楊彦國深究¶
宗乗遂箋注此經仍析為七十一分每分以偈賛之¶
讀之其義曉然可見彦國臨終謂其家曰即以此經徇¶
葬久之其冡間神光發現村夫疑其所藏珍寶謀刼其¶
冡其家知之即發出此經神光遂滅因傳此經於世¶
石林詩話云安道未第時貧甚衣食殆不給然意氣豪¶
邁未嘗少貶與劉潜李冠石曼卿往來山東諸郡任氣¶
使酒見者皆傾下之沛縣有漢高祖廟并歌風臺前後¶