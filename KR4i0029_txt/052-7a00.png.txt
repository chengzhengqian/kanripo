我知三傑同科張謂文潛晁謂無咎也無咎聞之頗不¶
平荷晚為童貫客得蘭州通判以死既不為時論所與¶
其詩亦不復傳云¶
雪浪齋日記云佳樹冬不彫横塘春更緑此徐師川詩¶
頗平淡無雕鐫氣辭源江海浩奔忙句法風騷森出入¶
此趙鼎臣詩極為雄偉沙軟緑頭相並鴨水深紅尾自¶
跳魚此髙子勉詩怪麗之甚苕溪漁隱曰予甞有一聨¶
云霞抹晚空魚尾赤水生春渚鴨頭青¶