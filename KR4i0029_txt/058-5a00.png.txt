身無衣而紺毛覆體意必仙也乃再拜問道其人了不¶
顧但長嘯數聲響振林木歌詩云雲來萬嶺動雲去天一¶
色長嘯兩三聲空山秋月白¶
東坡云賣墨者潘谷余不識其人然聞其所為非市井¶
人也墨既精妙而價不二士或不持錢求墨不計多少¶
與之此豈徒然者哉余嘗與詩云一朝入海尋李白空¶
看人間畫墨仙一日忽取欠墨錢劵焚之飲酒三日發¶
狂浪走遂赴井死人下視之盖趺坐井中手尚持數珠¶