吴松半江水王宰丹青絶倫如老杜此作決不虚發而¶
世遂無宰畫葢丹青山水李將軍父子最號絶倫而宰¶
名不著計世間雖有宰畫人亦以為二李矣又云尤工¶
逺勢古莫比咫尺應須論萬里之句齊宗室蕭賁於扇¶
上圗山水咫尺萬里故杜於此用之其引事精緻如此¶
苕溪漁隱曰予讀益州畫記云王宰大厯中家于蜀川¶
能畫山水意出象外老杜與宰同時此歌又居成都時¶
作其許與益知不妄發矣¶