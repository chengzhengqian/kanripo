言凌老杜入木八法蟠髙軒嗟余絶倒久不知忍復感¶
激論元元又東臯雜錄云潭州道林寺沈傳師親書詩¶
版遒勁妙絶與今石本逺矣又有歐陽詢書道林之寺¶
四大字額筆勢欲飛動¶
苕溪漁隠曰閱古今詩話得四詩皆材格相肖語亦清¶
新今併錄之以備披閱劉長卿題餘干旅舍云揺落暮¶
天迥丹楓霜葉稀孤城向水閉獨鳥背人飛渡口月初¶
上鄰家漁未歸鄉心正欲絶何處搗征衣張籍宿江上¶