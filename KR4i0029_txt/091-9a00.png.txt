者也子由云東坡謫居儋耳獨喜為詩精鍊華妙不見¶
老人衰憊之氣魯直亦云東坡嶺外文字讀之使人耳¶
目聰明如清風自外來也觀二公之言如此則余非過¶
論矣¶
苕溪漁隱曰東坡作膠西超然臺記其畧云園之北因¶
城以為臺者舊矣稍葺而新之時相與登覽放意肆志¶
焉南望馬耳常山出沒隱見若近若遠庻幾有隱君子¶
乎而其東則盧山秦人盧敖之所從遁也西望穆陵隱¶