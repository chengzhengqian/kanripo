官橋栁疊鼓驚飛海岸鷗此何害為佳句余見劉子儀¶
詩句有雨勢宫城闊秋聲禁樹多亦不可誣也¶
古今詩話云楊大年錢文僖晏元獻劉子儀為詩皆宗¶
義山號西崑體後進效之多竊取義山詩句嘗内宴優¶
人有為義山者衣服敗裂告人曰吾為諸舘職撏撦至¶
此聞者大噱然大年詠漢武詩云力通青海求龍種死¶
諱文成食馬肝待詔先生齒編貝忍令乞米向長安義¶
山不能過也¶