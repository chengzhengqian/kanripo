人詩格此一聨以宻字對疎字以多字對少字正交股¶
用之所謂蹉對法也¶
復齋漫録云荆公詩日髙青女尚横陳横陳事見相如¶
賦及楞嚴經云青女者主霜雪之神也故淮南子云至¶
秋三月青女乃出降霜雪髙誘注云青女乃天神青腰¶
玉女主天霜雪荆公以青女為霜於理未當杜子美秋¶
野詩云飛霜任青女乃為盡理梁昭明博山香爐賦云¶
青女司寒紅光翳景亦皆為霜雪神矣¶