漫叟詩話云東坡作吃語詩江干髙居堅闗扄耕犍躬¶
駕角掛經孤航繫舸菰茭隔笳鼓過軍雞狗驚解襟顧¶
影各箕踞擊劔髙歌幾舉觥荆笄供膾愧攪聒乾鍋更¶
戞甘𤓰羮山谷亦有戲題云逍遥近道邊憩息慰憊懣¶
晴暉時晦明謔語諧讜論草萊荒䝉蘢室屋壅塵坌僮¶
僕侍偪側涇渭清濁混二老亦作詩戲邪苕溪漁隱曰¶
東坡後又有吃語詩一篇謂此為一字詩故居劍閣隔¶
錦官者是也¶