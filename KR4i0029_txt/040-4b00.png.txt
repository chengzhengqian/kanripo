西齋話紀云古人作詩引用故實或不原其美惡但以¶
一時中的而已如李端於郭暖席上賦詩其警句云新¶
開金埒教調馬舊賜銅山許鑄錢乃比鄧通耳既非令¶
人又非美事何足算哉引用故事多以事淺語熟更不¶
思究率爾用之往往有誤如李商隱路逢王二十入翰¶
林詩云定知欲報淮南詔急召王褒入九重漢武帝以¶
淮南王安善文辭尊重之每為報書常召司馬相如視¶
草乃遣王褒自是宣帝時人王禹偁筍詩云稚川龍過¶