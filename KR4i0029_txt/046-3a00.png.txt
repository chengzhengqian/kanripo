茶山乃名鳳皇山也北苑土色膏腴山宜植茶石殊少¶
亦頑燥非研材余屢至北苑詢之土人初未嘗以此石¶
為研方悟東坡為人所誑耳若劍浦黯淡有一種石黒¶
眉黄眼自舊人以為研余意鳳咮研必此灘之石然亦¶
與武夷相去逺矣又荔枝歎云君不見武夷溪邊粟粒¶
芽前丁後蔡相籠加亦誤指其地武夷未嘗有茶茶之¶
精絶者乃在北苑自有一溪南流至富沙城下方與西¶
來武夷溪水合流東去劍浦固亦不可雷同言之¶