冷齋夜話云王仲至言江蓮揺白羽天棘夢青絲天棘¶
非煙非霧自是一種物曽見一小説今忘之矣高秀實¶
云天棘天門冬也見本草其枝蔓延疑蔓字也非夢青¶
絲也然本草天門冬一名巔棘王元之詩水芝卧玉腕¶
天棘蔓金絲則天棘葢柳也¶
學林新編云天棘蔓青絲今改蔓為夢葢天門冬亦名¶
天棘其苗蔓生好纒竹木上葉細如青絲寺院庭檻中¶
多植之可觀後人既改蔓為夢又釋天棘為柳皆非也¶