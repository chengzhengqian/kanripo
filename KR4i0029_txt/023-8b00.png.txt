漫叟詩話云荆公和人詩以庚桑對五柳黄耇日對白¶
雞年此名借對不特此也如李白詩水衝雲女碓風掃¶
石楠花皆此類也¶
禁臠云根非生下土葉不墜秋風五峰髙不下萬木幾¶
經秋以下對秋蓋夏字聲同也因尋樵子徑偶到葛洪¶
家殘春紅葉在終日子規啼以子對洪以紅對子皆假¶
其色也閑聽一夜雨更對栢巖僧住山今十載明日又¶
遷居以一對栢以十對遷假其數也¶