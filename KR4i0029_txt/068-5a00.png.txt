自巴蜀葢涪忠二州俱爲巴蜀之地境土相接白居易¶
嘗刺忠州以其地多産茘枝形於篇什又圖而序之余¶
意君房脞説因此遂言忠州也居易序云茘枝若離本¶
枝一日而色變二日而香變三日而味變四五日外色¶
香味盡變去矣余頃在閩廣騐此語信然矧傳置之逺¶
腐敗之餘烏能適口也哉¶
苕溪漁隱曰東坡茘枝詞云閩溪珍獻過海雲㠶來似¶
箭玉坐金盤不貢竒葩四百年輕紅釃白雅稱佳人纎¶