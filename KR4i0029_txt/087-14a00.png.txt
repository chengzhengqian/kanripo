虢國出行圖其上亦有三花馬葢三花馬剪騣為三辮¶
耳¶
苕溪漁隱曰東坡題伯時畫馬云龍眠胸中有千駟議¶
者謂譏其無徳而稱余意其不然如文與可善作墨竹¶
故和篔簹谷云料得清貧饞太守渭濵千畆在胸中豈¶
亦是譏之邪又山谷咏伯時虎脊天馬圖亦云筆端那¶
有此千里在胸中葢言畫馬之妙得之於心應之於手¶
若輪扁之斵輪也¶