顔黄門謂其每病辛苦饒貧寒氣無乃太貶乎¶
苕溪漁隱曰何遜八歲能詩沈約嘗謂遜曰吾每讀卿¶
詩一日三復猶不能巳其為名流所稱如此梁天監中¶
兼水部郎王僧孺集其文為八巻初遜文章與劉孝綽¶
並見重時謂何劉見南史¶
復齋漫録云梁朱超舟中望月詩入風先遶暈排霧急¶
移輪梁庾肩吾詩圓隨漢東蚌暈逐淮南灰庾信望月¶
詩灰飛重暈缺蓂落獨輪斜王褒闗山月詩灰寒光轉¶