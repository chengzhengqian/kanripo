推去而不齅怪先生之眷眷豈故山之無有先生忻然¶
而笑曰人生一世如屈伸肘何者為貧何者為富何者¶
為美何者為陋或糠覈而瓠肥或梁肉而黒痩何侯方¶
丈庾郎三九較豐約於夢寐卒同歸於一朽吾方以杞¶
為糧以菊為糗春食苗夏食葉秋食花實而冬食根庶¶
幾乎西河南陽之壽此賦云及移守膠西意且一飽而¶
始至之日齋厨索然不堪其憂以譏新法減刻公使錢¶
太甚齋醖厨膳皆索然無備也¶