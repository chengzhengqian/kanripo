紀此事筆談以為耆年㑹非是¶
苕溪漁隱曰余讀迂書見温公自于書中或稱迂夫或¶
稱迂叟葢通稱之也其釋迂云或謂迂夫曰子之言太¶
迂於世無益也迂夫曰子知迂之無益而不知其為益¶
且大也子知迂之有益而不知其為損亦大也子不見¶
夫樹木者乎樹之一年而伐之則足以給薪蘇而已二¶
年而伐之則足以為桷五年而伐之則以為楹十年而¶
伐之則足以為棟夫以為收功愈遠而為利愈大乎古¶