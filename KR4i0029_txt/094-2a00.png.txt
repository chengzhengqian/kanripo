此盖不曾見煬帝詩耳¶
復齋漫録云少游别蘇子由于斗野亭作詩云古埭天¶
連雁荒祠木蔽牛不堪春解手更為晚停舟子由和云¶
飲食逢魚蠏封彊入斗牛予觀其意上句取杜詩青青¶
竹筍迎船出白白江魚入饌來其下句乃取庾蘭成路¶
已分于湘漢星猶看于斗牛也¶
復齋漫録云少游為千秋歲世尤稱之秦既没藤州晁¶
無咎甞和其韻以弔之云江頭苑外常記春朝退飛騎¶