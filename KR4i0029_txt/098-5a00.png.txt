成食堂處處禪床折我比三門似冷灰盡日長廊巻風¶
葉又為竒語云如月照衆水波波頓見而月不分如春¶
行萬國處處同時而春無迹但其才性嶷爽見于言語¶
文字間若于禪門本分事則無之也¶
冷齋夜話云予留南昌乆而㤀歸獨行無侣意緒蕭然¶
偶登秋屏閣望西山于是浩然有歸志作長短句寄意¶
其詞曰城裡乆偷閒塵浣雲衫此身已是再眠蠶隔岸¶
有山歸去好萬壑千岩霜曉更凭欄減盡晴嵐微雲生¶