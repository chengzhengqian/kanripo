後山詩話云魯直謂荆公之詩莫年方妙然格高而體¶
下如云似聞青秧底復作龜兆坼乃前人所未道又云¶
扶與度陽熖窈窕一川花雖前人亦未易道也然學三¶
謝失於巧耳¶
王直方詩話云陳無已言山谷最愛介甫扶輿度陽熖¶
窈窕一川花謂包含數箇意¶
石林詩話云蔡天啟言荆公每稱老杜鈎簾宿鷺起丸¶
藥流鸎轉之句以為用意高峭五字之模楷他日公作¶