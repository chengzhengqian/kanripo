公登華嶽之巔顧視其險絶恐慄度不可下乃發狂慟¶
哭而欲縋遺書為訣且譏好奇之過也如是沈子曰吁¶
是不諭文公之㫖邪夫仲尼之悲麟悲不在麟也墨翟¶
之泣絲泣不在絲也且阮籍縱車于途途窮輒慟豈始¶
慮不至邪葢假事諷時致意如此耳前賢後賢道豈相¶
逺文公憤趣榮貪位者若陟懸崖險不能止俾至身危¶
踣蹶然後歎不知稅駕之所焉可及矣悲夫文公之㫖¶
微沈子幾晦乎藝苑雌黄云謝無逸作讀李肇國史補¶