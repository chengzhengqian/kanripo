東坡云杞人馬正卿作太學正清苦有氣節學生既不¶
喜博士亦忌之余偶至其齋中書杜子美秋雨歎一篇¶
壁上初無意也而正卿即日辭歸不復出至今白首窮¶
餓守節如故正卿字夢得苕溪漁隱曰子美秋雨歎有¶
三篇第一篇尤感慨必東坡所書者云雨中百草皆爛¶
死堦下决明顔色鮮著葉滿枝翠羽葢開花無數黄金¶
錢凉風蕭蕭吹汝急恐汝後時難獨立堂上書生空白¶
頭臨風三嗅馨香泣¶