心腹况吾台宰又何問焉自今以後坐朝衆寮旣退宰¶
臣復進奏事其監搜宜停元昆駕部比自長安擕藥樹¶
數枝至京師其葉葱翠可愛于今關右頗多人罕識焉¶
許彦周詩話云段成式與温庭筠雲藍紙詩序曰予在¶
九江出意造雲藍紙輒分送五十枚其詩曰三十六鱗¶
充使時數番猶得表相思葢龍八十一鱗鯉三十六鱗¶
也至宋景文詩云君軒結戀蕭蕭馬尺素愁憑六六魚¶
又使六六三十六也¶