句之工在一淡字下句之工在一滴字若非此二字亦¶
烏得而為佳句哉如六一居士詩話云陳舍人從易偶¶
得杜集舊本文多脫誤至送蔡都尉云身輕一鳥其下¶
脫一字陳公因與數客論各以一字補之或云疾或云¶
落或云起或云下或云度莫能定其後得一善本乃是¶
身輕一鳥過陳公歎服余謂陳公所補數字不工而老¶
杜一過字為工也又如鍾山語錄云暝色赴春愁下得¶
赴字最好若下起字便是小兒語也無人覺來往下得¶