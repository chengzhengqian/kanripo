石林詩話云蔡天啓言嘗與張文潜論韓栁五字警句¶
文潜舉退之暖風抽宿麥清雨巻歸旗子厚壁空殘月¶
曙門掩候蟲秋皆集中第一¶
　　孟東野賈浪仙¶
張文潜云唐之晚年詩人類多窮士如孟東野賈浪仙¶
之徒皆以刻琢窮苦之言為工或為郊島孰貧曰島為¶
甚也曰何以知之以其詩知之郊曰種稻耕白水負薪¶
斫青山島曰市中有樵山客舍寒无煙井底有甘泉釡¶