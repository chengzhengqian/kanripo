泠齋夜話云太祖將問罪江南李後主用謀臣欲拒王¶
師法眼禪師觀牡丹於大山作偈諷之云擁毳對芳叢¶
由來趣不同髪從今日白花是去年紅艶冶隨朝露馨¶
香逐晩風何須待零落然後始知空後主不悟王師旋¶
渡江¶
侯鯖録云錢氏時有還鄉和尚每唱曰還鄉寂寂杳無¶
蹤不挂征帆水陸通踏得故鄉田地穏更無南北與西¶
東或問其説曰明年大家都去果有納土之應¶