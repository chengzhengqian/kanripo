馬臺其下有路號玉鉤斜唐髙宗東封有鶴下焉乃詔¶
諸州為老氏築宫名以白鶴公蓋誤用而後所取信故¶
不得不辨也¶
隱居詩話云劉禹錫詩賈生王佐才衛綰工車戲同遇¶
漢文時何人居重位賈生當文帝時流落不偶而死是¶
也衛綰以車戲事文帝為郎及景帝立稍見親用久之¶
為御史大夫封建陵侯景帝末年始拜丞相在文帝時¶
實未嘗居重位也¶