苕溪漁隱曰沈存中筆談云真宗時向文簡敏中拜右¶
僕射麻下日李昌武為翰林學士當對上謂之曰朕自¶
即位以來未甞除僕射今日以命敏中此殊命也敏中¶
應甚喜對曰臣今日早候對亦未知宣麻不知敏中何¶
如上曰敏中門下今日賀客必多卿往觀之明日却對¶
來勿言朕意也昌武候丞相歸乃往見丞相謝客門闌¶
悄然無一人昌武與向親徑入見之徐賀曰今日聞降¶
麻士大夫莫不歡慰朝野相慶公但唯唯又曰自上即¶