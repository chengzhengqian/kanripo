萬古長如夜不知何人詩也¶
東坡云欲掛衣冠神武門先尋水竹渭南村却將舊斬¶
樓蘭劒買得黃牛教子孫余舊見此詩於闗右寺壁上¶
愛之不知其何人作也蔡寛夫詩話云是王嗣宗詩¶
苕溪漁隠曰余甞於驛舍壁間見有人題云悠悠前途¶
莫問榮枯得之本有失之本無此達者之言也又南史¶
顧愷之云人稟命有定分非智力所移唯應恭已守道¶
信天任運而闇者不達妄意僥倖徒虧雅道無闗得喪¶