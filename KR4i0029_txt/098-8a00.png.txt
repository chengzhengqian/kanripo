續之曰尊前眼底南國風光都在此移過江來從此江¶
南不復開¶
古今詞話云東坡守錢塘劉巨濟赴處州道過錢塘東¶
坡留飲于中和堂僧仲殊與焉時堂之屏有西湖圗東¶
坡遽索牋管作減字木蘭花曰憑誰妙筆横掃素縑三¶
百尺天下應無此是錢塘湖上圗以後叠属巨濟辭遜¶
再三遂以属仲殊繼曰一般竒絶雲淡天髙秋夜月費¶
盡丹青只這些兒畫不成東坡大稱賞之苕溪漁隱曰¶