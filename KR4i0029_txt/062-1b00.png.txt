者蕙蕙雖不若蘭其視椒榝則逺矣¶
復齋漫録云豫章有南浦亭前輩賦咏多以江淹别賦¶
送君南浦傷如之何為始余觀楚詞云予交手兮東川¶
送美人兮南浦乃知江淹取此也¶
文昌雜録云余昔知安州見荆湘人家多以草竹為卜¶
楚辭云索瓊(一作/藑)茅以筳篿兮命靈氛為余占之其注¶
曰瓊茅靈草筳小破竹也楚人多結草折竹以卜曰篿¶
靈氛古明占吉凶者亦遺俗之舊也今歲時人家作餳¶