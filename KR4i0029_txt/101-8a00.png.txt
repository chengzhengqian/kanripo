所載回文詩五首是也世以為少游所作亦非也¶
許彦周詩話云唐髙宗宴羣臣賞雙頭牡丹詩上官昭¶
容一聨云勢如連壁友情若嗅蘭人計之必一英竒女¶
子也¶
緗素雜記云周世宗時陶尚書穀奉使江南韓熙載遣¶
家妓以奉盥匜及旦有書謝畧云巫山之麗質初臨霞¶
侵鳥道洛浦之妖姿自至月滿鴻溝舉不能領㑹其辭¶
熙載因召家妓訊之云是夕忽當浣濯焉¶