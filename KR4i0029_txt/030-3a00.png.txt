龜年持金花牋賜翰林供奉李白立進清平調辭三章¶
白欣然承詔猶若宿酲未解因援筆賦之其一曰雲想¶
衣裳花想容春風拂檻露華濃若非羣玉山頭見㑹向¶
瑤臺月下逢其二曰一枝紅艶露凝香雲雨巫山枉斷¶
腸借問漢宫誰得似可憐飛燕倚新粧其三曰名花傾¶
國兩相歡長得君王帶笑看解釋春風無限恨沈香亭¶
北倚䦨干龜年以歌辭進上命梨園弟子略約調撫絲¶
竹遂促龜年歌之太真妃持玻瓈七寶杯酌西涼州蒲¶