亭子粉牆猶竹色虚閣自松聲若不用猶與自兩字則¶
餘八字凡亭子皆可用不必滕王也此皆工妙至到人¶
力不可及而此老獨雍容閑肆出于自然畧不見其用¶
力處今人多取其已用字模傚用之偃蹇狹陋盡成死¶
法不知意與境㑹出言中節凡字皆可用也¶
詩眼云有一士人擕詩相示首篇第一句云十月寒者¶
余曰君亦讀老杜詩觀其用月字乎其曰二月已風濤¶
則記風濤之蚤也曰因驚四月雨聲寒五月江深草閣¶