而作青白眼亦何以異籍得全於晉是早附司馬師隂¶
託其庇爾史言禮法之士嫉之如讎頼司馬景王全之¶
以此而言籍非附司馬氏未必能脱禍也今文選載蔣¶
濟勸進表一篇乃籍所作籍忍至此何所不可籍著論¶
鄙世俗之士以為猶虱處乎裩中籍非委節於司馬裩¶
中乎余觀康尚不屈於鍾㑹肯賣魏而附晉乎世俗但¶
以迹之近似者取之概以為嵇阮吾毎為之太息也¶
漫叟詩話云曹子建七步詩世傳煮豆然豆萁豆在釡¶