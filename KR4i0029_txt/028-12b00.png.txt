靖國幾三十年諸公之名宦亦巳至矣然始皆有願共¶
為圖中之游而未暇得故禹玉云何日扁舟載風雪¶
將蓑笠伴漁人玉汝云君恩未報身何有且寄扁舟夢¶
想中其後廢謫流竄有雖死不得免者而江湖間此景¶
無處不有皆不得一償厚卿至為危辭葢有激而云豈¶
此景真不可得亦自不能踐其言耳苕溪漁隱曰江湖¶
之景天付閑人今諸公居宰輔享富貴如此又欲兼有¶
江湖之樂貪而不止世間豈有揚州鶴邪¶