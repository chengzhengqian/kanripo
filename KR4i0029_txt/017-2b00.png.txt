孔毅夫雜記云退之詩好押狹韻累句以示工而不知¶
重疊用韻之為病也䨇鳥詩押兩頭字李花詩押兩花¶
字苕溪漁隱曰讀皇甫湜公安園池詩亦押兩閒字日¶
夜不得閒君子不可閒葢退之好重疊用韻以盡已之¶
詩意不恤其為病也¶
學林新編云杜子美飲中八仙歌曰知章騎馬似乗船¶
又曰天子呼來不上船一曰眼花落井水底眠又曰長¶
安市上酒家眠一曰汝陽三斗始朝天又曰舉觴白眼¶