苕溪漁隱曰杜牧之九日齊安登髙云江涵秋影鴈初¶
飛與客携壺上翠微又有詩云烟深隋家寺殷葉暗相¶
照獨佩一壺遊秋毫㤗山小東坡用其語作詩云明日¶
南山春色動不知誰佩紫微壺以牧之曽作中書舍人¶
故言紫微壺又牧之詩何如釣船雨篷底卧秋江又憶¶
齊安郡云平生睡足處雲夢澤南州一夜風欺竹連江¶
雨送秋東坡用其語作詩云客睡不妨船背雨又云平¶
生睡足連江雨盡日舟横拍㟁風¶