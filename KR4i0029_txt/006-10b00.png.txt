隂鏗何遜沈約宋玉也四人皆能詩文為時所稱者而¶
子美又以隂鏗居四人之首則知贈太白之詩非鄙之¶
也乃深美之也陳書阮卓傳曰武威隂鏗字子堅五嵗¶
能誦詩日賦千言及長博涉史傳尤喜五言詩為當世¶
所重有集三巻行於世以此觀之則子美贈太白詩往¶
往似隂鏗者乃美太白善為五言詩似隂鏗也¶
　¶
　漁隱叢話前集巻六¶