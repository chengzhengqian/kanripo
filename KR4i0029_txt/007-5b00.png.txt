西清詩話云人之好惡固自不同子美在蜀作悶詩乃¶
云捲簾惟白水隱几亦青山若使余居此應從王逸少¶
語吾當卒以樂死豈復更有悶邪¶
苕溪漁隱曰律詩之作用字平側世固有定體衆共守¶
之然不若時用變體如兵之出竒變化無窮以驚世駭¶
目如老杜詩云竹裏行廚洗玉盤花邊立馬簇金鞍非¶
闗使者徵求急自識將軍禮數寛百年地闢柴門逈五¶
月江深草閣寒看弄漁舟移白日老農何有罄交歡此¶