許彦周詩話云小杜華清宫詩雨露偏金穴乾坤入醉¶
鄉如此天下焉得不亂¶
苕溪漁隠曰宫詞云監宫引出暫開門隨例雖朝不是¶
恩銀鑰却收金鎖合月明花落又黄昏此絶句極佳意¶
在言外而幽怨之情自見不待明言之也詩貴夫如此¶
若使人一覽而意盡亦何足道哉¶
麗情集云太和末杜牧自侍御史出佐沈傳師宣城幕¶
雅聞湖州為浙西名郡風物研好且多麗色往㳺之時¶