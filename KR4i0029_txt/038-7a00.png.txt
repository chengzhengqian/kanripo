殿閣生微涼然當暑居廣殿高閣南風之來不止微涼¶
而已新史易曰殿桷生餘涼葢屈桷叢椽受風勁快此¶
兩字有功於修詞也¶
東坡云吾有詩云日日出東門步尋東城遊城門抱闗¶
卒怪我此何求我亦無所求駕言寫我憂章子厚謂參¶
寥曰前步而後駕何其上下紛紛也僕聞之曰吾以尻¶
為輪以神為馬何曽上下乎參寥曰子瞻文過有理似¶
孫子荆子荆曰所以枕流欲洗其耳¶