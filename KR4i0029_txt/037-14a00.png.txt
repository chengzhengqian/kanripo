因誦其所作慈母溪詩且言慈母溪與望夫山相對望¶
夫山詩甚多而慈母溪古今無人題詩末兩句云離鸞¶
只説閨中事䑛犢那知母子情¶
王直方詩話云方回言學詩於前輩得八句云平澹不¶
流於淺俗竒古不鄰於怪僻題詠不窘於物象敘事不¶
病於聲律比興深者通物理用事工者如已出格見於¶
成篇渾然不可鑴氣出於言外浩然不可屈盡心於詩¶
守此勿失¶