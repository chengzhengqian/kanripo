　　王文穆¶
西清詩話云王文穆欽若未第時寒窘依幕府家時章¶
聖以夀王尹開封一日晩過其舎左右不虞王至亟取¶
紙屏障風王顧屏間一聮云龍帶晩煙離洞府鴈拖秋¶
色入衡陽大加賞愛曰此語落落有貴氣何人詩也對¶
曰某門客王欽若上遽召之一見欽其風素其後信任¶
頗專致位上相風雲之㑹實基於此焉¶
　　丁晉公¶