甜故東坡云三盃軟飽後一枕黒甜餘此亦用俗語也¶
西清詩話云王琪君玉詠秋蓮詩曰蠶寒氷璽瘦蜂老¶
露房空聞角曰隴鴈半驚天在水征人相顧月如霜又¶
有詩曰魚寒不食清池釣鷺静頻驚小閣棋¶
鍾山語録云或歌王琪詩者荆公曰琪詩雖時有竒句¶
然雕鑴不自在¶
陳輔之詩話云王君玉有望江南十首自謂謫僊荆公¶
酷愛其紅綃香潤入梅天之句¶