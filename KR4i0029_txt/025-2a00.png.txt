方興假日視事慶歴初乃如舊¶
石林詩話云楊文公在翰林以讒佯狂去職真宗眷之¶
不衰聞疾愈即起為郡未幾復以判祕書監召既到闕¶
以詩賜之曰瑣闥往年司制誥共嘉藻思類相如蓬山¶
今日詮墳史還仰多聞過仲舒報政列城歸覲後疏恩¶
髙閣拜官初諸生濟濟彌瞻望鈆槧諮詢辨魯魚祖宗¶
愛惜人材保全忠賢之意如此文公卒與寇萊公協定¶
大策功雖不終其盡力於國亦無愧矣¶