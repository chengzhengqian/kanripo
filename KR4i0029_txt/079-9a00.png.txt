夜坐詩最為警䇿而寶松有宿江城詩云雁飛南浦砧¶
初斷月滿西樓酒半醒故德誠紀之苕溪漁隠曰余觀¶
劉洞傳不載夜坐詩乃孫魴耳魴與沈彬李建勲為詩¶
社彬好評詩建勲匿魴於齋中伺彬至以魴詩訪之彬¶
曰此非有風雅但得田舎翁火爐頭之作爾魴遽出讓¶
彬曰非有風雅固聞命矣擬田舎翁無乃太過乎彬笑¶
曰子夜坐句云劃多灰漸冷坐久席成痕此非田舎翁¶
火爐上所作而何闔坐大笑¶