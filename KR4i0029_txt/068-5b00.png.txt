手擘骨細肌香恰似當年十八娘茘枝譜云十八娘茘¶
枝色深紅而細長時人以少女比之俚傳閩王王氏有¶
女第十八好噉此品因而得名其家今在城東報國院¶
家傍猶有此樹譜中又有將軍茘枝云是五代間人有¶
爲此官者種之後人以其官號其樹而失其姓名之傳¶
東坡云惠州太守東堂祠故相陳文惠公堂下有公手¶
樹荔枝一株郡人謂將軍樹今嵗大熟賞啖之餘下逮吏¶
卒其髙不可致者縱猿取之詩云丞相祠堂下將軍大¶