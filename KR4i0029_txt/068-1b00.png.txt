味之至不可得而狀也魏文帝方之蒲萄世譏其謬庾¶
信亦復有此語彼廣誌謂子如石榴其謬愈甚唐人形¶
於賦詠者頗多然亦未始遇夫真茘枝故張曲江作茘¶
枝賦是南海郡茘枝耳白樂天作茘枝圖序是巴峽間¶
茘枝耳杜子美詩所謂紅顆酸甜只自知者是瀘戎茘¶
枝耳¶
遯齋閒覧云茘枝譜稱漢初南越王尉佗以備方物和¶
帝時交趾七年貢生茘枝天寳中涪州嵗驛致之未嘗¶