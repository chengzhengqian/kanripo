仲宣曹子建陶淵明栁子厚或曰心亦有所施或曰殺¶
身誠獨難或曰君命安可違或曰死没寧分張曽無一¶
語辨其非是者惟東坡和陶云殺身故有道大節要不¶
虧君為社稷死我則同其歸顧命有治亂臣子得從違¶
魏顆真孝愛三良安足希審如是言則三良不能無罪¶
東坡一篇獨冠絶於古今苕溪漁隱曰余觀東坡秦繆¶
公墓詩意全與三良詩意相反葢是少年時議論如此¶
至其晩年所見益髙超人意表此揚雄所以悔少作也¶