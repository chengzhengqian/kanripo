魚鳥來相親按世說簡文入華林園曰會心處不必在¶
遠翛然林水便自有濠濮間趣覺鳥獸禽魚自來親人¶
又贈晁無咎詩雞蘇胡麻留渇𦍑不應亂我官焙香按¶
拾遺記晉有𦍑人姚馥字世芬充圉人每醉中好言王¶
者興亡事但言渇於酒羣輩呼為渇𦍑也¶
苕溪漁隱曰真誥云昔有傅先生者其少好道入焦山¶
石室中積七年而太極老君詣之與之木鑚使穿一石¶
槃厚五尺許云穿此槃便當得道其人乃晝夜穿之積¶