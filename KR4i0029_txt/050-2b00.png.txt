呈詞格髙下固已無逃於左右此外博綜史傳通曉佛¶
書若此類未易一一數也荆公答書云示及秦君詩適¶
葉致逺一見亦以謂清新嫵麗鮑謝似之公竒秦君口¶
之而不置我得其詩手之而不釋又聞秦君嘗學至言¶
妙道無乃笑我與公嗜好異乎二書所云如此髙齋以¶
謂葉致逺屢對荆公稱秦少游詩嘗有别紙真誤也東¶
坡謂少游通曉佛書故荆公有秦君嘗學至言妙道之¶
語髙齋以謂少游嘗為道士書符咒水又誣也¶