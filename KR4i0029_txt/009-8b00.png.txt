遯齋閒覽云狄遵度幼而聰慧弱冠為文詞氣豪邁有¶
韓柳之風其為歌詩每以子美為法既而友人有往湘¶
中者乃為文使之耒陽弔子美之墳數日忽夢子美與¶
之反覆諷誦其平生所為詩十餘篇皆世所未聞者及¶
覺彷彿可記纔十餘字遂自綴足成章云佳城欎欎頽¶
寒烟孤雛乳獸號荒阡夜卧北斗寒掛枕木前霜拱鴈¶
逺天浮雲西去半落日行客東逝隨長川乾坤未死吾¶
尚在肯與蟪蛄論大年嵗餘遵度卒時十六矣余從遵¶