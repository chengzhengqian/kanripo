牋贈之公笑曰吾知先生之㫖矣殆欲驅我入閙處乎¶
然性極清介居無媵妾不事服玩朝衣之外燕處惟紗¶
帽皂縧一黄土布裘而已至今人傳其畫像皆作此飾¶
始及第時甞以詩寄傅霖逸人云前年失脚下漁磯苦¶
戀明時不忍歸為報巢由莫相笑此心非是愛輕肥李順¶
之亂乖崖帥蜀有詩寄陳希夷云性愚不肯住山林剛¶
要清流擬致君今日星馳劍南去回頭慚愧華山雲皆¶
見其素志也¶