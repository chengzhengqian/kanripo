人稱之至今者皆有他事業舉大而任重排難而解紛¶
其用如榖帛藥茗而文章者特以縁飾而行之耳戰國¶
異是一切趨合抵㩬無春秋時事業矣而文學尤為不¶
急詩又文學之餘事至唐始盛然為之而工不足以取¶
世資故世稱少逹而多窮自蘇李而下枚數之至唐皆¶
孫樵所論相望於窮者也以其不足以發身而取世資¶
又多窮如此而士或千一好焉惟恐其學之不至營度¶
彫琢㑹其得意不啻如鍾鼎之獲顧他好嗜無足以易¶