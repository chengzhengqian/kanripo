淳父於是焚去進論不復應賢良¶
呂氏童䝉訓云李君行自䖍州入京師至泗上其子弟¶
請先行問其故曰科塲近先欲至京師貫開封户籍取¶
應君行不許曰汝䖍州人而貫開封欲求事君而先欺¶
君可乎寜遲數年不可行也¶
文昌雜録云司門范郎中云叔父蜀郡公鎮居許昌作¶
髙菴以待司馬公累招未至菴極髙在一臺基上司馬¶
公居洛作地室墜而入以避暑故蜀公作髙菴以為戲¶