相亦不通問寄書誚其相忘逺引之意子先以詩謝曰¶
故人天上有書來責我疎愚喚不回兩處共瞻千里月¶
十年不寄一枝梅塵泥自與雲霄隔駑馬難追徳驥才¶
莫謂無心向門下也曾終夕望三台公得詩大喜即召¶
為宰屬遂遷户部侍郎¶
苕溪漁隠曰余卜居苕溪日以漁釣自適因自稱苕溪¶
漁隠臨流有屋數椽亦以此命名僧了宗善墨戲落筆¶
瀟灑為余作苕溪漁隠圖覽景攄懷時有鄙句皆題之¶