葢同徐堅集初學記引筠此記乃作棟葉豈傳寫之誤¶
邪東坡之意葢謂棟當作練也¶
文昌雜錄云唐諫議大夫拾遺補闕在左右省而劉禹¶
錫送令狐博士詩云諫院過時榮棣萼已有諫院之名¶
何哉按㑹要貞元中薛元輿為諫議大夫奏云諫官所¶
上封章事皆機密每進一封兩省印置署凡有封奏人¶
且先知請别鑄諫院印庶無漏泄乃知諫院之名舊矣¶
藝苑雌黃云三齊略記云不其城東有&KR2268;山鄭𤣥刪注¶