僕懐思南史劉孝標廣絶交論云嚶嚶相召星流電激¶
是真得毛詩之意苕溪漁隠曰涪翁和荅元明詩云千¶
林風月鶯求友萬里雲山雁斷行亦承唐人之誤然自¶
唐至今誤用者甚衆為時碩儒尚猶如此餘何足怪邪¶
洪駒父詩話云古今詩人誤用㤀憂為萱草出谷遷喬¶
為黄鶯按詩云焉得諼草言樹之背諼㤀也詩言焉得¶
芳草可以忘憂植之於北堂本非庭萱也詩曰伐木丁¶
丁鳥鳴嚶嚶出自幽谷遷于喬木注云嚶嚶兩鳥聲也¶