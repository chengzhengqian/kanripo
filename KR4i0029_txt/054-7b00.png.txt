梁王宴罷下瑤臺窄窄紅靴步雪來恰似陽春三月暮¶
楊花飛處牡丹開苕溪漁隠曰余頃嵗過湘中郵亭壁¶
間有左鄯絶句云疊疊山腰繋冷雲疎疎雨脚弄黃昬¶
松聲更帶溪聲急不是行人也斷魂又於苕溪道觀中¶
壁間有鄭子覃絶句云紛紛紅雨入蒼苔宻蔭新成鶯¶
友來擬逐幽人夢蓬島一聲裂竹故驚回皆佳作也壬¶
午嵗過三衢於驛舍壁間見題一聨云不知何處雨便¶
覺此間凉自在無峭急之態不知何人詩也¶