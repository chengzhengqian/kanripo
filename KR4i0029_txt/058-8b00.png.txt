侯鯖録云李真言字希古嘗夢至一宫殿有數百妓抛¶
毬人唱一詩覺而記三首云侍宴黄昏未肯休玉堦夜¶
色月如流朝來自覺承恩最笑倩傍人認繡毬隋家宫¶
殿鎖清秋曽見嬋娟颺繡毬金鑰玊簫俱寂寂一天明¶
月照髙樓堪恨隋家幾帝王舞腰挼盡繡鴛鴦如今重¶
到抛毬處不是金爐舊日香古今詩話中載此詩只有¶
二首不及此詳備故盡録之¶
洪駒父詩話云酉陽雜爼載鬼詩兩篇山谷喜道之其¶