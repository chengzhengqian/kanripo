顔若譏其徒為無益而勸之使不作者翺見扵逺游聮¶
句前之詎灼灼此去信悠悠一見之後遂不復見亦可¶
知矣然二人以非所工而不作愈於不能而不使強為¶
之亦可謂善用其短也苕溪漁隱曰余讀傳燈録言朗¶
州刺史李翺謁藥山問如何是道師以手指上下曰㑹¶
麽翺曰不㑹師曰雲在天水在缾翺遂贈以詩曰練得¶
身形似鶴形千株松下兩函經我來問道無餘說雲在¶
青天水在瓶又藥山一夜登山經行忽雲開見月大笑¶