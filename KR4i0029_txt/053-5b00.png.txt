山蒼蒼輕霜隕木蓮葉黃呼兒極浦下笭箵社瓮欲熟¶
浮蛆香輕蓑浙瀝鳴秋雨日暮乗流自相語一笛清風¶
萬事休白鳥翩翩落煙渚殊不及前篇也¶
　　謝薖¶
雪浪齋日記云謝薖初夏詩云挼挲蕉葉展新緑從便¶
榴花舒小紅句雖雕刻而事甚新苕溪漁隱曰江西宗¶
𣲖圖中有謝薖恐須别有佳句若只此一聨固無甚髙¶
論也¶