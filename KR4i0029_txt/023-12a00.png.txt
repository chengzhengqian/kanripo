至宋朝宋子京寒食詩云草色引開盤馬路簫聲吹¶
暖賣餳天亦用鄭箋吹簫賣餳之義然詞致騷雅勝考¶
功逺矣余比因閲沈雲卿詠驩州不作寒食詩云海外¶
無寒食春來不見餳洛陽新甲子何日是清明花柳争¶
朝發軒車滿路迎帝鄉遥可念腸斷報親情是時沈謫¶
驩州故有是詩但未見宋考功全篇耳考其詞意似是¶
雲卿之詩蓋沈宋同仕武后朝故所傳容有訛繆所未¶
詳也寒食清明多用餳粥事如李義山詩云粥香餳白¶