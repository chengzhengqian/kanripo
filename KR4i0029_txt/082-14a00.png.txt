漁隠曰淡墨題名二事不同未詳孰是今兩存之¶
摭言曰進士及第賜宴曲江狀元置司處謂之團司年¶
最少者謂之探花郎皆唐故事也¶
唐書歐陽詹傳曰詹舉進士與韓愈李觀李綘崔羣玉¶
王涯馮宿庾承宣聨第皆天下選時稱龍虎榜故先達¶
詩曰一舉首登龍虎榜十年身到鳳凰池世以為榮¶
文昌雜録云唐慈恩題名按劉公嘉話起自進士張莒¶
于長安慈恩寺閒遊題其姓名於塔下後書之於板遂¶