熾愈無歸期矣王易簡云青山得去且歸去官職有來¶
還自來是豈能須臾忘情於軒冕邪張乖崖在蜀有一¶
幕職官不為乖崖所禮遂獻詩云秋光都似宦情薄山¶
色不如歸興濃公謝而留之彼葢有激而云豈誠心哉¶
筆談言有武人忽作詩云人生本無累何必買山錢遂¶
棄官歸此最勇決予嘗於驛壁見人題兩句云謀生待¶
足何時足未老得閒方是閒予深味其言服其精當而¶
愧未能行也此與夫所謂一日看除目三年損道心者¶