緗素雜記云魏略曰明帝景初元年徙長安鍾虡駱駝¶
銅人承露盤盤折銅人重不可致留于覇城大發卒鑄¶
作銅人二號曰翁仲列坐司徒門外又漢晉春秋曰帝¶
徙盤盤折聲聞數十里金狄或泣因留覇城又唐李賀¶
金銅仙人辭漢歌序云魏明帝青龍九年八月詔宫官¶
牽車西取漢孝武捧露盤仙人欲立置前殿宫官既折¶
盤仙人臨載乃澘然淚下歌曰茂陵劉郎秋風客夜聞¶
馬嘶曉無跡畫欄桂樹懸秋香三十六宫土花碧魏官¶