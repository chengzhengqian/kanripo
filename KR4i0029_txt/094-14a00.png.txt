苕溪漁隱曰夜涼江海近天濶斗牛㣲張右史集中佳¶
句也備成集中亦有之盖誤收入非東坡所作李太白¶
有云天清一雁遠文潜有云天形一雁高二句俱工未¶
易分優劣也¶
金石録云唐昭陵六馬賛初太宗以文德皇后之葬自¶
為文刻石于昭陵又琢石像平生征伐所乘六馬為賛¶
刻之皆歐陽詢八分書世以為殷仲容書非是至諸降¶
將名氏乃仲容書耳苕溪漁隱曰文潜有昭陵六馬詩¶