橄欖初未嘗以鹽擦樹身亦只以梯採之或以杖擊之¶
而東坡落紅鹽之語當自别出小説也¶
隱居詩話云王禹偁橄欖詩云南方多果實橄欖稍珍¶
竒北人將就酒食之先嚬眉皮核苦且澁歴口復棄遺¶
良久有回味始覺甘如飴蓋六句説回味歐陽脩云甘¶
苦不相入初爭久方知極快健也¶
蘇子由云東坡居士謫居儋耳寘家羅浮之下獨與幼¶
子過負檐渡海葺茅竹而居之日㗖藷芋而華屋玉食¶