西聖夀僧舍閉門索然無以終日欲借書於居人而民¶
家無蓄書者獨西鄰黄氏世為儒粗有簡冊乃得樂天¶
文集閱之樂天少年知讀佛書習禪定既涉世履憂患¶
胸中了然照諸幻之空故其還朝為從官小不合即捨¶
去分司東洛優㳺終老葢唐世士大夫達者如白樂天¶
寡矣予方流轉風浪未知所止息觀其遺文中甚愧之¶
然樂天處世不幸在牛李黨中觀其平生端而不倚非¶
有所附麗者也盖勢有所至而不能已耳㑹昌之初李¶