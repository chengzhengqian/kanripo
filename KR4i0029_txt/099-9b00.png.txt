之而不與之通道士日貨藥於市所得錢隨多少沽酒¶
飲之惟唱感庭秋一詞其意感蜀之將亡如秋庭之衰¶
落然人未之曉但呼為感庭秋道士凡半年人亦不知¶
其異一夕大醉歸夜將䦨尚聞唱聲愈髙有訝之者隔¶
户窺之見燈燭綵繡筵具器皿羅列甚盛狂道士左右¶
二青童應侍時斟酒而唱窺者具以白先生先生乃欵¶
其户曰光庭識量膚淺不意上仙降鑒深為罪戾然不¶
揆愚昧而匍匐門下冀一拜光靈以消塵障道士曰何¶