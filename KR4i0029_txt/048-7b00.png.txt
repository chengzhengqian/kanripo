自横公取視慌惚之勢曰我猶不識鬼寧識之乎持以¶
獻之香火未收天水相照如兩鏡對展南風徐來帆一¶
餉而濟予謂觀江神必元祐遷客之鬼不然何嗜之深¶
耶¶
東坡云魯直作漁父詞云新婦磯頭眉黛愁女兒浦口¶
眼波秋驚魚錯認月沈鈎青蒻笠前無限事緑蓑衣底¶
一時休斜風細雨轉船頭其詞清新婉麗聞其得意自¶
言以水光山色替却玉肌花貌此乃真得漁父家風也¶