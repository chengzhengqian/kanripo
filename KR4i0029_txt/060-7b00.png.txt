西清詩話云朝奉郎中丘舜諸女皆能文詞每兄弟内¶
集必聨詠為樂其仲嘗作寄夫詩云簾裏孤燈覺曉遲¶
獨眠留得宿粧眉珊瑚枕上驚殘夢認得蕭郎馬過時¶
苕溪漁隱曰近時婦人能文詞如李易安頗多佳句小¶
詞云昨夜雨踈風驟濃睡不消殘酒試問捲簾人却道¶
海棠依舊知否知否應是緑肥紅瘦緑肥紅瘦此語甚¶
新又九日詞云簾捲西風人似黄花痩此語亦婦人所¶
難到也易安再適張汝舟未幾反目有啓事與綦處厚¶