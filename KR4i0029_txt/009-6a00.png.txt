呂氏童䝉訓云陸士衡文賦云立片言以居要乃一篇¶
之警策此要論也文章無警策則不足以傳世葢不能¶
竦動世人如老杜及唐人諸詩無不如此但晉宋間人¶
專致力於此故失於綺靡而無高古氣味老杜詩云語¶
不驚人死不休所謂驚人語即警䇿也¶
洪駒父詩話云世所行注老杜詩云是王原叔或云鄧¶
慎思所注甚多疎畧非王鄧書也其甚紕繆者佛經稱¶
善巧方便僧璨恵可二祖師名故詩曰何階子方便又¶