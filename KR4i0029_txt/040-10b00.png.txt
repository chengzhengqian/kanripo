後山詩話云東坡居惠廣守月餽酒六壺吏嘗跌而亡¶
之坡以詩謝曰不謂青州六從事翻成烏有一先生¶
夷堅志云燕邸萊州洋川公家裝褫古今畫為十冊東¶
坡過之因為書籖仍題其後云髙堂素壁無舒巻之勞¶
明窓浄几有坐卧之安又題王靄畫如來出山相云頭¶
鬅鬙耳卓朔適從何處來碧色眼有角明星未出萬象¶
閒外道天魔猶奏樂錯不錯安得無上菩提成等正覺¶
山谷詩云蕭寺吟雙竹秋醪薦二螯破塵歸騎速横日¶