美寧肯取同時之人詩句以為已用豈不為當時流輩¶
之所譏誚乎無已遽以為説何不知子美之甚邪¶
蔡寛夫詩話云唐自景雲以前詩人猶習齊梁之氣不¶
除故態率以纎巧為工開元後格律一變遂超然越度¶
前古當時雖李杜獨據闗鍵然一時輩流亦非太和元¶
和間諸人可跂望如王摩詰世固知之矣獨賈至未見¶
深稱者余嘗觀其五言如極浦三春草高樓萬里心楚¶
山晴靄碧湘水暮流深忽與朝中舊同為澤畔吟停盃¶