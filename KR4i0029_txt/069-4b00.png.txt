騎蹇驢旋呵凍手暖髯鬚洛陽無限丹青手還有工夫¶
畵我無子美决不肯自作兼集中亦無之必好事者為¶
之也李太白戲子美詩飯顆山頭逢杜甫頭戴笠子日¶
卓午借問别來太痩生只為從前作詩苦李翰林集亦¶
無此詩疑後人所作也¶
東臯雜録云杜詩闌風伏雨秋紛紛伏乃仗字之誤闌¶
珊之風冗仗之雨也苕溪漁隱曰世説王忱求簟于王¶
恭恭曰丈人不悉恭恭作人無長物則冗仗用此長字¶