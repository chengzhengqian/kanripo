藝苑雌黄云張文潛明道雜誌云讀書有義未通而輒¶
改字最學者大病也杜詩黄精無苗後人所改也舊乃¶
黄獨讀者不知其義因改為精其實黄獨是一物也本¶
處謂之土芋根惟一顆而色黄故名黄獨饑歲土人掘¶
以充糧食故老杜云耳僧惠洪則曰黄獨芋魁之小者¶
俗人易曰黄精子美流離亦未至作道人劍客食黄精¶
也此語殊謬惠洪徒見黄獨一名土芋遂謂芋魁之小¶
者殊不知與芋魁懸别觀子美詩有三春濕黄精一食¶