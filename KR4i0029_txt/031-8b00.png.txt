用事如此可貴也苕溪漁隠曰余閲宛陵集聖俞此雪¶
詩即非和歐公韻乃是倡首此詩聖俞自注云聞永叔¶
謂子華曰明日聖俞若無詩修輸一盃酒歐公集中亦¶
有和聖俞春雪詩皆在禮部時唱和以此可見矣王直¶
方不切審細遂妄有韻惡而能用事之語葢其詩話中¶
似此者甚衆吾故辨證之¶
隠居詩話云馬遵謫守宣州及其去也郡僚軍民爭欲¶
駐留至以鐵鎖絶江遵於餞筵倚醉令官妓剝榧實而¶