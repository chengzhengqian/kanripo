漫叟詩話云謝舉㢘字民師余建中靖國中與同寓興¶
國寺詩律尤古甞記其有西捷口號云聖明陛下如先¶
帝闢國謀臣似召公不遣毛嬙嬪漠北只將魏尚守雲¶
中百年境土逡巡復萬里窠巢指顧空今日版圖非昔¶
日玉闗西有嶺名䓗章端明西捷乞致仕云虎頭壯士¶
雪髭鬚欲滅西𦍑啓懋圗先遣檻車傳妺勒却分禆將¶
定天都莫年投筆真男子得意歸田亦丈夫飽食自慚¶
還自責一毫曾有報君無¶