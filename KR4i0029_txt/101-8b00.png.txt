王平甫云熙寧間奉詔定蜀楚秦氏三家所獻書得一¶
弊紙所書花蕋夫人詩共三十二首乃夫人親筆而辭¶
甚奇與王建宫詞無異自唐至今誦者不絶口而此獨¶
遺棄不見取前受詔定三家書者又斥去之甚可惜也¶
謹令繕冩入三舘而歸口誦數篇于丞相安石明日中¶
書語及之而王珪馮京願傳其本於是盛行于世夫人¶
偽蜀孟昶侍人事具國史苕溪漁隠曰余閱此詞如龍¶
池九曲逺相通楊柳絲牽兩岸風長似江南好風景畫¶