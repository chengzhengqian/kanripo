以為詩之過是失詩之㫖非詩之過也¶
山谷云嘗作得兩句云清鑑風流歸賀八飛揚跋扈付¶
朱三未知可贈誰遂不能成章又嘗嘲一浴濁者人云¶
濁氣撲不破清風倒射回東坡言無以復加¶
類苑云魯直善用事若正爾填塞故實舊謂之㸃鬼簿¶
今謂之堆垜死屍如詠猩猩毛筆詩云平生幾兩屐身¶
後五車書又云管城子無食肉相孔方兄有絶交書精¶
妙隠密不可加矣當以此語反三隅也¶