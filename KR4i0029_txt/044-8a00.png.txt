意亦是譏朝廷新法不便終用光改變此法也又言光¶
却瘖黙不言意望光依前上言攻擊新法也¶
曽鞏通判越州臨行館閣同舍舊例餞送衆人分韻探¶
得燕字韻作詩送之云醉翁門下士雜遝難為賢曽子¶
獨超軼孤芳陋羣妍昔從南方來與翁兩聯翩翁今自¶
憔悴子去亦宜然賈誼窮適楚樂生老思燕那因江膾¶
美遽厭天庖羶但苦世論隘聒耳如蜩蟬安得萬頃池¶
養此横海鱣此詩云但苦世論隘聒耳如蜩蟬以譏近¶