東臯雜録云荆公在鍾山興國寺見一尼入寺使蔡天¶
啓集句嘲之云不住薫爐換好香為他人作嫁衣裳因¶
過竹院逢僧話始覺空門氣味長又集句咏百行池魚¶
云門前流水清粼粼赤鯉騰出如有神君欲釣魚湏遠¶
去慎勿近前丞相嗔¶
許彦周詩話云鍾山有一詩云當年睥睨此山阿欲戀¶
紅樓貯綺羅今日重來無一字却騎羸馬下坡陀此王¶
雱詩雱訐直不為荆公所喜然此詩實可傳也¶