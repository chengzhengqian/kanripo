黄昏決非桃李詩皮日休白蓮詩無情有恨何人見月¶
冷風清欲墮時決非紅蓮詩此乃冩物之功若石曼卿¶
紅梅詩認桃無綠葉辨杏有青枝此最陋語葢村學中¶
體也¶
苕溪漁隠曰裴璘詠白牡丹詩云長安豪貴惜春殘爭¶
賞先開紫牡丹别有玉杯承露冷無人起就月中看時¶
稱絶唱以余觀之語句凡近不若胡武平詠白牡丹詩¶
云璧堂月冷難成寐翠幄風多不奈寒其語意清勝過¶