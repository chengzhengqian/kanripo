少年嘗在於晚景若少年富貴者非曰無之蓋亦鮮矣¶
人至晩景得富貴未免置第宅售妓妾以償其平生所¶
不足者如樂天詩云多少朱門鎖空宅主人到老不曽¶
歸司空曙詩云黄金用盡教歌舞㽞與他人樂少年讀¶
此二詩使人悽然誠不必為此也¶
東坡云樂天為王涯所讒謫江州司馬甘露之禍樂天¶
在洛適游香山寺有詩云當君白首同歸日是我青山¶
獨往時不知者以樂天為幸之樂天豈幸人之禍也哉¶