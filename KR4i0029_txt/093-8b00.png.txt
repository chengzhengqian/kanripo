其書之工也然其為人倜儻本不求工而能工如此如¶
没人之操舟無意於濟否是以覆却萬變而舉止自若¶
其近於道者邪張長史草書頽然天放畧有㸃畫處而¶
意態自足號稱神逸此其褒之也又其詩云顛張醉素¶
兩秃翁追逐世好稱書工何曾夢見王與鍾妄自粉飾¶
欺盲聾有如市娼抹青紅妖歌嫚舞眩兒童此其貶之¶
也至於涪翁則云張長史書郎官㕔壁記楷法妙天下¶
故草聖度越諸家無轍迹可尋懷素見顔尚書道張長史¶