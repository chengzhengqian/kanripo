帝魂聲聲哀苦鳴不息羽毛憔悴似人髠飛走樹間逐¶
蟲蟻豈意往日天子尊念此死生變化非常理中心惻¶
愴不能言此鮑明逺詩也與子美杜䳌行語意極相類¶
或云子美此詩為明皇作理宜當然韓退之三星行亦¶
與古詩南箕北有斗牽牛不負軛良無盤石固虚名復¶
何益之意頗近大抵古今興比所在適有感發者不必¶
盡相迴避要各有所主耳此亦説詩者不以辭害意之¶
義也¶