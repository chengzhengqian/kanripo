坡送子敦奉使河朔詩云我友顧子敦軀膽多雄偉便¶
便十圍腹不但貯書史又云磨刀向猪羊釃酒㑹鄰里¶
至於云平生批勑手亦皆用屠家語也子敦讀之頗不¶
樂東坡遂和前篇末句云善保千金軀前言戯之耳錢¶
穆父眉宇秀整東坡云穆四莫亂呼他名字是時穆父¶
已有九子東坡遂以九子母丈夫呼之有詩云九子羨¶
君門户壯八州憐我往來頻苕溪漁隱曰東坡送子敦¶
詩有㑹當勒燕然廊廟登劒履之句山谷和云西連魏¶