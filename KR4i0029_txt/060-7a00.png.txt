公家能詩者最衆張奎妻長安縣君荆公之妹也佳句¶
為最草草杯盤供笑語昏昏燈火話平生吳安特妻蓬¶
萊縣君荆公之女也有句云西風不入小窻紗秋意應¶
憐我憶家極目江山千萬恨依前和淚看黄花劉天保¶
妻平甫女也句有不縁燕子穿簾幕春去春來可得知¶
荆公妻吳國夫人亦能文嘗有小詞約諸親遊西池有¶
待得明年重把酒携手那知無雨又無風皆脱洒可喜¶
之句也¶