王直方詩話云楊蟠字公濟甞為蓴菜詩云休說江東¶
春日寒到來且覓鑑湖舡鶴生嫩頂浮新紫龍脫香髯¶
帶舊涎玉割鱸魚迎刃滑香炊稻飯落匙圎歸期不待¶
秋風起漉酒調羮任我年時人以為讀其詩不必食蓴¶
羮然後知其味也¶
後山詩話云楊蟠金山詩云天末樓臺橫北固夜深燈¶
火見楊州王平甫云莊宅牙人語也解量四至吳僧錢¶
塘白塔院詩曰到江吳地盡隔岸越山多余謂分界堠¶