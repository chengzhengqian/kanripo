雲者隨予南遷因讀樂天集戲作此詩朝雲姓王氏錢¶
塘人嘗有子曰幹兒未朞而夭詩云不似楊枝别樂天¶
恰如通徳伴伶元阿奴絡秀不同老天女維摩總解禪¶
經卷藥爐新活計舞衫歌扇舊因緣丹成逐我三山去¶
不作巫陽雲雨仙苕溪漁隱曰詩意佳絶善於為戲略¶
去洞房之氣味翻為道人之家風非若樂天所云櫻桃¶
樊素口楊柳小蠻腰但自咤其佳麗塵俗哉¶
藝苑雌黄云朝雲者東坡侍妾也嘗令就秦少游乞詞¶