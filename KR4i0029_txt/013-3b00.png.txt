人用意深逺不失古風惟此為然不但語之工也¶
蔡寛夫詩話云江湖多白鳥天地有青蠅人遂以白鳥¶
為鷺而禮記月令羣鳥養羞鄭氏乃引夏小正丹鳥白¶
鳥之說謂白鳥為蚊蚋則知以對青蠅意亦深矣不然¶
江湖多白鷺有何說邪¶
山谷云好作竒語自是文章一病但當以理為主理得¶
而辭順文章自然出羣拔萃觀子美到䕫州後詩退之¶
自潮州還朝後文皆不煩繩削而自合矣¶