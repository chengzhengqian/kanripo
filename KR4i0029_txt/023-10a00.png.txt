嘗病其半夜非打鐘時盖未嘗至吳中今吳中寺實夜¶
半打鐘繼詩三十餘篇余家有之往往多佳句¶
詩眼云歐公以夜半鐘聲到客船為語病南史載齊武¶
帝景陽樓有三更五更鐘丘仲孚讀書以中宵鐘為限¶
阮景仲為吳興守禁半夜鐘至唐詩人如于鵠白樂天¶
温庭筠尤多言之今佛宫一夜鳴鈴俗謂之定夜鐘不¶
知唐人所謂半夜鐘者景陽三更鐘邪今之定夜鐘邪¶
然於義皆無害文忠偶不考耳¶