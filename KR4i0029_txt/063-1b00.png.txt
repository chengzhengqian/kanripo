日詩熟精文選理葢為是也¶
復齋漫録云峽州記行者歌曰巴東三峽猿鳴悲猿啼¶
三聲淚沾衣故古樂府有巫峽長猿鳴三聲淚沾衣陳¶
蕭詮夜猿啼詩别有三聲淚沾裳竟不窮杜子美詩聽¶
猿實下三聲淚苕溪漁隱曰古樂府梁簡文巴東三峽¶
歌云巴東三峽巫峽長猿鳴三聲淚沾裳魯直竹枝詞¶
注引此兩句為證復齋所記峽州行者歌乃異韻而同¶
詞必誤也¶