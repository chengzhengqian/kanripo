退失此則繆矣余按倦游雜錄載唐介為臺官廷疏宰¶
相之失仁廟怒謫英州别駕朝中士大夫以詩送行者¶
頗衆獨李師中待制一篇為人傳誦詩曰孤忠自許衆¶
不與獨立敢言人所難去國一身輕似葉高名千古重¶
於山並游英俊顔何厚未死姦諛骨已寒天為吾君扶¶
社稷肯教夫子不生還此正所謂進退韻格也按韻略¶
難字第二十五山字第二十七寒字又在二十五而還¶
字又在二十七一進一退誠合體格豈率爾而為之哉¶