師厚來過二王方年少吹洞簫飲酒杏花下作詩云杏¶
花飛簾散餘春明月入戸尋幽人褰衣步月踏花影炯¶
如流水涵青蘋花間置酒清香發爭挽長條落香雪山¶
城酒薄不堪飲勸君且吸盃中月洞簫聲斷月明中惟¶
憂月落酒盃空明朝巻地春風惡但見緑葉棲殘紅明¶
年予謫黄州對月獨飲嘗有詩云去年花落在徐州對¶
月酣歌美清夜今年黄州見花發小院閉門風露下蓋¶
憶與二王飲時也張師厚久已死今年子立復為古人¶