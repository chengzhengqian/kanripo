也天資既高又輔以篤學其獨步當世宜哉近世論君¶
謨書者頗有異論故特為明之山谷云蔡君謨行書簡¶
札甚秀麗可愛至于作草自云得蘇才翁屋漏法令人¶
不解又云頃年觀廟堂碑摹本竊怪虞永興名浮于實¶
及見舊刻方知永興得智永筆法為多又知蔡君謨真¶
行簡札能入永興之室也邇來士大夫惟荆公書有古¶
人氣質而不端正然筆間甚逸士大夫學荆公書但為¶
横風疾雨之勢至于不著繩尺而有魏晉間風氣不復¶