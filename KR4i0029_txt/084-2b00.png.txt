謂之淫祀以見其直氣不可回如此感其言有味故為¶
録之¶
六一居士傳云居士初謫滁州自號醉翁既老而衰且¶
病將退休於潁水之上則又更號六一居士客有問曰¶
六一何謂也居士曰吾家藏書一萬巻集録三代以來¶
金石遺文一千巻有琴一張有棋一局而常置酒一壺¶
客曰是為五一爾奈何居士曰以吾一翁老於此五物¶
之間是豈不為六一乎客曰子欲逃名者乎而屡易其¶