逸四絶今録三絶云滿城風雨近重陽無奈黄花惱意¶
香雪浪翻天迷赤壁令人西望憶潘郎滿城風雨近重¶
陽不見修文地下郎想得武昌門外栁垂垂老葉半青¶
黄滿城風雨近重陽安得斯人共一觴欲問小馮今健¶
否雲中孤雁不成行¶
苕溪漁隱曰寒食詩古人多用餳字九日詩未有用餻¶
字者惟崔徳符和吕居仁九日詩云老頭未易着清香¶
折取蕭蕭滿把黄歸去乞錢煩里社買餻沽酒作重陽¶