衆緑結夏帷老紅駐春粧之句也故山谷次韻亦云張¶
侯筆端世三秀麗齋房掃花坐晚吹妙語益難忘苕溪¶
漁隠曰文潛此詩首句云朝衫衝曉塵歸帽障夕陽日¶
月馬上過詩書篋中藏造語極工後又有一詩云歸㡌¶
見新月撲衫暮塵紅似不及前兩句也¶
苕溪漁隱曰東坡云茶筍盡禪味松杉真法音山谷云¶
魚游悟世網鳥語入禪味文潛云鳥語演實相飯香悟¶
真空此三聨語意相類然山谷一聨最為優¶