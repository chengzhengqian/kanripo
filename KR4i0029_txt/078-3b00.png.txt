夷白堂小集云錢起考功詩世所藏本皆不同宋次道¶
舊有五巻王仲至續為八巻號為最完然如牛羊下山¶
小煙火隔雲深鳥道掛踈雨人家殘夕陽窮通戀明主¶
耕桑亦近郊長樂鐘聲花外盡龍池栁色雨中深此等¶
句皆當時相傳為警絶而八巻無之知其所遺多矣¶
東臯雜錄云江南自初春至初夏有二十四風信梅花¶
風最先楝花風最後唐人詩有棟花開後風光好梅子¶
黄時雨意濃晏元獻有二十四番花信風之句苕溪漁¶