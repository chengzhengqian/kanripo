湖從學者人人諱道是門生盛傳士林及後詔公配享¶
神廟贈官賜諡俾學者復治新經用字解昔之學者稍¶
稍復稱公門人有無名子改芸叟詩卒章云人人却道¶
是門生¶
張文潜云余自金陵月堂謁蔣帝祠初出北門始辨色¶
行平野中時暮春人家桃李未謝西望城壁壕水或絶¶
或流多鵁鶄白鷺迤邐近山風物夭秀如行錦繡圖畫¶
中舊讀荆公詩多稱蔣山景物信不誣也¶