唐子西語録云六經之後便有司馬遷三百五篇之後¶
便有杜子美六經不可學亦不須學故作文當學司馬¶
遷作詩當學杜子美二書亦須常讀所謂不可一日無¶
此君也¶
苕溪漁隠曰近時學詩者率宗江西然殊不知江西本¶
亦學少陵者也故陳無已曰豫章之學博矣而得法於¶
少陵故其詩近之今少陵之詩後生少年不復過目抑¶
亦失江西之意乎江西平日語學者為詩㫖趣亦獨宗¶