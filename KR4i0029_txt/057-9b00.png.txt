洪駒父詩話云王荆公書一絶句於壁間云竹裏編茅¶
倚石根竹莖疎處見前村閒眠盡日無人到自有清風¶
為掃門葢詩僧顯忠詩也¶
雪浪齋日記云髙子勉喜吳僧聞復詩枇杷花發天欲¶
雪黄雀不飛枝上寒以謂冬閒難得花余舉示子和子¶
和曰黄雀不飛枝上寒佳句也¶
西清詩話云近時詩僧祖可被惡疾人號癩可善權老¶
亦能詩人物清癯人目為痩權可得之雄爽權得之清¶