斯文見託若其壯年所作豈得序稱白頭嵇阮與野老¶
何知哉又其銘云日居月諸丘壠荆杞列樹拱矣豐碑¶
缺然則其立碑葢在葬後六年非甫年二十四當開元¶
二十三年皇父葬時所作也葢董君不考立碑年但考¶
其葬年故誤爾董君新序稱永泰元年嚴武移山南崔¶
旰亂甫避秦川定後還成都即浮江東欲適吳楚按武¶
卒於成都故有哭嚴僕射詩則武未嘗移鎮山南也又¶
有將適吳楚留别章使君當在武未再尹成都之前非¶