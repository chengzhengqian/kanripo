題浯溪頌云次山有文章可惋只在碎亦善評文者若¶
白居易殊不善評詩其稱徐凝瀑布詩云千古長如白¶
練飛一條界破青山色又稱劉禹錫雪裏髙山頭白早¶
海中仙果子生遲沉舟側畔千帆過病樹前頭萬木春¶
此皆常語也禹錫自有可稱之句甚多顧不能知之耳¶
雪浪齋日記云荆公喜唐人楓林社日鼓茅屋午時鷄¶
書扵劉楚公第或以為此即儲光羲詩苕溪漁隱曰此¶
一聨乃夣得秋日送客至潜水驛詩非儲光羲也¶