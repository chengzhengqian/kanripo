書肆亦刻子瞻詩數十篇謂之大蘇集子瞻名重當代¶
外至夷蠻亦愛服如此芸叟題其後曰誰傳佳句到幽¶
都逢著行人問大蘇此二句與子由之詩全相類疑好¶
事者改之也¶
冷齋夜話云蘇子由謫髙安時雲菴居洞山時時相過¶
有聰禪師者亦蜀人居聖壽寺一夕雲菴夢同子由出¶
迓五祖戒禪師既覺私怪之以語聰聰曰吾亦夢同迎¶
戒禪師子由撫掌大笑曰世間夢乃有同者異哉俄東¶