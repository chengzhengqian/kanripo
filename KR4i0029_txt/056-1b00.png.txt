堪笑清凉多少衆前三三與後三三¶
　　逺法師¶
山谷云逺法師居廬山下持律精苦過中不受蜜湯而¶
作詩換酒飲陶彭澤送客無貴賤不過虎溪而與陸道¶
士行過虎溪數百步大笑而别故禪月作詩云愛陶長¶
官醉兀兀送陸道士行遲遲買酒過溪皆破戒斯何人¶
斯師如斯故效之留陶淵明把酒椀送陸修静過虎溪¶
胷次九流情似鏡人間萬事醉如泥¶