瑶溪集云子美敎其子曰熟兹文選理文選之尚不愛¶
竒乎今人不為詩則已茍為詩則文選不可不熟也文¶
選是文章祖宗自兩漢而下至魏晉宋齊精者斯採萃¶
而成編則為文章者焉得不尚文選也唐時文弊尚文¶
選太甚李衛公徳裕云家不蓄文選此葢有激而説也¶
老杜於詩學世以謂前無古人後無來者然觀其詩大¶
率宗法文選摭其華髓旁羅曲探咀嚼為我語至老杜¶
體格無所不備斯周詩以來老杜所以為獨步也¶