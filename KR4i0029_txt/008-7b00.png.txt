甚好只是剩一字貞白揚袂而去休公曰此公思敏取¶
筆書中字掌中逡巡貞白回忻然曰已得一字云此中¶
涵帝澤休公將掌中字示之二説不同未知孰是¶
呂氏童䝉訓云老杜云新詩改罷自長吟文字頻改工¶
夫自出近世歐公作文先貼于壁時加竄定有終篇不¶
留一字者魯直長年多改定前作此可見大畧如宗室¶
挽詩云天網恢中夏賓筵禁列侯後乃改云属舉左官¶
律不通宗室侯此工夫自不同矣¶