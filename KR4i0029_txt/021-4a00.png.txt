蔡寛夫詩話云詩人用事有乘語意到處輙從其方言¶
為之者亦自一體但不可為常耳吳人以作為佐音淮¶
楚之間以十為忱音不通四方然退之非閣復非橋可¶
居兼可過君欲問方橋方橋如此作樂天緑浪東西南¶
北水紅欄三百九十橋乃皆用二音不知當時所呼通¶
爾或是姑為戲也呼兒為囝(音蹇/)父為郎罷此閩人語¶
也顧况作補亡訓傳十三章其哀閩之詞曰囝别郎罷¶
心摧血况善諧謔故特取其方言為戲至今觀者為之¶