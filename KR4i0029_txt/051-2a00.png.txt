皆相類也然無已初出此一聨大為當時諸公所稱賞¶
王直方詩話云邢惇夫以詩寄無已無巳和云漢廷用¶
少公何在不使羣飛接羽翰今代貴人湏白髮掛冠髙¶
處未宜彈盖元祐之初多用老成故也又除官一篇云¶
扶老趨嚴詔徐行及聖時端能幾字正敢恨十年遲肯¶
復金根繆寧辭乳媪譏向來憂畏斷不盡鹿門期或云¶
才得一正字亦未須云趨嚴詔後作謝啓復云名雖文¶
字之選實為將相之儲又云頭童齒豁敢辭乳媪之譏¶