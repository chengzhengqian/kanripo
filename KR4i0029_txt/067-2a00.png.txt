嵗林鴉櫪馬鬭喧譁正用杜詩則知今本作阿戎者誤¶
余又攷之子美有送蜀州柏二别駕將中丞命赴江陵¶
起居衛尚書太夫人因示從弟行軍司馬位云與報惠¶
連詩不惜知吾斑鬢已如銀則位恐所謂阿咸也¶
復齋漫録云子美詩何年顧虎頭滿壁畵瀛洲瀛字乃¶
滄字故王介甫云畵史雖非顧虎頭還能滿壁畵滄洲¶
葢子美有山水障歌云聞君掃却赤縣圖乗興遣畵滄¶
洲趣吳郡朱景𤣥畫斷云楊契丹隋唐間人官至上儀¶