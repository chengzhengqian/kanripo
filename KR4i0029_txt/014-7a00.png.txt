邉自號變體此尤可怪者也¶
苕溪漁隱曰余纂集叢話葢以子美之詩為宗凡諸公¶
之說悉以採摭仍存標目各誌所出今更拾遺類次為¶
一以便觀覽焉江畔獨歩尋花絶句云黄四娘家花滿¶
蹊千朶萬朶壓枝低齊魯大臣二人而史失其名黄四¶
娘者獨何人哉因託此詩以得不朽世間幸不幸類如¶
此論畫云更覺良工心獨苦用意之妙有舉世人莫知¶
之者此其所以獨苦也何十一覔榿木栽云飽聞榿木¶