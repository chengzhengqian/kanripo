呂氏童䝉訓云前人文章各自一種句法如老杜今君¶
起柂春江流予亦江邊具小舟同心不減骨肉親每語¶
見許文章伯如此之類老杜句法也東坡秋水今幾竿¶
之類自是東坡句法魯直夏扇日在揺行樂亦云聊此¶
魯直句法也學者若能遍考前作自然度越流輩¶
漫叟詩話云桃花細逐楊花落黄鳥時兼白鳥飛李商¶
老云常見徐師川説一士大夫家有老杜墨迹其初云¶
桃花欲共楊花語自以淡墨改三字乃知古人字不厭¶