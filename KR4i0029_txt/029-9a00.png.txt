以為主司惟酬唱不暇詳考且言以五星自比而待我¶
曹為蠶蟻因造為醜語自是禮闈不復作詩終元豐末¶
幾三十年元祐初雖稍稍為之要不如前日之盛然是¶
牓得蘇子瞻為第二人子由與曽子固皆在選中亦不¶
可謂不得人矣¶
西清詩話云世傳歐公掌貢闈舉子問堯舜是幾種事¶
公曰疑事不用使此乃南唐湯恱楊鸞問荅見鄭文寶¶
江表誌非歐公之言也¶