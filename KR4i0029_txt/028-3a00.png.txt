王直方詩話云蘇黄門送潞公詩云遍閲後生真有道¶
欲談前事恐無人葢潞公官爵年徳難為形容非此兩¶
句不能見也¶
石林詩話云賈文元曲水園在許昌城北有大竹三十¶
餘畝潩河貫其中以入西湖最為佳處初為本州民所¶
有潞公為守買得之潞公自許徙鎮北門而文元為代¶
一日挈家往游題詩壁間云畫舡載酒及芳辰丞相園¶
林潩水濵虎節麟符抛不得却將清景付閒人遂走使¶