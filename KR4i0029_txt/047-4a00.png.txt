疑老杜自我作古其詩體不一在人所喜取而用之如¶
東坡在嶺外游博羅香積寺同正輔遊白水山聞正輔¶
將至以詩迎之皆古詩而終篇對屬精切語意貫穿此¶
亦是老杜體如岳麓山道林二寺行追酬故髙蜀州人¶
日見寄入衡州奉贈李八丈判官晩登瀼上堂之類槩¶
可見矣¶
石林詩話云蜀人石翼黄魯直在黔中時游從最久嘗¶
言見魯直自矜詩一聯云人得交遊是風月天開圖畫¶