又指鹿事不在望夷宫中荆公此詩追配古人惜乎用¶
事失照管為可恨耳¶
唐子西語録云唐人有詩云山僧不解數甲子一葉落¶
知天下秋及觀元亮詩云雖無紀厯志四時自成嵗便¶
覺唐人費力如桃源記言尚不知有漢無論魏晉可見¶
造語之簡妙葢晉人工造語而元亮其尤也¶
山谷云東坡在潁州時因歐陽叔弼讀元載傳歎淵明¶
之絶識遂作詩云淵明求縣令本縁食不足束帶向督¶