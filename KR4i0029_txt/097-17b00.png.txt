為身後計父至成都輸納畢訪牙儈見一女甚端麗詰¶
其家世不對窺見以布總髮怪問之悲泣曰父本都下¶
人為雅州掾官卒扶䕶至此不能歸鬻妾欲辦裝耳父¶
惻然擕金往見其母以助其行又為幹行計同上道路¶
中謹事掾妻如部曲至都下僦居菆殯畢方辭歸妻迎¶
問買妾狀具以寔告未幾妻有孕一夕夢有數人披衲¶
襖輿一金紫人留堂中及旦邦羙生後堂犬亦生九子¶
故小字十狗後登進士第一官至吏部尚書¶