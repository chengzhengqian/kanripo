是玉盌又引無巳詩為證尤無謂也¶
藝苑雌黄云荆楚嵗時記曰七月七日世謂織女牽牛¶
聚㑹之日晉傅𤣥擬天問云七月七日織女牽牛㑹天¶
河此則其事杜公瞻注云此出於流俗小説尋之經史¶
未有典據詩云皖彼牽牛不以服箱跂彼織女終日七¶
襄説者以為二星有名無實即古詩所云織女無機杼¶
牽牛不負軛豈復能為夫婦嵗一聚㑹乎史記天官書¶
云牽牛爲犠牲其北河鼓河鼓大星上將左右左右將¶