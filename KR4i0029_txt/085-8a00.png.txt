千數百紙二蘇文章豪健痛快如此潘陸不足吞也¶
復齋漫録云田家汩汩水流渾一樹髙花明逺村雲意¶
不知殘照好却將㣲雨送黄昏鄭毅夫詩也春隂垂野¶
草青青時有幽花一樹明晩泊孤舟古祠下滿川風雨¶
看潮生蘇子美詩也第二句相類然皆清絶可愛¶
　　石曼卿¶
六一居士詩話云曼卿自少以詩酒豪放自得其氣貌¶
偉然詩格竒峭又工於草書筆畫遒勁體兼顔栁為世¶