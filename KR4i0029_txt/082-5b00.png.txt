浮動月黄昏之句古今詩人尚不曽道得到苐恐未易¶
壓倒耳後人不細味太虚詩遂謂誠然過矣¶
復齋漫録云漢臯詩話謂杜詩東閣官梅動詩興還如¶
何遜在揚州今本傳不見揚州事遜早梅詩云兎園標物¶
序驚時最是梅啣霜當路發映雪擬寒開枝横却月觀¶
花遶凌風臺朝洒長門泣夕駐臨卬杯應知早飄落故¶
逐上春來此詩見初學記杜詩所用非為此也三輔決¶
録云遜在揚州見官梅亂發賦四言詩人争傳寫故東¶