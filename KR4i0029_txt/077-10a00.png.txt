休之句葢謂此也系有詩集散逸不多如流水閑過院¶
春風與閉門上簾宜晩景卧簟覺新秋礙冠門栁長驚¶
夢院鶯啼逰魚牽荇没戲鳥踏花摧皆閑逺有味系天¶
寶末客泉州南安有九日山大松百餘章俗傳東晉時¶
所植系結廬其上以大石為研注老子積歲不出姜公¶
輔為宰相以直言黜泉州别駕見系輒窮日不能去築¶
室與相近遂忘流落之意公輔卒妻子在逺系為𦵏山¶
下其好賢尚義為何如哉¶