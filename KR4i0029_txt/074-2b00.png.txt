文饒用事樂天適已七十遂致仕不三年而沒嗟夫文¶
饒尚不能置一樂天於分司中邪然樂天每間吟衰病¶
發於詠嘆輒以公卿投荒僇死不獲其終者自解余亦¶
不鄙之至其聞文饒謫朱崖三絶句刻核尤甚樂天雖¶
陋葢不至此也且樂天死於㑹昌之初而文饒之竄在¶
㑹昌末年此决非樂天之詩豈樂天之徒淺陋不學者¶
附益之邪樂天之賢當為辨之苕溪漁隠曰余以元和¶
錄考之居易年長於徳裕視徳裕為晚進方徳裕任浙¶