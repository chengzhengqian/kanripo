明矣東坡詩乃以永元茘枝來交州天寳嵗貢取之涪¶
張君房脞説以為忠州何邪當有辨其是非者¶
苕溪漁隱曰余觀蔡君謨茘枝譜云東京交趾七郡貢¶
生茘枝十里一置五里一堠晝夜奔騰有毒虫猛獸之¶
害臨武長唐𦍑上書言狀和帝詔大官省之唐天寳中¶
妃子尤愛嗜浩州嵗命驛致之時詩人多所稱咏此張¶
九齡賦之以托意又東坡茘枝嘆云十里一置飛塵灰¶
五里一堠兵火催顛坑仆谷相枕藉知是茘枝龍眼來¶