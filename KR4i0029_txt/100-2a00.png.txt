又歸國謠詞云江水碧江上何人吹玉笛扁舟逺送瀟¶
湘客蘆花千里霜月白傷行色明朝便是闗山隔見稱¶
於世元宗樂府辭云小樓吹徹玉笙寒延巳有風乍起¶
吹皺一池春水之句皆為警策元宗甞戲延巳曰吹皺¶
一池春水干卿何事延巳曰未如陛下小樓吹徹玉笙¶
寒元宗恱¶
苕溪漁隠曰古今詩話云江南成文幼為大理卿詞曲¶
妙絶嘗作謁金門云風乍起吹皺一池春水中主聞之¶