漫叟詩話云詩三百篇各有其㫖傳注之學多失其本¶
意而流俗狃習至不知處尚多若惟桑與梓必恭敬止¶
謂桑梓以人頼其用故養而成之莫肯凌踐則有恭敬¶
之道父子相與豈特如人之視桑梓今乃言父母之邦¶
者必稱桑梓非也¶
宋子京筆記云山東曰朝陽山西曰夕陽故詩曰度其¶
夕陽又曰梧桐生矣于彼朝陽指山之處耳後人便用¶
夕陽忽西流然古人亦誤用乆矣¶