飽禪學而妻栁頗悍忌季常畏之故東坡因詩戲之曰¶
龍丘居士亦可憐談空説有夜不眠忽聞河東獅子吼¶
拄杖落手心茫然¶
潘子真詩話云呉瑛徳仁襟情高逺遵路之子淑之孫¶
也未五十以虞部員外郎致仕歸隠蘄春元祐間朝廷¶
聞其高聘之不起稽山不是無賀老我自興盡回酒船¶
恨我不識元魯山恨君不識顔平原銅駞陌上㑹相見¶
拍手一笑三千年東坡為徳仁作也¶