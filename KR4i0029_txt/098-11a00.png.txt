脫有無之見何也得非進退兩忘猶存于胷中歟¶
苕溪漁隱曰余讀劉興朝悟道發真集其言曰余少治¶
儒術長登仕版葢未甞信佛也三十有二歳見東林長¶
老緫公與之語七日始生信焉即取其書讀之三年葢¶
恨其信之之晚也然循其理而體㑹則似悟還迷依其¶
法而行持則蹔静還擾既而閱傳燈録始知佛有法眼¶
妙心宻相付嘱而達摩西來單傳此事衆生悟者可以¶
見性而了心其後發明此事但覺境界非常取証道歌¶