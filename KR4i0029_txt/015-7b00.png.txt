隱居詩話云孟浩然入翰苑訪王維適明皇駕至浩然¶
倉黄伏匿維不敢隱而奏知明皇曰吾聞此人久矣召¶
使進所業浩然誦北闕休上書南山歸弊廬不才明主¶
棄多病故人踈明皇曰吾未嘗棄卿何誣之甚也因放¶
歸襄陽世傳如此而摭言諸書載之尤詳且浩然布衣¶
闌入宫禁又犯行在所而止扵放歸明皇寛假之亦至¶
矣烏在以一棄字而議罪乎¶
吕氏童䝉訓云浩然詩掛席幾千里名山都未逢泊舟¶