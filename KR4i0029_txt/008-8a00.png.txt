韓子蒼云東坡今集本蜜酒歌少兩句改數字蘇公下¶
筆竒偉尚竄定如此嘗語參寥曰如老杜言新詩改罷¶
自長吟者乃知此老用心甚苦後人不復見其剞劂但¶
稱其渾厚耳¶
王直方詩話云東坡作蝸牛詩云中弱不勝觸外堅聊¶
自郛升高不知疲竟作粘壁枯後改云腥涎不滿殻聊¶
足以自濡升高不知回竟作粘壁枯余以為改者勝¶
冷齋夜話云白樂天每作詩令一老嫗解之問曰解否¶