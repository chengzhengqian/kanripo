久之忽不知所在是日昭陵奏陵内前石馬皆汗流子¶
美詩所謂玉衣晨自舉鐵馬汗常趍葢記此事也李晟¶
平朱泚李義山作詩復引用之云天敎李令心如日可¶
待昭陵石馬來此雖一等用事然義山但知推美西平¶
不知於昭陵似不當耳乃知詩家使事難若子美所謂¶
不為事使者也¶
詩眼云古人律詩亦是一片文章語或似無倫次而意¶
若貫珠十二月一日詩云今朝臘月春意動雲安縣前¶