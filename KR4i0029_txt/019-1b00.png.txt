纎穠扵簡古寄至味扵淡泊非餘子所及也唐末司空¶
圗﨑嶇兵亂之間而得詩人髙雅猶有承平之遺風其¶
論詩曰梅止於酸塩止於醎飲食不可無塩梅而其美¶
常在於醎酸之外可以一唱而三歎也子厚詩在陶淵¶
明下韋蘇州上退之豪放竒險則過之而温麗靖深不¶
及也所貴於枯淡者謂外枯而中膏似淡而實美淵明¶
子厚之流是也若中邊皆枯亦何足道佛言譬如食蜜¶
中邊皆甜人食五味知其甘苦者皆是能分别其中邊¶