往謝城闕霜清東林鐘水白虎溪月天香生虛空天樂¶
鳴不歇宴坐寂不動大千入毫髮湛然冥真心曠刼斷¶
出沒又貫休山居詩自古浮華能幾幾逝波終日去滔¶
滔漢王廢苑生秋草吳主荒宫入夜濤滿屋黄金機不¶
息一頭白髮氣猶髙豈如知足金仙子霞外天香滿毳¶
袍予因思靜勝境中當有自然清氣名曰天香自然清¶
意名曰天樂予故以所聞虛響目為天簧亦取天籟之¶
義此葢唯變所適不可致語也¶