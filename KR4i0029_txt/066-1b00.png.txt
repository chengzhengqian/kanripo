忠孝者其詩豈可同日而語哉古今詩人衆矣而杜子¶
美為首豈非以其流落饑寒終身不用而一飯未嘗忘¶
君也歟¶
東臯雜録云有問荆公老杜詩何故妙絶古今公曰老¶
杜固嘗言之讀書破萬巻下筆如有神¶
苕溪漁隱曰職林云補闕拾遺武后垂拱中置二人以¶
掌供奉諷諫自開元後尤為清選左右補闕各二人供¶
奉各一人左右拾遺亦然左屬門下右屬中書故岑參¶