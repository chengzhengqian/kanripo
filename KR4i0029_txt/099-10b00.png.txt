安太守乃于郡之東山築室以居方外號為問政山房¶
問政之名或得于此苕溪漁隠曰問政山去新安郡城¶
十許里岩谷幽䆳今有琳宇在焉國初黄台留題詩云¶
千尋練帯新安水萬仞花屏問政山自少雲霞居物外¶
不多塵土到人間壺懸仙島吞舟罷椀浸星宫咒水閒¶
草暗碧壇思句曲松昏紫氣度函闗龜成錢甲毛猶緑¶
鶴化黳翎頂更丹阮洞神仙分藥去蔡家兄弟寄書還¶
笻枝健拄菖蒲節筍幘髙簮玳瑁斑新隠漸聞侵月窟¶