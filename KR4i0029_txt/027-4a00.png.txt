桐江詩話云陳舎人薦彦升有彭城八韻為人所稱多以燕子樓¶
為絶唱殊不知子房廟詩最為警絶詩云博浪沙中觸副車潜¶
遊東夏識真符風雲智略移秦鼎星斗功名啓漢圖商¶
老已來寧少海赤松還約訪僊都雍容進退全天道凛¶
凛髙風萬古無燕子樓詩併載于後識者自知其優劣¶
也詩云僕射新阡狐兎遊侍兒猶住水邊樓風清玉簟¶
慵欹枕月好珠簾懶上鈎寒夢覺來滄海闊新詩吟罷¶
紫蘭秋樂天才思如春雨斷送殘花一夕休燕子樓即¶