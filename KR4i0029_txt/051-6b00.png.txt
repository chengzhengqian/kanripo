王直方詩話云文潛人物魁偉故無已有詩云張侯便¶
然腹如鼓雷為饑聲酒為雨山谷有詩云六月火雲蒸¶
肉山皆戲語也¶
潘子真詩話云文潛次張逺韻有襄王坐上徽詞客子¶
建車前步水妃瞥過低鬟留盼處爭先凝笑獨來時東¶
邊日下終无雨闕上題詩合有碑腸斷吳王烟水國扁¶
舟何日逐鴟夷或問無雨有碑何等語也予荅以東邊¶
日出西邊雨道是無情却有情劉夢得竹枝歌也别後¶