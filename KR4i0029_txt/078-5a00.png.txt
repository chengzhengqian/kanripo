彥淵注引荆州記曰江夏郡西大江有黄鶴磯後人建¶
樓既俯磯上故不更别名耳苕溪漁隠曰崔顥題黃鶴¶
樓詩亦以為費褘昇仙之地承襲謬誤不復考正故其¶
詩云昔人已乘白雲去此地空餘黄鶴樓黄鶴一去不¶
復返白雲千載空悠悠東坡因李公擇求黃鶴樓詩以¶
舊記所聞於馮當世者與江夏辨疑全異故錄於後云¶
黃鶴樓前月滿川抱關老卒饑不眠夜聞三人笑語言¶
羽衣着屐嚮空山非鬼非人意其仙石扉三扣聲清圎¶