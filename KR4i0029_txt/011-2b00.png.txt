秦州至鳯凰臺發同谷縣至成都府合二十四首皆以¶
經行為先後無復差舛昔韓子蒼嘗論此詩筆力變化¶
當與太史公諸贊方駕學者宜常諷誦之¶
唐子西語録云秦中紀行詩如江間饒竒石未為極勝¶
到瞑色帯逺客則不可及也¶
苕溪漁隱曰余讀史傳及舊聞扵知識間得少陵詩事¶
甚多皆王原叔所不注者如冬狩行云自從獻寳朝河¶
宗穆天子傳天子西征至陽紆山河伯馮夷之所居是¶