庾子山賦云風吹雲夢凍合船官注船官官船也凡讀¶
人詩不可以臆見擅改字¶
王直方詩話云蠟梅山谷初見之作二絶一云金蓓鏁¶
春寒惱人香未展雖無桃李顔風味極不淺一云體薫¶
山麝臍色染薔薇露披拂不滿襟時有暗香度縁此蠟¶
梅盛於京師然交游間亦有不喜之者余嘗為作解嘲¶
云紛紛紅紫雖無韻映帶園林正要渠誰遺一枝香最¶
勝故應有客問何如苕溪漁隱曰東坡亦有蠟梅詩云¶