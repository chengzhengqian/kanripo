復齋漫録云山谷次韻子瞻和子由觀韓幹馬因論伯¶
時畫天馬云曹霸弟子沙苑丞喜作肥馬人笑之李侯¶
論幹獨不爾妙畫骨相遺毛皮翰林評書乃如此賤肥¶
貴瘦渠未知葢謂東坡嘗作孫莘老墨妙亭詩云嶧山¶
傳刻典刑在千載筆法留陽冰杜陵評書貴痩硬此論¶
未公吾豈憑短長肥痩各有態玉環飛燕誰敢憎意屬¶
此也¶
苕溪漁隱曰山谷題伯時天育驃騎圖云明窻盤礴萬¶