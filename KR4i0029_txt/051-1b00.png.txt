語極工乃知杜詩無不有也¶
冷齋夜話云余問山谷今之詩人誰為冠曰無出陳無¶
已其佳句可得聞乎曰吾見其作温公挽辭一聨便知¶
其才不可敵曰政雖隨日化身已要人扶¶
王直方詩話云樂天有詩云醉貎如霜葉雖紅不是春¶
東坡有詩云兒童悞喜朱顔在一笑那知是酒紅鄭谷¶
有詩云衰鬢霜供白愁顔酒借紅老杜有詩云髮少何¶
勞白顔衰肯更紅無已詩云髮短愁催白顔衰酒借紅¶