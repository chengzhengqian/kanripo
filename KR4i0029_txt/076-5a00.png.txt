苕溪漁隠曰顔魯公題謝公塘碑隂云太保謝公東晉¶
咸和中以呉興山水清逺求典此郡故東坡將之湖州¶
戲贈莘老詩云亦知謝公到郡久應怪杜牧尋春遲鬢¶
絲只好對禪榻湖亭不用張水嬉¶
古今詩話云牧之為御史分司洛陽時李司徒罷鎮閒¶
居聲妓為當時第一一日開筵朝士臻赴以杜甞持憲¶
不敢邀飲杜諷坐客達意願預斯㑹李馳書杜聞命遂¶
赴㑹中有妓百餘皆絶色殊藝杜獨坐妓行瞪目注視滿¶