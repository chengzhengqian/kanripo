苕溪漁隱曰寄呉徳仁兼簡陳季常詩全篇云東坡先¶
生無一錢十年家火燒凡鈆黄金可成河可塞只有霜¶
鬢無由𤣥龍丘居士亦可憐談空説有夜不眠忽聞河¶
東獅子吼拄杖落手心茫然誰似濮陽公子賢飲酒食¶
肉自得仙平生寓物不留物在家學得忘家禪門前䆉¶
稏十頃田清溪遶屋花連天溪堂醉卧呼不醒落花如¶
雪春風顛我游蘭溪訪清泉已辦布韈青行纒稽山不¶
是無賀老我自興盡回酒船恨君不識顔平原恨我不¶