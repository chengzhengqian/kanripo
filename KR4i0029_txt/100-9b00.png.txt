時太早耳曽端伯編雅詞乃以此詞為楊如晦作非也¶
侍兒小名録云錢思公謫漢東日撰玉樓春詞曰城上¶
風光鶯語亂城下烟波春拍岸緑楊芳草幾時休淚眼¶
愁腸先已斷情懐變成衰晚鸞鏡朱顔驚暗換往年多¶
病厭芳樽今日芳樽惟恐淺每酒䦨歌之則泣下後閣¶
有白髮姬乃鄧王歌鬟驚鴻也遽言先王將薨預戒挽¶
鐸中歌木蘭花引紼為送今相公亦將亡乎果斃于隨¶
州鄧王舊曲亦嘗有帝鄉煙雨鎖春愁故國山川空淚¶