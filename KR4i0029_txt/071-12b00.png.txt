一年春好處絶勝煙柳滿皇都此退之早春詩也荷盡¶
已無擎雨葢菊殘猶有傲霜枝一年好景君須記最是¶
橙黄橘綠時此子瞻初冬詩也二詩意思頗同而詞殊¶
皆曲盡其妙¶
韓子年譜云舊史言淮西碑多叙裴度事時先入蔡州¶
李愬功第一愬不平之詔令磨愈文命翰林學士段文¶
昌重撰文勒石故李義山詩云帝曰汝度功第一汝從¶
事愈宜為辭句奇語重喩者少讒之天子言其私長䋲¶