藝苑雌黄云左氏傳云吳公子札聘於上國宿於戚聞¶
孫林父擊鐘曰夫子之在此猶燕之巢于幕上夫幕非¶
燕巢之所言其至危也故潘岳西征賦云危素卵之累¶
殻甚𤣥燕之巢幕丘希範與陳伯之書云將軍魚遊沸¶
釡之中燕巢飛幙之上不亦惑乎葢用此意後人因此¶
言燕事多使巢幕似乎無謂謝宣逺九日從宋公集戲¶
馬臺詩巢幕無留燕遵渚有來鴻杜子美對雨書懷詩¶
震雷翔幕燕驟雨落河魚¶