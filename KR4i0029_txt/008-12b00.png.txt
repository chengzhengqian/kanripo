又云霜皮溜雨四十圍乃是七尺而長二千尺無乃太¶
細長乎余以為論詩正不當爾二公之言皆非也¶
遯齋閑覽云沈内翰譏黛色叅天二千尺之句以謂四¶
十圍配二千尺為太細長不知子美之意但言其色而¶
已猶言其翠色蒼然仰視高逺有至于二千尺而幾於¶
㕘天也若如此求疵則二千尺固未足以叅天而詩人¶
謂峻極于天者更為妄語又破退之城南聨句竹影金¶
鎖碎云金鎻碎者乃日光題中無日字不當言竹影凡¶