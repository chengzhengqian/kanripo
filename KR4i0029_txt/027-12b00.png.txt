遯齋閒覽云林逋詩草泥行郭索雲木呌鈎輈鈎輈格¶
磔謂鷓鴣聲也詩話筆談皆美其善對然鷓鴣未嘗栖¶
木而鳴惟低飛草中孫莘老知福州有荔枝十絶句云¶
兒童竊食不知禁格磔山禽滿院飛蓋譜言荔支未經¶
人摘百禽不敢近或已經摘飛鳥蜂蟻競來食之或謂¶
鷓鴣既不登木又非庭院之禽性又不嗜荔支夏月即¶
非鷓鴣之時語意雖工亦詩之病也¶
宋子京筆記云孫炎作反切語本出於俚俗常言尚數¶