忠烈此謂陳元禮也元禮佐𤣥宗平内難又從幸蜀首¶
建誅楊國忠之䇿洗兵馬云張公一生江海客身長九¶
尺鬚眉蒼此張鎬也憶昔詩云闗中小兒壞綱紀謂李¶
輔國也張后不樂上為忙謂肅宗張后也為留猛士守¶
未央謂郭子儀奪兵柄入宿衛也明皇雖誅蕭至忠然¶
嘗懐之侯君集云蹭蹬至此至忠亦蹭蹬者邪故子美¶
亦哀之云赫赫蕭京兆今為時所憐¶
蔡寛夫詩話云洗兵馬云張公一生江海客身長九尺¶