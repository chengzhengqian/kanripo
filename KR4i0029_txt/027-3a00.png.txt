不羞老圃秋容淡且看黄花晩節香公居嘗謂保初節¶
易保晩節難故晩節尤著(闕/)所立特完又作喜雪詩一¶
聮云危石蓋深鹽虎陷老枝擎重玉龍寒人謂公身雖¶
在此自任以天下之重如此公為詩用意深非詳味之¶
莫見其指皆此類也¶
苕溪漁隱曰魯直詩云黄花晩節尤可惜青眼故人殊¶
不來與魏公且看黄花晩節香皆於黄花用晩節二字¶
蓋草木正揺落之時惟黄花獨秀故可用此二字¶