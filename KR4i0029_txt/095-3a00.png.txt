天恩以雨多故致花易壞也門外鸕鷀久不來沙頭忽¶
見眼相猜言貪利小人畏君子之譏其短也自今已後¶
知人意一日須來一百回言君子蒙以養正瑾瑜匿瑕¶
山藪藏疾不發其惡而小人未革面謟諛不知媿恥也¶
無數春笋滿林生柴門宻掩斷人行會須上畨看成竹¶
客至從嗔不出迎言唯守道為歲寒也前軰多法其意¶
作之如韓稚圭詩曰風定曉枝蝴蝶閙雨勻春圃桔橰¶
閒又蔡持正詩曰風揺熟果時閒落雨滴餘花亦自香¶