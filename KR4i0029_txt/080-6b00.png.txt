助也公退之暇披鶴氅衣戴華陽巾手執周易一巻焚香¶
黙坐消遣世慮江山之外苐見風帆沙鳥煙雲竹木而¶
已待其酒力醒茶烟歇送夕陽迎素月亦謫居之勝概¶
也彼齊雲落星髙則髙矣井榦麗譙華則華矣止于貯¶
妓女藏歌舞非騷人之事吾所不取吾聞竹工云竹之¶
為瓦僅十稔若重覆之得二十稔噫吾以至道乙未歳¶
自翰林出滁上至丙申移廣陵丁酉又入西掖戊戌歳¶
除日有齊安之命已亥閏三月到郡四年之間奔走不¶