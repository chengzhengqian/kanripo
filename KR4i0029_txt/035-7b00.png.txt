婦驚之類尤宜入詩用樂府解題須熟讀大有詩材余¶
詩云時難將進酒家逺莫登樓用古樂府名作對也¶
遯齋閒覽云俗語有之曰槐花黄舉子忙謂槐之方花¶
乃進士赴舉之時而唐詩人翁承賛有詩云雨中糚㸃¶
望中黄勾引蟬聲送夕陽憶得當年隨計吏馬蹄終日¶
為君忙乃知俗語亦有所自也¶
遯齋閒覽云荆公集句詩雖累數十韻皆傾刻而就詞¶
意相屬如出諸已他人極力效之終不及也如老人行¶