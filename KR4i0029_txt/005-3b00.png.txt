為亂者哉葢其學本出從横以氣俠自任當中原擾攘¶
時欲藉之以立竒功耳故其東廵歌有但用東山謝安¶
石為君談笑靜胡沙之句至其卒章乃云南風一掃胡塵¶
靜西入長安到日邊亦可見其志矣大抵才髙意廣如¶
孔北海之徒固未必有成功而知人料事尤其所難議¶
者或責以璘之猖獗而欲仰以立事不能如孔巢父蕭¶
頴士察於未萌斯可矣若其志亦可哀已¶
蘇子由云李白詩類其為人俊發豪放華而不實好事¶