馬幽棲真釣錦江魚此兩詩所以言供奉也春宿左省¶
云明朝有封事數問夜如何出左掖云避人焚諫草此¶
兩詩所以言小則上封大則廷諍也¶
復齋漫録云山谷言船如天上坐人似鏡中行又云船¶
如天上坐魚似鏡中懸沈雲卿詩也老杜云春水船如¶
天上坐祖述佺期之語也繼之以老年花似霧中看葢¶
觸類而長之予以雲卿之詩原於王逸少鏡湖詩所謂¶
山隂路上行如在鏡中遊之句然李太白入青溪山亦¶