苕溪漁隠曰凡作詩詞要當如常山之蛇救首救尾不¶
可偏也如晁無咎作中秋洞仙歌辭其首云青烟羃處¶
碧海飛金鏡永夜閒階卧桂影固巳佳矣其後云待都¶
將許多明付與金樽投曉共流霞傾盡更擕取胡床上¶
南樓看玉做人間素秋千頃若此可謂善救首尾者也¶
至朱希真作中秋念奴嬌則不知出此其首云揷天翠¶
柳被何人推上一輪明月照我藤床凉似水飛入瑤臺¶
銀闕亦巳佳矣其後云洗盡凡心滿身清露冷浸蕭蕭¶