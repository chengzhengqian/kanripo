苕溪漁隱曰禽言詩當如藥名詩用其名字隱入詩句¶
中造語稳貼无異尋常詩乃為造㣲入妙如藥名詩云¶
四海无逺志一溪甘遂心逺志甘遂二藥名也禽言詩¶
云喚起窓全曙催歸日未西喚起催歸二禽名也梅聖¶
俞禽言詩如泥滑滑苦竹岡之句皆善造語者也¶
　　林和靖¶
山谷云歐陽文忠公極賞林和靖疎影横斜水清淺暗¶
香浮動月黄昏之句而不知和靖别有詠梅一聮云雪¶