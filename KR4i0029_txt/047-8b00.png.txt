昔共窺注以為禁林有此木吳人不識自文饒賞玩始¶
得名此為潤州招隠山作也碑今裂為四段在通判㕔¶
中而招隠無復此花矣詢之土人皆莫知為何物或云¶
即今揚州后土祠瓊花乃是自王元之始易其名晏元¶
獻嘗以李善文選注質之云瓊乃赤玉與花不類也¶
苕溪漁隠曰余頃嵗往來湘中屢遊浯溪徘徊磨崖碑¶
下讀諸賢留題惟魯直文潛二詩傑句偉論殆為絶唱¶
後來難復措詞矣魯直詩云春風吹船著浯溪扶藜上¶