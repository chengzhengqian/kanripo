苕溪漁隠曰江寧章文虎其妻劉氏名彤文美其字也¶
工詩詞嘗有詞寄文虎云千里長安名利客輕離輕散¶
尋常難禁三月好風光滿堦芳草緑一片杏花香記得¶
年時臨上馬看人眼淚汪汪如今不忍更思量恨無千¶
日酒空斷九廻腸又云向日寄去詩曲非敢為工葢欲¶
道衷腸萬一耳何不掩惡輒示他人適足取笑文虎也¶
本不復作然意有所感不能自巳小草二章章四句奉¶
寄其一云碧紗窓外一聲蟬牽斷愁腸懶晝眠千里才¶