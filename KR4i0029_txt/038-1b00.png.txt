裏過壯心還傍醉中來之句其意氣尤不少衰明允詩¶
不多見然精深有味語不徒發正類其文如讀易詩云¶
誰為善相應嫌瘦後有知音可廢彈婉而不迫哀而不¶
傷所作自不必多也¶
後山詩話云世語云蘇明允不能詩歐陽永叔不能賦¶
曽子固短於韻語黄魯直短於散語蘇子瞻詞如詩秦¶
少游詩如詞苕溪漁隠曰後山談何容易便謂老蘇不¶
能詩何誣之甚觀前二聮豈愧作者¶