復齋漫録云晉皇甫謐髙士傳載四皓見秦政虐乃退¶
入藍田山而作歌曰莫莫髙山深谷逶迤曄曄紫芝可¶
以療饑唐虞世逺吾將安歸駟馬髙葢其憂甚大富貴¶
之畏人不如貧賤之肆志乃共入商洛山故杜子美詩¶
云吾慕漢初老時清猶茹芝然富貴之畏人不如貧賤¶
而肆志本魯仲連語耳齊欲爵仲連仲連逃隱海上曰¶
吾與富貴而詘于人寧貧賤而輕世肆志焉苕溪漁隱¶
曰淵明贈羊長史詩云路若經商山為我少踟蹰多謝¶