舊傳月中有桂樹有蟾蜍故異書言月桂髙五百丈下¶
有一人常斫之樹創隨合人姓吳名剛西河人學仙有¶
過謫令伐樹故宋子京嘲月詩亦云呉生斫鈍西河斧¶
無奈婆娑又滿輪緗素雜記甞論吳生斫桂事引李賀¶
箜篌引云吳質不眠倚桂樹李賀謂之呉質叚成式謂¶
之呉剛未詳其義竊意箜篌引所謂呉質非呉剛也恐¶
别是一事魏有吳季重亦名質¶
談苑云予知制誥日與余恕同考試恕曰夙昔師範徐¶