轉移耳世稱秦詞愁如海為新竒不知李國主已云問¶
君能有幾多愁恰似一江春水向東流但以江為海耳¶
雪浪齋日記云弔辯才詩云滄海盡頭人滅度亂峯深¶
處塔孤圓憶登夜閣天連雁同看秋崖月上煙劉僴云¶
天連雁前人有古戍天連雁之句¶
冷齋夜話云少游元豐初夢中作長短句曰指㸃虛無¶
征路醉乗班虬逺訪西極正天風吹露滿空寒白織女¶
明星迎笑何苦自淹塵域正火輪飛上霧巻煙開洞觀¶