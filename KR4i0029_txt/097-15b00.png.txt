許彦周詩話云楊舜韶名友䕫長僕十餘歳向同在姑¶
蘇時盗賊發孫堅墓楊作詩云闔廬城邊荒古丘昔誰¶
葬者孫豫州乆無行客為下馬時有牧童來放牛嗚呼¶
舜韶今亡矣他詩皆工必傳於世也¶
復齋漫録云東魯孔傳字聖傳先聖之裔而中丞道輔¶
之孫也為人博學多聞取唐以來至于吾宋詩頌銘賛¶
竒編奥録窮力討論纎芥不遺撮其樞要區分彚聚有¶
益于世者續唐白居易六帖謂之六帖新書韓子蒼為¶