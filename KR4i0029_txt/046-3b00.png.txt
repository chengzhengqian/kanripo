東坡云昨夜夢參寥師攜軸詩見過覺而記其飲茶¶
兩句云寒食清明都過了石泉槐火一時新夢中問火¶
固新矣泉何故新答曰俗以清明淘井當續成詩以記¶
其事¶
三山老人語録云五代時鄭遨茶詩云嫩芽香且靈吾¶
謂草中英夜臼和煙搗寒爐對雪烹羅憂碧粉散嘗見¶
緑花生最是堪珍重能令睡思清范文正公詩云黄金¶
碾畔緑塵飛碧玉甌中翠濤起茶色以白為貴二公皆¶