截曉悟於人也予愛其詩云羲和走馭趂年光不許人¶
間日月長遂使四時都是電爭教兩鬢不成霜榮銷枯¶
至無非命壯盡衰來亦是常已共身心要約定窮通生¶
死不驚忙予今擬其語句聊加變易入於别韻前述時¶
景之迅遷後述世態之不一而終篇亦斷之以不驚也¶
詩云羲和走馭趂年華不許人間嵗月賒春正艶陽春¶
即老日方亭午日還斜時情莫惻深如海世事難齊亂¶
似麻已共身心要約定古今如此勿驚嗟¶