其子吞藥而卒葢其事雜出無所考正自信史尚不同¶
况傳記乎要之琴操最牴牾矣按昭君南郡人今秭歸¶
縣有昭君村村人生女必灼艾灸其面慮以色選故也¶
昭君卒塟匈奴謂之青塜晋以文王諱昭故號明妃云¶
復齋漫録云韓子蒼題昭君圖詩寄語雙鬟負薪女灸¶
面謹勿輕離家余考唐逸士傳云昭君村至今生女必¶
灸其面白樂天詩至今村女面燒灼成瘢㾗乃知灸面¶
之事樂天巳先道之矣苕溪漁隠曰古今詞人作明妃¶