風雲飛揚安用猛士守四方其不識理如此老杜贈白¶
詩有重與細論文之句謂此類也哉¶
東坡云湘中老人讀黄老手援紫藟坐碧草春至不知¶
湘水深日暮忘却巴陵道唐末有人見作是詩者詞氣¶
殆是李謫仙予都下見有人擕一紙文書字則顔魯公¶
也墨迹如未乾紙亦新健其詩曰朝披夢澤雲笠釣青¶
茫茫此語非太白不能道也苕溪漁隱曰太白此詩中¶
後云暮跨紫鱗去海氣侵肌涼亦竒語也¶