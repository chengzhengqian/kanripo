蔡寛夫詩話云故事春試進士皆在南省中東廂刑部¶
有樓甚宏壯旁視宣徳直抵州橋鎖院毎以正月五日¶
至元夕例未引試考官徃往竊登樓以望御路燈火之¶
盛宋宣獻公在翰林時上元以修史促成書特免扈從¶
嘗賦詩云屬書不得陪春豫結客何妨事夜遊還勝南¶
宫假宗伯重扉深鎖暗登樓葢謂此至嘉祐中歐陽文¶
忠公知舉梅聖俞作莫登樓詩諸公相與唱和自是遂¶
為禮闈一盛事予崇寧初為㸃檢試巻官嘗亦屢登壁¶