吟咏枝江集外别成編¶
東觀餘論云髙適年五十始為詩而與李杜抗行正獻¶
公暮年乃學草書筆勢翩翩遂逼魏晉孰謂秉燭不迨¶
晝游哉苕溪漁隱曰正獻有和孫珪秘丞說草書云老¶
來楷法不如初試向閒齋習草書落筆何曽見飛動雕¶
章早已過吹噓伯英比聖功難到懷素稱狂力有餘若¶
謂伊余堪繼踵只應縁木可求魚黄魯直蔡寛夫皆言¶
正獻草書之工苐今無蓄之者恨不一見之¶