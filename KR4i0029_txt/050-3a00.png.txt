冷齋夜話云少游到郴州作長短句云霧失樓臺月迷¶
津渡桃源望斷無尋處可堪孤館閉春寒杜鵑聲裏斜¶
陽暮驛寄梅花魚傳尺素砌成此恨無重數郴江幸自¶
遶郴山為誰流下瀟湘去東坡絶愛其尾兩句自書於¶
扇曰少游已矣雖萬人何贖¶
詩眼云或問余東坡有言詩至於杜子美天下之能事¶
畢矣老杜之前人固未有如老杜後世安知無過老杜¶
者余曰如一片花飛減却春若詠落花則語意皆盡所¶