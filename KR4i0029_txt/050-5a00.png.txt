王直方詩話云少游嘗因晩出右掖門有詩云金爵觚¶
稜轉夕輝飄飄宫葉墮秋衣出門塵漲如黄霧始覺身¶
從天上歸識者以為少游作一黄本校勘而衒耀如此¶
必不逺到¶
冷齋夜話云少游在黄州飲於海橋橋南北多海棠有¶
老書生家於海棠叢間少游醉宿於此明日題其柱云¶
喚起一聲人悄衾暖夢寒窓曉瘴雨過海棠晴春色又¶
添多少社甕釀成微笑半破癭瓢共舀覺傾倒急投牀¶