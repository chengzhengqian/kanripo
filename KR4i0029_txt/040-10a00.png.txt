無已賦髙軒過詩云老知書畫真有益却悔歲月來無¶
多之句不數月遂卒或以為詩䜟苕溪漁隱曰人之得¶
失生死自有定數豈容前逃烏得以䜟言之何不達理¶
如此乃庸俗之論也如東坡自黄移汝別雪堂鄰里有¶
詞云百年强半少來日苦無多蓋用退之詩年皆過半¶
百來日苦無多之語然東坡自此脱謫籍登禁從累帥¶
方面晩雖南遷亦幾二十年乃薨則來日苦無多之語¶
何為不成䜟耶¶