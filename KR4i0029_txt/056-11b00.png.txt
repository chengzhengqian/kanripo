泠齋夜話云魯直使予對句曰呵鏡雲遮月對曰啼粧露¶
着花魯直罪予於詩深刻見骨不務含蓄予竟不曉此論¶
泠齋夜話云余住臨川景徳寺與謝無逸輩昇閣得禪¶
月所畫十八應供像甚竒而失第五軸予口占嘲之¶
曰十八聲聞解埵根少叢林漢亂山門不知何處羅¶
齋去不見雲堂第五尊明日有女子來拜叙曰兒南營¶
兵妻也寡而食素夜夢一僧來言曰我北景徳僧因行¶
失隊煩相引歸寺可乎既覺而鄰家邀飯入其門見壁¶