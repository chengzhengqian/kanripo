云解道澄江淨如練令人還憶謝𤣥暉蓋澄江淨如練¶
即𤣥暉全句也後人襲用此格愈變愈工¶
東坡云昔年過洛見李公簡言宋真宗既東封訪天下¶
隱者杞人楊朴能為詩召對自言不能上問臨行有人¶
作詩送卿否朴曰惟臣妻有一首云更休落魄耽盃酒¶
且莫猖狂愛詠詩今日捉將官裏去這回斷送老頭皮¶
上大笑放還山余在湖州坐作詩追赴詔獄妻子送余¶
出門皆哭無以語之顧謂妻子曰子獨不能如楊處士¶