髪然意與言會言隨意遣渾然天成殆不見有牽率排¶
比處如含風鴨綠鱗鱗起弄日鵝黄裊裊垂讀之初不¶
覺有對偶至細數落花因坐久緩尋芳草得歸遲但見¶
舒閒容與之態耳而字字細考之皆經櫽括權衡者其¶
用意亦深刻矣嘗與葉致逺諸人和頭字韻詩往返數¶
四其末篇云名譽子真居谷口事功新息困壺頭以谷¶
口對壺頭其精切如此後數月取本追改云豈愛京師¶
傳谷口但知鄉里勝壺頭今集中兩本並存¶