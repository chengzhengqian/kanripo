如古瓦狀埋土中久而研之然近有長安民獻秦武公¶
羽陽宫瓦十餘枚若今之筩瓦然首有羽陽千歳萬歳¶
字其瓦殊不朽腐其比相州瓦又增古矣則知相州古¶
瓦未必朽腐葢傳聞之誤耳硯録云紅絲石出於青州¶
黑山其理紅黄相參二色皆不甚深理黄者其絲紅理¶
紅者其絲黄其紋上下通徹勻布漬之以水則有滋液¶
出於其間以手摩拭之久而黏著如膏若覆之以匣至¶
開時數日墨色不乾經夜即其氣上下蒸濡著於匣中¶