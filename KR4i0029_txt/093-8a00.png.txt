狀飜合宜誠哉是言其後此真蹟又轉蓄於董令升家¶
紹興間歸天上矣桂林有此石刻余甞得摹本因取古¶
人書評疏于後見東坡于此書且褒且貶深竊怪之其¶
言曰僧藏真書七紙開封王君鞏所藏君侍親平凉始¶
得其一二而兩紙在張鄧公家其後馮公當世又獲其¶
三雖所從得者異不可考然筆勢奕奕七紙意相屬也君¶
鄧公外孫而與當世相善乃得而合之余甞愛梁武帝¶
評書善取物象而此公尤能自譽觀者不以為過信乎¶