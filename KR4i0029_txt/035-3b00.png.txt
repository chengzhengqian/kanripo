其語謂之换骨法規摹其意形容之謂之奪胎法如鄭¶
谷詩自緣今日人心别未必秋香一夜衰此意甚佳而¶
病在氣不長西漢文章雄深雅健其氣長故也曽子固¶
曰千花百卉彫零後始見閒人把一枝東坡曰萬事到¶
頭都是夢休休明日黄花蝶也愁又李翰林曰鳥飛不¶
盡暮天碧又曰青天盡處没孤鴻其病如前所論山谷¶
達觀臺詩曰瘦藤挂到風烟上乞與遊人眼豁開不知¶
眼界闊多少白鳥去盡青天回凡此之類皆换骨法也¶