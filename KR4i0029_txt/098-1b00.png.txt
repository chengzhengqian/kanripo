不變心樵客遇之尤不顧郢人那得苦追尋大寂聞師¶
住山乃令一僧到問云和尚見馬師得個什麽便住此¶
山師云馬師向我道即心是佛我便向這裏住僧云馬¶
師近日佛法又别師云作麽生别僧云近日又道非心¶
非佛師云這老漢惑亂人未有了日任汝非心非佛我¶
只管即心即佛其僧回舉似馬祖祖云大衆梅子熟也¶
苕溪漁隱曰韓子蒼送僧住梅山詩寺門岑寂知何許¶
想對千岩萬壑開待得梅山梅子熟不辭先寄一枝來¶