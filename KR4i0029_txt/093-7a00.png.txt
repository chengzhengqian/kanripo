苕溪漁隱曰涪翁晚年再遷宜州道出祁陽草書靖節¶
詩四首清晨聞叩門倒裳往自開者其一也棲棲失羣¶
鳥日暮猶獨飛者其二也昔欲居南村非為卜其宅者¶
其三也春秋多佳日登高賦新詩者其四也並鑱石于¶
嘉會亭余昔經由摹得墨本愛其筆法之妙自成一家¶
涪翁甞言元祐中與子瞻穆父飯寶梵僧舍因作草數¶
紙子瞻賞之不已穆父無一言問其所以但云恐公未¶
見藏真真蹟庭堅心竊不平紹聖貶黔中得藏真自序¶