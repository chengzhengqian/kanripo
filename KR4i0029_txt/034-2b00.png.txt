遯齋閒覽云唐人詩濃綠萬枝紅一㸃動人春色不須¶
多不記作者名氏鄧元孚曽見介甫親書此兩句於所¶
持扇上或以為介甫自作非也¶
王直方詩話云荆公作内相時翰苑中有石榴一叢枝¶
葉甚茂但只發一花故荆公題此詩余每以不見全篇¶
為恨二説未知孰是¶
石林詩話云荆公少以意氣自許故詩語為其所向不¶
復更為涵蓄如天下蒼生待霖雨不知龍向此中蟠又¶