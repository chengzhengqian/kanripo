謂雲破月來花弄影不如李冠䑃朧淡月雲来去也冠¶
齊人為六州歌頭道劉項事慷慨雄偉劉潜大俠也喜¶
誦之¶
古今詩話云有客謂子野曰人皆謂公張三中即心中¶
事眼中淚意中人也公曰何不目之為張三影客不曉¶
公曰雲破月來花弄影嬌柔懶起簾壓捲花影栁徑無¶
人墮風絮無影此余平生所得意也苕溪漁隠曰細味¶
三説當以後山古今二詩話所載三影為勝¶