石林詩話云楊大年劉子儀皆喜彦謙詩以其用事精¶
巧對偶親切黄魯直詩體雖不類然不以楊劉為過如¶
彦謙題髙廟云耳聞明主提三尺眼見愚民盜一抔毎¶
稱賞不巳多示學詩者以為模式三尺一抔雖是着題¶
然語皆歇後一抔事無兩出或可略土字如三尺則三¶
尺律三尺喙皆可何獨劍乎耳聞明主眼見愚民尤不¶
成語余數見交游道魯直語意不可解蘇子瞻有買牛¶
但自捐三尺射䑕何勞挽六鈞亦同此病六鈞可去弓¶