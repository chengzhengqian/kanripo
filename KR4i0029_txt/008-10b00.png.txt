讀韋述東都記龍門號雙闕以與大内對峙若天闕焉¶
此遊龍門詩也用闕字何疑¶
少陵詩正異云天闚象緯逼雲卧衣裳冷世傳古本作¶
天闚今從之莊子之管闚天正用此字舊集訛作闕又¶
或作闗今不取葢先生詩該衆美者不唯近體嚴于属¶
對至於古風句對者亦然觀此詩可見矣近人論詩多¶
以不必属對為高古何邪故詳之篇首以俟知者焉¶
黄氏多識録云遊奉先寺詩云天闕象緯逼此寺今在¶