色好余讀唐文粹見施肩吾及第後過揚子江詩云憶¶
昔將貢年抱愁此江邊魚龍鬭閃鑠黒浪高於天今日¶
步春草復來經此道江神也世情為我風色好迺知當¶
世取肩吾末句題於江亭耳非自作也¶
東臯雜録云吕文穆䝉正少年讀書西京龍門利涉院¶
壁間題詩云怪得池塘春水滿夜來雷雨起南山狀元¶
宰相之兆已見于此詩矣¶
苕溪漁隱曰荆楚歲時紀云立春日悉剪綵為燕子以¶