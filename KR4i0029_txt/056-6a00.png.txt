捨手屬其談挽不聴去交相語及唐詩僧參寥子曰貫¶
休齊已世薄其語然以曠蕩逸羣之氣髙世之志天下¶
之譽王侯將相之奉而為石霜老師之役終其身不去¶
此豈用意於詩者工拙不足病也則參寥前後之論何¶
相反如此疑泠齋妄為云云耳¶
西清詩話云作詩者陶冶物情體㑹光景必貴乎自得¶
葢格有髙下才有分限不可強力至也譬之秦武陽氣¶
葢全燕見秦王則戰掉失色淮南王安雖為神仙謁帝¶