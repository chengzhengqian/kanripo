吾已癃老且將聲樂酒色以娱年不爾無以度日東坡¶
曰惟其殘年正不當爾君兄弟至親且舊願為某傳一¶
語于持國可乎寔寜曰諾東坡曰頃有一老人未嘗叅¶
禪而雅合禪理生死之際極為了然一日置酒大㑹親¶
友酒闌語衆曰老人即今且去因攝衣正坐將奄奄焉¶
諸子乃惶遽呼號曰大人今日乃與世决乎願留一言¶
為教老人曰本欲無言今為汝懇只且第一五更起諸¶
子未喻曰何也老人曰惟五更可以幹當自家事日出¶