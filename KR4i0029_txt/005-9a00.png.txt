巳後肅宗時年代甚逺蓋小説所記率多舛誤苕溪漁¶
隱曰二説辨證李白蜀道難非謂嚴武作明白如此則¶
新唐書牴牾無疑苕溪漁隱曰老杜寄李十二白詩云¶
詩成泣鬼神元和中范傳正記誌白墓云賀公知章吟¶
公烏棲曲云此詩可以哭鬼神矣李徳裕述夢詩云荷¶
靜蓬池膾氷寒郢水醪唐學士初上賜食悉是蓬萊池¶
魚膾夏至頒氷及酒以酒味濃和氷而飲禁中有郢酒¶
坊古人作詩類皆摭實豈若今人憑空造語邪¶