赦大辟得寛賒又云我愁逺謫夜郎去何日金雞放赦¶
回肆赦樹金雞不知起於何代唐百官志云赦日立金¶
雞于仗南有雞黄金飾首衘絳幡承以彩盤維以絳䋲¶
五坊小兒得雞者官以錢贖或取絳幡而已事物紀原¶
載此謂金雞起于有唐按楊文公談苑云杜鎬言闗東¶
風俗傳云宋孝王問司天膺之後魏北齊樹金雞事膺¶
之曰海中星占云天雞星動為有赦葢王者以天雞為¶
度隋書刑法志云北齊赦日武庫設金雞及鼓于闕門¶