十五夜詩祗是詠月然亦佳句也子美云滿目飛明鏡¶
歸心折大刀轉蓬行路逺攀桂仰天高水路疑霜雪林¶
棲見羽毛此時瞻白兎直欲數秋毫夢得云天將今夜¶
月一遍洗寰瀛暑退九霄浄秋澄萬里清星辰譲光彩¶
風露發晶英能變人間世翛然是玉京¶
苕溪漁隱曰永叔喜雪云常聞老農語一臘見三白是¶
為豐年候占騐勝蓍䇿三白事古人不曽用自永叔始¶
遂為故實如鮑欽止雪霽云三白嵗可期一飽分已定¶