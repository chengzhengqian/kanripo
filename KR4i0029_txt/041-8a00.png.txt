道衣哲宗笑之及謫英州佛印雲菴遣書至坡不復答¶
但引紙大書曰戒和尚乂鑿脱也後七年歸自海南有¶
玉局之除作偈荅南華長老云惡業相纒五十年常行¶
八棒十三禪今著衲衣歸玉局可憐化作五通仙¶
王直方詩話云杭有西湖而潁亦有西湖皆為遊賞之¶
勝而東坡連守二州其初得潁也有潁人在坐云内翰¶
但只消遊湖中便可以了郡事葢言其訟簡也秦少章¶
因作一絶獻之云十里荷花菡萏初我公所至有西湖¶