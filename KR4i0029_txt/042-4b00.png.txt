坡贈梁道人詩云寒盡山中無厯日用此事也又行瓊¶
儋間肩輿坐睡夢中得句云千山動鱗甲萬谷酣笙鐘¶
覺而遇清風急雨戲作數句云幽懷忽破散永嘯來天¶
風千山動鱗甲萬谷酣笙鐘葢風來則千山草木皆動¶
如動鱗甲萬谷號呼有聲如酣笙鐘耳¶
王直方詩話云東坡送楊孟容詩云我家峩眉隂與子¶
同一邦相望六十里共飲玻瓈江江山不違人徧滿千¶
家窓但苦窓中人寸心不自降子歸治小國洪鐘噎微¶