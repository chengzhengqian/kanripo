桑暾抱叢窺我方醉卧故遣啄木先敲門麻姑過君急¶
洒掃鳥能歌舞花能言酒醒人散山寂寂惟有落蘂黏¶
空樽注云嶺南珍禽有倒掛子緑毛紅喙如鸚鵡而小¶
自海東來非塵埃間物也又有西江月梅詞云海仙時¶
遣探芳叢到掛緑毛么鳳亦謂此耳¶
東臯雜録云介甫梅花詩有額黄映日明飛燕肌粉含¶
風泠太真後改曰肌冰綽約如姑射膚雪參差是玉真¶
莊子藐姑射之山有神人肌膚若冰雪綽約若處子長¶