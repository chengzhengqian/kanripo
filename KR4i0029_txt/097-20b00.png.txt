復齋漫録云王直方詩話記陳輔題湖隂先生壁詩云¶
身似舊時王謝燕一年一度到君家荆公見而笑曰此¶
戲君為尋常百姓耳然余觀山谷有詩荅直方送並蒂¶
牡丹云不如王謝堂前燕曽見新粧並倚欄若以荆公¶
之言則直方未免為山谷所戲正苦不自覺耳¶
詩說雋永云石藏用劉寅俱擅醫名石喜用熱藥劉喜¶
用凉藥京師為之語曰藏用篋中三斛火劉寅匣内一¶
壺氷龍川略志云彭山有隐者通古醫術與世諸醫所¶