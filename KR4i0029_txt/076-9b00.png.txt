復齋漫錄云遯齋閒覽記歐陽文忠公詩話譏唐人夜¶
半鐘聲到客船之句云半夜非鳴鐘時疑詩人偶聞此¶
耳且云渠甞過蘇州宿一寺夜半聞鐘聲因問寺僧皆¶
云分夜鐘曷足怪乎尋聞他寺皆然始知夜半鐘惟姑¶
蘇有之此皆間覽所載也余考唐詩知歐公所記又張¶
繼楓橋夜泊詩全篇云月落烏啼霜滿天江楓漁火對¶
愁眠姑蘇城外寒山寺夜半鐘聲到客船此歐公所譏¶
也然唐詩人皇甫冉有秋夜宿嚴維宅詩云昔聞𤣥度¶