石林詩話云晏元獻守南都王君玉時巳館閣校勘公¶
特請於朝以為府簽判朝廷不得已使帶館職從公外¶
官帶館職自君玉始賔主相得日以賦詩飲酒為樂佳¶
時勝日未嘗輒廢也嘗遇中秋隂晦齋厨夙為備公適¶
無命既至夜君玉宻使人伺公曰已寢矣君玉亟為詩¶
以入曰只在浮雲最深處試慿絃管一吹開公枕上得¶
詩大喜即索衣起徑召客治具大合樂至夜分果月出¶
遂樂飲達旦前輩風流固不凡然幕府有佳客亦自如¶