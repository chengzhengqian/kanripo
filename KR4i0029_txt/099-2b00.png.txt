逺來相訪願求一醉實熙寧元年八月十九日也公見¶
其氣骨秀偉跫然起迎徐觀其碧眼有光與之語其聲¶
清圎於古今治亂老莊浮圗氏之理無所不通知其非¶
塵埃中人也因出酒器十數於席間曰聞道人善飲欲¶
以鼎先為壽如何回公曰飲器中惟鍾鼎為大屈巵螺¶
杯次之而梨花蕉葉最小請戒侍人次第速斟當為公¶
自小至大以飲之笑曰有如顧愷之食蔗漸入佳境也¶
又約周而復始常易器滿斟於前笑曰所謂尊中酒不¶