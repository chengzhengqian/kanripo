緗素雜記云唐故事中書省植紫薇花歴世循用之不¶
以為非至今舍人院紫薇閣前植紫薇花用唐故事也¶
樂天詩云獨坐黄昏誰是伴紫薇花對紫薇郎按天文¶
志紫薇大帝之坐也天子之常居也主命主度也何闗¶
紫薇花事¶
王直方詩話云東坡平日最愛樂天之為人故有詩云¶
我甚似樂天但無素與蠻又我似樂天君記取華顛賞¶
徧洛陽春又他時要指集賢人知是香山老居士又定¶