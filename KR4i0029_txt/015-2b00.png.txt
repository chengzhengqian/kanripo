水田飛白鷺夏木囀黄鸝為李嘉祐詩摩詰竊取之非¶
也此兩句好處正在添漠漠隂隂四字此乃摩詰為嘉¶
祐㸃化以自見其妙如李光弼將郭子儀軍一號令之¶
精彩數倍不然嘉祐本句但是詠景耳人皆可到要之¶
當令如老杜無邊落木蕭蕭下不盡長江衮衮來與江¶
天漠漠鳥飛去風雨時時龍一吟等乃為超絶近世王¶
荆公新霜浦溆綿綿白薄晚林巒往往青與蘇子瞻浥¶
浥爐香初泛夜離離花影欲揺春此可以追配前作也¶