行香子詞後題云與泗守逰南山作字畫是東坡所書¶
小字但無姓名崇觀間禁元祐文字遂鐫去之余頃居¶
泗上皆打得此二碑至今尚存其詞云北望平川野水¶
荒灣共尋春飛歩孱顔和風弄袖香霧縈鬟正酒酣人¶
語笑白雲間飛鴻落燕相將歸去淡嬋娟玉宇清閒何¶
人無事宴坐空山望長橋上燈火亂使君還¶
上庠録云世稱太學聚天下士既知道理又無持禄固¶
寵之累故其品藻人物皆合公議於是以太學為無官御史¶