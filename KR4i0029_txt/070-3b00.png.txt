苕溪漁隠曰唐自四月一日寢廟薦櫻桃後頒賜百官¶
各有差摩詰詩歸鞍競帶青絲籠中使頻傾赤玉盤退¶
之詩香隨翠籠擎初重色映銀盤㵼未停二詩語意相¶
似摩詰詩渾成退之詩櫻桃初無香退之言香亦是語¶
病¶
苕溪漁隠曰予舊見郵亭壁間題云山月曉仍在林風¶
凉不絶慇懃如有情惆悵令人别亦有佳思不知何人¶
詩後讀王維集乃王縉别輞川别業詩附在集中¶