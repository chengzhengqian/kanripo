子美䕫府詠懐詩曰途中非阮籍槎上似張騫又秋興¶
詩曰奉使虚隨八月槎如此類前賢多用之恐非實事¶
學林新編云世傳織女嫁牽牛渡河相㑹某案史記晉¶
天文志河鼓星在織女牽牛二星之間世俗因傅㑹為¶
渡河之說媟瀆上象無所根據淮南子云烏鵲填河成¶
橋而渡織女荆楚嵗時記云七夕河漢間奕奕有光景¶
以此為候是牛女相過也其說皆怪誕不足信子美牽¶
牛織女詩曰牽牛出河西織女處其東萬古永相望七¶