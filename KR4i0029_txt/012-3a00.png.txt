豈無雄詞傑唱著後世邪予竊哂其弗細考前詩而妄¶
為云云故具載之以顯其誤也¶
洪駒父詩話云世謂兄弟為友于謂子孫為詒厥者歇¶
後語也子美詩曰山鳥山花皆友于退之詩誰謂詒厥¶
無基址韓杜亦未能免俗何也苕溪漁隱曰老杜詩云¶
六月曠摶扶按荘子摶扶揺而上者九萬里疏云摶鬬¶
扶揺旋風也今云摶扶亦是歇後語耳¶
隱居詩話云唐人詠馬嵬之事者多矣世所稱者劉禹¶