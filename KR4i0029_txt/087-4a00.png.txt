詩微凉生殿閣習習滿皇都又云卧聞踈滴梧桐雨獨¶
咏微凉殿閣風不聞有殿桷餘凉之說¶
苕溪漁隱曰東坡所記湯泉秦州之駱谷渝州之陳氏¶
山居與秦君之所賦東坡及匡廬汝水尉氏驪山後謫¶
居惠州游白水山佛迹巖浴於湯泉共有其八矣余之¶
所見新安之黄山閩中之劒浦亦有其二矣苐湯泉多¶
作硫黄氣浴之則襲人肌膚惟驪山是礜石泉李賀詩¶
云華清源中礜石湯徘徊百鳳隨君王黄山是硃砂泉¶