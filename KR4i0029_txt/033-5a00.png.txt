誥預末坐帝出詩示羣臣次第屬和末至介甫日將夕¶
矣亟欲奏御得披香殿字未有對時鄭毅夫獬接席顧¶
介甫曰宜對太液池故其詩有云披香殿上留朱輦太¶
液池邊送玉盃翌日都下盛傳王舍人竊栁詞太液波¶
翻披香簾捲介甫頗銜之¶
王直方詩話云荆公有詩云端能過我論竒字亦復令¶
君見異書而東坡亦嘗云未許中郎得異書且共揚雄¶
説竒字陳無巳又以竒字對祕方¶