溪漁隠曰介甫有絶句云莫將戲事擾真情且可隨緣¶
道我贏戰罷兩奩收黒白一枰何處有虧成觀此詩則¶
圖適性忘慮之語信有證矣若魯直於棊則不然如心¶
似蛛絲遊碧落身如蜩甲化枯枝則苦思忘形較勝負¶
於一着與介甫措意異矣¶
僧寶傳云浮山法逺禪師歐公聞其竒逸造其室未有¶
以異之與客棊逺坐其傍歐公收局請逺因棊説法乃¶
鳴鼓升坐曰若論此事如兩家着棊相似何謂也敵手¶