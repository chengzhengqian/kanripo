葢千里湖名也千里湖之蓴菜以之為羮其美可敵羊¶
酪然未可猝至故云但未下鹽豉耳子美又有别賀蘭¶
銛詩云我戀岷下芋君思千里蓴以岷下對千里則千¶
里為湖名可知酉陽雜俎酒食品亦有千里蓴¶
復齋漫録云子美送重表姪王砅評事使南海詩謂王¶
珪微時房杜過其家而母能識也西清詩話以子美詩¶
獨得其詳而史為踈畧然以余考之房杜舊不與太宗¶
相識及太宗起兵然後杖䇿謁軍門乃薦如晦耳至珪¶