法藏碎金云醉吟先生有句云歸去卧雲人謀身計非¶
誤又有句云回首語秋光東來應不錯人謂先生率爾¶
成章予謂先生的然有理¶
東臯雜錄云詩伐木丅丁鳥鳴嚶嚶出自幽谷遷于喬¶
木鄭箋云嚶嚶兩鳥聲正文與注皆未甞及黄鳥自白¶
樂天作六帖始類入鶯門中又作詩每用之如谷幽鶯¶
暫遷不失遷鶯侣鶯遷各異年樹集鶯朋友之類其後¶
人多祖述用之也¶