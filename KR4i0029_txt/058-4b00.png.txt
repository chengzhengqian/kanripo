西清詩話云張亶熈寜中夢行入空中聞天風海濤聲¶
振林木徐見海中樓闕金碧瓊裾琅珮者數百人揖亶¶
出紙請賦詩細視筆硯皆碧玉色且戒之曰此間文章¶
要似隱起鸞鳳當與織女機杼分巧過是乃人間語耳¶
亶成一絶句云天風吹散赤城霞染出連雲萬樹花誤¶
入醉鄉迷去路傍人應笑忘還家有仙人曰子詩佳絶¶
未免近凡酌酒一杯極甘寒忽覺身堕萬仞山而寤¶
西清詩話云近有人游羅浮留宿巖谷間中夜見一人¶