曰春月勝如秋月秋月令人慘悽春月令人和悦坡笑¶
曰子誠知言即召客飲作減字木蘭花云春庭月午影¶
落春醪光欲舞步轉迴廊半落梅花婉娩香輕風薄霧¶
都是少年行樂處不似秋光只與離人照斷腸¶
潘子真詩話云古有行道人陌上見三叟年各百餘歲¶
相與鉏禾莠住車問三叟何以得此壽上叟前致詞量¶
腹節所受中叟前致詞室内嫗麄醜下叟前致詞暮眠¶
不覆首要哉三叟言所以能長久又少壯面目澤長大¶