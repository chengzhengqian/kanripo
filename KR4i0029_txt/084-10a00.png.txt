藝苑雌黄云南史張融作海賦成示顧凱之凱之曰此¶
賦實超𤣥虚但恨不道鹽耳融因命筆益之云漉沙成¶
白熬波出素積雪中春飛霜暑路東坡雪詩押鹽字一¶
聨漁蓑句好真堪畫栁絮才髙不道鹽學者徙知栁絮¶
撒鹽用謝安故事殊不知不道鹽三字亦有來處也¶
苕溪漁隱曰魯直雪詩試尋髙處望雙闕佳氣葱葱寒¶
妥貼洪覺範雪詩一川秀色浩凌亂萬樹無聲寒妥貼¶
二詩當以覺範為優句意俱工¶