青江緑水對野草閒花以此太熟故易以雲山烟水此¶
深知詩病者予然後知陳無巳所謂寧拙毋巧寧樸毋¶
華寧粗毋弱寧僻毋俗之語為可信¶
許彦周詩話云季父仲山在揚州時事東坡先生聞其¶
敎人作詩曰熟讀毛詩國風與離騷曲折盡在是矣僕¶
嘗謂此語太髙後年齒益長乃知東坡之善誘人也¶
復齋漫録云錢穆父試賢良對策日東坡晚往迓其歸¶
置酒相勞各舉為文穆父得傀儡除鎮南軍節度使制¶