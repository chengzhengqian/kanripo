元城先生語録云僕嘗問先生曰神廟必欲變法何也¶
先生曰天下之法未有無弊者祖宗以來以忠厚仁慈¶
治天下至嘉祐末年天下之事似乎舒緩委靡不振當¶
時士大夫亦自厭之多有文字論列至神廟即位富於¶
春秋天姿絶人見兩蕃不服及朝廷州縣多舒緩不及¶
漢唐全盛時每與大臣論議有怫然不悅之色當時執¶
政從官有識者不敢承當獨金陵揣知上意以一身當¶
之以激切奮怒之言發動上心遂以前朝為不治之朝¶