夢似楊花千里飛歐公見之驚曰子美可念未幾果卒¶
隠居詩話云蘇子美以詩得名學書亦飄逸然其詩以¶
奔放豪健為志梅堯臣亦能詩雖乏高致而平淡有工¶
世謂之蘇梅其實正相反也子美嘗自歎曰平生作詩¶
被人比梅堯臣寫字比周越良可笑也周越為尚書郎¶
在天聖景祐間以書得名輕俗不近古無足取也¶
東坡云舊讀子美六和寺詩㳂橋待金鯽竟日獨遲留¶
初不喻此語及倅錢塘乃知寺後池中有此魚如金色¶