　　晁無咎¶
復齋漫録云無咎評本朝樂章不見諸集今録於此云¶
世言柳耆卿曲俗非也如八聲甘州云漸霜風悽慘闗¶
河冷落殘照當樓此唐人語不減高處矣歐陽永叔浣¶
溪沙云堤上遊人逐畫船拍堤春水四埀天緑楊樓外¶
出鞦韆要皆絶妙然只一出字自是後人道不到處東¶
坡詞人謂多不諧音律然居士詞横放傑出自是曲中¶
縳不住者黄魯直間作小詞固高妙然不是當家語自¶