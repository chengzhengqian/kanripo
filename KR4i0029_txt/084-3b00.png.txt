及後引李白可及杜甫不可及其自負如此則與石林¶
所紀全不同琵琶引即明妃曲也此三詩並録於此廬¶
山髙贈同年劉凝之歸南康其詩云廬山髙哉幾千仞¶
兮根盤幾百里嶻然屹立乎長江長江西來走其下是¶
為揚瀾左蠡兮洪濤巨浪日夕相舂撞雲消風止水鏡¶
净泊舟登岸而逺望兮上摩雲霄之晻靄下壓后土之¶
鴻龎試往造乎其間兮攀縁石磴窺空硿千岩萬壑響¶
松檜懸崖巨石飛流淙水聲聒聒亂人耳六月飛雪洒¶