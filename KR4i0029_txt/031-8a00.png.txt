西清詩話云晏元獻守汝隂梅聖俞往見之將行公置¶
酒潁河上因言古人章句中全用平聲製字穏帖如枯¶
桑知天風是也恨未見側字聖俞既引舟遂作五側體¶
寄公云月出斷㟁口影照别舸背且獨與婦飲頗勝俗¶
客對月漸上我席暝色亦稍退豈必在秉燭此景已可¶
愛¶
王直方詩話云聖俞在禮部考校時和歐公春雪詩云¶
有夢皆蝴蝶逢袍只紵麻諸人不復措手葢韻惡而能¶