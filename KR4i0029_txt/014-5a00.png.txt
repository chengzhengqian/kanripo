何為主吏孟康曰主吏功曹也然則子美豈誤用事也¶
蔡寛夫詩話云子美題道林岳麓寺詩云宋公放逐登¶
臨後物色分留與老夫宋公之問也此語句法清新故¶
為傑出其後唐扶題詩復云兩祠物色採拾盡壁間杜¶
甫真少恩意雖相反而語亦秀拔乃知文章變態初無¶
窮盡惟能者得之扶即沈傳師所謂唐侍御者也其詩¶
他語亦稱此如泉清或戲蛟龍窟殿豁數盡髙㠶掀即¶
今異鳥聲不斷聞道㸔花春更煩之類與子美寺門髙¶