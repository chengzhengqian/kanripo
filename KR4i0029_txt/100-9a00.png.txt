髮明朝塵世記取休向人說此兩句全無意味收拾得¶
不佳遂并全篇氣索然矣¶
苕溪漁隠曰曹元寵本善作詞特以紅窓迥戲詞盛行¶
于世遂掩其名如望月婆羅門詞亦豈不佳詞云漲雲¶
暮捲漏聲不到小簾櫳銀河淡掃澄空皓月當軒髙掛¶
秋入廣寒宫正金波不動桂影朦朧佳人未逢嘆此夕¶
與誰同望逺傷懐對景霜滿愁紅南樓何處想人在長¶
笛一聲中凝淚眼泣盡西風此詞病在霜滿愁紅之句¶