書也魯直以此配臣甫杜䳌再拜詩子美杜䳌詩正為¶
明皇遷居西内而作則次山春秋二三䇿亦當如杜䳌¶
詩有為而言若以時議三篇為是則事無交涉乃誤用¶
也或云魯直盖用孟子吾於武成取二三䇿之語然於¶
元結果何預焉如顔魯公湖州放生池碑載其上肅宗¶
表云一日三朝大明天子之孝問安視膳不改家人之¶
禮東坡謂魯公知肅宗有愧於此乎孰謂公區區於放¶
生哉此事若用之却為親切¶