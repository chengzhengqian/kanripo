西清詩話云淵明意趣真古清淡之宗詩家視淵明猶¶
孔門視伯夷也其集屢經諸儒手校然有問來使篇世¶
葢未見獨南唐與晁文元家二本有之詩云爾從山中¶
來(一作南/山來)早晚發天目我屋南窻下今生幾叢菊薔薇¶
葉已抽秋(一作/春)蘭氣當馥歸去來山中山中酒應熟李¶
太白潯陽感秋詩陶令歸去来田家酒應熟其取諸此¶
云¶
苕溪漁隱曰淵明有云余家貧耕植不足以自給幼稚¶