蔡寛夫詩話云蘇參政易簡取開封府解時宋尚書白¶
為試官是歳狀頭登第後十年白為翰林學士易簡亦¶
繼召入故易簡贈白詩云天子昔取士先俾分嗤妍濟¶
濟俊兼秀師師鱗與鸞小子最承知同輩尋改觀甲第¶
叨薦名髙飛便凌烟遂使拜扆坐果得超神仙迄今才¶
七歳相接乗華軒慶厯二年歐陽文忠公為别頭試官¶
王文㳟公預薦至嘉祐初文忠在北門文㳟亦同院仍¶
同知貢舉故文㳟公詩有十五年前門下客最榮今日¶