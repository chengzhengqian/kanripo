辨李善注文選本末詳備極可喜所謂五臣者真俚儒¶
之荒陋者也而世以為勝善亦謬矣謝瞻張子房詩云¶
苛慝暴三殤此禮所謂上中下殤言暴秦無道戮及孥¶
稚也而乃引苛政猛於虎吾父吾子吾夫皆死於是謂¶
夫與父為殤此豈非俚儒之荒陋乎五臣既陋甚至於¶
蕭統亦其流耳宋玉髙唐神女賦自玉曰唯唯以前皆¶
賦也而統謂之序大可笑也相如賦首有子虛烏有亡¶
是三人論難豈亦序邪其餘繆陋不一亦聊舉其一二¶