石林詩話云歐公詩始矯崑體專以氣格為主故其詩¶
多平易踈暢律詩意所到處雖語有不倫亦不復問而¶
學之者往往遂失於快直傾囷倒廩無復餘地然公詩¶
好處豈專在此如崇徽公主手㾗詩玉顔自昔為身累¶
肉食何人與國謀此是兩段大議論而抑揚曲折發見¶
於七字之中婉麗雄勝字字不失相對雖崑體之工者¶
亦未易比言所㑹處如是乃為至到¶
蔡寛夫詩話云王荆公晩年亦喜稱義山詩以為唐人¶