見兩甕乃二口豈洞賔邪¶
東軒筆錄云潭州士人夏鈞罷官過永州謁何仙姑而¶
問曰世人多言吕先生今安在何笑曰今日在潭州興¶
化寺設齋鈞専記之到潭日首於興化寺取齋簿視之¶
果其日有華州回客設供頃年滕宗亮謫守巴陵郡有¶
華州回道士上謁風骨聳秀神宇清邁滕知其異口占¶
一詩贈之曰華州回道士來到岳陽城别我遊何處秋¶
空一劒横回聞之憮然大笑而别莫知所之¶