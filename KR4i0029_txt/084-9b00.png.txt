復齊漫録云退之喜雪獻裴尚書詩喜深將䇿試驚宻¶
仰簷窺又云氣嚴當酒暖洒宻聽忩知荆公全用以為¶
一聨云借問火城將䇿試何如雲屋聽忩知¶
法藏碎金云韓詩外傳云凡草木花多五出雪花獨六¶
出予之所居有迎春花桃花因閒觀之二花多五出亦¶
有六七出者百中之一耳譬如千萬人中或有一人生¶
六指物理如此不足怪莊子云枝指是也萬一有反常¶
之事固當無執定之理¶