與共孤光托盞凄凉北望坡以䜛言謫居黄州欝欝不¶
得志凡賦詩綴詞必寫其所懐然一日不負朝廷其懐¶
君之心末句可見矣苕溪漁隠曰聚蘭集載此詞注曰¶
寄子由故後句云中秋誰與共孤光把酒淒凉北望則¶
兄弟之情見于句意之間矣疑是在錢塘作時子由為¶
睢陽幕客若詞話所云則非也¶
苕溪漁隠曰中秋詞自東坡水調歌頭一出餘詞盡廢¶
然其後亦豈無佳詞如晁次膺緑頭鴨一詞殊清婉但¶