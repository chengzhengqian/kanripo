詩云坐中醉客誰最賢杜彬琵琶皮作絃自從彬死世¶
莫傳皮絃世未有也丙戍嵗居苕溪暇日因閱酉陽雜¶
俎云開元中叚師能彈琵琶用皮絃賀懐智破撥彈之¶
不能成聲因思永叔無已皆不見此說何也¶
復齋漫錄云元微之詩爾生不我待我願裁為琴宫絃¶
春似君君若春日臨商絃亷似臣臣作旱天霖盖取史¶
記騶忌子聞齊威王鼔琴而為說曰大絃濁以春温者¶
君也小絃亷折以清者相也西清詩話乃云吳僧義海¶