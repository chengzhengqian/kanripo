人既慕其名覩其貌葢思文王則嗜昌歜思仲尼則師¶
有若吾於先生見之矣苕溪漁隠曰露濕寒塘草月映¶
清淮流此以為謝朓詩東觀餘論以為何遜詩東觀見¶
何遜集而云之則日休以為謝朓詩恐誤也¶
許彦周詩話云六朝人之詩不可不熟讀如芙蓉露下¶
落楊柳月中疎鍜鍊至此自唐以來無人能及者退之¶
云齊梁及隋陳衆作等蟬噪此語吾不敢議亦不敢從¶
苕溪漁隠曰山谷題浩然畫像詩平生出處事跡悉能¶