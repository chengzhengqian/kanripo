云慇懃嶠南使餽餉淮東牧即今英石也¶
苕溪漁隠曰東坡於平山後圃得黒石白脉如蜀孫知¶
微所畫石間奔流盡水之變名之曰雪浪石有詩云畫¶
師爭摹雪浪勢天工不見雷斧痕又以湖口李正臣所¶
蓄石九峰玲瓏宛轉若牎櫺然名之曰壷中九華後歸¶
自嶺南欲買此石與仇池為偶已為好事者取去賦詩¶
有尤物已隨清夢斷之句葢用劉夢得九華山歌云九¶
華山自是造化一尤物焉能藉甚乎人間¶