不能道此語非予之世農亦不能識此語之妙也¶
東坡云乞食詩云銜戢知何謝㝠報以相貽淵明得一¶
食至欲以冥謝主人哀哉哀哉此大類丐者口頰也非¶
獨余哀之舉世莫不哀之也飢寒常在身前功名常在¶
身後二者不相待此士之所以窮也讀史述九章夷齊¶
箕子盖有感而云去之五百餘載吾猶識其意也詠二¶
疏詩淵明未嘗出二疏既出而知返其志一也或以謂¶
既出而返如從病得愈其味勝於初不病此或者顛倒¶