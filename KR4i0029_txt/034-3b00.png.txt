傳不可追改大抵少年題詩可以為戒平甫曰此揚子¶
雲所以悔其少作也¶
洪駒父詩話云荆公詩䆫明兩不借按史游急就章云¶
裳韋不借為牧人顔師古注云不借小屨也以麻為之¶
其賤易得人人各自有不須假借因而為言又出揚雄¶
方言亦曰麻履謂之不借惟崔豹古今注云不借草屨也¶
漫叟詩話云荆公嘗在歐公坐上賦虎圖衆客未落筆¶
而荆公章巳就歐公亟取讀之為之擊節稱歎坐客閣¶