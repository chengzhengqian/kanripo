石林詩話云神廟天性儉約奉慈壽宫尤盡孝道慈¶
聖太后嘗以乗輿服物未備因同天節作珠子鞍轡¶
為壽神廟一御於禁中後藏去不復用一日與兩宫¶
幸後苑賞花慈聖輦至神廟即降步親扶慈聖屢却¶
不從聞者太息慈聖上仙李奉世為侍郎進挽詩有云¶
珠韉昔御恩猶在玉輦親扶事已非葢紀二事神廟¶
覽之泣下¶
　　盧多遜¶