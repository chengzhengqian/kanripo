則是河鼓牽牛皆二十八宿名郭璞注云今荆楚人呼¶
牛星為擔鼓此則河鼓之據夏小正言七月初昏織女¶
正東向十月織女正北向此皆據星也亦無㑹合之文¶
近代有此説耳曹植九咏曰乗回風兮浮漢渚目牽牛¶
兮眺織女交有際兮㑹有期嗟吾子兮來不時注云牽¶
牛為夫織女為婦各處河之傍七月七日得一㑹同古¶
歌辭云黄姑織女時相見黄姑即河鼓也語訛所致漢¶
武帝於昆明池中作二石人為牽牛織女象葢欲神異¶