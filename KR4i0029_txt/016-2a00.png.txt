不知詩之所稱乃此二子否乎不然二人之後何其无¶
聞也¶
唐語林云退之二侍妾一曰絳桃一曰栁枝皆能歌舞¶
初使王庭湊至夀陽驛絶句云風光欲動别長安春半¶
邊城特地寒不見園花并巷桞馬頭惟有月團團葢寄¶
意二姝逮歸栁枝踰垣遁去家人追獲故鎮州初歸詩¶
云别來楊栁街頭樹擺亂春風只欲飛惟有小園桃李¶
在留花不發待郎歸自是專寵絳桃矣¶