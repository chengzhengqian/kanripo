利害所誘脅變化以從之雖舊號剛强者今亦然也又¶
云憐君獨守廷尉法晩歲却理鄱陽柁言冠卿獨能守¶
舊法屢與朝臣爭議刑名以致不進用却出守小郡也¶
又云莫嗟天驥逐羸牛軾以冠卿比天驥以進用而不¶
才者比羸牛意以譏諷朝廷進退人不當也又云欲試¶
良玉須猛火良玉經火不變然後為良言冠卿經歴艱¶
難險阻折挫節操不改如良玉也又云世事徐觀真夢¶
寐人生不信長轗軻為冠卿屢與朝廷爭議刑名致不¶