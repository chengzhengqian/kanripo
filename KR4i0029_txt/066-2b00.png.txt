房𤣥齡為僕射魏徵為太子太師皆知門下省事至中¶
宗時裴炎以中書令執政事筆故徙政事堂於中書省¶
子美於肅宗至德二載拜左拾遺作退朝詩其言鳯池¶
誠有所據知其不誤也¶
文昌雜録云唐制天子坐朝宫人引至殿上故杜甫詩¶
户外昭容紫袖垂雙瞻御坐引朝儀天祐二年十二月¶
詔曰宫嬪女職本備内任今後每遇延英坐日只令小¶
黄門祗候引從宫人不得出内自此始罷也又云香飄¶