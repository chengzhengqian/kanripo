三山老人語録云六一居士喜温庭筠詩雞聲茅店月¶
人迹板橋霜嘗作過張至祕校莊詩云鳥聲梅店雨野¶
色柳橋春效其體也¶
雪浪齋日記云温庭筠小詩尤工如墻髙蝶過遲又蝶¶
翎胡粉重鵶背夕陽多又過蘇武廟詩云歸日樓臺非¶
甲帳去時冠劍是丁年¶
苕溪漁隱曰温飛卿晩春曲云家臨長信往來道乳燕¶
雙雙拂煙草油壁車輕金犢肥流蘇帳曉春雞報籠中¶