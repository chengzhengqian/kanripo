扶風開元寺僧所傳者然介未嘗以一錢私自利故能¶
保其術而無患苕溪漁隠曰洞微志載葉生者與前事¶
相類亦以得乾銀術妄費而受禍故回仙謂沈東老云¶
聞公自能黄白之術未嘗妄用葢嘉之也此真可為貪¶
者之戒¶
苕溪漁隠曰回仙於京師景德寺僧房壁上題詩云明¶
月斜秋風冷今夜故人來不來教人立盡梧桐影相傳¶
此詞自國初時即有之柳耆卿詞云愁緒終難罄人立¶