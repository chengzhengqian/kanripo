東臯雜記云温公居洛陽有詩云四月清和雨乍晴南¶
山當户轉分明更無栁絮隨風起惟有葵花向日傾愛¶
君忠義之志概見於此¶
復齋漫録云江公著初任洛陽尉久旱㣲雨作詩云雲¶
葉紛紛雨脚匀亂花柔草長精神雷車却碾前山過不¶
洒原頭陌上塵温公於士人家見之借紙筆修刺謁江¶
且為稱薦由此知名¶
苕溪漁隱曰進資治通鑑表云臣之精力已盡於書¶