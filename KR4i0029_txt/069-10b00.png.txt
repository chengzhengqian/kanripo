句讀文律各異雅鄭之音而詞意濶逺指事言情自非¶
有爲而為則文不妄作建安之後天下之士遭罹兵戰¶
曹氏父子鞍馬間爲文往往横槊賦詩故其遒文壯節¶
抑揚怨哀悲離之作尤極于古晉世風㮣稍存宋齊之¶
間敎失根本士以簡慢矯飾相尚文章以風容色澤放¶
曠精清為高葢吟寫性靈流連光景之文也意義格力¶
無取焉陵遲至梁陳淫艶刻飾佻巧小碎之極又宋齊¶
之所不取唐興官學大振歴世之文能者互出而又沈¶