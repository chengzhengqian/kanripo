東坡云子野詩筆老徤歌詞乃其餘波耳湖州西溪詩¶
云浮萍斷處見山影野艇歸時聞草聲與予和詩云愁似¶
鰥魚知夜永懶同蝴蝶為春忙若此之類亦可追配古人¶
而世俗但稱其歌詞昔周昉畫人物皆入神品而世但¶
知有周昉士女葢所謂未見好徳如好色者也¶
石林詩話云子野能為詩及樂府至老不衰居錢塘蘇¶
子瞻作倅時年已八十餘視聽不衰家猶蓄聲妓子瞻¶
嘗贈以詩云詩人老去鶯鶯在公子歸來燕燕忙葢全¶