苕溪漁隱曰余按本草載抱朴子云天門冬或名巔棘¶
即不云或名天棘冷齋學林二説遂以天棘為天門冬¶
何也其引王元之詩云天棘蔓金絲又以天棘為柳不¶
知亦何所據邪少陵詩總目云天棘夢青絲之句最疑¶
學者或曰梵語名柳為天棘又近傳號東坡杜詩事實¶
一篇更以王逸少詩云湖上春風舞天棘為證固悟夢¶
字乃由舞字之訛缺况以上句考之政應用一草木為¶
對偶非有奧義也¶