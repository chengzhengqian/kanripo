今日壓倒元白古今詩話載裴令公夜宴半酣索聨句¶
元白有得色時公為破題次至楊侍郎曰昔日蘭亭無¶
艶質此時金谷有髙人元白自知不能加遽裂紙曰笙¶
歌鼎沸勿作此泠淡生活古今詩話不載楊侍郎之名¶
得非摭言所載楊汝士侍郎乎楊在當時不以詩名此¶
二聨即席所作並為佳句其傳於後世者恨不多見之¶
復齋漫錄云唐顧陶編唐詩類選載楊郇伯作妓人出¶
家詩云盡出花鈿與四鄰雲鬟剪落向殘春暫驚風燭¶