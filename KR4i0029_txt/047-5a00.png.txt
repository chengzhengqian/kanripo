後山詩話云乞猫詩秋來鼠輩欺猫死窺瓮翻盤攪夜¶
眠聞道狸奴將數子買魚穿栁聘銜蟬雖滑稽而可喜¶
千嵗而下讀者如新¶
西清詩話云魯直少警悟八嵗能作詩送人赴舉云送¶
君歸去明主前若問舊時黄庭堅謫在人間今八年此¶
已非髫稚語矣¶
桐江詩話云世傳山谷七嵗作牧童詩云騎牛逺逺過¶
前村短笛風吹隔隴聞多少長安名利客機闗用盡不¶