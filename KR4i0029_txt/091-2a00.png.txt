本因吐舌色動久之人問其故東坡不荅後子由亦見¶
之云宜吾兄之吐舌也此事正得張恕力或問其故子¶
由曰獨不見鄭崇之救葢寛饒乎其疏有云上無許史¶
之屬下無金張之託此語正是激宣帝怒爾且寛饒正¶
以犯許史軰有此禍今乃再訐之是益其怒也且東坡¶
何罪獨以名太髙與朝廷爭勝耳今安道之疏乃云其¶
文學實天下之竒才也獨不激人主之怒乎但一時急¶
欲救之故為此言耳僕曰然則是時救東坡宜為何說¶