藝苑雌黄云杜陵詩多言花門喜聞官軍臨賊詩花門¶
騰絶漠柘羯度臨洮又云花門小箭好此物棄沙塲又¶
即事詩聞道花門破和親事却非又遣憤詩聞道花門¶
將論功未盡歸又有留花門一篇云花門既湏留原埜¶
轉蕭瑟指回鶻為花門注家不言其義予以唐地理志¶
攷之甘州山丹縣北渡張掖河西北行出合黎山峽口¶
傍河東壖屈曲東北行千里有寧寇軍軍東北有居延¶
海又西北三百里有花門山堡又東北千里至回鶻牙¶