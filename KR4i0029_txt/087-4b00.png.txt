圖經云黄山舊名黟山黟山東峰下有硃砂湯泉熱可¶
㸃茗春時即色微紅昔人題詩云三十六峰髙倚天瑶¶
臺金闕貯神仙嵩陽若與黄山比猶少靈砂一道泉葢¶
為是也余嘗謂湯泉其理不可致詰故東坡白水山湯¶
泉詩云積火焚大槐蓄油灾武庫驚燃丞相井疑浣將¶
軍布自憐耳目隘未測隂陽故欎攸火山裂觱沸湯泉¶
注豈惟渴獸駭坐使癡兒怖安能長魚鼈僅可燖狐兔¶
山中惟木客户外時芒屨雖無傾城浴幸免亡國汙唐¶