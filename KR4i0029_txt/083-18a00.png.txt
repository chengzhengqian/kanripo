新着雨妖嬈全在欲開時一云浣花溪上堪惆悵子美¶
無情為發揚故錢希白海棠詩云子美無情甚郎官着¶
意頻歐公以鄭詩為格卑近世陳去非常用鄭意賦海¶
棠云海棠黙黙要詩催日暮紫綿無數開欲識此花竒¶
絶處明朝有雨試重來雖本鄭意便覺才力相去不侔¶
矣山谷亦有紫綿揉色海棠開之句¶
復齋漫録云仁宗朝張冕學士賦蜀中海棠詩姚立取¶
以載之海棠記中云山木𤓰開千顆顆水林檎發一攅¶