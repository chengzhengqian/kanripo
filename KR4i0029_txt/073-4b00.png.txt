李賀傳首末所載與義山小傳略同惟刪去白玉樓事¶
豈以其言頗涉於怪故與義山之傳得於長吉姊嫁王¶
氏者其言必不妄然牧之序謂賀二十七死而義山則¶
云長吉生二十四年位不過奉禮太常又不同何邪¶
　　李賛皇¶
詩說雋永云賛皇好石有謝臨海守寄石詩云聞君採¶
奇石剪斷赤城霞牛奇章亦好石洛中闢地多得之刻¶
文可辨近世東坡亦好之有仇池石程德孺所遺其詩¶