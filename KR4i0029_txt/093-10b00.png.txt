復齋漫録云唐吳子華詩云暖漾魚遺子晴遊鹿引麛¶
乃悟山谷詩河天月暈魚分子槲葉風㣲鹿養麛所自¶
苕溪漁隱曰山谷此詩乃是河天月暈魚分子槲葉風¶
㣲鹿養茸非麛字韻復齋誤矣¶
苕溪漁隱曰後山謂魯直作詩過於出竒誠哉是言也¶
如和文潜贈無咎詩本心如日月利欲食之既王聖余¶
二亭歌絶去藪澤之羅兮官于落羽洪玉父云魯直言¶
羅者得落羽以輸官凡此之類出奇之過也¶