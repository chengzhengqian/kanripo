五年故能成此書倘不爾亦未必能成也¶
復齋漫録云司馬文正嘗銘范蜀公所恵布衾云藜藿¶
之甘綈布之温名教之樂徳義之尊求之孔易享之常¶
安綺繡之奢膏粱之珍權寵之盛利欲之繁苦難其得¶
危辱旋臻取易捨難去危就安至愚且智寜不其然顔¶
樂一簞萬世師模紂居瓊室死為獨夫君子以儉為徳¶
小人以侈喪軀然則斯衾之陋其可忽諸侍讀范公淳¶
父為之䟦曰温國文正公所服之布衾隸書百有十字¶