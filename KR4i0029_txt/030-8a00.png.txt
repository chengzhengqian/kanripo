曰九陌黄塵烏帽底五湖春水白鷗前又曰夢作白鷗¶
去江湖水粘天又作演雅詩云江湖野水碧於天中有¶
白鷗閑似我¶
王直方詩話云歐公盤車圖詩云古畫畫意不畫形梅¶
詩詠物無隠情忘形得意知者寡不若見詩如見畫東¶
坡作韓幹馬圖詩云韓生畫馬真是馬蘇子作詩如見¶
畫世無伯樂亦無韓此詩此畫誰當看又云論畫以形¶
似見與兒童隣賦詩必此詩定知非詩人詩畫本一律¶