詩説雋永云王性之嘗見唐人寫本杜詩云孤城此日¶
堪腸斷愁對寒雲雪滿山乃白滿山也¶
許彦周詩話云老杜衡州詩悠悠委薄俗欎欎回剛膓¶
此詩甚悲昔蒯通讀樂毅傳而涕泣後之人亦當有味¶
此而泣者也¶
復齋漫録云李濟翁資暇録謂園庭中藥欄欄即藥藥¶
即欄猶言圍援也非花藥之欄有不悟者以藤架蔬囿¶
為切對不知其由矣漢宣帝詔曰池藥未御者假與貧¶