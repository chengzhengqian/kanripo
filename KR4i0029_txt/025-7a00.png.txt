實對蕭曰與公全身公功髙位重姦人側目之秋且天¶
下一統公獨恨太平何也公曰蕭弟一字之師也¶
　　冦萊公¶
石林詩話云冦萊公南遷道過襄陽曽㽞一絶於驛亭¶
曰沙堤築處迎丞相驛吏催時送逐臣到了輸他林下客¶
无榮无辱自由身林下大槩言之初无主名也胡祕監¶
旦素不為公所喜適居郡下既聞之遂以林下客公為¶
已發且有稱快之語聞者莫不皆笑¶