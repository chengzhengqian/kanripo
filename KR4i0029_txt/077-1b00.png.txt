予讀大唐新話乃併得思彦荅詩云古人一言重常謂¶
百年輕今日投歡㑹顧盻盡平生簮裾非所托琴酒冀¶
相併累日同遊處良宵款素誠霜飄知栁膬雪冒覺松¶
貞願言何所道幸保嵗寒名其詞亦自閑雅可喜大抵¶
唐之文物盛於開元以前故二人雖不以詩稱而終不¶
凡也¶
苕溪漁隠曰丙戌之冬余初病起深居簡出終日曝背¶
晴簷萬事不到自以荆公所選唐百家詩反覆熟味之¶