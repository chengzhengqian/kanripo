如何矣此唐末俗子之論少陵與䖍結交義動死生若¶
此乃昨暮小兒語耳萬無此理虬鬚似太宗乃八哀詩¶
謂汝陽王璡雖死先扵䖍八哀詩乃鄭䖍軰沒後同時¶
作則䖍不及見此詩明矣¶
隱居詩話云李光弼代郭子儀入其軍號令不更而旌¶
旗改色及其亡也杜甫哀之云三軍晦光彩烈士痛稠¶
疊前人謂杜甫之為詩史葢為是也非但叙塵迹摭故¶
實而已¶