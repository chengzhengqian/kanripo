王直方詩話云潘大臨字邠老有登漢陽江樓詩曰兩¶
屐上層樓一目略千里說者以為着屐豈可登樓又甞¶
賦潘庭之清逸樓詩有云歸來陶隱居拄頰西山雲或¶
謂既已休官安得手板而拄之也洪氏勌殻軒邠老作¶
詩云封胡羯末謝龜駒玉鴻洪千載望四謝四洪天壤¶
同謂龜父駒父玉父鴻父也時人以為急口令又寄人¶
詩有思君帶移孔之句惟和張文潛痛字韻詩頗有佳¶
語其云文章邇來氣燄低聖經頗遭餘子弄公歸除(闕/)¶