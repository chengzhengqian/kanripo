聨句押大水沙囊涸皆不可及苕溪漁隠曰東坡逰蜀¶
岡次蘇伯固韵詩造語全效退之城南聨句其詩云新¶
苗未没隺老葉初翳蟬綠渠浸麻水白板燒松煙笑窺¶
有紅頰醉卧皆峰巔家家機杼嗚樹樹梨棗懸雖退之¶
筆力殆無以過之¶
復齋漫錄云冷齋夜話謂山谷言退之詩喚起牕全曙¶
催歸日未西無心花裏鳥更與盡情啼為兒時不能解¶
其意後年五十八出峽時春曉方悟唤起催歸二禽名¶