石林詩話云劉貢甫以司空圖詩中咄喏二字辨晉書¶
所載石崇豆粥咄嗟為誤以喏為嗟非也孫楚詩自有¶
三本皆有極咄嗟不可保之語此又豈是以喏為嗟古¶
今語言固是各出於一時本不與後世相通者咄嗟皆¶
聲也自晉以前未見有言咄喏殷浩所謂咄咄逼人蓋¶
拒物之聲嗟乃嘆聲咄嗟猶言呼吸疑晉人一時話故¶
孫楚亦云耳¶
雪浪齋日記云為詩欲詞格清美當㸔鮑照謝靈運欲¶