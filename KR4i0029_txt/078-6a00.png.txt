漢陽縣按酈元注水經最為詳洽而求所謂煙波江者¶
竟無其說豈江之名得于善長注圖經之後邪余謂圖¶
經多載俚俗所傳之事而求之亦無是說也獨唐人崔¶
顥黄鶴樓詩云日暮鄉關何處是烟波江上使人愁是¶
直晚景所寓者如此而已豈復别有江邪¶
苕溪漁隠曰摭言載楊汝士侍郎在楊嗣復宴集坐上¶
與元白同賦詩汝士詩後成有文章舊價留鸞掖桃李¶
新隂在鯉庭之句元白覽之失色汝士歸謂子弟曰我¶