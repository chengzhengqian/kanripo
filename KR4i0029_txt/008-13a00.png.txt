物因日而有影茍無日影從何生言竹影即日光在其¶
中矣如荆公金山寺詩云江月入松金破碎亦須藉松¶
影方見月光之破碎却怪題中無影字可乎善論詩者¶
正不應爾¶
緗素雜記云沈存中筆談云武侯廟栢詩霜皮溜雨四¶
十圍黛色㕘天二千尺四十圍乃是徑七尺無乃太細¶
長乎予謂存中性機警善九章算術獨於此為誤何也¶
古制以圍三徑一四十圍即百二十尺圍有百二十尺¶