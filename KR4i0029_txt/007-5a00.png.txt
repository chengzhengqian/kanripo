吴生畫有高祖至睿宗真象子美詩所謂五聖聨龍衮¶
千官列鴈行者也國初猶皆存至真宗朝陵經過愛其¶
筆蹟命行在畫工徧閲之有負藝者恥以為不及㑹詔¶
有司修葺即請盡漫壁更畫遂悉見毁或云當毁折時¶
人往往取其全者藏去至今猶有存者也¶
王君玉云子美之詩詞有近質者如麻鞋見天子垢膩¶
脚不韈之句所謂轉石於千仞之山勢也學者尤之過¶
甚豈逺大者難窺乎¶