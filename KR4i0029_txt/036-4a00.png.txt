下起字即小兒言語也所云止此不知石林之説何從¶
得之¶
冷齋夜話云用事琢句妙在言其用而不言其名此法¶
惟荆公東坡山谷三老知之荆公曰含風鴨綠鱗鱗起¶
弄日鵝黄裊裊埀此言水栁之名也東坡荅子由詩曰¶
猶勝相逢不相識形容變盡語音存此用事而不言其¶
名山谷曰管城子無食肉相孔方兄有絶交書又曰語¶
言少味無阿堵氷雪相看有此君又曰眼看人情如格¶