一洗萬古凡馬空也陶謝詩所以妙者由其人品髙王楊¶
盧駱呌呼衒鬻以為文耳¶
唐子西語録云謝𤣥暉詩云寒城一以眺平楚正蒼然¶
平楚猶平野也吕延濟乃用翹翹錯薪言刈其楚謂楚¶
木叢便覺意象殊窘凡五臣之陋類若此¶
宋子京筆記云今人多誤鮑照為鮑昭李商隱有詩云¶
濃烹鮑照葵又金陵有人得地中石刻作鮑照字¶
潘子真詩話云景文殊不知武后時諱照唐人因以昭¶