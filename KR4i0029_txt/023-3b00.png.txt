盤寫未停食罷自知無補報空然慙汗仰皇扃蓋學老¶
杜前詩然搜求事跡排比對偶其言出於勉强所以相¶
去甚逺若非老杜在前人亦安敢輕議¶
隱居詩話云古樂府中木蘭詩焦仲卿詩皆有髙致葢¶
世傳木蘭詩為曹子建作似矣然其中云可汗問所欲¶
漢魏時夷狄未有可汗之名不知果誰之詞也杜牧木¶
蘭廟詩云彎弓征戰作男兒夢裏曾驚與畫眉幾度思¶
歸還把酒拂雲堆上祝明妃殊有美思也¶