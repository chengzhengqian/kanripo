明絶句云無花無酒過清明興味蕭然似野僧昨日鄰¶
家乞新火曉窗分與讀書燈二詩何況味不同如此亦¶
可見其老少情懐之異也¶
山谷云或傳王荆公稱竹樓記勝歐陽公醉翁亭記或¶
曰此非荆公之言也庭堅以為荆公出此言未失也荆¶
公評文章先體製而後論文之工拙蓋嘗觀蘇子瞻醉¶
白堂記戲曰文詞雖極工然不是醉白堂記乃是韓白¶
優劣論耳以此考之優竹樓記而劣醉翁亭記是荆公¶