雄鄧艾皆吃也又同趍朝聞呌班聲汾謂攽曰紫宸殿¶
下頻呼汝攽應聲曰寒食原頭屢見君各以其名為戲¶
也吕嘉問提舉市易務三司使曾布劾其違法王荆公¶
惑黨人之說反以罪三司曾既隔下朝請而嘉問治事¶
如故攽聞而歎曰豈意曾子避席望之儼然望之嘉問¶
字也王平甫盛夏入舘中下馬流汗浹衣攽見而笑曰¶
君真所謂汗淋學士也馬黙為臺官彈攽輕薄不當置¶
在文舘攽曰既云馬黙豈合驢鳴¶