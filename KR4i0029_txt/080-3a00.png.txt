珠價大減¶
藝苑雌黄云前輩論詩有奪胎換骨之說信有之也杜¶
陵謁𤣥元廟其一聨云五聖聨龍衮千官列鴈行葢紀¶
吳道子廟中所畫者徽宗嘗制哲廟挽詩用此意作一¶
聨云北極聨龍衮西風拆鴈行亦以鴈行對龍衮然語¶
意中的其親切過於本詩不謂之奪胎可乎不然徒用¶
前人之語殊不足貴且如沈佺期云小池殘暑退髙樹¶
早涼歸非不佳也然正用栁惲太液㣲波起長楊髙樹¶