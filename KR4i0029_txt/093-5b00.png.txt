於藍者然二公深諱之故東坡云見歐陽叔弼云余書¶
大似李北海余亦自覺其如此世或謂似徐浩非也山¶
谷云予比來極愛顔魯公書時時輒有其氣骨而人以¶
為殊未得其彷佛寫我心耳豈可謂衆目哉二公當時¶
自言如此自今觀之人固不信也山谷跋東坡書云如¶
華嶽三峰卓然參昴雖造化之鑪錘不自知其妙也中¶
年書圎勁而有韻大似徐會稽晚年沈着痛快乃似李北¶
海此公天資解書比之詩人是李太白之流士大夫學¶