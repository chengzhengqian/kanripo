舞頭分兩向太平萬嵗字當中王建宫詞也按樂府雜¶
錄云舞有健舞軟舞字舞花舞雁舞字舞者以舞人亞¶
身于地布成字也故建有太平萬嵗字當中之句後周¶
制令宫人庭拜為男子拜故建云射生宫女宿紅粧請¶
得新弓各自張臨上馬時齊賜酒男兒跪拜謝君王¶
苕溪漁隠曰王建云閉門留野鹿分食與山雞魏野云¶
洗硯魚吞墨烹茶鶴避烟二人之詩巧欲摹寫山居意¶
趣苐理有當否如建所言二物何馴狎如許理必無之¶