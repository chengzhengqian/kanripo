東坡云余自東武適文登並海行數日道傍諸峰真若¶
劍鋩誦子厚詩知海山多竒峯也子厚記云每風自四¶
山而下振動大木掩冉衆草紛紅駭緑蓊葧薌氣子厚¶
夣得皆善造語若此句殆入妙矣夢得云水禽嬉戲引¶
吭伸翮紛驚鳴而决起捨綵翠于沙礫亦妙語也¶
山谷云千里楓林煙雨深无朝無暮有猿吟停橈静聼¶
曲中意好是雲山韶濩音零陵郡北湘水東浯溪形勝¶
滿湘中溪口石顛堪自逸誰人相伴作漁翁右元次山¶