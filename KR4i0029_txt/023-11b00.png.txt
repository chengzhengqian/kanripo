魚龍四面稠廊下御厨分冷食殿前香騎逐飛毬千官¶
盡醉猶教坐百戲皆呈未放休共喜拜恩侵夜出金吾¶
不敢問行由乃知唐清明宴百官亦皆冷食又至夜而¶
罷¶
緗素雜記云劉夢得嘉話云為詩用僻字須有來處宋¶
考功詩云馬上逢寒食春來不見餳嘗疑此字因讀毛¶
詩鄭箋説吹簫處云即今賣餳人家物六經惟此注中¶
有餳字後軰業詩即須有據不可學常人率爾而道也¶