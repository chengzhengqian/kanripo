公公荅聖俞書畧云不意後生能逹斯理也吾老矣當¶
放此子出一頭地故東坡送晁美叔詩云醉翁遣我與¶
子游翁如退之蹈孔孟尚欲放予出一頭酒醒夢斷四¶
十秋葢叙書語也¶
文昌雜録云余見光禄卿解賔王說登舟每晴霽烟霧¶
中有城闕樓閣人物車馬雞犬往來之狀彼人謂之海¶
市苕溪漁隱曰東坡言予聞登州海市久矣父老云嘗¶
出於春夏今歳晩不復見矣予到官五日而去以不見¶