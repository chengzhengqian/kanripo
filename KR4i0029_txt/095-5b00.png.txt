復齋漫録云禹貢華陽黒水惟梁州岷嶓既藝沱潜既¶
道蔡䝉旅平和夷底績則蜀道與中國通久矣蜀主本¶
紀載秦惠王謀伐蜀刻五石牛置金其後紿蜀人云能¶
糞金蜀主信之發卒千人使五丁力士開道致牛于成¶
都秦因遣張儀隨石牛以入蜀遂奪蜀焉此事尤近誣¶
蜀人吳師孟醇翁金牛驛辨之以詩云唱奇騰怪可刪¶
修爭奈常情信謬悠禹貢已書開蜀道秦人安得糞金¶
牛萬重山勢隨坤順一勺天波到海流自哂據經違世¶