苕溪漁隱曰山谷以今時人形入詩句盖取法於少陵¶
少陵詩云不見高人王右丞藍田邱壑蔓寒藤又云復¶
憶襄陽孟浩然清詩句句盡堪傳之類是也故山谷云¶
司馬丞相驟登庸詔用元老超羣公又云閉門覓句陳¶
無已對客揮毫秦少游之類是也近世風俗諛甚悉以¶
大相呼更不復知其字疇敢形入詩句必相顧而失色¶
也禮記云年長以倍則父事之十年以長則兄事之五¶
年以長則肩隨之今不問其長㓜悉以丈呼之是不曾¶