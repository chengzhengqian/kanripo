王直方詩話云郭功甫方與荆公坐有一人展刺云詩¶
人龍太初功甫勃然曰相公前敢稱詩人其不識去就¶
如此荆公曰但且請來相見既坐功甫曰賢道能作詩¶
為我賦乎太初曰甚好功甫曰只從相公請箇詩題是¶
時方有一老兵以沙擦銅器荆公即曰可作沙詩太初¶
不頃刻間誦曰茫茫黄出塞𣺌𣺌白鋪汀鳥過風平篆¶
潮回日射星功甫遂閣筆太初緣此名聞東南¶
　漁隱叢話巻三十六¶