句妙於天下白髙才俊似海東青又云文如水行川氣¶
如春在花皆竒句也¶
韓子蒼云徃年余宰分寜覺範從髙安來館之雲巖寺¶
寺僧三百各持一幅帋求詩於覺範覺範斯須立就余¶
見之不懌曰詩當少加思豈若是容易乎覺範笑曰取¶
快吾意而已相别十年覽其遺編追記平生不覺殞淚¶
余欲刪去冗長定取精深數十百首仍為作序以示世¶
人老懶未暇也僧中初無具詩眼者已刻版於書肆每¶