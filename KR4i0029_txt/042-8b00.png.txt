坐同保妻子移鄉法太急也又云歲荒無術歸亡逋鵠¶
則易畫虎難摹意取馬援言畫鵠不成猶類鶩畫虎不¶
成反類狗言歲既饑荒我欲出竒擘畫賑濟又恐不從¶
恐似畫虎不成反類狗也¶
戲子由詩云宛丘先生長如丘宛丘學舍小如舟常時¶
低頭誦經史忽然欠伸屋打頭斜風吹帷雨注面先生¶
不愧傍人羞任從飽死笑方朔肯為雨立求秦優眼前¶
勃蹊何足道處置六鑿須天遊讀書萬巻不讀律致君¶