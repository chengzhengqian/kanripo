圍以歸乃召至京師賜姓李名忠臣葢因以朂之後吐¶
蕃犯順天子遣兵秦方在鞠塲使者至即整師就道諸¶
將白須良日秦怒曰君父在難乃擇日救患乎時召兵¶
無先秦至者代宗嘉之當是時不可謂不忠也惜乎守¶
節不終抑又戇不知書恣性婪沓為李希烈所逐逃奔¶
京師朱泚冦奉天受其偽署為賊居守卒之頸血汚刃¶
身首異處秦自取耳尚何功之足云玉川子月蝕詩譏¶
刺當時故言及此東坡乃謂非無功而食祿謬矣¶