岸即華容鎮庶幾是也然岳州復有華容縣竟不知孰¶
是今日李委秀才來因以小舟載酒飲於赤壁下李善¶
吹笛酒酣作數弄風起水湧大魚皆出山上有栖鶻亦¶
驚起坐念孟徳公瑾如昨日耳¶
江夏辨疑云周瑜敗曹公於赤壁三尺之童子能道其¶
事然江漢之間指赤壁者三焉一在漢水之側竟陵之¶
東(竟陵今/復州)一在齊安郡之歩下(齊安今/黄州)一在江夏西南¶
二百里許(今屬漢/陽縣)予謂郡之西南者正曹公所敗之地¶