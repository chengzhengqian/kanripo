落墜上大笑此事與前極相類¶
見聞録云吕申公夷簡嘗通判蜀中忘其郡名廨宇中¶
素有鬼物號榆老姑乃榆木精其狀一老醜婦常出厨¶
間與羣婢為偶或時不見家人見之乆亦不以為怪公¶
呼問之即下堦拜云妾在宅日乆雖非人然不敢為禍¶
公亦置而不問甞謂公他日必大貴一日忽妊羣婢戲¶
之自云非乆當産遂月餘不見忽出云巳産矣請視之¶
後園榆木西南生大贅乃是視之果然¶