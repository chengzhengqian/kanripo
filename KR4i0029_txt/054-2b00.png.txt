詩眼云友人稱一士人詩云西出潼闗客路迷一胡蘆¶
酒一篇詩胡蘆酒盡興未盡坐看春山春盡時余曰唐¶
人尤用意小詩其命意與所叙述初不減長篇而促為¶
四句意正理盡髙簡頓挫所以難耳故必有可書之事¶
如王摩詰云西出陽闗無故人故行者為可悲而勸酒¶
不得不飲陽闗之詞不可不作若客路迷則潼闗之東¶
亦可矣且潼闗之西乃通衢非有山林曲折所謂迷者¶
果何謂邪沈存中言蕙肴烝兮蘭藉奠桂酒兮椒漿必¶