他術唯勤讀書而多為之自工世人病作文字少又懶¶
讀書每一篇出即求過人如此少有至者疵病不必待¶
人指擿多作自能見之此公以其嘗試者告人故尤有¶
味苕溪漁隱曰舊説梅聖俞日課一詩寒暑未嘗易也¶
聖俞詩名滿世蓋身試此説之效耳¶
宋子京筆記云余毎見舊所作文章憎之必欲燒弃梅¶
堯臣喜曰公之文進矣僕之詩亦然¶
後山詩話云永叔謂為文有三多看多做多商量多也¶