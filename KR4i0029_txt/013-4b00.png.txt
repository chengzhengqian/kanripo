蘇子由云大雅緜九章誦太王遷豳建都邑營宫室而¶
已至其八章廼曰肆不殄厥愠亦不隕厥問始及昆夷¶
之怒尚可也至其九章廼曰虞芮質厥成文王蹶厥生¶
予曰有䟽附予曰有先後予曰有奔奏予曰有禦侮事¶
不接文不属如連山斷嶺雖相去絶逺而氣象聯絡觀¶
者知其脉理之為一也葢附離不以鑿枘此最為文之¶
髙致耳老杜䧟賊時有哀江頭詩曰少陵野老呑聲哭¶
春日潜行曲江曲江頭宫殿鎻千門細栁新蒲為誰緑¶