若作一小歌詞則人必絶倒不可讀也乃知别是一家¶
知之者少後晏叔原賀方回秦少游黄魯直出始能知¶
之又晏苦無鋪叙賀苦少典重秦即專主情致而少故¶
實譬如貧家美女雖極妍麗丰逸而終乏富貴態黄即¶
尚故實而多疵病譬如良玉有瑕價自減半矣苕溪漁¶
隱曰易安歴評諸公歌詞皆摘其短無一免者此論未¶
公吾不憑也其意盖自謂能擅其長以樂府名家者退¶
之詩云不知羣兒愚那用故謗傷蚍蜉撼大樹可笑不¶