月明今瑒花即玉蘂花王介甫以比瑒謂當用此瑒字¶
葢瑒玉名取其白耳魯直又更其名為山礬謂可以染¶
也廬陵段謙叔多聞士也家藏異書古刻至多有楊汝¶
士與白二十二帖云唐昌玉蘂以少故見貴耳自來江¶
南山山有之土人取以供染事不甚惜也則知瑒花之¶
為玉蘂斷無疑矣傅子容見此帖乃作絶句云比瑒更¶
礬總未佳要須博物似張華因觀異代前賢帖知是唐¶
昌玉蘂花苕溪漁隠曰余放浪林泉之日久矣屢從樵¶