苕溪漁隱曰次韻沈長官詩云莫道山中食無肉玉池¶
清水自生肥天慶觀乳泉賦云鏘瓊佩之落谷灔玉池¶
之生肥澄邁驛通潮閣詩云杳杳天低鶻沒處青山一¶
髮是中原伏波將軍廟碑有云南望連山若有若無杳¶
杳一髮耳皆兩用之其語倔竒葢得意也¶
東坡泗州大聖傳云和尚河國人也又曰世莫知其所¶
從來不知何國人也近讀隋書西域傳乃有河國余在¶
惠州忽被命謫儋耳太守方子容自携告身來且語余¶