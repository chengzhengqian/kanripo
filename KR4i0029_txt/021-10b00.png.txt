云小槽酒滴真珠紅葢謂此也樂天詩亦云燕脂酌蒲¶
萄蒲萄酒名也出太原得非亦與江南紅酒相類者乎¶
王直方詩話云韋蘇州云誰知風雨夜復此對牀眠樂¶
天招張司業云能來同宿否聽雨對牀眠意亦相類然¶
不為人所稱也老杜云眼前無俗物多病也身輕而樂¶
天有眼前無俗物身外即僧居之句世亦獨稱老杜¶
苕溪漁隱曰樂天次楞伽寺詩云照水姿容雖巳老上¶
山筋力未全衰陳子髙病起詩云照水姿容非復我上¶