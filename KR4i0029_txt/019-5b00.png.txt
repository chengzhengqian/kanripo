日出不見人欵乃一聲山水渌回看天際下中流巖下¶
无心雲相逐東坡云詩以竒趣為宗反常合道為趣熟¶
味此詩有竒趣然其尾兩句雖不必亦可¶
東坡云盛時一失貴反賤桃笙葵扇安可常不知桃笙¶
為何物偶閱方言簟宋魏之間謂之笙乃悟桃笙以桃¶
竹為簟也梁簡文荅湘南王獻簟書云五離九折出桃¶
枝之翠笋乃謂桃枝竹簟也桃竹出巴渝間杜子美有¶
桃竹杖歌¶