雲含雨重江樹帯蟬疎平蕪逺更綠斜日寒無暉者幾¶
矣白居易亦善作長韻敘事詩但格制不高局於淺切¶
又不能更風操雖衆篇之意只如一篇故使人讀而易¶
厭也¶
王直方詩話云曼卿以書名世然大字愈妙嘗讀龜山¶
寺三佛名榜最為雄偉張文潜有詩云煌煌三佛榜鐵¶
貫金石鈕開張宫室正渾實山岳厚井水駭龍跧蟻封¶
觀驥驟真能道盡其妙處¶