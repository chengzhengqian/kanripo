則面赤¶
苕溪漁隠曰古樂府梅花落蘇子卿云祗言花似雪不¶
悟有香來王介甫詠梅云遥知不是雪惟有暗香來韓¶
子蒼詠梅云那知是花處但覺暗香來介甫子蒼雖襲¶
子卿之詩意然思益精而語益工也東坡詩云去年今¶
日闗山路細雨梅花正斷魂子蒼詩只度闗山魂已斷¶
何須疎雨濕梅花此蓋反東坡之意但為闗山斷魂却¶
無佳思也¶