有詩曰一入深宫裏年年不見春聊題一片葉寄與有¶
情人况明日於上游亦題詩于葉泛之波中曰花落深¶
宫鶯亦悲上陽宫女斷腸時帝城不禁東流水葉上題¶
詩寄阿誰後十餘日有客尋春苑中又於葉上得詩以¶
示况詩曰一葉題詩出禁城誰人酬和獨含情自嗟不¶
及波間葉蕩漾乘春取次行又盧渥舍人應舉京師偶¶
臨御溝見一紅葉上有一絶云流水何太急深宫盡日¶
閑慇懃謝紅葉好去到人間盧得之藏於巾篋及宣宗¶