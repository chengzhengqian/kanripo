杯抔二字云杯奔來切杯勺也抔步侯切手掬也亦古¶
文裒字駱賓王為徐敬業檄武后云一抔之土未乾六尺¶
之孤何託正用漢史語比見僧惠洪集中有詩云人生¶
如逆旅嵗月苦逼催安知賢與愚同作土一杯其說葢¶
誤矣李義山詩耳聞明主提三尺眼見愚民盜一抔千¶
古腐儒騎痩馬灞陵斜日重回頭如此押韻乃知前輩¶
造語之工而用字之不謬也惠洪嘗作冷齋夜話云詩¶
至李義山為文章一厄但未識其出處耳或謂廣韻集¶