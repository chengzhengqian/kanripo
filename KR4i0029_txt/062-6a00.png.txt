説者以荆南為荆州耳然烏程縣今在湖州與荆州相¶
去甚逺南五十步有箬溪夾溪悉生箭箬南岸曰上箬¶
北岸曰下箬居人取下箬水釀酒醇美俗稱箬下酒劉¶
夢得詩云駱駝橋畔蘋風起鸚鵡杯中箬下春即此也¶
荆溪在縣南六十里以其水出荆山因名之張𤣥之山¶
墟名云昔漢荆王賈登此山因以為名故所謂荆南烏¶
程即荆溪之南耳若以為荆州則烏程去荆州三千餘¶
里封壤大不相接矣苕溪漁隱曰余以湖州圖經考之¶