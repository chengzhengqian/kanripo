男兒江東子弟多才俊卷土重來未可知項氏以八千¶
人渡江敗亡之餘無一還者其失人心為甚誰肯復附¶
之其不能卷土重來决矣¶
許彦周詩話云牧之作赤壁詩云折㦸沉沙鐵未銷自¶
將磨洗認前朝東風不與周郎便銅雀春深鎖二喬意¶
謂赤壁不能縱火即為曹公奪二喬置之銅雀臺上也¶
孫氏霸業繫此一戰社稷存亡生靈塗炭都不問只恐¶
捉了二喬可見措大不識好惡¶