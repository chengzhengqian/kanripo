明則不然觀其貧士責子與其他所作當憂則憂遇喜¶
則喜忽然憂樂兩㤀則隨所遇而皆適未嘗有擇扵其¶
間所謂超世遺物者要當如是而後可也觀三人之詩¶
以意逆志人豈難見以是論賢不肖之實亦何可欺乎¶
洪駒父詩話云東坡言鄭谷詩江上晩來堪畫處漁人¶
披得一簔歸此村學中詩也子厚云千山鳥飛絶萬逕¶
人蹤滅孤舟簔笠翁獨釣寒江雪信有格也哉殆天所¶
賦不可及也¶