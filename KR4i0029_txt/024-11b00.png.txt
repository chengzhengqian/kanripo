德好將銀筆述麗詞堪與雪兒歌坐内諸賔靡不欽訝¶
稱為妙句然亦疑其銀筆之譬也他日郁從容問韓以¶
雪兒銀筆之事韓曰昔梁元帝為湘東王時好學著書¶
常記録忠臣義士及文之美者筆有三品以金銀雕飾或¶
用班竹為管忠孝全者用金管書之德行精粹者用銀¶
管書之文章贍麗者以班管書之故湘東王之譽振於¶
士表雪兒孝宻之愛姬能歌舞每見賔僚文章有竒麗¶
中意者即付雪兒叶音律以歌之又問癡龍出自何處¶