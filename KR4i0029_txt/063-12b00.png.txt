少也葢唐有此人亦號逸少耳東觀餘論又有此二説¶
漫附於後姑俟識者併折衷之¶
苕溪漁隱曰于競唐傳湖州德清縣南前溪村則南朝¶
習樂之處今尚有數百家習音樂江南聲妓多自此出¶
所謂舞出前溪者也復齋漫録言陳劉刪詩山邊歌落¶
日池上舞前溪唐崔顥詩舞愛前溪妙歌憐子夜長按¶
智匠古今樂録晉車騎將軍沈玩作前溪歌而非舞也¶
葢復齋不曽見于競唐傳故不知舞出前溪邪¶