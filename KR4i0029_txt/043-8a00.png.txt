效此詩云近來愈覺世議隘以譏近日進用之人多是¶
刻薄議論褊隘不容人過失故見山中寛閒之處為樂¶
也¶
八月十五日觀潮作詩云吳兒生長狎濤淵冒利忘生¶
不自憐東海若知明主意應教斥鹵變桑田時新有㫖¶
禁弄潮故云吳兒生長狎濤淵冒利輕生不自憐葢言¶
弄潮之人為貪官中利物致其間有溺死者故朝旨禁¶
斷某為主上好興水利因作此詩言東海若知明主意¶