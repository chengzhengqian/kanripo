余甞愛其言極有理故附益於此可為躁進者之戒¶
漫叟詩話云吳民載甞和予詩有一聨云條風着野方¶
蠶月髙樹移陰又麥秋甞記前輩詩云麥秋晨氣潤槐¶
夏午陰清此二聨未易優劣¶
雪浪齋日記云予家翰林公詩云萬壑松聲山雨過一¶
川花氣水風生極為作者歎伏予祖湘潭公皖城詩云¶
江涵秋潦鱸魚美岸入春風荻笋斑荆公和此詩今集¶
中云送某如皖城者是也¶