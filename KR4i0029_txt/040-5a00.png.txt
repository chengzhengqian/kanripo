頻回首詔得青青數代孫稚川即葛洪之字投杖葛陂¶
化龍乃費長房也孫僮傅巖詩云刑人一旦起幽深功¶
業煌煌照古今蓋當時有胥靡修築巖道而傅說在困¶
約中代之以假其資是為胥靡傭賃也豈可謂説為刑¶
人哉苕溪漁隱曰路逢王二十入翰林詩乃劉夢得詩¶
非李商隱詩也¶
緗素雜記云韓熙載本髙密人後主即位頗疑北人鴆¶
死者多而熙載且懼愈肆情坦率不遵禮法破其財貨¶