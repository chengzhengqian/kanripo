張處士詩後更無人仍自矜衒如此尤可嗤也¶
藝苑雌黄云緗素雜紀載江南野錄云江為者宋世淹¶
之後先祖仕於建陽因家焉余觀南史江淹傳淹濟陽¶
考城人宋少帝時黜為建安呉興令終於梁天監中左¶
衛將軍又吴均傳云濟陽江洪工屬文為建陽令坐事¶
死竟陵王子良開西邸招文學洪時為太學生以善辭¶
藻遊焉淹與洪俱係家考城又俱仕齊梁間淹為建安呉¶
興令而後他遷洪為建陽令而死于建陽疑為之系¶