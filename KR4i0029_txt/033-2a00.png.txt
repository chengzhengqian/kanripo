詩得青山捫虱坐黄鳥挾書眠自謂不減杜詩以為得¶
意然不能舉全篇余頃嘗以語薛肇明肇明時被旨編¶
公集徧求之終莫之得或云公但得此一聮未嘗成章¶
也¶
冷齋夜話云荆公在鍾山有一道士來訪因與碁輒作¶
數語曰彼亦不敢先此亦不敢先惟其不敢先是以無¶
所爭惟其無所爭故能入于不死不生荆公笑曰此持¶
碁隠語也¶