蔡寛夫詩話云詩家有假對本非用意蓋造語適到因¶
以用之若杜子美本无丹竈術那免白頭翁韓退之眼¶
穿長訝雙魚斷耳熱何辭數爵頻借丹對白借爵對魚¶
皆偶然相值立意下句初不在此而晩唐諸人遂立以¶
為格賈島巻簾黄葉落開户子規啼崔峒因尋樵子徑¶
得到葛洪家為例以為假對勝的對謂之髙手所謂癡¶
人面前不得説夢也¶
　　半夜鐘¶