尚書樂妓崔紫雲詞華清峭眉目端麗李公為尹東洛¶
宴客將酣杜公輕騎而來連飲三觥謂主人曰甞聞有¶
能篇詠紫雲者今日方知名不虚得倘垂一惠無以加¶
焉諸妓回頭掩笑杜作前詩詩罷上馬而去李公尋以¶
紫雲贈之紫雲臨行獻詩曰從來學製斐然詩不料霜¶
臺御史知忽見便教隨命去戀恩腸斷出門時侍兒小¶
名錄不載此事出於何書疑好事者附㑹為之也¶
　　杜荀鶴¶