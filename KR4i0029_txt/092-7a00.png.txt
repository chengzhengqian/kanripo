復齋漫録云韓子蒼言張文潜集中載中興頌詩疑秦¶
少游作不惟浯溪有少游字刻兼詳味詩意亦似少游¶
語也此詩少游號傑出苐玉環妖血無人掃之句為病¶
盖李遐周詩云若逢山下鬼環上繫羅衣貴妃之死高¶
力士以羅巾縊焉非死兵刃也然余以杜詩有血汚遊¶
魂歸不得之語亦指妃子張盖本杜也苕溪漁隱曰余¶
遊浯溪觀磨崖碑之側有此詩刻石前云讀中興頌張¶
耒文潜後云秦觀少游書當以刻石為正不知子蒼亦¶