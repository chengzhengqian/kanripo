亦何以見工以經語對經語史語對史語詩語對詩語¶
方妥帖太祖郊祀陶榖作赦文不以籩豆有楚對黍稷¶
惟馨而曰豆籩陳有楚之儀黍稷奉惟馨之薦近世王¶
初寮作寳籙宫青詞云上天之載無聲下民之虐匪降¶
時人許其裁剪¶
宋景文筆記云文有属對平側用事供公家一時宣讀¶
施行似健快然不可施于史傳余修唐書未嘗以唐人¶
一詔一令載者惟捨對偶之文近髙古者乃可著于篇¶