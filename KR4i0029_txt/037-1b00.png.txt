桐江詩話云逢原集中佳句頗多如讀老杜詩鐫劖物¶
象二千首照耀乾坤四百春𤓰洲渡云風力引雲行玉¶
馬水光連日動金虵謝滿子權寄詩云九原黄土英靈¶
活萬古青天霹靂飛¶
　　蔡天啟¶
王直方詩話云夏畸道言蔡天啟初見荆公荆公坐間¶
偶言及盧仝月蝕詩人難有誦得者天啟誦之終篇遂¶
為荆公所知¶