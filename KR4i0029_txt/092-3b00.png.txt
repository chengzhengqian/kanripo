傳云廬陵歐陽明道彭蠡以船中所有投湖中云以為¶
禮積數年復過有數吏來候明云青洪君相邀且曰感¶
公有禮且厚遺公願勿取獨求如願耳明既見遂求如¶
願如願者青洪君婢也明將歸所願輒得數年大富¶
東坡云眼惡剔抉齒便嗽㓗治眼如治民治齒如治軍¶
治民如曹參之治齊治軍如商鞅之治秦此語本出魯¶
直云¶
吕氏童䝉訓云作文必要悟入處悟入必自工夫中來¶