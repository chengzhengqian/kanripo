東軒筆錄云王介性輕率語言無倫時人以為心風與¶
荆公舊交熙寧中自省判出守湖州荆公作詩送之曰¶
呉興太守美如何栁惲詩才未足多遙想郡人迎下檐¶
白蘋洲上起蒼波其意以水值風即起波也介諭其意¶
遂和十篇盛氣而誦於荆公其一曰呉興太守美如何¶
太守從來惡祝鮀生若不為上柱國死時猶合代閻羅¶
荆公笑曰閻羅見闕速赴任石林詩話云王介字中甫¶
衢州人博學善譏謔嘗舉制科不中與荆公遊甚款然¶