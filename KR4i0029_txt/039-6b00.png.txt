顔師古曰小馬於果樹下乗之故號果下馬¶
王直方詩話云前輩戲語有西湖風月不如東華軟紅¶
之語故東坡和錢穆父蔣頴叔從駕景靈宫詩有云半¶
白不嗟垂領髪軟紅猶戀屬車塵之句¶
東坡云乖崖公在蜀有錄曹參軍老病廢事公責之曰¶
胡不歸明日參軍求去且以詩留别其略曰秋光都似¶
宦情薄山色不如歸興濃公驚謝之曰吾過矣同僚有¶
詩人而吾不知因留而慰薦之予幼時聞父老言恨不¶