詩服云老杜櫻桃詩云西蜀櫻桃也自紅野人相贈滿¶
筠籠數回細寫愁仍破萬顆匀圓訝許同此詩如禪家¶
所謂信手拈來頭頭是道者直書目前所見平易委曲¶
得人心所同然但他人艱難不能發耳至於憶昨賜霑¶
門下省退朝擎出大明宫金盤玉筯無消息此日嘗新¶
任轉蓬其感興皆出於自然故終篇遒麗韓退之有賜¶
櫻桃詩云漢家舊種明光殿炎帝還書本草經豈是滿¶
朝承雨露共看轉賜出青冥香隨翠籠擎偏重色照銀¶