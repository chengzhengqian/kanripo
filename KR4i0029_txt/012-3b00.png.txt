錫云官軍誅佞幸天子捨夭姬羣吏伏門屏貴人牽帝¶
衣低回轉美目風日為無輝白居易云六軍不發争奈¶
何宛轉娥眉馬前死此乃歌詠禄山能使官軍叛逼迫¶
明皇明皇不得已而誅楊妃也豈特不曉文章體裁而¶
造語惷拙抑亦失臣下事君之禮老杜則不然其北征¶
詩曰憶昨狼狽初事與古先别不聞夏商衰中自誅褒¶
妲乃見明皇鍳夏商之敗畏天悔過賜妃子以死官軍¶
何預焉唐闕史載鄭畋馬嵬詩命意似矣而詞句凡下¶