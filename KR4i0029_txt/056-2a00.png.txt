　　古靈¶
傳燈錄云古靈行脚回受業師問曰汝離吾在外得何¶
事業曰並無事業遂遣執役一日因澡身命靈去垢靈¶
乃拊背曰好所佛殿而佛不聖其師回首視之靈曰佛¶
雖不聖且能放光其師又一日在窗下看經蜂子投窗¶
紙求出靈覩之曰世界如許廣濶不肯出鑽佗故紙驢¶
牛去其師置經問曰汝行脚遇人吾前後見汝發言¶
異常靈曰某甲䝉百丈和尚指箇歇處今欲報慈徳耳¶