苕溪漁隠曰直方所言非也余細觀此詩句語體格真¶
是荆公作餘人豈能道此今具載全篇識者必能辨之¶
詩云窣雲臺殿起崔嵬萬里長江酒一杯坐見山川吞¶
日月杳無車馬送塵埃鴈飛雲路聲低過客近天門夢¶
易回勝槩惟詩可收拾不才羞作等閒來¶
冷齋夜話云荆公言前輩詩風定花猶落靜中見動意¶
鳥鳴山更幽動中見靜意山谷云此老論詩不失解經¶
旨趣亦可怪耳唐人詩有曰海月生殘夜江春入暮年¶