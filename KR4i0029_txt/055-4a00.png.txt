東軒筆録云陶榖久在翰林意希大用乃俾其黨因事¶
薦引言榖在詞禁宣力實多微伺上㫖太祖笑曰翰林¶
草制皆檢前人舊本改換詞語所謂依様畫葫蘆耳何¶
宣力之有榖聞之作詩曰官職須由生處有文章不管¶
用時無堪笑翰林陶學士年年依様畫葫蘆太祖薄其¶
怨望遂决意不用矣¶
西清詩話云國初宋琪沈義倫俱在黃閣時久旱既雨¶
復不止廣陌泥淖琪厭之謂義倫曰可謂爕成三日雨¶