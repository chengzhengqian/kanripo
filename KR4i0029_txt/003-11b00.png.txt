詩有以題甲子者始庚子距丙辰凡十七年間只九首¶
耳皆晉安帝時所作也中有乙已嵗三月為建威參軍¶
使節都經前溪作此年秋乃為彭澤令在官八十餘日¶
即觧印綬賦歸去來兮辭後一十六年庚申晉禅宋恭¶
帝元熙二年也蕭徳施淵明傳曰自宋髙祖王業漸隆¶
不復肯仕於淵明出處得其實矣寧容晉未禪宋前二¶
十年輒恥事二姓所作詩但題甲子而自取異哉矧詩¶
中又無有標晉年號者其所題甲子葢偶記一事耳後¶