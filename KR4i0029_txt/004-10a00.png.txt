盈室缾無儲粟生生所資未見其術三復此語真余之¶
實録也余投閒二十載生事素㣲食指既衆家日益貧¶
退之詩云時命雖乖心轉壯技能虚富家逾窘亦似為¶
余發時時哦之不覺失笑余嘗有詩云壯圖鵬翼九萬¶
里末路羊腸百八盤葢言老而多艱耳¶
後山詩話云鮑照之詩華而不弱陶淵明之詩切於事¶
情但不文耳¶
　¶