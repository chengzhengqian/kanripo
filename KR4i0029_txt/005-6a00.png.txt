優劣論曰論文政不當如此余以為知言¶
荆公云詩人各有所得清水出芙蓉天然去雕飾此李¶
白所得也或看翡翠蘭苕上未掣鯨魚碧海中此老杜¶
所得也横空盤硬語妥帖力排奡此韓愈所得也¶
雪浪齋日記云或云太白詩其源流出於鮑明逺如樂¶
府多用白紵故子美云俊逸鮑參軍蓋有譏也¶
漫叟詩話云詩中有助語若牀頭厯日無多子借問别¶
來太瘦生之句子與生字初不當輕重¶