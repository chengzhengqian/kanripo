如此余觀退之答張徹詩云洛邑得休告華山窮絶陘¶
倚巖睨海浪引袖拂天星磴蘚澾拳跼梯飈颭伶俜悔¶
狂已咋指垂戒仍鐫銘則知肇記為信然而沈顔為妄辨¶
也¶
唐子西語録云古樂府命題皆有主意後之人用樂府¶
為題者直當代其人而措辭如公無渡河須作妻止其¶
夫之辭太白輩或失之惟退之琴操得體琴操桞子厚¶
不能作子厚皇雅退之亦不能作也¶