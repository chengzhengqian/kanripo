爵以止渴渴止而身亡亦自有佳處¶
東軒筆録云子京博學能文章天資醖藉好遊宴以矜¶
持自喜晩年知成都府帶唐書於本任刋修每宴罷盥¶
潄畢開寢門垂簾燃二椽燭媵婢夾侍和墨伸紙逺近¶
觀者皆知尚書修唐書矣望之如神僊焉多内寵後庭¶
曵羅綺者甚衆嘗宴於錦江偶㣲寒命取半臂諸婢各¶
送一枚凡十餘枚皆至子京視之茫然恐有厚薄之嫌¶
竟不敢服忍冷而歸¶