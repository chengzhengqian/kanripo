直變之也余嘗效此體作一聯云天連風色共髙運秋¶
與物華俱老成今俗謂之拗句者是也¶
張文潛云以聲律作詩其末流也而唐至今詩人謹守¶
之獨魯直一掃古今出胷臆破棄聲律作五七言如金¶
石未作鐘磬聲和渾然有律吕外意近來作詩者頗有¶
此體然自吾魯直始也苕溪漁隱曰古詩不拘聲律自¶
唐至今詩人皆然初不待破棄聲律詩破棄聲律老杜¶
自有此體如絶句漫興黄河江畔獨步尋花夔州歌春¶