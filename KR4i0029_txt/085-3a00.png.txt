六一居士詩話云鄭谷詩名盛於唐末號雪臺編而世¶
俗但稱鄭都官詩其詩多佳句但格不甚髙予為兒時¶
誦之今其集不行於世矣梅聖俞晚年官亦至都官一¶
日㑹飲劉原父戲之曰聖俞官必止於此坐客皆驚原¶
父曰昔有鄭都官今有梅都官也聖俞頗不樂未幾聖¶
俞病卒余為序其詩為宛陵集而今人但謂之梅都官¶
一言之謔後遂果然斯可歎也¶
苕溪漁隱曰歐陽永叔宛陵集序晁無咎海陵集序二¶