而退之自謂無愧扵雅頌何其陋也¶
三山老人語録云栁子厚平淮夷雅曰赤子匍匐厥父¶
是亢怒其萌芽以悖太陽言賊以逆取敗最為精確¶
苕溪漁隱曰與崔立之詩云四坐各低面不敢捩眼窺¶
捩音麗琵琶撥也謂左右窺又荷池詩云未諳鳴摵摵¶
那時巻翻翻又有摵摵井梧踈更殞之句摵音縮又音¶
蹙並到也又音索乃殞落貌文選盧子諒詩摵摵芳葉¶
零潘岳秋興賦庭樹摵以灑落¶