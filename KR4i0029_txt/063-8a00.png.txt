三十六雲臺爭似釣臺髙此范文正也古木森森白玉¶
堂長年來此試文章日斜奏賦長楊罷閒拂塵埃看畫¶
墻此王仲至也璧門金闕倚天開五見宫花落古槐明¶
日扁舟滄海去却將雲氣望蓬萊此劉貢父也百尺絲¶
綸直下垂一波纔動萬波隨夜靜水寒魚不餌滿船空¶
載月明歸此華亭船子也西塞山邊白鳥飛桃花流水¶
鱖魚肥青箬笠緑簔衣斜風細雨不須歸此𤣥真子也¶
迥臨飛鳥上髙謝世人間天勢圍平野河流入斷山此¶