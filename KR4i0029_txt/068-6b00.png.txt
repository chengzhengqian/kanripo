詩能除瘧此未必然葢其辭意典雅讀之者脱然不覺¶
沉疴之去體也而好事者乃曰鄭廣文妻病瘧子美令¶
取予落月滿屋梁猶疑照顔色一聨誦之不已又令取¶
虬髯似太宗色映塞外青一聨誦之不已又令取子璋¶
髑髏血糢糊手提擲還崔大夫一聨誦之則無不愈矣¶
此殊可笑借使瘧鬼誠知杜詩之佳亦賢鬼也豈復屑¶
屑求食於嘔吐之間為哉觀子美有云三年猶瘧疾一¶
鬼不銷亡隔日搜脂髓増寒抱雪霜徒然潜隙地有靦¶