而達佛理即毁佛罵祖亦不害也¶
復齋漫録云子華兄弟皆為宰相其家呼為三相公呼¶
持國為五相公又京師人呼為桐木韓家蓋公家門有¶
梧桐木取為稱以別魏公子華歿陸農師為挽章以紀¶
之所謂棠棣行中排宰相梧桐名上識韓家是也子華¶
以辰年辰月辰日辰時死農師又詩云非闗庚子曽占¶
鵩自是辰年併值龍曽子宣以亥年亥月亥日亥時生¶
故章子厚以四亥公子呼之¶