誰人念此翁葢記原父語也原父既殁久矣尚有貢父¶
在每與語今復死矣何時復見此俊傑人乎悲夫¶
冷齋夜話云東坡海棠詩曰只恐夜深花睡去高燒銀¶
燭照新糚事見楊妃外傳云明星登沈香亭詔妃子妃¶
子時夘酒未醒命力士從侍兒扶掖而至妃子醉欹殘¶
糚釵横鬢亂不能再拜明皇笑曰是豈妃子醉耶海棠¶
睡未足耳尼童詩曰應將白練作仙衣不許紅膏汚天¶
質事見則天長壽二年詔書應天下尼當用白練為衣¶