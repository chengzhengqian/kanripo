厭梁肉假此雪昏滯葢謂是也六一居士嘗新茶詩云¶
泉甘器潔天色好坐中㨂擇客亦佳東坡守維揚於石¶
塔寺試茶詩云禪窓麗午景蜀井出氷雪坐客皆可人¶
鼎器手自潔正謂諺云三不㸃也¶
西清詩話云葉濤詩極不工而喜賦詠嘗有試茶詩云¶
碾成天上龍兼鳳煮出人間蟹與蝦好事者戲云此非¶
試茶乃碾玉匠人嘗南食也¶
唐子西鬭茶記云唐相李衞公好飲惠山泉置驛傳送¶