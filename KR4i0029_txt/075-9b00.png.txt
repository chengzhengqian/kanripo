右撾鼓千聲宣赦建金雞或云起于西凉吕光究其㫖¶
葢西方主兊兊為澤雞者巽之神㢲為號令合是二物¶
制其形掲為長竿使衆人覩之也據談苑所云皆十六¶
國時事而紀原以為起于唐亦誤矣又按秦京雜記云¶
大赦設金雞口衘勝宣政衙鼓樓上雞唱六人至日同¶
以索上雞竿爭口中勝爭得者月給俸三石謂之雞粟¶
其言與百官志亦自不同¶
苕溪漁隠曰王建宫詞云御厨不食索時新每見花開¶