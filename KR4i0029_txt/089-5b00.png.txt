韓子蒼靖康初守黄州三月而罷因遊赤壁而鶻巢巳¶
亡作詩示何次仲云緩尋翠竹白沙游更挽藤稍上上¶
頭豈有危巢尚栖鶻亦無陳迹但飛鷗經營二頃將歸¶
老眷戀羣山為少留百日使君何足道空餘詩句在江¶
樓次仲和荅云兒時宗伯寄吾州諷誦髙文至白頭二¶
賦人間真吐鳳五年江上不驚鷗蠏當見水人猶怒鶻¶
有危巢孰敢留珍重使君尋故迹西風悵望古城樓二¶
首皆言鶻巢葢推賦而言也¶