　　琵琶¶
侯鯖録云蔡持正謫新州侍兒名琵琶嘗養一鸚鵡持¶
正每呼琵琶即扣一響板鸚鵡傳言呼之琵琶卒後誤¶
觸響猶傳言呼之持正感傷成疾不起嘗為詩云鸚鵡¶
言猶在琵琶事已非傷心瘴江水同渡不同歸苕溪漁¶
隱曰持正守安州夏日登車葢亭作十絶句為吳處厚¶
箋注得罪調新州其間一絶云紙屏石枕竹方牀手倦¶
抛書午夢長睡起莞然成獨笑數聲漁笛在滄浪殊有¶