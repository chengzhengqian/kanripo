該聞録云唐崔顥題武昌黄鶴樓詩云昔人已乗白雲¶
去此地空餘黄鶴樓黄鶴一去不復返白雲千載空悠¶
悠晴川歴歴漢陽樹芳草萋萋鸚鵡洲日暮家山何處¶
在煙波江上使人愁李太白負大名尚曰眼前有景道¶
不得崔顥題詩在上頭欲擬之較勝負乃作金陵登鳳¶
皇臺詩苕溪漁隱曰太白登鳯皇臺詩云鳯皇臺上鳯¶
皇游鳯去臺空江自流吳宫花草埋幽徑晉國衣冠成¶
古丘三山半落青天外二水中分白鷺洲摠為浮雲能¶