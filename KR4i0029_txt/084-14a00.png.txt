切循理不事風采或以拯之政勵修者荅曰凡人材性¶
不一各有長短用其所長事無不舉強其所短政必不¶
逮吾亦任吾所長爾聞者服其言¶
司馬文正公日録云歐陽公坐擅止青苗錢特放罪上¶
表謝曰敢不戒小人之遂非思君子之改過¶
許彦周詩話云㑹老堂口號曰金馬玉堂三學士清風¶
明月兩閒人初謂清風明月古今通用語後讀南史謝¶
譓傳曰入吾室者但有清風對吾飲者惟當明月文忠¶