苕溪漁隱曰古今聼琴阮琵琶筝瑟諸詩皆欲寫其音¶
聲節奏類以景物故實狀之大率一律初无中的句互¶
可移用是豈真知音者但其造語藻麗為可喜耳昵昵¶
兒女語恩怨相尔汝劃然變軒昻勇士赴敵場浮雲栁¶
絮旡根蔕天地闊逺隨飛揚喧啾百鳥羣忽見孤鳯凰¶
躋攀分寸不可上失勢一落千丈強此退之聼琴詩也¶
孤禽曉警秋野露空澗夜落春巖泉又經緯文章合調¶
和雌雄鳴颯颯驟風雨隆隆隱雷霆無射變凛冽黄鍾¶