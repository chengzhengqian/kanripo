有老兔食竹飲泉生紫毫余守宣問筆工毫用何處兎¶
荅云皆陳亳宿州客所販宣自有兎毫不堪用葢兎居¶
原田則毫全以出入無傷也宣兔居山中出入為荆棘¶
樹石所傷毫例短禿則白詩所云非也白公宣州發解¶
進士宜知偶不問耳予按北户錄說兎毛處云宣城嵗¶
貢青毫六兩紫毫三兩其後又云王羲之歎江東下濕¶
兎毫不及中山由是而言則宣城亦有兎毫要之不及¶
北方者勁徤可用也然則毛頴傳李太白詩所言中山¶