詩末云因行訪幽禪頭陁煙雨外葢君玉頭甚大故以¶
此戲之¶
冷齋夜話云王榮老嘗官于觀州罷官渡觀江七日風¶
作不得濟父老曰公舟中必有竒異此江神極靈當獻¶
之得濟榮老顧無有止有黄麈尾以獻之風如故又以¶
端石研獻之風愈作又以宣包虎帳獻之皆不驗夜卧¶
念曰有魯直草書扇頭子題韋應物詩曰為憐幽草澗¶
邊行上有黄鸝遶樹鳴春潮帶雨晩來急野渡無人舟¶