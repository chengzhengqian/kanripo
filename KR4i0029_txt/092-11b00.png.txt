苕溪漁隱曰水仙花詩云借水開花自一奇氷沈為骨¶
玉為肌暗香已壓酴醿倒只愧寒梅無好枝苐水仙花¶
初不在水中生雖欲形容水字却反成語病¶
山谷云野人採鄭花以染黄不借礬而成色故名山礬¶
海岸孤絶處補陀山澤者以謂小白花予疑即此花爾¶
不然何以觀音老人端坐不去邪苕溪漁隱曰余閱華¶
嚴經合論云觀世音住居補陀洛迦注云小白華山觀¶
世音菩薩居之為諸菩薩說慈悲經此山多有小白花¶