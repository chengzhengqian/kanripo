東臯雜録云青社表海亭取太公表東海之義元祐初¶
曽子宣為守鼎新之賦詩云表海風流舊所聞青冥飛¶
觀一畨新山河十二名空在簮履三千迹已陳極目烟¶
嵐九霄近滿川樓閣萬家春由來興廢南柯夢且喜登¶
臨属後人¶
文昌襍録云工部王侍郎云昨謫守單州後圃有宓子¶
賤琴臺為一郡之勝獨此可以銷憂且有詩云琴聲久¶
逐秋雲去臺勢空隨古堞髙既召還見于垂拱殿與吕¶