無異鴨與猪又言某亦在泥中與牛羊爭路而行若歸¶
田豈至此哉故云寄語故山友慎不可厭藜羮而思仕¶
宦以譏開運鹽河不當又妨農事也¶
王詵送韓幹畫馬十二疋求跋尾作詩云南山之下汧¶
渭之間想見開元天寶年八坊分屯隘秦川四十萬疋¶
如雲煙騅駓駰駱驪騮騵白魚赤兎騂皇䮧龍顱鳳頸¶
獰且妍竒姿逸德隱駑頑碧眼番兒手足鮮歲時剪刷¶
供帝閑柘袍臨池侍三千紅粧照日光流淵樓下玉螭¶