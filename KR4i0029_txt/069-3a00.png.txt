藝苑雌黄云世説載陸機詣王武子武子前有羊酪指¶
示陸曰卿吳中何以敵此陸曰千里蓴羮但未下鹽豉¶
耳蓴羮得鹽豉尤美故子美詩云豉化蓴絲熟梅聖俞¶
詩云剰持鹽豉煮紫蓴又紫蓴豉煮香味全山谷詩云¶
鹽豉欲催蓴菜熟葢謂是也作晉史者取世説之語而¶
刪去兩字但云千里蓴羮未下鹽豉故人多疑之或言¶
千里未下皆地名或言千里言地之廣或言自洛至吳¶
有千里之遥或言蓴羮必鹽豉乃得其真味是皆不然¶