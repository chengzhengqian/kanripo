苕溪漁隱曰雪詩云紛紛兒女爭所似碧海長鯨君未¶
掣用杜詩或看翡翠蘭苕上未掣鯨魚碧海中又云泥¶
乾路穩放君去莫倚馬蹄如踣鐵用杜詩腕促蹄髙如¶
踣鐵交河幾蹴層冰裂書李公擇白石山房云偶尋流¶
水上崔嵬五老蒼顔一笑開若見謫仙煩寄語匡山頭¶
白早歸來用杜詩不見李白云匡山讀書處頭白早歸¶
來東坡嘗作李氏山房藏書記云余友李公擇少時讀¶
書於廬山五老峰下白石菴之僧舍公擇旣去而山中¶