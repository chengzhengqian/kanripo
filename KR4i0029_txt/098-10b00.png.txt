可怪也宜往見之為致意開譬之無使成疾炎即詣之¶
師魯巳沐浴衣冠而坐見炎來道文正意尹笑曰何希¶
文惟以生人見待洙死矣與炎談論頃時遂隱几而卒¶
炎急使人馳報文正文正至哭之甚哀師魯忽舉頭曰¶
早巳與公别安用復來文正驚問所以師魯笑曰死生¶
常理也希文豈不達此仍問其後事師魯曰此在公耳¶
乃揖希文復逝俄頃又舉頭顧希文曰亦無鬼神亦無¶
恐怖言訖遂長往師魯所養至此可謂有力矣尚未能¶