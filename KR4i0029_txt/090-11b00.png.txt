珪墨不許人磨或戲之云子不磨墨墨將磨子今昌言¶
墓木拱矣而墨故無恙李公擇見墨輒奪相知間抄取¶
殆遍近有人從梁許來云懸墨滿堂此通人之一蔽也¶
余嘗有詩曰非人磨墨墨磨人此語殆可凄然云苕溪¶
漁隱曰東坡前詩乃和舒敎授觀所藏墨其畧云世間¶
有癖念誰無傾身障簏尤堪鄙一生當著幾兩屐定心¶
肯為微物起此墨足支三十年但恐風霜侵髮齒非人¶
磨墨墨磨人缾應未罄罍先恥又云吾蓄墨多矣其間¶