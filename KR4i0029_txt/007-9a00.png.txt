江可憐此詩立意念嵗月之遷易感異鄉之飄泊其曰¶
一聲何處送書鴈百丈誰家上水舡則覉愁旅思皆在¶
目前未將梅蕋驚愁眼要取楸花媚逺天梅望春而已花¶
楸將夏而乃繁言滯留之勢當自冬過春始終見梅楸¶
則百花之開落皆在其中矣以此益念故國思朝廷故¶
曰明光起草人所羨肺病幾時朝日邊聞官軍收河北¶
詩云劍外忽傳收薊北初聞涕淚滿衣裳夫人感極則¶
悲悲定而後喜忽聞大盜之平喜唐室復見太平顧視¶