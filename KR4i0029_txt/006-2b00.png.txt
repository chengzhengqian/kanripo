東坡云司空表聖自論其詩以為得味外味緑樹連村¶
暗黄花入麥稀此句最善又云棊聲花院閉幡影石壇¶
高吾嘗獨遊五老峰入白鶴觀松隂滿地不見一人惟¶
聞棊聲然後知此句之工也但恨其寒儉有僧態若杜¶
子美云暗飛螢自照水宿鳥相呼四更山吐月殘夜水¶
明樓則才力富健去表聖之流逺矣¶
山谷云長鑱長鑱白木柄我生托子以為命黄獨無苗¶
山雪盛短衣數挽不掩脛往時儒者不解黄獨義改為¶