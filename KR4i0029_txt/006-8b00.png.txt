遯齋閑覽云或問王荆公云編四家詩以杜甫為第一¶
李白為第四豈白之才格詞致不逮甫也公曰白之歌¶
詩豪放飄逸人固莫及然其格止于此而已不知變也¶
至於甫則悲懽窮泰發斂抑揚疾徐縱横無施不可故¶
其詩有平淡簡易者有綿麗精確者有嚴重威武若三¶
軍之帥者有奮迅馳驟若覂駕之馬者有淡泊閒靜若¶
山谷隱士者有風流醖藉若貴介公子者葢其詩緒密¶
而思深觀者茍不能臻其閫奧未易識其妙處夫豈淺¶