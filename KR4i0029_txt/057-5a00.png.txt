尚齊已云春深遊寺客花落閉門僧恵崇云曉風飄磬¶
逺暮雪入廊深之句華實相副顧非佳句邪天聖間閩¶
僧可士有送僧詩云一鉢即生涯隨縁度嵗華是山皆¶
有寺何處不為家笠重吳天雪鞋香楚地花他年訪禪¶
室寜憚路岐賖亦非食肉者能到也¶
泠齋夜話云大覺懷璉禪學外工詩荆公與之游嘗以¶
其詩示歐公曰此道人作肝臓饅頭也荆公不悟其戲¶
問其意歐公曰是中無一㸃菜氣璉䝉仁廟賞識留住¶