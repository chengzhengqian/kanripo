嚼枯草近來問喘更無人龍舟詩曰龍舟輕颭錦帆風¶
正值宸遊望逺空回首皖公山色翠影斜不到夀杯中嗣¶
主因慟俛首而過談苑以感化為建州人野録以家明¶
為廬州人談苑謂中主野録謂嗣主未詳孰是¶
石林詩話云五代王仁裕知貢舉王溥為狀元時年二¶
十六遂相周世宗猶及本朝以太子太保歸班年纔四¶
十二前此所未有也溥初拜相仁裕猶致政无恙以詩¶
賀之云一戰文場拔趙旗更調金鼎佐无為白麻驟降¶