吕氏童䝉訓云如曉月出天山蒼茫雲海間長風一萬¶
里吹度玉門闗及沙墩至梁苑二十五長亭大舶夾雙¶
櫓中流鵝鸛鳴之類皆氣葢一世學者能熟味之自然¶
不褊淺矣詩眼云山谷言學者若不見古人用意處但¶
得其皮毛所以去之更逺如風吹栁花滿店香若人復¶
能為此句亦未是太白至於吳姬壓酒勸客嘗壓酒字¶
他人亦難及金陵子弟来相送欲行不行各盡觴益不¶
同請君試問東流水别意與之誰短長此乃真太白妙¶