區他處未見稱者唐茶品雖多亦以蜀茶為重然惟湖¶
州紫筍入貢每嵗以清明日貢到先薦宗廟然後分賜¶
近臣紫筍生顧渚在湖常二境之間當採茶時兩郡守¶
畢至最為盛㑹杜牧詩所謂溪盡停蠻棹旗張卓翠苔¶
栁村穿窈窕松澗渡喧豗劉禹錫何處人間似仙境¶
春山攜妓採茶時皆以此建茶絶亡貴者僅得挂一名¶
爾至江南李氏時漸見貴始有團圏之製而造作之精¶
經丁晉公始大備自建茶出天下所産皆不復可數今¶