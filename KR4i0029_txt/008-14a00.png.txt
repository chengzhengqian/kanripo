四十圍二千尺者亦姑言其高且大也詩人之言當如¶
此而存中乃拘以尺寸校之則過矣¶
詩眼云形似之意葢出於詩人之賦蕭蕭馬鳴悠悠斾¶
旌是也激昻之語葢出於詩人之興周餘黎民靡有孑¶
遺是也古人形似之語如鏡取形燈取影也故老杜所¶
題詩往往親到其處益知其工激昻之言孟子所謂不¶
以文害辭不以辭害志初不可形迹考然如此乃見一¶
時之意余遊武侯廟然後知古柏詩所謂柯如青銅根¶