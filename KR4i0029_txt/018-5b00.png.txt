之也苕溪漁隱曰退之為子厚羅池廟碑子瞻為退之¶
潮州廟碑二文髙妙豈非如歐公之言乎¶
隱居詩話云詩惡蹈襲古人之意亦有襲而愈工若出¶
扵已者葢思之愈精則造語愈深也魏人章䟽云福不¶
盈身禍將溢世韓愈則曰歡華不滿眼咎責塞兩儀李¶
華弔古戰場文曰其存其沒家莫聞知人或有言將信¶
將疑姢姢心目夢寐見之陳陶則云可憐無定河邊骨¶
猶是春閨夣裏人葢工於前也¶