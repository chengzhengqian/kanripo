後山詩話云少游謂元和聖徳詩扵韓文為下與淮西¶
碑如出兩手葢其少作也孫學士覺喜論文謂退之淮¶
西碑叙如書銘如詩子曕謂杜詩韓文顔書左史皆集¶
大成者也苕溪漁隱曰少㳺集中進巻有韓愈論云韓¶
氏杜氏其集詩文大成者與非子瞻有此語也¶
夷堅志云陳珦字中玉鄭州人文惠公諸孫也政和中¶
為蔡州守始視事謁裴晉公廟讀平淮西碑乃叚文昌¶
所製者怪而問邦人曰自韓文公碑刻石後為李愬卒¶