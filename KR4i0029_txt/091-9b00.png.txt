然如城郭師尚父齊威公之遺烈猶有存者北俯濰水¶
慨然太息思淮隂之功而弔其不終此語葢效習鑿齒¶
之書其後汪彦章作京口月觀記又從而效之造語皆¶
可喜也鑿齒與弟祕書云吾以去歳五月三日來逹襄¶
陽觸目悲感畧無懽情痛惻之事故非書言之所能盡¶
也每定省家舅從北門入西望隆中想卧龍之吟東眺¶
白沙思鳳雛之聲北臨樊墟存鄧老之髙南睠城邑懷¶
羊公之風縱目檀溪念崔徐之友肆睇魚梁追二徳之¶