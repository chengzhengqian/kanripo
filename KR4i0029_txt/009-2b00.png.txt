間可伺其深淺以是為序余嘗戲為學子言老杜詩亦¶
有此三種語但先後不同以波飄菰米沉雲黑露冷蓮¶
房墜粉紅為函葢乾坤句以落花游絲白日靜鳴鳩乳¶
燕青春深為隨波逐浪句以百年地闢柴門逈五月江¶
深草閣寒為截斷衆流句若有解此當與渠同參¶
洪駒父詩話云老杜詩黑暗通蠻貨黑暗犀角也波斯¶
國謂象牙為白暗犀角為黑暗二事並見叚成式酉陽¶
雜爼¶