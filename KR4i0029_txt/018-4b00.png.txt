群而不黨公何黨存中也正仲勃然曰我所見如是顧¶
豈黨邪以我偶同存中遂謂之黨然則君非吉甫之黨¶
乎一座大笑予每評詩多與存中合予頃年嘗與王荆¶
公評詩余謂凢為詩當使挹之而源不窮咀之而味愈¶
長至如永叔之詩才力敏邁句亦健美但恨其少餘味¶
耳荆公曰不然如行人仰頭飛鳥驚之句亦可謂有味¶
矣然至今思之不見此句之佳亦竟莫原荆公之意信¶
乎所見之殊不可強同也¶