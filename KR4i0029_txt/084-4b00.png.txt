壯節似君少嗟我欲説安得巨筆如長杠明妃曲和王¶
介甫作其一云胡人以鞍馬為家射獵為俗泉甘草美¶
無常處鳥驚獸駭争馳逐誰將漢女嫁胡兒風沙無情¶
貌如玉身行不遇中國人馬上自作思歸曲推手為琵¶
却手琶胡人共聽亦咨嗟玉顔流落死天涯琵琶却傳¶
來漢家漢宫争按新聲譜遺恨已深聲更苦纎纎女手¶
生洞房學得琵琶不下堂不識黄雲出塞路豈知此聲¶
能斷腸其二云漢宫有佳人天子初未識一朝隨漢使¶