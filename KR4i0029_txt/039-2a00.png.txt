晩食發函得詩失笑噴飯滿案¶
石林詩話云文同字與可蜀人與蘇子瞻厚為人靖深¶
不攖世故善畫墨竹作詩亦過人熙寧初時論既不一¶
士大夫好惡紛然同在館閣未嘗有所向背時子瞻數¶
上書論天下事退而與賓客亦多以時事為譏誚同極¶
以為不然每苦口力戒之子瞻不能聽也出為杭州通¶
判同送行詩有北客若來休問事西湖雖好莫吟詩之¶
句及黄州之謫正坐杭州詩語人以為知言¶