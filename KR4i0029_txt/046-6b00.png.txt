官焙也漕司嵗以入貢茶為上壑源私焙也土人亦入¶
貢茶為次二焙相去三四里間若沙溪外焙也與二焙¶
相去絶逺自隔一溪茶為下山谷詩云莫遣沙溪來亂¶
真正謂此也官焙造茶常在驚蟄後一二日興工采摘¶
是時茶芽已皆一槍葢閩中地暖如此舊讀歐公詩有¶
喊山之説亦傳聞之譌耳龍焙泉即御泉也水之増減¶
亦隨水旱初無漸出遂涸之異但泉味極甘正宜造茶¶
耳¶