詩說雋永云泉州僧慶老有詩云交情老去淡如水病¶
骨秋來瘦似松真方外語也¶
苕溪漁隱曰予甞愛政黄牛山中偈云橋上山萬層橋¶
下水千里惟有白鷺鶿見我長來此造語平易不加雕¶
斵而清勝之景閒適之意宛然在吾目中矣¶
復齋漫録云西清詩話取瘦權谷口未斜日數峯生夕¶
隂之句然宋之問詩云日落西山隂衆草起寒色權意¶
取此沈約登𤣥鶴樓詩亦云雲來片嶺黒日下半溪隂¶