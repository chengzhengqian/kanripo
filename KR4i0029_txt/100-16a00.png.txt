出門相送莊宗使樂工入律歌之名曰古記但詞話所¶
記多是臆説初無所據故不可信當以坡言為正¶
復齋漫録云鄧肅謂余言宣和五年初復九州天下共¶
慶而識者憂之也都門盛唱小詞曰喜則喜得入手愁¶
則愁不長乆忻則忻我兩個厮守怕則怕人來破鬬雖¶
三尺之童皆歌之不知何謂也七年九州復陷豈非不¶
長乆邪郭藥師契丹之帥也我用以守疆啟敵國禍者¶
郭耳非破鬬之驗邪¶