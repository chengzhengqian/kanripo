東臯雜録云熙寧中章子厚奉詔城沅州時陶弼知辰¶
州贈詩云善戰無如新息侯漢兵纔渡緑蘿州愛君挽¶
我陶溪粟直到牂牁水口頭詩刻今在沅州洪江寨寨¶
正與牂牁水相直¶
復齋漫録云熙寧六年冬建昌軍城北五里間甘露降¶
於進士徐上交别業松上濃厚如酒澤其味甜香上交¶
折松枝獻於太守張子方子方率僚屬就觀之欲以上¶
聞路過鳳凰山下牧童見車馬相叫呼曰此山上亦多¶