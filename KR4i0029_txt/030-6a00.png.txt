敲氷舉簾勻割脂焙乾堅滑若鋪玉一幅百金曽不疑¶
東坡云詩老囊空一不留一畨曽作百金收又從宋肈¶
求此紙云知君也厭雕肝腎分我江南數解愁¶
漫叟詩話云歐公有詩與王荆公云翰林風月三千首¶
吏部文章二百年荆公答詩云他日若能窺孟子終身¶
何敢望韓公文忠所謂吏部乃謝吏部也後人疑荆公¶
有韓公之句遂以為韓吏部非也此二聮政不相參涉¶
苕溪漁隠曰齊吏部侍郎謝眺以清詞麗句動於一時¶