苕溪漁隱曰王周士和人詩云人情千里白頭浪世事¶
幾番黄葉風宋大觀題嚴子陵祠堂云英姿禀凛都如¶
在盛夏釣臺風月寒石敏若新蟬云滿身美䕃抱髙柳¶
問汝適從何處來初寮集載其父投壺云勢如髙捧金¶
徒箭聲似連鏗玉殿籖皆善造語亦可喜也¶
了齋集云余讀左經臣詩編有招友人之句云一别又¶
經無數日百年還得幾多時非特詞意清逸可玩味也¶
老于世途幻景迅速讀此二語能無警乎¶