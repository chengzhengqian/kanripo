為尚未暴自錢徽貶後牛李之憾始結至其為相則退¶
之死久矣遂有封川之行所謂前汝下視鳥各議汝瑕¶
疵烏鵲從噪之虎不知所歸者何其明驗也¶
東坡云書之美者莫如顔魯公然書法之壊自魯公始¶
詩之美者莫如韓退之然詩格之變自退之始¶
漫叟詩話云符讀書城南詩云少長聚嬉戲不殊同隊¶
魚世人多讀為長少之少及閱漢史匈奴傳云兒能騎¶
羊引弓射鳥䑕少長即能射狐兎乃知少為多少之少¶