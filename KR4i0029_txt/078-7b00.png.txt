玉筯㣲㣲濕紅頰一陣霜風殺栁條濃烟半夜成黄葉¶
垂垂白練明如雪獨下閑階轉凄切祗知抱葉搗秋砧¶
不覺髙樓巳無月時聞塞雁聲相喚紗窓只有燈相伴¶
幾展齊紈又懶裁離腸恐逐金刀斷細想儀容執牙尺¶
回刀剪破澄江色愁捻銀針信手縫惆悵無人試寛窄¶
時時舉袖匀殘淚紅牋漫有千行字書中不盡心中事¶
一半殷勤託邊使裴說詩句甚麗零陵總記載說詩一¶
篇尤詼詭也¶