橘似非枇杷故上林賦旣言盧橘夏熟又言枇杷橪柿¶
不應如此重複不知東坡何所據而言復齋漫録云唐¶
庚子西李氏山園記云枇杷盧橘一也而上林賦曰盧¶
橘夏熟黄柑橙榛枇杷撚柿亭奈厚朴則一物為二物¶
矣然予觀張勃呉興録云建安郡中有橘冬月於樹上¶
覆褁之至明年春夏色變青黑味尤絶美上林賦云盧¶
橘夏熟盧黑也葢近是乎張勃之說旣如此則相如之¶
賦殆未可以為失也¶