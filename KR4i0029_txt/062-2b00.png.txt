送歸為四慼予頃年較進士于上饒有同官張扶云曾¶
見人言若在逺行登山臨水送將歸是七件事謂逺也¶
行也登山也臨水也送也將也歸也前輩詩中惟王介¶
甫有一聯云一水䕶田將緑遶兩山排闥送青來將送¶
二字與楚辭合予嘗攷詩之燕燕篇曰之子于歸逺于¶
將之之子于歸逺送于野一篇詩中亦用此送將歸三¶
字然則楚辭之言亦有所本也安仁謂之四慼葢畧而¶
言之¶