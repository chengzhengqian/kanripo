即江山以為晩年最得意每舉以教人而終不能成篇¶
葢不欲以常語雜之然魯直自有山圍燕坐圖畫出水¶
作夜窓風雨來余以謂氣格當勝前聯也¶
山谷云詩詞髙勝要從學問中來後來學詩者雖時有¶
妙句譬如合眼摸象隨所觸體得一處非不即似要且¶
不是若開眼全體見之合古人處不待取證也又云詩¶
文不可鑿空强作待境而生便自工耳每作一篇先立¶
大意長篇須曲折三致意乃可成章¶