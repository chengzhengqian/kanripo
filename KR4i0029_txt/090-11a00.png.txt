苕溪漁隱曰遯齋閒覽云蘇易簡作文房四譜以硯為¶
首務謂紙筆墨皆可隨時搜索其可與終身俱者惟硯¶
而巳此語極當余以文房四譜徧尋初無此語惟硯録¶
云余生十五六歳即篤喜硯墨紙筆四者之好皆均若¶
墨紙筆居常求之必得其精者任取用之不乏至於可¶
與終身俱者獨研而巳則知遯齋所云誤也¶
東坡云阮生言未知一生當著幾兩屐吾有嘉墨七十¶
枚而尤求取不巳不近愚邪是可嗤也石昌言蓄李廷¶