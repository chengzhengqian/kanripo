稱今月某日巫岫斂雲秦樓開照乾光𢎞普罔幽不矚¶
而甘蕉攅莖布影獨見障蔽雖處臺隅遂同幽谷臣謂¶
偏辭難信敢察以情登攝甘蕉左近杜若江蘺依源辨¶
覆兩草各處異列同款既有証據差非風聞妨賢敗政¶
孰過於此而不除戮憲章安用請以見事徙根剪葉斥¶
出臺外庶懲彼將來謝此衆屈歴觀自昔文集未嘗有¶
類此製者雖曰新竒葢亦有所寓托也¶
復齋漫録云陳沈炯獨酌謡曰獨酌謡獨酌獨長謠¶