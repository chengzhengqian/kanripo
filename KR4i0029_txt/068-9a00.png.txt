其水比方河漢班固賦云左牽牛兮右織女似天漢之¶
無涯雖不云七月七日聚㑹其意以為夫婦之象天道¶
深逺所不敢言也又嵗時記言緯書云牽牛娶織女取¶
天帝二萬錢下禮久不還被驅在營室言雖不經有足¶
為怪齊諧記亦云桂陽成武丁有仙道常在人間忽謂¶
其弟曰七月七日織女當渡河諸仙悉還宫吾已被召¶
與爾别矣弟問曰織女何事渡河曰暫詣牽牛世人至¶
今云織女嫁牽牛焉此類皆不足信故杜詩云牽牛處¶