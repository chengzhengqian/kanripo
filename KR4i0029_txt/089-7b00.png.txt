苕溪漁隱曰東坡書劉景文所藏王子敬帖云家雞野¶
鶩同登俎春蚓秋虵總入奩君家兩行十二字氣壓鄴¶
侯三萬籖此帖乃右軍帖云奉橘三百枚霜未降未可¶
多得東坡以為子敬帖誤矣韋應物荅鄭騎曹青橘絶¶
句云憐君卧病思新橘試摘尤酸亦未黄書後欲題三¶
百顆洞庭湏待滿林霜應物嘗為蘇州刺史所言洞庭¶
即太湖中洞庭山或云用洞庭湖橘洲事非也魯直謝¶
檀君寄黄柑云色深林表風霜下香著尊前指爪間書¶