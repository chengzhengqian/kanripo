輩自求之則得之深矣使後之登大雅堂者能以余説¶
而求之則思過半矣彼喜穿鑿者弃其大㫖取其發興¶
於所遇林泉人物草木魚蟲以為物物皆有所託如世¶
間商度隱語者則子美之詩委地矣¶
秦少游云蘇武李陵之詩長於高妙曹植劉公幹之詩¶
長於豪逸陶潛阮籍之詩長於沖澹謝靈運鮑照之詩¶
長於峻潔徐陵庾信之詩長於藻麗子美者窮高妙之¶
格極豪逸之氣包沖澹之趣兼峻潔之姿備藻麗之態¶