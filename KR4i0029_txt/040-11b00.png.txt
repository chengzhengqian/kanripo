後用之則事辭為一莫見其安排鬭湊之迹蘇子瞻嘗¶
作人挽詩云豈意日斜庚子後忽驚歲在已辰年此乃¶
天生作對不假人力温庭筠詩亦有甲子相對者云風¶
巻蓬根屯戊已月移松影守庚申兩句本不相類其題¶
云與道士守庚申時聞西方有警事解后適然固不可¶
知然以其用意附㑹觀之疑若得此句而就之為題者¶
此蔽於用事之弊也苕溪漁隱曰予嘗有一聯云雨天¶
逢甲子夜坐守庚申¶