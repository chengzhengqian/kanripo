子美詩曰山隂不見換鵝經京口新傳瘞鶴銘魯直云¶
頃見京口斷崖中瘞鶴銘大字右軍書其勝處不可名¶
貌以此觀之遺教經良非右軍筆畫也若瘞鶴銘斷為¶
右軍書使人不疑如歐陽評顔栁數公書最為端的然¶
纔得瘞鶴銘彷彿爾惟魯公宋開府碑痩健清拔在四¶
王間又嘗有詩云小字莫作癡凍蠅樂毅論勝遺教經¶
大字無過瘞鶴銘東觀餘論云王逸少以晉惠帝大安¶
二年癸亥歲生年五十九至穆帝升平五年辛酉歲卒¶