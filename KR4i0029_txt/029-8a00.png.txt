交雪句似梅花落地如栁絮因風與坡詩全相類豈偶¶
然邪遺蝗入地應千尺宿麥連雲有幾家葢蝗遺子於¶
地若雪深一尺則入地一丈麥得雪則資茂而成稔嵗¶
此老農之語也故東坡皆收拾入詩句殆無餘藴矣余¶
亦嘗有春雪鄙句潤資宿麥兩歧秀寒勒新花幾信風¶
遯齋閑覽云羅可嘗作百韻雪詩其間有斜侵潘岳鬢¶
横上馬良眉誠佳句也¶
苕溪漁隱曰羅隱雪詩云曉窓呵筆尋詩句一片飛來¶