知開州㑹其姪女有寵於仁宗冊為脩媛堯佐遂驟遷¶
擢一日中除宣徽節度景靈羣牧四使是時御史唐介¶
上疏引天寶楊國忠為戒不報又與諌官包拯呉奎等¶
七人論列殿上既而御史中丞留百官班欲以廷諍卒¶
奪堯佐宣徽景靈兩使特加介五品服以旌敢言未幾¶
堯佐復除宣徽使知河陽唐謂同列曰是欲與宣徽而¶
假河陽為名耳我曹豈可中已耶同列依違不前唐獨¶
爭之不能奪仁宗諭曰差除自是中書介遂極言宰相¶