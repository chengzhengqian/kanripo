郭如官府室内有一女織又見一丈夫牽牛飲河騫問¶
云此是何處答曰可問嚴君平織女取榰機石與騫而¶
還後至蜀問君平君平曰某年月日客星犯牛斗所得¶
榰機石為東方朔所識並其證焉案騫本傳及大宛傳¶
騫以郎應募使月氏為匈奴所留十餘嵗得還騫身所¶
至者大宛大月氏大夏康居而傳聞其旁大國五六具¶
為天子言其地形所有並無乗槎至天河之說而宗懔¶
乃傅㑹以為武帝張騫之事又益以榰機石之說何邪¶