後湖集云中嵗頗好道晩家南山垂興來每獨往勝事¶
空自知行到水窮處坐看雲起時偶然值林叟談笑無¶
回期此詩造意之妙至與造物相表裏豈直詩中有畫¶
哉觀其詩知其蟬蛻塵埃之中浮游萬物之表者也山¶
谷老人云余頃年登山臨水未嘗不讀王摩詰詩固知¶
此老胷次定有泉石膏肓之疾¶
石林詩話云詩下䨇字極難須是七言五言之間除去¶
五字三字外精神興致全見扵兩言方為工妙唐人記¶