皆相沿襲也¶
許彦周詩話云牧之題桃花夫人廟詩細腰宫裏露桃¶
新脉脉無言度幾春至竟息亡縁底事可憐金谷墜樓¶
人僕甞謂此詩乃二十八字史論¶
苕溪漁隠曰牧之於題詠好異於人如赤壁云東風不¶
與周郎便銅雀春深鎖二喬題商山四皓廟云南軍不¶
袒左邊袖四皓安劉是滅劉皆反說其事至題烏江亭¶
則好異而叛於理詩云勝負兵家不可期包羞忍恥是¶