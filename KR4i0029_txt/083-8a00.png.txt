復齋漫録云范淳父乃伯禄之子伯禄夫人將生子夢¶
鄧太傳謂曰我鄧禹也來為爾子故淳父生名曰祖禹¶
字夢得元豐末司馬文正易之以淳父淳父極為文正¶
奬識嘗為進論求教於公公每見有不喜之色淳父自¶
以每見喜於公而於此不喜疑而質於公公久而言曰¶
子之進論非不美也顧念世人獲甲科者絶少而子既¶
已在前列而復習進論求應賢良以光觀之但有貪心¶
耳光所不喜非不喜子之進論也不喜子之有貪心也¶