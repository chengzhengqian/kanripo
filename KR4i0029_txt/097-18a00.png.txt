四六談麈云靖康間京兆尹程伯起謝賜出等牙簡表¶
云看山拄頰敢為晋士之清狂上馬投囊豈有唐賢之¶
風度汪彦章詞也翟公巽以陳通之亂自越援杭其謝¶
降官表云豈比越人坐視秦人之瘠欲安劉氏固知晁¶
氏之危李漢老坐其兄㑹稽失守落職謝表云包胥不¶
食而哭秦素心猶在李陵得當而報漢後效難期席大¶
光罷參政為潭帥謝表云暴揚之惡初過于共兜播告¶
之詞忽同於方召¶