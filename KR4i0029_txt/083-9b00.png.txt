元城先生語録云先生呼温公則曰老先生呼荆公則¶
曰金陵老先生居洛先生從之葢十年先生於國子監¶
之側得故營地創獨樂園自傷不得與衆同也以當時¶
君子自比伊周孔孟公乃以種竹澆花等事自比晉唐¶
間人以救其弊也獨樂園子呂直者性愚鯁故公以直¶
名之有草屋兩間在園門側然獨樂園在洛中諸園最¶
為簡素人以公之故春時必遊洛中例看園子所得茶¶
湯錢閉園日與主人平分之一日園子呂直得錢十千¶