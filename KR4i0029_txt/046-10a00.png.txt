大雨聯句六言程云庭松偃葢如醉楊云夏雨凄涼似¶
秋僕云有客髙吟擁鼻子由云無人共喫饅頭坐皆絶¶
倒今四十餘年矣¶
三山老人語録云蘇子由嘗作省事詩云早嵗讀書無¶
甚解晩年省事有竒功葢省事即省念入道之門也¶
夷堅志云紹興二年䖍寇謝達陷惠州民居官舍焚蕩¶
无遺獨留東坡白鶴故居并率其徒葺治六如亭烹羊¶
致奠而去次年海寇黎盛犯潮州悉毁城堞且縱火至¶