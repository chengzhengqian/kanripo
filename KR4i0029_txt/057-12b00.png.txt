是邪隨順衆緣無罣礙湼槃生死是空花¶
東坡云芝上人為余言有節度判官朱炎學禪久之忽¶
於楞嚴經若有得者問講僧義注(闕/)¶
云此身未死此心何在炎良久以偈答曰四大不須先¶
後覺六根還向用時空難將語黙呈師也只在尋常語¶
黙中師可之炎後竟坐化真唐時人也¶
漫叟詩話云饒節字徳操棄儒出家後有詩寄吕居仁¶
云向來相約濟時功大似頻伽餉逺空我已定交木上¶