蔡寛夫詩話云聲韻之興自謝莊沈約以來其變日多¶
四聲中又别其清濁以為雙聲一韻者以為疊韻葢以¶
輕重為清濁爾所謂前有浮聲則後有切響是也王融¶
雙聲詩云園蘅眩紅蘤湖荇曄黄華逈鶴横淮翰逺越¶
合雲霞以此求之可見自唐以來雙聲不復用而疊韻間¶
有杜子美卑枝低結子接葉暗巢鶯白樂天户大嫌甜¶
酒才髙笑小詩之類皆因其語意所到輙就成之要不¶
以是為工也陸龜䝉輩遂以皆用一音引後牖有朽柳¶