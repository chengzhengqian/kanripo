詩曰曾向廬山睡裏聞香風占斷世間春竊花莫撲枝¶
頭蝶驚覺南柯半夢人苕溪漁隱曰余觀元祐羣公集¶
並無詠瑞香花詩惟東坡次韻曹子方龍山真覺院瑞¶
香花云幽香結淺紫來自孤雲岑骨香不自知淺色意¶
殊深移栽青蓮宇遂冠簷蔔林結為楚臣佩散落天女¶
襟又有西江月詞三首其一云領巾飄下瑞香風驚起¶
謫仙春夢其一云更看㣲月轉光風歸去春雲入夢東¶
坡詞意亦與張祠部詩意相類但能含蓄之耳¶