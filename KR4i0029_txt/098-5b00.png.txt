處是茅菴試問此生誰作伴彌勒同龕¶
復齋漫録云臨川距城南一里有觀曰魏壇葢魏夫人¶
經遊之地具諸顔魯公之碑以故諸女真嗣緒不絶然¶
而守戒者鮮矣陳虚中崇寧間守臨川為詩曰夫人在¶
兮若氷雪夫人去兮仙踪滅可惜如今學道人羅裙帶¶
上同心結洪覺範嘗作長短句贈一女真云十指嫩抽¶
春笋繊繊玉軟紅柔人前欲展強嬌羞微露雲衣霓袖¶
最好洞天春晩黄庭巻罷清幽凡心無計奈閒愁試撚¶