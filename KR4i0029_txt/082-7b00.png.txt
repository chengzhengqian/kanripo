集東坡後集細細味之顰字韻二首亦未是荆公平日¶
得意詩其一云額黄映日明飛燕肌粉含風冷太真其¶
一云肌冰綽約如姑射膚雪參差是玉真其餘亦别無¶
竒特句至若東坡暾字韻三首皆擺落陳言古今人未¶
嘗經道者三首並妙絶第二首尤竒詩云羅浮山下梅¶
花村玉雪為骨冰作魂紛紛初疑月掛樹耿耿獨與參¶
黄昏先生索居江海上悄如病鶴棲荒園天香國艷肯¶
相顧知我酒熱詩清温蓬萊宫中花鳥使緑衣倒掛扶¶