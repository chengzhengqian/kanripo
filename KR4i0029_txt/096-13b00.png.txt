臺神宗謂舒亶曰頗聞太學生好雌黄人物雖執政官亦¶
畏其口何也然則無官御史臺之號恐自此始¶
東臯雜録云蔡忠懷秉政日呉處厚數千以差遣得知¶
漢陽不如意忠懐俄出守安陸賦詩十絶處厚乃箋注¶
文致其怨望疏於朝宣仁大怒遂竄新州處厚改知衛¶
州素餌硫黄至是疽發於腦自嚼其舌斷而死苕溪漁¶
隐曰余於叢話前集已載持正因呉處厚箋注其詩而¶
得罪今錄此事以附益之姑為小人之戒也¶