苕溪漁隱曰李杜畵像古今詩人題詠多矣若杜子美¶
其詩髙妙固不待言要當知其平生用心處則半山老¶
人之詩得之矣若李太白其髙氣葢世千載之下猶可¶
歎想則東坡居士之贊盡之矣半山老人詩云吾觀少¶
陵詩謂與元氣侔力能排天斡九地壯顔毅色不可求¶
浩蕩八極中生物豈不稠醜妍巨細千萬殊竟莫見以¶
何雕鎪惜哉命之窮顛倒不見收青衫老更斥餓走半¶
九州瘦妻僵前子仆後攘攘盗賊森戈矛吟哦當此時¶