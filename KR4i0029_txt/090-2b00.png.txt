翛翛北窻竹回薄萬古心攬之不盈掬東坡和韻云寄¶
卧虚寂堂月明浸疎竹泠然洗我心欲飲不可掬予謂¶
東坡此語似優於太白矣大率東坡每題咏景物於長¶
篇中只篇首四句便能寫盡語仍快徤如廬山開元潄¶
玉亭首句云髙巖下赤日深谷來悲風劈開青玉峽飛¶
出兩白龍谷林堂首句云深谷下窈窕高林合扶疎美¶
哉斯堂成及此秋風初行瓊儋間首句云四州環一島¶
百洞蟠其中我行西北隅如度月半弓藤州江上夜起¶