吹細細香二物初無香二公皆以香言之何也太白有¶
句云金龜換酒處子美有句云金魚換酒來世言換酒¶
必曰金貂殊不知二公有金龜金魚之異名¶
藝苑雌黄云洪駒父詩話言子美集中贈太白詩最多¶
而李集初無一篇與杜者按段成式酉陽雜俎云李集¶
有堯祠贈杜補闕者即老杜也其詩云我覺秋興逸誰¶
言秋氣悲山將落日去水與晴相宜雲歸碧海少雁度¶
青天遲相失各萬里茫然空爾思不獨飯顆山之句也¶