余觀温公與宋次道書然後知其言之不誣也其書云¶
某自到洛以來耑以修資治通鑑為事於今八年僅了¶
得晉宋齊梁陳隋六代以來奏議唐文字多托范夢得¶
將諸書依年月日編次為草巻每四丈截為一巻自課¶
三日為刪一巻有事故妨廢則追補自前修始刪到今¶
已二百有餘巻纔至大厯末年耳向后巻數須倍此共¶
計不減六七百巻更須三年方可粗成編又須細刪所¶
存不過數十巻而已其費工如此蓋温公閒居於洛凡¶