子魚絶句曰驛騎持書自海傍開籃剰喜子魚香紅螺¶
紫蛤俱羞避獨許渠儂近酒觴子魚味鹹止可噉水飯¶
若作酒品之物殊無風味子蒼之言誤矣¶
澠水燕談錄云荆公之時學者得出其門自以為榮一¶
被稱與往往名重天下公之治經尤尚解字末流務為¶
新竒寖成穿鑿朝廷患之詔學者兼用舊傳注不專治¶
新經禁援引字解於是學者皆變所學至有著書以詆¶
公之學者又諱稱公門人故張芸叟為挽詞曰今日江¶