苕溪漁隱曰東坡續麗人行詩注云李仲謀家有周昉¶
畫背面欠伸内人極精戲作此詩云深宫無人春晝長¶
沈香亭北百花香美人睡起薄梳洗燕舞鶯啼空斷腸¶
畫工欲畫無窮意背立春風初破睡若教回首更嫣然¶
陽城下蔡俱風靡子蒼用此意題伯時所畫宫女云睡¶
起昭陽暗淡粧不知縁底背斜陽若教轉盼一回首三¶
十六宫無粉光終不及東坡之偉麗也¶
復齋漫録云皮日休謝人送酒云門巷寂寥空紫苔先¶