虎狼多少人慎勿投虎多信所過饑有易子食獸猶畏¶
虞羅言亂世人惡甚於虎狼也余觀老杜潭州詩岸花¶
飛送客檣燕語留人與前篇同意喪亂之際人無樂善¶
喜士之心至於一將一迎曾不若岸花檣燕也詩在優¶
柔感諷不在逞豪放而致詬怒也老杜最善評詩觀其¶
愛李白深矣至稱白則曰李侯有佳句往往似隂鏗又¶
曰清新庾開府俊逸鮑㕘軍信斯言也觀隂鏗鮑照詩¶
則知所謂主優柔而下豪放者為不虚矣¶