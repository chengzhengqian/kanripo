夷貊傳云倭國水多陸少以小環掛鸕鷀項令入水捕¶
魚日得百餘頭則此事信然余嘗細考四說謂鸕鷀為¶
烏鬼是也其謂猪與烏野神烏蠻鬼為烏鬼者非也余¶
官建安因事至北苑焙茶扁舟而歸中途見數漁舟每¶
舟用鸕鷀五六以繩繫其足放入水底捕魚徐引出取¶
其魚目覩其事益可驗矣¶
　¶
　漁隱叢話前集巻十二¶