首句云勤勞王家出入幕府東坡見此兩句大加歎賞¶
葢世以傀儡起於王家也¶
師友談苑云東坡令門人軰作人不易物賦或戲作曰¶
伏其几而襲其裳豈惟孔子學其書而戴其㡌未是蘇¶
公葢當時士大夫倣東坡桶髙簷短㡌名曰子瞻様焉¶
因言之公笑曰近扈從燕醴泉觀優人以相與自誇文¶
章為戲者一優曰吾之文章汝軰不可及也衆優曰何¶
也汝不見吾頭上子瞻乎上為解顔顧公久之¶