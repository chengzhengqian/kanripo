戲用其韻跋之有云欲問君王乞符竹但憂無蟹有監¶
州注云皆世所傳錢氏故事事見歸田録云國朝自下¶
湖南始置通判既非副貳又非屬官故常與知州爭權¶
每云我是監郡朝廷使我來監汝舉動為其所制太祖¶
聞而患之下詔書戒勵自此稍絀然至今州郡往往與¶
通判不和往時有錢昆少卿者家世饒杭人也杭人嗜¶
蠏昆嘗求補外人問其欲何州昆曰但得有螃蠏无通¶
判處可矣至今士人以為口實¶