以文學風節為時名臣是生丞相温公以盛徳名世以直¶
道立朝名聞華夷功施社稷其完節美行既載在天下¶
而著書立言皆足以師範來世葢嘗評古今詩句著詩¶
話一巻亦載此詩以其甚工不敢以父子之嫌廢也梅¶
聖俞以詩名一時嘗言詩之工者寫難狀之景如在目¶
前含不盡之意見於言外此詩有焉¶
苕溪漁隱曰洛中尚齒㑹起於唐白樂天至本朝君實¶
亦居洛中遂繼為之謂之真率㑹好事者寫成圖傳於¶