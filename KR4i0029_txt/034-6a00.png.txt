隔溪遙見夕陽舂當時諸葛成何事只合終身作卧龍¶
唐百家詩選中有之或云荆公詩非也¶
王直方詩話云荆公集中有落星寺詩其末云勝概惟¶
詩可收拾不才羞作等閒來落星寺在彭蠡湖中劉咸¶
臨嘗親見寺僧言幼時目覩閩中章傳道作此詩其前¶
六句皆同其末云勝概詩人盡收拾可憐蘇石不曽來¶
蘇石謂子美曼卿也後人愛其詩者改末句作荆公詩¶
傳之遂使一篇之意不完其體與荆公所作詩亦不類¶