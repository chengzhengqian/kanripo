泠齋夜話云衡州花光仁老以墨為梅花魯直觀之嘆¶
曰如嫰寒春曉行孤山籬落間但欠香耳余因為賦長¶
短句曰碧瓦籠晴香霧繞水殿西偏小駐聞啼鳥風度¶
女牆吹語笑南枝破臘應開了道骨不凡江瘴曉春色¶
通靈醫得花重少抱甕釀春杳杳譙門畫角催殘照又¶
曰入骨風流國色透塵種性真香為誰風鬢涴新粧半¶
樹入村春暗雪壓枝低籬落月髙影動池塘髙情數筆¶
寄㣲茫小寢初開霧帳前蝶戀花後西江月也¶