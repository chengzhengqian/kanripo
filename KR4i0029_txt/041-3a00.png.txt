井井源出嵒石罅中東坡酌水異之曰吾尋白龍不見¶
今知家此水中乎同游者怪問其故曰白龍當為東坡¶
出請徐待之俄見其脊尾如生銀蛇狀忽水渾有雲氣¶
浮水面舉首如插玉筯乃泳而去余至二井太守張子¶
修為造庵井上號思逺亭名泂酌岸有怪樹樹枝之腋¶
有詩曰巖泉末入井䝉然冒沙石泉嫩石為厭石老生¶
罅隙異哉寸波中露此横海脊先生酌泉笑泉香神龍¶
蟄舉首玉筯插忽去銀丁擲大身何時布夭矯翔霹靂¶