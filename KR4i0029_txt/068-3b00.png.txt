復齋漫録云唐書禮樂志帝幸驪山楊貴妃生日命小¶
部張樂長生殿因奏新曲未有名㑹南方進茘枝因名¶
曰茘枝香樂史所作楊貴妃外傳亦云新曲未有名㑹¶
南海進茘枝因名焉故子美病橘詩云憶昔南海使奔¶
騰獻茘枝百馬死山谷到今耆舊悲又解悶詩云先帝¶
貴妃今寂寞茘枝還復入長安炎方每續朱櫻獻玉座¶
應悲白露團按唐志以荔枝貢自南方楊妃外傳為南¶
海杜詩亦以為南海及炎方則明皇時進荔枝自嶺表¶