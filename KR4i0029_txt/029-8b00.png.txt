紙上消格雖不髙亦小巧可喜¶
石林詩話云至和嘉祐間場屋舉子為文尚竒澁讀或¶
不成句歐公力欲革其弊既知貢舉凡文涉雕刻者皆¶
黜之時范景仁王禹玉梅公儀韓子華同事而梅聖俞¶
為參詳官未引試前唱酬詩極多歐公有無譁戰士銜¶
枚勇下筆春蠶食葉聲最為警策聖俞有萬蟻戰酣春¶
畫永五星明處夜堂深亦為諸公所稱及放榜平時有¶
聲如劉暉輩皆不預選士論頗洶洶未幾詩傳遂鬨然¶