文昌雜録云余讀江南録丘孟陽有賦名甞夢一官人¶
延入一第中具飲其傍几上有書一巻孟陽展讀謂曰¶
斯乃吾所述賦藁何至兹乎其人曰昔公焚之時吾得¶
之矣孟陽因就求之答曰他日若至衡山必當奉還後¶
官至衡州茶陵令乞致仕卒於衡州今世言焚故書必¶
毁而後燔之葢可信也¶
復齋漫録云東坡記秦少游言寳應民有嫁娶㑹客者¶
酒半客一人徑赴水曰有婦人以詩招我詩云長橋直¶