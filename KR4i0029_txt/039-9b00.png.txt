云傾杯不能飲待得夘君來其送王鞏詩云淚濕粉牋¶
書不得憑君送與夘君看¶
山谷云東坡道人在黄州作卜筭子云缺月掛疎桐漏¶
斷人初靜誰見幽人獨往來縹緲孤鴻影驚起却回頭¶
有恨無人省㨂盡寒枝不肯棲寂寞沙洲冷語意高妙¶
似非喫烟火食人語非胷中有數萬巻書筆下無一㸃¶
塵俗氣孰能至此苕溪漁隠曰揀盡寒枝不肯棲之句¶
或云鴻鴈未嘗棲宿樹枝惟在田野葦叢間此亦語病¶