軍栁氏求字荅云君家自有元和脚莫厭家雞更問人¶
天然竒作賀人洗兒詞云犀錢玉果利市平分霑四座¶
深愧無功此事如何到得儂南唐時宫中嘗賜洗兒果¶
有近臣謝表云猥䝉寵數深愧無功李主曰此事卿安¶
得有功尤為親切苕溪漁隠曰世説元帝生子普賜羣¶
臣殷羨謝曰皇子誕育普天同慶臣無勲焉而猥頒厚賚¶
中宗笑曰此事豈可使卿有勲邪二事相類聊錄于此¶
但深愧無功之語東坡乃用南唐事也¶