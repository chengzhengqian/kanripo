陶隱居與梁武帝啓云逸少有名之迹不過數首黄庭¶
勸進告誓等不審猶有存否葢此啓在著真誥前殆未¶
之考証耳至唐張懷瓘作書帖云樂毅黄庭但得幾篇¶
即為國寳遂誤以為逸少書李太白承之作詩山隂道¶
士如相訪為寫黄庭換白鵝茍欲隨之耳初未嘗考之¶
而韓退之苐云數紙尚可博白鵝而不云黄庭豈非覺¶
其謬歟¶
苕溪漁隱曰世傳黄庭經樂毅論遺敎經蘭亭序皆為¶