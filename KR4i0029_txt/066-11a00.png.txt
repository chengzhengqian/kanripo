八哀詩汝陽讓帝子眉宇真天人虬髯似太宗色映塞¶
外春此等力量不容他人到¶
麈史云杜審言子美之祖也則天時以詩擅名與宋之¶
問唱和其詩有綰霧青條弱牽風紫蔓長又有寄語洛¶
城風月道明年春色倍還人之句若子美林花帶雨胭¶
脂落水荇牽風翠帶長又云傳語風光共流轉暫時相¶
賞莫相違雖不襲其意而語句體格脈絡葢可謂入宗¶
而取法矣¶