其為百舌明甚許慎注淮南子云五月陽氣盛于上微¶
隂起于下百舌無隂故無聲也朝野僉載云百舌春囀¶
夏止唯食蚯蚓正月後凍開蚓出而來十月後蚓藏而¶
往葢物之相感也古今詞章中多取此以况人之巧言¶
者故老杜詩云過時如發口君側有讒人苕溪漁隱曰¶
劉夢得百舌吟云天生羽族爾何微舌端萬變隨春暉¶
南方朱鳥一朝見索寞無言蒿下飛此語葢與許慎及¶
僉載二説相符矣¶