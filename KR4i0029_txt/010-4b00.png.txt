酒食臭路有凍死骨孫子新書云楚莊攻宋廚有臭肉¶
尊有爼肉而三軍有饑色也注引孟子殊非是北征詩¶
天吴及紫鳳顛倒在短褐天吴水獸八首八足尾背青¶
黄出山海經贈李白云飛揚跋扈為誰雄葢用賀六渾¶
論侯景專制河南十四年有飛揚跋扈之志事指禄山¶
而言也至日云愁日愁隨一線長釋者謂嵗時記云宮¶
中以紅線量日影至日日影增一線而唐雜録謂宮中¶
以女工揆日之長短冬至後日晷漸長比常日増一線¶