知學老杜而得其藩籬惟義山一人而已每誦其雪嶺¶
未歸天外使松州猶駐殿前軍永憶江湖歸白髪欲回¶
天地入扁舟與池光不受月暮氣欲沈山江海三年客¶
乾坤百戰場之類雖老杜亡以過也義山詩合處信有¶
過人若其用事深僻語工而意不及自是其短世人反¶
以為竒而效之故崑體之弊適重其失義山本不至是¶
云¶
冷齋夜話云詩到義山謂之文章一厄以其用事僻澁¶