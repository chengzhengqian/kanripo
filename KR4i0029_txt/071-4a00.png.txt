曰花已發矣舉盆乃碧花數朶細視之花葉間有金字¶
乃詩一聨公未曉詩意湘曰事久方驗公後以言佛骨¶
貶潮陽一日途中遇雪俄有一人冐雪而來乃湘也曰¶
公憶向花上之句乎詢地名即藍關也公嗟嘆乆之命¶
筆續成全篇二說不同如雜俎之言則花上一聨乃韓¶
公舊句如青瑣之言則花上一聨本非韓公語韓特續¶
成之耳雜俎言指堦前牡丹治其根青瑣言聚土覆盆¶
種花二說不知何者為是竊意叚成式當時葢有所受¶