天工㸃酥作梅花此有蠟梅禪老家蜜蜂採花作黄蠟¶
取蠟為花亦其物不獨山谷有詩也余嘗和人詠蠟梅¶
絶句因紀其事云新詩湔拂自蘇黄想見當年喜色香¶
草木無情遇真賞豈知千載有餘芳¶
石林詩話云外祖晁君誠善詩蘇子瞻所謂温厚靜深¶
如其為人者也黄魯直嘗誦其小雨愔愔人不寐卧聽¶
羸馬齕殘蒭愛賞不已他日得句云馬齕枯萁喧午枕¶
夢驚風雨浪翻江自以為工以語舅氏無咎曰吾詩實¶