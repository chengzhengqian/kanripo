有甞盧橘一絶云皮似椑柿鬆而剥核如龍眼味甘鮮¶
滿盤的皪如金彈叢子分甞憶去年此正謂枇杷然山¶
谷以謂䕫湘間有一種色黑而夏熟者疑其為盧橘則¶
與東坡之意相戾予嘗考之伊尹書曰果之美者箕山¶
之東青鳬之所有盧橘其夏熟吳録曰朱光禄為建安¶
庭有橘冬覆其樹春夏色變青黒味絶美上林賦曰盧¶
橘夏熟近是也魏書花木志曰蜀土有給客橙似橘而¶
非若柚而香冬夏花實相繼通歳食之亦名盧橘則盧¶