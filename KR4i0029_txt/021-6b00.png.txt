緗素雜記云蘇鶚演義云今人以酒巡匝為啉尾即再¶
命其爵也云南朝有異國進貢藍牛其尾長三丈一云¶
藍頴水牛其尾三丈時人倣之以為酒令今兩盞從其¶
簡也此皆非正行酒巡匝即重其盞蓋慰勞其得酒在¶
後也又啉云者貪也謂處於座末得酒最晩腹癢於酒¶
既得酒巡匝更貪婪之故曰啉尾啉字從口是明貪婪¶
之意此説近之余觀宋景文公守嵗詩云迎新送故只¶
如此且盡燈前婪尾盃又云稍倦持螯手猶殘婪尾觴¶