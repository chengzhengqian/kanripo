承之奉世知南京嘗謂余曰昨在從班李定資深鞠子¶
瞻獄雖同列不敢輒啓問一日資深於崇政殿門忽謂¶
諸人曰蘇軾竒才也衆莫敢對已而曰雖三十年所作¶
文字詩句引證經傳隨問即荅無一字差舛誠天下之¶
竒才也歎息不已苕溪漁隱曰余之先君靖康間嘗為¶
臺端臺中子瞻詩案具在因録得其本與近時所刋行¶
烏臺詩話為尤詳今節入叢話以備觀覽¶
臘月遊孤山詩云獸在藪魚在湖一入池檻歸期無誤¶