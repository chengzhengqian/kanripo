冷齋夜話云集句詩其法貴速巧如前輩曰晴湖勝鏡¶
碧衰栁似金黄人以為巧然疲費精力積日月而後成¶
不足道也山谷以集句名曰百家衣百家衣今小兒文¶
褓也¶
西清詩話云集句自國初有之未盛也至石曼卿人物¶
開敏以文為戲然後大著嘗見手書下第偶成詩云一¶
生不得文章力欲上青雲未有因聖主不勞千里召姮¶
娥何惜一枝春鳳凰詔下雖霑命豺虎叢中也立身啼¶