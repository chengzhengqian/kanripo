府有箜篌引云霍里子髙晨起刺船有一白首狂夫被¶
髮擕壺亂流而渡其妻止之不及遂溺死於是其妻援¶
箜篌而鼓之作歌曰公無渡河公竟渡河墮河而死當¶
奈公何聲甚悽愴曲終亦投河而死子髙還以其聲語麗¶
玉麗玉傷之引箜篌冩其聲聞者莫不墮淚飲泣麗玉¶
以其聲傳鄰女麗容名曰箜篌引¶
侍兒小名録載璇璣圗叙云前秦安南將軍竇滔有寵¶
姬趙陽臺歌舞之妙無出其右滔置之别所妻蘇知之¶