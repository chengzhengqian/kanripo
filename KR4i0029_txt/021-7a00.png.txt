又東坡寒食詩云藍尾忽驚新火後遨頭要及浣花前¶
注引樂天寒食詩云三盃藍尾酒一楪膠牙餳乃用藍¶
字蓋婪藍一也¶
東坡云與郭生遊寒溪主簿吳亮置酒郭生善作挽歌¶
酒酣發聲坐為悽然郭生言恨無佳詞因改樂天寒食¶
詩歌之坐客有泣者其詞曰烏啼鵲噪昏喬木清明寒¶
食誰家哭風吹曠野紙錢飛古墓纍纍春草緑棠梨花¶
映白楊路盡是死生離别處冥寞重泉哭不聞蕭蕭暮¶