復齋漫録云劉偉明贈熊待制詩云西清寓直荷為槖¶
在蜀宣風繡作衣葢南史劉香傳著紫荷槖事見張安¶
世傳持槖簮筆之意而偉明乃以荷為芰荷之荷何邪¶
東臯雜録云李誠之才致髙妙守邊有威信熙寧初荆¶
公用事議論不合退居汶上題詩云燕子知時節還尋¶
舊宇歸新人方按曲不許傍簾飛嘗作昭陵挽詞云堯¶
民喪考無生意杞國憂天有壊時聞道宗祧歸聖嗣一¶
時收淚賀重熙其他佳句甚少¶