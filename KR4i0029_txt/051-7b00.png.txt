彩旗垂至秦少游即云簾幕千家錦繡垂仲至讀之笑¶
曰此語又待入小石調也然少游有已煩逸少書陳迹¶
更屬相如賦上林之句諸人亦以為難及¶
王直方詩話云舟人占雲若砲車起輒急避之乃大風¶
候也東坡有云今日江頭天色惡砲車雲起風欲作文¶
潛有云喜逢山色開眉黛愁對江雲起砲車¶
石林詩話云頃見晁無咎舉文潛斜日兩竿眠犢晚春¶
波一眼去鳬寒自以為莫能及苕溪漁隠曰文潛夜直¶