白鷗沙其筆力高妙殆若天成凡貧賤則語言不為人¶
所敬信嵗寒則無如松竹魯直造而為語曰語言少味¶
無阿堵氷雪相看有此君其語便韻¶
類苑云荆公題王昂霄水亭云蕭蕭摶黍聲中日漠漠¶
舂鋤影外天事實人多不知摶黍葢黄鸝也黍方熟時¶
鳴于桑間或謂之黄鸝見詩疏舂鋤鷺也爾雅曰鷺舂鋤¶
亦取其鷺之行步云皮日休詩云數㸃舂鋤烟雨微葢¶
言此耳¶