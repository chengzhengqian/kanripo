㟁飛楊花河豚於此時貴不數魚鰕以謂河豚食栁絮¶
而肥聖俞破題兩句便説盡河豚好處乃永叔褒譽之¶
詞其實不爾此魚盛於二月至栁絮時魚已過矣¶
石林詩話云歐公謂河豚出於暮春食栁絮而肥殆不¶
然今浙人食河豚於上元前江隂最先得方出時一尾¶
直千錢然不多得非富人大家預以金噉漁人未易致¶
二月後日益多一尾纔百錢耳栁絮時人已不食謂之¶
斑子或言其腹中生蟲故惡之而江西人方得食葢河¶