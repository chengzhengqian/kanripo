循習陳言規摹舊作不能變化自出新意亦何以名家¶
魯直詩云隨人作計終後人又云文章最忌隨人後誠¶
至論也¶
苕溪漁隠曰元祐文章世稱蘇黄然二公當時爭名互¶
相譏誚東坡嘗云黄魯直詩文如蝤蛑江珧柱格韻髙¶
絶盤飱盡廢然不可多食多食則發風動氣山谷亦云¶
葢有文章妙一世而詩句不逮古人者此指東坡而言¶
也二公文章自今視之世自有公論豈至各如前言葢¶