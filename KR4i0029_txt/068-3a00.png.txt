之誤苕溪漁隱曰東坡四月十三日初食茘枝詩注云¶
予嘗謂茘枝味厚高格兩絶果中無比惟江珧柱河豚¶
魚近之耳又曰僕嘗問茘枝何所似或曰茘枝似龍眼¶
客皆笑其陋寔無所似也僕曰茘枝似江珧柱應者皆¶
憮然僕亦不辨此可謂善於比類者若魏文帝庾信之¶
蒲萄乃至謬耳藝苑雌黄殊無鍳裁遂言東坡比類僅¶
與魏文帝庾信等同科若言閩廣茘枝高下不同則可¶
若言東坡不善比類則不可也¶