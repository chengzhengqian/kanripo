東坡云予在廣陵與晁無咎曇秀道人同舟送客山光¶
寺時客去予醉卧舟中曇秀作詩云扁舟乗興到山光¶
古寺臨流勝槩藏慙愧南風知我意吹將草木作天香¶
予和之云閙處清游借隙光醉時真境發天藏夢回拾¶
得吹來句十里南風草本香予昔對歐公誦文與可詩¶
云美人却扇坐羞落庭下花公曰此非與可詩世間原¶
有此句與可拾得¶
冷齋夜話云世徒知與可掃墨竹不知其高才兼諸家¶