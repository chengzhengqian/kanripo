春詩云宜春苑中春巳歸披香殿裏作春衣長安有宜¶
春宫此又以宜春對披香矣¶
六朝事迹云半山報寧禪寺荆公故宅也其地名白塘¶
舊以地卑積水為患自荆公卜居乃鑿渠决水以通城¶
河元豐七年公病愈乃請以宅為寺因賜寺額由城東¶
門至蔣山此半道也故今亦名半山寺陳軒金陵集載¶
荆公半山詩凡十五首苕溪漁隱曰山谷稱荆公為半¶
山老人故䟦胡笳集句云湓城王寅擬半山老人集句¶