三河東盡齊四履或云東坡見山谷此句頗忌之以其¶
用事精當能押險韻故也然東坡復自和云我以病杜¶
門商頌空振履葢諸公餞子敦以病不往押韻用事豈¶
復不佳山谷亦再和有發政恐傷民天步薄氷履之句¶
押韻又似牽彊也¶
東坡云紹聖間人得二詩於㳂流館中不知何人作也¶
今錄之以益篋笥之藏淮西功徳冠吾唐吏部文章日¶
月光千載斷碑人膾炙不知世有段文昌李白當年流¶