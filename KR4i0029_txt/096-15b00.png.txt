人皆以為祥及聞此野夫之說有詣天慶觀觀之昔時¶
甘露所降之松果巳先枯矣¶
上庠録云熙寧間有福州洪浩居太學累年其父以詩¶
寄之云太學何蕃且一歸十年甘㫖誤庭闈休辭客路¶
三千逺應念人生七十稀腰下雖無蘇子印篋中幸有¶
老萊衣歸期定約春前後免使高堂詠式㣲浩得詩感¶
泣於是揖諸生遂歸聞而歸者十五六焉逮紹聖間始¶
著歸省之令然猶九年為限崇寧二年推行三舍有司¶