蔬彊少留相逢何物可消憂縁君未得酒中趣與我謾¶
為方外游草亂不容移馬足山雄全欲逼城樓濟時異¶
日須公等莫狎翩翩海上鷗某和云五斗塵勞尚足留¶
閉門聊欲治幽憂羞為毛遂囊中頴未許朱雲地下游¶
無事㑹須成好飲思歸時亦賦登樓羨君幕府如僧舍¶
日向城西看浴鷗朱雲漢成帝時乞斬張禹漢成帝欲¶
誅之朱雲曰臣得下從龍逢比干游足矣龍逢夏桀臣¶
比干商紂臣皆因諌而死某為屢言新法不䝉施行不¶