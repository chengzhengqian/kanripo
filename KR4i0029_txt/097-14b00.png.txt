語之工而舉一聨如風暖鳥聲碎日髙花影重不知其¶
全篇亦有喜其用字之當而論一字如惠和官尚小師¶
達禄須干不知其所引自誤如此之類咸辨証之然皆¶
前後名公鉅儒逸人達士傳諸搢紳間而著以為書不¶
可得而増損也但類而總之以便觀閱故名曰詩總倦¶
游歸田幅巾短褐松窓竹几時巻舒之以銷閒日不願¶
行于時也世間書固未盡於此後有得之者當續焉宣¶
和五年十一月朔舒城阮閱序¶