㑹詩病身虛俊味何幸飫兒童俊味亦有來處本草葫¶
注中云此物煮為羮臛極俊羙除風破冷足為饌中之¶
俊又言韓退之义魚詩駢首類同條駢首雖是常語然¶
考之周易貫魚以宫人寵王弼注貫魚謂五隂駢頭相¶
次似貫魚也退之葢取此又杜詩贈李校書衆中每一¶
見使我潛動魄按文選江淹雜體詩序云蛾眉詎同貌¶
而俱動於魄芳草寧共氣而皆悅於䰟則動魄之說杜¶
亦有所本也¶