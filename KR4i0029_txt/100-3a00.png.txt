李後主葢用此語耳故長短句云别時容易見時難¶
苕溪漁隠曰舊詞髙雅非近世所及如撲蝴蝶一詞不¶
知誰作非惟藻麗可喜其腔調亦自婉美詞云烟條雨¶
葉緑遍江南岸思歸倦客尋芳來較晚岫邊紅日初斜¶
陌上飛花正滿凄凉數聲羌管怨春短玉人應在明月¶
樓中画眉懶蠻牋錦字多時魚雁斷恨隨去水東流事¶
與行雲共逺羅衾舊香猶暖¶
苕溪漁隠曰先君頃嘗丐祠居射邨作感皇恩一詞云¶