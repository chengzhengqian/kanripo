大夫詩不笑為難祈甞謂東坡云有竹詩兩句最為得¶
意因誦曰葉垂千口劒幹聳萬條槍坡曰好則極好只¶
是十條竹竿一箇葉兒也¶
東坡云蜀人任介郭震李畋皆博學能詩曉音律相與¶
為莫逆之交遊蕩不覊禮法之士鄙之然皆才識過人¶
李順之將亂震遊成都東郊忽賦詩云今日出東郊東¶
郊無好色青青原上草莫放征馬食遂走京師上書言¶
蜀將亂不報朞年其言乃效震竟不仕介為陜西一幕¶