之劉斧特互竄其說而已東坡嘗有冬日牡丹詩使君¶
要見藍關詠須倩韓郎為染根正用酉陽雜俎故事又¶
按續仙傳殷七七字文祥嘗醉歌云琴彈碧玉軫爐煉¶
白丹砂解造逡巡酒能開頃刻花則此詩亦非韓湘作¶
韓子年譜云瀧吏詩南行逾六旬始下昌樂瀧又云下¶
此三千里有州始名潮公以正月十四日去國行逾六¶
旬三月幾望矣遂以二十五日至潮則是十許日行三¶
千里葢瀧水湍急故也歐陽文忠公云韶州圗經樂昌¶