屋不當從广然與廣集二韻全不合殆亦難用殊不知¶
漢史從省文借用為菴字耳¶
藝苑雌黄云荆楚歲時記春節懸長繩于高木士女袨¶
服坐立其上推引之名鞦韆楚俗謂之施鈎涅槃經謂¶
之罥索古今藝術圖曰鞦韆北方山戎之戯以習輕趫¶
者或云齊威公北伐山戎此戯始傳中國然考之字書¶
則曰鞦韆繩戯也今其字從革實未甞用革按王延壽¶
作千秋賦正言此戯則古人謂之千秋或謂出自漢宫¶