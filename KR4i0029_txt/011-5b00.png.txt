陽耆舊傳峴山下漢水中出鯿魚味極肥美常禁人採¶
捕以槎斷水因謂之槎頭鯿宋張敬兒為刺史作六櫓¶
船獻齊髙帝曰奉槎頭縮項鯿一千八百頭孟浩然嘗¶
有詩云試垂竹竿釣果得槎頭鯿用此事也飲中八仙¶
歌云天子呼來不上船按范傳正李太白墓碑云明皇¶
泛白蓮池召公作序公已被酒命髙將軍扶以登舟恐¶
少陵用此事或云蜀人呼衣襟紉為船有以見太白醉¶
甚雖見天子披襟自若其真率之至也¶