許彦周詩話云荆公愛看水中影此亦性所好如秋水¶
瀉明河迢迢藕花底又桃花詩云晴江春漲緑周遭俯¶
視紅影移漁舠皆觀其影也其後云攀條弄芳畏腕脫¶
巳見黍雪盤中毛事見家語¶
復齋漫録云前軰以荆公詩功謝蕭規慚漢第恩同隗¶
始詫燕臺以臺為失史記云為隗改築宫而師事之然¶
太白詩云何人為築黄金臺然則承襲之誤其來久矣¶
藝苑雌黄云予與鄉人翁行可同舟泝汴因談及詩行¶