感恩慚隗始若無據豈當對功字也乃知前人以用事¶
一字偏枯為倒置眉目返易巾裳葢謹之如此苕溪漁¶
隠曰荆公春日絶句云春風過栁綠如繰晴日蒸紅出¶
小桃余嘗疑蒸紅必有所據後讀退之桃源圖詩云種¶
桃處處惟開花川原逺近蒸紅霞葢出此也¶
石林詩話云京師職事官舊皆無公廨雖宰相執政官¶
亦僦舍而居毎遇出省或有中批外奏急速文字則省¶
吏徧持於私第呈押既稽緩又多漏泄元豐初始建東¶