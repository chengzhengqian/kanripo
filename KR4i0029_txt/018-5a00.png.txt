山谷云㑹合聯句孟郊張徹與焉四君子皆佳士故意¶
氣相入雜然成文世之文章之士少聯句嘗病筆力不¶
能相追或成四公子碁耳¶
吕氏童䝉訓云徐師川問山谷云人言退之東野聮句¶
大勝東野平日所作恐是退之有所潤色山谷云退之¶
安能潤色東野若東野潤色退之即有此理也¶
後山詩話云歐陽公謂退之為樊宗師墓誌便似樊文¶
其始出扵司馬子長為長卿傳如其文惟其過之故兼¶