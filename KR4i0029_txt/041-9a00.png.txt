自下視之龜趺出木杪何足怪哉¶
詩眼云句法之學自是一家工夫昔嘗問山谷耕田欲¶
雨刈欲晴去得順風來者怨山谷云不如千巖無人萬¶
壑靜十步回頭五步坐此專論句法不論義理蓋七言¶
詩四字三字作兩節也此句法出黄庭經自上有黄庭¶
下關元巳下多此體張子平四愁詩句句如此雄健穩¶
愜至五言詩亦有三字二字作兩節者老杜云不知西¶
閣意肯别定留人肯别耶定留人耶山谷尤愛其深逺¶