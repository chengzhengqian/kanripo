潘子真詩話云東坡得請宜興道過鍾山見荆公時公¶
病方愈令坡誦近作因為手寫一通以為贈復自誦詩¶
俾坡書以贈已仍約坡卜居秦淮故坡和公詩云騎驢¶
渺渺入荒陂想見先生未病時勸我試求三畝宅從公¶
已覺十年遲¶
西清詩話云王文公見東坡醉白堂記云此乃是韓白¶
優劣論東坡聞之曰不若介甫䖍州學記乃學校䇿耳¶
二公相誚或如此然勝處未嘗不相傾慕元祐間東坡¶