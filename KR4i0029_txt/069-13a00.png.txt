李杜殁而詩律衰唐末以及五季雖有興比自名者然¶
格下氣弱無以議為也宋興楊文公始以文章蒞盟然¶
至于詩專以李義山為宗以漁獵掇拾為博以儷花鬬¶
葉為工號稱西崑軆嫣然華靡而氣骨不存嘉祐以來¶
歐陽公稱太白為絶唱王文公稱少陵為高作詩格大¶
變高風之所扇作者間出班班可述矣¶
　¶
　¶