得韻寛則波瀾横溢泛入傍韻乍還乍離出入回合殆¶
不可拘以常格如此日足可惜之類是也得韻窄則不¶
復傍出而因難以見巧愈險愈竒如病中贈張十八之¶
類是也譬夫善馭良馬者通衢廣陌縱横馳逐惟意所¶
之至於水曲蟻封疾徐中節而不蹉跌乃天下之至工¶
也且退之於用韻猶能如此孰謂老杜反不能之是又¶
非黄所能知也¶
王直方詩話云與王慶源詩云青衫半作霜葉枯遇民¶