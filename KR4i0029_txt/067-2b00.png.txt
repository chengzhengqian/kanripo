同六法備該甚有骨氣在閻立本之下余乃悟山水障¶
歌云豈但祁岳與鄭䖍筆跡逺過楊契丹史記鄒衍著¶
書中國于天下八十一分居其一分耳中國名赤縣神¶
州自有九州禹之叙九州是也不得為州數中國外如¶
赤縣神州者九乃所謂九州也晋書載記賛曰自兩京¶
殄覆九土分崩赤縣成蛇豕之區紫宸游龜鼉之穴唐¶
亦有赤尉謂畿縣尉也故山水障歌云聞君掃却赤縣¶
圖乗興遣畵滄洲趣投簡成華兩縣諸子云赤縣官曹¶