漫叟詩話云詩中有一字人以私意竄易遂失古人一¶
篇之意若相公親破蔡州來今親字改作新字是也苕¶
溪漁隱曰酬王二十舍人雪中見寄云三日柴門擁不¶
開堦庭平滿白皚皚今朝蹋作瓊瑤跡為有詩從鳯沼¶
來今從字改作仙字則失詩題見寄之意也¶
蔡寛夫詩話云子美詩善叙事故號詩史其律詩多至¶
百韻本末貫穿如一辭前此葢未有然荆公作四家詩¶
選而長韻律詩皆棄不取如䕫府書懐一百韻亦不載¶