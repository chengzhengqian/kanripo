許彦周詩話云錢希白作擬唐詩百篇備諸家之體自¶
序曰今之所擬不獨其詞至于題目豈欲抛離本集或¶
有事疏斯亦見之本傳故其擬張籍上裴晉公詩曰午¶
橋莊上千竿竹緑野堂中白日春富貴極來惟歎老功¶
名高後轉輕身嚴更未報皇城裏勝賞時游洛水濵昨¶
日庭趍三節度淮西曾是執戈人又作擬盧仝詩云門¶
前飛楊花屋後惡水鳴青蛙案上兩巻書堯典與舜典¶
留與添丁作生涯擬古當如此相似方可傳¶