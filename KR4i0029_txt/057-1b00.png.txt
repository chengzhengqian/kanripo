　　贊元¶
僧寶傳云王荆公丁家艱閲内典於蔣山與贊元禪師¶
遊從如昆弟公嘗問祖師意㫖元不答公益叩之元曰¶
公般若有鄣三有近道之質一更兩生來恐純熟公曰¶
願聞其説元曰公世縁深懷經濟之志用舍不能必心¶
未平又多怒而學問尚理於道為所知愚此其三也特視¶
利名如脱髪甘澹薄如頭陁此為近道且當以教乗滋¶
茂之可也公再拜受教元為人閒靖寡言客來無貴賤¶