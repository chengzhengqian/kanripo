東坡云僕嘗夢見人云是杜子美謂僕曰世人多誤㑹¶
予八陣詩江流石不轉遺恨失呑吴世人皆以謂先主¶
武侯皆欲與闗羽復仇故恨不能滅吴非也我意本謂¶
吴蜀唇齒之國不當相圖晉之所以能取蜀有呑吴之¶
意此為恨耳此理甚長然子美死已四百年而猶不忘¶
詩區區自别其意者真書生之習氣也邪¶
西清詩話云遊龍門詩天闕象緯逼雲卧衣裳冷黄魯¶
直校本云王介甫云天闕當作天閱對雲卧為親切嘗¶