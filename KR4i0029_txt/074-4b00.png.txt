如是則造化均偏不足為休戚而况時情物態安能刺¶
鯁其心乎¶
苕溪漁隠曰梨花一枝春帶雨桃花亂落如紅雨小院¶
深沉杏花雨黄梅時節家家雨皆古今詩詞之警句也¶
予甞欲作一亭子四面皆植花一色榜曰四雨豈不佳¶
哉秦少㳺題扇頭小詩云絶島煙生樹秋江浪拍空憑¶
君添小艇畫我作漁翁余嘗用此寫真則𤣥真子家風¶
也¶