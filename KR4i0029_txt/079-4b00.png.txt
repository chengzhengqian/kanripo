無梯望堯雲而不到五代之季工翰墨者無以過此也¶
南唐書云韓熙載自江南奉使中原為感懷詩題於館¶
壁云僕本江北人今作江南客再去江北遊舉目無相¶
識秋風吹我寒秋月為誰白不如歸去來江南有人憶¶
苕溪漁隠曰余家有韓熙載家讌圖圖中題此詩後四¶
句嘗以問相識間云是古樂府今覽此書方知其誤也¶
南唐書云李家眀詼諧敏給善為諷辭元宗賞花後苑¶
率近臣臨池垂釣臣下皆登魚惟元宗獨無所獲家明因¶