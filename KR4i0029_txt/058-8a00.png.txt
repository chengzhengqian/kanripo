風泠月華清東問何人製曰上清蔡真人詞也歌罷得¶
數錢即下樓亟遣僕追之已失矣¶
　　鬼詩¶
東坡云冦元弼言去年春徐州通判李陶有子年十七¶
八素不善作詩忽詠落花詩流水難窮目斜陽易㫁腸¶
誰同砑光㡌一曲舞山香父驚問之若有物憑者自云¶
是謝中舍問砑光㡌事云西王母宴羣仙有舞者戴砑¶
光㡌簮花舞山香一曲未終花皆落去¶