開洞庭野殿脚插入赤沙湖五月寒風冷佛骨六時天¶
樂朝香爐之句㡬不相上下¶
潘子真詩話云楚國先賢傳孫雋字文英與李元禮俱¶
娶太尉栢叔元女時人謂桓叔元兩女乗龍言得壻如¶
龍也杜詩云門䦨多喜色女壻近乘龍宋景文亦云承¶
家男得鳯擇壻女乗龍事而不如宋之切當至造語則¶
杜渾厚而有工是知文章當以韻為勝也¶
後山詩話云杜牧云南山與秋色氣勢兩相髙最為警¶