美色無益于時遂以巨石鎮之苕溪漁隠曰山谷詩云¶
欲買娉婷供煮茗我無一斛明月珠用此事也¶
復齋漫録云古今詩人詠婦人者多以歌舞為稱梁元¶
帝妓應令詩云歌清隨澗響舞影向池生劉孝綽看妓¶
詩云燕姬臻妙舞鄭女愛清歌北齊蕭放冬夜對妓詩¶
云歌還團扇後舞出妓行前𢎞執恭觀妓詩云合舞俱¶
回雪分歌共落塵陳隂鏗侯司空宅詠妓詩云鶯啼歌¶
扇後花落舞衫前陳劉刪亦云山邊歌落日池上舞前¶