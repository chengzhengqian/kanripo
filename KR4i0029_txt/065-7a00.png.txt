才思暗合古今無殊不可怪也¶
東觀餘論云水從銀漢落山繞畫屏新太白詩也藏真¶
書之可謂二寶謝康樂不得專美於前矣¶
復齋漫録云會稽鑑湖今避廟諱改為鏡湖耳輿地志¶
云山隂南湖縈帯郊郭白水翠岩互相映發若鏡若圖¶
故王逸少云山隂路上行如在鏡中遊名鏡始是耳李¶
太白登半月臺詩亦云水色緑且靜令人思鏡湖終當¶
過江去愛此暫踟蹰則湖以如鏡得名無可疑者而或¶