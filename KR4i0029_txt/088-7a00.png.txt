亦疑似其語葢牽於世俗之傳故耳永叔云樂毅論石¶
在高紳學士家紳死好事者往往就閱或模傳其本其¶
家秘藏漸為難得後其子弟以其石質錢於富人家而¶
富人家失火遂焚其石今無復石本矣金石録云集古¶
録言樂毅論石巳焚之非也元祐間故郎官趙竦常挈¶
石隨行巳斷裂用木匣貯之沈存中云王羲之書舊傳¶
惟樂毅論乃羲之親書於石其他皆紙素所傳唐太宗¶
裒聚二王墨蹟惟樂毅論是石本其後隨太宗入昭陵¶