險韻衆製交作筆吏疲於寫録僮吏奔走往來間以滑¶
稽嘲謔加於風刺更相酬酢徃徃哄堂絶倒自謂一時¶
盛事前此未之有也¶
復齋漫録云杜陽雜編言舒元輿舉進士既試脂炬人¶
皆自將以余考之唐制如此耳故廣記云唐制舉人試¶
日既暮許燒燭三條韋永貽試日先畢作詩云三條燭¶
盡鐘初動九轉丹成鼎未開明月漸低人擾擾不知誰¶
是謫仙才而舊說亦言舉人試日已晚試官權徳輿於¶