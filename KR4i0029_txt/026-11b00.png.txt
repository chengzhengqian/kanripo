　　王君玉¶
緗素雜記云西清詩話言王君玉謂人曰詩家不妨間¶
用俗語尤見工夫雪止未消者俗謂之待伴嘗有雪詩¶
待伴不禁鴛瓦冷羞明常怯玉鈎斜待伴羞明皆俗語¶
而採拾入句了無痕纇此㸃瓦礫為黄金手也余謂非¶
特此為然東坡亦有之避謗詩尋醫畏病酒入務又云¶
風來震澤帆初飽雨入松江水漸肥尋醫入務風飽水¶
肥皆俗語也又南人以飲酒為軟飽北人以晝寢為黒¶