苕溪漁隱曰六一居士詩云靜愛竹時來野寺獨尋春¶
偶過溪橋俗謂之折句盧賛元雪詩云想行客過梅橋¶
滑免老農憂麥隴乾效此格也余亦嘗云鸚鵡杯且酌¶
清濁麒麟閣懶畫丹青¶
唐子西語錄云荆公詩得子美句法其詩云地蟠三楚¶
大天入五湖低¶
苕溪漁隠曰半山老人題雙廟詩云北風吹樹急西日¶
照牎涼細詳味之其託意深逺非止詠廟中景物而巳¶