老子西有云素知行路惡敢厭在家貧樂天有云始知¶
為客苦不及在家貧二聨語意絶相類並佳句也¶
復齋漫録云辨蜀論云自頃諸公議論頗以蜀人為疑¶
茍可以防閑沮遏無不為矣吾不知其說也以公孫述¶
甞有蜀乎是時王郎據邯鄲盧芳據九原劉永據梁宋¶
隗囂據秦隴而秦豐李憲之屬不可勝數何獨蜀也以¶
劉氏甞有蜀乎是時曹氏據河南袁紹據河朔袁術據¶
九江劉表據荆州孫氏據江表而公孫度吕布之屬不¶