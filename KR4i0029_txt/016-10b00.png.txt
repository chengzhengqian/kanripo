未解幽愠低雲鬢眉峰斂暈嬌和恨¶
西清詩話云退之宿龍宫灘詩云浩浩復湯湯灘聲抑¶
更揚黄魯直曰退之裁聼水句尤見工所謂浩浩湯湯¶
抑更揚者非諳客裏夜卧飽聞此聲安能周旋妙處如¶
此邪¶
蔡寛夫詩話云前史稱王筠善押強韻固是詩家要處¶
然人貪於捉對用事者往往多有趂韻之失退之筆力¶
雄贍務以詞采憑陵一時故間亦不免此患如和席八¶