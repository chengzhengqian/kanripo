文昌雜録云東京記天清寺繁臺梁孝王按歌吹之臺¶
阮公詩云駕言發魏都南向望吹臺簫管有餘音梁王¶
安在哉後有繁氏居其側里人呼為繁臺唐李肇國史¶
補云宰相相謂為堂老及見元載與常衮唱和詩有堂¶
老之稱信李肇言之不妄也¶
復齋漫録云褦襶集韻以為不曉事之名殊不知出晉¶
程曉伏日詩平生三伏時道路無行車閉門避暑卧出¶
入不相過今世褦襶子觸熱到人家主人聞客來顰蹙¶