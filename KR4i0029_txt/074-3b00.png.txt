㑹昌初白居易以刑部尚書致政六年卒李徳裕大中¶
二年貶崖州司户叅軍㑹昌盡六年距大中二年正隔¶
三年則此三詩非樂天所作明甚但蘇子由以謂樂天¶
死於㑹昌之初而文饒竄於㑹昌之末偶一時所記之¶
誤耳¶
藝苑雌黄云琵琶行云家在蝦蟇陵下住予按國史補¶
云舊說董仲舒墓門下人至皆下馬故謂之下馬陵語¶
訛為蝦蟇陵故東坡詩云隻雞敢㤀喬公語下馬聊尋¶