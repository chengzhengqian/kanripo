苕溪漁隱曰荆公詩客舍黄梁今始熟鳥殘紅柿昔曽¶
分事見傳燈錄溈山與仰山遊行次鳥銜一紅柿落前¶
祐將與仰山仰山接得以水洗了却與祐祐曰什麽處¶
得來寂曰此是和尚道徳所感祐曰不得空然即分半¶
與寂¶
後山詩話云荆公詩力去陳言夸末俗可憐無補費精¶
神而公平生文體數變莫年詩益工用意益苦故言不¶
可不謹也¶