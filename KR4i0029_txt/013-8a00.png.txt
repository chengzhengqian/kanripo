暴猛外若不為忤中銜之一日欲殺甫集吏扵門武將¶
出冠鉤于簾三左右白其母奔救得止以此知邉頭公¶
卿仍獨驕之句當為此也¶
三山老人語録云杜子美送嚴武還朝詩公若登台輔¶
臨危莫愛身勸以仗節死義也魏野贈王文正公詩西¶
祀東封都了畢好來相伴赤松㳺贈寇萊公詩好去上¶
天辭將相却來平地作神仙勸之使退也近世士人與¶
上官詩無非諛詞未聞有規勸之語如此者¶