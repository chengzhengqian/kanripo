同竟未詳其㫖史記秦始皇二十六年有大人長五丈¶
足履六尺皆夷狄服凡十二人見于臨洮是嵗始皇初¶
并六國反喜以為瑞銷天下兵器作金人十二以象之¶
後十四年而秦亡又後漢薊子訓有神異之道時有百¶
嵗翁自說為兒童時已見子訓賣藥於㑹稽市顔色不¶
異扵今後人復於長安東霸城見之與一老翁共摩挲¶
銅人相謂曰適見鑄此而已近五百嵗矣注云秦始皇¶
二十六年收天下兵器聚咸陽鑄金人十二重各千石¶