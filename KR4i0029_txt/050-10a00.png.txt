下巫陽只恐翰林前世是襄王皆誤用也濠州西有髙¶
唐館俗以為楚之髙唐也御史閻欽愛題詩云借問襄¶
王安在哉山川此地勝陽臺有李和風者亦題詩云若¶
向此中求薦枕參差笑殺楚襄王前人既誤指其人後¶
人又誤指其地可笑苕溪漁隠曰文選髙唐賦云昔者¶
楚襄王與宋玉游雲夢之臺望髙唐之觀其上獨有雲¶
氣王問玉曰此何氣也玉對曰所謂朝雲者也昔者先¶
王嘗遊髙唐怠而晝寢夢見一婦人曰妾巫山之女也¶