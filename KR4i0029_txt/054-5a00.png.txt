苕溪漁隱曰剽竊他人詩句以為已出終當敗露不可¶
不戒如近時吳可晚春詩云小醉初醒過别村數家殘¶
雪擁籬根枝頭有恨梅千㸃溪上無人月一痕亦灑落¶
可喜余偶於一達官處見譚知柔所獻詩文一編試取¶
閱之即吳可之詩在焉但易其題曰晚醉口占仍改詩¶
中三四字而已晚醉扶笻過竹村數家殘雪擁籬根風¶
前有恨梅千㸃沙上無人月一痕然知柔詩文編中小¶
詩極有可喜者今舉其尤者二絶麥隴風來翠浪浮霏¶