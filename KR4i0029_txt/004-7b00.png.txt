脇亦何恨於死邪¶
類苑云石曼卿喜豪飲與布衣劉潛為友嘗倅海州潛¶
訪之劇飲中夜酒欲竭有醋斗餘乃傾入酒中併飲之¶
明日酒醋俱盡毎與客痛飲露髪跣足着械而坐謂之¶
囚飲坐木杪謂之巢飲以藁束之引首出飲復就束謂¶
之鱉飲廨後為一庵常卧其間名之曰捫虱庵苕溪漁¶
隱曰東坡詩云試問髙吟三十韻何如低唱兩三盃世¶
傳陶榖買得党太尉故妓取雪水烹團茶謂妓曰党家¶