苕溪漁隱曰羊士諤尋山家詩云主人聞語未開門繞¶
籬野菜飛黄蝶余嘗居村落間食飽榰笻縱歩款鄰家之¶
扉小立待之眼前景物悉如詩中之語然後知其工切¶
也¶
迃叟詩話云唐之中葉文章特盛其姓名湮没不傳於¶
世者甚衆如河中府鸛雀樓有王之美暢諸(一云暢當/)¶
二詩暢詩曰逈臨飛鳥上髙謝世人間天勢圍平野河¶
流入斷山王詩曰白日依山盡黄河入海流欲窮千里¶