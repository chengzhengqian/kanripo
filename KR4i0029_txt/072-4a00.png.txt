次皇甫湜祠部云文集外所作以為遒逸非無意於深¶
密盖未或遑耳今於華下方得柳詩味其探搜之致亦¶
深逺矣俾其窮而克壽抗精極思則固非瑣瑣者可輕¶
擬議其優劣又嘗覩杜子美祭太尉房公文李太白佛¶
寺碑賛宏㧞清厲乃其歌詩也張曲江五言沉鬰亦其¶
文章也豈相傷哉噫後之學者褊淺片詞隻句未能自¶
辨已側目相詆訿矣痛哉因題柳集之末庶俾後之詮¶
評者㒺惑偏說以盖其全功苕溪漁隠曰詩眼云子厚¶