不世情葢窮人不偶遣興之作也¶
苕溪漁隠曰遣懐詩落魄江湖載酒行楚腰腸斷掌中¶
輕十年一覺揚州夢贏得青樓薄倖名余嘗疑此詩必¶
有謂焉因閱芝田錄云牛奇章帥維揚牧之在幕中多¶
微服逸㳺公聞之以街子數輩潜隨牧之以防不虞後¶
牧之以拾遺召臨别公以縱逸為戒牧之始猶諱之公¶
命取一篋皆是街子輩報帖云杜書記平善乃大感服¶
方知牧之此詩言當日逸逰之事耳¶