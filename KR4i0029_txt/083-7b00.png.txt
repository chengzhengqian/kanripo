轉而覺乃起讀書葢㳟儉勤禮出於天性自以為適不¶
勉而能與二范為心交以善道相與以忠告相益凡皆¶
如此其誠心終始如一將歿而猶不忘祖禹觀公大節¶
與其細行雖不可遽數然本於至誠無欲天下信之故¶
能奮然有為超絶古今于洛十五年若將終身焉一起¶
而澤被天下内之兒童外之蠻夷戎狄莫不欽其徳服¶
其名惟至誠無欲故也公兄子宏得公手澤紙本於家¶
屬祖禹叙其本末俾後世師公之儉云¶