冷齋夜話云山谷南遷與余㑹于長沙留碧湘門一月¶
李子光以官舟借之為憎疾者腹誹因攜十六口買小¶
舟余以舟迫窄為言山谷笑曰煙波萬頃水宿小舟與¶
大厦千楹醉眠一榻何所異道人繆矣即解繂去聞留¶
衡陽作詩寫字因作長短句寄之曰大厦吞風吐月小¶
舟坐水眠空霧窓春曉翠如葱睡起雲濤正湧往事回¶
頭笑處此生彈指聲中玉牋佳句敏驚鴻聞道衡陽價¶
重時余方還江南山谷和其詞曰月仄金盆墮水雁回¶