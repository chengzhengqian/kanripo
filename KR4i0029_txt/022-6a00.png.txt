然為人臣者亦當悟其㣲㫖如宋孝武欲擅書名王僧¶
䖍遂不敢顯迹常以拙筆書宋文帝好文章自謂莫能¶
及鮑照於所為文章遂多鄙言俚句故二君者亦無得¶
以嫉之終見容於二世豈非明哲保身之要術乎¶
西清詩話云義山雜纂品目數十蓋以文滑稽者其一¶
曰殺風景謂清泉濯足花上曬褌背山起樓燒琴煮鶴¶
對花啜茶松下喝道晏元獻慶厯中罷相守潁以惠¶
山泉烹日注從容置酒賦詩曰稽山新茗緑如煙静挈¶