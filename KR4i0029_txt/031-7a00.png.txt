後山詩話云周盤龍以武功為散騎常侍齊武帝戲之¶
曰貂蟬何如兠鍪對曰貂蟬生於兠鍪外大父穎公罷¶
相建節出帥太原其詩曰兠鍪却自貂蟬出敢用前言¶
戲武夫李待制師中以相業自任嘗帥秦以事去其詩¶
曰兠鍪不勝任猶可冠貂蟬¶
隠居詩話云楚州有官奴王英英善筆札學顔魯公體¶
蔡襄頃教以筆法晚年作大字甚佳梅堯臣贈之詩曰¶
山陽女子大字書不學常流事梳洗親傳筆法中郎孫¶