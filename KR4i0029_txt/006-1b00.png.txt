萬里幾時重謁聖明君杜云雲白山青萬餘里愁看直¶
北是長安沈云人如天上坐魚似鏡中懸杜云春水船¶
如天上坐老年花似霧中看是皆不免蹈襲前輩然前¶
後傑句亦未易優劣山谷云船如天上坐人似鏡中行¶
船如天上坐魚似鏡中懸沈雲卿詩也雲卿得意於此¶
故屢用之老杜春水船如天上坐祖述佺期之語也繼¶
之以老年花似霧中看葢觸類而長之¶
後山詩話云魯直言杜之詩法出審言句法出庾信但¶