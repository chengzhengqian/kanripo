苕溪漁隱曰陳子高九日瑞香盛開有詩云宣和殿裏¶
春風早紅錦薫籠二月時流落人間真善事九秋霜露¶
却相宜俚俗因此詩遂號瑞香為錦薫籠余甞嫌其名¶
不雅未能易之也兼此詩亦淺近子高别有古詩一篇¶
意含諷刺語加㣲婉得騷人之體格其詩云佳人在空¶
谷雙星思銀河契濶不有命盛時豈蹉跎姢姢匡廬秀¶
如此粲者何香密綴紅糝寶薫罩宫羅幽窓下團欒㣲¶
風自婆娑寂寥千年初戢戢蓬艾多何階託方便百金¶