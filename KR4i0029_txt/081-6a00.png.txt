感通者乎王元之商州詩有節及登髙忽嗟嘆經年憔¶
悴到京華貳車何事撥蓬鬢九日樽前見菊花之句第¶
四句乃夢中得也初元之在掖垣忽夢賦詩御座前既¶
覺獨記此句未幾至貶以十月到郡而菊花盛開恍然¶
如詩語也元獻公守亳始至亦嘗夢賦詩云一年為客¶
未歸去笑殺城東桃李花初莫省謂何已而因春出遊¶
則州之園館皆在城東公留亳踰年而後移睢陽無不¶
合者元之自從班謫散秩先為之兆固宜矣若元獻但¶