東軒筆録云陳繹晚為敦朴之狀時謂之熱熟顔回孔¶
文仲舉制科廷試對策言時事有可痛哭太息者執政¶
惡而黜之繹時為翰林學士語於衆曰文仲狂躁直杜¶
園賈誼也王平甫笑曰杜園賈誼可對熱熟顔回合坐¶
大噱繹有慙色杜園熱熟皆當時鄙語¶
遯齋閒覽云西頭供奉官錢昭度甞作詠方池詩云東¶
道主人心匠巧鑿開方石貯漣漪夜深却被寒星照恰¶
似仙翁一局碁有輕薄子見而笑曰此所謂一局黑全¶