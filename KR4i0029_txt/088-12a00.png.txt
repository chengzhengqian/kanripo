藝苑雌黄云予與潘伯龍食榧子乃言諸處榧皆不及¶
玉山者予方悟東坡詩有彼美玉山果粲為金盤實之¶
語恐是上饒玉山縣潘云玉山地名在婺之東陽縣所¶
生榧子香脆過它處予考集韻榧字注云木名有實出¶
東陽諸郡而本草榧實注亦云今出東陽諸郡¶
東坡云無事靜坐便覺一日似兩日若能處置此生常¶
似今日得年至七十便是百四十歳人世間何藥能有¶
此効旣無反惡又省藥錢此方人人収得但苦無好湯¶