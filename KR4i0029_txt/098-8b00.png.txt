此詞首句云憑誰妙筆横掃素縑三百尺則是初無此¶
西湖圖姑言之耳詞話乃云中和堂屏有西湖圖可見¶
其附㑹為說全與詞意不合以此騐之其以為東坡作¶
亦必妄言當以復齋為正也¶
許彦周詩話云晦堂心襌師初退黄龍院作詩云不住¶
唐朝寺閒為宋地僧生涯三事衲故舊一枝藤乞食隨¶
縁過逢山任意登相看莫相笑不是嶺南能此詩深静¶
平寔道眼所了非世間文士詩僧之所能彷彿也¶