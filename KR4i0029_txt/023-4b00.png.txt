珠瑰金礫棄擲邐迤秦人視之亦不甚惜瑰當作塊葢言¶
秦人視珠玉如土塊瓦礫也又言牧賦宏壯巨麗馳騁上¶
下累數百言至楚人一炬可憐焦土其論盛衰之變判於¶
此矣又言津陽門詩長恨歌連昌宫詞俱載開元間事㣲¶
之之詞不獨富艷至長官清平太守好揀選皆言由相公¶
委任責成治之所興也禄山宫裡養作兒虢國門前鬧如¶
市險詖私謁無所不至安得不亂稹之敘事逺過二子¶
隱居詩話云杜牧好用故事仍於事中復使事若虞卿¶