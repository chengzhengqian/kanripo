蓋悲之也¶
蔡寛夫詩話云劉禹錫柳子厚與武元衡素不叶二人¶
之貶元衡為相時也禹錫為靖共佳人怨以悼元衡之¶
死其實蓋快之子厚古東門行云赤丸夜語飛電光徼¶
巡司𨽻眠如羊當街一叱百吏走馮敬胷中函匕首雖¶
不著所以當亦與禹錫同意古東門用袁盎事也樂天¶
江州之謫王涯實為之故甘露之禍樂天亦有當君白¶
首同歸日是我青山獨往時之句¶