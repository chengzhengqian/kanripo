詩品論之最詳其畧曰思君如流水既是即目髙䑓¶
多悲風亦惟所見清晨登隴首羌無故實明月照積¶
雪非出經史古今勝語多非假借皆由真尋顔延之謝¶
莊尤為繁密於時化之故大明泰始中文章殆同書鈔¶
近任昉王元長等辭不貴竒競須新事邇來作者寖以¶
成俗遂乃句無虚語語無虚字牽聨補衲蠧文已甚自¶
然英特罕遇其人余毎愛此言簡切明白易曉但觀者¶
未嘗留意耳自唐以後既變以律體固不能無拘窘然¶