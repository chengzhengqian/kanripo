為士不遇窮約可也至於飢餓嚼齧草木則過矣而余¶
仕宦十有九年家日益貧衣食之奉殆不如昔時及移¶
守膠西意且一飽而齋厨索然不堪其憂日與通守劉¶
君廷式循古城廢圃求杞菊食之捫腹而笑然後知天¶
隨之言可信不繆作後杞菊賦以自嘲且解之云吁嗟¶
先生誰使汝坐堂上稱太守前賔客之造請後掾屬之¶
趍走朝衙達午夕坐過酉曽杯酒之不設攬草木以誑¶
口對案嚬蹙舉箸噎嘔昔隂將軍設麥飯與葱葉井丹¶