李善注云楚懐王遊於髙唐夢與神遇則漫叟詩話之¶
言是也然神女賦復云楚襄王與宋玉游於雲夢之浦¶
使玉賦髙唐之事其後王寢夢與神女遇其狀甚麗以¶
此考之則楚襄王亦夢與神女遇但楚懐王是遊髙唐¶
楚襄王是游雲夢以此不可雷同用事耳¶
後山詩話云宋玉為髙唐賦載巫山神女遇楚兩王葢¶
有所諷也而文士多效之者又為傳記以實之而天地¶
百神舉無免者余謂欲界諸天當有配偶其無偶者則¶