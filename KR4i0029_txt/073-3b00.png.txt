東觀餘論云李賀逸詩凡五十二首案唐李公藩嘗綴¶
賀歌詩為之叙未成間知賀有外兄與賀有筆研舊召¶
見託以搜採放失其人諾且請曰某盡記賀篇詠然竄¶
改處多願得公所輯視之當為是正公喜并付之彌年¶
絶跡復召詰之乃云某與賀中表自幼同處恨其倨忽¶
長思報之今幸得公所藏并舊有者悉投匽中矣公大¶
恚叱出之嗟慨良久故賀章什流傳者少今世行杜牧¶
所叙賀歌詩纔四卷耳此逸詩豈非李藩所藏之一二¶