飛車跨山鶻横海風枝露葉如新採宫中美人一破顔¶
驚塵濺血流千載永元茘枝來交州天寳嵗貢取之涪¶
至今欲食林甫肉無人舉觴酹伯游皆以茘枝天寳時¶
貢自涪州二公著譜作詩意欲傳於後世其攷之必審¶
不應有誤葢唐都長安視涪州為正南茘枝由子午谷¶
路進入唐志云南方杜詩云炎方悉指其方而言之也¶
若病橘詩妃子外傳以爲南海則道里遼逺所記必誤¶
復齋信以為然過矣茘枝譜又云洛陽取於嶺南長安來¶