秦太虚云余為汝南學官時得疾卧直舍髙符仲擕輞¶
川圗視予曰閱此可以愈疾予本江海人得圗甚喜即¶
使二兒從旁引之閱於枕上恍然若與摩詰入輞川度¶
華子岡經孟城坳憩輞口莊泊文杏館上斤竹嶺並木¶
蘭柴絶茱萸沜躡槐陌窺鹿柴返於南北垞航欹湖戲¶
柳浪濯欒家瀬酌金屑泉過白石灘停竹里館轉辛夷¶
塢抵漆園幅巾杖屨棊奕茗飲或賦詩自娛忘其身之¶
匏繫於汝南也數日疾良愈¶