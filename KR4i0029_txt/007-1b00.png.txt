詩備諸家體非必率合程度偘偘者然也是篇句處凡¶
五杜䳌豈可以文害辭辭害意邪原子美之詩類有所¶
感託物以發者也亦六藝之比興離騷之法與按博物¶
志杜䳌生子寄之他巢百鳥為飼之故江東所謂杜宇¶
曾為蜀帝王化禽飛去舊城荒是也且禽鳥之微猶知¶
有尊故子美詩云重是古帝魂又云禮若奉至尊子美¶
葢譏當時之刺史有不禽鳥若也唐自明皇以後天步¶
多棘刺史能造次不忘於君者可得而攷也嚴武在蜀¶