苕溪漁隱曰摸魚兒一詞晁無咎所作也滿江紅一詞¶
吕居仁所作也余性樂閒退一丘一壑盖將老焉二詞¶
能具道阿堵中事每一歌之未甞不擊節也買陂塘旋¶
栽楊柳依稀淮岸江浦東臯新雨輕痕漲沙觜鷺來鷗¶
聚堪愛處最好是一川夜月光流注無人獨舞任翠幙¶
張天柔茵藉地酒盡未歸去青綾被空憶金閨故步儒¶
冠曾把身誤弓刀千騎成何事荒了召平𤓰圃君試覷¶
滿青鏡星星鬢影今如許功名浪語便似得班超封侯¶