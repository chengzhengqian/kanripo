所好余家嘗得南唐後主澄心堂紙曼卿為余草書其¶
籌筆驛詩曼卿平生所自愛者至今藏之號為三絶真¶
余家寳曼卿卒後其故人有見之者云恍惚如夢中言¶
我今為神仙也所主芙蓉城欲呼故人往遊不得忿然¶
騎一素騾去如飛後又云降于亳州一舉子家欲呼舉¶
子去不得因留詩一篇與之余亦記舉子一聨云鶯聲¶
不逐春光老花影長隨日脚流神仙鬼怪事不可知然¶
其詩頗類曼卿平生語舉子不能道也¶