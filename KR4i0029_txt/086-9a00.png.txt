可云介甫善下字如荒埭暗雞催月曉空場老雉挾春¶
驕下得挾字最好如孟子挾貴挾長之挾子謂介甫又¶
有紫莧凌風怯蒼苔挾雨嬌陳無已有寒氣挾霜侵敗¶
絮賔鴻將子度微明其用挾字亦與前一聨意同¶
苕溪漁隱曰王駕晴景云雨前初見花間蕋雨後兼無¶
葉底花蛺蝶飛來過墻去應疑春色在鄰家此唐百家¶
詩選中詩也余因閱荆公臨川集亦有此詩云雨來未¶
見花間蕋雨後全無葉底花蜂蝶紛紛過墻去却疑春¶