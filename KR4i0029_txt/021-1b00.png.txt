桐江詩話云樂天與弟敏中行簡三人相繼皆中第樂¶
天作詩云自憐郡姓為儒少豈料詞場中第頻桂折一¶
枝先許我楊穿三箭盡驚人其自言兄弟中第曲折盡¶
矣樂天自作墓誌以白起為祖故曰自憐郡姓為儒少¶
也¶
雞肋集云予幼時讀太平廣記見唐太宗遣蕭翼購蘭¶
亭叙事蓋譎以出之輒歎息曰蘭亭叙若是貴邪至使¶
萬乘之主捐信於匹夫傳稱子貢詐而全魯弦髙誕而¶