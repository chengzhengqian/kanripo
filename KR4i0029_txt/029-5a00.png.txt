然飛動何害其言玉樓銀海退之兩篇力欲去此弊雖¶
冥搜竒譎亦不免縞帶銀杯之句杜子美暗度南樓月寒¶
深北渚雲初不避雲月字若隨風且開葉帶雨不成花¶
則退之兩篇殆無以過之也¶
苕溪漁隱曰六一居士守汝隂日因雪㑹客賦詩詩中¶
玉月梨梅練絮白舞鵞鶴銀等事皆請勿用詩曰新陽¶
力㣲初破蕚客隂用壯猶相薄朝寒稜稜風莫犯暮雪¶
綏綏止還作驅馳風雲初慘淡炫晃山川漸開廓光芒¶