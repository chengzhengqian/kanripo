然便往酒半道士問何背傴書生曰不幸遇此疾無如¶
之何道士因出藥三十粒云來日五更向東以新汲水¶
下覺微燥不足怪書生如所教既服藥燥甚不可勝展¶
轉于榻上亦甚悔之然每一伸縮漸覺舒快比明身巳¶
直矣蜀人重藥市蓋常有神仙之遇焉¶
復齎漫録云髙尚處士劉臯謂士大夫以嗜欲殺身以¶
財利殺子孫以政事殺人以學術殺天下後世非神仙¶
中人不能作此言也¶