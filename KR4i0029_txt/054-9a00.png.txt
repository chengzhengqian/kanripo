西清詩話云華州狂子張元天聖間坐累終身每託興¶
吟詠如雪詩戰退玉龍三百萬敗鱗殘甲滿空飛詠白¶
鷹云有心待搦月中兎更向白雲頭上飛怪譎類是後¶
竄夏國教元昊為邊患朝廷方厭兵時韓魏公撫陜右¶
書生姚嗣宗獻崆峒山詩有云踏碎賀蘭石掃清西海¶
塵布衣能辦此可惜作窮鱗顧謂僚屬曰此人若不收¶
拾又一張元矣因表薦官之¶
西清詩話云家公在玉堂春日貼子云三十六宫人第¶