復齋漫録云崔豹古今注云秦築長城土皆紫色謂之¶
紫塞南徼土色丹謂之丹徼塞則壅塞夷狄也徼遶也¶
免侵中國也千字文雁門紫塞鮑昭蕪城賦北走紫塞¶
雁門故子美詩旅雁上雲歸紫塞又紫塞寧論尚有霜¶
又翻然紫塞翮下拂明月輪觀李固詣司馬第山水圖¶
詩末章云浮槎相並坐仙老暫相將前輩引張騫為証¶
非也余按王子年拾遺記堯時有巨楂浮於西海楂上¶
有光若星月楂浮四海十二年一週天名貫月楂又名¶