固不逺哉¶
唐子西語録云詩最難事也吾於佗文不至蹇澁惟作¶
詩甚苦悲唫累日僅能成篇初讀時未見可羞處姑置¶
之明日取讀瑕疵百出輙復悲唫累日反復改正比之¶
前時稍稍有加焉復數日取出讀之疵病復出凡如此¶
數四方敢示人然終不能竒李賀母責賀曰是兒必欲¶
嘔出心乃已非過論也今之君子動輙千百言略不經¶
意真可愧哉¶