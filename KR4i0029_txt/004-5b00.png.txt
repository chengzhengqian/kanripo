落英白衣遥見眼能明向令自有杯中物一叚風流可¶
得成蔡天啟屢哦此詩以為善然余嘗謂古人寄懐於¶
物而無所好然後為達况淵明之真其於黄花直寓意¶
耳至言飲酒適意亦非淵明極致向使無酒但悠然見¶
南山其樂多矣遇酒輒醉醉醒之後豈知有江州太守¶
哉當以此論淵明¶
東坡云陶潛詩但恐多謬誤君當恕醉人此未醉時說¶
也若已醉何暇憂誤哉然世人言醉時是醒時語此最¶