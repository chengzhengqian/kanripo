王直方詩話云謝眺嘗語沈約曰好詩圓美流轉如彈¶
丸故東坡答王鞏云新詩如彈丸又送歐陽季弼云中¶
有清圓句銅丸飛柘彈葢詩貴于圓熟也余以謂圓熟¶
多失之平易老硬多失之枯乾能不失於二者之間則¶
可與古之作者並驅耳¶
石林詩話云古人論詩多矣吾獨愛湯惠休稱謝靈運¶
為初日芙蕖沈約稱王筠為彈丸脱手兩語最當人意¶
初日芙蕖非人力所能為而精彩華麗之意自然見於¶