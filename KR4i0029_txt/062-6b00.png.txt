烏程縣以古有烏氏程氏居此能醖酒因此名焉其荆¶
溪則在長興縣西南六十里此溪出荆山張協七命云¶
酒則荆南烏程荆南則此荆溪之南也藝苑雌黄引長¶
興縣南五十步箬溪水釀酒醇美稱箬下酒以為烏程¶
酒反以夢得詩為証皆誤矣¶
苕溪漁隱曰醖酒之法無出月令數語能盡其要余嘗¶
試之酒無不佳矣其語云秫稻必齊麯蘖必時湛熾必¶
潔水泉必香陶器必良火齊必得用此六物耳六一居¶