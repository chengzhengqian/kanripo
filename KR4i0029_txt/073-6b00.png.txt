擊三秋兵雁行布陣衆未曉虎穴得子人皆驚予嘗愛¶
此數語能摸寫奕棊之趣夢得必髙于手談也至東坡¶
觀棊則云勝固欣然敗亦可喜優哉㳺哉聊復爾耳葢¶
東坡不解棊不䆒此味也¶
苕溪漁隠曰竹枝歌云楊柳青青江水平聞郎江上唱¶
歌聲東邊日出西邊雨道是無情也有情予嘗舟行苕¶
溪夜聞舟人唱吳歌歌中有此後兩句餘皆雜以俚語¶
豈非夢得之歌自巴渝流傳至此乎¶