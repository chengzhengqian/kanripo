貧為不爭多此極有理¶
髙齋詩話云國初有名人作座右銘云避色如避讎避¶
風如避箭莫喫空心茶少餐中夜飯有驛舍壁間題詩¶
云逢橋須下馬遇夜莫行船此語可為道途之戒¶
苕溪漁隠曰世間俚語往往極有理者如聞事莫說問¶
事不知聞事莫管無事早歸若能踐此言豈有不省事¶
乎又少喫不濟事多喫濟甚事有事壞了事無事生出¶
事若能守此戒豈復為酒困乎¶