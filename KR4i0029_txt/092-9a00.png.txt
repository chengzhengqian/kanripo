四十七年鑚盡石穿遂得神丹乃昇太清故觀伯時畫¶
馬詩云木穿石槃未渠透坐窓不遨令人痩即前事也¶
北史云齊高歡在勅勒川命斛律明月奏琵琶作歌應¶
詔曰勅勒川隂山下天似穹廬籠罩四野天蒼蒼沙范¶
茫風吹草低見牛羊故題陽闗圖詩云想得陽闗更西¶
路北風低草見牛羊此語殊有所本也¶
苕溪漁隱曰筆談云嘉祐中揚州有一珠甚大天晦多¶
見初出於天長縣陂澤中後轉入甓社湖又後乃在新¶