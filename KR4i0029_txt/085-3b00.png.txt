序皆論詩人之多窮余嘗愛之故兹併録宛陵集畧云¶
予聞世謂詩人少逹而多窮夫豈然哉盖世所傳詩者¶
多出於古窮人之辭也凡士之藴其所有而不得施於¶
世者多喜自放于山巔水涯之外見蟲魚草木風雲鳥¶
獸之狀類往往探其竒怪内有憂思感憤之鬱積其興¶
於怨刺以道羈臣寡婦之所歎而冩人情之難言盖愈¶
窮則愈工然則非詩之能窮人殆窮者而後工也海陵¶
集序畧云文學不足以發身春秋時士大夫顯名諸侯¶