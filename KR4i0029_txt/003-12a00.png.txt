人類而次之亦非淵明之意也山谷云寧律不諧而不¶
使句弱用字不工不使語俗此庾開府之所長也然有¶
意於為詩也至於淵明則所謂不煩繩削而自合者雖¶
然巧於斧斤者多疑其拙窘於檢括者輒病其放孔子¶
曰寗武子其智可及也其愚不可及也淵明之拙與放¶
豈可為不知者道哉道人曰如我按指海印發光汝暫¶
舉心塵勞先起說者曰若以法眼觀無俗不真若以世¶
眼觀無真不俗淵明之詩要當與一丘一壑者共之耳¶