花吹盡借問行人歸不歸古樂府有折楊柳云曲成攀¶
折處惟言久别離又云攀折思為贈心期别路長又云¶
曲中無别意併是為相思皆言折柳以寄相思之意不¶
言其歸則前詩用事為未盡善也李賀致酒行云主父¶
西逰困不歸家人折斷門前柳亦與古樂府同意¶
苕溪漁隠曰桃紅復含宿雨柳綠更帶朝煙花落家童¶
未掃鳥啼山客猶眠每哦此句令人坐想輞川春日之¶
勝此老傲睨閒適於其間也¶