石林詩話云温公熙寧間自長安得請留臺而歸始至¶
洛中嘗有詩言懐云三十餘年西復東勞生薄宦等飛¶
蓬所存舊業惟清白不負明君有樸忠早避喧煩真得¶
策未逢危辱好收功太平觸處農桑滿贏取閭閻鶴髪¶
翁出處大節世固不容復議是時雖論事不合而去而¶
神宗眷禮之愈厚然猶以避煩畏辱為言况其下者乎¶
元祐初起為相至是十七年矣度公之意初葢未嘗以¶
自期也¶