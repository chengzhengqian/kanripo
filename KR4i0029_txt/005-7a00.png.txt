蔽日長安不見使人愁潘子真詩話云陸賈新語曰邪¶
臣蔽賢猶浮雲之鄣日月也太白詩摠為浮雲能蔽日¶
長安不見使人愁葢用此語¶
西清詩話云蘄州黄梅縣峰頂寺在水中央環伏萬山¶
人迹所罕到曽阜為令時因事登其上見梁間一粉版¶
塵暗粉落拂滌視之乃謫仙詩云夜宿峰頂寺舉手捫¶
星辰不敢髙聲語恐驚天上人世間傳揚大年幼時詩¶
非也¶