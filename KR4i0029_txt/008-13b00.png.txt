即徑四十尺矣安得云七尺也若以人兩手大指相合¶
為一圍則是一小尺即徑一丈三尺三寸又安得云七¶
尺也武侯廟栢當從古制為定則徑四十尺其長二千¶
尺宜矣豈得以太細長譏之乎老杜號為詩史何肯妄¶
為云云也¶
學林新編云古栢行曰霜皮溜雨四十圍黛色㕘天二¶
千尺沈存中筆談云無乃太細長某按子美潼闗吏詩¶
曰大城鐵不如小城萬丈餘豈有萬丈城邪姑言其高¶