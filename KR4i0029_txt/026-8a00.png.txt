鎮時取土築城因以其地導潩水瀦之略廣百餘畝中¶
為横堤初但有其東之半耳其西廣於東増倍而水不¶
甚深宋莒公為守時因起黄河春夫使浚治之始與西¶
相通則詩所謂鑿開魚鳥忘情地展盡江湖極目天者¶
也其後韓持國作大亭水中取其語名之曰展江然湖¶
水面雖濶西邊終易堙塞數十年來公厨規利者遂涸¶
以為田嵗入纔得三百斛以佐釀酒而水無幾矣余為¶
守時復以還舊稍益開濬渺然真有江湖之趣莒公詩¶