綿蠻巧囀花間舌嗚咽交流氷下泉此永叔聼筝詩也¶
江妃出聼霧雨愁白浪翻空動浮玉喚取吾家䨇鳯槽¶
遣作三峽孤猿號與君合奏芳春調啄木飛來霜樹杪¶
此子瞻聼筝詩也永叔子瞻謂退之聼琴詩乃是聼琵¶
琶詩僧義海謂子瞻聼琴詩絲聲八音宫角皆然何獨¶
琴也互相譏評終无確論如玉谿生錦瑟詩云荘生曉¶
夣迷蝴蝶望帝春心託杜䳌滄海月明珠有淚藍田日¶
暖玉生煙此亦是以景物故實狀之若移作聼琴阮等¶