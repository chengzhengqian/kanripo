六一居士云牡丹花之絶而無甘實茘枝果之絶而非¶
名花昔樂天有感于二物矣是孰尸其賦予邪然斯二¶
者惟一不兼萬物之美故各得極其精此於造化不可¶
知而推之至理宜如此也余少遊洛陽花之盛處也因¶
為牡丹作記君謨閩人也故能識茘枝而譜之因念昔¶
人嘗有感於二物而二人者適各得其一之詳故聊書¶
其所以然而附君謨譜之末焉¶
藝苑雌黄云羅隠牡丹詩云自從韓令功成後辜負穠¶