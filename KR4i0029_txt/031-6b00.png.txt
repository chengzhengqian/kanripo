近閲冷齋夜話載當時唐李對答語言乃以此詩為落¶
韻詩葢渠伊不見鄭谷所定詩格有進退之説而妄為¶
云云也¶
東軒筆錄云唐介始彈張堯佐諌官皆上疏及彈文彦¶
博則呉奎畏縮不前當時謂拽動陣脚及唐爭論於上¶
前遂并及奎之背約執政又黜奎而文潞公益不安遂¶
罷政事時李師中詩送唐有並游英俊顔何厚未死姦¶
諛骨已寒之句為奎發也¶