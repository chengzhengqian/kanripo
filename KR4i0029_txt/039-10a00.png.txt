也此詞本詠夜景至换頭但只説鴻正如賀新郎詞乳¶
燕飛華屋本詠夏景至换頭但只説榴花葢其文章之¶
妙語意到處即為之不可限以繩墨也¶
西清詩話云東坡在北扉自以獨步當世與一時侍從¶
更唱迭和莫不稱厚曽子開賦扈蹕詩押辛字韻韻窘¶
束而往返絡繹不已坡厭之復和云讀罷君詩何所似¶
搗殘薑桂有餘辛顧問客曰解此否謂唱首有辣氣故¶
耳¶