篇多雜以鮑明逺體東坡稱蔡琰詩筆勢似建安諸子¶
前輩皆留意於此近來學者遂不講爾¶
石林詩話云晉魏間詩尚未拘聲律對偶陸雲相謔之¶
辭所謂日下荀鳴鶴雲間陸士龍者乃正為的對至於¶
四海習鑿齒彌天釋道安之類不一乃知此體出於自¶
然不待沈約而後能也舊甞不解四海彌天為何等語¶
因讀梁恵皎髙僧傳載習鑿齒與安書云夫不終朝而¶
雨六合者彌天之雲也𢎞淵源而敷八極者四海之流¶