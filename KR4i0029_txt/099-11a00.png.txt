舊隣猶說枕沙灣黄精苗倒眠青鹿紅杏枝低掛白鷳¶
海上使頻青鳥黠篋中藏乆白驢頑手踈俗禮慵非傲¶
肘後靈方秘不慳寳籙匣垂金縷帯絳囊絛鏁玉連環¶
常尋吴穴通三楚擬過流沙化百蠻容易煮銀供客用¶
辛勤栽果與猿攀静張棋局鋪還打㸃考仙經補又刪¶
床並葛鞋寒兎伏忩横檉几老龍跧溪童乞火朝敲竹¶
山鬼聽琴夜撼&KR1498;花氣薫心香馥馥澗聲聆耳響潺潺¶
髙墳自掩浮生骨短晷難凋不死顔蚤晚重逢蕭塢客¶