田君不見武昌樊口幽絶處東坡先生留五年春風揺¶
江天漠漠暮雲巻雨山娟娟丹楓翻鴉伴水宿長松落¶
雪驚醉眠桃花流水在人世武陵豈必皆神仙江山清¶
空我塵土雖有去路尋無縁還君此畵三歎息山中故¶
人應有招我歸來篇¶
東觀餘論云余得子美詩集頗與今行槧本小異如忍¶
對江山麗印本對乃作待雅量涵髙逺印本涵乃作極¶
當以此為正若是者尚多¶