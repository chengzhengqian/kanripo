彭城可往求之韈材當萃於子矣書尾復寫一詩其略¶
曰擬將一段鵝溪絹掃取寒稍萬尺長余謂與可竹長¶
萬尺當用絹二百五十匹知公倦於筆硯願得此絹而¶
已因答其詩云世間亦有千尋竹月落庭空影許長與¶
可笑曰蘇子瞻辯則辯矣然二百五十疋吾將買田而¶
歸老焉與可嘗令余作洋州三十詠篔簹谷其一也予¶
詩云漢川脩竹賤如蓬斤斧何曽赦籜龍料得清貧饞¶
太守渭濱千畝在胷中與可是日與其妻游谷中燒筍¶