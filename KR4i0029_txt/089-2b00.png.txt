考合其處所可以無疑矣此嘉魚圖經所謂赤壁山在¶
縣西北歩道七十里者也夫山川土地異處而同名者¶
寧復少哉如熊耳山為導洛所自者乃在於虢而敗赤¶
眉積甲與山齊者自在洛矣比見詩人所賦赤壁多指¶
在於齊安葢齊安與武昌相對意以孫氏居武昌而常¶
為曹公所攻即戰於此者邪客亦有謂予曰今九江之¶
下有散花洲乃瑜戰勝犒燕軍士散花於此也嗚呼是¶
信習俗之過也¶