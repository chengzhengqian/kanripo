然子瞻文章豈待介甫譽之然後傳於世哉觀李文饒¶
之與白樂天其事亦可見古今人情不逺余是以辯之¶
東坡云宋玉對楚王此獨大王之雄風也庶人安得而¶
共之譏楚王知已而不知人也栁公權小子與文宗聮¶
句有美而無箴故為足成其篇云人皆苦炎熱我愛夏¶
日長薫風自南來殿閣生微涼一為居所移苦樂永相¶
忘願言均此施清隂分四方¶
陳輔之詩話云舊唐史栁公權應制聮句薫風自南來¶