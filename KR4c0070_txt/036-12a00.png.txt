度移民俗文章變國風開成與貞觀實録事多同¶
晏駕辭雙闕靈儀出九衢上雲歸碧落下席葬蒼梧蓂¶
晩餘堯歴龜新啓夏圖三朝連棣萼從古帝王無¶
嚴恭七月禮哀慟萬人心地感勝秋氣天愁結夕陰鼎¶
湖龍漸逺濛汜日初沈唯有雲韶樂長留治世音¶
化成同軌表清平恩結連枝感聖明帝與九齡雖吉夢¶
山呼萬嵗是虚聲月低儀仗辭蘭路風引笳簫入柏城¶
老病龍髯攀不及東周退傅最傷情¶