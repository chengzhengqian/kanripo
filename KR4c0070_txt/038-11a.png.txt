素之歌亦可以送主一杯一旦雙去有去無迴故素將¶
去其辭也苦駱將去其鳴也哀此人之情也馬之情也¶
豈主君獨無情哉予俯而歎仰而咍且曰駱駱爾勿嘶¶
素素爾勿啼駱反廏素反閨吾疾雖作年雖頽幸未及¶
項籍之將死何必一日之内棄騅兮而別虞兮乃目素¶
兮素兮為我歌楊栁枝我姑酌彼金罍我與爾歸醉鄉¶
去來¶
　(立名按冷齋夜話東坡南遷侍兒王朝雲者請從行/東坡佳之作詩有不學楊枝别樂天句其序云世謂)¶