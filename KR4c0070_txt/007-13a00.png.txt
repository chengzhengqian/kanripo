　　　草堂前開一池養魚種荷日有幽趣¶
淙淙三峽水浩浩萬頃陂未如新塘上㣲風動漣漪小¶
萍加汎汎初蒲正離離紅鯉二三寸白蓮八九枝遶水¶
欲成徑護隄方插籬已被山中客呼作白家池¶
　　　白雲期(黄石巖/下作)¶
三十氣太壯胷中多是非六十身太老四體不支持四¶
十至五十正是退閒時年長識命分心慵少營為見酒¶
興猶在登山力未衰吾年幸當此且與白雲期¶