又占三春風景來甲子等頭憐共老文章敵手莫相猜¶
鄒枚未用爭詩酒且飲梁王賀喜杯¶
　　　齋戒滿夜戲招夢得¶
紗籠燈下道場前白日持齋夜坐禪無復更思身外事¶
未能全盡世間縁明朝又擬親杯酒今夕先聞理管絃¶
方丈若能來問疾不妨兼有散花天¶
　　　和令公問劉賓客歸來稱意無之作¶
水南秋一半風景未蕭條皁葢廻沙苑藍轝上洛橋閒¶