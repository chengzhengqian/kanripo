舊徑開桃李新池鑿鳯皇只添丞相閣不改午橋荘逺¶
處塵埃少閒中日月長青山為外屏緑野是前堂引水¶
多隨勢栽松不趁行年華翫風景春事看農桑花妒謝¶
家妓蘭偷荀令香遊絲飄酒席瀑布濺琴牀巢許終身¶
穩蕭曹到老忙千年落公便進退處中央(時裴加/中書令)¶
　(立名按裴度本傳太和八年留守東都九年進中書/令自是中官用事衣冠道䘮度以年及懸車王綱板)¶
　(蕩不復以出處為意東都立第於集賢里築山穿池/竹木叢萃有風亭水榭梯橋架閣島嶼回環極都城)¶
　(之勝既又於午橋創制别墅花木萬株中起涼臺暑/館名曰緑野堂引甘水貫其中釃引脈分映帶左右)¶