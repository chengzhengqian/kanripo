　　　　小庭亦有月¶
小庭亦有月小院亦有花可憐好風景不解嫌貧家菱¶
角執笙簧谷兒抹琵琶紅綃信手舞紫綃隨意歌(菱谷/紫紅)¶
(皆小臧/獲名也)村歌與社舞客哂主人誇但問樂不樂豈在鐘¶
鼓多客告暮將歸主稱日未斜請客稍深酌願見朱顔¶
酡客知主意厚分數隨後加堂上燭未秉座中冠已峨¶
左顧短紅袖右命小青蛾長跪謝貴客蓬門勞見過客¶
散有餘興醉卧獨吟哦幕天而席地誰奈劉伶何¶