避旗飛鷺翩翻白驚鼓跳魚撥刺紅澗雪壓多松偃蹇¶
巖泉滴久石玲瓏書為故事畱湖上(所見勝景多記/在湖中石上)吟¶
作新詩寄浙東軍府威容従道盛江山氣色定知同報¶
君一事君應羨五宿澄波皓月中¶
　　　題新館¶
曽為白社羇遊子今作朱門醉飽身十萬户州尤覺貴¶
三千石禄敢言貧重裘每念單衣士兼味常思旅食人¶
新館寒來多少客欲回歌酒暖風塵¶