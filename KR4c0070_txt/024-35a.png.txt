二年忘却問家事門庭多草廚少煙庖童朝告鹽米盡¶
侍婢暮訴衣裳穿妻孥不悦甥姪悶而我醉卧方陶然¶
起來與爾畫生計薄産處置有後先先賣南坊十畆園¶
次賣東郭五項田然後兼賣所居宅髣髴獲緡二三千¶
半與爾充衣食費半與吾供酒肉錢吾今已年七十一¶
眼昏鬚白頭風眩但恐此錢用不盡即先朝露歸夜泉¶
未歸且住亦不惡飢餐樂飲安穩眠死生無可無不可¶
達哉達哉白樂天¶