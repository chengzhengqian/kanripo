　　　　(外宫得𢎞農楊𤣥琰女于夀邸既笄矣鬒髪/膩理纎穠中度舉止閑冶如漢武帝李夫人)¶
　　　　(别疏湯泉詔賜澡瑩既出水體弱力㣲若不/任羅綺光彩煥發轉動照人上甚恱進見之)¶
　　　　(日奏霓裳羽衣曲以導之定情之夕授金釵/鈿合以固之又命戴步揺垂金璫明年冊為)¶
　　　　(貴妃半后服用繇是冶其容敏其詞婉孌萬/態以中上意上益嬖焉時省風九州泥金五)¶
　　　　(岳驪山雪夜上陽春朝輿上行同室宴專席/寢專房雖有三夫人九嬪二十七世婦八十)¶
　　　　(一御妻暨後宫才人樂府妓女使天子無顧/盻意自是六宫無復進幸者非徒殊豔尤態)¶
　　　　(致是葢才智明慧善巧便佞先意希㫖有不/可形容者叔父昆弟皆列在清貫爵為通侯)¶
　　　　(姊妹封國夫人富埒王室車服邸第與大長/公主侔而恩澤勢力則又過之出入禁門不)¶