温然逺别闗山外初安庭户前影孤明月夜價重苦寒¶
年軟煖圍氊毯鎗摐束管絃最宜霜後地偏稱雪中天¶
側置低歌座平鋪小舞筵閒多揭簾入醉便擁袍眠鐵¶
檠移燈背銀囊帶火懸深藏曉蘭燄暗貯宿香煙獸炭¶
休親近狐裘可棄捐研温融凍墨缾煖變春泉蕙帳徒¶
招隠茅菴浪坐禪貧僧應歎羨寒士定留連賓客於中¶
接兒孫向後傳王家誇舊物未及此青氊(王子敬語偷/兒青氊我家)¶
(舊/物)¶