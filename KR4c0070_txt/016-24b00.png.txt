憑髙望遠思悠哉晩上江亭夜未㢠廻日欲没時紅浪沸¶
月初生處白煙開辭枝雪蕊將春去滿鑷霜毛送老來¶
爭敢三年作歸計心知不及賈生才¶
　　　酬元員外三月三十日慈恩寺相憶見寄¶
悵望慈恩三月盡紫桐花落鳥關關誠知曲水春相憶¶
其奈長沙老未還赤嶺猿聲催白首黄茅瘴色換朱顔¶
誰言南國無霜雪盡在愁人鬢髪間¶
　　　中秋月(英華作/秋月)¶