只合相隨覓稻粱但作悲吟和嘹唳難將俗貌對昂藏¶
惟應一事宜為伴我髪君毛俱似霜¶
　　　夜歸¶
半醉閒行湖岸東馬鞭敲鐙轡瓏璁萬株松樹青山上¶
十里沙堤明月中樓角漸移當路影潮頭欲過滿江風¶
歸來未放笙歌散畫㦸門開蠟燭紅¶
　(立名按西湖蘇白堤相傳二公始築新書亦云居易/為杭州刺史始築堤捍錢唐湖此公初到杭州詩巳)¶
　(有十里沙堤句又錢唐湖石函記但云修築河堤加/髙數尺别杭民詩注云増築湖隄築不自公始明矣)¶