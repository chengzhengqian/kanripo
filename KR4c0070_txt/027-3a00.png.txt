一别承明三領郡甘従人道是粗才¶
　　　去嵗罷杭州今春領吳郡慙無善政聊冩鄙懷¶
　　　　兼寄三相公¶
為問三丞相如何秉國鈞那將最劇郡付與苦慵人豈¶
有吟詩客堪為持節臣不才空飽暖無恵及飢貧昨臥¶
南城月今行北境春鉛刀磨欲盡銀印換何頻杭老遮¶
車轍吳童掃路塵虚迎復虚送慙見兩州民¶
　　　宣武令狐相公以詩寄贈傳播吳中聊奉短章¶