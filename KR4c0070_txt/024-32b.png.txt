　故李侍郎杓直長慶元年春薨元相公微之太和六¶
　年秋薨崔侍郎晦叔太和七年夏薨劉尚書夢得㑹¶
　昌二年秋薨四君子予之執友也二十年間凋零共¶
　盡惟予衰病至今獨存因詠悲懐題為感舊¶
晦叔墳荒草巳陳夢得墓溼土猶新微之捐館將一紀¶
杓直歸丘二十春城中雖有故第宅庭蕪園廢生荆榛¶
篋中亦有舊書札紙穿字蠧成灰塵平生定交取人窄¶
屈指相知惟五人四人先去我在後一枝蒲栁衰殘身¶