二月二日新雨晴草芽菜甲一時生輕衫細馬春年少¶
十字津頭一字行¶
　　　奉和令公緑野堂種花¶
緑野堂開占物華路人指道令公家令公桃李滿天下¶
何用堂前更種花¶
　　　清明日登老君閣望洛城贈韓道士¶
風光煙火清明日歌哭悲歡城市間何事不隨東洛水¶
誰家又葬北邙山中橋車馬長無已下渡舟航亦不閒¶