　　　聴彈古淥水(琴曲/名)¶
聞君古淥水使我心和平欲識慢流意為聴疎汎聲西¶
窗竹隂下竟日有餘清¶
　　　松齋自題(時為翰/林學士)¶
非老亦非少年過三紀餘非賤亦非貴朝登一命初才¶
小分易足心寛體長舒充腸皆美食容䣛即安居况此¶
松齋下一琴數帙書書不求甚解琴聊以自娛夜直入¶
君門晩歸臥吾廬形骸委順動方寸付空虚持此将過¶