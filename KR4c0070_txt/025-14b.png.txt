盡日前軒卧神閒境亦空有山當枕上無事到心中簾¶
巻侵牀日屏遮入座風望春春未到應在海門東¶
　　　新春江次¶
浦乾潮未應堤濕凍初消粉片妝梅朶金絲刷栁條鴨¶
頭新緑水雁齒小紅橋莫怪珂聲碎春來五馬驕¶
　　　春題湖上¶
湖上春來似畫圖亂峯圍繞水平鋪松排山面千重翠¶
月㸃波心一顆珠碧毯線頭抽早稻青羅裠帶展新蒲¶