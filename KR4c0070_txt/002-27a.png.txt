有木名丹桂四時香馥馥花團夜雪明葉剪春雲緑風¶
影清似水霜枝冷如玉獨占小山幽不容凡鳥宿匠人¶
愛芳直裁截為厦屋幹細力未成用之君自速重任雖¶
大過直心終不曲縱非梁棟材猶勝尋常木¶
　(立名按韻語陽秋樂天有木八章其六章托弱栁等/以諷在位者七章諷附麗權勢者八章曰有木名丹)¶
　(桂盖自謂也樂天素善李紳而不入德裕黨素善牛/僧孺楊虞卿而不入宗閔之黨素善劉禹錫而不入)¶
　(伾文之黨中立不倚峻節凛/然自比於桂殆未為過也)¶
　　　歎魯二首¶