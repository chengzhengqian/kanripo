　　　蓮石¶
青石一兩片白蓮三四枝寄將東洛去心與物相隨石¶
倚風前樹蓮栽月下池遥知安置處預想發榮時領郡¶
來何逺還鄉去巳遲莫言千里别歲晩有心期¶
　　　眼病二首¶
散亂空中千片雪蒙籠物上一重紗縦逢晴景如看霧¶
不是春天亦見花(巳上四句皆病/眼中所見者)僧說客塵來眼界醫¶
言風眩在肝家兩頭治療何曽瘥藥力㣲茫佛力賖¶