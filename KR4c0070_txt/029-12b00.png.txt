蓋盡張跳蛙還屢出移蟻欲深藏端坐交㳺廢閒行去¶
步妨愁生垂白叟惱殺蹋青娘變海常須慮為魚慎勿¶
㤀此時方共懼何處可相將(此以下叙/浙東政事)巳望東溟禱仍¶
封北户禳却思逢旱魃誰喜見商羊預怕為蠶病先憂¶
作麥傷惠施應浹洽政豈假揄揚祀典修咸秩農書振¶
滿牀丹誠期懇苦白日㑹昭彰賑廩賙飢户苫城備壞¶
牆且當營歲事寧暇惜年芳德勝令災弭人安在吏良¶
尚書心若此不枉繫金章¶