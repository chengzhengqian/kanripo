累有相示未嘗一披今為吾子覽之既唘復巻曰吾於¶
斯人不足久矣其文章精絶何必覽之但恐回吾之心¶
其見抑也如此楊虞卿牛僧孺公皆宻友也其不引翼¶
義在於斯按唐朋黨之禍始於元和之初而極於大和¶
開成㑹昌之際三十年間士大夫無賢不肖出此必入¶
彼未有能自脫者權位逼軋福禍伏倚大則身死家滅¶
小亦不免萬里投荒獨公超然利害之外雖不登大位¶
而能以名節始終惟其在朋黨之時不累於朋黨故也¶