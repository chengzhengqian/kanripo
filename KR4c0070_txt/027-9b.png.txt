一抛學士筆三佩使君符未換銀青綬唯添雪白鬚公¶
門衙退掩妓席客來鋪履舄従相近謳吟任所須金銜¶
嘶五馬鈿帶舞雙姝不得當年有猶勝到老無合聲歌¶
漢月齊手拍吳歈今夜還先醉應煩紅袖扶¶
　　　偶飲¶
三盞醺醺四體融妓亭檐下夕陽中千聲方響敲相續¶
一曲雲和戛未終今日心情如往日秋風氣味似春風¶
唯憎小吏尊前報道去衙時水五筒¶