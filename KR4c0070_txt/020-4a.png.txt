名¶
　　　重到江州感舊遊題郡樓十一韻¶
掌綸知是忝剖竹信為榮才薄官仍重思深責尚輕昔¶
徴從典午今出自承明鳯詔休揮翰漁歌欲濯纓還乘¶
小艛艓(一作/艇)却到古湓城醉客臨江待禪僧出郭迎青¶
山滿眼在白髪半頭生又校三年老何曾一事成重過¶
蕭寺宿再上庾樓行雲水新秋思閭閻舊日情郡民猶¶
認得司馬詠詩聲¶