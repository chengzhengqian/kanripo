業重闗西繼大名恩深闕下遂髙情祥鱣降伴趨庭鯉¶
賀燕飛和出谷鶯范蠡舟中無子弟疏家席上欠門生¶
可憐玉樹連桃李従古無如此㑹榮¶
　(立名按全唐詩話寶歴中楊於陵僕射入覲其子嗣/復率兩牓門生迎扵潼闗宴新昌里第嗣復領諸生)¶
　(翼兩序元白俱在即席賦詩楊汝士詩最後成元白/覽之失色詩曰隔座應須賜御屏盡將仙翰入髙𠖇)¶
　(文章舊價畱鸞掖桃李新隂在鯉庭再嵗生徒陳賀/宴一時良史盡傳馨當年疏廣雖云盛詎有兹筵醉)¶
　(醁醽其日大醉歸謂其子/弟曰吾今日壓倒元白)¶
　　　松下琴贈客¶