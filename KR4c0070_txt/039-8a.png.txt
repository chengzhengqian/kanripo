却笑召鄒兼訪戴只持空酒駕空船¶
　　　除夜言懷兼贈張常侍¶
三百六旬今夜盡六十四年明日催不用歎身隨日老¶
亦須知夀逐年來加添雪興憑氊帳消殺春愁付酒杯¶
唯恨詩成君去後紅箋紙巻為(一作/共)誰開¶
　　　送張常侍西歸¶
二年花下為閒伴一旦尊前棄老夫西午橋街行悵望¶
南龍興寺立踟躕洛城久住留情否省騎重歸稱意無¶