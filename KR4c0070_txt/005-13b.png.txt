十年常苦學一上謬成名擢第未為貴賀親方始榮時¶
輩六七人送我出帝城軒車動行色絲管舉離聲得意¶
減別恨半酣輕逺程翩翩馬蹄疾春日歸鄉情¶
　　　清夜琴興¶
月出鳥栖盡寂然坐空林是時心境閑可以彈素琴清¶
泠由木性恬淡隨人心心積和平氣木應正始音響餘¶
羣動息曲罷秋夜深正氣感元化天地清沉沉¶
　　　効陶潛體詩十六首(并序/)¶