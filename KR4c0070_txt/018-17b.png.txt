穿橋迸竹不依行恐礙行人被損傷我去自慙遺愛少¶
不教君得似甘棠¶
　　　發白狗峽次黄牛峽登髙寺却望忠州¶
白狗次黄牛灘如竹節稠路穿天地險人續古今愁忽¶
見千花墖因停一葉舟畏途常廹促靜境蹔淹留巴曲¶
春全盡巫陽雨半收北歸雖引領南望亦囘頭昔去悲¶
殊俗今來念舊遊别僧山北寺抛竹水西樓郡樹花如¶
雪軍厨酒似油時時大開口自笑憶忠州¶