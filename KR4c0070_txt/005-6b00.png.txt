日自然多晏如昏昏復黙黙非智亦非愚¶
　　　冬夜與錢貟外同直禁中¶
夜深草詔罷霜月凄凛凛欲臥煖殘杯燈前相對飲連¶
鋪青縑被對置通中枕髣髴百餘宵與君同此寢¶
　　　和錢貟外禁中夙興見示¶
窗白星漢曙窗暖燈火餘坐巻朱裏幕看封紫泥書窅¶
窅鍾漏盡曈曈霞景初樓臺紅照耀松竹青扶疎君愛¶
此時好迴頭特謂余不知上清界曉景復何如¶