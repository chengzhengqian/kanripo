　　　題别遺愛草堂兼呈李十使君(李亦廬山人/常隱白鹿洞)¶
曾住爐峰下書堂對藥臺斬新蘿徑合依舊竹窻開砌¶
水親開决池荷手自栽五年方蹔至一宿又須囘縱未¶
長歸得猶勝不到來君家白鹿洞聞道亦生苔¶
　(立名按遯叟詩話白樂天用斬新亦出杜斬新花/蘂未應飛斬字正形容其新在可解不可解之間)¶
　　　重題¶
泉石尚依依林疎僧亦稀何年辭水閣今夜宿雲扉謾¶
獻長楊賦虚抛薜茘衣不能成一事贏得白頭歸¶