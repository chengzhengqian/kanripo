下視諸司屋舍低萬巻圖書天禄上一條風景月華西¶
欲知丞相優賢意百步新廊不蹋泥¶
　　　觀幻¶
有起皆因滅無暌不暫同従歡終作慼轉苦又成空次¶
第花生眼須臾燭過風更無尋覓處鳥迹印空中¶
　　　病假中龎少尹攜魚酒相過¶
宦情牢落年將暮病假聯緜日漸深被老相催雖白首¶
與春無分未甘心閒停茶椀従容語醉把花枝取次吟¶