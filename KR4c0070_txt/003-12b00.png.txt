為道州任土貢任土貢寕若斯不聞使人生别離老翁¶
哭孫母哭兒一自陽城來守郡不進矮奴頻詔問城云¶
臣按六典書任土貢有不貢無道州水土所生者只有¶
矮民無矮奴吾君感悟璽書下嵗貢矮奴宜悉罷道州¶
民老者幼者何欣欣父兄子弟始相保從此得作良人¶
身道州民民到于今受其賜欲説使君先下淚仍恐兒¶
孫忘使君生男多以陽為字¶
　　　　馴犀　感為政之難終也(貞元丙戌嵗南海/進馴犀詔納苑中)¶