君初到鬱鬱愁如結江州我方去迢迢行未歇道路日¶
乖隔音信日斷絶因風欲寄語地逺聲不徹生當復相¶
逢死當從此别¶
君遊襄陽日我在長安住今君在通州我過襄陽去襄¶
陽九里郭樓雉連雲樹顧此稍依依是君舊遊處蒼茫¶
蒹葭水中有潯陽路此去更相思江西少親故¶
去國日已逺喜(一作/稀)逢物似人如何含此意江上坐思¶
君有如河嶽氣相合方氛氲狂風吹中絶兩處成孤雲¶