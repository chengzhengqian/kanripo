(二/疏)俸錢依舊又如何(時夢得罷賔客除祕/監禄俸略同故云)¶
　　　酬夢得見喜疾瘳¶
暖臥摩綿褥晨(一作/寒)傾藥酒螺昬昬布裘底病醉睡相¶
和末疾徒云爾(傳云風淫末/疾末謂四肢)餘年有㡬何須知差與否¶
相去校無多¶
　　　夜聞箏中彈瀟湘送神曲感舊¶
縹緲巫山女歸來七八年殷勤湘水曲留在十三絃苦¶
調吟還出深情咽不傳萬重雲水思今夜月明前¶