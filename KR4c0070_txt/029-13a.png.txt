　　　和春深二十首(按此亦和㣲之作/見劉賔客詩小序)¶
何處春深好春深富貴家馬為中路鳥妓作後庭花羅¶
綺驅論隊金銀用斷車眼前何所苦惟苦日西斜¶
何處春深好春深貧賤家荒涼三徑草冷落四隣花奴¶
困歸傭力妻愁出賃車途窮平路險舉足劇褒斜¶
何處春深好春深執政家鳯池添硏水雞樹落衣花詔¶
借當衢宅恩容上殿車延英開對久門與日西斜¶
何處春深好春深方鎮家通犀排帶胯瑞鶴(一作/鶻)勘袍¶