又占世間長命人耳裏聲聞新将相眼前失盡故交親¶
尊榮富夀難兼得閒坐思量最要身¶
　　　寄潮州楊繼之¶
相府潮陽俱夢中夢中何者是窮通他時事過方應悟¶
不獨榮空辱亦空¶
　　　雪暮偶與夢得同致仕裴賔客王尚書飲¶
黄昬慘慘雪霏霏白首相歡醉不歸四箇老人三百嵗¶
(裴年九十餘王八十餘予與夢得俱/七十合三百餘嵗可謂希有之㑹也)人間此㑹亦應稀¶