　　　題王處士郊居¶
半依雲渚半依山愛此令人不欲還負郭田園八九頃¶
向陽茅屋兩三間寒松縱老風標在埜鶴雖饑飲啄閒¶
一卧江村來早晩著書盈帙鬢毛斑¶
　　　嵗晩旅望¶
朝來暮去星霜換隂慘陽舒氣序牽萬物秋霜能壞色¶
四時冬日最凋年烟波半露新沙地鳥雀群飛欲雪天¶
向晩蒼蒼南北望窮隂旅思兩無邊¶