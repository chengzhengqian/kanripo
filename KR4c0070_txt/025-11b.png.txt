嵗熟人心樂朝逰復夜逰春風來海上明月在江頭燈¶
火家家市笙歌處處樓無妨思帝里不合厭杭州¶
　　　題州北路傍老栁樹¶
皮枯縁受風霜乆條短為經攀折頻但見半衰當此路¶
不知初種是何人雪花零碎逐年減栁葉稀疎隨分新¶
莫道老株芳意少逢春猶勝不逢春¶
　　　題清頭陀¶
頭陀獨宿寺西峯百尺禪菴半夜鐘煙月蒼蒼風瑟瑟¶