洛城歡㑹憶車公笛愁春盡梅花裏簟冷秋生薤葉中¶
(蘄州出好笛/并薤葉簟)不道蘄州歌酒少使君難稱與誰同¶
　　　酬思黯相公晩夏雨後感秋見贈¶
暮去朝來無歇期炎涼暗向雨中移夜長祗合愁人覺¶
秋冷先應痩客知兩幅彩箋揮逸翰一聲寒玉振清辭¶
無憂無病身榮貴何故沈吟亦感時¶
　　　久雨閒悶對酒偶吟¶
淒淒苦雨暗銅駝嫋嫋涼風起漕河自夏及秋晴日少¶