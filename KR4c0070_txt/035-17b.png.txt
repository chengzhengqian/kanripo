　　　憑李睦州訪徐凝山人(凝即睦州/之民也)¶
郡守輕詩客鄉人薄釣翁解憐徐處士唯有李郎中¶
　(立名按紀事樂天為杭州刺史令訪牡丹獨開元寺/僧惠澄近於京師得之植於庭時春景方深惠澄設)¶
　(油幕覆其上㑹凝自富春來未識白先題詩曰此花/南地知誰種慙媿僧閑用意栽海燕解憐頻睥睨胡)¶
　(蠭未識更徘徊虛生芍藥徒勞妒羞殺玫瑰不敢開/惟有數苞紅萼在含芳只待舍人來白尋到寺看花)¶
　(乃命徐同醉而歸時張祜榜舟而至二生各希首薦/白曰二君論文若廉之鬭䑕穴勝負在於一戰也遂)¶
　(試長劒倚天外賦餘霞散成綺詩試訖解送凝為元/祜次耳祜曰祜詩有地勢遥尊岳河流側讓闗又題)¶
　(金山寺詩曰樹影中流見鐘聲兩岸聞雖綦毋潛云/墖影挂清漢鐘聲扣白雲此句未為佳也凝曰美則)¶