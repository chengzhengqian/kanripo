　　　得行簡書聞欲下峽先以此寄¶
朝來又得東川信欲取春初發梓州書報九江聞蹔喜¶
路經三峽想還愁瀟湘瘴霧加餐飯灎澦驚波穩泊舟¶
欲寄兩行迎爾淚長江不肯向西流¶
　　　南湖早春¶
風廻雲斷雨初晴返照湖邊暖復明亂㸃碎紅山杏發¶
平鋪新緑水蘋生翅低白鴈飛仍重舌澀黄鸝語未成¶
不道江南春不好年年衰病減心情¶