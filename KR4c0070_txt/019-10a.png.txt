處愁雲夢波時憶洞庭春畬煙勃勃秋瘴露冥冥蚊蚋¶
經冬活魚龍欲雨腥水蟲能射影山鬼解藏形穴掉巴¶
蛇尾林飄鴆鳥翎颶風千里黑䕭(徐廉切/山菜也)草四時青客¶
似驚絃雁舟如委浪萍誰人勸言笑何計慰漂零慎勿¶
琴離膝長須酒滿缾大都從此去宜醉不宜醒¶
　　　暮歸¶
不覺百年半何曾一日閒朝隨燭影出暮趂鼓聲還甕¶
裏非無酒牆頭亦有山歸來長困卧早晩得開顔¶