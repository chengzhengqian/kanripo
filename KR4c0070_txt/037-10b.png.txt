落景城西塵土紅伴僧閒坐竹泉東緑蘿潭上不見日¶
白石灘邊長有風熱惱漸知隨念盡清涼常願與人同¶
每因毒暑悲親故多在炎方瘴海中(是嵗潮韶等郡/皆有親友謫居)¶
　(立名按稽古録開成五年楊/嗣復貶潮州李珏貶韶州)¶
　　　題新澗亭兼酬寄朝中親故見贈¶
何處披襟風快哉一亭臨澗四門開金章紫綬辭腰去¶
白石清泉就眼來自得所宜還獨樂各行其志莫相咍¶
禽魚出得池籠後縱有人呼可更囘¶