壺出醉向人家歇野食或烹鮮寓眠多擁褐抱琴榮啓¶
樂荷鍤劉伶達放眼㸔青山任頭生白髪不知天地内¶
更得幾年活從此到終身盡為閒日月¶
　　　飽食閒坐¶
紅粒陸渾稻白鱗伊水魴庖童呼我食飯熱魚鮮香箸¶
箸適我口匙匙充我腸八珍與五鼎無復心思量捫腹¶
起盥潄下階振衣裳繞庭行數匝却上檐下牀箕踞擁¶
裘坐半身在日暘可憐飽暖味誰肯來同嘗是嵗太和¶