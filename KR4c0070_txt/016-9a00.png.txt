　　　薔薇花一叢獨死不知其故因有是篇¶
柯條未嘗損根蕟不曾移同類今齊茂孤芳忽獨萎仍¶
憐委地日正是帶花時碎碧初凋葉燋紅尚戀枝乾坤¶
無厚薄草木自榮衰欲問因何事春風亦不知¶
　　　湖亭望水¶
久雨南湖漲新晴北客過日沉紅有影風定緑無波㟁¶
没閭閻少灘平船舫多可憐心賞處其奈獨遊何¶
　　　閒遊¶