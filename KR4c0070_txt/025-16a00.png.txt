有時盡江邊無處酤不知崔太守更有寄來無¶
　　　病中書事¶
三載卧山城閒知節物情鶯多過春語蟬不待秋鳴氣¶
嗽因寒發風痰欲雨生病身無所用唯解卜隂晴¶
　　　與微之唱和來去常以竹筒貯詩陳協律美而¶
　　　　成篇因以此答¶
㨂得琅玕截短筒緘題章句寫心胷隨風每喜飛如鳥¶
渡水常憂化作龍粉節堅如太守信霜筠冷稱大夫容¶