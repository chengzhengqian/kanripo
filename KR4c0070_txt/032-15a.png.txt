　　　池上閒吟二首¶
髙卧閒行自在身池邊六見栁條新幸逢堯舜無為日¶
得作羲皇向上人四皓再除猶且健三川罷守未全貧¶
莫愁客到無供給家醖香濃野菜春¶
非莊非宅非蘭若竹樹池亭十畝餘非道非僧非俗吏¶
褐裘烏帽閉門居夢逰信意寜殊蝶心樂身閒便是魚¶
雖未定知生與死其間勝負兩何如¶
　　　早春招張賓客¶