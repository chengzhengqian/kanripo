整頓衣巾拂淨牀一缾秋水一鑪香不論煩惱先須去¶
直到菩提亦擬忘朝謁久停收劒珮宴遊漸罷廢壺觴¶
世間無用殘年處祗合逍遥坐道塲¶
　　　偶作寄朗之¶
歴想為官日無如刺史時歡娛接賔客飽暖及妻兒自¶
到東都後安閒更得宜分司勝刺史致仕勝分司何況¶
園林下欣然得朗之仰名同舊識為樂即新知有雪先¶
相訪無花不作期鬬醲乾釀酒誇妙細吟詩里巷千來¶