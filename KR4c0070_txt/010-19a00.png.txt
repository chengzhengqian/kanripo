夢飲飢人多夢飱春來夢何處合眼到東川¶
　　　首夏¶
孟夏百物滋動植一時好麋鹿樂深林蟲蛇喜豐草翔¶
禽愛宻葉游鱗恱新藻天和遺漏處而我獨枯槁一身¶
在天末骨肉皆逺道舊國無來人冦戎塵浩浩沉憂竟¶
何益秖自勞懐抱不如放身心冥然任天造潯陽多羙¶
酒可使杯不燥湓魚賤如泥烹炙無昏早朝飯山下寺¶
暮醉湖中島何必歸故鄉兹焉可終老¶