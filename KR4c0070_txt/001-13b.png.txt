起居恭順發心誠藥餌自調節膳羞必甘馨夫行竟不¶
歸婦徳轉光明後人髙其節刻石像婦形儼然整衣巾¶
若立在閨庭似見舅姑禮如聞環珮聲至今為婦者見¶
此孝心生不比山頭石空有望夫名¶
　　　折劒頭¶
拾得折劒頭不知折之由一握青蛇尾數寸碧峰頭疑¶
是斬鯨鯢不然刺蛟虬缺落泥土中委棄無人收我有¶
鄙介性好剛不好柔勿輕直折劒猶勝曲全鈎¶