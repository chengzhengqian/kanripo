辭君嵗久見君初白髪驚嗟兩有餘容鬢别來今至此¶
心情料取合何如曾同曲水花亭醉亦共華陽竹院居¶
豈料天南相見夜哀猿瘴霧宿匡廬¶
　　　春江閒步贈張山人¶
江景又妍和牽愁發浩歌晴沙金屑色春水麴塵波紅¶
簇交枝杏青含巻葉荷藉莎憐輭暖憩樹愛婆娑書信¶
朝賢斷知音野老多相逢不閒語爭奈日長何¶
　　　春聽琵琶兼簡長孫司户¶