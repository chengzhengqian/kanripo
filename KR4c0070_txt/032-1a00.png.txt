欽定四庫全書¶
　白香山詩集巻三十二　　　歙縣汪立名編¶
　　後集二(律詩凡九/十六首)¶
　　　七年元日對酒五首¶
慶弔經過嬾逢迎跪拜遲不因時節日豈覺此時衰¶
衆老憂添嵗余衰喜入春年開第七秩屈指幾多人¶
三杯藍尾酒一楪膠牙餳除却崔常侍無人共我爭¶
今朝吳與洛相憶一欣然夢得君知否俱過本命年(余/與)¶