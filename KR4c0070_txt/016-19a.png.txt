抱琴長笑靈均不知命江蘺叢畔苦悲唫¶
　　　早發楚城驛¶
過雨塵埃滅㳂江道徑平月乘殘夜出人趂早凉行寂¶
厯閒唫動冥濛暗思生荷塘翻露氣稻壟㵼泉聲宿犬¶
聞鈴起栖禽見火驚曨曨煙樹色十里始天明¶
　(立名按太平寰宇記貞觀八年廢楚城縣歸潯陽詳/其地即舊屬柴桑又云按圖經晉建興元年始立郡)¶
　(領潯陽柴桑彭澤上甲九江等五縣則潯陽柴桑各/有其地自後併潯陽入柴桑後廢柴桑為潯陽於是)¶
　(潯陽柴桑合/一縣而名異)¶