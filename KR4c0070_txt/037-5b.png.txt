夷齊黄綺誇芝蕨比我盤餐恐不如¶
履道西門獨掩扉官休病退客來稀亦知軒冕榮堪戀¶
其柰田園老合歸跛鼈難隨騏驥足傷禽莫趁鳯皇飛¶
世間認得身人少今我雖愚亦庶㡬¶
　　　偶吟¶
人生變改故無窮昔是朝官今野翁久寄形於朱紫内¶
漸抽身入蕙荷中(荷衣蕙帶/皆楚詞也)無情水任方圓器不繫舟¶
隨去住風猶有鱸魚蓴菜興來春或擬往江東¶