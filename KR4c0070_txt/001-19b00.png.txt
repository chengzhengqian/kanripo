　　　問友¶
種蘭不種艾蘭生艾亦生根荄相交長莖葉相附榮香¶
莖與臭葉日夜俱長大鋤艾恐傷蘭溉蘭恐滋艾蘭亦¶
未能溉艾亦未能除沉吟意不決問君合何如¶
　　　悲哉行¶
悲哉為儒者力學不知疲讀書眼前(一作/欲)暗秉筆手生¶
胝十上方一第成名常苦遲縱有宦達者兩鬢已成絲¶
可憐少壯日適在窮賤時丈夫老且病焉用富貴為沉¶