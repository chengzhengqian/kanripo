　　　感蘇州舊舫¶
畫梁朽折紅窗破獨立池邊盡日看守得蘇州船舫爛¶
此身爭合不衰殘¶
　　　感舊石上字¶
閑撥船行尋舊池幽情往事復誰知太湖石上鐫三字¶
十五年前陳結之¶
　(立名按容齋五筆云初讀樂天感石上舊字詩有陳/結之並無所經見全不可曉後觀其對酒有感寄李)¶
　(郎中詩往年江外抛桃葉去嵗樓中别栁枝注/云桃葉結之也栁枝樊素也然後結之義始明)¶