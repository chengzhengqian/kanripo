卑濕沙頭宅連隂雨夜天共聽簷溜滴心事兩悠然把¶
酒循環飲移牀曲尺眠莫言非故舊相識已三年¶
　　　寒食江畔¶
艸香沙暖水雲晴風景令人憶帝京還似往年春氣味¶
不宜今日病心情聞鶯樹下沈吟立信馬江頭取次行¶
忽見紫桐花悵望下邽明日是清明¶
　　　三月三日登庾樓寄庾三十二¶
三日歡遊辭曲水二年愁卧在長沙每登髙處長相憶¶