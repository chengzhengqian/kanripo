元成紀憤憤令人悲寄言為國者不得學天時寄言為¶
臣者可以鑒於斯¶
　　　贈樊著作¶
陽城為諌議以正事其君其手如屈軼舉必指佞臣卒¶
使不仁者不得秉國鈞元稹為御史以直立其身其心¶
如肺石動必達窮民東川八十家寃憤一言伸劉闢肆¶
亂心殺人正紛紛其嫂曰庾氏棄絶不為親從史萌逆¶
節隱心潜負恩其佐曰孔戡捨去不為賔凡此士與女¶