減天年(陳竟無官/李亦早夭)不得當時遇空令後代憐相悲今若¶
此湓浦與通川¶
　　　潯陽嵗晩寄元八郎中庾三十二員外¶
閱水年將暮燒金道未成丹砂不肯死白髪自須生病¶
肺慙杯滿衰顔忌鏡明春深舊鄉夢嵗晩故交情一别¶
浮雲散雙瞻列宿榮螭頭階下立龍尾道前行封事頻¶
聞奏除書數見名虚懷事僚友平步取公卿漏盡雞人¶
報朝囘幼女迎可憐白司馬老大在湓城¶