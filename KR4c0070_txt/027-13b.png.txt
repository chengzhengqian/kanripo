燈前讀盡十年詩(讀前後/唱和詩)龍鍾校正騎驢日顦顇通江¶
司馬時(通州/江州)若並如今是全活紆朱拖紫且開睂¶
　　　歲日家宴戲示弟姪等兼呈張侍御二十八丈¶
　　　　殷判官二十三兄¶
弟妹妻孥小姪甥嬌癡弄我助歡情嵗盞後推藍尾酒¶
春盤先勸膠牙餳形骸潦倒雖堪歎骨肉團圓亦可榮¶
猶有誇張少年處笑呼張丈喚殷兄¶
　(立名按洪景盧云白詩用膠牙餳出荆楚嵗時記言其/堅固如膠也藍尾酒殊不可曉河東記載申屠澄與)¶