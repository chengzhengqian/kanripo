接枝惟我中腸斷應無連得期¶
　　　　和朝囬與王錬師逰南山下¶
藹藹春景餘峩峩夏雲初躞蹀退朝騎飄颻隨風裾晨¶
從四丞相入拜白玉除暮與一道士出尋青溪居吏隱¶
本齊致朝野孰云殊道在有中適機忘無外虞但媿煙¶
霄上鸞鳳為吾徒又慙雲水間鷗鶴不我疎坐傾數杯¶
酒卧枕一巻書興酣頭兀兀睡覺心于于以此送日月¶
問師為何如¶