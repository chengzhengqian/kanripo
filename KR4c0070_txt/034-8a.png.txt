閒泊池舟靜掩扉老身慵出客來稀愁應暮雨留教住¶
春被殘鶯喚遣歸揭甕偷嘗新熟酒開箱試著舊生衣¶
冬裘夏葛相催促垂老光隂速似飛¶
　　　春盡日天津橋醉吟呈李尹侍郎¶
宿雨洗天津無泥未有塵初晴迎早夏落照送殘春興¶
發詩隨口狂來酒寄身水邊行嵬峨橋上立逡巡疏傅¶
心情老吳公政化新三川徒有主風景屬閒人¶
　　　池上逐涼二首¶