後亭晝眠足起坐春景莫新覺眼猶昏無思心正住淡¶
寂歸一性虚閒遺萬慮了然此時心無物可譬喻本是¶
無有鄉亦名不用處行禪與坐忘同歸無異路(道書云/無何有)¶
(之鄉禪經云不用處/二者殊名而同歸)¶
　　　詠懐¶
盡日松下坐有時池畔行行立與坐卧中懐淡無營不¶
覺流年過亦任白髪生不為世所薄安得遂閒情¶
　　　春遊西林(按舊本皆/作二林寺)寺¶