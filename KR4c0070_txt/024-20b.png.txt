逸少集蘭亭季倫宴金谷金谷太繁華蘭亭闕絲竹何¶
如今日㑹浥澗平泉曲杯酒與管絃貧中隨分足紫鮮¶
林筍嫩紅潤園桃熟采摘助盤筵芳滋盈口腹閒吟暮¶
雲碧醉藉春草緑舞妙艷流風歌清叩寒玉古詩惜晝¶
短勸我令秉燭是夜勿言歸相擕石樓宿¶
　　　池上幽境¶
裊裊過水橋微微入林路幽境深誰知老身閒獨步行¶
行何所愛遇物自成趣平滑青盤石低密緑陰樹石上¶