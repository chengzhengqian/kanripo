三旬齋滿欲銜杯平旦敲門門未開除却朗之攜一榼¶
的應不是别人來¶
　　　㑹昌二年春題池西小樓¶
花邊春水水邊樓一坐經今四十秋望月橋傾三遍換¶
采蓮船破五囘修園林一半成喬木鄰里三分作白頭¶
蘇李冥蒙隨燭滅陳樊漂泊逐萍流(蘇庶子𢎞李中丞/道樞及陳樊二妓)¶
(十餘年皆樓中歌酒中/伴或殁或散獨予在焉)雖貧眼下無妨樂縱病心中不¶
與愁自笑靈光巋然在春來遊得且須遊¶