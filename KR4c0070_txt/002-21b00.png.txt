不畫一計口不吐一詞暗定天下本遂安劉氏危子房¶
吾則能此非爾所知先生道既光太子禮甚卑安車留¶
不住功成棄如遺如彼旱天雲一雨百榖滋澤則在天¶
下雲復歸希夷勿髙巢與由勿尚吕與伊巢由往不返¶
伊吕去不歸豈如四先生出處兩逶迤何必長隱逸何¶
必長濟時由來聖人道無朕不可窺巻之不盈握舒之¶
亘八陲先生道甚明夫子猶或非願子辨其惑為予吟¶
此詩¶