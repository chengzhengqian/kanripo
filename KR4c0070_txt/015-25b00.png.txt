　有此作惟李頎有云濟水至清河自濁周公大聖接¶
　輿狂斯句近之矣予出佐潯陽未届所任舟中多暇¶
　江上獨吟因綴五篇以續其意耳¶
朝真暮偽何人辨古往今來厎事無但愛莊(一作/臧)生能¶
詐聖可知寗子解佯愚艸螢有耀終非火荷露雖團豈¶
是珠不取燔柴兼照乘可憐光彩亦何殊¶
世途倚伏都無定塵網牽纒卒未休禍福迴還車轉轂¶
榮枯反覆手藏鉤龜靈未免刳膓患馬失應無折足憂¶