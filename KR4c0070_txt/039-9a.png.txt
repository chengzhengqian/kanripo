向火中生道場夜半香花冷猶在燈前禮佛名¶
　(立名按鄭良孺詩話唐女妓入宜春院謂之内人亦/曰前頭人謂在上前也骨肉居教坊謂之内人家有)¶
　(請俸其得幸者謂之十家/蓋家雖多亦以十家呼之)¶
　　　醉中見微之舊巻有感¶
今朝何事一霑襟檢得君詩醉後吟老淚交流風病眼¶
春箋揺動酒杯心銀鉤塵覆年年暗玉樹泥埋日日深¶
聞道墓松髙一丈更無消息到如今¶
　　　夀安歇馬重吟¶