城上歸時晩庭前宿處危月明無葉樹霜滑有風枝啼¶
澀飢喉咽飛低凍翅垂畫堂鸚鵡鳥冷暖不相知¶
　　　鏡換杯¶
欲將珠(一作/朱)匣青銅鏡換取金尊白玉巵鏡裏老來無¶
避處尊前愁至有消時茶能散悶為功淺萱縦忘憂得¶
力遲不似杜康神用速十分一盞便開眉¶
　　　冬夜聞蟲¶
蟲聲冬思苦於秋不解愁人聞亦愁我是老翁聴不畏¶