最幸者朝客多分秩行接鴛鷺羣坐成芝蘭室時聯拜¶
表騎間動題詩筆夜雪秉燭逰春風攜榼出花教鶯㸃¶
檢栁付風排比法酒澹清漿含桃嫋紅實洛童調(去/聲)金¶
管盧女鏗瑶瑟黛慘歌思深腰凝舞拍密每因同醉樂¶
自覺忘衰疾始悟肘後方不如杯中物生涯隨日過世¶
事何時畢老子苦乖慵希君數牽率¶
　　　九日代羅樊二妓招舒著作(齊梁/格)¶
羅敷斂雙袂樊姬獻一杯不見舒員外秋菊為誰開¶