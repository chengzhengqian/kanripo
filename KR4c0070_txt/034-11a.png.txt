　　　　韻¶
雨暗三秋日泥深一尺時老人平旦出自問欲何之不¶
是尋醫藥非干送别離素書傳好語絳帳赴佳期續借¶
桃花馬催迎楊栁姬只愁張録事罰我怪來遲¶
　　　嘗酒聴歌招客¶
一甕香醪新插篘雙鬟小妓薄能謳管絃漸好新教得¶
羅綺雖貧免外求世上貪忙不覺苦人間除醉即須愁¶
不知此事君知否君若知時從我逰¶