　　　酬南洛陽早春見贈¶
物華春意尚遲迴賴有東風晝夜催寒縋栁腰收未得¶
暖熏花口噤初開(古詩云口/噤不能開)欲披雲霧聨襟去先喜瓊¶
琚入袖來久病長齋詩老退爭禁年少洛陽才¶
　　　對新家醖翫自種花¶
香麴親看造芳叢手自栽迎春報酒熟垂老看花開紅¶
蠟半含萼緑油新醱醅玲瓏五六樹瀲灎兩三杯恐有¶
狂風起愁無好客來獨酣還獨語待取月明囘¶