　　　長齋月滿寄思黯¶
一日不見如三月一月相思如七年似隔山河千里地¶
仍當風雨九秋天明朝齋滿相尋去挈榼抱衾同醉眠¶
　　　冬夜對酒寄皇甫十¶
霜殺中庭草氷生後院池有風空動樹無葉可辭枝十¶
月苦長夜百年强半時新開一缾酒那得不相思¶
　　　嵗除夜對酒¶
衰翁嵗除夜對酒思悠然草白經霜地雲黄欲雪天醉¶