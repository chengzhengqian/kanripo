　序曰凡九千二百五十二言斷為五十篇篇無定句¶
　句無定字繫於意不繫於文首句標其目卒章顯其¶
　志詩三百之義也其辭質而徑欲見之者易諭也其¶
　言直而切欲聞之者深誡也其事覈而實使采之者¶
　傳信(一作/有徴)也其體順而肆可以播於樂章歌曲也總¶
　而言之為君為臣為民為物為事而作不為文而作¶
　也¶
　　　　七徳舞　美撥亂陳王業也(武徳中天子始/作秦王破陳樂)¶