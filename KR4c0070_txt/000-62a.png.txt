嵗與摭言合今以集考之實不然試賦既眀著嵗月而¶
箴言序云十五年天子命渤海公領禮部貢舉事明年¶
春一上登第又送侯權序亦云十五年秋予始舉進士¶
與侯生俱為宣城守所貢眀年春予中春官第則其非¶
十四年審矣盖公與元九書自言年二十七方從鄉賦¶
集序因之摭言之誤殆由此然書但云從鄉賦爾不云¶
及第也李璜舊譜云樂天年二十九猶未第故有詩云¶
此生知負少年春不展愁眉欲三十時貞元十五年也¶