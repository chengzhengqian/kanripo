門有醫來往庭無客送迎病銷談笑興老足歎嗟聲鶴¶
伴臨池立人扶下砌行脚瘡春斷酒那得有心情¶
　　　遊趙邨杏花¶
趙邨紅杏每年開十五年來看㡬迴七十三人難再到¶
今春來是別花來¶
　　　刑部尚書致仕¶
十五年來洛下居道縁俗累兩何如迷路心迴因向佛¶
宦途事了是懸車全家遯世曾無悶半俸資身亦有餘¶