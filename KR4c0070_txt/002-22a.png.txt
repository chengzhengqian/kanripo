　　　　和雉媒¶
吟君雉媒什一哂復一歎和之一何晩今日乃成篇豈¶
唯鳥有之抑亦人復然張陳刎頸交竟以勢不完至今¶
不平氣塞絶泜水源趙襄骨肉親亦以利相殘至今不¶
善名髙於磨筓山况此籠中雉志在飲啄間稻粱暫入¶
口性已隨人遷身苦亦自忘同族何足言但恨為媒拙¶
不足以自全勸君今日後養鳥養青鸞青鸞一失侣至¶
死守孤單勸君今日後結客結任安主人賔客去獨住¶