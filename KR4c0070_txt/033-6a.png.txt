　　　奉酬侍中夏中雨後逰城南荘見示八韻¶
島樹間林巒雲收雨氣殘四山嵐色重五月水聲寒老¶
鶴兩三隻新篁千萬竿化成天竺寺移得子陵灘心覺¶
閒彌貴身縁健更歡帝將風后待人作謝公看甪里年¶
雖老髙陽興未闌佳辰不見召爭免趁杯盤(來詩云何/䖏趁杯盤)¶
　　　送兖州崔大夫駙馬赴鎮¶
戚里誇為賢駙馬儒家認作好詩人魯侯不得辜風景¶
沂水年年有暮春¶