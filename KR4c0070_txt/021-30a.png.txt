莫養痩馬駒莫教小妓女後事在目前不信君㸔取馬¶
肥快行走妓長能歌舞三年五嵗間巳聞換一主借問¶
新舊主誰樂誰辛苦請君大帶上把筆書此語¶
往事勿追思追思多悲愴來事勿相迎相迎亦惆悵不¶
如兀然坐不如塌然卧食來即開口睡來即合眼二事¶
最關身安寢加餐飯忘懐任行止委命隨修短更若有¶
興來狂歌酒一盞¶
　　　宿滎陽¶