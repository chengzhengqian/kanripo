　　　揀貢橘書情¶
洞庭貢橘揀宜精太守勤王請自行珠顆形容隨日長¶
瓊漿氣味得霜成登山敢惜駑駘力望闕難伸螻蟻情¶
疎賤無由親跪獻願憑朱實表丹誠¶
　(立名按范石湖呉郡志緑橘出洞庭東西山比常橘/特大未霜深緑色臍間一㸃先黄味巳全可噉故名)¶
　(緑橘又有平橘比緑橘差小純黄方可噉故品稍下/芝田録云韋蘇州寄橘詩云書後欲題三百顆洞庭)¶
　(須待滿林霜蓋南史有人題書尾曰洞庭霜橘三百/顆韋正用其事王右軍帖亦云奉橘三百枚霜未降)¶
　(不可多得禹貢揚州厥包橘柚錫/貢洞庭揚州分也其貢橘久矣)¶