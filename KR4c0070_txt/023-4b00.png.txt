　　　把酒¶
把酒仰問天古今誰不死所貴未死間少憂多歡喜窮¶
通諒在天憂喜即由已是故達道人去彼而取此勿言¶
未富貴久忝居禄仕借問宗族間幾人拖金紫勿憂漸¶
衰老且喜加年紀試數班行中幾人及暮齒朝餐不過¶
飽五鼎徒為爾夕寢止求安一衾而已矣此外皆長(去/聲)¶
物於我雲相似有子不留金何况兼無子¶
　　　首夏¶