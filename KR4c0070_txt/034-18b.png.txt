無金疏傅更貧閒支分門内餘生計謝絶朝中舊往還¶
唯是相君㤀未得時思漢水夢巴山¶
　　　惜春贈李尹¶
春色有時盡公門終日忙兩衙但不闕一醉亦何妨芳¶
樹花團雪衰翁鬢撲霜知君倚年少未苦惜風光¶
　　　對酒勸令公開春逰宴¶
時泰嵗豐無事日功成名遂自由身前頭更有㤀憂日¶
向上應無快活人自去年來多事故從今日去少交親¶