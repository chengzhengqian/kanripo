　　　初授祕監拜賜金紫閒吟小酌偶寫所懷¶
紫袍新祕監白首舊書生鬢雪人間壽腰金世上榮子¶
孫無可念産業不能營酒引眼前興詩留身後名閒傾¶
三數酌醉詠十餘聲便是羲皇代先従心太平¶
　　　新昌閒居招楊郎中兄弟¶
紗巾角枕病眠翁忙少閒多誰與同但有雙松當砌下¶
更無一事到心中金章紫綬看如夢皁蓋朱輪别似空¶
暑月貧家何所有客來唯贈北牕風¶