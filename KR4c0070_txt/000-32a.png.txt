書畫碁博可以接羣居之歡者一無通曉即其愚拙可¶
知矣初應進士時中朝無緦麻之親達官無半面之舊¶
䇿蹇步於利足之途張空拳於戰文之塲十年之間三¶
登科第名落衆耳迹昇清貴出交賢俊入侍冕旒始得¶
名於文章終得罪於文章亦其宜也日者聞親友間說¶
禮吏部舉選人多以僕私試賦判為凖的其餘詩句亦¶
往往在人口中僕恧然自媿不之信也及再来長安又¶
聞有軍使髙霞寓者欲聘倡妓妓大誇曰我誦得白學¶