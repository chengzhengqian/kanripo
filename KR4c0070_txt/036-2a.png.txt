風疾侵凌臨老頭血凝筋滯不調柔甘從此後支離臥¶
賴是從前爛漫遊迴思往事紛如夢轉覺餘生杳若浮¶
浩氣自能充靜室驚飈何必蕩虚舟腹空先進松花酒¶
膝冷重裝桂布裘若問樂天憂病否樂天知命了無憂¶
　　　　荅閒上人來問因何風疾¶
一牀方丈向陽開勞動文殊問疾來欲界凡夫何足道¶
四禪天始免風災(色界四天初禪具三災二禪無/火災三禪無水災四禪無風災)¶
　　　　病中五絶句¶