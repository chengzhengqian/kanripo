諌紙唘奏之間有可以救濟人病禆補時闕而難於指¶
言者輒詠歌之欲稍稍進聞於上上以廣宸聽副憂勤¶
次以酬恩奬塞言責下以復吾平生之志豈圗志未就¶
而悔巳生言未聞而謗已成矣又請為左右終言之凡¶
聞僕賀雨詩衆口籍籍以為非宜矣聞僕哭孔戡詩衆¶
面脉脉盡不恱矣聞秦中吟則權豪貴近者相目而變¶
色矣聞登樂逰園寄足下詩則執政柄者扼腕矣聞宿¶
紫閣邨詩則握軍要者切齒矣大率如此不可徧舉不¶