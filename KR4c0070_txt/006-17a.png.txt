昔我為近臣君常稀到門今我官職冷唯君來往頻我¶
受狷介性立為頑拙身平生雖寡合合即無緇磷况君¶
秉髙義富貴視如雲五侯三相家眼冷不見君問其所¶
與遊獨言韓舍人其次即及我我媿非其倫胡為謬相¶
愛歳晚逾勤勤落然頽簷下一話夜達晨床單食味薄¶
亦不嫌我貧日髙上馬去相顧猶逡廵長安久無雨日¶
赤風昏昏憐君將病眼為我犯埃塵逺從延康里來訪¶
曲江濵所重君子道不獨媿相親¶