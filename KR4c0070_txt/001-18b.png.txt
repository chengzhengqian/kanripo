　　　傷唐衢二首¶
自我心存道外物少能逼常排傷心事不為長歎息忽¶
聞唐衢死不覺動顔色悲端從東來觸我心惻惻伊昔¶
未相知偶遊滑臺側同宿李翺家一言如舊識酒酣出¶
送我風雪黄河北日西並馬頭語别至昏黒君歸向東¶
鄭我來遊上國交心不交面從此重相憶憐君儒家子¶
不得詩書力五十著青衫試官無祿食遺文僅千首六¶
義無差忒散在京洛(一作/索)間何人為收拾¶