今日従容自去官優詔幸分四皓秩祖筵慚繼二疏歡¶
塵纓世網重重縛迴顧方知出得難¶
　　　陜府王大夫相迎偶贈¶
紫㣲閣老自多情白首園公豈要迎伴我緑槐隂下歇¶
向君紅斾影前行綸巾髪少渾攲仄籃轝肩齊甚穏平¶
但問主人留幾日分司賓客去無程¶
　　　别陜州王司馬¶
笙歌惆悵欲為别風景闌珊初過春争得遣君詩不苦¶