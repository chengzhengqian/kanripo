老大多情足往還招僧待客夜開闗學調氣後衰中健¶
不用心來鬧處閒養病未能辭薄俸㤀名何必入深山¶
與君别有相知分同置身於木鴈間¶
　　　東城晩歸¶
一條笻杖懸龜榼雙角吳童控馬銜晩入東城誰識我¶
短靴低帽白蕉衫¶
　　　與夢得沽酒閒飲且約後期¶
少時猶不憂生計老後誰能惜酒錢共把十千酤一斗¶