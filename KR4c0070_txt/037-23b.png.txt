得老加年誠可喜當春對酒亦宜歡心中别有歡喜事¶
開得龍門八節灘¶
眼暗頭旋耳重聽(平/聲)唯餘心口尚醒醒今朝歡喜縁何¶
事禮徹佛名百部經¶
　　　閒居貧活計¶
冠蓋閒居少簞瓢陋巷深稱家開户牖量力置園林儉¶
薄身都慣營為力不任飢烹一斤肉暖臥兩重衾尊有¶
陶潛酒囊無陸賈金莫嫌貧活計更富即勞心¶