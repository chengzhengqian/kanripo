　(立名按韻語陽秋云樂天鑪煙湓草二句葢不忘蔡/渡舊居也老杜偶題云故山迷白閣秋水憶黄陂不)¶
　(忘秦中舊居也東坡横翠閣詩已見西/湖懷濯錦更看横翠隱峨睂亦此意)¶
　　　晩題東林寺雙池¶
向晩雙池好初晴百物新裊枝翻翠羽濺水躍紅鱗萍¶
泛同遊子蓮開當麗人臨流一惆悵還憶曲江春¶
　　　贈内子¶
白髪方興歎青蛾亦伴愁寒衣補燈下小女戲床頭闇¶
澹屏幃故淒凉枕席秋貧中有等級猶勝嫁黔婁¶