好是登山臨水時家未苦貧常醖酒身雖衰病尚吟詩¶
龍門泉石香山月早晩同逰報一期¶
　　　微之敦詩晦叔相次長逝巋然自傷因成二絶¶
并失鵷鸞侣空留麋鹿身只應嵩洛下長作獨逰人¶
長夜君先去殘年我幾何秋風滿衫淚泉下故人多¶
　　　池上閒詠¶
青莎臺上起書樓緑藻潭中繫釣舟日晩愛行深竹裏¶
月明多上小橋頭蹔嘗新酒還成醉亦出中門便當逰¶