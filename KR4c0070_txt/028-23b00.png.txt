風波眼急翻雪浪心寒憶得瞿塘事重吟行路難¶
　　　柘枝詞¶
柳暗長廊合花深小院開蒼頭鋪錦褥皓腕捧銀杯繡¶
帽珠稠綴香衫袖窄裁將軍拄毬杖看按柘枝來¶
　　　代夢得吟¶
後來變化三分貴同輩凋零大半無世上爭先従盡(上/聲)¶
汝人間鬭在不如吾竿頭巳到應難久局勢雖遲未必¶
輸不見山苗與林葉迎春先緑亦先枯¶