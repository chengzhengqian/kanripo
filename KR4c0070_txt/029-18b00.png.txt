　(衣紫者魚袋以金飾衣緋者魚袋以銀飾/樂天時為五品淺緋金帶佩銀魚宜矣)¶
七年囚閉作籠禽但願開籠便入林幸得展張今日翅¶
不能辜負昔時心人間禍福愚難料世上風波老不禁¶
萬一差池似前事又應追悔不抽簪¶
　　　贈夢得¶
心中萬事不思量坐倚屏風臥向陽漸覺詠詩猶老醜¶
豈宜憑酒更麄狂頭垂白髪我思退脚蹋青雲君欲忙¶
只有今春相伴在花前賸醉兩三場¶