　　　老病相仍以詩自解¶
榮枯憂喜與彭殤都似人間戲一場蟲臂鼠肝猶不怪¶
雞膚鶴髮復何傷昨因風發甘長往今遇陽和又小康¶
(春暖來風/痺稍退也)還似逺行裝束了遲迴且住亦何妨¶
　　　皇甫郎中親家翁赴任絳州宴送出城贈别¶
慕賢入室交先定結援通家好復成新婦不嫌貧活計¶
嬌孫同慰老心情洛橋歌酒今朝散絳路風煙㡬日行¶
欲識離羣相戀意為君扶病出都城¶