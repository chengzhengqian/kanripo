葉換葉年年根生根陳根與故葉銷化成泥塵化者日¶
已逺來者日復新一為池中物永别江南春忽憶西涼¶
州中有天寳民埋沒漢父祖孳生胡子孫巳忘鄉土戀¶
豈念君親恩生人尚復爾草木何足云¶
　　　詠所樂¶
獸樂在山谷魚樂在陂池蟲樂在深草鳥樂在髙枝所¶
樂雖不同同歸適其宜不以彼易此况論是與非而我¶
何所樂所樂在分司分司有何樂樂哉人不知官優有¶