梨葉紅時我始知莫歎學官貧冷落猶勝村客病支離¶
形容意緒遥看取不似華陽觀裏時¶
　　　初授贊善大夫早朝寄李二十助教¶
病身初謁青宫日衰貌新垂白髪年寂寞曹司非熱地¶
蕭條風雪是寒天逺坊早起常侵鼓瘦馬行遲苦費鞭¶
一種共君官職冷不如猶得日髙眠¶
　　　欲與元八卜鄰先有是贈¶
平生心迹最相親欲隱墻東不為身明月好同三徑夜¶