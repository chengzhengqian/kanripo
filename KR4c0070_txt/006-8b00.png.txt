南窗背燈坐風霰暗紛紛寂寞深邨夜殘鴈雪中聞¶
　　　東園翫菊¶
少年昨已去芳歳今又闌如何寂寞意復此荒凉園園¶
中獨立久日淡風露寒秋蔬盡蕪没好樹亦凋殘唯有¶
數叢菊新開籬落間攜觴聊就(一作/自)酌為爾一留連憶¶
我少小日易為興所牽見酒無時節未飲已欣然近從¶
年長來漸覺取樂難常恐更衰老强飲亦無歡顧謂爾¶
菊花後時何獨鮮誠知不為我借爾暫開顔¶