　(酘字與竇同音注云重釀酒也吳郡志白居易有謝/李蘇州寄五酘酒詩今里人釀酒麴米與漿水已入)¶
　(甕翌日又以米投之有至一再投者謂之酘其酒則/清冽異常今謂之五酘是米五酘之邪按二說各異)¶
　(以作酘字/者為近也)¶
　　　花樓望雪命宴賦詩¶
連天際海白皚皚好上髙樓望一囘何處更能分道路¶
此時兼不認池臺萬重雲樹山頭翠百尺花樓江畔開¶
素壁聨題分韻句紅爐廵飲暖寒杯氷鋪湖水銀為面¶
風巻汀沙玉作堆絆惹舞人春豔曵勾留醉客夜徘徊¶