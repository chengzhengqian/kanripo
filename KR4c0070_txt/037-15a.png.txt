近有人從海上迴海山深處見樓臺中有仙龕虚一室¶
多傳此待樂天來¶
　　　荅客說¶
吾學空門非學仙恐君此說是虚傳海山不是我歸處¶
歸即應歸兜率天(予晩年結彌勒/上生業故云)¶
　(立名按避暑録話載唐人盧肇逸史記李浙東李君/稷也㑹昌初為浙東觀察使言有海賈遭風飄海中)¶
　(一大山視其殿牓曰蓬萊㫄一院扃鎻甚嚴花木盈/庭中設几案或人告之曰此白樂天院在中國未來)¶
　(耳唐小說事多誕此既自/見於樂天詩當不謬也)¶