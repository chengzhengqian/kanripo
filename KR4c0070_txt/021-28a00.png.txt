猶未收征櫂不可停稍隔煙樹色尚聞絲竹聲悵望武¶
邱路沈吟滸水亭還鄉信有興去郡能無情¶
　　　夘時酒¶
佛法贊醍醐仙方誇沆瀣未如夘時酒神速功力倍一¶
杯置掌上三咽入腹内煦若春貫腸暄如日炙背豈獨¶
肢體暢仍加志氣大當時遺形骸竟日忘冠帶似逰華¶
胥國疑反混元代一性既完全萬機皆破碎半醒思往¶
來往來吁可怪寵辱憂喜間惶惶二十載前年辭紫闥¶