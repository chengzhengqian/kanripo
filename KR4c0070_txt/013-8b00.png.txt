　　　題故曹王宅(宅在/檀溪)¶
甲第何年置朱門此地開山當賔閣出溪繞妓堂廻覆¶
井桐新長䕃窻竹舊栽池荒紅菡蓞砌老緑莓苔捐館¶
梁王去思人楚客來西園飛葢處依舊月徘徊¶
　　　自江陵之徐州路上寄兄弟¶
岐路南將北離憂弟與兄關河千里别風雪一身行夕¶
宿勞鄉夢晨裝慘旅情家貧憂後事日短念前程煙鴈¶
翻寒渚霜烏聚古城誰憐陟岡者西楚望南荆¶