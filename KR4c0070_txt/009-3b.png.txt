韻度秋在緑茸隨日新始憐澗底色不憶城中春有時¶
晝掩闗雙影對一身盡日不寂寞意中如三人忽奉宣¶
室詔徴為文苑臣閑來一惆悵恰似别交親(一作/情)早知¶
煙翠前攀翫不逡廵悔從白雲裏移爾落囂塵¶
　　　翰林院中感秋懐王質夫(王居仙/遊山)¶
何處感時節新蟬禁中聞宫槐有秋意風夕花紛紛寄¶
跡鵷鷺行歸心鷗鶴羣唯有王居士知予憶白雲何日¶
仙遊寺潭前秋見君¶