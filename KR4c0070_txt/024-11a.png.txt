西溪風生竹森森南潭萍開水沈沈叢翠萬竿湘岸色¶
空碧一泊松江心浦派縈逥誤逺近橋島向背迷登臨¶
澄瀾方丈若萬頃倒影咫尺如千尋泛然獨逰邈然坐¶
坐念行心思古今菟裘不聞有泉沼西河亦恐無雲林¶
豈如白翁退老地樹髙竹密池塘深華亭雙鶴白矯矯¶
太湖四石青岑岑眼前盡日更無客膝上此時惟有琴¶
洛陽冠蓋自相索誰肯來此同抽簪¶
　　　何處堪避暑¶