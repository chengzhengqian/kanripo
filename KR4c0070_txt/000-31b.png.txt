相與者號為沽譽號為詆訐號為訕謗苟相與者則如¶
牛僧孺之戒焉乃至骨月妻孥皆以我為非也其不我¶
非者舉世不過三兩人有鄧魴者見僕詩而喜無何魴¶
死有唐衢者見僕詩而泣未㡬而衢死其餘即足下足¶
下又十年来困躓若此嗚呼豈六義四始之風天將破¶
壊不可支持耶抑又不知天意不欲使下人病苦聞於¶
上耶不然何有志於詩者不利若此之甚也然僕又自¶
思闗東一男子耳除讀書属文外其他懵然無知乃至¶