眇眇德遽有巍巍功或者天降沴無乃儆予躬上思答¶
天戒下思致時邕莫如率其身慈和與儉恭乃命罷進¶
獻乃命賑飢窮宥死降五刑已責(按已責乃用左傳晉/悼公已責事謂止逋)¶
(債也今本皆/作責已誤)寛三農宫女出宣徽廏馬減飛龍庶政靡¶
不舉皆由自宸衷奔騰道路人傴僂田野翁歡呼相告¶
報感泣涕沾胷順人人心恱先天天意從詔下纔七日¶
和氣生沖融凝為油油(一作/悠悠)雲散作習習風晝夜三日¶
雨淒淒復濛濛萬心春熙熙百穀青芃芃人變愁為喜¶