急景流如箭淒風利似刀暝催雞翅歛寒束樹枝髙縮¶
水濃和酒加綿厚絮袍可憐冬計畢煖卧醉陶陶¶
　　　偶眠(一作/醉眠)¶
放杯書案上枕臂火爐前老愛尋思睡慵多(一本作/慵便)取¶
次眠妻教卸烏帽婢與展青氊便是屏風様何勞畫古¶
賢¶
　(立名按詩話總龜云元白詞多比圖畫如重屏圖自/唐迄今傳焉乃樂天醉眠詩能盡人情物態非筆端)¶
　(有口未易到也詩家以/畫為無聲詩誠哉是言)¶