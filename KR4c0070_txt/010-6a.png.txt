知是夢憫然情未終追想當時事何殊昨夜中自我學¶
心法萬縁成一空今朝為君子流涕一沾胷¶
　　　晝寢¶
坐整白單衣起穿黄草屨朝飱盥漱畢徐下堦前步暑¶
風㣲變候晝刻漸加數院静地隂隂鳥鳴新葉樹獨行¶
還獨卧夏景殊未暮不作午時眠日長安可度¶
　　　别行簡(時行簡辟盧坦/劍南東川府)¶
漠漠病眼花星星愁鬢雪筋骸已衰憊形影仍分訣梓¶