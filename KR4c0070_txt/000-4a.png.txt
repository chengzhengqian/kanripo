白香山詩集序¶
昔人謂大厯後以詩名家者靡不由杜出韓之南山白¶
之諷諭其最著矣就二公論之大抵韓得杜之變白得¶
杜之正蓋各得其一體而造乎其極者故夫貫穿聲韵¶
操縱格律肆厥排比終不失尺寸少陵而下亦莫如二¶
公自后山妄斥昌黎已非通論至香山詩辭㫖雖主於¶
暢達要自刻意陶浣而出之使人不復能尋其斤斲之¶
迹當時尤多好之者方牛李之隙贊皇且憾及香山毎¶