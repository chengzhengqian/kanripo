竟日悄無事所居閒且深外安支離體中養希夷心窻¶
户納秋景竹木澄夕陰宴坐小池畔清風時動襟¶
　　　戒藥¶
促促急景中蠢蠢微塵裏生涯有分限愛戀無終巳早¶
夭羡中年中年羡暮齒暮齒又貪生服食求不死朝呑太¶
陽精夕吸秋石髓徼福反成災藥誤者多矣以之資嗜¶
慾又望延甲子天人陰隲間亦恐無此理域中有真道¶
所説不如此後身始身存吾聞諸老氏¶