　　　　(附吳郡詩石記貞元初韋應物為蘇州牧房/孺復為杭州牧皆豪人也韋嗜酒每與賔友)¶
　　　　(一醉一詠其風流雅韻多播於吳中或目韋/房為詩酒仙時予始年十四五旅二郡以幼)¶
　　　　(賤不得與逰宴尤覺其才調髙而郡守尊以/當時心言異日蘇杭苟獲一郡足矣及今自)¶
　　　　(中書舍人間領二州去年脱杭印今年佩蘇/印既醉於彼又吟於此酣歌狂什亦往往在)¶
　　　　(人口中則蘇杭之風景韋房之詩酒兼有之/矣豈始願及此哉然二郡之物狀人情與曩)¶
　　　　(時不異前後相去三十七年江山是而齒髪/非又可嗟矣韋在此州歌詩甚多有郡宴詩)¶
　　　　(云兵衛森畫㦸燕寢凝清香最為警䇿今刻/此篇於石傳貽將來因以予旬宴一章亦附)¶
　　　　(於後雖雅俗不類各詠一時之志偶書石背/且償其初心焉寳厯元年七月二十日蘇州)¶