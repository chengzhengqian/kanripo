早潮纔落晩潮來一月周流六十囘不獨光隂朝復暮¶
杭州老去被潮催¶
　　　聞歌妓唱嚴郎中詩因以絶句寄之(嚴前為/郡守)¶
已畱舊政布中和又付新詞與艷歌但是人家有遺愛¶
就中蘇小感恩多¶
　　　柘枝妓¶
平鋪一合錦筵開連擊三聲畫鼓催紅蠟燭移桃葉起¶
紫羅衫動柘枝來帶垂鈿胯花腰重帽轉金鈴雪面廻¶