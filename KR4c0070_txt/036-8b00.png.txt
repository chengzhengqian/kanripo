鍊盡少年成白首憶初相識到今朝昔饒春桂長先折¶
今伴寒松取後凋(昔登科第夢得多居先/今同暮年洛下為老伴)生事縱貧猶¶
可過風情雖老未全銷聲華寵命人皆得若箇如君歴¶
七朝(夢得貞元中及/今凡仕七朝也)¶
　　　病後寒食¶
故紗絳帳舊青氊藥酒醺醺引醉眠斗擻敝袍春晩後¶
摩挲病脚日陽前行無筋力尋山水坐少精神聴管絃¶
抛却風光負寒食曾來未省似今年¶