除却吟詩兩閒客此中情狀更誰知¶
　　　送蘄春李十九使君赴郡¶
可憐官職好文詞五十専城未是遲曉日鏡前無白髪¶
春風門外有紅旗郡中何處堪攜酒席上誰人解和詩¶
唯共交親開口笑知君不及洛陽時¶
　　　自題酒庫¶
野鶴一辭籠虚舟長任風送愁還鬧處移老入閑中身¶
更求何事天将富此翁此翁何處富酒庫不曽空(劉仁/軌詩)¶