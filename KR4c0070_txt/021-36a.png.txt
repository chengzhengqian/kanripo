　　　憶舊逰(寄劉/蘇州)¶
憶舊逰舊逰安在哉舊逰之人半白首舊逰之地多蒼¶
苔江南舊逰凡幾處就中最憶吳江隈長洲苑緑栁萬¶
樹齊雲樓春酒一杯閶門曉嚴旗鼓出皋橋夕鬧船舫¶
逥修蛾慢臉燈下醉急管繁絃頭上催六七年前狂爛¶
熳三千里外思徘徊李娟張態一春夢周五殷三歸夜¶
臺虎邱月色為誰好娃宫花枝應自開賴得劉郎解吟¶
詠江山氣色合歸來(娟態蘇州妓名/周殷蘇州從事)¶