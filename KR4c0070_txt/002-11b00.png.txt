冠水蒼玉紫綬黄金章佩服身未暖已聞竄遐荒親戚¶
不得别吞聲泣路旁賔客亦已散門前雀羅張富貴來¶
不乆倐如瓦溝霜權勢去尤速瞥若石火光不如守貧¶
賤貧賤可乆長傳語宦遊者且來歸故鄉¶
促織不成章提壺但聞聲嗟哉蟲與鳥無實有虚名與¶
君定交日乆要如弟兄何以示誠信白水指為盟雲雨¶
一為别飛沉兩難并君為得風鵬我為失水鯨音信日¶
已疎恩分日已輕窮通尚如此何况死與生乃知擇交¶