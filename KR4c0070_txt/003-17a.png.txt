正朝(一作/朔)服漢儀歛衣整巾潛(一作/雙)淚垂誓心密定歸¶
鄉計不使蕃中妻子知(有李如暹者蓬子将軍之子也/嘗沒蕃中自云蕃法唯正嵗一)¶
(日許唐人之没蕃者服唐衣冠/由是悲不自勝遂密定歸計也)暗思幸有殘筋骨(一作/力)¶
更恐年衰歸不得蕃候嚴兵鳥不飛脫身冒死奔逃歸¶
晝伏宵行經大漠雲隂月黒風沙惡驚藏青冢寒草疎¶
偷度黄河夜冰薄忽聞漢軍鼙鼔聲路旁走出再拜迎¶
游騎不聴能漢語将軍遂縳作蕃生配向江南卑濕地¶
定無存䘏空防備念此吞聲仰訴天若為辛苦度殘年¶