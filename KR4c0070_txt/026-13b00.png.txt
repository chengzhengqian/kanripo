心中準擬挂冠時新昌小院松當户履道幽居竹繞池¶
莫道兩都空有宅林泉風月是家資¶
　　　題新居寄宣州崔相公(所居南鄰/即崔家池)¶
門庭有水巷無塵好稱閒官作主人冷似雀羅雖少客¶
寛於蝸舍足容身疏通竹徑將迎月掃掠莎臺欲待春¶
濟世料君歸未得南園北曲謾為鄰¶
　　　憶杭州梅花因敘舊遊寄蕭協律¶
三年閒悶在餘杭曽為梅花醉幾場伍相廟邊緐似雪¶