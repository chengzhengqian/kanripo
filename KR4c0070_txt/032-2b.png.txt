雲髻飄蕭緑花顔旖旎紅雙眸剪秋水十指剥春蔥楚¶
豔為門閥秦聲是女工甲明銀玓瓅柱觸玉玲瓏猨苦¶
啼嫌月鶯嬌語䛏風移愁来手底送恨入絃中趙瑟清¶
(一作/情)相似胡琴鬧(一作/調)不同慢彈廻斷鴈急奏轉飛蓬¶
霜珮鏘還委氷泉咽復通珠聮千拍碎刀截一聲終綺¶
麗精神定矜能意態融歇時情不斷休去思無窮燈下¶
青春夜(一作清/歌夜)尊前白首翁且聴應得在老耳未多聾¶
　　　洛中春逰呈諸親友¶