　　　荅夢得秋庭獨坐見贈¶
林梢隱映夕陽殘庭際蕭疎夜氣寒霜草欲枯蟲思急¶
風枝未定鳥棲難容衰見鏡同惆悵身健逢杯且喜歡¶
應是天教相暖熱一時垂老與閒官¶
　　　長齋月滿攜酒先與夢得對酌醉中同赴令公¶
　　　　之宴戲贈夢得¶
齋公前日滿三旬酒榼今朝一拂塵乘興還同訪戴客¶
解酲仍對姓劉人病心湯沃寒灰活老面生花朽木春¶