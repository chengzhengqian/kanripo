　　　早冬¶
十月江南天氣好可憐冬景似春華霜輕未殺萋萋草¶
日暖初乾漠漠沙老柘葉黄如嫩樹寒櫻枝白是狂花¶
此時却羡閒人醉五馬無由入酒家¶
　　　嵗假内命酒贈周判官蕭協律¶
共知欲老流年急且喜新正假日頻鬬健此時相勸醉¶
偷閒何處共尋春脚隨周叟行猶疾頭比蕭翁白未勻¶
嵗酒先拈辭不得被君推作少年人¶