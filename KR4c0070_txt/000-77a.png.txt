餘資而猶有寄留官庫者豈亦如今世有事例而法不¶
應得者乎公宅地方十七畝屋室三之一水五之一竹¶
九之一而島樹橋道間之池上篇序言之詳矣至後唐¶
為普明禪院有秦王從榮所施大字經蔵及寫公集寘¶
蔵中洛人但曰大字寺其園張氏得其半為㑹隠園水¶
竹尚在寺中有公石刻甚多見宋敏求河南志李格非¶
洛陽名園記其南鄰即崔家池故有題新居寄宣州崔¶
相公詩崔相羣也河南志於履道坊亦載羣宅而云今¶