不恱(新書後對殿中論執强鯁帝未諭輒進/曰陛下誤矣帝變色罷謂李絳云云)謂李絳曰¶
白居易小子是朕拔擢致名位而無禮於朕朕實難奈¶
絳對曰居易所以不避死亡之誅事無巨細必言者盖¶
酬陛下特力拔擢耳非輕言也陛下欲開諫諍之路不¶
宜阻居易言上曰卿言是也繇是多見聽納五年當改¶
官上謂崔羣曰居易官卑俸薄拘於資地不能超等其¶
官可聽自便奏来居易奏曰臣聞姜公輔為内職求為¶
京府判司為奉親也臣有老母家貧養薄乞如公輔例¶