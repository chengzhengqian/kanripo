　　　吳祕監每有美酒獨酌獨醉但蒙詩報不以飲¶
　　　　招輒此戲酬兼呈夢得¶
蓬山仙客下煙霄對酒唯吟獨酌謡不怕道狂揮玉爵¶
(記云飲玉/爵者弗揮)亦曾乘興換金貂(吴監前任/散騎常侍)君稱名士誇能¶
飲(王孝伯云但常無事讀/離騷痛飲即可稱名士)我是愚夫可見招(獨酌謡云/愚夫子不)¶
(招/)賴有伯倫為醉伴何愁不解傲松喬¶
　　　酬夢得霜夜對月見懐¶
淒清冬夜景揺落長年情月帶新霜色碪和逺鴈聲暖¶