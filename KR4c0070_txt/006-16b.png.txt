牽率使讀書推挽令効官既登文字科又添諫諍員拙¶
直不合時無益同素飱以此自慙惕戚戚常寡歡無成¶
心力盡未老形骸殘今來脫簪組始覺離憂患及為山¶
水遊彌得縱疎頑野麋斷羈絆行走無拘攣池魚放入¶
海一往何時還身著居士衣手把南華篇終來此山住¶
永謝區中縁我今四十餘從此終身閑若以七十期猶¶
得三十年¶
　　　酬張十八訪宿見贈(自此後詩為贊/善大夫時作)¶