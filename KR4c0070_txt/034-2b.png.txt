　　　自詠¶
細故隨縁盡衰形具體微鬭閒僧尚鬧較瘦鶴猶肥老¶
遣寛裁韤寒教厚絮衣馬從銜草輾雞任啄籠飛要愛¶
天和在無令物性違自餘君莫問何是復何非¶
　　　新亭病後獨坐招李侍郎公垂¶
新亭未有客竟日獨何為趁暖泥茶竈防寒夾竹籬頭¶
風初定後眼暗欲明時淺把三分酒閒題數句詩應須¶
置兩榻一榻待公垂¶