岳陽城下水漫漫獨上危樓凭曲闌春岸緑時連夢澤¶
夕波(一作/陽)紅處近長安猿攀樹立啼何苦鴈㸃湖飛渡¶
亦難此地惟堪畫圖障華堂張與貴人看¶
　　　入峽次巴東¶
不知逺郡何時到猶喜全家此去同萬里王程三峽外¶
百年生計一舟中巫山暮足霑花雨隴水春多逆浪風¶
兩片紅旌數聲鼓使君艛艓上巴東¶
　(立名按容齋隨筆杜子美詩夜足霑沙雨/春多逆水風樂天巫山隴水二句全用之)¶