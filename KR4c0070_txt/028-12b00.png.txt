　　　宿竇使君莊水亭¶
使君何在在江東池柳初黄杏欲紅有興即來閒便宿¶
不知誰是主人翁¶
　　　龍門下作¶
龍門澗下濯塵纓擬作閒人過此生筋力不將諸處用¶
登山臨水詠詩行¶
　(立名按太平寰宇記伊闕口俗名龍門唐語林白居/易葬龍門山河南尹盧貞刻醉吟先生傳立石墓側)¶
　(洛陽人士及四方遊人過者必奠/以巵酒塜前方丈之土常成渥)¶