　　　哭劉尚書夢得二首¶
四海齊名白與劉百年交分兩綢繆同貧同病退閒日¶
一死一生臨老頭杯酒英雄君與操(曹公曰天下英雄/唯使君與操耳)¶
文章微婉我知丘(仲尼云後世知丘者春秋/又云春秋之㫖微而婉也)賢豪雖殁¶
精靈在應共微之地下遊¶
今日哭君吾道孤寢門淚滿白髭鬚不知箭折弓何用¶
兼恐脣亡齒亦枯窅窅窮泉埋寳玉駸駸落景挂桑楡¶
夜臺暮齒期非逺但問前頭相見無¶