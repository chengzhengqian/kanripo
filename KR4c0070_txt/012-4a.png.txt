黄雲慘慘天微雪循行坊西鼓聲絶張生馬瘦衣且單¶
夜扣柴門與我别媿君冒寒來别我為君沽酒張燈火¶
酒酣火煖與君言何事出關又入關(一作君何入/關又出關)答云¶
前年偶下山四十餘月客長安長安古來名利地空手¶
無金行路難朝遊九城陌肥馬輕車欺殺客暮宿五侯¶
門殘茶冷酒愁殺人春明門外城(一作/髙)髙處直下(一作/門前)¶
便是嵩山路幸有雲泉容此身明日辭君且歸去¶
　　　醉後走筆酬劉五主簿長句之贈兼簡張大賈¶