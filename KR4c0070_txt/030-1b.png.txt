何處難忘酒長安喜氣新初登髙第日乍作好官人省¶
壁明張牓朝衣穏稱身此時無一琖争柰帝城春¶
何處難忘酒天涯話舊情青雲俱不達白髪逓相驚二¶
十年前别三千里外行此時無一琖何以敘平生¶
何處難忘酒朱門羨少年春分花發後寒食月明前小¶
院迴羅綺深房理管絃此時無一琖争過艶陽天¶
何處難忘酒霜庭老病翁暗聲啼蟋蟀乾葉落梧桐鬢¶
為愁先白顔因醉暫紅此時無一琖何計柰秋風¶