蟀啼相應鴛鴦宿不孤小僮頻報夜歸步尚踟蹰¶
　　　小宅¶
小宅里閭接疎籬雞犬通渠分南巷水窗借北家風庾¶
信園殊小陶潛屋不豐何勞問寛窄寛窄在心中¶
　　　諭親友¶
適情處處皆安樂大抵園林勝市朝煩鬧榮華猶易過¶
優閒福禄更難銷自憐老大宜疎散却被交親歎寂寥¶
終日相逢不相見兩心相去一何遥¶