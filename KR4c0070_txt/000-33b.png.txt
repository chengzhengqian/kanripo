分為巻目自拾遺来凡所遇所感闗於美刺興比者又¶
自武徳至元和因事立題題為新樂府者共一百五十¶
首謂之諷諭詩(英華作/諷詩)又或退公獨處或移病閑居知¶
足保和吟翫性情者一百首謂之閑適詩又有事物牽¶
於外情理動於中随感遇而形於歎詠者一百首謂之¶
感傷詩又有五言七言長句絶句自百韻至兩韻者四¶
百餘首謂之雜律詩凡為十五巻約八百首異時相見¶
當盡致於執事微之古人云窮則獨善其身達則兼濟¶