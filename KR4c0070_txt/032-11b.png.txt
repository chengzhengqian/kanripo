　　　荅夢得秋日書懐見寄¶
幸免非常病甘當本分衰眼昏燈最覺腰痩帶先知樹¶
葉霜紅日髭鬚雪白時悲愁縁欲老老過却無悲¶
　　　同諸客題于家公主舊宅¶
平陽舊宅少人逰應是遊人到即愁布(一作/舂)穀鳥啼桃¶
李院絡絲蟲怨鳯皇樓臺傾滑石猶殘砌簾斷真珠不¶
滿鉤聞道至今蕭史在髭(一作/鬢)鬚雪白向明州¶
　(立名按周益公英華辨證于家公主憲宗之女永昌/公主下嫁頔之子季友元和間卒追封梁國諡惠康)¶