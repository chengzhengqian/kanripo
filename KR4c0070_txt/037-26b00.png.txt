　　　自詠老身示諸家屬¶
夀及七十五俸霑五十千夫妻偕老日甥姪聚居年粥¶
美嘗新米袍温換故緜家居雖濩落眷屬幸團圓置榻¶
素屏下移爐青帳前書聽孫子讀湯看侍兒煎走筆還¶
詩債抽衣當藥錢支分閒事了爬背向陽眠¶
　　　自問此心呈諸老伴¶
朝問此心何所思暮問此心何所為不入公門慵斂手¶
不看人面免低睂居士室間眠得所少年場上飲非宜¶