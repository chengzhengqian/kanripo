　　　早朝思退居¶
霜嚴月苦欲明天忽憶閒居思浩然自問寒燈夜半起¶
何如暖被日髙眠惟慙老病披朝服莫慮飢寒計俸錢¶
隨有隨無且歸去擬求豐足是何年¶
　　　曲江亭晩望¶
曲江岸北凭闌干水面陰生日脚殘塵路行多緑袍故¶
風亭立久白鬚寒詩成闇著閒心記山好遥偷病眼看¶
不被馬前提省印何人信道是郎官¶