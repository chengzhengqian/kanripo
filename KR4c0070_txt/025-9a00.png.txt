　因巖亭¶
箕潁人窮獨蓬壺路阻難何如兼吏隱復得事躋攀巖¶
樹羅堦下江雲貯棟間似移天目石疑入武丘山清景¶
徒堪賞皇恩肯放閒遥知興未足即被詔徴還¶
　忘筌亭¶
翠巘公門對朱軒野徑連只開新户牖不改舊風煙虛¶
室閒生白髙情澹入𤣥酒容同座勸詩借屬城傳自笑¶
滄江畔遥思絳帳前亭臺隨處有爭敢比忘筌¶