萬里清光不可思添愁益(一作/足)恨遶天涯誰人隴外久¶
征戍何處庭前新别離失寵故姬歸院夜没蕃老將上¶
樓時照他幾許人腸斷玉兎銀蟾遠不知¶
　　　謝李六郎中寄新蜀茶¶
故情周匝向交親新茗分張及病身紅紙一封書後信¶
緑芽十片火前春湯添勺水煎魚眼末下刀圭攪麴塵¶
不寄他人先寄我應縁我是别茶人¶
　(立名按遯叟云火前寒食禁火之前也今世俗多用/穀雨前茶稱為雨前學林新編茶之佳者造在社前)¶