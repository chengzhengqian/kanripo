揺冠鈿瓔纍纍佩珊珊娉婷似不任羅綺顧聼樂懸行¶
復止磬簫筝笛遞相攙擊擫彈吹聲邐迤(凡法曲之初/衆樂不齊惟)¶
(金石絲竹次第發聲/霓裳序初亦復如此)散序六奏未動衣陽臺宿雲慵不¶
飛(散序六徧無/拍故不舞也)中序擘騞初入拍秋竹竿裂春氷圻(中/序)¶
(始有拍亦/名拍序)飄然轉旋迴雪輕嫣然縱送游龍驚小垂手¶
後栁無力斜曵裾時雲欲生(四句皆霓裳/舞之初態)煙蛾斂畧不¶
勝態風袖低昻如有情上元㸃鬟招蕚緑王母揮袂别¶
飛瓊(許飛瓊蕚緑/華皆女仙也)繁音急節十二徧跳珠撼玉何鏗錚¶