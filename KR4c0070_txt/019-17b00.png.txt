裹僬僥火燄旗彤雲賸根蔕絳幘欠纓緌況有晴風度¶
仍兼宿露垂疑香熏罨畫似淚著燕脂有意留連我無¶
言怨思誰應愁明月落如恨隔年期菡萏泥連萼玫瑰¶
刺繞枝等量無勝者惟眼與心知¶
　　　喜張十八博士除水部員外郎¶
老何殁後吟聲絶雖有郎官不愛詩無復篇章傳道路¶
空留風月在曹司長嗟博士官猶屈亦恐騷人道漸衰¶
今日聞君除水部喜於身得省郎時¶