　　　寄上大兄(巳後詩在/邽林居作)¶
秋鴻過盡無書信病戴紗巾強出門獨上荒臺東北望¶
日西愁立到黄昏¶
　　　病中哭金鑾子(小女/子名)¶
豈料吾方病翻悲汝不全卧驚從枕上扶哭就燈前有¶
女誠為累無兒豈免憐病來纔十日養得已三年慈淚¶
隨聲迸悲傷(一作/腸)遇物牽故衣猶架上殘藥尚頭邊送¶
出深村巷看封小墓田莫言三里地此别是終天¶