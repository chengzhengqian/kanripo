襟悶仍開病眼昏郡中登眺處無勝此東軒¶
　　　醉中酬殷協律¶
泗水城邉一分散浙江樓上重逰陪揮鞭二十年前别¶
命駕三千里外來醉袖放狂相向舞愁眉和笑一時開¶
留君夜住非無分且盡青娥紅燭臺¶
　　　孤山寺遇雨¶
拂波雲色重灑葉雨聲繁水鷺(一作/鳥)雙飛起風荷一向¶
翻空濛連北岸蕭颯入東軒或擬湖中宿留船在寺門¶