賜歡仍許醉此㑹興如何翰苑主恩重曲江春意多花¶
低羞豔妓鸎散讓清歌共道昇平樂元和勝永和¶
　　　夜惜禁中桃花因懷錢員外¶
前日歸時花正紅今夜宿時枝半空坐惜殘芳君不見¶
風吹狼藉月明中¶
　　　答劉戒之早秋别墅見寄¶
凉風木槿籬暮雨槐花枝併起新秋思為得故人詩避¶
地鳥擇木入(一作/升)朝魚在池城中與山下喧靜闇相思¶