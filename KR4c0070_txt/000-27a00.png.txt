馬居易儒學之外尤通釋典常以忘懐處順為事都不¶
以遷謫介意在湓城立隠舎於廬山遺愛寺嘗與人書¶
言之曰予去年秋始逰廬山到東西二林間香鑪峯下¶
見雲木泉石勝絶第一愛不能捨因立草堂前有喬松¶
十數株修竹千餘竿青蘿為牆援白石為橋道流水周¶
於舍下飛泉落於簷間紅榴白蓮羅生池砌居易與湊¶
滿朗晦四禪師追永逺宗雷之迹為人外之交每相攜¶
逰詠躋危登險極林泉之幽遂至於翛然順適之際㡬¶