　　　清明日送韋侍御貶䖍州¶
寂寞清明日蕭條司馬家留餳和冷粥出火煑新茶欲¶
别能無酒相留亦有花南遷更何處此地已天涯¶
　　　九江春望¶
淼茫積水非吾土飄泊浮萍是我身身外信縁為活計¶
眼前隨事覓交親爐煙豈異終南色湓草寧殊渭北春¶
此地何妨便終老匹如元是九江人(香爐峰上多煙湓/水岸邊足草因而)¶
(記/之)¶