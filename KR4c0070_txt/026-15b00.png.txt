年來數出覓風光亦不全閑亦不忙放鞚體安騎穏馬¶
隔袍身暖照晴陽迎春日日添詩思送老時時放酒狂¶
除却髭鬚白一色其餘未伏少年郎¶
　　　别春爐¶
暖閣春初入温爐興稍闌晩風猶冷在夜火且畱看獨¶
宿相依久多情欲别難誰能共天語長遣四時寒¶
　　　夢行簡¶
天氣姸和水色鮮閒吟獨步小橋邊池塘草緑無佳句¶