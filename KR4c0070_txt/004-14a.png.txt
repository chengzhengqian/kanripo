恩誤妾百年身寄言癡小人家女慎勿将身輕許人¶
　　　　官牛　諷執政也¶
官牛官牛駕官車滻水岸邊驅載沙一石沙幾斤重朝¶
載暮載將何用載向五門官道西綠槐隂下鋪沙隄昨¶
來新拜右丞相恐怕泥塗汙馬蹄右丞相馬蹄蹋沙雖¶
淨潔牛領牽車欲流血右丞相但能濟人治國調隂陽¶
官牛領穿亦無妨¶
　　　　紫毫筆　誡失職也¶