被人還喚作朝官六月盜殺宰相武元衡公首上䟽請¶
急捕賊以雪國恥宰相以非諌職言事惡之㑹有惡公¶
者言其母看花堕井死而作賞花及新井詩貶江州刺¶
史中書舎人王涯言其新犯不可復理郡又改司馬宰¶
相韋貫之張𢎞靖也舊譜併及裴度非是度方為中丞¶
亦遇盜不死既愈迺相耳新井之事世莫知其實史氏¶
亦不辨其有無獨髙彦休闕史言之甚詳公母有心疾¶
因悍妬得之及嫠家苦貧公與弟不獲安居常索米丐¶