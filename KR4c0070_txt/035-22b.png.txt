　　　追歡偶作¶
追歡逐樂少閒時補貼平生得事遲何處花開曽後看¶
誰家酒熟不先知石樓月下吹蘆管金谷風前舞栁枝¶
十聴春啼變鶯舌三嫌老醜換蛾睂樂天一過難知分¶
猶自咨嗟兩鬢絲(蘆菅栁枝巳下皆/十年來洛中之事)¶
　　　公垂尚書以白馬見寄光潔穩善以詩謝之¶
翩翩白馬稱金羈領綴銀花尾曵絲毛色鮮明人盡愛¶
性靈馴善主偏知免将妾換慙來處試使奴牽欲上時¶