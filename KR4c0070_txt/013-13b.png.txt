青門走馬趂心期惆悵歸來已校遲應過唐昌玉蕊後¶
猶當崇敬牡丹時蹔遊還憶崔先輩欲醉先邀李拾遺¶
尚殘半月芸香俸不作歸粮作酒貲¶
　　　盭厔縣北樓望山(自此後詩為/畿尉時作)¶
一為趨走吏塵土不開顔孤負平生眼今朝始見山¶
　　　縣西郊秋寄贈馬造¶
紫閣峰西清渭東野煙深處夕陽中風荷老葉蕭條緑¶
水蓼殘花寂寞紅我厭宦遊君失意可憐秋思兩心同¶