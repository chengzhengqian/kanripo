(霓裳曲十/二徧而終)翔鸞舞了却收翅唳鶴曲終長引聲(凡曲将/畢皆聲)¶
(拍促速唯霓裳之/末長引一聲也)當時乍見驚心目凝視諦聼殊未足¶
一落人間八九年耳冷不曽聞此曲湓城但聽山魈語¶
巴峽惟聞杜鵑哭(予自江州司馬/轉忠州刺史)移領錢唐第二年始¶
有心情問絲竹玲瓏箜篌謝好筝陳寵觱栗沈平笙清¶
絃脆管纎纎手教得霓裳一曲成(自玲瓏已下/皆杭之妓名)虚白亭¶
前湖水畔前後祇應三度按便除庶子抛却來聞道如¶
今各星散今年五月至蘇州朝鐘暮角催白頭貪㸔案¶