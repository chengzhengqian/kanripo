　　　閒園獨賞(因夢得所寄蠭鶴之/詠因成此篇以和之)¶
午後郊園靜晴來景物新雨添山氣色風借水精神永¶
日若為度獨遊何所親仙禽狎君子芳樹倚佳人蟻鬭¶
王爭肉蝸移舍逐身蝶雙知伉儷蠭分見君臣蠢蠕形¶
雖小逍遥性即均不知鵬與鷃相去幾微塵¶
　　　種栁三詠¶
白頭種松桂早晩見成林不及栽楊栁明年便有隂春¶
風為催促副取老人心¶