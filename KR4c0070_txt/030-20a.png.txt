因下疏為沼隨髙築作臺龍門分水入金谷取花栽繞¶
岸行初匝憑軒立未迴園西有池位畱與後人開¶
　　　與諸公同出城觀稼¶
老尹醉醺醺來隨年少羣不憂頭似雪但喜稼如雲嵗¶
望千箱積秋憐五榖分何人知帝力堯舜正為君¶
　　　水堂醉臥問杜三十一¶
聞君洛下住多年何處春流最可憐為問魏王堤岸下¶
何如同徳寺門前無妨水色堪閒玩不得泉聲伴醉眠¶