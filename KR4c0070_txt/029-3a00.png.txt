巻寒檐幕斜開暖閣門迎冬兼送老只仰酒盈尊¶
　　　齋月靜居¶
病來心靜一無思老去身閒百不為忽忽眼塵猶愛睡¶
些些口業尚誇詩葷腥每斷齋居月香火常親宴坐時¶
萬慮消停百神泰唯應寂寞殺三尸¶
　　　宿裴相公興化池亭(兼䝉借船/舫遊汎)¶
林亭一出宿風塵忘却平津是要津松閣晴看山色近¶
石渠秋放水聲新孫宏閣鬧無閒客傅說舟忙不借人¶