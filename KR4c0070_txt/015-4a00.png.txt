學蒙莊疎放遺千慮愚蒙守一方樂天無怨歎倚命不¶
劻勷憤懣胸須豁交加臂莫攘珠沉猶是寶金躍未為¶
祥泥尾休揺掉灰心罷激昂漸閒親道友因病事醫王¶
息亂歸禪定存神入坐亡斷癡求慧劒濟苦得慈航不¶
動為吾志無何是我鄉可憐身與世從此兩相忘¶
　(立名按公此詩押二房字又夢遊春押二行字路次/藍溪押二水字遊悟真寺押二槃字學林新編云子)¶
　(美飲中八仙歌三十二句押二船字二眠字二天字/三前字又北征一篇押二日字贈汝陽王押二陵字)¶
　(喜薛璩岑參遷官押二萍字寄賈岳州嚴巴州兩閣/老押二騫字如此類重韻甚多然非剏為葢有所本)¶