况經謝恩旋又左降雖引前事以為責辭然外議喧喧¶
皆以為稹與中使劉士元爭㕔因此獲罪至於爭㕔事理¶
已具前狀奏陳况聞士元蹋破驛門奪將鞍馬仍索弓箭¶
嚇辱朝官承前巳来未有此事今中官有罪未聞處置¶
御史無過却先貶官逺近聞知實損聖徳臣恐從今已後¶
中官出使縱暴益甚朝官受辱必不敢言縱有被凌辱¶
毆打者亦以元稹為戒但吞聲而已陛下從此無由得聞¶
此其不可二也臣又訪聞元稹自去年已来舉奏嚴礪在¶