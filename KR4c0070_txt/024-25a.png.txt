仕後衣食常温飽又從風疾來女嫁男婚了胷中一無¶
事浩氣凝襟抱飄若雲信風樂於魚在藻桑榆坐已暮¶
鐘漏行將曉皤然七十翁亦足稱壽考筋骸本非實一¶
束芭蕉草眷屬偶相依一夕同棲鳥去何有顧戀住亦¶
無憂惱生死尚復然其餘安足道是故臨老心𡨕然合¶
𤣥造¶
　(立名按倪思云樂天平生詩文旣髙立朝忠直而有/用為郡守多遺愛處謫地不少挫屈於牛李與之逰)¶
　(不為所汚亦不致賈禍晩年優游分/司有林泉聲伎之奉是真可慕羡也)¶