　　　和集賢劉學士早朝作¶
吟君昨日早朝詩金御爐前喚仗時煙吐白龍頭宛轉¶
扇開青雉尾參差暫畱春(一作/書)殿多稱屈合入綸闈即¶
可知從此摩霄去非晩鬢間(一作/邊)未有一莖絲¶
　　　送陜州王司馬建赴任(建善/詩者)¶
陜州司馬去何如養靜(一作/癖)資貧兩有餘公事閒忙同¶
少尹料錢多少敵尚書祗攜美酒為行伴唯(一作/獨)作新¶
詩趁下車自有(一作/得)鐵牛無詠者料君投刃必應虚¶