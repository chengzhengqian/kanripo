草追遊騎紅塵拜埽車鞦韆細腰女揺曳逐風斜¶
何處春深好春深博奕家一先争破眼六聚鬭成花鼓¶
應投壺馬兵衝象戲車彈棊局上事最妙是長斜¶
何處春深好春深嫁女家紫排襦上雉黄帖鬢邊花轉¶
燭初移障鳴環欲上車青衣傳氊褥錦繡一條斜¶
何處春深好春深娶婦家兩行籠裏燭一樹扇間花賓¶
拜登華席親迎障幰車催妝詩未了星斗漸傾斜¶
何處春深好春深妓女家睂欺楊柳葉裙妬石榴花蘭¶