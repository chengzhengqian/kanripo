　　　移家入新宅¶
移家入新宅罷郡有餘貲既可避燥濕復免憂寒飢疾¶
平未還假官閒得分司幸有禄俸在而無職役覊清旦¶
盥漱畢開軒巻簾幃家人及雞犬隨我亦熈熈取興不¶
過(一作/或寄)酒放情或作(一作/不過)詩何必苦修道此即是無為¶
外累信已遣中懐時有思有思一何逺黙坐低雙眉十¶
載囚竄客萬里征戍兒春朝鏁籠鳥冬夜支牀龜驛馬¶
走四蹄痛酸無歇期磑牛封兩目昏閉何人知誰能脫¶