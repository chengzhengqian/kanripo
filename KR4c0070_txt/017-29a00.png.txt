　　　題峽中石上¶
巫女廟花紅似粉昭君邨栁翠於睂誠知老去風情少¶
見此爭無一句詩¶
　(立名按雲溪友議樂天除忠州刺史自峽沿流赴郡/時秭歸縣繁知一聞樂天將過巫山先于神女祠粉)¶
　(壁大書曰忠州刺史今才子行到巫山必有詩為報/髙唐神女道速排雲雨候清詞白公覩題悵然邀知)¶
　(一至曰厯山劉郎中禹錫三年理白帝欲作一詩於/此怯而不為罷郡經過悉去千餘詩但留四章而巳)¶
　(此四章者乃古今之絶唱也而人造次不合為之沈/佺期詩巫山髙不極合沓狀竒新闇谷疑風雨幽崖)¶
　(若鬼神月明三峽曙潮滿九江春為問陽臺客應知/入夢人  王無競詩神女向髙唐巫山下夕陽徘徊)¶