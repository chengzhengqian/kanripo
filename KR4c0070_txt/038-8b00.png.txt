有酒有歌有絃有叟在中白鬚飄然識分知足外無求¶
焉如鳥擇木姑務巢安如龜居坎不知海寛靈鶴怪石¶
紫菱白蓮皆吾所好盡在吾前時飲一杯或吟一篇妻¶
孥熙熙雞犬閒閒優哉游哉吾將終老乎其間¶
　(立名按公有奉和牛思黯太湖石兼呈夢得詩其末/云共嗟無此分虚管太湖來自注與夢得俱典姑蘇)¶
　(而不獲此石而此詩序中又云罷蘇州刺史/時得太湖石豈歸洛既久舊物皆不復存邪)¶
　　　齒落辭(并序/)¶
　開成二年予春秋六十六瘠黒衰白老狀具矣而雙¶