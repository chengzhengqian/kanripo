　　　龍門送别皇甫澤州赴任韋山人南遊¶
隼旟歸洛知何日鶴駕還嵩莫過春惆悵香山雲水冷¶
明朝便是獨遊人¶
　　　劉蘇州寄釀酒糯米李浙東寄楊栁枝舞衫偶¶
　　　　因嘗酒試衫輒成長句寄謝之¶
栁枝謾踏試雙袖桑落初香嘗一杯金屑醅濃吳米釀¶
銀泥衫穩越娃裁舞時已覺愁睂展醉後仍教笑口開¶
慙媿故人憐寂寞三千里外寄歡來¶