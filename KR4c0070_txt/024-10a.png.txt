更辛苦逐客彌顦顇日入尚趨程宵分不遑寐安知北¶
窻叟偃卧風颯至簟拂碧龍鱗扇揺白鶴翅豈惟身所¶
得兼示心無事誰言苦熱天元有清涼地¶
勃勃旱塵氣炎炎赤日光飛禽颭將墜行人渴欲狂壯¶
者不耐飢飢火燒其腸肥者不禁熱喘息汗如漿此時¶
方自悟老瘦亦何妨肉輕足健逸髪少頭清涼薄食不¶
飢渴端居省衣裳數匙粱飯冷一領綃衫香持此聊過¶
日焉知畏景長¶