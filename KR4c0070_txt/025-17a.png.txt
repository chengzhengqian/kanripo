拙身多暇心慵事少縁還如病居士惟置一牀眠¶
　　　酬周協律¶
五十錢唐守應為送老官濫䝉辭客愛猶作近臣㸔鑿¶
落愁須飲琵琶悶遣彈白頭雖强醉不似少年歡¶
　　　題石山人¶
騰騰兀兀在人間貴賤賢愚盡往還羶膩筵中唯飲酒¶
歌鐘㑹處獨思山存神不許三尸住混俗無妨兩鬢斑¶
除却餘杭白太守何人更解愛君閒¶