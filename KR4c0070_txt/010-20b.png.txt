中庭曬服玩忽見故鄉履昔贈我者誰東鄰嬋娟子因¶
思贈時語特用結終始永願如履綦雙行復雙止自吾¶
謫江都漂蕩三千里為感長情人提攜同到此今朝一¶
惆悵反覆㸔未已人隻履猶雙何曽得相似可嗟復可¶
惜錦表繡為裏况經梅雨來色黯花草死¶
　　　南湖晚秋¶
八月白露降湖中水芳老旦夕秋風多衰荷半傾倒手¶
攀青楓樹足蹋黄蘆草慘淡老容顔零(一作/冷)落秋懐抱¶