　　　開龍門八節石灘詩二首(并序/)¶
　東都龍門潭之南有八節灘九峭石船筏過此例及¶
　破傷舟人檝師推挽束縛大寒之月躶跣水中飢凍¶
　有聲聞於終夜予嘗有願力及則救之㑹昌四年有¶
　悲智僧道遇適同發心經營開鑿貧者出力仁者施¶
　財於戲從古有礙之險未來無窮之苦忽乎一旦盡¶
　除去之兹吾所用適願快心拔苦施樂者耳豈獨以¶
　功徳福報為意哉因作二詩刻題石上以其地屬寺¶