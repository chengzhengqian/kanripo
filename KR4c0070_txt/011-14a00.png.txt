杲杲冬日出照我屋南隅負暄閉目坐和氣生肌膚初¶
似飲醇醪又如蟄者蘇外融百骸暢中適一念無曠然¶
忘所在心與虚空俱¶
　　　委順¶
山城雖荒蕪竹樹有嘉色郡俸誠不多亦足充衣食外¶
累由心起心寧累自息尚欲忘家鄉誰能算官職宜懷¶
齊逺近委順隨南北歸去誠可憐天涯住亦得¶
　　　宿溪翁(時初除郎/官赴朝)¶