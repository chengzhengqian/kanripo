新樹低如帳小臺平似掌六尺白藤牀一莖青竹杖風¶
飄竹皮落苔印鶴迹上幽境與誰同閒人自來往¶
　　　睡後茶興憶楊同州¶
昨晩飲太過嵬峩(並上/聲)連宵醉今朝餐又飽爛熳移時¶
睡睡足摩挲眼眼前無一事信脚繞池行偶然得幽致¶
婆娑緑陰樹斑駁青苔地此處置繩牀傍邊洗茶器白¶
瓷甌甚潔紅爐炭方熾沬下麴塵香花浮魚眼沸盛來¶
有佳色咽罷餘芳氣不見楊慕巢誰人知此味¶