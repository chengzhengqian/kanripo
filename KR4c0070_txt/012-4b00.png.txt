　　　　二十四先輩昆季¶
劉兄文髙行孤立十五年前名翕習是時相遇在符離¶
我年二十君三十得意忘年心迹親寓居同縣日知聞¶
衡門寂寞朝尋我古寺蕭條暮訪君朝來暮去多攜手¶
窮巷貧居何所有秋燈夜冩聨句詩春雪朝傾煖寒酒¶
陴湖緑愛白鷗飛濉水清憐紅鯉肥偶語閒攀芳樹立¶
相扶醉蹋落花歸張賈弟兄同里巷乘閒數數來相訪¶
雨天連宿草堂中月夜徐行石橋上我年漸長忽自驚¶