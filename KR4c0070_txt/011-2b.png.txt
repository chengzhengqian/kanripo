山束邑居窄峽牽氣候偏林巒少平地霧雨多隂天隱¶
隱煑鹽火漠漠燒畬煙賴此東樓夕風月時翛然憑軒¶
望所思目斷心涓涓背春有去鴈上水無來船我懷巴¶
東守本是關西賢平生巳不淺流落重相憐水梗漂萬¶
里籠禽囚五年新恩同雨露逺郡鄰山川書信雖往復¶
封疆徒接連其如美人面欲見杳無縁¶
　　　郡中¶
鄉路音信斷山城日月遲欲知州近逺階前摘荔枝¶