　　　早發赴洞庭舟中作¶
閶門曙色欲蒼蒼星月髙低宿水光棹舉影揺燈燭動¶
舟移聲拽管絃長漸看海樹紅生日遥見包山白帶霜¶
出郭巳行十五里唯消一曲慢霓裳¶
　　　宿湖中¶
水天向晩碧沈沈樹影霞光重疊深浸月冷波千頃練¶
苞霜新橘萬株金幸無案牘何妨醉縦有笙歌不廢吟¶
十隻畫船何處宿洞庭山脚太湖心¶