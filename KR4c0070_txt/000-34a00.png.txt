天下僕雖不肖常師此語大丈夫所守者道所待者時¶
時之来也為雲龍為風鵬勃然突然陳力以出時之不¶
来也為霧豹為㝠鴻寂兮寥兮奉身而退進退出處何¶
往而不自得哉故僕志在兼濟行在獨善奉而始終之¶
則為道言而發眀之則為詩謂之諷諭詩兼濟之志也¶
謂之閑適詩獨善之義也故覽僕詩者知僕之道焉其¶
餘雜律詩㦯誘於一時一物發於一笑一吟率然成章¶
非平生所尚者但以親朋合散之際取其釋恨佐歡今¶