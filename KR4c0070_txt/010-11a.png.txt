與𤣥鬢强健幾時好况為憂病侵不得依年老¶
種黍三十畝雨來苗漸大種薤二十畦秋來欲堪刈望¶
黍作冬酒留薤為春菜荒村百物無待此養衰瘵葺廬¶
備隂雨補褐防寒歳病身知幾時且作明年計¶
　　　沐浴¶
經年不沐浴塵垢滿肌膚今朝一澡濯衰痩頗有餘老¶
色頭鬢白病形支體虚衣寛有賸帶髪少不勝梳自問¶
今年幾春秋四十初四十已如此七十復何如¶