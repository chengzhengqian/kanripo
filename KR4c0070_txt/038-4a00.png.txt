　前偶為三謡各導其意亦猶座右陋室銘之類爾¶
　　　　蟠木謡¶
蟠木蟠木有似我身不中乎器無用於人下擁腫而上¶
轔菌桷不桷兮輪不輪天子建明堂兮既非梁棟諸侯¶
斵大輅兮材又不中唯我病夫或有所用用爾為几承¶
吾臂支吾頤而已矣不傷爾性不枉爾理爾怏怏為几¶
之外無所用爾爾既不材吾亦不材胡為乎人間徘徊¶
蟠木蟠木吾與汝歸草堂去來¶