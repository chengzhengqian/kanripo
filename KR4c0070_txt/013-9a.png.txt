　　　酬哥舒大見贈(去年與哥舒等八人同/登科第今敘㑹散之意)¶
去嵗歡遊何處去(一作/好)曲江西岸杏園東花下忘歸因¶
美景尊前勸酒是春風各從微宦風塵裏共度流年離¶
别中今日相逢愁又喜八人分散兩人同¶
　　　和談校書秋夜感懐呈朝中親友¶
遥夜凉風楚客悲清砧繁漏月髙時秋霜似鬢年空長¶
春草如袍位尚卑詞賦擅名來已久煙霄得路去何遲¶
漢廷卿相皆知己不薦揚雄欲薦誰¶