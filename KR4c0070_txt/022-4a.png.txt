　　　　和我年三首¶
我年五十七榮名得幾許甲乙三道科蘇杭兩州主才¶
能本淺薄心力虚勞苦何能隨衆人終老於塵土¶
我年五十七歸去誠巳遲厯官十五政數若珠纍纍野¶
萍始賓薦場苖初縶維因讀管蕭書竊慕大有為及遭¶
榮遇來乃覺才力羸黄紙詔頻草朱輪車載脂妻孥及¶
僕使皆免寒與飢省躬私自媿知我者微之永懐山陰¶
守未遂嵩陽期如何坐留滯頭白江之湄¶