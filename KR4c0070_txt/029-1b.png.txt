　　　贈悼懷太子輓歌辭二首(奉詔/撰進)¶
竹馬書薨嵗銅龍表𦵏時永言窀穸事全用少陽儀壽¶
夭由天命哀榮出聖慈恭聞褒贈詔軫念在與夷¶
剪葉藩封早承華冊命尊笙歌辭洛苑風雪蔽梁園鹵¶
簿凌霜宿銘旌向月翻宫寮不逮事哭送出都門¶
　　　雨中招張司業宿¶
過夏衣香潤迎秋簟色鮮斜支花石枕臥詠蘂珠篇泥¶
濘非遊日隂沈好睡天能來同宿否聴雨對牀眠¶