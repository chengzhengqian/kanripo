　　　病中看經贈諸道侣¶
右眼昏花左足風金箆石水用無功(金箆刮眼病見湼/槃經磁石水治風)¶
(見外/臺方)不如迴念三乗樂便得浮生百病空無子同居草¶
菴下(見法/華經)有妻偕老道場中何煩更請僧為侣月上新¶
歸伴病翁(時適談氏女子自太原初/歸維摩詰有女名月上也)¶
　　　遊豐樂招提佛光三寺¶
竹鞋葵扇白綃巾林野為家雲是身山寺每遊多寄宿¶
都城暫出即經旬漢容黄綺為逋客堯放巢由作外臣¶