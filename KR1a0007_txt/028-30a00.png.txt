於童僕之正也過斯以徃則見害矣童僕之正義足而¶
已象曰得童僕貞終无尤也音義(資夲或作/資斧非)疏(正義曰/旅即次)¶
(懐其資得童僕貞者得位居中體柔承上以此而為寄/旅必為主君所安故得次舎懐来資貨又得童&KR1499;之正)¶
(不同初六賤役故曰旅即次懐其資得童僕貞象曰終/无尤者旅不可以處盛盛則為物所害今惟正於童僕)¶
(則終保/无咎也)¶
九三旅焚其次喪其童僕貞厲注居下體之上與二相¶
得以寄旅之身而為施下之道與萌侵權主之所疑也¶
故次焚僕喪而身危也象曰旅焚其次亦以傷矣以旅¶