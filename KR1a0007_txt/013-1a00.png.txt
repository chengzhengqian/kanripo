　周易注疏卷一考證¶
乾音義乾竭然反依字作乾下乙乾从旦㫃○(臣良裘/)¶
　按乾下乙乾字應作倝義始可通唐元度九經字様¶
　云乾上从倝音幹下从乙音軋說文倝謂日出光倝¶
　倝也从旦从㫃¶
初九疏九遇揲則得老陽六遇揲則得老隂○(臣清植/)¶
　按毎四策爲一過揲老陽策三十六九其四之數也¶
　故爲九過揲老隂䇿二十四六其四之數也故爲六¶