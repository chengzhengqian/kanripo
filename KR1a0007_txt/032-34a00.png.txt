(謂四度經營蓍策乃成易之一變也十有八變而成卦/者每一爻有三變謂初一揲不五則九是一變也第二)¶
(揲不四則八是二變也第三揲亦不四則八是三變也/若三者俱多為老隂謂初得九第二第三俱得八也若)¶
(三者俱少為老陽謂初得五第二第三俱得四也若兩/少一多為少隂謂初與二三之間或有四或有五而有)¶
(八也或有二箇四而有一箇九此為兩少一多也其兩/多一少為少陽者謂三揲之間或有一箇九有一箇八)¶
(而有一箇四或有二箇八而有一箇五此為兩多一少/也如此三變既畢乃定一爻六爻則十有八變乃始成)¶
(卦也八卦而小成者象天地雷風日月山澤於大象略/盡是易道小成引而伸之者謂引長八卦而伸盡之謂)¶
(引之為六十四卦也觸類而長之者謂觸逢事類而増/長之若觸剛之事類以此増長於剛若觸柔之事類以)¶
(次増長於柔天下之能事畢矣者天下萬事皆如此例/各以類増長則天下所能之事法象皆盡故曰天下之)¶