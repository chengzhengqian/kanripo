是故易者象也象也者像也彖者材也注材才德也彖¶
言成卦之材以統卦義也爻也者效天下之動者也是¶
故吉凶生而悔吝著也陽卦多陰陰卦多陽其故何也¶
陽卦竒陰卦耦注夫少者多之所宗一者衆之所歸陽¶
卦二陰故竒爲之君陰卦二陽故耦爲之主其德行何¶
也注辨陰陽二卦之德行也陽一君而二民君子之道¶
也陰二君而一民小人之道也注陽君道也陰臣道也¶
君以无爲統衆无爲則一也臣以有事代終有事則二¶