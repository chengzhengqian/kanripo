疏(正義曰雷在天上大壯者震雷爲威動乾天主剛健/雷在天上是剛以動所以為大壯君子以非禮弗履)¶
(者盛極之時好生驕溢故/於大壯誡以非禮勿履也)¶
初九壯于趾征凶有孚注夫得大壯者必能自終成也¶
未有陵犯於物而得終其壯者在下而壯故曰壯于趾¶
也居下而用剛壯以斯而進窮凶可必也故曰征凶有¶
孚象曰壯于趾其孚窮也注言其信窮疏(正義曰壯于/趾征凶有孚)¶
(者趾足也初在體下有如趾足之象故曰壯于趾也施/之於人即是在下而用壯也在下用壯陵犯於物以斯)¶
(而行凶其信矣故曰征凶有孚象曰其/孚窮者釋壯于趾者其人信有窮凶也)¶