(其官之髙下考其謙之多少/皆因其多少而施與之也)¶
初六謙謙君子用渉大川吉注處謙之下謙之謙者也¶
能體謙謙其唯君子用渉大難物无害也象曰謙謙君¶
子卑以自牧也注牧養也音義(難乃旦反牧牧養之/牧徐音目一音茂)疏¶
(正義曰謙謙君子者能體謙謙唯君子者能之以此渉/難其吉宜也用渉大川假象言也象曰卑以自牧者牧)¶
(養也解謙謙君子之義/恒以謙卑自養其徳也)¶
六二鳴謙貞吉注鳴者聲名聞之謂也得位居中謙而¶
正焉象曰鳴謙貞吉中心得也疏(正義曰鳴謙者謂聲/名也二處正得中行)¶