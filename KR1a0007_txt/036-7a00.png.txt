(坤說萬物而可言者則在乎兌隂陽相戰則在乎乾受/納萬物勤勞則在乎坎能成萬物而可定則在乎艮也)¶
萬物出乎震震東方也齊乎巽巽東南也齊也者言萬¶
物之絜齊也離也者明也萬物皆相見南方之卦也聖¶
人南面而聽天下嚮明而治蓋取諸此也坤也者地也¶
萬物皆致養焉故曰致役乎坤兌正秋也萬物之所説¶
也故曰說言乎兑戰乎乾乾西北之卦也言陰陽相薄¶
也坎者水也正北方之卦也勞卦也萬物之所歸也故¶
曰勞乎坎艮東北之卦也萬物之所成終而所成始也¶