(時行也小利貞浸而長者釋小利貞之義浸者漸進之/名若陰德㬥進即消正道良由二陰漸長而正道亦未)¶
(即全滅故云小利貞也遯之時義大矣哉者歎美遯德/相時度宜避世而遯自非大人照幾不能如此其義甚)¶
(大故云/大矣哉)¶
象曰天下有山遯注天下有山陰長之象君子以逺小¶
人不惡而嚴音義(逺袁萬反/注並同)疏(正義曰天下有山遯者/山者陰𩔖進在天下即)¶
(是山𫝑欲上逼於天天性髙逺不受於逼是遯避之象/故曰天下有山遯君子以逺小人不惡而嚴者君子當)¶
(此遯避之時小人進長理須逺避力不能討故不可爲/惡復不可與之褻瀆故曰不惡而嚴注正義曰陰長之)¶
(象者積陽爲天積陰爲地山者地/之高峻今上逼於天是陰長之象)¶