初九虞吉有它不燕注虞猶專也為信之始而應在四¶
得乎專吉者也志未能變繫心於一故有它不燕也象¶
曰初九虞吉志未變也音義(它音他/燕音鸞)疏(正義曰虞猶專/也燕安也初為)¶
(信始應在于四得其專一之吉故曰虞吉既係心於一/故更有它求不能與之共相燕安也故曰有它不燕也)¶
(象曰志未變者所以得專一之/吉以志未改變不更親於它也)¶
九二鳴鶴在隂其子和之我有好爵吾與爾靡之注處¶
内而居重隂之下而履不失中不徇於外任其真者也¶
立誠篤志雖在闇昧物亦應焉故曰嗚鶴在隂其子和¶