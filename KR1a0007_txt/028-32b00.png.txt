(其巢也客得上位所以先笑凶害必至故後號咷衆所/同嫉喪其稼穡之資理在不難故曰喪牛于易物莫之)¶
(與則傷之者至矣故曰凶也象曰終莫之開也者衆所/同嫉危而不扶至于喪牛于易終无以一言告之使聞)¶
(而悟/也)¶
䷸(巽下/巽上)¶
巽小亨注全以巽為徳是以小亨也上下皆巽不違其¶
令命乃行也故申命行事之時上下不可以不巽也利¶
有攸徃注巽悌以行物无距也利見大人注大人用之¶
道愈隆也音義(巽孫問反入也廣雅云/順也八純卦象風象木)疏(正義曰巽者/卑順之名説)¶