(則无尤過故象云中无尤也以其居中能自止/息故无尤也此輿説輹亦假象以明人事也)¶
九三良馬逐利艱貞曰閑輿衛利有攸徃注凡物極則¶
反故畜極則通初二之進值於畜盛故不可以升至於¶
九三升於上九而上九處天衢之亨塗徑大通進无違¶
距可以馳騁故曰良馬逐也履當其位進得其時在乎¶
通路不憂險阨故利艱貞也閑閡也衛護也進得其時¶
雖渉艱難而无患也輿雖遇閑而故衛也與上合志故¶
利有攸往也象曰利有攸往上合志也音義(逐如字鄭/本作逐逐)¶