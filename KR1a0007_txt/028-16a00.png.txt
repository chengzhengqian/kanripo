曰其羽可用為儀吉象曰其羽可用為儀吉不可亂也¶
音義(累劣偽反/峩五何反)疏(正義曰鴻漸于陸者上九與三皆處/卦上故並稱陸上九最居上極是進)¶
(處高潔故曰鴻漸于陸也其羽可用為儀吉者然居无/位之地是不累於位者也處高而能不以位自累則其)¶
(羽可用為物之儀表可貴可法也故曰其羽可用為儀/吉也必言羽者既以鴻明漸故用羽表儀也象曰不可)¶
(亂也者進處高潔不累於/位无物可以亂其志也)¶
䷵(兌下/震上)¶
歸妹征凶无攸利注妹者少女之稱也兌為少隂震為¶
長陽少隂而承長陽説以動嫁妹之象也音義(婦人謂/嫁曰歸)¶