鶴鳴則子和脩誠則物應我有好爵與物散之物亦以¶
善應也明擬議之道繼以斯義者誠以吉凶失得存乎¶
所動同乎道者道亦得之同乎失者失亦違之莫不以¶
同相順以類相應動之斯來綏之斯至鶴鳴於隂氣同¶
則和出言户庭千里或應出言猶然況其大者乎千里¶
或應况其邇者乎故夫憂悔吝者存乎纖介定失得者¶
愼於樞機是以君子擬議以動愼其微也子曰君子居¶
其室出其言善則千里之外應之況其邇者乎居其室¶