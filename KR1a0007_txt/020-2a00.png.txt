(消息盈虚道消之時行消道也道息之時行息道也在/盈之時行盈道也在虚之時行虚道也若值消虚之時)¶
(存身避害危行言遜也若值盈息之時極言正諌建事/立功也天行謂逐時消息盈虚乃天道之所行也春夏)¶
(始生之時天氣盛大秋冬嚴毅之時天氣消滅故云天/行也注正義曰非君子之所尚者不逐時消息盈虚於)¶
(无道之時剛亢激拂觸忤以隕身身/既傾隕功又不就非君子之所尚也)¶
象曰山附于地剝上以厚下安宅注厚下者牀不見剝¶
也安宅者物不失處也厚下安宅治剝之道也音義(處/昌)¶
(呂反又/昌預反)疏(正義曰山附於地剝者山本髙峻今附於地/即是剝落之象故云山附於地剝也上以厚)¶
(下安宅者剝之為義從下而起故在上之/人當須豐厚於下安物之居以防於剝也)¶