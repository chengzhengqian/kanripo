九二需于沙小有言終吉注轉近於難故曰需于沙也¶
不至致宼故曰小有言也近不逼難逺不後時履健居¶
中以待其㑹雖小有言以吉終也象曰需于沙衍在中¶
也雖小有言以吉終也音義(沙如字鄭作沚近附近之/近後胡豆反衍以善反徐)¶
(怡戰/反)疏(正義曰沙是水傍之地去水漸近待時于沙故/難稍近雖未致宼而小有言以相責譲近不逼)¶
(難逺不後時但履健居中以待要會雖小有責譲之言/而終得其吉也象曰需於沙衍在中者衍謂寛衍去難)¶
(雖近猶未逼于難而寛衍在其/中也故雖小有言以吉終也)¶
九三需于泥致宼至注以剛逼難欲進其道所以招宼¶