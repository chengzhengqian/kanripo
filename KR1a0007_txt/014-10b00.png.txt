(君子法地正直而生萬物皆得所宜各以方正然即前/云直其正也方其義也下云義以方外即此應云正以)¶
(直内改云敬以直内者欲見正則能敬故變正爲敬也/敬義立而德不孤者身有敬義以接於人則人亦敬義)¶
(以應之是徳不孤也直則不邪正則謙恭義則與物无/競方則凝重不躁既不習无不利則所行不須疑慮故)¶
(曰不疑/其所行)陰雖有美含之以從王事弗敢成也地道也妻¶
道也臣道也地道无成而代有終也疏(正義曰此一節/明六三爻辭言)¶
(隂雖有美含之以從王事者釋含章可貞之義也言六/三之隂雖有美道包含之德茍或從王事不敢爲主先)¶
(成之也地道也妻道也臣道也者欲明坤道處卑待唱/乃和故歴言此三事皆卑應於尊下順於上也地道无)¶
(成而代有終者其地道卑柔无敢先唱/成物必待陽始先唱而後代陽有終也)天地變化草木¶