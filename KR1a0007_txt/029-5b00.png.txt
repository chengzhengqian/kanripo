巽彖重巽以申命注命乃行也○郭京曰命乃行也一¶
　句彖文誤入注觀文尋義了不闗注(臣照/)按郭京舉¶
　正謂得王弼韓伯手寫本由此條觀之其說亦係後¶
　人偽託舉正類此者多並不採錄舉此條以見例¶
九五先庚三日後庚三日吉注申命令謂之庚○仲氏¶
　易曰王輔嗣于先甲後甲引漢制甲令為解令有甲¶
　乙不得謂甲即令也巽為命令于申命義自合然曰¶
　申命令謂之庚則杜撰無據不可為訓矣(臣良裘/)按¶