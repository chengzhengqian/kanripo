(妙理故云窮變化以盡神云因神以明道者謂盡神之/理惟在虗无因此虗无之神以明道之所在道亦虗无)¶
(故云因神以明道也隂陽雖殊无一以待之者言隂之/與陽雖有兩氣恒用虗无之一以擬待之言在陽之時)¶
(亦以為虗无无此陽也在隂之時亦以為虚无无此隂/也云在隂為无隂隂以之生者謂道雖在於隂而无於)¶
(隂言道所在皆无隂也雖无於隂隂終由道而生故言/隂以之生也在陽為无陽陽以之成者謂道雖在陽陽)¶
(中必无道也雖无於陽陽必由道而成故言陽以之成/也道雖无于隂陽然亦不離於隂陽隂陽雖由道成即)¶
(隂陽亦非道故曰一隂一陽也云君子體道以為用者/謂聖人為君子體履於至道法道而施政則老子云為)¶
(而不宰功成不居是也云仁知則滯於所見者言仁知/雖賢猶有偏見仁者觀道謂道為仁知者觀道謂道為)¶
(知不能徧曉是滯於所見也是道既以无為用若以仁/以知則滯所見也至於百姓但日用通生之道又不知)¶