益莫大焉疏(正義曰風雷益君子以見善則遷有過則/改者子夏傳云雷以動之風以散之萬物)¶
(皆益孟僖亦與此同其意言必須雷動於前風散於後/然後萬物皆益如二月啟蟄之後風以長物八月收聲)¶
(之後風以殘物風之爲益其在雷後故曰風雷益也遷/謂遷徙慕尚改謂改更懲止遷善改過益莫大焉故君)¶
(子求益以見善則遷有過則改也六子之中竝有/益物獨取風雷者何晏云取其最長可乆之義也)¶
初九利用爲大作元吉无咎注處益之初居動之始體¶
夫剛德以莅其事而之乎巽以斯大作必𫉬大功夫居¶
下非厚事之地在卑非任重之處大作非小功所濟故¶
元吉乃得无咎也象曰元吉无咎下不厚事也注時可¶