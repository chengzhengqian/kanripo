(也/)¶
六二屯如邅如乘馬班如匪宼婚媾女子貞不字十年¶
乃字注志在乎五不從於初屯難之時正道未行與初¶
相近而不相得困於侵害故屯邅也時方屯難正道未¶
通渉逺而行難可以進故曰乘馬班如也宼謂初也无¶
初之難則與五婚矣故曰匪宼婚媾也志在於五不從¶
於初故曰女子貞不字也屯難之世勢不過十年者也¶
十年則反常反常則本志斯𫉬矣故曰十年乃字象曰¶