(外是其末内是其本言天地无心也二者雖雷動風行/千化萬變若其雷風止息運化停住之後亦寂然至无)¶
(也若其以有為心則異𩔖未𫉬具存者凡以无為心則/物我齊致親踈一等則不害異𩔖彼此𫉬寧若其以有)¶
(為心則我之自我不能普及於物物之自物/不能普賴於我物則被害故未𫉬具存也)¶
象曰雷在地中復先王以至日閉關商旅不行后不省¶
方注方事也冬至陰之復也夏至陽之復也故為復則¶
至於寂然大静先王則天地而行者也動復則静行復¶
則止事復則无事也音義(商旅鄭云資貨而/行曰商旅客也)疏(正義曰/雷在地)¶
(中復者雷是動物復卦以動息為主故曰雷在地中先/王以至日閉關者先王象此復卦以二至之日閉塞其)¶