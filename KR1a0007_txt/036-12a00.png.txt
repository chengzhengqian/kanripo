(一節廣明震象爲𤣥黄取其相雜而成蒼色也爲旉取/其春時氣至草木皆吐旉布而生也爲大塗取其萬物)¶
(之所生也爲長子如上文釋震爲長子也爲決躁取其/剛動也爲蒼筤竹竹初生之時色蒼筤取其春生之美)¶
(也爲萑葦萑葦竹之類也其於馬也爲善鳴取其象雷/聲之逺聞也爲馵足馬後足白爲馵取其動而見也爲)¶
(作足取其動而行健也爲的顙白額爲的顙亦取動而/見也其於稼也爲反生取其始生戴甲而出也其究爲)¶
(健究極也極於震動則爲健也爲蕃鮮/鮮明也取其春時草木蕃育而鮮明)巽爲木爲風爲¶
長女爲繩直爲工爲白爲長爲髙爲進退爲不果爲臭¶
其於人也爲寡髪爲廣顙爲多白眼爲近利市三倍其¶
究爲躁卦音義(臭昌又反王肅作爲香臭寡如字本又/作宣黒白雜爲宣髪廣如字鄭作黄近)¶