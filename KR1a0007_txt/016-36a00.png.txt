也居中處尊戰必克勝故後笑也不能使物自歸而用¶
其强直故必須大師克之然後相遇也象曰同人之先¶
以中直也大師相遇言相克也音義(號戸羔反咷道刀/反號咷啼呼也)¶
疏(正義曰同人先號咷者五與二應用其剛直衆所未/從故九五共二欲相和同九三九四與之競二也五)¶
(未得二故志未和同於二故先號咷也而後笑者處得/尊位戰必克勝故後笑也大師克相遇者不能使物自)¶
(歸已用其剛直必以大師與三四戰克乃得與二相遇/此爻假物象以明人事象曰同人之先以中直者解先)¶
(號咷之意以其用中正剛直之道物所未從故先號咷/也但象略號咷之字故直云同人之先以中直也大師)¶
(相遇言相克者釋相遇之義所以必用大師乃䏻相遇/者以其用大師與三四相伐而得克勝乃與二相遇故)¶