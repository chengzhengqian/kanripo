(下同樂音/洛注同)臨觀之義或與或求注以我臨物故曰與物¶
來觀我故曰求音義(觀古/亂反)屯見而不失其居注屯利建¶
侯君子經綸之時雖見而磐桓利貞不失其居也音義¶
(見賢遍反注及下皆同鄭如字/綸本又作論音倫又力門反)蒙雜而著注雜者未知¶
所定也求發其蒙則終得所定著定也震起也艮止也¶
損益盛衰之始也注極損則益極益則損大畜時也注¶
因時而畜故能大也无妄災也注无妄之世妄則災也¶
萃聚而升不來也注來還也方在上升故不還也音義¶