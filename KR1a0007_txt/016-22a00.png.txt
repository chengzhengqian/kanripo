(愬山革反子夏𫝊曰恐懼貌何休注公羊𫝊曰驚愕也/馬本作虩音許逆反云恐懼也說文同廣雅曰懼也近)¶
(附近/之近)疏(正義曰履虎尾愬愬者逼近五之尊位是履虎/尾近其危也以陽承陽處嫌隙之地故愬愬危)¶
(懼也終吉者以陽居隂意能謙退故終得其吉也象曰/志行者釋愬愬終吉初雖愬愬終得其吉以謙志得行)¶
(故終/吉也)¶
九五夬履貞厲注得位處尊以剛決正故曰夬履貞厲¶
也履道惡盈而五處尊是以危象曰夬履貞厲位正當¶
也音義(夬古/快反)疏(正義曰夬履者夬者決也得位處尊以/剛決正履道行正故夬履也貞厲者厲)¶
(危也履道惡盈而五以陽居尊故危厲也象曰位正當/者釋夬履貞厲之義所以夬履貞厲者以其位正當處)¶