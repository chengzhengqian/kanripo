六四困蒙吝注獨逺於陽處兩陰之中闇莫之發故曰¶
困蒙也困於蒙昧不能比賢以發其志亦以鄙矣故曰¶
吝也象曰困蒙之吝獨遠實也注陽稱實也音義(逺于/萬反)¶
(下文同比/毘志反)疏(正義曰此釋六四爻辭也六四在兩陰之/中去九二既逺无人發去其童蒙故曰困)¶
(于蒙昧而有鄙吝象曰獨逺實者實謂九二之陽也九/二以陽故稱實也六三近九二六五近上九又應九二)¶
(唯此六四既不近二又不近上故云獨逺實也注/正義曰陽主生息故稱實陰主消損故不得言實)¶
六五童蒙吉注以夫陰質居於尊位不自任察而委於¶
二付物以能不勞聰明功斯克矣故曰童蒙吉象曰童¶