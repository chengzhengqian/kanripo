之盛為未濟之主故必正然後乃吉吉乃得无悔也夫¶
以柔順文明之質居於尊位付與於能而不自役使武¶
以文御剛以柔斯誠君子之光也付物以能而不疑也¶
物則竭力功斯克矣故曰有孚吉象曰君子之光其暉¶
吉也音義(暉許歸反/又作輝)疏(正義曰貞吉无悔者六五以柔/居尊處文明之盛為未濟之主)¶
(故必正然後乃吉吉乃得无悔故曰貞吉无悔也君子/之光者以柔順文明之質居於尊位有應於二是能付)¶
(物以能而不自役有君子之光華矣故曰君子之光也/有孚吉者付物以能而无疑焉則物竭其誠功斯克矣)¶
(故曰有孚吉也象曰其暉吉者言君/子之德光暉著見然後乃得吉也)¶