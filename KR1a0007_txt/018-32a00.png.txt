其分故滅鼻也刑得所疾故雖滅鼻而无咎也膚者柔¶
脃之物也象曰噬膚滅鼻乘剛也音義(膚方于反馬云/柔脃肥美曰膚)¶
(盡津忍反分扶/問反脃七歳反)疏(正義曰噬膚滅鼻者六二處中得位/是用刑者所刑中當故曰噬膚膚是)¶
(柔脃之物以喻服罪受刑之人也乗剛而刑未盡順道/噬過其分故至滅鼻言用刑太深也无咎者用刑得其)¶
(所疾謂刑中其理故无咎也象曰乘剛者/釋噬膚滅鼻之義以其乗剛故用刑深也)¶
六三噬腊肉遇毒小吝无咎注處下體之極而履非其¶
位以斯食物其物必堅豈唯堅乎將遇其毒噬以喻刑¶
人腊以喻不服毒以喻怨生然承於四而不乘剛雖失¶