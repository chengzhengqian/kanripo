位不當尊故吉在永貞也帝者生物之主興益之宗出¶
震而齊巽者也六二居益之中體柔當位而應於巽享¶
帝之美在此時也象曰或益之自外來也音義(享香兩/反注同)¶
(王廙許/庚反)疏(正義曰或益之十朋之龜弗克違永貞吉王/用享于帝吉者六二體柔居中當位應巽是)¶
(居益而能用謙沖者也居益用謙則物自外來朋龜獻/䇿弗能違也同於損卦六五之位故曰或益之十朋之)¶
(龜弗克違也然位不當尊故永貞乃吉故曰永貞吉帝/天也王用此時以享祭於帝明靈降福故曰王用享於)¶
(帝吉也象曰自外來者明益/之者從外自來不召而至也)¶
六三益之用凶事无咎有孚中行告公用圭注以陰居¶