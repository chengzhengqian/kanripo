(天尊地卑各得其所則乾坤之義得定矣若天之不尊/降在滯溺地之不卑進在剛盛則乾坤之體何由定矣)¶
(案乾坤是天地之用非天地之體今云乾坤之體者是/所用之體乾以健為體坤以順為體故云乾坤之體云)¶
(天尊地卑之義既列觧經卑高以陳也云則涉乎萬物/貴賤之位明矣觧經貴賤位矣上經既云天尊地卑此)¶
(經又云貴賤者則貴賤非唯天地是兼萬物之貴賤云/方有類者方謂法術情性趣舍故春秋云教子以義方)¶
(注云方道也是方謂性行法術也言方雖以類而聚亦/有非類而聚者若隂之所求者陽陽之所求者隂是非)¶
(類聚也若以人比禽獸即是非類雖男女不同俱是人/例亦是以類聚也故云順所同則吉乖所趣則凶云天)¶
(地之道不為而善始者釋經之乾以易知不勞而善成/者釋經之坤以簡能也案經乾易坤簡各自别言而注)¶
(合云天地者若以坤對乾乾為易也坤為簡也經之所/云者是也若據乾坤相合皆无為自然養物之始也是)¶