(卦云巽入也盖以巽是象風之卦風行无所不入故以/入為訓若施之於人事能自卑巽者亦无所不容然巽)¶
(之為義以卑順為體以容入為用故受巽名矣上下皆/巽不為違逆君唱臣和敎令乃行故於重巽之卦以明)¶
(申命之理雖上下皆巽命令可行然全用卑巽則所通/非大故曰小亨利有攸徃者巽悌以行物无違距故曰)¶
(利有攸徃利見大人者但能用巽者皆无徃不利然大/人用巽其道愈隆故曰利見大人明上下皆須用巽也)¶
彖曰重巽以申命注命乃行也未有不巽而命行也剛¶
巽乎中正而志行注以剛而能用巽處于中正物所與¶
也柔皆順乎剛注明无違逆故得小亨是以小亨利有¶
攸徃利見大人音義(重直/龍反)疏(正義曰重巽以申命者此/卦以卑巽為名以申命為)¶