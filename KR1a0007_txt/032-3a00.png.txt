則易知簡則易從易知則有親易從則有功注順萬物¶
之情故曰有親通天下之志故曰有功有親則可久有¶
功則可大注有易簡之德則能成可久可大之功可久¶
則賢人之德可大則賢人之業注天地易簡萬物各載¶
其形聖人不為羣方各遂其業德業既成則入於形器¶
故以賢人目其德業易簡而天下之理得矣注天下之¶
理莫不由於易簡而各得順其分位也天下之理得而¶
成位乎其中矣注成位況立象也極易簡則能通天下¶