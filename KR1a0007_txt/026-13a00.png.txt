九二孚乃利用禴无咎注與五為應往必見任體夫剛¶
德進不求寵閑邪存誠志在大業故乃利用納約于神¶
眀矣象曰九二之孚有喜也音義(邪似/嗟反)疏(正義曰孚乃/利用禴无咎)¶
(者九二與五為應往升於五必見信任故曰孚二體剛/德而履乎中進不求寵志在大業用心如此乃可薦其)¶
(省約於神眀而无咎也故曰孚乃利用禴无咎象曰有/喜也者上升則為君所任薦約則為神所享斯之為喜)¶
(不亦/宜乎)¶
九三升虛邑注履得其位以陽升隂以斯而舉莫之違¶
距故若升虛邑也象曰升虛邑无所疑也注往必得邑¶