䷽(艮下/震上)¶
小過亨利貞可小事不可大事飛鳥遺之音不宜上宜¶
下大吉注飛鳥遺其音聲哀以求處上愈无所適下則¶
得安愈上則愈窮莫若飛鳥也音義(過古卧反義與大/過同王肅云音戈)¶
(兌宫逰魂卦遺如字上時掌反注同下不/宜上之上同上六注亦同鄭如字謂君也)疏(正義曰小/過亨者小)¶
(過卦名也王於大過卦下注云音相過之過恐人作罪/過之義故以音之然則小過之義亦與彼同也過之小)¶
(事謂之小過即行過乎恭䘮過乎哀之例是也褚氏云/謂小人之行小有過差君子為過厚之行以矯之也如)¶
(晏子狐裘之比也此因小人有過差故君子為過厚之/行非即以過差釋卦名彖曰小過小者過而亨言因過)¶