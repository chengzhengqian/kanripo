　(必有比等是人事門也如因小畜生履因履故通等/是相因門也如遯極反壯動竞歸止等是相反門也)¶
　(如大有須謙蒙稚待養等是相須門也如賁盡致剝/進極致傷等是相病門也韓康伯云序卦之所明非)¶
　(易之縕也葢因卦之次託象以明義不取深縕之義/故云非易之縕故以取其人理也今驗六十四卦二)¶
　(二相耦非覆卽變覆者表裏視之遂成兩卦屯蒙需/訟師比之類是也變者反覆唯成一卦則變以對之)¶
　(乾坤坎離大過頤中孚小過之類是也且聖人本定/先後若元用孔子序卦之意則不應非覆卽變然則)¶
　(康伯所云因卦之次託象以明/義葢不虚矣故不用周氏之義)¶
有天地然後萬物生焉盈天地之閒者唯萬物故受之¶
以屯屯者盈也屯者物之始生也注屯剛柔始交故爲¶