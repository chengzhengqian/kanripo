六三衆允悔亡注處非其位悔也志在上行與衆同信¶
順而麗明故得悔亡也象曰衆允之志上行也疏(正義/曰六)¶
(三處非其位有悔也志在上行與衆同信順而麗明故/得其悔亡象曰衆允之志上行者居晉之時衆皆欲進)¶
(巳應於上志在上行/故能與衆同信也)¶
九四晉如鼫鼠貞厲注履非其位上承於五下據三陰¶
履非其位又負且乗无業可安志无所據以斯為進正¶
之危也進如鼫鼠无所守也象曰鼫鼠貞厲位不當也¶
音義(鼫音石子夏傳作碩鼫鼠五/技鼠也本草螻蛄一名鼫鼠)疏(正義曰晉如鼫鼠/者鼫鼠有五能而)¶