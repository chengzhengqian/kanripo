(關也商旅不行於道路也后不省方者方事也后不省/視其方事也以地掩閉於雷故關門掩閉商旅不行君)¶
(后掩閉於事皆取動息之義注正義曰方事者恐方是/四方境域故以方為事也言至日不但不可出行亦不)¶
(可省視事也冬至陰之復夏至陽之復者復謂反本静/為動本冬至一陽生是陽動用而陰復於静也夏至一)¶
(陰生是陰動用而陽復於静也動復則静行復則止事/復則无事者動而反復則歸静行而反復則歸止事而)¶
(反復則歸/于无事也)¶
初九不遠復无祗悔元吉注最處復初始復者也復之¶
不速遂至迷凶不遠而復幾悔而反以此修身患難遠¶
矣錯之於事其殆庶幾乎故元吉也象曰不遠之復以¶