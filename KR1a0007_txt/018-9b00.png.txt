(所以見其惡事即能離去不待終日守正吉者以此六/二居中守正順不茍從豫不違中故不湏待其一日終)¶
(守貞/吉也)¶
六三盱豫悔遲有悔注居下體之極處兩卦之際履非¶
其位承動豫之主若其睢盱而豫悔亦生焉遲而不從¶
豫之所疾位非所據而以從豫進退離悔宜其然矣象¶
曰盱豫有悔位不當也音義(盱香于反睢盱也向云睢/盱小人喜悦之貌王肅云)¶
(盱大也鄭云誇也説文云張目也字林火孤反又火于/反子夏作紆京作汙姚作旴云日始出引詩旴日始旦)¶
(睢香維反説文云仰/目也字林火佳反)疏(正義曰盱豫悔者六三履非其/位上承動豫之主盱謂睢盱睢)¶