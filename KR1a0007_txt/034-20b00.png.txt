(舉大畧而言若知幾合神則爲天下之主/何直只云萬夫而已此知幾其神乎者也)子曰顔氏之¶
子其殆庶幾乎有不善未嘗不知知之未嘗復行也注¶
在理則昧造形而悟顔子之分也失之於幾故有不善¶
得之於二不遠而復故知之未嘗復行也易曰不遠復¶
无祇悔元吉注吉凶者失得之象也得二者於理不盡¶
未至成形故得不遠而復舍凶之吉免夫祇悔而終獲¶
元吉祇大也音義(復行之復扶又反注復行同造七報/反分符問反祇韓音祁支反注同王)¶
(廙輔嗣音/支舍音捨)疏(正義曰此第八節上節明知幾是聖人之/德此節論賢人唯庶於幾雖未能知幾故)¶