天人以效變化豈有天道人事偏於上下哉斯蓋守文¶
而不求義失之逺矣音義(錯七各反注同徐七路/反縕紆粉反本又作蘊)疏(正/義)¶
(曰韓於此一節注破先儒上經明天道/下經明人事於咸卦之初已論之矣)夫婦之道不可¶
以不久也故受之以恒恒者久也物不可以久居其所¶
故受之以遯遯者退也注夫婦之道以恒爲貴而物之¶
所居不可以恒宜與世升降有時而遯也物不可以終¶
遯注遯君子以逺小人遯而後亨何可終邪則小人遂¶
陵君子日消也音義(逺袁/萬反)故受之以大壯注陽盛隂消¶