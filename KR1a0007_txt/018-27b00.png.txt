(之極是有可進之時又居上體之下復是可退之地逺/則不為童觀近則未為觀國居在進退之處可以自觀)¶
(我之動出也故時可則進時不可則退觀風相幾未失/其道故曰觀我生進退也道得名生者道是開通生利)¶
(萬物故繫辭云生生/之謂易是道為生也)¶
六四觀國之光利用賓于王注居觀之時最近至尊觀¶
國之光者也居近得位明習國儀者也故曰利用賓于¶
王也象曰觀國之光尚賓也音義(觀國之觀如字或音/官喚反最近附近之)¶
(近居近/如字)疏(正義曰最近至尊是觀國之光利用賓于王/者居在親近而得其位明習國之禮儀故宜)¶
(利用賓于王庭也象曰尚賓者釋觀國之光/義以居近至尊之道志意慕尚為王賓也)¶