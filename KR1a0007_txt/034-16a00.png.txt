(經云民而注云臣者臣則民也經中對君故稱民注意/解陰故稱臣也云利用之道皆安其身而後動者言欲)¶
(利益所用先須自安其身身旣得安然後舉動德乃尊/崇若不先安其身身有患害何能利益所用以崇德也)¶
(云精義由於入神以致其用者言精粹微妙之義由入/神寂然不動乃能致其用云利用由於安身以崇德者)¶
(言欲利益所用先須自安/其身乃可以増崇其德也)¶
易曰困于石據于蒺藜入于其宮不見其妻凶子曰非¶
所困而困焉名必辱非所據而據焉身必危旣辱且危¶
死期將至妻其可得見邪音義(蒺音疾/藜音棃)疏(正義曰易曰/困于石至勿)¶
(恒凶此第四章凡有九節以上章言利用安身可以崇/德若身自危辱何崇德之有故此章第一節引困之六)¶