　一卦之體明其所由之主者也注統論一卦功用之¶
　體明辯也辯卦體功用所由之主立主之義義在一¶
　爻明辯也夫衆不能治衆治衆者至寡者也注萬物¶
　是衆一是寡衆不能治衆治衆者至少以治之也夫¶
　動不能制動制天下之動者貞夫一者也注天下之¶
　動動則不能自制制其動者貞正之一者也老子曰¶
　王侯得一以爲天下貞然則一爲君體君體合道動¶
　是衆衆由一制也制衆歸一故靜爲躁君安爲動主¶