井音義周書曰黄帝穿井○(臣清植/)按朱子門人問六¶
　十四卦名是伏羲元有抑文王所立朱子曰此不可¶
　考問據十三卦所言恐伏羲已有曰十三卦所謂葢¶
　取諸離者言綱罟有離之象非觀離而始有此也今¶
　據此卦名井而周書謂黄帝始穿井則以六十四卦¶
　名為立自文王者近是故繫辭傳其稱名也雜而不¶
　越於稽其類其衰世之意耶九家易曰名為卦名是¶
　以名卦為文王事矣¶