(質素故皤如也白馬翰如者但鮮絜其馬其色翰如徘/徊待之未敢輒進也匪寇婚媾者若非九三為已寇害)¶
(乃得與初為婚媾也象曰六四當位疑者以其當位得/與初為應但礙於三故遲疑也若不當位則與初非應)¶
(何須欲徃而致遲疑也匪宼婚媾終无尤者釋匪寇婚/媾之義若待匪有宼難乃為婚媾則終无尤過若犯寇)¶
(難而為婚媾/則終有尤也)¶
六五賁于丘園束帛戔戔吝終吉注處得尊位為飾之¶
主飾之盛者也施飾於物其道害也施飾丘園盛莫大¶
焉故賁于束帛丘園乃落賁于丘園帛乃戔戔用莫過¶
儉泰而能約故必吝焉乃得終吉也象曰六五之吉有¶