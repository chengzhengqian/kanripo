(曰无攸遂在中饋貞吉者六二履中居位以陰應陽盡/婦人之義也婦人之道巽順為常无所必遂其所職主)¶
(在於家中饋食供祭而巳得婦人之正吉故曰无攸遂/在中饋貞吉也象曰六二之吉順以巽者舉爻位也言)¶
(吉者明其以柔居中而得正/位故能順以巽而𫉬吉也)¶
九三家人嗃嗃悔厲吉婦子嘻嘻終吝注以陽處陽剛¶
嚴者也處下體之極為一家之長者也行與其慢寧過¶
乎恭家與其瀆寧過乎嚴是以家人雖嗃嗃悔厲猶得¶
其道婦子嘻嘻乃失其節也象曰家人嗃嗃未失也婦¶
子嘻嘻失家節也音義(嗃呼落反又呼學反馬云悦樂/自得貌鄭云苦熱之意荀作確)¶