(在私者本爲救亂除患不爲於已是進不在私也疑以/爲慮不謬於果者謬謂謬錯果謂果敢若不思慮茍欲)¶
(求進當錯謬於果敢之事而致敗亡若疑惑以爲思慮/則不錯謬於果敢之事其錯謬者若宋襄公與楚人戰)¶
(而致敗/亡是也)¶
九五飛龍在天利見大人注不行不躍而在乎天非飛¶
而何故曰飛龍也龍德在天則大人之路亨也夫位以¶
德興德以位敘以至德而處盛位萬物之覩不亦宜乎¶
音義(夫音扶/下皆同)疏(正義曰言九五陽氣盛至於天故云飛/龍在天此自然之象猶若聖人有龍德)¶
(飛騰而居天位德備天下爲萬物所瞻覩故天下利見/此居王位之大人注正義曰龍德在天則大人之路亨)¶