(動也直是以大生焉者上經既論易道資隂陽而成故/此經明乾復兼明坤也乾是純陽德能普備无所偏主)¶
(唯專一而已若氣不發動則静而專一故云其静也專/若其運轉則四時不忒寒暑无差剛而得正故云其動)¶
(也直以其動静如此故能大生焉夫坤其静也翕其動/也闢是以廣生焉者此經明坤之德也坤是隂柔閉藏)¶
(翕斂故其静也翕動則開生萬物故其動也闢以其如/此故能廣生於物焉天體高逺故乾云大生地體廣博)¶
(故坤云廣生對則乾為物始坤為物生散則始亦為生/故總云生也廣大配天地者此經申明易之德以易道)¶
(廣大配合天地大以配天廣以配地變通配四時者四/時變通易理亦能變通故云變通配四時也隂陽之義)¶
(配日月易簡之善配至德者案初章論乾坤易簡可久/可大配至極㣲妙之德也然易初章易為賢人之德簡)¶
(為賢人之業今總云至德者對則德業别散則業由德/而來俱為德也子曰易其至矣乎者更羙易之至極是)¶