(注云繻宜曰濡衣袽所以塞舟漏者也六四處既濟之/時履得其位而近不與三五相得如在舟而漏矣舟漏)¶
(則濡濕所以得濟者有衣袽也鄰於不親而得全者終/日戒也故曰繻有衣袽終日戒也象曰有所疑者釋所)¶
(以終日戒以不與三五相/得懼其侵克有所疑故也)¶
九五東鄰殺牛不如西鄰之禴祭實受其福注牛祭之¶
盛者禴祭之薄者居既濟之時而處尊位物皆濟矣将¶
何為焉其所務者祭祀而已祭祀之盛莫盛修德故沼¶
沚之毛蘋蘩之菜可羞於鬼神故黍稷非馨明德惟馨¶
是以東鄰殺牛不如西鄰之禴祭實受其福也象曰東¶