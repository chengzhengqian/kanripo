六四中行告公從利用爲依遷國注居益之時處巽之¶
始體柔當位在上應下卑不窮下髙不處亢位雖不中¶
用中行者也以斯告公何有不從以斯依遷誰有不納¶
也象曰告公從以益志也注志得益也音義(不處本或/作不屆)¶
疏(正義曰中行告公從利用爲依遷國者六四居益之/時處巽之始體柔當位在上應下卑不窮下髙不處)¶
(亢位雖不中用中行者也故曰中行也以此中行之德/有事以告於公公必從之故曰告公從也用此道以依)¶
(人而遷國者人无不納故曰利用爲依遷國也遷國國/之大事明以中行雖有大事而无不利如周之東遷晉)¶
(鄭焉依之義也象曰以益志/者旣爲公所從其志得益也)¶