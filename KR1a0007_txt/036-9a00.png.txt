(此之下不復别言乾坤直舉六子以明神之功用鼔動/萬物者莫疾乎震震象雷也橈散萬物者莫疾乎巽巽)¶
(象風也乾燥萬物者莫熯乎離離象火也光説萬物者/莫說乎兌兌象澤也潤濕萬物者莫潤乎坎坎象水也)¶
(終萬物始萬物者莫盛乎艮艮東北方之卦也故水火/雖不相入而相逮及雷風雖相薄而不相悖逆山澤雖)¶
(相懸而能通氣然後能行變化而盡成萬物也艮不言/山獨舉卦名者動橈燥潤之功是雷風水火至於終始)¶
(萬物於山義爲㣲故言艮而不言山也上章言水火不/相入此言水火相逮者旣不相入又不相及則无成物)¶
(之功明性雖不相入而氣相逮及也上言雷風相薄此/言不相悖者二象俱動動若相薄而相悖逆則相傷害)¶
(亦无成物之功明雖/相薄而不相逆也)¶
乾健也坤順也震動也巽入也坎陷也離麗也艮止也¶