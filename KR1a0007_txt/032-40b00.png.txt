其孰能與於此哉古之聰明叡知神武而不殺者夫注¶
服萬物而不以威刑也是以明於天之道而察於民之¶
故是興神物以前民用注定吉凶於始也聖人以此齊¶
戒注洗心曰齊防患曰戒以神明其徳夫是故闔户謂¶
之坤注坤道包物闢戸謂之乾注乾道施生一闔一闢¶
謂之變徃來不窮謂之通見乃謂之象注兆見曰象形¶
乃謂之器注成形曰器制而用之謂之法利用出入民¶
咸用之謂之神音義(夫易開物成務一本無夫易二字/開王肅作闈音同冒莫報反注同)¶