(卦以柔為正者二與五俱是陰爻處於上下両卦之中/是以柔為正柔處扵内而履正中牝之善也者若柔不)¶
(處於内似婦人而預外事也若柔而不履正中則邪僻/之行皆非牝之善也若柔能處中行能履正是為牝之)¶
(善也云外彊而内順牛之善者明若内外俱彊則失扵/猛害若外内俱順則失扵劣弱唯外彊内順扵用為善)¶
(故云外彊内順牛之善也離之為體以柔順為主故不/可以畜剛猛之物者既以柔順為主若畜剛猛之物則)¶
(反其德故不可畜/剛猛而畜牝牛也)¶
彖曰離麗也注麗猶著也各得所著之宜日月麗乎天¶
百穀草木麗乎土重明以麗乎正乃化成天下柔麗乎¶
中正故亨是以畜牝牛吉也注柔著于中正乃得通也¶