明夷六五音義劉向云今易箕子作荄滋鄒湛云訓箕¶
　為荄詁子為滋漫衍無經不可致詰○(臣良裘/)按漢¶
　書儒林傳蜀人趙賓好小數書為易飾易文以爲箕¶
　子者萬物方荄滋也顔師古注引彖傳箕子以之之¶
　文以斥其妄班固謂賓持論巧慧易家不能難云¶
上六不明晦○郭京曰晦字上脫至字誤增不明字初¶
　九注云明夷之主在於上六上六為至闇者也九三¶
　注云上為至晦上六注云是至晦者也據此三爻注¶