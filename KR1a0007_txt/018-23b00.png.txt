六四至臨无咎注處順應陽不忌剛長而乃應之履得¶
其位盡其至者也剛勝則柔危柔不失正則得无咎也¶
象曰至臨无咎位當也音義(位當本或作/當位實非也)疏(正義曰至/臨无咎者)¶
(履順應陽不畏剛長而已應之履得其位能盡其至極/之善而為臨故云至臨以柔不失正故无咎也象曰位)¶
(當者釋无咎之義以六四以隂所居/得正柔不為邪位當其處故无咎也)¶
六五知臨大君之宜吉注處於尊位履得其中能納剛¶
以禮用建其正不忌剛長而能任之委物以能而不犯¶
焉則聰明者竭其視聽知力者盡其謀能不為而成不¶