下之義也承五而用謙順則是上行之道也盡乎奉上¶
下下之道故无不利指撝皆謙不違則也象曰无不利¶
撝謙不違則也音義(撝毁皮反指撝也義與麾同書云/右秉白旄以麾是也馬云撝猶離)¶
(也鄭讀為宣下下上遐/嫁反下如字下句同)疏(正義曰无不利者處三之上/而用謙焉則是自上下下之)¶
(義承五而用謙順則是上行之道盡乎奉上下下之道/故无所不利也象曰指撝皆謙不違則者釋无不利撝)¶
(謙之義所以指撝皆謙者以不違/法則動合於理故无所不利也)¶
六五不富以其鄰利用侵伐无不利注居於尊位用謙¶
與順故能不富而用其鄰也以謙順而侵伐所伐皆驕¶