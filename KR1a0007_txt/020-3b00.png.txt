(至於辨在牀體下畔之間是將欲/滅牀故云轉欲滅物之所處也)¶
六三剝之无咎注與上為應羣隂剝陽我獨協焉雖處¶
於剝可以无咎象曰剝之无咎失上下也注三上下各¶
有二隂而三獨應於陽則失上下也疏(正義曰六三與/上九為應雖在)¶
(剝陽之時獨能與陽相應雖失位處剝而无咎也象曰/失上下者釋所以无咎之義上下羣隂皆悉剝陽也已)¶
(獨能違失上下之情而/往應之所以无咎也)¶
六四剝牀以膚凶注初二剝牀民所以安未剝其身也¶
至四剝道浸長牀既剝盡以及人身小人遂盛物將失¶