六四艮其身无咎注中上稱身履得其位止求諸身得¶
其所處故不陷於咎也象曰艮其身止諸躬也注自止¶
其躬不分全體疏(正義曰艮其身无咎者中上稱身六/四居止之時已入上體履得其位止)¶
(求諸身不䧟於咎故曰艮其身无咎也求責也諸之也/象曰止諸躬也者躬猶身也明能静止其身不為躁動)¶
(也注正義曰自止其躬不分全體者艮卦總其兩體以/為一身兩體不分乃謂之全全乃謂之身以九三居兩)¶
(體之際在於身中未入上體則是止於下體不與上交/所以體分夤列六四已入上體則非上下不接故能總)¶
(止其身不分全體然則身是總名而言中上稱身者何/也盖至中則體分而身喪入上體則不分而身全九三)¶
(施止於分體故謂之限六四施止於全體故/謂之身非中上獨是其身而中下非身也)¶