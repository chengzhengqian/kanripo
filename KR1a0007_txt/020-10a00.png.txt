曰敦復无悔中以自考也音義(鄭云考成也/向云察也)疏(正義曰/敦復无)¶
(悔者處坤之中是敦厚於復故云敦復既能履中又能/自考成其行既居敦厚物无所怨雖不及六二之休復)¶
(猶得免於悔吝故云无悔也象曰中以自考者釋/无悔之義以其處中能自考成其身故无悔也)¶
上六迷復凶有災眚用行師終有大敗以其國君凶至¶
于十年不克征注最處復後是迷者也以迷求復故曰¶
迷復也用之行師難用有克也終必大敗用之於國則¶
反乎君道也大敗乃復量斯勢也雖復十年脩之猶未¶
能征也象曰迷復之凶反君道也音義(眚生領反下卦/同子夏𫝊曰傷)¶