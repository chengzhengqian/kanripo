(謂若聖人有龍德居在天位則大人道路得亨通猶若/文王拘在羑里是大人道路未亨也夫位以德興者位)¶
(謂王位以聖德之人能興王位也德以位敘者謂有聖/德之人得居王位乃能敘其聖德若孔子雖有聖德而)¶
(无其位是德不/能以位敘也)¶
上九亢龍有悔音義(亢苦浪反子夏傳云/極也廣雅云高也)疏(正義曰上/九亢陽之)¶
(至大而極盛故曰亢龍此自然之象以人事言之似聖/人有龍德上居天位久而亢極物極則反故有悔也純)¶
(陽雖極未至大凶但有悔吝而已繫辭云悔吝者言乎/其小疵也故鄭引堯之末年四凶在朝是以有悔未大)¶
(凶也凡悔之爲文旣是小疵不單稱悔也必以餘字配/之其悔若在則言有悔謂當有此悔則此經是也其悔)¶
(若无則言悔亡言其悔已亡也若恒卦九二悔亡是也/其悔雖亡或是更取他文結之若復卦初九不遠復无)¶