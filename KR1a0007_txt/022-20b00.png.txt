(明王注彼云蒞衆顯明蔽偽百姓藏明於内乃得明也/準此二注明王之注意以此為自顯明德昭字宜為昭)¶
(之遥反周氏等為照/之召反非注㫖也)¶
初六晉如摧如貞吉罔孚裕无咎注處順之初應明之¶
始明順之德於斯將隆進明退順不失其正故曰晉如¶
摧如貞吉也處卦之始功業未著物未之信故曰罔孚¶
方踐卦始未至履位以此為足自喪其長者也故必裕¶
之然後无咎象曰晉如摧如獨行正也裕无咎未受命¶
也注未得履位未受命也音義(摧罪雷反退也鄭讀如/南山崔崔之崔著張慮)¶