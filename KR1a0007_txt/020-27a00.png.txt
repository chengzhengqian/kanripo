(老夫得其女妻是也君子以獨立不懼遯世无悶者明/君子扵衰難之時卓爾獨立不有畏懼𨼆遯扵世而无)¶
(憂悶欲有遯難之心其操不改凡人遇此則/不能然唯君子獨能如此是其過越之義)¶
初六藉用白茅无咎注以柔處下過而可以无咎其唯¶
慎乎象曰藉用白茅柔在下也音義(藉在夜反下同馬/云在下曰藉慎辰)¶
(震/反)疏(正義曰藉用白茅者以柔處下心能謹慎薦藉扵/物用潔白之茅言以潔素之道奉事扵上也无咎)¶
(者既能謹慎如此雖遇大過之難而无咎也/以柔道在下所以免害故象云柔在下也)¶
九二枯楊生稊老夫得其女妻无不利注稊者楊之秀¶
也以陽處陰能過其本而救其弱者也上无其應心无¶