　位去初上而論位分則三五各在一卦之上亦何得¶
　不謂之陽位二四各在一卦之下亦何得不謂之陰¶
　位初上者體之終始事之先後也故位无常分事无¶
　常所非可以陰陽定也尊卑有常序終始无常主注¶
　四爻有尊卑之序終始无陰陽之常主也音義(去羌/呂反)¶
　故繫辭但論四爻功位之通例而不及初上之定位¶
　也然事不可无終始卦不可无六爻初上雖无陰陽¶
　本位是終始之地也統而論之爻之所處則謂之位¶