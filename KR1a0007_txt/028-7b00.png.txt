(未兆既兆而止則傷物情故施止於无見之所則不隔/物欲得其所止也若施止於面則對面而不相通強止)¶
(其情則姦邪並興而有凶咎止而无見則所止在後不/與面相對言有物對面而來則情欲有私於已既止在)¶
(後則是施止无見所止无見何及其身故不𫉬其身既/不𫉬其身則相背矣相背者雖近而不相見故行其庭)¶
(不見其人如此乃得无咎故曰艮其背不𫉬其身行其/庭不見其人无咎也又若能止於未兆則是治之於未)¶
(萌若對面不相交通則是否之道也但止其背可得无/咎也注正義曰目无患也者目者能見之物施止於面)¶
(則抑割所見強隔其欲是目見之/所患今施止於背則目无患也)¶
彖曰艮止也時止則止時行則行動静不失其時其道¶
光明注止道不可常用必施於不可以行適於其時道¶