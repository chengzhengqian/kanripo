吉凶之類則同因繫辭而明變化之道則俱由剛柔而¶
著故始總言之下則明失得之輕重辨變化之小大故¶
别序其義也六爻之動三極之道也注三極三材也兼¶
三材之道故能見吉凶成變化也是故君子所居而安¶
者易之序也注序易象之次序所樂而玩者爻之辭也¶
是故君子居則觀其象而玩其辭動則觀其變而玩其¶
占是以自天祐之吉无不利音義(繫音系卷内皆同而/明吉凶虞本有悔吝)¶
(二字迭田節反剛柔者晝夜之象虞作晝夜者剛柔之/象三極陸云極至也馬云三統也鄭韓云三才也王肅)¶