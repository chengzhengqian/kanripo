(之類大畧總言吉凶若細别之吉凶之外别有悔吝也/故云悔吝則吉凶之類云晝夜亦變化之道者案上文)¶
(云剛柔相推而生變化次文别云變化者進退之象剛/柔者晝夜之象變化之外别云晝夜總言之則變化晝)¶
(夜是一分之則變化晝夜是殊故云晝夜亦變化之道/也云吉凶之類則同因繫辭而明者案上文云繫辭焉)¶
(而明吉凶次文别序云吉凶悔吝兩事同因上繫辭而/明之也故云吉凶之類則同因繫辭而明也云變化之)¶
(道則俱由剛柔而著者上文剛柔相推而生變化次文/别序云變化者進退之象剛柔者晝夜之象上文則變)¶
(化剛柔合為一次文則别序變化剛柔分為二合之則/同分之則異是變化從剛柔而生故云變化之道俱由)¶
(剛柔而著也云故始總言之者上文繋辭焉而明吉凶/不云悔吝是總言之也又上文剛柔相推而生變化不)¶
(云晝夜是總變化言之也云下則明失得之輕重辯變/化之小大故别序其義者案次文别序云吉凶者失得)¶