位棄於不義安夫徒步以從其志者也故飾其趾舍車¶
而徒義弗乘之謂也象曰舍車而徒義弗乘也音義(趾/一)¶
(本作止鄭云趾足舍音捨下及注同車音/居鄭張本作輿從漢時始有居音夫音扶)疏(正義曰賁/其趾舍車)¶
(而徒者在賁之始以剛處下居於无位之地乃棄於不/義之車而從有義之徒步故云舍車而徒以其志行髙)¶
(絜不茍就輿乘是以義不/肯乘故象云義弗乘也)¶
六二賁其須注得其位而无應三亦无應俱无應而比¶
焉近而相得者也須之為物上附者也循其所履以附¶
於上故曰賁其須也象曰賁其須與上興也音義(須如/字字)¶