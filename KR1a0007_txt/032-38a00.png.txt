(天下之至神若非天下之至神誰能與於此也夫易聖/人之所以極深而硏㡬也者言易道𢎞大故聖人用之)¶
(所以窮極幽深而硏覈幾微也極深者則前經初一莭/云君子将有為将有行問焉而以言其受命如嚮无有)¶
(逺近幽深是極深也硏㡬者上經次莭云參伍以變錯/綜其數通其變遂成天地之文極其數遂定天下之象)¶
(是硏幾也唯深也故能通天下之志者言聖人用易道/以極深故聖人徳深也故能通天下之志意即是前經)¶
(上莭問焉而以言其受命如嚮遂知来物是通天下之/志也唯幾也故能成天下之務者聖人用易道以硏幾)¶
(故聖人知事之幾微是前經次莭參伍以變錯綜其數/通其變遂成天地之文是也幾者離无入有是有初之)¶
(微以能知有初之微則能興行其事故能成天下之事/務也唯神也故不疾而速不行而至者此覆說上經下)¶
(節易之神功也以无思无為寂然不動感而遂通故不/須急疾而事速成不須行動而理自至也案下節云唯)¶