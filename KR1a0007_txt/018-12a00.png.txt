彖曰隨剛來而下柔動而説隨大亨貞无咎而天下隨¶
時隨時之義大矣哉注震剛而兌柔也以剛下柔動而¶
之説乃得隨也為隨而不大通逆於時也相隨而不為¶
利正災之道也故大通利貞乃得无咎也為隨而令大¶
通利貞得於時也得時則天下隨之矣隨之所施唯在¶
於時也時異而不隨否之道也故隨時之義大矣哉音¶
義(而下之下遐嫁反注下柔同説音悦注下皆同大亨/貞本又作大亨利貞天下隨時王肅作隨之隨時之)¶
(義王肅本作隨之時義/令力呈反否備鄙反)疏(正義曰隨剛來而下柔動而/説隨者此釋隨卦之義所以)¶