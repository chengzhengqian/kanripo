彖曰豐大也注音闡大之大也明以動故豐王假之尚¶
大也注大者王之所尚故至之也勿憂宜日中宜照天¶
下也注以勿憂之徳故宜照天下也日中則昃月盈則¶
食天地盈虚與時消息而况於人乎况於鬼神乎注豐¶
之為用困於昃食者也施於未足則尚豐施於已盈則¶
方溢不可以為常故具陳消息之道者也音義(昃如字/孟作稷)¶
(食如字或/作蝕非)疏(正義曰豐大也者釋卦名正是𢎞大之義/也明以動故豐者此就二體釋卦得名為)¶
(豐之意動而不明未能光大資明以動乃能致豐故曰/明以動故豐也王假之尚大也者豐大之道王所崇尚)¶