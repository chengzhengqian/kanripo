(令而不自彰伐而幽隱也自此已上辨九卦性德也自/此以下論九卦各有施用而有利益也履以和行者言)¶
(履者以禮敬事於人是調和性行也謙以制禮者性能/謙順可以裁制於禮復以自知者既能返復求身則自)¶
(知得失也恒以一德者恒能終始不移是純一其德也/損以遠害者自降損修身无物害己故遠害也益以興)¶
(利者旣能益物物亦益已故興利也困以寡怨者遇困/守節不移不怨天不尤人是无怨於物故寡怨也井以)¶
(辨義者井能施而无私則是義之方所故辨明於義也/巽以行權者巽順以旣能順時合宜故可以行權也若)¶
(不順時制變不/可以行權也)¶
易之爲書也不可遠注擬議而動不可遠也爲道也屢¶
遷變動不居周流六虛注六虛六位也上下无常剛柔¶