　括結也動則擬議極於變化語成噐而後无結閡之¶
　患也音義(語成而後有格舊本/如此一本格作括)不知其所以爲主鼓¶
　舞而天下從者見乎其情者也注鼔舞猶變化也易¶
　道變化應人如響退藏於密不知爲主也其爲變化¶
　萬物莫不從之而變是顯見其情繫辭曰聖人之情¶
　見乎辭又曰鼓之舞之以盡神是故範圍天地之化¶
　而不過曲成萬物而不遺注範法也圍周圍也模範¶
　周圍天地變化之道而不過差委曲成就萬物而不¶