物皆不可以妄也先王以茂對時育萬物注茂盛也物¶
皆不敢妄然後萬物乃得各全其性對時育物莫盛於¶
斯也音義(茂盛也馬云茂/勉也對配也)疏(正義曰天下雷行者雷是/威恐之聲今天下雷行震)¶
(動萬物物皆驚肅无敢虚妄故云天下雷行物皆无妄/也先王以茂對時育萬物者茂盛也對當也言先王以)¶
(此无妄盛事當其无妄之時育養萬物也此唯王者其/德乃爾非諸侯巳下所能故不云君子而言先王也案)¶
(諸卦之象直言両象即以卦名結之若雷在地中復今/无妄應云天下雷行无妄今云物與无妄者欲見萬物)¶
(皆无妄故加物與二字也其餘諸卦未必萬物皆與卦/名同義故直顯象以卦結之至如復卦唯陽氣復非是)¶
(萬物皆復舉復/一卦餘可知矣)¶