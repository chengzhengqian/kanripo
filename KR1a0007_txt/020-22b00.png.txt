(養者若道德𢎞大則已能養物是物由巳養今身處无/位之地又居震動之始是動而自求養也離其致養之)¶
(至道闚我寵禄而競進者若能自守廉静保其明德則/能致君上所養今不能守廉静是離其致養之至道反)¶
(以求其寵祿/而競進也)¶
六二顚頤拂經于丘頤征凶注養下曰顛拂違也經猶¶
義也丘所履之常也處下體之中无應於上反而養初¶
居下不奉上而反養下故曰顛頤拂經于丘也以此而¶
養未見其福也以此而行未見有與故曰頤征凶象曰¶
六二征凶行失𩔖也注𩔖皆上養而二處下養初音義¶