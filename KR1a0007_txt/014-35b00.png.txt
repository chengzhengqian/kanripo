(又三爻俱陽不得稱來若於爻辭之中亦有從下卦向/上卦稱來也故需上六有不速之客三人來謂下卦三)¶
(陽來然需上六隂爻陽來詣之亦是徃非類而稱來也/以斷枉直者枉曲也凡二人來訟必一曲一直此九五)¶
(聽訟能斷定曲直/者故云以斷枉直)¶
上九或錫之鞶帶終朝三禠之注處訟之極以剛居上¶
訟而得勝者也以訟受錫榮何可保故終朝之閒禠帶¶
者三也象曰以訟受服亦不足敬也音義(錫星歴反又/星自反賜也)¶
(鞶步干反馬云大也徐云王肅作槃馬云旦至食時爲/終朝三息暫反注同或如字禠徐勑紙反又直是反本)¶
(又作禠音同王肅云解/也鄭本作拕徒可反)疏(正義曰或錫之鞶帶者上九/以剛居上是訟而得勝者也)¶