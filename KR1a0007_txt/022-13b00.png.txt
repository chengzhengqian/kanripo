九三係遯有疾厲畜臣妾吉注在内近二以陽附陰宜¶
遯而係故曰係遯遯之為義宜遠小人以陽附陰係於¶
所在不能逺害亦已憊矣宜其屈辱而危厲也繫於所¶
在畜臣妾可也施於大事凶之道也象曰係遯之厲有¶
疾憊也畜臣妾吉不可大事也音義(係古詣反本或作/繫近附近之近憊)¶
(蒲拜反鄭云困也廣雅云/極也王肅作斃荀作備)疏(正義曰係遯者九三无應/於上與二相比以陽附陰)¶
(係意在二處遯之世而意有所係故曰係遯有疾厲者/遯之為義宜逺小人既係於陰即是有疾憊而致危厲)¶
(故曰有疾厲也畜臣妾吉者親於所近係在於下施之/於人畜養臣妾則可矣大事則凶故曰畜臣妾吉象曰)¶