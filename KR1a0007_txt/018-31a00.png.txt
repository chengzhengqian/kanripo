(鄭云勑猶理/也一云整也)疏(正義曰雷電噬嗑者但噬嗑之象其象/在口雷電非噬嗑之體但噬嗑象外物)¶
(既有雷電之體則雷電欲取明罰/勑法可畏之義故連云雷電也)¶
初九屨校滅趾无咎注居无位之地以處刑初受刑而¶
非治刑者也凡過之所始必始於微而後至於著罰之¶
所始必始於薄而後至於誅過輕戮薄故屨校滅趾桎¶
其行也足懲而己故不重也過而不改乃謂之過小懲¶
大誡乃得其福故无咎也校者以木絞校者也即械也¶
校者取其通名也象曰屨校滅趾不行也注過止於此¶