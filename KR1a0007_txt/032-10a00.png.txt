(以特云爻之辭也是故君子居則觀其象而玩其辭者/以易象則明其善惡辭則示其吉凶故君子自居處其)¶
(身觀看其象以知身之善惡而習玩其辭以曉事之吉/凶動則觀其變而玩其占者言君子出行興動之時則)¶
(觀其爻之變化而習玩其占之吉凶若乾之九四或躍/在淵是動則觀其變也春秋傳云先王卜征五年又云)¶
(卜以决疑是動玩其占也是以自天祐之吉无不利者/君子既能奉遵易象以居處其身无有凶害是以從天)¶
(以下悉皆祐之吉无不利此大有上九爻辭注正義曰/云此總言也者此設卦觀象總為下而言故云此總言)¶
(也云始總言吉凶變化者謂上文云繫辭焉而明吉凶/剛柔相推而生變化是始總言吉凶變化也云而下别)¶
(明悔吝晝夜者謂次文云悔吝者憂虞之象剛柔者晝/夜之象是别明悔吝晝夜也言悔吝則吉凶之類者案)¶
(上文繫辭而明吉凶次文别序云吉凶者失得之象悔/吝者憂虞之象是吉凶之外别生悔吝是悔吝亦吉凶)¶