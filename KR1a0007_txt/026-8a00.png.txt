(蜀才云除去戎器修/行文徳也荀作慮)疏(正義曰澤上於地則水潦聚故/曰澤上於地萃也除者治也人)¶
(既聚會不可无防備故君子於此/之時修治戎器以戒備不虞也)¶
初六有孚不終乃亂乃萃若號一握為笑勿恤往无咎¶
注有應在四而三承之心懐嫌疑故有孚不終也不能¶
守道以結至好迷務競爭故乃亂乃萃也一握者小之¶
貎也為笑者懦劣之貌也已為正妃三以近寵若安夫¶
卑退謙以自牧則勿恤而往无咎也象曰乃亂乃萃其¶
志亂也音義(若號絶句號户報反馬鄭王肅王廙户羔/反握烏學反傳氏作渥鄭云握當讀為夫)¶