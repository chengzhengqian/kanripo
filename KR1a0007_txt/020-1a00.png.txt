欽定四庫全書¶
　周易注疏卷五¶
　　魏王弼注　唐陸德明音義　孔穎逹疏¶
　上經(剝/)　(復/)　(无妄/)　(大畜/)　(頤/)　(大過/)　(坎/)　(離/)¶
䷖(坤下/艮上)¶
剝不利有攸往音義(剝邦角反彖云剝剝也馬云落/也説文云裂也乾宮五世卦)疏¶
(正義曰剝者剝落也今隂長變剛剛陽剝/落故稱剝也小人既長故不利有攸往也)¶
彖曰剝剝也柔變剛也不利有攸往小人長也順而止¶