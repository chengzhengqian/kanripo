六四賁如皤如白馬翰如匪宼婚媾注有應在初而閡¶
於三為已宼難二志相感不𫉬通亨欲靜則疑初之應¶
欲進則懼三之難故或飾或素内懷疑懼也鮮絜其馬¶
翰如以待雖履正位未敢累其志也三為剛猛未可輕¶
犯匪寇乃婚終无尤也象曰六四當位疑也匪寇婚媾¶
終无尤也音義(皤白波反説文云老人貌董音槃云馬/作足横行曰皤鄭陸作燔音煩荀作波)¶
(翰戸旦反董黄云馬舉頭髙卬也馬荀云髙也鄭曰/白也亦作寒案反媾古豆反閡五戴反難乃旦反)疏¶
(正義曰賁如皤如者皤是素白之色六四有應在初欲/徃從之三為己難故己猶豫或以文飾故賁如也或守)¶