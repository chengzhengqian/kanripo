中不在人故或之或之者疑之也故无咎疏(正義曰此/明九四爻)¶
(辭也其重剛不中上不在天下不在田竝與九三同也/中不在人者三之與四俱爲人道但人道之中人下近)¶
(於地上遠於天九三近二是下近於地正是人道故九/三不云中不在人九四則上近於天下遠於地非人所)¶
(處故特云中不在人故或之者以其上下无定故心或/之也或之者疑之也者此夫子釋經或字經稱或是疑)¶
(惑之辭欲進欲退猶豫不定故疑之也九三中雖在人/但位卑近下向上爲難故危惕其憂深也九四則陽德)¶
(漸盛去五彌近前進稍/易故但疑惑憂則淺也)夫大人者與天地合其德與日¶
月合其明與四時合其序與鬼神合其吉凶先天而天¶
弗違後天而奉天時天且弗違而况於人乎况於鬼神¶