(復未甚大逺於義雖復无咎謂以道自守得无咎也若/自守之外更有他事而來則難可保此无咎之吉也所)¶
(以象云義无咎守/常之義得无咎也)¶
六四中行獨復注四上下各有二陰而處厥中履得其¶
位而應於初獨得所復順道而反物莫之犯故曰中行¶
獨復也象曰中行獨復以從道也疏(正義曰中行獨復/者處於上卦之下)¶
(上下各有二陰已獨應初居在衆陰之中故云中行/獨自應初故云獨復從道而歸故象云以從道也)¶
六五敦復无悔注居厚而履中居厚則无怨履中則可¶
以自考雖不足以及休復之吉守厚以復悔可免也象¶