也其柔危其剛勝邪注三五陽位柔非其位處之則危¶
居以剛健勝其任也夫所貴剛者閑邪存誠動而不違¶
其節者也所貴柔者含𢎞居中順而不失其貞者也若¶
剛以犯物則非剛之道柔以卑佞則非柔之義也易之¶
爲書也廣大悉備有天道焉有人道焉有地道焉兼三¶
才而兩之故六六者非它也三才之道也注說卦備矣¶
道有變動故曰爻爻有等故曰物注等類也乾陽物也¶
坤陰物也爻有陰陽之類而後有剛柔之用故曰爻有¶