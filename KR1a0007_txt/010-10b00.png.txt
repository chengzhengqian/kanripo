　　乃知周公之徳周公被流言之謗亦得為憂患也¶
　　騐此諸説以為卦辭文王爻辭周公馬融陸績等¶
　　竝同此説今依而用之所以只言三聖不數周公¶
　　者以父統子業故也案禮稽命徴曰文王見禮壊¶
　　樂崩道孤無主故設禮經三百威儀三千其三百¶
　　三千即周公所制周官儀禮眀文王本有此意周¶
　　公述而成之故繫之文王然則易之爻辭蓋亦是¶
　　文王本意故易緯但言文王也¶