以之闡闡明也開而當名辯物正言斷辭則備矣注開¶
釋爻卦使各當其名也理類辯明故曰斷辭也其稱名¶
也小其取類也大注託象以明義因小以喻大其旨遠¶
其辭文其言曲而中注變化无恒不可爲典要故其言¶
曲而中也其事肆而隱注事顯而理微也因貳以濟民¶
行以明失得之報注貳則失得也因失得以通濟民行¶
故明失得之報也失得之報者得其會則吉乖其理則¶
凶音義(易之門本亦作易之門户撰仕勉反下章同數/也廣雅云定也王肅士眷反數色柱反繇直救)¶