(外物共靡散之謂我既有好爵能靡散以施於物物則/有感我之恩亦來歸從於我是善徃則善者來皆證明)¶
(擬議之事我擬議於善以及物物亦以善而應我也子/曰君子居其室者既引易辭前語已絶故言子曰况其)¶
(邇者乎者出其言善逺尚應之則近應可知故曰况其/邇者乎此證明擬議而動之事言身有善惡无問逺近)¶
(皆應之也言行君子之樞機者樞謂戸樞機謂弩牙言/戸樞之轉或明或闇弩牙之發或中或否猶言行之動)¶
(從身而發以及於物或是或非也言行君子之所以動/天地者言行雖切在於身其善惡積而不已所以感動)¶
(天地豈可不慎乎同人先號咷而後笑者謂擬議而動/則同類相應以同人初未和同故先號咷後得同類故)¶
(後笑也子曰君子之道者各引易之後其文勢已絶故/言子曰或出或處或默或語者言同類相應本在於心)¶
(不必共同一事或此物而出或彼物而處或此物而默/或彼物而語出處默語其時雖異其感應之事其意則)¶