彖曰大哉乾元萬物資始乃統天雲行雨施品物流形¶
大明終始六位時成時乘六龍以御天乾道變化各正¶
性命注天也者形之名也健也者用形者也夫形也者¶
物之累也有天之形而能永保无虧爲物之首統之者¶
豈非至健哉大明乎終始之道故六位不失其時而成¶
升降无常隨時而用處則乘潛龍出則乘飛龍故曰時¶
乘六龍也乘變化而御大器靜專動直不失太和豈非¶
正性命之情者邪保合太和乃利貞注不和而剛暴首¶