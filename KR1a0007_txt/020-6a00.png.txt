雖大富有萬物雷動風行運化萬變寂然至无是其本¶
矣故動息地中乃天地之心見也若其以有為心則異¶
𩔖未𫉬具存矣音義(剛反絶句長之丈反下文注皆同/心見之見賢遍反具存本亦作其)¶
(存/)疏(正義曰復亨者以陽復則亨故以亨連復而釋之/也剛反動而以順行者既上釋復亨之義又下釋)¶
(出入无疾朋來无咎之理故云是以出入无疾朋來无/咎也反復其道七日來復天行者以天行釋反復其道)¶
(七日來復之義言反之與復得合其道唯七日而來復/不可久遠也此是天之所行也天之陽氣絶滅之後不)¶
(過七日陽氣復生此乃天之自然之理故曰天行也利/有攸往剛長者以剛長釋利有攸往之義也復其見天)¶
(地之心乎者此贊明復卦之義天地養萬物以静為心/不為而物自為不生而物自生寂然不動此天地之心)¶