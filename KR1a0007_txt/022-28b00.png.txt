夫夫婦婦而家道正正家而天下定矣疏(正義曰女正/位乎内男正)¶
(位乎外者此因二五得正以釋家人之義并明女貞之/㫖家人之道必須女主於内男主於外然後家道乃立)¶
(今此卦六二柔而得位是女正位乎内也九五剛而得/位是男正位乎外也家人以内為本故先説女也男女)¶
(正天地之大義也者因正位之言廣明家人之義乃道/均二儀非惟人事而已家人即女正於内男正於外二)¶
(儀則天尊在上地卑在下同於男女正位故曰天地之/大義也家人有嚴君焉父母之謂者上明義均天地此)¶
(又言道齊邦國父母一家之主家人尊事同於國有嚴/君故曰家人有嚴君焉父母之謂也父父子子兄兄弟)¶
(弟夫夫婦婦而家道正正家而天下定矣者此歎美正/家之功可以定於天下申成道齊邦國既家有嚴君即)¶
(父不失父道乃至婦不失婦道尊卑有序上下不失而/後為家道之正各正其家无家不正即天下之治定矣)¶