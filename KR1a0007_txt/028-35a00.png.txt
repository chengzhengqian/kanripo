(於神祗不行之於威勢則能致之於盛多之吉而无咎/過故曰用史巫紛若吉无咎也象曰得中者用卑巽於)¶
(神祗是行得其中故/能致紛若之吉也)¶
九三頻巽吝注頻頻蹙不樂而窮不得已之謂也以其¶
剛正而為四所乗志窮而巽是以吝也象曰頻巽之吝¶
志窮也音義(樂音/洛)疏(正義曰頻巽吝者頻者頻蹙憂戚/之容也九三體剛居正為四所乗)¶
(是志意窮屈不得申遂也既處巽時只得受其屈辱也/頻蹙而巽鄙吝之道故曰頻巽吝也象曰志窮者志意)¶
(窮屈所以/為吝也)¶
六四悔亡田獲三品注乗剛悔也然得位承五卑得所¶