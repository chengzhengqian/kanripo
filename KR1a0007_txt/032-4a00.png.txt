(而卑則乾坤之體安定矣乾健與天陽同坤順與地隂/同故得乾坤定矣若天不剛陽地不柔隂是乾坤之體)¶
(不得定也此經明天地之德也卑髙以陳貴賤位矣者/卑謂地體卑下髙謂天體高上卑高既以陳列則物之)¶
(貴賤得其位矣若卑不處卑謂地在上高不處髙謂天/在下上下既亂則萬物貴賤不得其位矣此經明天地)¶
(之體此雖明天地之體亦涉乎萬物之形此貴賤總兼/萬物不唯天地而已先云卑者便文爾案前經云天尊)¶
(地卑天地别陳此卑髙以陳不更别陳總云卑髙者上/文詳於此畧也動静有常剛柔斷矣者天陽為動地隂)¶
(為静有常度則剛柔斷定矣動而有常則成剛静而有/常則成柔所以剛柔可斷定矣若動而无常則剛道不)¶
(成静而无常則柔道不立是剛柔雜亂動静无常則剛/柔不可斷定也此經論天地之性也此雖天地動静亦)¶
(總兼萬物也萬物禀於陽氣多而為動也稟於隂氣多/而為静也方以類聚物以羣分吉凶生矣者方謂法術)¶