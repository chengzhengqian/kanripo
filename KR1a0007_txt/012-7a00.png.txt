九四或躍在淵无咎注去下體之極居上體之下乾道¶
革之時也上不在天下不在田中不在人履重剛之險¶
而无定位所處斯誠進退无常之時也近乎尊位欲進¶
其道迫乎在下非躍所及欲靜其居居非所安持疑猶¶
與未敢決志用心存公進不在私疑以爲慮不謬於果¶
故无咎也音義(躍羊灼反廣雅云上也上音時掌反所/處一本作可處近附近之近猶以救反)¶
(與音預謬靡幼/反或作繆音同)疏(正義曰或疑也躍跳躍也言九四陽/氣漸進似若龍體欲飛猶疑或也躍)¶
(於在淵未卽飛也此自然之象猶若聖人位漸尊髙欲/進於王位猶豫遲疑在於故位未卽進也云无咎者以)¶