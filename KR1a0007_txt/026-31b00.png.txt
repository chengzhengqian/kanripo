(吉也象曰其文蔚者眀其不能大變故文細而相暎蔚/也順以從君者眀其不能潤色立制但順面從君也)¶
䷱(巽下/離上)¶
鼎元吉亨注革去故而鼎取新取新而當其人易故而¶
法制齊眀吉然後乃亨故先元吉而後亨也鼎者成變¶
之卦也革既變矣則制器立法以成之焉變而无制亂¶
可待也法制應時然後乃吉賢愚有别尊卑有序然後¶
乃亨故先元吉而後乃亨音義(鼎丁冷反法象也即鼎/器也離宫二世卦去羌)¶
(吕反下皆同/别彼列反)疏(正義曰鼎者器之名也自火化之後鑄/金而為此器以供亨飪之用謂之為鼎)¶