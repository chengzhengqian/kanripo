在正而不違中故曵其輪貞吉也象曰九二貞吉中以¶
行正也注位雖不正中以行正也音義(綸本作論同音/倫又魯門反屯)¶
(張倫反蹇紀勉反/循似遵反猶履也)疏(正義曰曵其輪貞吉者九二居未/濟之時處險難之内體剛中之質)¶
(以應於五五體隂柔委任於二令其濟難者也經綸屯/蹇任重憂深故曰曵其輪曵其輪者言其勞也靖難在)¶
(正然後得吉故曰曵其輪貞吉象曰中以行正者釋九/二失位而稱貞吉者位雖不正以其居中故能行正也)¶
六三未濟征凶利渉大川注以隂之質失位居險不能¶
自濟者也以不正之身力不能自濟而求進焉喪其身¶
也故曰征凶也二能拯難而已比之棄已委二載二而¶