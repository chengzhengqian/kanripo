屋藏䕃之物以隂處極而最在外不履於位深自幽隠¶
絶跡深藏者也既豐其屋又蔀其家屋厚家覆闇之甚¶
也雖闚其戸闃其无人棄其所處而自深藏也處於明¶
動尚大之時而深自幽隠以高其行大道既濟而猶不¶
見隠不為賢更為反道凶其宜也三年豐道之成治道¶
未濟隠猶可也既濟而隠是以治為亂也象曰豐其屋¶
天際翔也注翳光最甚者也闚其戸闃其无人自藏也¶
注可以出而不出自藏之謂也非有為而藏不出戸庭¶