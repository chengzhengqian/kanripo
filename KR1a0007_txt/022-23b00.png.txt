(夫音/符)疏(正義曰晉其角者西南隅也上九處進之極過/明之中其猶日過於中巳在於角而猶進之故)¶
(曰進其角也維用伐邑者在角猶進過亢不巳不能端/拱无為使物自服必須攻伐其邑然後服之故云維用)¶
(伐邑也厲吉无咎貞吝者兵者凶器伐而服之是危乃/得吉吉乃无咎故曰厲吉无咎以此為正亦以賤矣故)¶
(曰貞吝也象曰道未光也者用/伐乃服雖得之其道未光大也)¶
䷣(離下/坤上)¶
明夷利艱貞音義(夷傷也坎/宫遊魂卦)疏(正義曰明夷卦名夷者/傷也此卦日入地中明)¶
(夷之象施之於人事闇主在上明臣在下不敢顯其明/智亦明夷之義也時雖至闇不可隨世傾邪故宜艱難)¶
(堅固守其貞正之徳故/明夷之世利在艱貞)¶