方體者皆係於形器者也神則隂陽不測易則唯變所¶
適不可以一方一體明一隂一陽之謂道注道者何无¶
之稱也无不通也无不由也況之曰道寂然无體不可¶
為象必有之用極而无之功顯故至乎神无方而易无¶
體而道可見矣故窮變以盡神因神以明道隂陽雖殊¶
无一以待之在隂為无隂隂以之生在陽為无陽陽以¶
之成故曰一隂一陽也繼之者善也成之者性也仁者¶
見之謂之仁知者見之謂之知注仁者資道以見其仁¶