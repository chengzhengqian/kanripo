(云參天兩地而倚數驗文準義故知如此韓康伯注繋/辭云大衍之數五十用王輔嗣意云易之所賴者五十)¶
(其用四十有九則其一不用也不用而用以之通非數/而數以之成用與不用本末合數故五十也以大衍五)¶
(十非即天地之數故不用馬融鄭𤣥等説然此倚數生/數在生蓍之後立卦之前明用蓍得數而布以爲卦故)¶
(以七八九六當之七九爲竒天數也六八爲耦地數也/故取竒於天取耦於地而立七八九六之數也何以參)¶
(兩目爲竒耦者蓋古之竒耦亦以三兩言之且以兩是/耦數之始三是竒數之初故也不以一目竒者張氏云)¶
(以三中含兩有一以包兩之義明天有包地之德陽有/包隂之道故天舉其多地言其少也云卦則雷風相薄)¶
(山澤通氣擬象隂陽變化之體者此言六十四卦非小/成之八卦也伏犧初畫八卦以震象雷以巽象風以艮)¶
(象山以兌象澤八卦未重則雷風各異山澤不通於隂/陽變化之理未爲周備故此下云八卦相備數往者順)¶