子曰知變化之道者其知神之所為乎注夫變化之道¶
不為而自然故知變化者則知神之所為易有聖人之¶
道四焉以言者尚其辭以動者尚其變以制器者尚其¶
象以卜筮者尚其占注此四者存乎器象可得而用也¶
是以君子將有為也將有行也問焉而以言其受命也¶
如嚮无有逺近幽深遂知来物非天下之至精其孰能¶
與於此參伍以變錯綜其數通其變遂成天地之文極¶
其數遂定天下之象非天下之至變其孰能與於此易¶