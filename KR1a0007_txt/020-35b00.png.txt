(句牖音酉陸作誘比毗/志反下同食音嗣飯也)疏(正義曰樽酒簋貳者處重險/而履得其位以承扵五五亦)¶
(得位剛柔各得其所皆无餘應以相承比明信顯著不/假外飾處坎以此雖復一樽之酒二簋之食故云樽酒)¶
(簋貳也用缶者既有樽酒簋貳又用瓦缶之器故云用/缶也納約自牖終无咎者納此儉約之物從牖而薦之)¶
(可羞扵王公可薦扵宗廟故云終无咎也象曰剛柔際/者釋樽酒簋貳義所以一樽之酒二簋之食得進獻者)¶
(以六四之柔與九五之剛両相交際/而相親故得以此儉約而為禮也)¶
九五坎不盈祗既平无咎注為坎之主而无應輔可以¶
自佐未能盈坎者也坎之不盈則險不盡矣祗辭也為¶
坎之主盡平乃无咎故曰祗既平无咎也説既平乃无¶