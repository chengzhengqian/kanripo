(汗下旦反盪徒黨反/阨於隔反假古雅反)疏(正義曰渙汗其大號者人遇險/阨驚怖而勞則汗從體出故以)¶
(汗喻險阨也九五處尊履正在號今之中能行號令以/散險阨者也故曰渙汗其大號也渙王居无咎者為渙)¶
(之主名位不可假人惟王居之乃得无咎故曰渙王居/无咎象曰正位者釋王居无咎之義以九五是王之正)¶
(位若非王居/之則有咎矣)¶
上九渙其血去逖出无咎注逖逺也最逺於害不近侵¶
克散其憂傷逺出者也散患於逺害之地誰將咎之哉¶
象曰渙其血逺害也音義(逖湯歴反去羌吕反最逺之/逺袁萬反下於逺象逺害並)¶
(同近附/近之近)疏(正義曰渙其血去逖出者血傷也逖逺也上/九處於卦上最逺於險不近侵害是能散其)¶