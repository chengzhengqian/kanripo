(九恒思於順既有信思順又能尊尚賢人是以/從天已下皆祐助之而得其吉无所不利也)¶
子曰書不盡言言不盡意然則聖人之意其不可見乎¶
子曰聖人立象以盡意設卦以盡情僞繫辭焉以盡其¶
言變而通之以盡利注極變通之數則盡利也故曰易¶
窮則變變則通通則乆鼓之舞之以盡神乾坤其易之¶
縕邪注縕淵奥也乾坤成列而易立乎其中矣乾坤毁¶
則无以見易易不可見則乾坤或幾乎息矣是故形而¶
上者謂之道形而下者謂之器化而裁之謂之變注因¶