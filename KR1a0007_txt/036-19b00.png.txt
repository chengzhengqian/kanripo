君子道盛物不可以終壯故受之以晉注晉以柔而進¶
也晉者進也注雖以柔而進要是進也進必有所傷故¶
受之以明夷注日中則昃月盈則食夷者傷也傷於外¶
者必反其家故受之以家人注傷於外必反脩諸内家¶
道窮必乖注室家至親過在失節故家人之義唯嚴與¶
敬樂勝則流禮勝則離家人尚嚴其敝必乖也故受之¶
以睽睽者乖也乖必有難故受之以蹇蹇者難也物不¶
可以終難故受之以解解者緩也緩必有所失故受之¶