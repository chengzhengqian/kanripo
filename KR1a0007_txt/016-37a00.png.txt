(釋同人于郊之義同人在郊境逺處與人踈逺和同之/志猶未得也注正義曰不𫉬同志者若彼此在内相同)¶
(則𫉬其同志意也若己為郊境之人而與相同人未親/已是不𫉬同志也逺於内争者以外而同不於室家之)¶
(内是逺于内争也以逺内争故无悔吝以在外郊故未/得志也凡處同人而不泰焉則必用師矣者王氏注意)¶
(非止上九一爻乃總論同人一卦之義去初上而言二/有同宗之吝三有伏戎之禍四有不克之困五有大師)¶
(之患是處同人之世无大通之志則必用師矣楚人亡/弓不能忘楚愛國愈甚益為它災者案孔子家語弟子)¶
(好生篇云椘昭王出㳺亡烏號之弓左右請求之王曰/楚人亡弓楚人得之又何求焉孔子聞之曰惜乎其志)¶
(不大也不曰人亡弓人得之何必楚也昭王名軫哀六/年呉伐陳楚救陳在城父卒此愛國而致它災也引此)¶
(者證同人不𢎞/皆至用師矣)¶