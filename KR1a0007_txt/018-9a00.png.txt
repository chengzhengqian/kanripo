(釋鳴豫之義而初時鳴豫/後則樂志窮盡故為凶也)¶
六二介于石不終日貞吉注處豫之時得位履中安夫¶
貞正不求茍豫者也順不茍從豫不違中是以上交不¶
諂下交不瀆明禍福之所生故不茍説辯必然之理故¶
不改其操介如石焉不終日明矣象曰不終日貞吉以¶
中正也音義(介音界纎介古文作砎鄭古八反云謂/磨砎也馬作扴云觸小石聲説音悦)疏¶
(正義曰介于石者得位履中安夫貞正不茍求逸豫上/交不諂下交不瀆知幾事之初始明禍福之所生不茍)¶
(求逸豫守志耿介似於石然見幾之速不待終竟一日/去惡修善恒守正得吉也象曰以中正者釋貞吉之義)¶