(有雷小過也凡此十二卦皆先舉下象以出上象亦意/取上象共下象而成卦也或先舉上象而出下象義取)¶
(下象以成卦義者山下出泉蒙也地中有水師也山下/有風蠱也山下有火賁也天下雷行无妄也山下有雷)¶
(頤也天下有山遯也山下有澤損也天下有風姤也地/中有山謙也澤中有雷隨也地中生木升也澤中有火)¶
(革也凡此十三卦皆先舉上體後明下體也其上體是/天天與山則稱下也若上體是地地與澤則稱中也或)¶
(有雖先舉下象稱在上象之下者若雷在地中復也天/在山中大畜也明入地中明夷也澤无水困也是先舉)¶
(下象而稱在上象之下亦義取下象以立卦也所論之/例者皆大判而言之其間委曲各於卦下别更詳之先)¶
(儒所云此等象辭或有實象或有假象實象者若地上/有水比也地中生木升也皆非虚故言實也假象者若)¶
(天在山中風自火出如此之𩔖實无此象假而爲義故/謂之假也雖有實象假象皆以義示人總謂之象也天)¶