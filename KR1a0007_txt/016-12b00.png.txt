烝而爲雨今不能制初九之復自道固九二之牽復九¶
三更以不能復爲劣也下方尚往施豈得行故密雲而¶
不能爲雨尚往故也何以明之夫陰能固之然後乃雨¶
今上九獨能固九三之路故九三不可以進而輿說輻¶
也能固其路而安於上故得旣雨旣處若四五皆能若¶
上九之善畜則能雨明矣故舉一卦而論之能爲小畜¶
密雲而已陰茍不足以固陽則雖復至盛密雲自我西¶
郊故不能雨也雨之未下卽施之未行也彖全論一卦¶