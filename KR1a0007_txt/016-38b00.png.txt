之命音義(遏於葛反止也徐又音謁休/虚虬反美也徐又許求反)疏(正義曰君子/以遏惡揚善)¶
(者大有包容之義故君子象之亦當包含遏匿其惡褎/揚其善順奉天徳休美物之性命皆取含容之義也不)¶
(云天在火下而云火在天上者天體高明火性炎上火/是照耀之物而在於天上是光明之甚无所不照亦是)¶
(包含之義又為/揚善之理也)¶
初九无交害匪咎艱則无咎注以夫剛健為大有之始¶
不能履中滿而不溢率斯以徃後害必至其欲匪咎艱¶
則无咎也象曰大有初九无交害也疏(正義曰以夫剛/健為大有之始)¶
(不能履中謙退雖无交切之害久必有凶其欲匪咎能/自艱難其志則得无咎故云无交害匪咎艱則无咎也)¶