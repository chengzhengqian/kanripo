其正刑不侵順故雖遇毒小吝无咎象曰遇毒位不當¶
也音義(腊音昔馬云晞於陽而煬於火曰/腊肉鄭注周禮小物全乾曰腊)疏(正義曰噬/腊肉者腊)¶
(是堅剛之肉也毒者苦惡之物也三處下體之上失政/刑人刑人不服若齧其腊肉非但難齧亦更生怨咎猶)¶
(噬腊而難入復遇其毒味然也三以柔不乘剛刑不侵/順道雖有遇毒之吝於徳亦无大咎故曰噬腊肉遇毒)¶
(小吝无咎也象曰位不/當者謂處位不當也)¶
九四噬乾胏得金矢利艱貞吉注雖體陽爻為隂之主¶
履不𫉬中而居其非位以斯噬物物亦不服故曰噬乾¶
胏也金剛也矢直也噬乾胏而得剛直可以利於艱貞¶