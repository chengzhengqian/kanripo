(失如三驅所施愛來憎去則失在前禽也用其中正征/討有常伐不加邑動必討叛者此九五居中得正故云)¶
(用其中正也心既中正不妄喜怒故征伐有常也所伐/之事不加親已之邑興師動衆必欲討其叛逆五以其)¶
(顯比親者伐所不加也叛者必欲征伐也云雖不得乎/大人之吉是顯比之吉者以象云顯比之吉其比狹也)¶
(若大人之吉則比道𢎞通也可以爲上之使非爲上之/道者九五居上之位若爲行如此身雖爲王止可爲上)¶
(使之人非是爲王之/道故云非爲上之道)¶
上六比之无首凶注无首後也處卦之終是後夫也親¶
道已成无所與終爲時所棄宜其凶也象曰比之无首¶
无所終也疏(正義曰无首凶者謂无能爲頭首他人皆/比已獨在後是親比於人无能爲頭首也)¶