象曰木上有水井君子以勞民勸相注木上有水井之¶
象也上水以養養而不窮者也相猶助也可以勞民勸¶
助莫若養而不窮也音義(上如字師又時掌反勞力報/反注同相息亮反注同王肅)¶
(如/字)疏(正義曰木上有水則是上水之象所以為井君子/以勞民勸相者勞謂勞賚相猶助也井之為義汲)¶
(養而不窮君子以勞來之恩勤恤民隱/勸助百姓使有成功則此養而不窮也)¶
初六井泥不食舊井无禽注最在井底上又无應沈滯¶
滓穢故曰井泥不食也井泥而不可食則是久井不見¶
渫治者也久井不見渫治禽所不嚮而况人乎一時所¶