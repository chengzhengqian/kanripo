離麗也罔罟之用必審物之所麗也魚麗于水獸麗于¶
山也音義(包本又作庖白交反鄭云取也孟京作伏犧/許宜反又作羲鄭云鳥獸全具曰犧孟京作)¶
(戲云伏服也戲化也包犧氏大皥三皇之最先王于況/反究九又反罟音古馬姚云猶网也黄本作爲网罟云)¶
(取獸曰网取魚曰罟佃音田本亦作田漁音魚/本亦作魚又言庶反馬云取獸曰佃取魚曰漁)疏(正義/曰古)¶
(者包犧至取諸夬此第二章明聖人法自然之理而作/易象易以制器而利天下此一章其義旣廣今各隨文)¶
(釋之此一節明包犧法天地造作八卦法離卦而爲罔/罟也云仰則觀象於天俯則觀法於地者言取象大也)¶
(觀鳥獸之文與地之宜者言取象細也大之與細則无/所不包也地之宜者若周禮五土動物植物各有所宜)¶
(是也近取諸身者若耳目鼻口之屬是也遠取諸物者/若雷風山澤之類是也舉遠近則萬事在其中矣於是)¶