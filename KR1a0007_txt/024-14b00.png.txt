六五君子維有解吉有孚于小人注居尊履中而應乎¶
剛可以有解而𫉬吉矣以君子之道解難釋險小人雖¶
闇猶知服之而无怨矣故曰有孚于小人也象曰君子¶
有解小人退也音義(解音蟹注有解及象并下注爲/解之極同解難之解佳買反)疏¶
(正義曰君子維有解吉者六五居尊履中而應於剛是/有君子之德君子當此之時可以解於險難維辭也有)¶
(解於難所以𫉬吉故曰君子維有解吉也有孚于小人/者以君子之道解難則小人皆信服之故曰有孚于小)¶
(人也象曰君子有解小人退者小人謂/作難者信君子之德故退而畏服之)¶
上六公用射隼于髙墉之上𫉬之无不利注初爲四應¶