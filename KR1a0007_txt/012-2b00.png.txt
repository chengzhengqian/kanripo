(曰居第一之位故稱初以其陽爻故稱九濳者隱伏之/名龍者變化之物言天之自然之氣起於建子之月陰)¶
(氣始盛陽氣濳在地下故言初九濳龍也此自然之象/聖人作法言於此濳龍之時小人道盛聖人雖有龍德)¶
(於此時唯宜濳藏勿可施用故言勿用張氏云以道未/可行故稱勿用以誡之於此小人道盛之時若其施用)¶
(則爲小人所害寡不敵衆弱不勝強禍害斯及故誡勿/用若漢髙祖生於暴秦之世唯隱居爲泗水亭長是勿)¶
(用也諸儒皆以爲舜始漁於雷澤舜之時當堯之世堯/君在上不得爲小人道盛此濳龍始起在建子之月於)¶
(義恐非也第一位言初第六位當言終第六位言上第/一位當言下所以文不同者莊氏云下言初則上有末)¶
(義故大過彖曰棟橈本末弱是上有末義六言上則初/當言下故小象云濳龍勿用陽在下也則是初有下義)¶
(互文相通義或然也且第一言初者欲明萬物積漸從/无入有所以言初不言一與下也六言上者欲見位居)¶