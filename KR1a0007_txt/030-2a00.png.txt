(上順乎天也人心說於惠澤能以惠澤說人是下應乎/人也說以先民民忘其勞以下歎美說之所致亦申明)¶
(應人之法先以說豫撫民然後使之從事則民皆竭力/忘其從事之勞故曰說以先民民忘其勞也說以犯難)¶
(民忘其死者先以說豫勞民然後使之犯難則民皆授/命忘其犯難之死故曰說以犯難民忘其死也施說於)¶
(人所致如此豈非說義之大能使民/勸勉矣哉故曰說之大民勸矣哉)¶
象曰麗澤兌君子以朋友講習注麗猶連也施說之道¶
莫盛於此音義(麗如字連也鄭/作離云猶倂也)疏(正義曰麗澤兌者麗/猶連也兩澤相連潤)¶
(說之盛故曰麗澤兌也君子以朋友講習者同門曰朋/同志曰友朋友聚居講習道義相說之盛莫過於此也)¶
(故君子象之以/朋友講習也)¶