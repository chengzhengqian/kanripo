而不居其位不為責主故得无咎也失位在下不能過¶
者也以其不能過故得合於免咎之宜故曰弗過遇之¶
夫晏安鴆毒不可懐也處於小過不寧之時而以陽居¶
隂不能有所為者也以此自守免咎可也以斯攸往危¶
之道也不交於物物亦弗與无援之助故危則必戒而¶
已无所告救也沈沒怯弱自守而已以斯而處於羣小¶
之中未足任者也故曰勿用永貞言不足用之於永貞¶
象曰弗過遇之位不當也往厲必戒終不可長也音義¶