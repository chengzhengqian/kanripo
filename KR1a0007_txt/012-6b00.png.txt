(居之處又是中和之所旣不在田故不得安其居純脩/下道則居上之德廢者言若純脩下道以事上卦則已)¶
(居下卦之上其德廢壞言其太卑柔也純脩上道則處/下之禮曠者曠謂空曠言已純脩居下卦之上道以自)¶
(驕矜則處上卦之下其禮終竟空曠夕惕猶若厲也者/言雖至於夕恒懷惕懼猶如未夕之前常若厲也案此)¶
(卦九三所居之處實有危厲又文言云雖危无咎是實/有危也據其上下文勢若字宜爲語辭但諸儒竝以若)¶
(爲如如似有厲是實无厲也理恐未盡今且依如解之/因時而惕不失其幾者因時謂因可憂之時故文言云)¶
(因時而惕又云知至至之可與幾也是因時而惕不失/其幾也雖危而勞者若厲是雖危終日乾乾是而勞也)¶
(故竭知力而後免於咎者正以九三與上九相竝九三/處下卦之極其位猶卑故竭知力而得免咎也上九在)¶
(上卦之上其位極尊雖竭知力不/免亢極言下勝於上卑勝於尊)¶