(龍勿用下至天下治也論六爻之人事爲第三節自潛/龍勿用陽氣潛藏至乃見天則論六爻自然之氣爲第)¶
(四節自乾元者至天下平也此一節復說乾元之四德/之義爲第五節自君子以成德爲行至其唯聖人乎此)¶
(一節更廣明六爻之義爲第六節今各依文解之此第/一節論乾之四德也元者善之長也此已下論乾之四)¶
(德但乾之爲體是天之用凡天地運化自然而爾因无/而生有也无爲而自為天本无心豈造元亨利貞之德)¶
(也天本无名豈造元亨利貞之名也但聖人以人事託/之謂此自然之功爲天之四德垂敎於下使後代聖人)¶
(法天之所爲故立天四德以設敎也莊氏云第一節元/者善之長者謂天之體性生養萬物善之大者莫善施)¶
(生元爲施生之宗故言元者善之長也亨者嘉之會者/嘉美也言天能通暢萬物使物嘉美之會聚故云嘉之)¶
(㑹也利者義之和者言天能利益庶物使物各得其宜/而和同也貞者事之幹者言天能以中正之氣成就萬)¶