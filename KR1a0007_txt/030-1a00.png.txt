欽定四庫全書¶
　周易注疏卷十¶
　　魏王弼注　唐陸德明音義　孔穎達疏¶
　下經(兌/)　(渙/)　(節/)　(中孚/)　(小過/)　(既濟/)　(未濟/)¶
䷹(兌下/兌上)¶
兌亨利貞音義(兌徒外反悅也/八純卦象澤)疏(正義曰兌說也說卦/曰說萬物者莫說乎)¶
(澤以兌是象澤之卦故以兌為名澤以潤生萬物所以/萬物皆說施於人事猶人君以恩惠養民民莫不說也)¶
(惠施民說所以為亨以說說物恐陷/諂邪其利在於貞正故曰兌亨利貞)¶