(濟乃得吉而无咎也故曰貞大人吉以剛中也有言不/信尚口乃窮者處困求通在於修德非用言以免困徒)¶
(尚口説更致困窮/故曰尚口乃窮也)¶
象曰澤无水困君子以致命遂志注澤无水則水在澤¶
下水在澤下困之象也處困而屈其志者小人也君子¶
固窮道可忘乎音義(固如字或/作困窮非)疏(正義曰澤无水困者/謂水在澤下則澤上)¶
(枯槁萬物皆困故曰澤无水困也君子以致命遂志者/君子之人守道而死雖遭困厄之世期於致命喪身必)¶
(當遂其髙志不屈橈而移/改也故曰致命遂志也)¶
初六臀困于株木入于幽谷三歳不覿注最處底下沈¶