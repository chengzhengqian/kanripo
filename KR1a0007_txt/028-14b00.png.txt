(二相同一家棄其羣𩔖而與四合好即是夫征而不反/復也夫既樂於邪配妻亦不能保其貞非夫而孕故不)¶
(育也見利忘義貪進忘舊凶之道也故曰夫征不復婦/孕不育凶也利禦寇者異體合好恐有寇難離間之者)¶
(然和比相順共相保安物莫能間故曰利用禦寇也象/曰離羣醜者醜𩔖也言三與初二雖有隂陽之殊同體)¶
(艮卦故謂之羣醜也失其道也者非夫而孕孕而不育/失道故也順相保也者謂四以隂乗陽嫌其非順然好)¶
(合相得和比相安故曰順相保也注正義曰陸/高之頂也者爾雅云高平曰陸故曰高之頂也)¶
六四鴻漸于木或得其桷无咎注鳥而之木得其宜也¶
或得其桷遇安棲也雖乘于剛志相得也象曰或得其¶
桷順以巽也音義(桷音角翟云方曰桷桷椽也馬陸云/桷榱也説文云秦曰榱周謂之椽齊)¶