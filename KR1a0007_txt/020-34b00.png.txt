六三來之坎坎險且枕入于坎窞勿用注既履非其位¶
而又處両坎之間出則之坎居則亦坎故曰來之坎坎¶
也枕者枝而不安之謂也出則无之處則无安故曰險¶
且枕也來之皆坎无所用之徒勞而已象曰來之坎坎¶
終无功也音義(險如字古文及鄭向本作檢鄭云木在/手曰檢枕徐針鴆反王肅針甚反鄭𤣥)¶
(云木在首曰枕陸云閑礙險害之貌九家作玷古/文作沈沈直林反出則之坎一本作出則亦坎誤)疏(正/義)¶
(曰來之坎坎者履非其位而處两坎之間出之與居皆/在扵坎故云來之坎坎也險且枕者枕枝而不安之謂)¶
(也出則无應所以險處則不安故且枕也入于坎窞者/出入皆難故入于坎窞也勿用者不可出行若其出行)¶