(萬物化生者構合也言男女陰陽相感任其自然得一/之性故合其精則萬物化生也若男女无自然之性而)¶
(各懷差二則萬物不化生也易曰三人行則損一人一/人行則得其友者此損卦六三辭也言六三若更與二)¶
(人同往承上則上所不納是三人俱行并六三不相納/是則損一人也若六三獨行則上所容受故云一人行)¶
(則得其友此言衆不如寡三不及一也言致一也者此/夫子釋此爻之意謂此爻所論致其醇一也故一人獨)¶
(行乃得其友也子曰君子安其身而後動者此明致一/之道致一者在身之謂若己之爲得則萬事得若己之)¶
(爲失則萬事失也欲行於天下先在其身之一故先須/安靜其身而後動和易其心而後語先以心選定其交)¶
(而後求若其不然則傷之者至矣易曰莫益之或擊之/立心勿恒凶者此益之上九爻辭在无位高亢獨唱无)¶
(和是莫益之也衆怒難犯是或擊之也勿无也由已建/立其心无能有恒故凶危也易之此言若虛已存誠則)¶