(終必无功徒勞而已/故象云終无功也)¶
六四樽酒簋貳用缶納約自牖終无咎注處重險而履¶
正以柔居柔履得其位以承於五五亦得位剛柔各得¶
其所不相犯位皆无餘應以相承比明信顯著不存外¶
飾處坎以斯雖復一樽之酒二簋之食瓦缶之器納此¶
至約自進扵牖乃可羞之於王公薦之於宗廟故終无¶
咎也象曰樽酒簋貳剛柔際也注剛柔相比而相親焉¶
際之謂也音義(樽音尊樽酒絶句簋音軌簋貳絶句缶/方有反用缶絶句舊樽酒簋句貳用缶)¶