曰不可貞也幹不失中得中道也象曰幹母之蠱得中¶
道也疏(正義曰居内處中是幹母事也不可貞者婦人/之性難可全正宜屈己剛不可固守貞正故云)¶
(不可貞也象曰得中道者釋幹母之蠱義雖/不能全正猶不失在中之道故云得中道也)¶
九三幹父之蠱小有悔无大咎注以剛幹事而无其應¶
故有悔也履得其位以正幹父雖有小悔終无大咎象¶
曰幹父之蠱終无咎也疏(正義曰幹父之蠱小有悔者/以剛幹事而无其應故小有)¶
(悔也无大咎者履得/其位故終无大咎也)¶
六四裕父之蠱徃見吝注體柔當位幹不以剛而以柔¶