(其義亦然故云天之道也至于八月有凶消不久也者/證有凶之義以其陽道既消不可常久故有凶也但復)¶
(卦一陽始復剛性尚微又不得其中故未有元亨利貞/泰卦三陽之時三陽在下而成乾體乾下坤上象天降)¶
(下地升上上下通泰物通則失正故不具四徳唯此卦/二陽浸長陽浸壯大特得稱臨所以四徳具也然陽長)¶
(之卦每卦皆應八月有凶但此卦名臨是盛大之義故/於此卦特戒之耳若以𩔖言之則陽長之卦至其終末)¶
(皆有凶也注正義曰云八月者何氏云從建子陽生至/建未為八月褚氏云自建寅至建酉為八月今案此注)¶
(云小人道長君子道消宜據否卦之時故/以臨卦建丑而至否卦建申為八月也)¶
象曰澤上有地臨君子以敎思无窮容保民无疆注相¶
臨之道莫若説順也不恃威制得物之誠故物无違也¶