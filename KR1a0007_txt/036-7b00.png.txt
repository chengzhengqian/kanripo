故曰成言乎艮音義(嚮許亮反/治直吏反)疏(正義曰萬物出乎震/震東方者解上帝出)¶
(乎震以震是東方之卦斗柄指東爲春春時萬物出生/也齊乎巽巽東南也齊也者言萬物之絜齊也者解上)¶
(齊乎巽以巽是東南之卦斗柄指東南之時萬物皆絜/齊也離也者明也萬物皆相見南方之卦也聖人南面)¶
(而聽天下嚮明而治蓋取諸此也者解上相見乎離因/明聖人法離之事以離爲象日之卦故爲明也日出而)¶
(萬物皆相見也又位在南方故聖人法南面而聽天下/嚮明而治也故云蓋取諸此也坤也者地也萬物皆致)¶
(養焉故曰致役乎坤者解上致役乎坤以坤是象地之/卦地能生養萬物是有其勞役故云致役乎坤鄭云坤)¶
(不言方所者言地之飬物不專一也兌正秋也萬物之/所說也故曰說言乎兌者解上説言乎兑以兌是象澤)¶
(之卦説萬物者莫説乎澤又位是西方之卦斗柄指西/是正秋八月也立秋而萬物皆説成也戰乎乾乾西北)¶