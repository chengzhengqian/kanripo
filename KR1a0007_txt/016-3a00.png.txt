(之與臧皆爲凶也象曰失律凶者釋師出以律之義言/所以必須以律者以其失律則凶反經之文以明經義)¶
(注正義曰爲師之始齊師者也者以師之初爻故云爲/師之始在師之首先唱𤼵始是齊整師衆者也失律而)¶
(臧何異於否者若棄失法律不奉法而行雖有功而臧/何異於否也失令有功法所不赦者解何異於否之義)¶
(令則法律也若失此法令雖有功勞軍法所不容赦故/云何異於否然閫外之事將軍所裁臨事制宜不必皆)¶
(依君命何得有功法所不赦者凡爲師之體理非一端/量事制宜隨時進退此則將軍所制隨時施行若茍順)¶
(私情故違君命犯律/觸法則事不可赦耳)¶
九二在師中吉无咎王三錫命注以剛居中而應於上¶
在師而得其中者也承上之寵爲師之主任大役重无¶