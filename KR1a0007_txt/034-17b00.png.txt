小人不恥不仁不畏不義不見利不勸不威不懲小懲¶
而大誡此小人之福也易曰屨校滅趾无咎此之謂也¶
音義(懲直升反屨俱遇/反校胡孝反下同)疏(正義曰此章第三節也明小/人之道不能恒善若因懲誡)¶
(而得福也此亦證前章安身之事故引易噬嗑初九以/證之以初九居无位之地是受刑者以處卦初其過未)¶
(深故屨校滅/趾而无咎也)善不積不足以成名惡不積不足以滅身¶
小人以小善爲无益而弗爲也以小惡爲无傷而弗去¶
也故惡積而不可掩罪大而不可解易曰何校滅耳凶¶
音義(去羌呂反何河/可反又音河)疏(正義曰此章第四節也明惡人/爲惡之極以致凶也此結成前)¶