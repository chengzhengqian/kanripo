之志變而後治之則悔矣處家人之初為家人之始故¶
宜必以閑有家然後悔亡也象曰閑有家志未變也音¶
義(閑馬云闌也防/也鄭云習也)疏(正義曰閑有家悔亡者治家之道/在初即須嚴正立法防閑若黷亂)¶
(之後方始治之即有悔矣初九處家人之初能防閑有/家乃得悔亡故曰閑有家悔亡也象曰志未變也者釋)¶
(在初防閑之義所以在初防/閑其家者家人志未變黷也)¶
六二无攸遂在中饋貞吉注居内處中履得其位以陰¶
應陽盡婦人之正義无所必遂職乎中饋巽順而已是¶
以貞吉也象曰六二之吉順以巽也音義(饋巨愧/反食也)疏(正/義)¶