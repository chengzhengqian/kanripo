六二係小子失丈夫注隂之為物以處隨世不能獨立¶
必有係也居隨之時體分柔弱而以乘夫剛動豈能秉¶
志違於所近隨此失彼弗能兼與五處己上初處己下¶
故曰係小子失丈夫也象曰係小子弗兼與也疏(正義/曰小)¶
(子謂初九也丈夫謂九五也初九處卑故稱小子五居/尊位故稱丈夫六二既是隂柔不能獨立所處必近係)¶
(屬初九故云係小子既屬初九則不得徃應於五故云/失丈夫也象曰弗兼與者釋係小子之意既隨此初九)¶
(則失彼九五丈夫是不能/兩處兼有故云弗兼與也)¶
六三係丈夫失小子隨有求得利居貞注隂之為物以¶