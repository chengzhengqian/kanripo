(没女媧氏代立爲女皇亦風姓也女媧氏沒次有大庭/氏柏黄氏中央氏栗陸氏驪連氏赫胥氏尊盧氏混沌)¶
(氏皥英氏有巢氏朱襄氏葛天氏陰康氏无懷氏凡十/五世皆習包犧氏之號也神農者案帝王世紀云炎帝)¶
(神農氏姜姓也母曰任已有蟜氏女名曰女登爲少典/正妃游華山之陽有神龍首感女登於尚羊生炎帝人)¶
(身牛首長於姜水有聖德繼无懷之後本起烈山或稱/烈山氏在位一百二十年而崩納奔水氏女曰聽詙生)¶
(帝臨魁次帝承次帝明次帝直次帝釐/次帝哀次帝揄罔凡八代及軒轅氏也)神農氏沒黄帝¶
堯舜氏作通其變使民不倦注通物之變故樂其器用¶
不解倦也神而化之使民宜之易窮則變變則通通則¶
久注通變則无窮故可久也是以自天祐之吉无不利¶