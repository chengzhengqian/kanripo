(柔得中而上行雖不當位利用獄者此釋爻有利用獄/之義隂居五位是柔得中也而上行者既居上卦意在)¶
(向進故云上行其徳如此雖不當位者所居隂位猶利/用獄也注正義曰雷電並合不亂乃章者彖文唯云雷)¶
(電合注云不亂乃章者不亂之文以其上云剛柔分剛/柔分則是不亂故云雷電並合不亂乃章也凡言上行)¶
(皆所之在貴者輔嗣此注恐謂之適五位則是上行故/於此明之凡言上行但所之在進皆曰上行不是唯向)¶
(五位乃稱上行也故謙卦序彖曰地道卑而上行坤體/在上故總云上行不止五也又損卦彖云損下益上曰)¶
(上行是減下而益上卦謂之上行是亦不據五也然則/此云上行及晉卦彖云上行既在五位而又稱上行則)¶
(似若王者雖見在尊位猶意在欲進仰/慕三皇五帝可貴之道故稱上行者也)¶
象曰雷電噬嗑先王以明罰勑法音義(勑恥力反此俗/字也字林作勅)¶