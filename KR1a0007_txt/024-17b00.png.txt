(至約惟在損時應時行之非時不可也損剛益柔有時/者明損下益上之道亦不可爲常損之所以能損下益)¶
(上者以下不敢剛亢貴於奉上則是損於剛亢而益柔/順也損剛者謂損兌之陽爻也益柔者謂益艮之陰爻)¶
(也人之爲德須備剛柔就剛柔之中剛爲德長既爲德/長不可恒減故損之有時損益盈虚與時偕行者盈虚)¶
(者鳬足短而任性鶴脛長而自然此又云與時偕行者/上既言損剛益柔不可常用此又汎明損益之事體非)¶
(恒理自然之質各定其分鳬足非短鶴脛非長何須損/我以益人虚此以盈彼但有時宜用故應時而行故曰)¶
(損益盈虛與/時偕行也)¶
象曰山下有澤損注山下有澤損之象也君子以懲忿¶
窒欲注可損之善莫善忿欲也音義(忿芳粉反窒珍栗/反徐得悉反鄭劉)¶