(物也天道虧盈而益謙者從此巳下廣説謙徳之美以/結君子能終之義也虧謂減損減損盈滿而增益謙退)¶
(若日中則&KR0628;月盈則食是虧減其盈盈者虧減則謙者/受益也地道變盈而流謙者丘陵川谷之屬髙者漸下)¶
(下者益髙是改變盈者流布謙者也鬼神害盈而福謙/者驕盈者被害謙退者受福是害盈而福謙也人道惡)¶
(盈而好謙者盈溢驕慢皆以惡之謙退恭巽悉皆好之/謙尊而光卑而不可踰者尊者有謙而更光明盛大卑)¶
(謙而不可踰越是君子之所終也言君子能終/其謙之善事又𫉬謙之終福故云君子之終也)¶
象曰地中有山謙君子以裒多益寡稱物平施注多者¶
用謙以為裒少者用謙以為益隨物而與施不失平也¶
音義(裒蒲侯反鄭荀董蜀才作捊云取也字書作/掊廣雅云掊減稱尺證反施始䜴反注同)疏(正/義)¶