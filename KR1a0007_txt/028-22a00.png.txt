不憂之徳宜處天中以徧照者也故曰宜日中也音義¶
(豐芳忠反字林匹忠反依字作豐今竝三直畫猶是變/體若曲下作豆禮字耳非也世人亂之久矣彖及序卦)¶
(皆云大也案豐是腆厚光大之義鄭云豐之言倎充滿/意也坎宫五世卦假庚白反至也下同馬古雅反大也)¶
(闡昌善反令力/呈反徧音遍)疏(正義曰豐亨者豐卦名也彖及序卦/皆以大訓豐也然則豐者多大之名)¶
(盈足之義財多徳大故謂之為豐徳大則无所不容財/多則无所不濟无所壅礙謂之為亨故曰豐亨王假之)¶
(者假至也豐亨之道王之所尚非有王者之徳不能至/之故曰王假之也勿憂宜日中者勿无也王能至於豐)¶
(亨乃得无復憂慮故曰勿憂也用夫豐亨无憂之徳然/後可以居臨萬國徧照四方如日中之時徧照天下故)¶
(曰宜日/中也)¶