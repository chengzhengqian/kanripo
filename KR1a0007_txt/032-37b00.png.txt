(其隂陽之數也通其變者由交錯總聚通極其隂陽相/變也遂成天地之文者以其相變故能遂成就天地之)¶
(文若青赤相雜故稱文也極其數遂定天下之象者謂/窮極其隂陽之數以定天下萬物之象猶若極二百一)¶
(十六策以定乾之老陽之象窮一百四十四策以定坤/之老隂之象舉此餘可知也非天下之至變其孰能與)¶
(於此者言此易之理若非天下萬事至極之變化誰能/與於此者言皆不能也此結成易之變化之道故更言)¶
(與於此也前經論易理深故云非天下之至精此經論/極數通變故云非天下之至變也易无思也无為也者)¶
(任運自然不關心慮是无思也任運自動不須營造是/无為也寂然不動感而遂通天下之故者旣无思无為)¶
(故寂然不動有感必應萬事皆通是感而遂通天下之/故也故謂事故言通天下萬事也非天下之至神其孰)¶
(能與於此者言易理神功不測非天下萬事之中至極/神妙其孰能與於此也此經眀易理神妙不測故云非)¶