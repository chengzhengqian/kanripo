六五艮其輔言有序悔亡注施止於輔以處於中故口¶
无擇言能亡其悔也象曰艮其輔以中正也注能用中¶
正故言有序也疏(正義曰艮其輔言有序悔亡者輔頰/車也能止於輔頰也以處其中故口)¶
(无擇言也言有倫序能亡其悔故曰艮其輔言有序悔/亡也象曰以中正者位雖不正以居得其中故不失其)¶
(正故言/有序也)¶
上九敦艮吉注居止之極極止者也敦重在上不䧟非¶
妄宜其吉也象曰敦艮之吉以厚終也疏(正義曰敦艮/吉者敦厚也)¶
(上九居艮之極極止者也在上能用敦厚以自止不䧟/非妄宜其吉也故曰敦艮吉也象曰以厚終者言上九)¶