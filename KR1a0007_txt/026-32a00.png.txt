(亨飪成新能成新法然則鼎之為噐具有二義一有亨/飪之用二有物象之法故彖曰鼎象也眀其有法象也)¶
(雜卦曰革去故而鼎取新眀其亨飪有成新之用此卦/眀聖人革命示物法象惟新其制有鼎之義以木巽火)¶
(有鼎之象故名為鼎焉變故成新必須當/理故先元吉而後乃亨故曰鼎元吉亨也)¶
彖曰鼎象也注法象也以木巽火亨飪也注亨飪鼎之¶
用也聖人亨以享上帝而大亨以養聖賢注亨者鼎之¶
所為也革去故而鼎成新故為亨飪調和之器也去故¶
取新聖賢不可失也飪熟也天下莫不用之而聖人用¶
之乃上以享上帝而下以大亨養聖賢也巽而耳目聰¶