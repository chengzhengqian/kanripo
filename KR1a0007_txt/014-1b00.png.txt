東北喪朋安貞吉注西南致養之地與坤同道者也故¶
曰得朋東北反西南者也故曰喪朋陰之爲物必離其¶
黨之於反𩔖而後𫉬安貞吉音義(坤本又作巛巛今字/也同困魂反說卦云)¶
(順也八純卦象地牝頻忍反徐邈扶忍反又扶死反攸/音由所也喪息浪反馬云失也下及注並同離力智反)¶
疏(正義曰此一節是文王於坤卦之下陳坤德之辭蓋/乾坤合體之物故乾後次坤言地之爲體亦能始生)¶
(萬物各得亨通故云元亨與乾同也利牝馬之貞者此/與乾異乾之所利利於萬事爲貞此唯云利牝馬之貞)¶
(坤是陰道當以柔順爲貞假借柔順之象以明柔順之/德也牝對牡爲柔馬對龍爲順假借此柔順以明柔道)¶
(故云利牝馬之貞牝馬外物自然之象此亦聖人因坤/元亨利牝馬之貞自然之德以垂教也不云牛而云馬)¶