同有異有聚有分也順其所同則吉乖其所趣則凶故¶
吉凶生矣在天成象在地成形變化見矣注象況日月¶
星辰形况山川草木也懸象運轉以成昏明山澤通氣¶
而雲行雨施故變化見矣是故剛柔相摩注相切摩也¶
言隂陽之交感也八卦相盪注相推盪也言運化之推¶
移鼔之以雷霆潤之以風雨日月運行一寒一暑乾道¶
成男坤道成女乾知大始坤作成物乾以易知坤以簡¶
能注天地之道不為而善始不勞而善成故曰易簡易¶