象曰山下有風蠱君子以振民育徳注蠱者有事而待¶
能之時也故君子以濟民養徳也音義(振舊之慎反濟/也師讀音真振)¶
(振仁厚也育王/肅作毓古育字)疏(正義曰必云山下有風者風能摇動/散布潤澤今山下有風取君子能以)¶
(恩澤下振於民育養巳徳振民/象山下有風育徳象山在上也)¶
初六幹父之蠱有子考无咎厲終吉注處事之首始見¶
任者也以柔巽之質幹父之事能承先軌堪其任者也¶
故曰有子也任為事首能堪其事考乃无咎也故曰有¶
子考无咎也當事之首是以危也能堪其事故終吉象¶