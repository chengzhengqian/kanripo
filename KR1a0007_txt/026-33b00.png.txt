初六鼎顚趾利出否得妾以其子无咎注凡陽為實而¶
隂為虛鼎之為物下實而上虛而今隂在下則是為覆¶
鼎也鼎覆則趾倒矣否謂不善之物也取妾以為室主¶
亦顚趾之義也處鼎之初將在納新施顚以出穢得妾¶
以為子故无咎也象曰鼎顚趾未悖也注倒以寫否故¶
未悖也利出否以從貴也注棄穢以納新也音義(顚丁/田反)¶
(倒也趾音止出徐尺遂反或如字注及下同否悲已反/惡也注及下同覆芳目反下皆同倒了老反下同以為)¶
(之為于偽反下體為/同悖必内反逆也)疏(正義曰鼎顚趾趾足也凡陽為/實而隂為虛鼎之為物下實而)¶