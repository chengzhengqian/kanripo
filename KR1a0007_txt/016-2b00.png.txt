(上有地今云地中有/水蓋取容畜之義也)¶
初六師出以律否臧凶注爲師之始齊師者也齊衆以¶
律失律則散故師出以律律不可失失律而臧何異於¶
否失令有功法所不赦故師出不以律否臧皆凶象曰¶
師出以律失律凶也音義(否音鄙惡也注同馬鄭王/肅方有反臧作郎反善也)疏¶
(正義曰初六師出以律者律法也初六爲師之始是整/齊師衆者也旣齊整師衆使師出之時當須以其法制)¶
(整齊之故云師出以律也否臧凶者若其失律行師无/問否之與臧皆爲凶也否謂破敗臧謂有功然否爲破)¶
(敗卽是凶也何須更云否臧凶者本意所明雖臧亦凶/臧文旣單故以否配之欲盛言臧凶不可單言故云否)¶