修井之壊補過而已象曰井甃无咎修井也音義(甃側/舊反)¶
(馬云為瓦裏下達上也子夏傳云修冶/也干云以甎壘井曰甃字林云井壁也)疏(正義曰六四/井甃无咎者)¶
(案子夏傳云甃亦治也以甎壘井修井之壊謂之為甃/六四得位而无應自守而已不能給上可以修井崩壊)¶
(施之於人可以修德補過故曰井甃无咎也象/曰修井者但可修井之壊未可上汲養人也)¶
九五井洌寒泉食注洌潔也居中得正體剛不撓不食¶
不義中正高潔故井洌寒泉然後乃食也象曰寒泉之¶
食中正也音義(洌音列絜也説文云水清也王肅音/例撓乃孝反不食之食如字又音嗣)疏¶
(正義曰井洌寒泉食者餘爻不當貴位但修德以待用/九五為卦之主擇人而用之洌潔也九五居中得正而)¶