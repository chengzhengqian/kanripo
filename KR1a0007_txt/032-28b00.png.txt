而无位髙而无民賢人在下位而无輔是以動而有悔¶
也不出户庭无咎子曰亂之所生也則言語以為階君¶
不密則失臣臣不密則失身幾事不密則害成是以君¶
子慎密而不出也子曰作易者其知盗乎注言盗亦乘¶
釁而至也易曰負且乘致寇至負也者小人之事也乗¶
也者君子之器也小人而乘君子之器盜思奪之矣上¶
慢下暴盜思伐之矣慢藏誨盗冶容誨淫易曰負且乗¶
致寇至盗之招也音義(藉在夜反下同茅卯交反錯七/故反本亦作措重直勇反慎時)¶