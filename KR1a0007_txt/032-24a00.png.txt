(所為者窮理體化坐忘遺照者言若能知天之所造為/者㑹能窮其物理體其變化静坐而忘其事及遺棄所)¶
(照之物任其自然之理不以他事係心端然𤣥寂如此/者乃能知天之所為也言天之道亦如此也坐忘遺照)¶
(之言事出莊子大宗師篇也云至虛而善應則以道為/稱者此解道之目也言至極空虛而善應於物則乃目)¶
(之為道故云則以道為稱云不思而𤣥覽則以神為名/者謂不可思量而𤣥逺覽見者乃目之為神故云則以)¶
(神為名也云盖資道而同乎道者此謂聖人設教資取/乎道行无為之化積乆而遂同於道内外皆无也云由)¶
(神而㝠於神也者言聖人設教法此神之不測无體无/方以垂於教乆能積漸而㝠合於神不可測也此皆謂)¶
(聖人初時雖法道法神以為无體未能全无但行之不/已遂至全无不測故云資道而同於道由神而㝠於神)¶
(也/)¶