　　又云夫乾確然示人易矣夫坤隤然示人簡矣易¶
　　則易知簡則易從此言其易簡之法則也又云為¶
　　道也屢遷變動不居周流六虚上下無常剛柔相¶
　　易不可為典要唯變所適此言順時變易出入移¶
　　動者也又云天尊地卑乾坤定矣卑髙以陳貴賤¶
　　位矣動静有常剛柔斷矣此言其張設布列不易¶
　　者也崔覲劉貞簡等竝用此義云易者謂生生之¶
　　徳有易簡之義不易者言天地定位不可相易變¶