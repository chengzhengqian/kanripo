疏(正義曰此大象也十翼之中第三翼總象一卦故謂/之大象但萬物之體自然各有形象聖人設卦以寫)¶
(萬物之象今夫子釋此卦之所象故言象曰天有純剛/故有健用今畫純陽之卦以比擬之故謂之象象在彖)¶
(後者彖詳而象略也是以過半之義思在彖而不在象/有由而然也天行健者行者運動之稱健者強壯之名)¶
(乾是衆健之訓今大象不取餘健爲釋偏說天者萬物/壯健皆有衰怠唯天運動日過一度葢運轉混沒未曾)¶
(休息故云天行健健是乾之訓也順者坤之訓也坤則/云地𫝑坤此不言天行乾而言健者劉表云詳其名也)¶
(然則天是體名乾則用名健是其訓三者竝見最爲詳/悉所以尊乾異於他卦凡六十四卦說象不同或總舉)¶
(象之所由不論象之實體又總包六爻不顯上體下體/則乾坤二卦是也或直舉上下二體者若雲雷屯也天)¶
(地交㤗也天地不交否也雷電噬嗑也雷風恒也雷雨/作解也風雷益也雷電皆至豐也洊雷震也隨風巽也)¶