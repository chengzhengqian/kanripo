(反喪息/浪反)疏(正義曰晉如摧如貞吉者何氏云摧退也裕/寛也如辭也初六處順之初應明之始明順)¶
(之德於斯將隆進則之明退則居順進之與退不失其/正故曰晉如摧如貞吉也罔孚者處卦之始功業未著)¶
(未為人所信服故曰罔孚裕无咎者裕寛也方踐卦始/未至履位不可自以為足也若以此為足是自喪其長)¶
(也故必宜寛裕其德使功業𢎞廣然後无咎故曰裕无/咎也象曰獨行正者獨猶專也言進與退專行其正也)¶
(裕无咎未受命也者處進之初未得履位/未受錫命故宜寛裕進德乃得无咎也)¶
六二晉如愁如貞吉受兹介福于其王母注進而无應¶
其德不昭故曰晉如愁如居中得位履順而正不以无¶
應而回其志處晦能致其誠者也脩德以斯聞乎幽昧¶