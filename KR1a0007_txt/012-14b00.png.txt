復道也注以上言之則不驕以下言之則不憂反復皆¶
道也或躍在淵進无咎也飛龍在天大人造也亢龍有¶
悔盈不可久也音義(復芳服反注同本亦作覆造鄭徂/早反爲也王肅七到反就也至也)¶
(劉歆父/子作聚)疏(正義曰此夫子釋六爻之象辭謂之小象以/初九陽潛地中故云陽在下也經言龍而象)¶
(言陽者明經之稱龍則陽氣也此一爻之象專明天之/自然之氣也見龍在田德施普者此以人事言之用龍)¶
(德在田似聖人已出在世道德恩施能普徧也比初九/勿用是其周普也若比九五則猶狹也終日乾乾反復)¶
(道者此亦以人事言之君子終日乾乾自強不息故反/之與覆皆合其道反謂進反在上也處下卦之上能不)¶
(驕逸是反能合道也覆謂從上倒覆而下居上卦之下/能不憂懼是覆能合道也或躍在淵進无咎者此亦人)¶