之也不私權利唯德是與誠之至也故曰我有好爵與¶
物散之象曰其子和之中心願也音義(鶴户各反和胡/卧反注及下同)¶
(好如字王肅呼報反孟云好小也靡本又作縻同亡池/反散也干同徐又武寄反又亡彼反韓詩云共也孟同)¶
(埤蒼作縻云散也陸作䌕京/作劘重直龍反徇似俊反)疏(正義曰鳴鶴在隂其子/和之者九二體剛處於)¶
(卦内又在三四重隂之下而履不失中是不徇於外自/任其真者也處於幽昧而行不失信則聲聞於外為同)¶
(𩔖之所應焉如鶴之鳴於幽逺則為其子所和故曰鳴/鶴在隂其子和之也我有好爵吾與爾靡之者靡散也)¶
(又无偏應是不私權利惟德是與若我有好爵吾願與/爾賢者分散而共之故曰我有好爵吾與爾靡之象曰)¶
(中心願者誠信之人願與同𩔖相/應得誠信而應之是中心願也)¶