(民未習故先此宣令之前三日殷勤而語之又於此宣/令之後三日更丁寧而語之其人不從乃加刑罰也其)¶
(褚氏何氏周氏等並同鄭義以為甲者造作新令之日/甲前三日取改過自新故用辛也甲後三日取丁寧之)¶
(義故用丁也今案輔嗣注甲者創制之令不云創制之/日又巽卦九五先庚三日後庚三日輔嗣注申命令謂)¶
(之庚輔嗣又云甲庚皆申命之謂則輔嗣不以甲為/創制之日而諸儒不顧輔嗣注㫖妄作異端非也)¶
彖曰蠱剛上而柔下注上剛可以斷制下柔可以施令¶
巽而止蠱注既巽又止不競爭也有事而无競爭之患¶
故可以有為也蠱元亨而天下治也注有為而大亨非¶
天下治而何也利涉大川徃有事也先甲三日後甲三¶