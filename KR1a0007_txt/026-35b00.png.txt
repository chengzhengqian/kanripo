(其行塞也雉膏不食者非直體實不受又上九不應於/已亦无所納雖有其器而无所用雖有雉膏而不能見)¶
(食也故曰雉膏不食方雨虧悔終吉者雨者隂陽交和/不偏亢者也雖體陽爻而統屬隂卦若不全任剛亢務)¶
(在和通方欲為此和通則悔虧而終𫉬吉故曰方雨虧/悔終吉也象曰失其義也者失其虛中納受之義也)¶
九四鼎折足覆公餗其形渥凶注處上體之下而又應¶
初既承且施非已所堪故曰鼎折足也初已出否至四¶
所盛則已潔矣故曰覆公餗也渥沾濡之貌也既覆公¶
餗體為渥沾知小謀大不堪其任受其至辱災及其身¶
故曰其形渥凶也象曰覆公餗信如何也注不量其力¶