匿之失時之極則遂廢矣故不出門庭則凶也象曰不出¶
門庭凶失時極也音義(匿女/力反)疏(正義曰初巳制法至二/宜宣若猶匿之則失時)¶
(之極可施之事則遂廢矣不出門庭所以致凶故曰不/出門庭凶象曰失時極者極中也應出不出失時之中)¶
(所以/為凶)¶
六三不節若則嗟若无咎注若辭也以隂處陽以柔乗¶
剛違節之道以至哀嗟自已所致无所怨咎故曰无咎¶
也象曰不節之嗟又誰咎也音義(怨紆萬反/又紆元反)疏(正義曰/節者制)¶
(度之卦處節之時位不可失六三以隂處陽以柔乗剛/失位驕逆違節之道禍将及巳以至哀嗟故曰不節若)¶