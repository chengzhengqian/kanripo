其静也專其動也直是以大生焉注專專一也直剛正¶
也夫坤其静也翕其動也闢是以廣生焉注翕斂也止¶
則翕斂其氣動則闢開以生物也乾統天首物為變化¶
之元通乎形外者也坤則順以承陽功盡於己用止乎¶
形者也故乾以專直言乎其材坤以翕闢言乎其形廣¶
大配天地變通配四時隂陽之義配日月易簡之善配¶
至德注易之所載配此四義子曰易其至矣乎夫易聖¶
人所以崇德而廣業也注窮理入神其德崇也兼濟萬¶