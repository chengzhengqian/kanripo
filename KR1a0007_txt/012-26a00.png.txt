(通舍者經唯云時舍也注云必以時之通舍者則輔嗣/以通解舍舍是通義也初九潛藏不見九二既見而在)¶
(田是時之通舍之義也以爻爲人以位爲時者爻居其/位猶若人遇其時故文王明夷則主可知矣主則時也)¶
(謂當時无道故明傷也仲尼旅人則國可知矣國亦時/也若見仲尼羇旅於人則知國君无道令其羇旅出外)¶
(引文王仲尼者明/龍潛龍見之義)¶
潛龍勿用陽氣潛藏見龍在田天下文明終日乾乾與¶
時偕行注與天時俱不息或躍在淵乾道乃革飛龍在¶
天乃位乎天德亢龍有悔與時偕極注與時運俱終極¶
乾元用九乃見天則注此一章全說天氣以明之也九¶