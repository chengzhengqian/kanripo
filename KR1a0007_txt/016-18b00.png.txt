(則是說征之輻因上九征凶之文征則行也文雖不言/於義必有言輻者鄭注云謂輿下縳木與軸相連鉤心)¶
(之木是也子夏/傳云軸車劇也)¶
䷉(兌下/乾上)¶
履虎尾不咥人亨音義(履利恥反禮也艮宫五世/卦咥直結反齧也馬云齕)疏(正/義)¶
(曰履卦之義以六三爲主六三以隂柔履踐九二之剛/履危者也猶如履虎尾為危之甚不咥人亨者以六三)¶
(在兌體兌為和說而應乾剛雖履其危而不見害故得/亨通猶若履虎尾不見咥齧于人此假物之象以喻人)¶
(事/)¶
彖曰履柔履剛也說而應乎乾是以履虎尾不咥人亨¶