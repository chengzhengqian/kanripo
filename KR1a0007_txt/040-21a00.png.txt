　凡彖者通論一卦之體者也一卦之體必由一爻爲¶
　主則指明一爻之美以統一卦之義大有之類是也¶
　卦體不由乎一爻則全以二體之義明之豐卦之類¶
　是也¶
　凡言无咎者本皆有咎者也防得其道故得无咎也¶
　注乾之九三君子終日乾乾无咎若防失其道則有¶
　過咎也吉无咎者本亦有咎由吉故得免也注師貞¶
　丈人吉无咎注云興役動衆无功罪也故吉乃免咎¶