(乾相通共文也至哉坤元者歎羙坤德故云至哉至謂/至極也言地能生養至極與天同也但天亦至極包籠)¶
(於地非但至極又大於地故乾言大哉坤言至哉萬物/資生者言萬物資地而生初稟其氣謂之始成形謂之)¶
(生乾本氣初故云資始坤據成形故云資生乃順承天/者乾是剛健能統領於天坤是隂柔以和順承奉於天)¶
(坤厚載物德合无疆者以其廣厚故能載物有此生長/之德合會无疆凡言无疆者具有二義一是廣博无疆)¶
(二是長久无疆也自此已上論坤元之義也含𢎞光大/品物咸亨者包含𢎞厚光著盛大故品𩔖之物皆得亨)¶
(通但坤比乾即不得大名若比衆物其實大也故曰含/𢎞光大者也此二句釋亨也牝馬地𩔖行地无疆者以)¶
(其柔順故云地𩔖以柔順為體終无禍患故行地无疆/不復窮已此二句釋利貞也故上文云利牝馬之貞是)¶
(也柔順利貞君子攸行者重釋利貞之義是君子之所/行兼釋前文君子有攸徃先迷失道者以隂在事之先)¶