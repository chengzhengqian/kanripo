(水不以險之懸絶水亦相仍而至故謂為習坎也以人/之便習于坎猶若水之洊至水不以險為難也君子以)¶
(常德行習教事者言君子當法此便習於坎不以險難/為困常守德行而習其政教之事若能習其教事則可)¶
(便習於/險也)¶
初六習坎入于坎窞凶注習坎者習為險難之事也最¶
處坎底入坎窞者也處重險而復入坎底其道凶也行¶
險而不能自濟習坎而入坎窞失道而窮在坎底上无¶
應援可以自濟是以凶也象曰習坎入坎失道凶也音¶
義(窞徒坎反説文云坎中更有坎王肅又作徒感反云/窞坎底也字林云坎中小坎一曰旁入復扶又反下)¶