上六君子豹變小人革面注居變之終變道已成君子¶
處之能成其文小人樂成則變面以順上也征凶居貞¶
吉注改命創制變道已成功成則事損事損則无為故¶
居則得正而吉征則躁擾而凶也象曰君子豹變其文¶
蔚也小人革面順以從君也音義(蔚音尉又紆弗反廣/雅云茂也敷也説文)¶
(作/斐)疏(正義曰君子豹變小人革面者上六居革之終變/道已成君子處之雖不能同九五革命創制如虎)¶
(文之彪炳然亦潤色鴻業如豹文之蔚縟故曰君子豹/變也小人革面者小人處之但能變其顔面容色順上)¶
(而已故曰小人革面也征凶居貞吉者革道已成宜安/靜守正更有所征則凶居而守正則吉故曰征凶居貞)¶