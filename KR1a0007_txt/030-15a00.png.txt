(已所勝故或罷而退敗也不勝而退懼見侵陵故或泣/而憂悲也四履于順不與物挍退不見害故或歌而歡)¶
(樂也故曰或鼔或罷或泣或歌也曰位不當者所以/或鼔或罷進退无恒者止為不當其位妄進故也)¶
六四月㡬望馬匹亡无咎注居中孚之時處巽之始應¶
說之初居正履順以承於五内毗元首外宣德化者也¶
充乎隂德之盛故曰月㡬望馬匹亡者棄羣𩔖也若夫¶
居盛德之位而與物挍其競争則失其所盛矣故曰絶¶
𩔖而上履正承尊不與三争乃得无咎也象曰馬匹亡¶
絶𩔖上也注𩔖謂三俱隂爻故曰𩔖也音義(㡬音機又/音祈京作)¶