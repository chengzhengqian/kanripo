六三得敵或鼔或罷或泣或歌注三居少隂之上四居¶
長隂之下對而不相比敵之謂也以隂居陽欲進者也¶
欲進而閡敵故或鼔也四履正而承五非已所克故或¶
罷也不勝而退懼見侵陵故或泣也四履乎順不與物¶
挍退而不見害故或歌也不量其力進退无恒憊可知¶
也象曰或鼔或罷位不當也音義(罷如字王肅音皮徐/扶波反少詩照反長)¶
(之文反比毗志反閡/五代反憊備拜反)疏(正義曰六三與四俱是隂爻相/與為𩔖然三居少隂之上四居)¶
(長隂之下各自有應對而不相比敵之謂也故曰得敵/欲進礙四恐其害已故或鼔而攻之而四履正承尊非)¶