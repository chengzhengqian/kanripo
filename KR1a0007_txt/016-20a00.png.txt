初九素履往无咎注處履之初爲履之始履道惡華故¶
素乃无咎處履以素何往不從必獨行其願物无犯也¶
象曰素履之往獨行願也疏(正義曰處履之始而用質/素故徃而无咎若不以質)¶
(素則有咎也象曰獨行願者釋素履之往它人尚/華已獨質素則何咎也故獨行所願則物无犯也)¶
九二履道坦坦幽人貞吉注履道尚謙不憙處盈務在¶
致誠惡夫外飾者也而二以陽處隂履於謙也居内履¶
中隱顯同也履道之美於斯為盛故履道坦坦无險厄¶
也在幽而貞宜其吉也象曰幽人貞吉中不自亂也音¶