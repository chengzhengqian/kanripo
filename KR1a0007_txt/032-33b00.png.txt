(神者言此陽竒隂耦之數成就其變化言變化以此隂/陽而成故云成變化也而宣行鬼神之用言鬼神以此)¶
(隂陽而得宣行故云而行鬼神也乾之策二百一十有/六者以乾老陽一爻有三十六策六爻凡有二百一十)¶
(六策也乾之少陽一爻有二十八策六爻則有一百六/十八策此經據老陽之策也坤之策百四十有四者坤)¶
(之老隂一爻有二十四策六爻故一百四十有四策也/若坤之少隂一爻有三十二六爻則有一百九十二此)¶
(經據坤之老隂故百四十有四也凡三百有六十當期/之日者舉合乾坤兩策有三百有六十當期之數三百)¶
(六十日舉其大略不數五日四分日之一也二篇之策/萬有一千五百二十當萬物之數者二篇之爻總有三)¶
(百八十四爻隂陽各半陽爻一百九十二爻爻别三十/六總有六千九百一十二也隂爻亦一百九十二爻爻)¶
(别二十四總有四千六百八也隂陽總合萬有一千五/百二十當萬物之數也是故四營而成易者營謂經營)¶