(故得无不利也則君臣/上下獻可替否之義也)¶
六三甘臨无攸利既憂之无咎注甘者佞邪説媚不正¶
之名也履非其位居剛長之世而以邪説臨物宜其无¶
攸利也若能盡憂其危改修其道剛不害正故咎不長¶
象曰甘臨位不當也既憂之咎不長也音義(邪似嗟反/下同媚密)¶
(備/反)疏(正義曰甘臨者謂甘美諂佞也履非其位居剛長/之世而以邪説臨物故无攸利也既憂之无咎者)¶
(既盡也若能盡憂其危則剛不害正故无咎也象曰既/憂之咎不長者能盡憂其事改過自修其咎則止不復)¶
(長久故/无咎也)¶