　滕與騰通而騰又或與媵通故轉而作媵耳本義曰¶
　滕騰通用從説文也然爾雅釋詁云滕虚也王注云¶
　咸道轉末故在口舌言語而巳是以虛釋滕也其義¶
　亦自親切¶
恒初六象曰始求深也九二象曰能久中也○(臣清植/)¶
　按深字唐韻入侵中字唐韻入東此以深與中叶韓¶
　愈送李愿歸盤谷序窈而深廓其有容以深叶容葢¶
　本諸此¶