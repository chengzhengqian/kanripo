(在九五之位不得不決斷其理不/得不有其貞厲以位居此地故也)¶
上九視履考祥其旋元吉注禍福之祥生乎所履處履¶
之極履道成矣故可視履而考祥也居極應說髙而不¶
危是其旋也履道大成故元吉也象曰元吉在上大有¶
慶也音義(祥本亦/作詳)疏(正義曰視履考祥者祥謂徴祥上/九處履之極履道已成故視其所)¶
(履之行善惡得失考其禍福之徴祥其旋元吉者旋謂/旋反也上九處履之極下應兌說髙而不危是其不墜)¶
(於禮而能旋反行之履道大成故元吉也象曰大有慶/者解元吉在上之義既以元吉而在上九是大有福慶)¶
(也以有福慶故/在上元吉也)¶