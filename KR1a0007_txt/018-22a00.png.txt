是以君子敎思无窮容保民无疆也音義(思息吏反疆/居良反注同)¶
疏(正義曰澤上有地者欲見地臨於澤在上臨下之義/故云澤上有地也君子以敎思无窮者君子於此臨)¶
(卦之時其下莫不喜説和順在上但湏敎化思念无窮/巳也欲使敎恒不絶也容保民无疆者容謂容受也保)¶
(安其民无有疆境象地/之闊逺故云无疆也)¶
初九咸臨貞吉注咸感也感應也有應於四感以臨者¶
也四履正位而已應焉志行正者也以剛感順志行其¶
正以斯臨物正而𫉬吉也象曰咸臨貞吉志行正也疏¶
(正義曰咸感也有應於四感之而臨志行得正故貞吉/也象曰咸臨貞吉志行正者釋咸臨貞吉之義四既履)¶