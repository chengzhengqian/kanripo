九二悔亡注雖失其位恒位於中可以消悔也象曰九¶
二悔亡能久中也疏(正義曰失位故稱悔居中故悔亡/也象曰能久中者處恒故能久位)¶
(在於中所/以消悔也)¶
九三不恒其德或承之羞貞吝注處三陽之中居下體¶
之上處上體之下上不全尊下不全卑中不在體體在¶
乎恒而分无所定无恒者也德行无恒自相違錯不可¶
致詰故或承之羞也施德於斯物莫之納鄙賤甚矣故¶
曰貞吝也象曰不恒其德无所容也音義(或有也一云/常也鄭本作)¶