六四往蹇來連注往則無應來則乘剛往來皆難故曰¶
往蹇來連得位履正當其本實雖遇於難非妄所招也¶
象曰往蹇來連當位實也音義(連力善反馬云亦難/也鄭如字遲久之意)疏¶
(正義曰馬云連亦難也鄭云遲久之意六四往則无應/來則乘剛往來皆難故曰往蹇來連也象曰當位實者)¶
(明六四得位履正當其本實而往來遇難者乃/數之所招非邪妄之所致也故曰當位實也)¶
九五大蹇朋來注處難之時獨在險中難之大者也故¶
曰大蹇然居不失正履不失中執德之長不改其節如¶
此則同志者集而至矣故曰朋來也象曰大蹇朋來以¶