之下始宣命也象曰改命之吉信志也注信志而行音¶
義(比毗/志反)疏(正義曰悔亡有孚改命吉者九四與初同處/卦下初九處下卦之下革道未成故未能變)¶
(九四處上卦之下所以能變也无應悔也能變故悔亡/也處水火之際居㑹變之始能不固吝不疑於下信彼)¶
(改命之志而能從之合於時願所以得吉故曰有/孚改命吉也象曰信志者信下之志而行其命也)¶
九五大人虎變未占有孚注未占而孚合時心也象曰¶
大人虎變其文炳也音義(炳兵/領反)疏(正義曰大人虎變未/占有孚者九五居中)¶
(處尊以大人之德為革之主損益前王創制立法有文/章之美煥然可觀有似虎變其文彪炳則是湯武革命)¶
(順天應人不勞占決信德自著故曰大人虎變/未占有孚也象曰其文炳者義取文章炳著也)¶