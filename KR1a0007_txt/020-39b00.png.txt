(之貌者錯是警懼之状其心未寜故錯然也言處離之/始將進而盛未在既濟者將進而盛謂將欲前進而向)¶
(盛也若位在於三則得既濟今位在於初是未在既/濟謂功業未大故宜慎其所履恒湏錯然避咎也)¶
六二黄離元吉注居中得位以柔處柔履文明之盛而¶
得其中故曰黄離元吉也象曰黄離元吉得中道也疏¶
(正義曰黄者中色離者文明居中得位而處於文明/故元吉也故象云得中道以其得中央黄色之道也)¶
九三日昃之離不鼓缶而歌則大耋之嗟凶注嗟憂歎¶
之辭也處下離之終明在將沒故曰日昃之離也明在¶
將終若不委之於人養志无為則至於老而有嗟凶¶