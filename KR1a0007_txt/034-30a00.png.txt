(定準唯隨應變之時所之適也其出入以度者出入猶/行藏也言行藏各有其度不可違失於時故韓氏云豐)¶
(以幽隱致凶明夷以處昧利貞是出入有度也外内使/知懼者外内猶隱顯言欲隱顯之人使知畏懼於易也)¶
(若不應隱而隱不應顯而顯者必有凶咎使知畏懼凶/咎而不爲也又明於憂患與故者故事故也非但使人)¶
(隱顯知懼又使人明曉於憂患并與萬事也无有師保/如臨父母者言使人畏懼此易歸行善道不須有師保)¶
(敎訓恒常恭敬如父母臨之故云如臨父母也初率其/辭而揆其方者率循也揆度也方義也言人君若能初)¶
(始依循其易之文辭而揆度其易之義理則能知易有/典常也故云旣有典常易雖千變萬化不可爲典要然)¶
(循其辭度其義原尋其初要結其終皆唯變所適是其/常典也言唯變是常旣以變爲常其就變之中剛之與)¶
(柔相易仍不常也故上云不可爲典要也茍非其人道/不虚行者言若聖人則能循其文辭揆其義理知其典)¶