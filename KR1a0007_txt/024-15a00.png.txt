二爲五應三不應上失位負乘處下體之上故曰高墉¶
墉非隼之所處髙非三之所履上六居動之上爲解之¶
極將解荒悖而除穢亂者也故用射之極而後動成而¶
後舉故必𫉬之而无不利也象曰公用射隼以解悖也¶
音義(射食亦反下注同隼茍尹反毛詩草木鳥獸疏云/鷂墉音容馬云城也將解之解佳買反象同悖布)¶
(内反/象同)疏(正義曰隼者貪殘之鳥鸇鷂之屬墉牆也六三/失位負乘不應於上即是罪釁之人故以譬於)¶
(隼此借飛鳥爲喩而居下體之上其猶隼處高墉隼之/爲鳥宜在山林集於人家髙墉必爲人所繳射以譬六)¶
(三處於髙位必當被人所誅討上六居動之上爲解之/極將解荒悖而除穢亂故用射之也極而後動成而後)¶