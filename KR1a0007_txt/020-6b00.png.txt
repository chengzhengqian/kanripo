(也此復卦之象動息地中雷在地下息而不動静寂之/義與天地之心相似觀此復象乃見天地之心也天地)¶
(非有主宰何得有心以人事之心託天地以示法爾注/正義曰陽氣始剝盡謂陽氣始於剝盡之後至陽氣來)¶
(復時凡經七日觀注之意陽氣從剝盡之後至於反復/凡經七日其注分明如禇氏莊氏並云五月一隂生至)¶
(十一月一陽生凡七月而云七日不云月者欲見陽長/須速故變月言日今輔嗣云剝盡至來復是從盡至來)¶
(復經七曰也若從五月言之何得云始盡也又臨卦亦/是陽長而言八月今復卦亦是陽長何以獨變月而稱)¶
(七日觀注之意必謂不然亦用易緯六日七分之義同/鄭康成之説但於文省略不復具言案易緯稽覽圗云)¶
(卦氣起中乎故離坎震兌各主其一方其餘六十卦卦/有六爻爻别主一日凡主三百六十日餘有五日四分)¶
(日之一者每日分為八十分五日分為四百分四分日/之一又為二十分是四百二十分六十卦分之六七四)¶