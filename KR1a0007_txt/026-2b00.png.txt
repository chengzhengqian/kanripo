(君法此以施教/命誥於四方也)¶
初六繫于金柅貞吉有攸往見凶羸豕孚蹢躅注金者¶
堅剛之物柅者制動之主謂九四也初六處遇之始以¶
一柔而承五剛體夫躁質得遇而通散而無主自縱者¶
也柔之為物不可以不牽臣妾之道不可以不貞故必¶
繫于正應乃得貞吉也若不牽于一而有攸往行則唯¶
凶是見矣羸豕謂牝豕也羣豕之中豭强而牝弱故謂¶
之羸豕也孚猶務躁也夫隂質而躁恣者羸豕特甚焉¶