妄有无妄然後可畜故受之以大畜物畜然後可養故¶
受之以頤頤者養也不養則不可動故受之以大過注¶
不養則不可動養過則厚疏(正義曰鄭𤣥云以養賢者/宜過於厚王輔嗣注此卦)¶
(云音相過之過韓氏云養過則厚與鄭𤣥輔嗣義同唯/王肅云過莫大於不養則以爲過失之過案此序卦以)¶
(大過次頤也明所過在養子雍以爲過在不養違經反/義莫此之尤而周氏等不悟其非兼以過失釋大過之)¶
(名已具論/之於經也)物不可以終過故受之以坎坎者陷也注過¶
而不已則陷没也陷必有所麗故受之以離離者麗也¶
注物窮則變極陷則反所麗也¶