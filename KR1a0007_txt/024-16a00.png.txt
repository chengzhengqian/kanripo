(後大吉无咎可正而利有攸往矣故曰損有孚元吉无/咎可貞利有攸往也先儒皆以无咎可貞各自爲義言)¶
(旣吉而无咎則可以爲正準下王注彖辭云損下而不/爲邪益上而不爲諂則何咎而可正然則王意以无咎)¶
(可貞共成一義故莊氏云若行損有咎則須補過以正/其失今行損用信則是无過可正故云无咎可貞竊謂)¶
(莊氏之言得正㫖矣曷之用二簋可用享者明行損之/禮貴夫誠信不在於豐旣行損以信何用豐爲二簋至)¶
(約可用享祭矣故曰曷/之用二簋可用享也)¶
彖曰損損下益上其道上行注艮爲陽兌爲陰凡陰順¶
於陽者也陽止於上陰說而順損下益上上行之義也¶
損而有孚元吉无咎可貞利有攸往注損之爲道損下¶