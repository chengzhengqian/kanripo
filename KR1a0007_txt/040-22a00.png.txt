䷂屯此一卦皆陰爻求陽也屯難之世弱者不能自¶
　濟必依於彊民思其主之時也故陰爻皆先求陽不¶
　召自往馬雖班如而猶不廢不得其主无所馮也初¶
　體陽爻處首居下應民所求合其所望故大得民也¶
　注江海處下百川歸之君能下物萬民歸之音義(難/乃)¶
　(旦反遯明夷卦同馮/皮冰反本亦作憑)¶
䷃蒙此一卦陰爻亦先求陽夫陰昧而陽明陰困童¶
　蒙陽能𤼵之凡不識者求問識者識者不求所告闇¶