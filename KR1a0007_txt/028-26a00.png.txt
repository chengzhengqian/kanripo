(蔀見斗然施於大事終不可用假如折其右肱自守而/已乃得无咎故曰折其右肱无咎象曰不可大事者當)¶
(光大之時可為大事而明不足故不可為大事也終不/可用者凡用事在右肱右肱既折雖有左在終不可用)¶
(也/)¶
九四豐其蔀日中見斗遇其夷主吉注以陽居隂豐其¶
蔀也得初以發夷主吉也象曰豐其蔀位不當也日中¶
見斗幽不明也遇其夷主吉行也疏(正義曰豐其蔀者/九四以陽居隂闇)¶
(同於六二故曰豐其蔀也日中見斗遇其夷主吉者夷/平也四應在初而同是陽爻能相顯𤼵而得其吉故曰)¶
(遇其夷主吉也言四之與初交相為主者苦賔主之義/也若據初適四則以四為主故曰遇其配主自四之初)¶