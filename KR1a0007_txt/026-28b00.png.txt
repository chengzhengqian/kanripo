(以眀人革也革之時大矣哉者備論革/道之廣訖總結歎其大故曰大矣哉也)¶
象曰澤中有火革君子以治厯眀時注厯數時㑹存乎¶
變也疏(正義曰澤中有火革者火在澤中二性相違必/相改變故為革象也君子以治厯眀時者天時)¶
(變改故須厯數所以君子觀兹/革象修治厯數以眀天時也)¶
初九鞏用黄牛之革注在革之始革道未成固夫常中¶
未能應變者也此可以守成不可以有為也鞏固也黄¶
中也牛之革堅韌不可變也固之所用常中堅韌不肯¶
變也象曰鞏用黄牛不可以有為也音義(鞏九勇反固/也馬同韌仁)¶