陽求益者也故曰益之益不外來已自爲之物所不與¶
故在謙則戮救凶則免以陰居陽處下卦之上壯之甚¶
也用救衰危物所恃也故用凶事乃得无咎也若能益¶
不爲私志在救難壯不至亢不失中行以此告公國主¶
所任也用圭之禮備此道矣故曰有孚中行告公用圭¶
也公者臣之極也凡事足以施天下則稱王次天下之¶
大者則稱公六三之才不足以告王足以告公而得用¶
圭也故曰中行告公用圭也象曰益用凶事固有之也¶