(大言含飬萬物而德化光大也坤道其順乎承天而時/行者言坤道柔順承奉於天以量時而行即不敢爲物)¶
(之先恒相/時而動)¶
積善之家必有餘慶積不善之家必有餘殃臣弑其君¶
子弑其父非一朝一夕之故其所由來者漸矣由辯之¶
不早辯也易曰履霜堅冰至蓋言順也音義(殃於良反/鄭曰禍惡)¶
(也説文云凶也弑式志反或作殺音/同辯如字焉云别也荀作變順如字)疏(正義曰此一節/明初六爻辭也)¶
(積善之家必有餘慶積不善之家必有餘殃者欲明初/六其惡有漸故先明其所行善惡事由久而積漸故致)¶
(後之吉凶其所由來者漸矣者言弑君弑父非一朝一/夕率然而起其禍患所從來者積漸久逺矣由辯之不)¶