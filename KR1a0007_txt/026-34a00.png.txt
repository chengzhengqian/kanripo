(上虛初六居鼎之始以隂處下則是下虛下虛而鼎足/倒矣故曰鼎顚趾也利出否者否者不善之物鼎之倒)¶
(趾失其所利鼎覆而不失其利在於寫出否穢之物也/故曰利出否也得妾以其子无咎者妾者側媵非正室)¶
(也施之於人正室雖亡妾猶不得為室主妾為室主亦/猶鼎之顚趾而有咎過妾若有賢子則母以子貴以之)¶
(繼室則得无咎故曰得妾以其子无咎也象曰未悖也/者倒趾以出否未為悖逆也以從貴者舊穢也新貴也)¶
(棄穢納新所以從貴也然則去妾/之賤名而為室主亦從子貴也)¶
九二鼎有實我仇有疾不我能即吉注以陽之質處鼎¶
之中有實者也有實之物不可復加益之則溢反傷其¶
實我仇謂五也困於乘剛之疾不能就我則我不溢得¶