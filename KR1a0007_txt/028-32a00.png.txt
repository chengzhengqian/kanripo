危而以為宅巢之謂也客旅得上位故先笑也以旅而¶
處于上極衆之所嫉也以不親之身而當嫉害之地必¶
凶之道也故曰後號咷牛者稼穡之資以旅處上衆所¶
同嫉故喪牛于易不在於難物莫之與危而不扶喪牛¶
于易終莫之聞莫之聞則傷之者至矣象曰以旅在上¶
其義焚也喪牛于易終莫之聞也音義(號户羔反咷道/羔反易以䜴反)¶
(注同王肅音亦嫉音疾字林音自本亦作疾下/同其義焚也馬云義宜也一本作宜其焚也)疏(正義/曰鳥)¶
(焚其巢旅人先笑後號咷喪牛于易凶者最居於上如/鳥之巢以旅處上必見傾奪如鳥之巢被焚故曰鳥焚)¶