(惡也者此覆説前文見天下之賾卦象義也謂聖人於/天下至賾之理必重慎明之不可鄙賤輕惡也若鄙賤)¶
(輕惡不存意明之則逆於順道也言天下之至動而不/可亂者覆說上聖人見天下之動爻之義也謂天下至)¶
(賾變動之理論說之時明不可錯亂也若錯亂則乖違/正理也若以文勢上下言之宜云至動而不可亂也擬)¶
(之而後言者覆說上天下之至賾不可惡也聖人欲言/之時必擬度之而後言也議之而後動者覆說上天下)¶
(之至動不可亂也謂欲動之時必議論之而後動也擬/議以成其變化者言則先擬也動則先議也則能成盡)¶
(其變化之道也鳴鶴在隂者上既明擬議而動若擬議/於善則善來應之若擬議於惡則惡亦隨之故引鳴鶴)¶
(在隂取同類相應以證之此引中孚九二爻辭也鳴鶴/在幽隂之處雖在幽隂而鳴其子則在逺而和之以其)¶
(同類相感召故也我有好爵者言我有美好之爵而在/我身吾與爾靡之者言我雖有好爵不自獨有吾與汝)¶