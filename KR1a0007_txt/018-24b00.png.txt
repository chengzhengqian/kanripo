(敦為徳故云敦臨吉雖在剛長而志行敦厚剛所以不/害故无咎也象曰志在内者釋敦臨吉之義雖在上卦)¶
(之極志意恒在於内之二/陽意在助賢故得吉也)¶
䷓(坤下/巽上)¶
觀盥而不薦有孚顒若注王道之可觀者莫盛乎宗廟¶
宗廟之可觀者莫盛於盥也至薦簡畧不足復觀故觀¶
盥而不觀薦也孔子曰禘自既灌而徃者吾不欲觀之¶
矣盡夫觀盛則下觀而化矣故觀至盥則有孚顒若也¶
音義(觀官喚反示也乾宫四世卦盥音管薦王又作&KR1002;/同牋練反不薦王肅本作觀薦顒魚恭反復扶又)¶