(致此隨者由剛來而下柔剛謂震也柔謂兌也震處兌/下是剛來下柔震動而兌説既能下人動則喜説所以)¶
(物皆隨從也大亨貞无咎而天下隨時者以有大亨貞/正无有咎害而天下隨之以正道相隨故隨之者廣若)¶
(不以大亨貞无咎而以邪僻相隨則天下不從也隨時/之義大矣哉若以元亨利貞則天下隨從即隨之義意)¶
(廣大矣哉謂隨之初始其道未𢎞終乆義意而美大也/特云隨時者謂隨其時節之義謂此時宜行元亨利貞)¶
(故云隨時也注正義曰為隨而不大通逆於時者物既/相隨之時若王者不以廣大開通使物閉塞是違逆於)¶
(隨從之時也相隨而不為利正災之道者凡物之相隨/多曲相朋附不能利益於物守其正直此則小人之道)¶
(長災禍及之故云災之道也隨之所施唯在於時者釋/隨時之義言隨時施設唯在於得時若能大通利貞是)¶
(得時也若不能大通利貞是失時也時異而不隨否之/道者凡所遇之時體無恒定或值不動之時或值相隨)¶