(矣今特言匕鬯者鄭𤣥云人君於祭祀/之禮尚牲薦鬯而已其餘不足觀也)¶
彖曰震亨震來虩虩恐致福也笑言啞啞後有則也震¶
驚百里驚逺而懼邇也注威震驚乎百里則惰者懼於¶
近也出可以守宗廟社稷以爲祭主也注明所以堪長¶
子之義也不喪匕鬯則已出可以守宗廟音義(長之丈/反已音)¶
(紀/)疏(正義曰震亨者卦之名徳但舉經而不釋名德所/由者正明由懼得通故曰震亨更无他義或夲无)¶
(此二字震來虩虩恐致福也者威震之來初雖恐懼能/因懼自脩所以致福也笑言啞啞後有則也者因前恐)¶
(懼自脩未敢寛逸致福之後方有笑言以曽經戒懼不/敢失則必時然後言樂然後笑故曰笑言啞啞後有則)¶