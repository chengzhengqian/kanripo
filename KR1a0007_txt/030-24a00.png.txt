始濟未渉於燥故輪曵而尾濡也雖未造易心无顧戀¶
志棄難者也其於義也无所咎也象曰曵其輪義无咎¶
也音義(曵以制反濡音儒注同燥西早反造七報/反易以䜴反難乃旦反卦末幷下卦同)疏(正/義)¶
(曰初九處既濟之初體剛居中是始欲濟渡也始濟未/渉於燥故輪曵而尾濡故云曵其輪濡其尾也但志在)¶
(棄難雖復曵輪濡尾其/義不有咎故云无咎)¶
六二婦喪其茀勿逐七日得注居中履正處文明之盛¶
而應乎五隂之光盛者也然居初三之間而近不相得¶
上不承三下不比初夫以光盛之隂處於二陽之間近¶