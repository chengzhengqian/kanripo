卦以方象知也唯變所適无數不周故曰圓卦列爻分¶
各有其體故曰方也六爻之義易以貢注貢告也六爻¶
變易以告人吉凶聖人以此洗心注洗濯萬物之心退¶
藏於宻注言其道深微萬物日用而不能知其原故曰¶
退藏於宻猶藏諸用也吉凶與民同患注表吉凶之象¶
以同民所憂患之事故曰吉凶與民同患也神以知來¶
知以藏徃注明蓍卦之用同神知也蓍定數於始於卦¶
為來卦成象於終於蓍為徃徃來之用相成猶神知也¶