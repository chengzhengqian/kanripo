(正故也案諸卦之彖釋卦名之下乃釋卦下之義於後/乃歎而美之此彖既釋卦名即廣歎為卦之美乃釋卦)¶
(下之義與諸卦不例者此乃夫子隨義則言因文之便/也此既釋離名麗因廣説日月草木所麗之事然後却)¶
(明卦下之義/更无義例)¶
象曰明兩作離大人以繼明照于四方注繼謂不絶也¶
明照相繼不絶曠也音義(作鄭云起也荀云用也明/照相繼一本無明照二字)疏¶
(正義曰明両作離者離為日日為明今有上下二體故/云明両作離也案八純之卦論象不同各因卦體事義)¶
(隨文而𤼵乾坤不論上下之體直總云天行健地𫝑坤/以天地之大故總稱上下二體也雷是連續之至水為)¶
(流注不已義皆取連續相因故震云洊雷坎云水洊至/也風是搖動相隨之物故云隨風巽也山澤各自為體)¶