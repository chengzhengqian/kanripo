(卦上故不言六與末也此初九之等是乾之六爻之辭/但乾卦是陽生之世故六爻所述皆以聖人出處託之)¶
(其餘卦六爻各因象明義隨義而發不必皆論聖人他/皆放此謂之爻者繫辭云爻也者效此者也聖人畫爻)¶
(以放效萬物之象先儒云後代聖人以易占事之時先/用蓍以求數得數以定爻累爻而成卦因卦以生辭則)¶
(蓍爲爻卦之本爻卦爲蓍之末今案說卦云聖人之作/易也幽贊於神明而生蓍參天兩地而倚數觀變於陰)¶
(陽而立卦發揮於剛柔而生爻繫辭云成天下之亹亹/者莫大乎蓍龜是故天生神物聖人則之又易乾鑿度)¶
(云垂皇策者犠據此諸文皆是用蓍以求卦先儒之說/理當然矣然陽爻稱九陰爻稱六其說有二一者乾體)¶
(有三畫坤體有六畫陽得兼陰故其數九陰不得兼陽/故其數六二者老陽數九老陰數六老陰老陽皆變周)¶
(易以變者爲占故杜元凱註襄九年𫝊遇艮之八及鄭/康成注易皆稱周易以變者爲占故稱九稱六所以老)¶