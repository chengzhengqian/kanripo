有天地然後有萬物有萬物然後有男女有男女然後¶
有夫婦有夫婦然後有父子有父子然後有君臣有君¶
臣然後有上下有上下然後禮義有所錯注言咸卦之¶
義也凡序卦所明非易之縕也葢因卦之次託以明義¶
咸柔上而剛下感應以相與夫婦之象莫美乎斯人倫¶
之道莫大乎夫婦故夫子殷勤深述其義以崇人倫之¶
始而不係之於離也先儒以乾至離爲上經天道也咸¶
至未濟爲下經人事也夫易六畫成卦三才必備錯綜¶