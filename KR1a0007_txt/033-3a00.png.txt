君子之道鮮矣注體斯道者不亦鮮矣○集解本引韓¶
　注矣字下有乎字¶
　音義鮮師說云盡也○毛居正曰師是人姓師氏易¶
　說謂之師說作帥誤(臣良裘/)按唐以前說易家師氏¶
　無考惟于釋文則屢見之或陸德明聞之其師云爾¶
鼓萬物而不與聖人同憂注未能全无以為體○本或¶
　作不能至无以為體¶
　又則有經營之迹也○迹釋文本作功釋云本亦无¶