(王侯若不得一二三其德則不能治正天下若得純粹/无二无邪則能爲天下貞也謂可以貞正天下也云萬)¶
(變雖殊可以執一御也者猶若寒變爲暑暑變爲寒少/變爲壯壯變爲老老變爲死禍變爲福盛變爲衰變改)¶
(不同是萬變殊也其變雖異皆自然而有若能知其自/然不造不爲无喜无慼而乘御於此是可以執一御也)¶
古者包犧氏之王天下也仰則觀象於天俯則觀法於¶
地觀鳥獸之文與地之宜注聖人之作易无大不極无¶
微不究大則取象天地細則觀鳥獸之文與地之宜也¶
近取諸身遠取諸物於是始作八卦以通神明之德以¶
類萬物之情作結繩而爲罔罟以佃以漁蓋取諸離注¶