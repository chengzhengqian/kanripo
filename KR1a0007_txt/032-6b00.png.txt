(自然成物之始也是乾亦有簡坤亦有易故注合而言/之也用使聖人俱行易簡法无為之化云聖人不為羣)¶
(方各遂其業者聖人顯仁藏用唯見生養之功不見其/何以生養猶若日月見其照臨之力不知何以照臨是)¶
(聖人用无為以及天下是聖人不為也云德業既成則/入於形器者初行德業未成之時不見其所為是在於)¶
(虗无若德業既成覆被於物在於有境是入於形器也/賢人之分則見其所為見其成功始末皆有德之與業)¶
(是所有形器故以賢人目其德業然則本其虗无𤣥象/謂之聖據其成功事業謂之賢也云天下之理莫不由)¶
(於易簡而各得順其分位者若能行説易簡静任物自/生則物得其性矣故列子云不生而物自生不化而物)¶
(自化若不行易簡法令滋章則物失其性也老子云水/至清則無魚人至察則無徒又荘云馬翦剔羈絆所傷)¶
(多矣是天下/之理未得也)¶