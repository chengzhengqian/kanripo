九四臀无膚其行次且牽羊悔亡聞言不信注下剛而¶
進非已所據必見侵食失其所安故臀无膚其行次且¶
也羊者牴狠難移之物謂五也五爲夬主非下所侵若¶
牽於五則可得悔亡而已剛亢不能納言自任所處聞¶
言不信以斯而行凶可知矣象曰其行次且位不當也¶
聞言不信聰不明也注同於噬嗑滅耳之凶音義(臀徐/徒敦)¶
(反次本亦作赼或作&KR0008;說文及鄭作趀同七私反注下/同馬云郤行不前也說文倉卒也下卦放此且本亦作)¶
(趄或作跙同七餘反注及下同馬云語助也王肅云赼/趄行止之礙也下卦放此牽苦年反子夏作掔牴丁禮)¶