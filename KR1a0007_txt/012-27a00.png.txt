通物之始不性其情何能久行其正是故始而亨者必¶
乾元也利而正者必性情也乾始能以美利利天下不¶
言所利大矣哉大哉乾乎剛健中正純粹精也六爻發¶
揮旁通情也時乘六龍以御天也雲行雨施天下平也¶
音義(粹雖遂反揮音輝廣雅云動也王/肅云散也本亦作輝義取光輝)疏(正義曰此一/節是第五節)¶
(復明上初章及乾四徳之義也乾元者始而亨者也以/乾非自當分有德以元亨利貞爲德元是四德之首故)¶
(夫子恒以元配乾而言之欲見乾元相將之義也以有/乾之元德故能爲物之始而亨通也此解元亨二德也)¶
(利貞者性情也者所以能利益於物而得正者由性制/於情也乾始能以美利利天下不言所利大矣哉者此)¶