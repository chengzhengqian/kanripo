彖曰睽火動而上澤動而下二女同居其志不同行說¶
而麗乎明柔進而上行得中而應乎剛是以小事吉注¶
事皆相違害之道也何由得小事吉以有此三德也天¶
地睽而其事同也男女睽而其志通也萬物睽而其事¶
𩔖也睽之時用大矣哉注睽離之時非小人之所能用¶
也音義(上時掌反下上行同同行之/行如字王肅遐孟反說音悦)疏(正義曰睽火動/而上澤動而下)¶
(二女同居其志不同行者此就二體釋卦名爲睽之義/同而異者也水火二物共成烹飪理應相濟今火在上)¶
(而炎上澤居下而潤下无相成之道所以爲乖中少二/女共居一家理應同志各自出適志不同行所以爲異)¶