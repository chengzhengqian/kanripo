(九三欲下據六二奪上之應是不能包𢎞也物黨相分/者謂同人之時物各有黨𩔖而相分别也二則與五相)¶
(親與三相分别也欲乖其道貪於所比據上之應者言/此九三欲乖其同人之道不以類相從不知二之從五)¶
(直以茍貪與二之比近而/欲取之據上九五之應也)¶
九四乘其墉弗克攻吉注處上攻下力能乘墉者也履¶
非其位以與人爭二自五應三非犯已攻三求二尤而¶
效之違義傷理衆所不與故雖乘墉而不克也不克則¶
反反則得吉也不克乃反其所以得吉困而反則者也¶
象曰乘其墉義弗克也其吉則困而反則也音義(墉徐/音容)¶