(釋君子以立不易方者君子立身得其/恒久之道故不改易其方方猶道也)¶
初六浚恒貞凶无攸利注處恒之初最處卦底始求深¶
者也求深窮底令物无餘緼漸以至此物猶不堪而況¶
始求深者乎以此爲恒凶正害德无施而利也象曰浚¶
恒之凶始求深也音義(浚荀潤反深也鄭作濬令力/呈反縕紆粉反廣雅云積也)疏¶
(正義曰浚深也最處卦㡳故曰深也深恒者以深爲恒/是也施之於仁義即不厭深施之於正即求物之情過)¶
(深是凶正害德无施而利故曰浚恒貞凶无攸利也注/正義曰始求深者處卦之初故言始也最在於下故言)¶
(深也所以致凶謂在/於始而求深者也)¶