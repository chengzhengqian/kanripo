(動之前又寂然頓无兼亦不得稱幾也幾是離无入有/在有无之際故云動之微也若事著之後乃成爲吉此)¶
(幾在吉之先豫前已見故云吉之先見者也此直云吉/不云凶者凡豫前知幾皆向吉而背凶違凶而就吉无)¶
(復有凶故特云吉也諸本或有凶字者其定本則无也/君子見幾而作不俟終日者言君子旣見事之幾微則)¶
(須動作而應之不得待終其日言赴幾之速也易曰介/于石不終日貞吉者此豫之六二辭也得位居中故守)¶
(介如石見幾則動不待終其一日也介如石焉寧用終/日斷可識矣者此夫子解釋此爻之辭旣守志耿介如)¶
(石不動纔見幾微即知禍福何用終竟其日當時則斷/可識矣君子知微知彰者初見事幾是知其微旣見其)¶
(幾逆知事之禍福是知其彰著也知柔知剛者剛柔是/變化之道旣知初時之柔則逆知在後之剛言凡物之)¶
(體從柔以至剛凡事之理從微以至彰知幾之人旣知/其始又知其末是合於神道故爲萬夫所瞻望也萬夫)¶