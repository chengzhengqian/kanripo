(九五居於尊位得正履中能以中正為節之主則當象/曰節以制度不傷財不害民之謂也為節而无傷害則)¶
(是不苦而甘所以得吉故曰甘節吉以此而行所往皆/有嘉尚故曰往有尚也象曰居位中者以居尊位而得)¶
(中故致甘/節之吉也)¶
上六苦節貞凶悔亡注過節之中以至亢極苦節者也¶
以斯施人物所不堪正之凶也以斯修身行在无妄故¶
得悔亡象曰苦節貞凶其道窮也疏(正義曰上六處節/之極過節之中節)¶
(不能甘以至於苦故曰苦節也為節過苦物所不堪不/可復正正之凶也故曰貞凶若以苦節施人則是正道)¶
(之凶若以苦節修身則儉約/无妄可得亡悔故曰悔亡也)¶