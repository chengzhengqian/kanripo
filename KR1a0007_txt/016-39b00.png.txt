(釋大車以載之意大車謂牛車也載物既/多故云任重車材彊壯故不有傾危也)¶
九三公用亨于天子小人弗克注處大有之時居下體¶
之極乘剛健之上而履得其位與五同功威權之盛莫¶
此過焉公用斯位乃得通乎天子之道也小人不克害¶
可待也象曰公用亨于天子小人害也音義(亨許庚反/通也下同)¶
(衆家竝香兩反京云獻也/干云享宴也姚云享祀也)疏(正義曰公用亨于天子者/九三處大有之時居下體)¶
(之極乘剛健之上履得其位與五同功五為王位三既/與之同功則威權之盛莫盛於此乃得通乎天子之道)¶
(故云公用亨于天子小人弗克者小人徳劣不能勝其/位必致禍害故云小人弗克也注正義曰與五同功者)¶