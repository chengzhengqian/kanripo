(既相隨物无不順故曰隨風巽君子以申命行事者/風之隨至非是令初故君子訓之以申命行事也)¶
初六進退利武人之貞注處令之初未能服令者也故¶
進退也成命齊邪莫善武人故利武人之貞以整之象¶
曰進退志疑也注巽順之志進退疑懼利武人之貞志¶
治也音義(邪似嗟反下并下/卦同治直吏反)疏(正義曰初六處令之初/法未宣著體於柔巽不)¶
(能自決心懐進退未能從令者也成命齊邪莫善威武/既未能從令則宜用武人之正以整齊之故曰進退利)¶
(武人之貞也象曰志疑者欲從之則未明其令欲不從/則懼罪及己志意懐疑所以進退也志治也者武非行)¶
(令所宜而言利武人者志在使人從治故曰利/武人其猶蒙卦初六象曰利用刑人以正法也)¶