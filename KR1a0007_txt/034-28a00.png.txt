相易不可爲典要注不可立定準也唯變所適注變動¶
貴於適時趣舍存乎會也其出入以度外内使知懼注¶
明出入之度使物知外内之戒也出入猶行藏外内猶¶
隱顯遯以遠時爲吉豐以幽隱致凶漸以高顯爲美明¶
夷以處昧利貞此外内之戒也又明於憂患與故注故¶
事故也无有師保如臨父母注安而不忘危存而不忘¶
亡終日乾乾不可以怠也初率其辭而揆其方旣有典¶
常注能循其辭以度其義原其初以要其終則唯變所¶