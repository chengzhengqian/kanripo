(使之傾覆若紂爲凶惡以至誅滅也其道甚大百物不/廢者言易道功用甚大百種之物賴之不有休廢也懼)¶
(以終始者言恒能憂懼於終始能於始思終於終思始/也其要无咎者若能始終皆懼要會歸於无咎也此之)¶
(謂易之道者言易之爲道若能終始以懼則/无凶咎此謂易之所用之道其大體如此也)¶
夫乾天下之至健也德行恒易以知險夫坤天下之至¶
順也德行恒簡以知阻能說諸心能研諸侯之慮注諸¶
侯物主有爲者也能說萬物之心能精爲者之務定天¶
下之吉凶成天下之亹亹者是故變化云爲吉事有祥¶
象事知器占事知來注夫變化云爲者行其吉事則獲¶