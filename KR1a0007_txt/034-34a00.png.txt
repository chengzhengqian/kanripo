(六者非它三才之道也者言六爻所效法者非更别有/它義唯三才之道也道有變動故曰爻者言三才之道)¶
(旣有變化而移動故重畫以象之而曰爻也爻有等故/曰物者物類也言爻有陰陽貴賤等級以象萬物之類)¶
(故謂之物也物相雜故曰文者言萬物遞相錯雜若𤣥/黄相間故謂之文也文不當故吉凶生焉者若相與聚)¶
(居間雜成文不相妨害則吉凶不生也由文之不當相/與聚居不當於理故吉凶生也易之興也至易之道也)¶
(此一節明易之興起在紂之末世故其辭皆憂其傾危/也以當紂世憂畏滅亡故作易辭多述憂危之事亦以)¶
(垂法於後使保身危懼避其患難也周氏云謂當紂時/不敢指斥紂惡故其辭微危而不正也今案康伯之注)¶
(云文王與紂之事危其辭也則以周釋爲得也案下覆/云危者使平則以危謂憂危是非旣未可明所以兩存)¶
(其釋也危者使平者旣有傾危以蒙大難文王有天下/是危者使平也易者使傾者若其慢易不循易道者則)¶