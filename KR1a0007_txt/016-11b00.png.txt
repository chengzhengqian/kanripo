(他人皆比親道已成已獨在後衆人所棄宜其凶也象/曰无所終者釋比之无首既不能爲比之初首被人所)¶
(棄故无能與/之共終也)¶
䷈(乾下/巽上)¶
小畜亨注不能畜大止健剛志故行是以亨密雲不雨¶
自我西郊音義(畜本又作蓄同敕六反積也聚也卦/内皆同鄭許六反養也巽宫一世卦)疏¶
(正義曰小畜亨者但小有所畜唯畜九三而已初九九/二猶剛健得行是以剛志上得亨通故云小畜亨也若)¶
(大畜乾在於下艮在於上艮是陽卦又能止物能止此/乾之剛健所畜者大故稱大畜此卦則巽在於上乾在)¶
(於下巽是隂柔性又和順不能止畜在下之乾唯能畜/止九三所畜狹小故云小畜密雲不雨者若陽之上升)¶