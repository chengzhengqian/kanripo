聖人設卦觀象注此總言也繫辭焉而明吉凶剛柔相¶
推而生變化注繫辭所以明吉凶剛柔相推所以明變¶
化也吉凶者存乎人事也變化者存乎運行也是故吉¶
凶者失得之象也注由有失得故吉凶生悔吝者憂虞¶
之象也注失得之㣲者足以致憂虞而已故曰悔吝變¶
化者進退之象也注往復相推迭進退也剛柔者晝夜¶
之象也注書則陽剛夜則隂柔始總言吉凶變化而下¶
别明悔吝晝夜者悔吝則吉凶之類晝夜亦變化之道¶