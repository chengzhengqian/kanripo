无思也无為也寂然不動感而遂通天下之故非天下¶
之至神其孰能與於此注夫非忘象者則无以制象非¶
遺數者无以極數至精者无籌䇿而不可亂至變者體¶
一而无不周至神者寂然而无不應斯盖功用之母象¶
數所由立故曰非至精至變至神則不得與於斯也夫¶
易聖人之所以極深而研幾也唯深也故能通天下之¶
志唯幾也故能成天下之務注極未形之理則曰深適¶
動微之㑹則曰幾唯神也故不疾而速不行而至子曰¶