九五休否大人吉其亡其亡繋于苞桑注居尊得位能¶
休否道者也施否於小人否之休也唯大人而後能然¶
故曰大人吉也處君子道消之時已居尊位何可以安¶
故心存將危乃得固也象曰大人之吉位正當也音義¶
(休虚虬反美也又/許求反息也注同)疏(正義曰休否者休美也謂能行休/美之事於否塞之時能施此否閉)¶
(之道遏絶小人則是否之休美者也故云休否大人吉/者唯大人乃能如此而得吉也若其凡人則不能其亡)¶
(其亡繋于苞桑者在道消之世居於尊位而遏小人必/近危難須恒自戒慎其意常懼其危亡言丁寧戒慎如)¶
(此也繋于苞桑者苞本也凡物繋于桑之苞本則牢固/也若能其亡其亡以自戒慎則有繋于苞桑之固无傾)¶