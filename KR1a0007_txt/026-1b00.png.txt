彖曰姤遇也柔遇剛也注施之於人即女遇男也一女¶
而遇五男為壯至甚故不可取也勿用取女不可與長¶
也天地相遇品物咸章也注正乃功成也剛遇中正天¶
下大行也注化乃大行也姤之時義大矣哉注凡言義¶
者不盡於所見中有意謂者也音義(正乃之正如/字亦作匹)疏(正/義)¶
(曰姤遇也柔遇剛者此就爻釋卦名以初六一柔而上/遇五剛所以名遇而用釋卦辭女壯勿用取女之義也)¶
(勿用取女不可與長者女之為體婉娩貞順方可期之/偕老淫壯若此不可與之長久故勿用取女天地相遇)¶
(品物咸章者已下廣眀遇義卦得遇名本由一柔與五/剛相遇故遇辭非美就卦而取遂言遇不可用是勿用)¶