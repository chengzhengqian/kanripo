(也窮悴掩蔽之義故彖云剛掩/也廣雅云困悴也兌宫一世卦)疏(正義曰困者窮厄委/頓之名道窮力竭不)¶
(能自濟故名為困亨者卦德也小人遭困則窮斯濫矣/君子遇之則不改其操君子處困而不失其自通之道)¶
(故曰困亨也貞大人吉无咎者處困而能自通必是履/正體大之人能濟於困然後得吉而无咎故曰貞大人)¶
(吉无咎也有言不信者處困求濟在於正身修德若巧/言飾辭人所不信則其道彌窮故誡之以有言不信也)¶
彖曰困剛揜也注剛見揜於柔也險以説困而不失其¶
所亨注處險而不改其説困而不失其所亨也其惟君¶
子乎貞大人吉以剛中也注處困而用剛不失其中履¶
正而能體大者也能正而不能大博未能濟困者也故¶