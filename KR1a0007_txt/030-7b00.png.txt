元吉光大也音義(有丘姚作有近匪夷/荀作匪弟墟去魚反)疏(正義曰渙其/羣者六四出)¶
(在坎上已踰於險得位體巽與五合志内掌機密外宣/化命者也能為羣物散其險害故曰渙其羣也元吉渙)¶
(有丘匪夷所思者能散羣險則有大功故曰元吉然處/上體之下不可自專而得位承尊憂責復重雖𫉬元吉)¶
(猶宜於散難之中有丘墟未平之慮為其所思故曰渙/有丘匪夷所思也象曰光大也者能散羣險而𫉬元吉)¶
(是其道/光大也)¶
九五渙汗其大號渙王居无咎注處尊履正居巽之中¶
散汗大號以盪險阨者也為渙之主唯王居之乃得无¶
咎也象曰王居无咎正位也注正位不可以假人音義¶