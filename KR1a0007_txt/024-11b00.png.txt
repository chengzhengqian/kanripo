彖曰解險以動動而免乎險解注動乎險外故謂之免¶
免險則解故謂之解解利西南往得衆也其來復吉乃¶
得中也有攸往夙吉往有功也天地解而雷雨作雷雨¶
作而百果草木皆甲坼注天地否結則雷雨不作交通¶
感散雷雨乃作也雷雨之作則險厄者亨否結者散故¶
百果草木皆甲坼也解之時大矣哉注无所而不釋也¶
難解之時非治難時故不言用體盡於解之名无有幽¶
隱故不曰義音義(解音蟹自此盡初六注皆同坼勑宅/反說文云裂也廣雅云分也馬陸作)¶