者也象也者像此者也爻象動乎内注兆數見於卦也¶
吉凶見乎外注失得驗於事也功業見乎變注功業由¶
變以興故見乎變也聖人之情見乎辭注辭也者各指¶
其所之故曰情也天地之大德曰生注施生而不爲故¶
能常生故曰大德也聖人之大寶曰位注夫无用則无¶
所寶有用則有所寶也无用而常足者莫妙乎道有用¶
而𢎞道者莫大乎位故曰聖人之大寶曰位何以守位¶
曰仁何以聚人曰財注財所以資物生也理財正辭禁¶