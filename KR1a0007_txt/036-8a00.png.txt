(之卦也言隂陽相薄也者解上戰乎乾以乾是西北方/之卦西北是隂地乾是純陽而居之是隂陽相薄之象)¶
(也故曰戰乎乾坎者水也正北方之卦也勞卦也萬物/之所歸也故曰勞乎坎者解上勞乎坎以坎是象水之)¶
(卦水行不舍晝夜所以爲勞卦又是正北方之卦斗柄/指北於時爲冬冬時萬物閉藏納受爲勞是坎爲勞卦)¶
(也艮東北之卦也萬物之所成終而所成始也故曰成/言乎艮者解上成言乎艮也以艮是東北方之卦也東)¶
(北在寅丑之間丑爲前歳之末寅爲後歲/之初則是萬物之所成終而所成始也)¶
神也者妙萬物而爲言者也注於此言神者明八卦運¶
動變化推移莫有使之然者神則无物妙萬物而爲言¶
也則雷疾風行火炎水潤莫不自然相與爲變化故能¶