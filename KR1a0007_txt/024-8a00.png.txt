(吉故曰當位貞吉也以正邦也者居難守正正邦之道/故曰以正邦也蹇之時用大矣哉者能於蹇難之時建)¶
(立其功用以濟世者非小人之/所能故曰蹇之時用大矣哉也)¶
象曰山上有水蹇注山上有水蹇難之象君子以反身¶
脩德注除難莫若反身脩德疏(正義曰山上有水蹇者/山者是巖險水是阻難)¶
(水積山上彌益危難故曰山上有水蹇君子以反身脩/德者蹇難之時未可以進惟宜反求諸身自脩其德道)¶
(成德立方能濟險故曰君子以反身脩德也陸績曰水/在山上失流通之性故曰蹇通水流下今在山上不得)¶
(下流蹇之象陸績又曰水本應山下今在山上終應反/下故曰反身處難之世不可以行只可反自省察脩已)¶
(德用乃除難君子通達道暢之時並/濟天下處窮之時則獨善其身也)¶