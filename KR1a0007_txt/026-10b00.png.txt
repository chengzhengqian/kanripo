曰无咎匪孚夫修仁守正久必悔消故曰元永貞悔亡¶
象曰萃有位志未光也疏(正義曰九五處聚之時最得/盛位故曰萃有位也既得盛)¶
(位所以无咎匪孚者良由四専而據已徳化不行信不/孚物自守而已故曰无咎匪孚若能修夫大徳久行其)¶
(正則其悔可消故曰元永貞悔亡象曰志未光也者/雖有盛位信徳未行久乃悔亡今時志意未光大也)¶
上六齎咨涕洟无咎注處聚之時居於上極五非所乘¶
内无應援處上獨立近逺无助危莫甚焉齎咨嗟歎之¶
辭也若能知危之至懼禍之深憂病之甚至于涕洟不¶
敢自安亦衆所不害故得无咎也象曰齎咨涕洟未安¶