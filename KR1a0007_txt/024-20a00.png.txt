六四損其疾使遄有喜无咎注履得其位以柔納剛能¶
損其疾也疾何可久故速乃有喜損疾以離其咎有喜¶
乃免故使速乃有喜有喜乃无咎也象曰損其疾亦可¶
喜也音義(離力/智反)疏(正義曰損其疾使遄有喜无咎者疾/者相思之疾也初九自損已遄往已)¶
(以正道速納陰陽相㑹同志斯來无復企予之疾故曰/損其疾疾何可久速乃有喜有喜乃无咎故曰使遄有)¶
(喜无咎象曰亦可喜者詩曰亦既見止我心則降不亦/有喜乎注正義曰速乃有喜有喜乃无咎者相感而久)¶
(不相會則有勤望之憂故速乃有喜初九自損以益/四四不速納則有失益之咎也故曰有喜乃无咎也)¶
六五或益之十朋之龜弗克違元吉注以柔居尊而爲¶