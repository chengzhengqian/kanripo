(云履霜者從初六至六三堅冰者從六四至上六隂陽/之氣无爲故積馴履霜必至於堅冰以明人事有爲不)¶
(可不制其節度故於履霜而逆以堅/冰爲戒所以防漸慮㣲愼終于始也)¶
六二直方大不習无不利注居中得正極於地質任其¶
自然而物自生不假脩營而功自成故不習焉而无不¶
利象曰六二之動直以方也注動而直方任其質也不¶
習无不利地道光也音義(任而鴆反/衆經皆同)疏(正義曰文言云/直其正也二得)¶
(其位極地之質故亦同地也俱包三德生物不邪謂之/直也地體安靜是其方也无物不載是其大也既有三)¶
(德極地之羙自然而生不假修營故云不習无不利物/皆自成无所不利以此爻居中得位極於地體故盡極)¶