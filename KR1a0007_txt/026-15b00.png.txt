曰貞大人吉也有言不信尚口乃窮也注處困而言不¶
見信之時也非行言之時而欲用言以免必窮者也其¶
吉在於貞大人口何為乎音義(揜本又作掩於撿反李/於範反虞作弇説音悦)¶
(卦内/同)疏(正義曰困剛揜者此就二體以釋卦名兑隂卦/為柔坎陽卦為剛坎在兑下是剛見揜於柔也)¶
(剛應升進今被柔揜施之於人其猶君子為小人所蔽/以為困窮矣險以説困而不失其所亨者此又就二體)¶
(名訓以釋亨德也坎險而兑説所以困而能亨者良由/君子遇困安其所遇雖居險困之世不失暢説之心故)¶
(曰險以説困而不失其所亨也其唯君子乎者結歎處/困能通非小人之事唯君子能然也貞大人吉以剛中)¶
(者此就二五之爻釋貞大人之義剛則正直所以為貞/中而不偏所以能大若正而不大未能濟困處困能濟)¶