事理按此言以惡夫妖逆故云之未為盛王了無日也
夫時日用於盛世而來代襲以妖惑猶先王制雅樂而
繼世繼以淫哇也今憤妖忌因欲去日何異惡鄭衞而
滅韶武耶不思其本見其所弊輒疾而欲除得不為遇
噎溺而遷怒耶足下既巳善卜矣乾坤有六子支幹有
剛柔統以隂陽錯以五行故吉凶可得而時日是其所
由故古人順之焉有善其流而惡其源者吾未知其可
也至於河洛宗廟則謂匿而不信類禡祈禱則謂偽而無