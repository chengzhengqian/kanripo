實時日剛柔則謂假以為勸此聖人專造虚詐以欺天
下匹夫之諒且猶耻之今議古人得無不可乃爾也凡
此數事猶䧟於誣妄冡宅之見伐不亦宜乎前論曰若
許負之相條侯英布之黥而後王一欄之羊賔至而有
死者性命之自然也今論曰隆凖龍顔公侯之相不可
假求此為相命自有一定相所當成人不能壞相所當
敗智不能救䧟常生於衆險雖可懼而無患抑當貴於
厮養雖辱賤而必貴薄姬之困而後昌皆不可為不可