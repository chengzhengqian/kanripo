曰成命耶請問卜之成命使單豹行卜知將有虎災¶
則隠居深宫嚴備自衞若虎猶及之爲卜無所益也¶
何云成相耶若謂豹卜而得脫本無厄虎相也卜爲¶
妄語矣若謂凢有命皆當由卜乃成則世有終身不¶
卜者皆失相夭命耶若謂卜亦相也然則卜是相中¶
一物也安得云以成相耶若此不知卜筮故當與相¶
命通相成爲不當各自行也論曰無故而居可占猶¶
龍顔可相也設爲吉宅而後居以幸福報無異假顔¶
凖而望公侯也然則人實徴宅非宅制人也按如所¶
言無故而居可占者必謂當吉人之瞑目而前推遇¶
任命以闇營宅自然遇吉也然則豈獨吉人凢有命¶