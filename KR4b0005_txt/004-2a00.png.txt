　聖珍其業歷百代而不廢今一旦云五糓非養生¶
　之宜肴醴非便性之物則亦有和羮黄耉無疆爲¶
　此春酒以介眉壽皆虚言也博碩肥腯上帝是饗¶
　黍稷惟馨實降神祗神祗且猶重之而況於人乎¶
　肴粮入軆不踰旬而充此自然之符宜生之驗也¶
　夫人含五行而生口思五味目思五色感而思室¶
　飢而求食自然之理也但當節之以禮耳今五色¶
　雖陳目不敢視五味雖存口不得甞以言爭而獲¶
　勝則可焉有勺藥爲荼蓼西施爲嫫母忽而不欲¶
　哉茍心識可欲而不得從性氣困於防閑情志鬱¶
　而不通而言養之以和未之聞也又云導養得理¶