　居四海皆兄弟何患無彼姝巖穴隱傅説寒谷納¶
　白駒方各以類聚物亦以羣殊所在有智賢何憂¶
　此不如所貴身名存功烈在簡書嵗時易過歷日¶
　月忽其除朂哉乎嵇生敬德在慎軀¶
　　　郭遐叔贈四首(附)¶
　每念遘會惟日不足昕徃宵歸常苦其速歡接無¶
　厭如川赴谷如何忽爾將適他俗言駕有日巾車¶
　命僕思念君子温其如玉心之憂矣視丹如錄¶
　如何忽爾超將遠遊情以怵惕惟思惟憂展轉反¶
　側寤寐追求馳情運想神徃形留心之憂矣增其¶
　勞愁¶