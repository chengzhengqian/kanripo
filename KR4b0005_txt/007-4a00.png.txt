講誨為哺乳由其塗則通乖其路則滯逰心極視不覩
其外終年馳騁思不出位聚族獻議唯學為貴執書擿
句俛仰咨嗟使服膺其言以為榮華故吾子謂六經為
太陽不學為長夜耳今若以虛堂為丙舍以誦諷為鬼
語以六經為蕪穢以仁義為臭腐覩文籍則目瞧修揖
讓則變傴襲章服則轉筋譚禮典則齒齲於是兼而棄
之與萬物為更始則吾子雖好學不倦猶將闕焉則向
之不學未必為長夜六經未必為太陽也俗語曰乞兒