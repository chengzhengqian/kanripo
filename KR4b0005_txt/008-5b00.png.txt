布之黥而後王皆性命也應曰此為命有所定夀有所
在禍不可以智逃福不可以力致英布畏痛卒罹刀鋸
亞夫忌餒終有餓患萬物萬事凡所遭遇無非相命也
然唐虞之世命何同延長平之卒命何同短此吾之所
疑也即如所論雖慎若曾顔不得免禍惡若桀跖故當
昌熾吉凶素定不可推移則古人何言積善之家必有
餘慶履信思順自天祐之必積善而後福應信著而後
祐來猶罪之招罰功之致賞也茍先積而後受報事理