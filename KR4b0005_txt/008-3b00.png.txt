　築利宅而後居之無報也占舊居以譴祟則可安¶
　新居以求福則不可則猶卜筮之說耳俗有裁衣¶
　種榖皆擇日衣者傷寒種者失澤凢火流寒至則¶
　授衣時雨既降則當下種賊方至則當疾走今舍¶
　實趣虚故三患隨至凢以忌祟治家者求福而其¶
　極皆貧故有知星宿衣不覆之諺古言無虚不可¶
　不察也¶
　　難宅無吉凶攝生論一首¶
夫神祗遐遠吉凶難明雖中人自竭莫得其端而易¶
以惑道故夫子寢荅於來問終慎神恠而不言是以¶
古人顯仁於物蔵用於身知其不可衆所共非故隱¶