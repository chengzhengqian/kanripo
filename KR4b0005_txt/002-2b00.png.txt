之迢逓臨廻江之威夷悟時俗之多累仰箕山之餘¶
輝羡斯嶽之弘敞心慷慨以忘歸情舒放而逺覽接¶
軒轅之遺音慕老童於騩隅欽泰容之高吟顧兹梧¶
而興慮思假物以託心乃斵孫枝凖量所任至人攄¶
思制爲雅琴乃使離子督墨匠石奮斤䕫襄薦法般¶
倕騁神鎪會裛厠朗宻調均華繪彫琢布藻垂文錯¶
以犀象籍以翠緑絃以園客之絲徽以鍾山之玉爰¶
有龍鳯之象古人之形伯牙揮手鍾期聽聲華容灼¶
爚發采揚明何其麗也伶倫比律田連操張進御君¶
子新聲熮亮何其偉也及其初調則角羽俱起宫徴¶
相證叅發並趣上下累應踸踔磥硌美聲將興固以¶