其側若乃春蘭被其東沙棠殖其西㳙子宅其陽玉醴
涌其前𤣥雲䕃其上翔鸞集其巔清露潤其膚惠風流
其間竦肅肅以静謐密㣲㣲其清閒夫所以經營其左
右者固以自然神麗而足思願愛樂矣於是遯世之士
榮期綺季之儔乃相與登飛梁越幽壑援瓊枝陟峻崿
以逰乎其下周旋永望邈若凌飛邪聣崑崙俯闞海湄
指蒼梧之迢逓臨廻江之威夷悟時俗之多累仰箕山
之餘輝羡斯嶽之𢎞敞心慷慨以忘歸情舒放而逺覽