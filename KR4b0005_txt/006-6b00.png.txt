惡而周公不得不誅若此三聖所用信良周公之誅¶
得宜管蔡之心見理爾乃大義得通外内兼叙無相¶
伐負者則時論亦得釋然而大解也¶
　　　明膽論一首¶
有吕子者精義味道研覈是非以爲人有膽可樂明¶
有明便有膽矣嵇先生以爲明膽殊用不能相生論¶
曰夫元氣陶鑠衆生禀焉賦受有多少故才性有昬¶
明唯至人特鍾純美兼周外内無不畢備降此巳徃¶
蓋闕如也或明於見物或勇於決斷人情貪廉各有¶
所止譬諸草木區以别矣兼之者愽於物偏受者守¶
其分故吾謂明膽異氣不能相生明以見物膽以決¶