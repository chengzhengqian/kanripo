或問曰案記管蔡流言叛戾東都周公征討誅以凶逆
頑惡顯著流名千里且明父聖兄曾不鑒凶愚於㓜稚
覺無良之子弟而乃使理亂殷之弊民顯榮爵於藩國
使惡積罪成終遇禍害於理不通心無所安願聞其說
答曰善哉子之問也昔文武之用管蔡以實周公之誅
管蔡以權權理顯實理沇一作/沉故令時人全謂管蔡為
頑凶方為吾子論之夫管蔡皆服教殉義忠誠自然是
以文王列而顯之發旦二聖舉而任之非以情親而相