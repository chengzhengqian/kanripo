宻友近賔蘭肴兼御㫖酒淸醇進南荆發西秦紹陵¶
陽度巴人變用雜而並起竦衆聽而駭神料殊功而¶
比操豈笙籥之能倫若次其曲引所宜則廣陵止息¶
東武太山飛龍鹿鳴鵾雞遊絃更唱迭奏聲若自然¶
流楚窈窕懲躁雪煩下逮謠俗蔡氏五曲王昭楚妃¶
千里别鶴猶有一切承間簉乏亦有可觀者焉然非¶
夫曠逺者不能與之嬉遊非夫淵靜者不能與之閑¶
止非夫放逹者不能與之無吝非夫至精者不能與¶
之析理也若論其體勢詳其風聲噐和故響逸張急¶
故聲清間遼故音痺絃長故徽鳴性絜靜以端理含¶
至德之和平誠可以感盪心志而發洩幽情矣是故¶