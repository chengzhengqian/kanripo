半散豐融披離斐韡奐爛英聲發越采采粲粲或間聲
錯糅狀若詭赴䨇羙並進駢馳翼驅初若將乖後卒同
趣或曲而不屈直而不倨或相凌而不亂或相離而不
殊時刼掎以慷慨或怨㜘而躊躇忽飄颻以輕邁乍留
聨而扶疏或叅譚繁促複疊攅仄從横駱驛奔遯相逼
拊嗟累讃間不容息瓌豔竒偉殫不可識若乃閒舒都
雅洪纎有宜清和調昶案衍陸離穆温柔以怡懌婉順
叙而委蛇或乗險投㑹邀隟趨危嚶若離鵾鳴清池翼