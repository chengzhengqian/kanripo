爲但占墻屋耶占居者之吉凶也若占居者而知盛¶
衰此自占人非占成居也占成居而知吉凶此爲宅¶
自有善惡而居者從之則當吉之人受災於凶宅妖¶
逆無道獲福於吉居爾爲吉凶之致唯宅而巳更令¶
由人也新便無徴耶若吉凶故當由人則雖成居何¶
得而云有驗耶若此果可占耶不可占耶果有宅耶¶
其無宅也論曰宅猶卜筮可以知吉凶而不能爲吉¶
凶也應曰此相似而不同卜者吉凶無豫待物而應¶
將來之地也相宅不問居者之賢愚唯觀巳然有傳¶
者巳成之形也猶覩龍顔而知當貴見縱理而知餓¶
死然各有由不爲闇中也今見其同於得吉凶因謂¶