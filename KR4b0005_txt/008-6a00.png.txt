所得不為闇自遇之也若皆謂之是相此為決相命於
行事定吉凶於知力恐非本論之意此又吾之所疑也
又云多食不消必須黄丸茍命自當生多食何畏而服
良藥若謂服藥是相之所一宅豈非是一耶若謂雖命
猶當須藥自濟何知相不須宅以自輔乎若謂藥可論
而宅不可說恐天下或有說之者矣既曰夀夭不可求
甚於貴賤而復曰善求夀强者必先知災疾之所自來
然後可防也然則夀夭果可求耶不可求也既曰彭祖