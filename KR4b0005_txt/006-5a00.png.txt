機必形乎事若是則是非之議既明賞罰之實又篤不
知冒廕之可以無景而患景之不匿不知無情之可以
無患而患情之不巧豈不哀哉是以申侯茍順取棄楚
泰宰嚭躭私卒享其禍由是言之未有抱隠顧私而身
立清世匿非藏情而信著明名者也君子既有其質又
覩其鑒貴夫亮逹布而存之惡夫矜吝棄而逺之所措
一非而内愧乎神賤隠一闕而外慙其形言無茍諱而
行無茍隠不以愛之而茍善不以惡之而茍非心無所