一而無措則無私無非兼有二義乃爲絶美耳若非¶
而能言者是賢於不言之私非無情以非之大者也¶
今第五倫有非而能顯不可謂不公也所顯是非不¶
可謂有措也有非而謂私不可謂不惑公私之理也¶
　　　管蔡論一首¶
或問曰案記管蔡流言叛戾東都周公征討誅以凶¶
逆頑惡顯著流名千里且明父聖兄曾不鑒凶愚於¶
幼稚覺無良之子弟而乃使理亂殷之弊民顯榮爵¶
於藩國使惡積罪成終遇禍害於理不通心無所安¶
願聞其說答曰善哉子之問也昔文武之用管蔡以¶
實周公之誅管蔡以權權理顯實理沇(沉/一作)故令時¶