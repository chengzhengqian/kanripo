將軍保持之耳吾不如嗣宗之賢而有慢弛之闕又¶
不識人情闇於機宜無萬石之慎而有好盡之累久¶
與事接疵釁日興雖欲無患其可得乎又人倫有禮¶
朝廷有法自惟至熟有必不堪者七甚不可者二臥¶
喜晚起而當關呼之不置一不堪也抱琴行吟弋釣¶
草野而吏卒守之不得妄動二不堪也危坐一時痺¶
不得搖性復多蝨把搔無巳而當褁以章服揖拜上¶
官三不堪也素不便書又不喜作書而人間多事堆¶
案盈机不相酬荅則犯教傷義欲自勉強則不能久¶
四不堪也不喜弔䘮而人道以此爲重巳爲未見恕¶
者所怨至欲見中傷者雖瞿然自責然性不可化欲¶