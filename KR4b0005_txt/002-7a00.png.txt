　　與山巨源絶交書一首
康白足下昔稱吾於頴川吾常謂之知言然經怪此意
尚未孰悉於足下何從便得之也前年從河東還顯宗
阿都說足下議以吾自代事雖不行知足下故不知之
足下傍通多可而少恠吾直性狹中多所不堪偶與足
下相知耳間聞足下遷惕然不喜恐足下羞庖人之獨
割引尸祝以自助手薦鸞刀漫之羶腥故具為足下陳
其可否吾昔讀書得并介之人或謂無之今乃信其真