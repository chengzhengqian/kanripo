移風易俗莫善於樂即如所論凡百哀樂皆不在聲即
移風易俗果以何物耶又古人慎靡靡之風抑慆耳之
聲故曰放鄭聲逺佞人然則鄭衛之音撃鳴球以恊神
人敢問鄭雅之體隆弊所極風俗移易奚由而濟幸重
聞之以悟所疑主人應之曰夫言移風易俗者必承衰
弊之後也古之王者承天理物必崇簡易之教御無爲
之治君静於上臣順於下𤣥化潜通天人交泰枯槁之
類没育靈液六合之内沐浴鴻流蕩滌塵垢羣生安逸