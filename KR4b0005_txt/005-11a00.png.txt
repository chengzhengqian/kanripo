不因慧心而調然則心之與聲明爲二物二物之誠然
則求情者不留觀於形貌揆心者不借聴於聲音也察
者欲因聲以知心不亦外乎今晉母未得之於老成而
専信昨日之聲以證今日之啼豈不誤中於前世好竒
者從而稱之哉秦客難曰吾聞敗者不羞走所以全也
吾心未厭而言難復更從其餘今平和之人聴筝笛琵
琶則形躁而志越聞琴瑟之音則聴静而心閒同一器
之中曲用每殊則情隨之變奏秦聲則歎羡而慷慨理