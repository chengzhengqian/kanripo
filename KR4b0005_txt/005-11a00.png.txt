而作故令哀樂同時而應耳夫言哀者或見机杖而¶
泣或覩輿服而悲徒以感人亡而物存痛事顯而形¶
潜其所以會之皆自有由不爲觸地而生哀當席而¶
淚出也今見机杖以致感聽和聲而流涕者斯非和¶
之所感莫不自發也秦客難曰論云酒酣奏琴而懽¶
慼並用欲通此言故答以偏情感物而發耳今且隱¶
心而言明之以成效夫人心不懽則慼不慼則懽此¶
情志之大域也然泣是慼之傷笑是懽之用蓋聞齊¶
楚之曲者唯覩其哀涕之容而未曾見笑噱之貌此¶
必齊楚之曲以哀爲體故其所感皆應其度量豈徒¶
以多重而少變則致情一而思専耶若誠能致泣則¶