息徒蘭圃秣馬華山流磻平臯垂綸長川目送歸鴻手
揮五絃俯仰自得遊心太𤣥嘉彼釣叟得魚忘筌郢人
逝矣誰可盡言
閒夜肅清朗月照軒㣲風動袿組帳髙褰㫖酒盈尊莫
與交歡琴瑟在御誰與鼓彈仰慕同趣其馨若蘭佳人
不在能不永歎
乗風髙遊遠登靈丘託好松喬㩦手俱遊朝發太華夕
宿神州彈琴詠詩聊以忘憂