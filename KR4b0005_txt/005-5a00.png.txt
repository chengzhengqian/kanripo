子不疑夫聲音氣之激者也心應感而動聲從變而¶
發心有盛衰聲亦降殺同見役於一身何獨於聲便¶
當疑耶夫喜怒章於色診哀樂亦宜形於聲音聲音¶
自當有哀樂但闇者不能識之至鍾子之徒雖遭無¶
常之聲則頴然獨見矣今矇瞽面墻而不悟離婁照¶
秋毫於百尋以此言之則明闇殊能矣不可守咫尺¶
之度而疑離婁之察執中庸之聽而猜鍾子之聰皆¶
謂古人爲妄記也主人答曰難云心應感而動聲從¶
變而發心有盛衰聲亦降殺哀樂之情必形於聲音¶
鍾子之徒雖遭無常之聲則頴然獨見矣必若所言¶
則濁質之飽首陽之饑卞和之冤伯竒之悲相如之¶