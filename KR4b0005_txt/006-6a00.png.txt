無措者不齊於必盡也言多吝者不具於不言而已故
多吝有非無措有是然無措之所以有是以志無所尚
心無所欲逹乎大道之情動以自然則無道以至非也
抱一而無措則無私無非兼有二義乃為絶美耳若非
而能言者是賢於不言之私非無情以非之大者也今
第五倫有非而能顯不可謂不公也所顯是非不可謂
有措也有非而謂私不可謂不惑公私之理也
　　管蔡論一首