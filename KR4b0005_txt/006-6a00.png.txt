鍾盛德戮撻所施必加有罪斯乃爲教之正今之朝¶
議管蔡雖懷忠抱誠要爲罪誅罪誅巳顯不得復理¶
内必幽伏罪惡遂章幽章之路大殊故令奕世未蒙¶
發起然論者誠名信行便以管蔡爲惡不知管蔡之¶
惡乃所以令三聖爲不明也若三聖未爲不明則聖¶
不祐惡而任頑凶不容於時世則管蔡無取私於父¶
兄而見任必以忠良則二叔故爲淑善矣今若本三¶
聖之用明思顯授之實理推忠賢之闇權論爲國之¶
大紀則二叔之良乃顯三聖之用也以流言之故有¶
縁周公之誅是矣且周公居攝召公不悅推此言則¶
管蔡懷疑未爲不賢而忠賢可不逹權三聖未爲用¶