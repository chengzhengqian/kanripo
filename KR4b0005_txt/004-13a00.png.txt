以酒色爲供養謂長生爲無聊然則子之所以爲歡者
必結駟連騎食方丈於前也夫俟此而後爲足謂之天
理自然者皆役身以物䘮志於欲原性命之情有累於
所論矣夫渇者唯水之是見酌者唯酒之是求人皆知
乎生於有疾也今若以從欲爲得性則渇酌者非病淫
湎者非過桀跖之徒皆得自然非本論所以明至理之
意也夫至理誠㣲善溺於世然或可求諸身而後悟校
外物以知之者人從少至長降殺好惡有盛衰或稚年