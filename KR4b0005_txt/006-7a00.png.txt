私也乃所以崇徳禮賢濟殷弊民綏輔武庚以興頑俗
功業有績故曠世不廢名冠當時列為藩臣逮至武卒
嗣誦㓜沖周公踐政率朝諸侯思光前載以隆王業而
管蔡服教不達聖權卒遇大變不能自通忠疑乃心思
在王室遂乃抗言率衆欲除國患翼存天子甘心毁旦
斯乃愚誠憤發所以徼福也成王大悟周公顯復一化
齊俗義以斷恩雖内信如心外體不立稱兵叛亂所惑
者廣是以隠忍授刑流涕行誅示以賞罰不避親戚榮