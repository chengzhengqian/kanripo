斷專明無膽則雖見不斷專膽無明逹理失機故子¶
家軟弱䧟於弑君左師不斷見逼華臣皆智及之而¶
決不行也此理坦然非無疑滯故略舉一隅想不重¶
疑敬覽來論可謂海亦不加者矣折理貴約而盡情¶
何尚浮穢而迂誕哉今子之論乃引渾元以爲喻何¶
遼遼而坦謾也故直答以人事之切要焉漢之賈生¶
陳切直之策奮危言之至行之無疑明所察也忌鵩¶
作賦暗所惑也一人之膽豈有盈縮乎蓋見與不見¶
故行之有果否也子家左師皆愚惑淺弊明不徹逹¶
故惑於曖昧終丁禍害豈明見照察而膽不斷乎故¶
霍光懷沉勇之氣履上將之任戰乎王賀之事延年¶