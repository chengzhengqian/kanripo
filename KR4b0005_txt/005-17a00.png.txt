聲同發使將聴是聲也必聞此言將觀是容也必崇此
禮禮猶賔主升降然後酬酢行焉於是言語之節聲音
之度揖譲之儀動止之數進退相須共爲一體君臣用
之於朝庶士用之於家少而習之長而不怠心安志固
從善日遷然後臨之以敬持之以乆而不變然後化成
此又先王用樂之意也故朝宴聘享嘉樂必存是以國
史採風俗之盛衰寄之樂工宣之管絃使言之者無罪
聞之者足以自誡此又先王用樂之意也若夫鄭聲是