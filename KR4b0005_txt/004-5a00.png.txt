是人之所欲也葢爲季世惡貧賤而好富貴也未能外
榮華而安貧賤且抑使由其道而不爭不可令其力爭
故許其心競中庸不可得故與其狂狷此俗談耳不言
至人當貪富貴也聖人不得巳而臨天下以萬物爲心
在宥羣生由身以道與天下同於自得穆然以無事爲
業坦爾以天下爲公雖居君位饗萬國恬若素士接賔
客也雖建龍旂服華衮忽若布衣之在身故君臣相忘
於上蒸民家足於下豈勸百姓之尊已割天下以自私