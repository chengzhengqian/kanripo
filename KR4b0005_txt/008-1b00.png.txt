　見性命之所宜知禍福之所來故求之實而防之信夫
　多飲而走則為痰支數行而風則為癢毒乆居於濕
　則要疾偏枯好内不怠則昏䘮文房若此之類災之
　所以來夀之所以去也而掘基築宅費日苦身以求
　之疾生於形而治加於土木是疾無瘳矣詩曰愷悌
　君子求福不回者匪避誹謗而為義然也蓋知回匪
　所求福也故夀强專氣致柔少私寡欲直行情性之所
　宜而合於養生之正度求之於懷抱之内而得之矣