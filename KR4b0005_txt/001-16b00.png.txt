樂哉苑中遊周覽無窮已百卉吐芳華崇基邈髙跱林
木紛交錯𤣥池戲魴鯉輕丸斃翔禽纎綸出鱣鮪坐中
發美讃異氣同音軌臨川獻清酤微歌發皓齒素琴揮
雅操清聲隨風起斯會豈不樂恨無東野子酒中念幽
人守故彌終始但當體七絃寄心在知已
淡淡流水淪胥而逝汎汎栢舟載浮載滯微嘯清風鼓
檝容裔放櫂投竿優游卒嵗
婉彼鴛鴦戢翼而遊俯唼緑藻託身洪流朝翔素瀬夕