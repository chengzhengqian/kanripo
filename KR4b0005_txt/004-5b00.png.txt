以富貴爲崇髙心欲之而不巳哉且子文三顯色不加
恱栁惠三黜容不加戚何者令尹之尊不若徳義之貴
三黜之賤不傷冲粹之美二子甞得富貴於其身終不
以人爵嬰心故視榮辱如一由此言之豈云欲富貴之
情哉請問錦衣繡裳不陳於闇室者何必顧衆而動以
毁譽爲歡戚也夫然則欲之患其得得之懼其失茍患
失之無所不至矣在上何得不驕持滿何得不溢求之
何得不茍得之何得不失耶且君子出其言善則千里