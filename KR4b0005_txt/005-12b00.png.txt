衆亦大同於和美有甘和有樂然隨曲之情盡於和域
應美之口絶於甘境安得哀樂於其間哉然人情不同
自師所解則發其所懐若言平和哀樂正等則無所先
發故終得躁静若有所發則是有主於内不爲平和也
以此言之躁静者聲之功也哀樂者情之主也不可見
聲有躁静之應因謂哀樂皆由聲音也且聲音雖有猛
静猛静各有一和和之所發莫不自發何以明之夫會
賔盈堂酒酣奏琴或忻然而歡或慘然而泣非進哀於