然後文之以采章照之以風雅播之以八音感之以¶
太和導其神氣養而就之迎其情性致而明之使心¶
與理相順和與聲相應合乎會通以濟其美故凱樂¶
之情見於金石含弘光大顯於音聲也若以徃則萬¶
國同風芳榮齊茂馥如秋蘭不期而信不謀而誠穆¶
然相愛猶舒錦綵而粲炳可觀也大道之隆莫盛於¶
兹太平之業莫顯於此故曰移風易俗莫善於樂樂¶
之爲體以心爲主故無聲之樂民之父母也至八音¶
會諧人之所悅亦緫謂之樂然風俗移易不在此也¶
夫音聲和比人情所不能巳者也是以古人知情之¶
不可放故抑其所遁知欲之不可絶故因其所自爲¶