子之難以立鑒識之域或當與關接識其言耶將次¶
律鳴管校其音耶觀氣採色知其心耶此爲知心自¶
由氣色雖自不言猶將知之知之之道可不待言也¶
若吹律校音以知其心假令心志於馬而誤言鹿察¶
者固當由鹿以弘馬也此爲心不係於所言言或不¶
足以證心也若當關接而知言此爲孺子學言於所¶
師然後知之則何貴於聰明哉夫言非自然一定之¶
物五方殊俗同事異號舉一名以爲摽識耳夫聖人¶
窮理謂自然可尋無微不照理蔽則雖近不見故異¶
域之言不得強通推此以徃葛盧之不知牛鳴得不¶
全乎又難云師曠吹律知南風不競楚多死聲此又¶