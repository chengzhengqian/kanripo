一詠之歌同啟數彈之㣲則鍾子之徒各審其情矣爾
爲聴聲者不以寡衆易思察情者不以大小爲異同出
一身者期於識之也設使從下則子野之徒亦當復操
律鳴管以考其音知南風之盛衰别雅鄭之淫正也夫
食辛之與甚噱薰目之與哀泣同用出淚使狄牙甞之
必不言樂淚甜而哀淚苦斯可知矣何者肌液肉汗踧
笮便出無主於哀樂猶簁酒之嚢漉雖笮具不同而酒
味不變也聲俱一體之所出何獨當含哀樂之理也且