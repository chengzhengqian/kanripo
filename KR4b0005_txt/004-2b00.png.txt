　以盡性命上獲千餘嵗下可數百年未盡善也若¶
　信可然當有得者此人何在目未之見此殆影響¶
　之論可言而不可得縱時有耆壽耉老此自特受¶
　一氣猶木之有松栢非導養之所致若性命以巧¶
　拙爲長短則聖人窮理盡性宜享遐期而堯舜禹¶
　湯文武周孔上獲百年下者七十豈復䟽於導養¶
　耶顧天命有限非物所加耳且生之爲樂以恩愛¶
　相接天理人倫燕婉娯心榮華恱志服饗滋味以¶
　宣五情納御聲色以逹性氣此天理自然人之所¶
　宜三王所不易也今若舍聖軌而恃區種離親棄¶
　歡約巳苦心欲積塵露以望山海恐此功在身後¶