　稷惟馨實降神祗神祗且猶重之而况於人乎肴糧
　入體不踰旬而充此自然之符宜生之驗也夫人含
　五行而生口思五味目思五色感而思室饑而求食
　自然之理也但當節之以禮耳今五色雖陳目不敢
　視五味雖存口不得甞以言争而獲勝則可焉有勺
　藥爲荼蓼西施爲嫫母忽而不欲哉茍心識可欲而
　不得從性氣困於防閑情志鬰而不通而言養之以
　和未之聞也又云導養得理以盡性命上獲千餘嵗