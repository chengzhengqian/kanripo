事先師所立而一朝背之必若湯周未為盛王幸更詳
之又當知二賢何如足下耶論曰賊方至以疾走為務
食不消以黄丸為先子徒知此為賢於安須臾與求乞
胡而不知制賊疾於無形事功幽而無跌也夫救火以
水雖自多於抱薪而不知曲突之先物矣況乎天下微
事言所不能及數所不能分是以古人存而不論神而
明之遂知來物故能獨觀於萬化之前收功於大順之
後百姓謂之自然而不知所以然若此豈常理之所逮