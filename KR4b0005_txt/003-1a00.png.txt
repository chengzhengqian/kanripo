嵇中散集卷第三¶
　　卜疑集一首¶
　　稽荀錄一首(亡)¶
　　養生論一首¶
　　　卜疑集一首¶
有宏逹先生者恢廓其度寂寥䟽闊方而不制廉而¶
不割超世獨歩懷玉被褐交不茍合仕不期逹常以¶
爲忠信篤敬直道而行之可以居九夷遊八蠻浮滄¶
海踐河源甲兵不足忌猛獸不爲患是以機心不存¶
泊然純素從容縱肆遺忘好惡以天道爲一指不識¶
品物之細故也然而大道既隱智巧滋繁世俗膠加¶