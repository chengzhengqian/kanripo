之外應之豈在於多欲以貴得哉奉法循理不絓世綱
以無罪自尊以不仕爲逸遊心乎道義偃息乎卑室恬
愉無遌而神氣調達豈須榮華然後乃貴哉耕而爲食
蠶而爲衣衣食周身則餘天下之財猶渇者飲河快然
以足不羡洪流豈待積歛然後乃富哉君子之用心若
此葢將以名位爲贅瘤資財爲塵垢也安用富貴乎故
世之難得者非財也非榮也患意之不足耳意足者雖
耦耕甽畝被褐啜菽豈不自得不足者雖養以天下委