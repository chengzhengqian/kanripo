欲官不識君位思室不擬親戚何者止其所不得則¶
不當生心也故嗜酒者自抑於鴆醴貪食者忍飢於¶
漏脯知吉凶之理故背之不惑棄之不疑也豈恨向¶
不得酣飲與大嚼哉且逆旅之妾惡者以自惡爲貴¶
美者以自美得賤美惡之形在目而貴賤不同是非¶
之情先著故美惡不能移也茍云理足於内乗一以¶
御外何物之能黙哉由此言之性氣自和則無所困¶
於防閑情志自平則無鬱而不通世之多累由見之¶
不明耳又常人之情遠雖大莫不忽之近雖小莫不¶
存之夫何故哉誠以交賖相奪識見異情也三年䘮¶
不内御禮之禁也莫有犯者酒色乃身之讎也莫能¶