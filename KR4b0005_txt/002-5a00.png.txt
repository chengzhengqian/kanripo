若浮鴻翔曾崖紛文斐尾綝縿離纚㣲風餘音靡靡猗
猗或摟擽捋縹繚潎冽輕行浮彈明嫿慧疾而不
速留而不滯翩緜飄邈㣲音迅逝逺而聴之若鸞鳯和
鳴戲雲中廹而察之若衆葩敷榮曜春風既豐贍以多
姿又善始而令終嗟姣妙以𢎞麗何變態之無窮若夫
三春之初麗服以時乃擕友生以遨以嬉渉蘭圃登重
基背長林翳華芝臨清流賦新詩嘉魚龍之逸豫樂百
卉之榮滋理重華之遺操慨逺慕而長思若乃華堂曲