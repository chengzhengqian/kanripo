懐戚者聞之莫不&KR0579;懔慘悽愀愴傷心含哀懊咿不¶
能自禁其康樂者聞之則欨愉懽釋抃舞踊溢留連¶
瀾漫嗢噱終日若和平者聽之則怡養恱愉淑穆玄¶
真恬虚樂古棄事遺身是以伯夷以之廉顔回以之¶
仁比干以之忠尾生以之信惠施以之辯給萬石以¶
之訥慎其餘觸類而長所致非一同歸殊途或文或¶
質摠中和以統物咸日用而不失其感人動物葢亦¶
弘矣于時也金石寢聲匏竹屏氣王豹輟謳狄牙䘮¶
味天呉踊躍於重淵王喬披雲而下墜舞鸑鷟於庭¶
階㳺女飄焉而來萃感天地以致和况蚑行之衆類¶
嘉斯噐之懿茂詠兹文以自慰永服御而不厭信古¶