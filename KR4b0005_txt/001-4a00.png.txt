琴詩自樂遠遊可珍含道獨徃棄智遺身寂乎無累何
求於人長寄靈岳怡志養神
流俗難悟逐物不還至人遠鑒歸之自然萬物為一四
海同宅與彼共之予何所惜生若浮寄暫見忽終世故
紛紜棄之無成澤雉雖饑不願園林安能服御勞形苦
心身貴名賤榮辱何在貴得肆志縱心無悔
　　　秀才答四首
　華堂臨浚沼靈芝茂清泉仰瞻青禽翔俯察緑水濱