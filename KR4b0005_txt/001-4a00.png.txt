勞形苦心身貴名賤榮辱何在貴得肆志縱心無悔¶
　　　秀才答四首(附)¶
　華堂臨浚沼靈芝茂清泉仰瞻青禽翔俯察緑水¶
　濱逍遙歩蘭渚感物懷古人李叟寄周朝莊生遊¶
　漆園時至忽蟬蛻變化無常端¶
　君子體變通否泰非常理當流則義行時遊則鵲¶
　起達者鑒通塞盛衰爲表裏列仙徇生命松喬安¶
　足齒縱軀任世度至人不私巳¶
　逹人與物化世俗安可論都邑可優游何必棲山¶
　原孔父䇿良駟不云世路難出處因時資潜躍無¶
　常端保心守道居視變安能遷¶