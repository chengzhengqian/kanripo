由聲音也且聲音雖有猛靜猛靜各有一和和之所¶
感莫不自發何以明之夫會賔盈堂酒酣奏琴或忻¶
然而歡或慘爾而泣非進哀於彼導樂於此也其音¶
無變於昔而歡慼並用斯非吹萬不同耶夫唯無主¶
於喜怒無主於哀樂故歡慼俱見若資偏固之音含¶
一致之聲其所發明各當其分則焉能兼御羣理總¶
發衆情耶由是言之聲音以平和爲體而感物無常¶
心志以所俟爲主應感而發然則聲之與心殊塗異¶
軌不相經緯焉得染太和於歡慼綴虚名於哀樂哉¶
秦客難曰論云猛靜之音各有一和和之所感莫不¶
自發是以酒酣奏琴而歡慼並用此言偏并之情先¶