中吕其音自滿而無損也今以晋人之氣吹無韻之律
楚風安得來入其中與爲盈縮耶風無形聲與律不通
則校理之地無取於風律不其然乎豈獨師曠多識愽
物自有以知勝敗之形欲固衆心而託以神㣲若伯常
騫之許景公夀哉又難云羊舌母聴聞兒啼而審其䘮
家復請問何由知之爲神心獨悟闇語而當耶甞聞兒
啼若此其大而惡今之啼聲似昔之啼聲故知其䘮家
耶若神心獨悟闇語之當非理之所得也雖曰聴啼無