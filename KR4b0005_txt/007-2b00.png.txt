夫民之性好安而惡危好逸而惡勞故不擾則其願得
不逼則其志從洪荒之世大朴未虧君無文於上民無
競於下物全理順莫不自得飽則安寢饑則求食怡然
鼓腹不知為至徳之世也若此則安知仁義之端禮律
之文及至人不存大道陵遲乃始作文墨以傳其意區
别羣物使有類族造立仁義以嬰其心制其名分以檢
其外勸學講文以神其教故六經紛錯百家繁熾開榮
利之塗故奔騖而不覺是以貪生之禽食園池之梁菽