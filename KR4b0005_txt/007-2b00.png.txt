之禽食園池之梁菽求安之士乃詭志以從俗操筆¶
執觚足容蘇息積學明經以代稼穡是以困而後學¶
學以致榮計而後習好而習成有似自然故令吾子¶
謂之自然耳推其原也六經以抑引爲主人性以從¶
欲爲歡抑引則違其願從欲則得自然然則自然之¶
得不由抑引之六經全性之本不須犯情之禮律故¶
仁義務於理偽非養真之要術廉讓生於爭奪非自¶
然之所出也由是言之則鳥不毁以求馴獸不羣而¶
求畜則人之真性無爲正當自然躭此禮學矣論又¶
云嘉肴珍膳雖所未嘗嘗必美之適於口也處在闇¶
室覩烝燭之光不教而悅得於心況以長夜之冥得¶