接軒轅之遺音慕老童於騩隅欽㤗容之髙吟顧兹梧
而興慮思假物以託心乃斵孫枝凖量所任至人攄思
制為雅琴乃使離子督墨匠石奮斤䕫襄薦法般倕騁
神鎪會裛厠朗宻調均華繪彫琢布藻垂文錯以犀象
籍以翠緑絃以園客之絲徽以鍾山之玉爰有龍鳯之
象古人之形伯牙揮手鍾期聴聲華容灼爍發采揚明
何其麗也伶倫比律田連操張進御君子新聲熮亮何
其偉也及其初調則角羽俱起宫徴相證叅發並趣上