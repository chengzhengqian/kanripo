和昶而足躭矣爾乃理正聲奏妙曲揚白雪發清角¶
紛淋浪以流離奐淫衍而優渥粲奕奕而高逝馳岌¶
岌以相屬沛騰遌而&KR1313;趣翕韡曄而繁縟狀若崇山¶
又象流波浩兮湯湯鬱兮峩峩怫㥜煩冤紆餘婆娑¶
陵縱播逸霍濩紛葩檢容授節應變合度兢名擅業¶
安軌徐歩洋洋習習聲烈遐布含顯媚以送終飄餘¶
響乎泰素若乃高軒飛觀廣厦閑房冬夜肅清朗月¶
垂光新衣翠粲纓徽流芳於是噐冷絃調心閑手敏¶
觸&KR1290;如志唯意所擬初渉淥水中奏清徴雅昶唐堯¶
終詠微子寛明弘潤優遊躇跱拊絃安歌新聲代起¶
歌曰凌扶揺兮憇瀛洲要列子兮爲好仇餐沆瀣兮¶