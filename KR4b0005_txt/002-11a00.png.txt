知吾潦倒麤踈不切事情自惟亦皆不如今日之賢能
也若以俗人皆喜榮華獨能離之以此爲快此最近之
可得言耳然使長才廣度無所不淹而能不營乃可貴
耳若吾多病困欲離事自全以保餘年此真所乏耳豈
可見黄門而稱貞哉若趣欲共登王塗期於相致時爲
歡益一旦廹之必發其狂疾自非重怨不至於此也野
人有快炙背而羙芹子者欲獻之至尊雖有區區之意
亦已䟽矣願足下勿似之其意如此既以解足下并以