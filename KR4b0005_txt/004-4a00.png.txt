　　答難養生論一首
答曰所以貴智而尚動者以其能益生而厚身也然欲
動則悔吝生智行則前識立前識立則志開而物遂悔
吝生則患積而身危二者不藏之於内而接於外秪足
以災身非所以厚生也夫嗜欲雖出於人而非道之正
猶木之有蝎雖木之所生而非木之宜也故蝎盛則木
朽欲勝則身枯然則欲與生不並立名與身不俱存略
可知矣而世未之悟以順欲爲得生雖有後生之情而