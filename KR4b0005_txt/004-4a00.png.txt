位不爲一人而重富貴也又曰富與貴是人之所欲¶
者葢爲季世惡貧賤而好富貴也未能外榮華而安¶
貧賤且抑使由其道而不爭不可令其力爭故許其¶
心競中庸不可得故與其狂狷此俗談耳不言至人¶
當貪富貴也聖人不得巳而臨天下以萬物爲心在¶
宥羣生由身以道與天下同於自得穆然以無事爲¶
業坦爾以天下爲公雖居君位饗萬國恬若素士接¶
賔客也雖建龍旂服華衮忽若布衣之在身故君臣¶
相忘於上蒸民家足於下豈勸百姓之尊巳割天下¶
以自私以富貴爲崇高心欲之而不巳哉且子文三¶
顯色不加恱柳惠三黜容不加戚何者令尹之尊不¶