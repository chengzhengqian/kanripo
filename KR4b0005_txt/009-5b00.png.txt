幽明並濟亦所以求衷所以爲異耳論曰鈞疾而禱¶
不同故於臣弟則周公請命親其身則尼父不禱所¶
謂禮爲情皃者也難曰若於臣子則宜修情皃未聞¶
舜禹有請君父也若於身則否未聞武王閼禱之命¶
也湯禱桑林復爲君父耶推此而言宜以禱爲益則¶
湯周用之禱無所行則孔子不請此其殊塗同歸隨¶
時之義也又曰時日先王所以誡不怠而勸從事足¶
下前論云時日非盛王所有故吾問惟戊之事今不¶
荅惟戊果是非而曰所誡勸此復兩許之言也縱令¶
惟戊盡於誡勸尋論按名當言有日耶無日耶又曰¶
俗之時日順妖忌而逆事理按此言以惡夫妖逆故¶