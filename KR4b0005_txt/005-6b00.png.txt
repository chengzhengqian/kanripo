爲棄物無用之也以言通論未之或安若能明斯所¶
以顯其所由設二論俱濟願重聞之主人答曰吾謂¶
能反三隅者得意而言是以前論略而未詳今復煩¶
循環之難敢不自一竭耶夫魯牛能知犧曆之喪生¶
哀三子之不存含悲經年訴怨葛盧此爲心與人同¶
異於獸形耳此又吾之所疑也且牛非人類無道相¶
通若謂鳴獸皆能有　葛盧受性獨曉之此爲稱其¶
語而論其事猶譯傳異言耳不爲考聲音而知其情¶
則非所以爲難也若謂知者爲當觸物而逹無所不¶
知今且先議其所易者請問聖人卒入胡域當知其¶
所言否乎難者必曰知之知之之理何以明之願借子¶