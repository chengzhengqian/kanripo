熈不夭不離爰及唐虞猶篤其緒體資易簡應天順矩
絺褐其裳土木其宇物或失性懼若在予疇咨熈載終
禪舜禹夫統之者勞仰之者逸至人重身棄而不恤故
子州稱疚石户乗桴許由鞠躬辭長九州先王仁愛愍
世憂時哀萬物之將頺然後莅之下逮徳衰大道沉淪
智惠日用漸私其親懼物乖離擘畫違仁利巧愈競繁
禮屢陳刑教爭施夭性喪真季世陵遲繼體承資憑尊
恃勢不友不師宰割天下以奉其私故君位益侈臣路