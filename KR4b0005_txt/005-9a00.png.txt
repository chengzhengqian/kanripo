放而欲愜心爲聲變若此其衆茍躁靜由聲則何爲¶
限其哀樂而但云至和之聲無所不感託大同於聲¶
音歸衆變於人情得無知彼不明此哉主人答曰難¶
云琵琶箏笛令人躁越又云曲用每殊而情隨之變¶
此誠所以使人常感也琵琶箏笛間促而聲高變衆¶
而節數以高聲御數節故更形躁而志越猶鈴鐸警¶
耳鍾鼓駭心故聞鼓鞞之音思將帥之臣蓋以聲音¶
有大小故動人有猛靜也琴瑟之體聞遼而音埤變¶
希而聲清以埤音御希變不虚心靜聽則不盡清和¶
之極是以聽靜而心閑也夫曲用不同亦猶殊器之¶
音耳齊楚之曲多重故情一變妙故思專姣弄之音¶