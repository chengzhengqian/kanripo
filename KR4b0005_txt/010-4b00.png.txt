其言今正堅語不知不識方爲有志耳自非知舊鄰¶
比庶㡬巳下欲請呼者當辭以他故勿徃也外榮華¶
則少欲自非至急終無求欲上美也不須作小小卑¶
恭當大謙裕不須作小小亷恥當全大讓若臨朝讓¶
官臨義讓生若孔文舉求代兄死此忠臣烈士之節¶
凡人自有公私慎勿强知人知彼知我知之則有忌¶
於我今知而不言則便是不知矣若見竊語私議便¶
舍起勿使忌人也或時逼廹强與我共說若其言邪¶
險則當正色以道義正之何者君子不容偽薄之言¶
故也一旦事敗便言某甲昔知吾事以宜備之深也¶
凡人私語無所不有宜預以爲意見之而走者何哉¶