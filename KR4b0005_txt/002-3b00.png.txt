帯朝霞眇翩翩兮薄天遊齊萬物兮超自得委性命¶
兮任去留激清響以赴會何絃歌之綢繆於是曲引¶
向䦨衆音將歇攺韻易調竒弄乃發揚和顔攘皓腕¶
飛纎指以馳騖紛㒊譶以流漫或徘徊顧慕擁鬱抑¶
按盤桓毓養從容秘翫闥爾奮逸風駭雲亂牢落凌¶
厲布濩半散豐融披離斐韡奐爛英聲發越采采粲¶
粲或間聲錯糅狀若詭赴雙美並進駢馳翼驅初若¶
將乖後卒同趣或曲而不屈直而不倨或相凌而不¶
亂或相離而不殊時刼掎以慷慨或怨㜘而躊躇忽¶
飄颻以輕邁乍留聮而扶䟽或叅譚繁促複疊攅仄¶
從横駱驛奔遯相逼拊嗟累讃間不容息瓌豔竒偉¶