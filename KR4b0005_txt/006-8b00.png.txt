有所撓也夫唯至能無所虧耳茍自非若此誰無弊¶
損乎但當總有無之大略而致論之耳夫物以實見¶
爲主延年奮發勇義淩雲此則膽也而云夙無武稱¶
此爲信宿稱而疑成事也延年處議明所見也壯氣¶
騰厲勇之決也此足以觀矣子又曰言明無膽無膽¶
能偏守案子之言此則有專膽之人亦爲膽特自一¶
氣矣五才存體各有所生明以陽曜膽以隂凝豈可¶
爲有陽而生隂可無陽耶雖相須以合德要自異氣¶
也凡餘雜說於期陵母暴虎云云萬言致一欲以何¶
明耶幸更詳思不爲辭費而巳矣¶
嵇中散集巻第六¶