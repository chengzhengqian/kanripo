明便有膽矣嵇先生以為明膽殊用不能相生論曰夫
元氣陶鑠衆生禀焉賦受有多少故才性有昏明唯至
人特鍾純美兼周外内無不畢備降此已往蓋闕如也
或明於見物或勇於決斷人情貪亷各有所止譬諸草
木區以别矣兼之者博於物偏受者守其分故吾謂明
膽異氣不能相生明以見物膽以決斷專明無膽則
雖見不斷專膽無明達理失機故子家軟弱䧟於弑君
左師不斷見逼華臣皆智及之而決不行也此理坦然