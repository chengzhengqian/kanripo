發於聲音如愛憎之生於賢愚也然和聲之感人心亦
猶酒醴之發人情也酒以甘苦爲主而醉者以喜怒爲
用其見歡戚爲聲發而謂聲有哀樂不可見喜怒爲酒
使而謂酒有喜怒之理也秦客難曰夫觀氣採色天下
之通用也心變於内而色應於外較然可見故吾子不
疑夫聲音氣之激者也心應感而動聲從變而發心有
盛衰聲亦降殺同見役於一身何獨於聲便當疑耶夫
喜怒章於顔色哀樂亦宜形於聲音聲音自當有哀樂