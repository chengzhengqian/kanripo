　辭也子之言神將爲彼耶唯吾亦不敢明也夫私¶
　神立則公神廢邪忌設則正忌䘮宅墓占則家道¶
　苦背向繁則妖心興子之言神其爲此乎則唯吾¶
　之所疾爭也茍大獲其類不患微細是以見缾水¶
　而知天下之寒察旋機而得日月之動足下細蠶¶
　種之說因忽而不察是噎溺未知所在亦莫辨有¶
　舟稼也夫命者所禀之分也信順者成命之理也¶
　故曰君子修身以俟命知命者不立於巖墻之下¶
　何者是天遂之寳也猶食非命而命必胥食故然¶
　矣若吾論曰居怠行逆不能令彭祖夭則足下舉¶
　信順之難是也論之所說信順既修則宅葬無貴¶