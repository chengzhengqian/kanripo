既儲六氣並御而能含光内觀凝神復樸棲心於𤣥冥
之崖含氣於莫大之涘者則有老可却有年可延也凢
此數者合而爲用不可相無猶轅軸輪轄不可一乏於
輿也然人苦偏見各備所患單豹以營内致斃張毅以
趣外失中齊以誡濟西取敗秦以備戎狄自窮此皆不
兼之禍也積善履信世屢聞之慎言語節飲食學者識
之過此以徃莫之或知請以先覺語將來之覺者
　嵇中散集巻四