五色發爲五音音聲之作其猶臭味在於天地之間¶
其善與不善雖遭遇濁亂其體自若而不變也豈以¶
愛憎易操哀樂攺度哉及宫商集化聲音克諧此人¶
心至願情欲之所鍾古人知情不可恣欲不可極因¶
其所用每爲之節使哀不至傷樂不至淫斯其大較¶
也然樂云樂云鍾鼓云乎哉哀云哀云哭泣云乎哉¶
因兹而言玉帛非禮敬之實歌舞非悲哀之主也何¶
以明之夫殊方異俗歌哭不同使錯而用之或聞哭¶
而歡或聽歌而感然而哀樂之情均也今用均之情¶
而發萬殊之聲斯非音聲之無常哉然聲音和比感¶
人之最深者也勞者歌其事樂者舞其功夫内有悲¶