不疑也今子獨以爲聲無哀樂其理何居若有嘉訊今
請聞其說主人應之曰斯義久滯莫肯拯救故念厯世
濫於名實今䝉啟導將言其一隅焉夫天地合徳萬物
貴生寒暑代徃五行以成故章爲五色發爲五音音聲
之作其猶臭味在於天地之間其善與不善雖遭遇濁
亂其體自若而不變也豈以愛憎易操哀樂改度哉及
宫商集化聲音克諧此人心至願情欲之所鍾古人知
情不可恣欲不可極因其所用每爲之節使哀不至傷