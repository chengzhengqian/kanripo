體勢詳其風聲器和故響逸張急故聲清間遼故音痺
絃長故徽鳴性潔静以端理含至徳之和平誠可以感
盪心志而發洩幽情矣是故懐戚者聞之莫不憯懍慘
悽愀愴傷心含哀懊咿不能自禁其康樂者聞之則欨
愉懽釋抃舞踊溢留連瀾漫嗢噱終日若和平者聴之
則怡養恱愉淑穆𤣥真恬虚樂古棄事遺身是以伯夷
以之㢘顔囘以之仁比干以之忠尾生以之信惠施以
之辯給萬石以之訥慎其餘觸類而長所致非一同歸