無之今乃信其眞有耳性有所不堪真不可強今空¶
語同知有逹人無所不堪外不殊俗而内不失正與¶
一世同其波流而悔吝不生耳老子莊周吾之師也¶
親居賤職柳下惠東方朔逹人也安乎卑位吾豈敢¶
短之哉又仲尼兼愛不羞執鞭子文無欲卿相而三¶
登令尹是乃君子思濟物之意也所謂達能兼善而¶
不渝窮則自得而無悶以此觀之故堯舜之君世許¶
由之巖栖子房之佐漢接輿之行歌其揆一也仰瞻¶
數君可謂能遂其志者也故君子百行殊塗而同致¶
循性而動各附所安故有處朝廷而不出入山林而¶
不反之論且延陵高子臧之風長卿慕相如之節志¶