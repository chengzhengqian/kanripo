王陵庭爭而陳平順㫖於是觀之非似非非者乎明¶
君子之篤行顯公私之所在闔堂盈階莫不寓目而¶
曰善人也然背顔退議而含私者不復同耳抱　而¶
匿情不攺者誠神以䘮於所惑而體以溺於常名心¶
以制於所慴而情有繫於所欲咸自以爲有是而莫¶
賢乎巳未有功朞之慘駭心之禍遂莫能收情以自¶
反棄名以任實乃心有是焉匿之以私志有善焉措¶
之爲惡不措所措而措所不措不求所以不措之理¶
而求所以爲措之道故時爲措而闇於措是以不措¶
爲拙措爲工唯懼隱之不微唯患匿之不宻故有矜¶
忤之容以觀常人矯飾之言以要俗譽謂永年良規¶