不病病而能療亦賢於療矣然事亦有似非而非非類
是而非是者不可不察也故變通之機或有矜以至讓
貪以致亷愚以成智忍以濟仁然矜吝之時不可謂無
亷情情一/作猜忍之形不可謂無仁此似非而非非者也或
讒言似信不可謂有誠激盜似忠不可謂無私此類是
而非是也故乃論其用心定其所趣執其辭而凖其禮
察其情以尋其變肆乎所始名其所終則夫行私之情
不得因乎似非而容其非淑亮之心不得蹈乎似是而