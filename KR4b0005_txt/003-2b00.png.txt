閒放無所矜尚彼我爲一不爭不讓遊心皓素忽然坐
忘追羲農而不及行中路而惆悵乎將慷慨以爲壯感
槩以爲亮上千萬乘下凌將相尊嚴其容髙自矯抗常
如失職懐恨怏怏乎寧聚貨千億撃鍾鼎食枕藉芬芳
婉孌美色乎將苦身竭力剪除荆棘山居谷飲倚巖而
息乎寧如伯奮仲堪二八爲偶排擯共鯀令失所乎將
如箕山之夫潁水之父輕賤唐虞而笑大禹乎寧如㤗
山之隠徳潜讓而不揚乎將如季札之顯節義慕爲子