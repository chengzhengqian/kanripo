所樂壯而棄之始之所薄終而重之當其所恱謂不可
奪值其所醜謂不可歡然還成易地則情變於初茍嗜
欲有變安知今之所耽不爲臭腐曩之所賤不爲竒美
耶假令厮養暴登卿尹則監門之類蔑而遺之由此言
之凢所區區一域之情耳豈必不易哉又飢飡者於將
獲所欲則恱情注心飽滿之後釋然䟽之或有厭惡然
則榮華酒色有可䟽之時蚺蛇於越土中國遇而惡
之黼黻貴於華夏祼國得而棄之當其無用皆中國之