取騐於兒聲矣若以甞聞之聲爲惡故知今啼當惡此
爲以甲聲爲度以校乙之啼也夫聲之於音猶形之於
心也有形同而情乖貌殊而心均者何以明之聖人齊
心等徳而形狀不同也茍心同而形異則何言乎觀形而
知心哉且口之激氣爲聲何異於籟籥納氣而鳴耶啼
聲之善惡不由兒口吉凶猶琴瑟之清濁不在操者之
工拙也心能辨理善談而不能令籟籥調利猶瞽者能
善其曲度而不能令噐必清和也噐不假妙瞽而良籥