積於内故懐歡者值哀音而發内慼者遇樂聲而感¶
也夫音聲自當有一定之哀樂但聲化遲緩不可倉¶
卒不不對易偏重之情觸物而作故令哀樂同時而¶
應耳雖二情俱見則何損於聲音有定理耶主人答¶
曰難云哀樂自有定聲但偏重之情不可卒移故懐¶
慼者遇樂聲而哀耳即如所言聲有定分假使鹿鳴¶
重奏是樂聲也而令慼者遇之雖聲化遲緩但當不¶
能使變令歡耳何得更以哀耶猶一爝之火雖未能¶
温一室不宜復增其寒矣夫火非隆寒之物樂非增¶
哀之具也理絃高堂而歡慼並用者真主和之發滯¶
導情故令外物所感得自盡耳難云偏重之情觸物¶