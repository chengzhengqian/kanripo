可奉之禮制可導之樂口不盡味樂不極音揆終始¶
之宜度賢愚之中爲之檢則使逺近同風用而不竭¶
亦所以結忠信著不遷也故鄉校庠塾亦隨之變絲¶
竹與爼豆並存羽毛與揖讓俱用正言與和聲同發¶
使將聽是聲也必聞此言將觀是容也必崇此禮禮¶
猶賔主升降然後酬酢行焉於是言語之節聲音之¶
度揖讓之儀動止之數進退相須共爲一體君臣用¶
之於朝庶士用之於家少而習之長而不怠心安志¶
固從善日遷然後臨之以敬持之以乆而不變然後¶
化成此又先王用樂之意也故朝宴聘享嘉樂必存¶
是以國史採風俗之盛衰寄之樂工宣之管絃使言¶