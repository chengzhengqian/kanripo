彼導樂於此也其音無變於昔而歡慼並用斯非吹萬
不同耶夫唯無主於喜怒無主於哀樂故歡慼俱見若
資偏固之音含一致之聲其所發明各當其分則焉能
兼御羣理總發衆情耶由是言之聲音以平和爲體而
感物無當心志以所俟爲主應感而發然則聲之與心
殊途異軌不相經緯焉得染太和於歡戚綴虚名於哀
樂哉秦客難曰論云猛静之音各有一和和之所感莫
不自發是以酒酣奏琴而歡慼並用此言偏并之情先