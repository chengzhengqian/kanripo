頃學養生之術方外榮華去滋味遊心於寂寞以無爲
爲貴縱無九患尚不顧足下所好者又有心悶疾頃轉
增篤私意自試不能堪其所不樂自卜巳審若道盡途
窮則巳耳足下無事寃之令轉於溝壑也吾新失母兄
之歡意常悽切女年十三男年八嵗未及成人况復多
病顧此悢悢如何可言今但願守陋巷教養子孫時與
親舊叙濶陳說平生濁酒一杯彈琴一曲志願畢矣足
下若嬲之不置不過欲爲官得人以益時用耳足下舊