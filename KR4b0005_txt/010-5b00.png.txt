佳若意中偶有所諱而彼必欲知者若守大不已或刼
以鄙情不可憚此小軰而為所攙引以盡其言今正堅
語不知不識方為有志耳自非知舊鄰比庶㡬已下欲
請呼者當辭以他故勿往也外榮華則少欲自非至急
終無求欲上美也不須作小小卑恭當大謙裕不須作
小小亷耻當全大讓若臨朝讓官臨義讓生若孔文舉
求代兄死此忠臣烈士之節凡人自有公私慎勿强知
人知彼知我知之則有忌於我今知而不言則便是不