野草靈龜樂泥蟠榮名穢人身高位多災患未若捐外
累肆志養浩然顔氏希有虞隰子慕黄軒㳙彭獨何人
唯志在所安漸漬殉近欲一往不可攀生一在豫積勿
以怵自寛南土旱不涼矜計宜早完君其愛徳素行路
慎風寒自力致所懷臨文情辛酸
　　　阮徳如答二首附/
　早發温泉廬夕宿宣陽城顧盻懷惆悵言思我友生
　會遇一何幸及子遘歡情交際雖未乆恩愛發忠誠