而悔當不自得垂釣一壑所樂一國被髪行歌和者¶
四塞歌以言之遊心於玄黙¶
思與王喬乗雲遊八極思與王喬乗雲遊八極淩厲¶
五岳忽行萬億授我神藥自生羽翼呼吸太和練形¶
易色歌以言之思行遊八極¶
徘徊鍾山息駕於層城徘徊鍾山息駕於層城上䕃¶
華蓋下采若英受道王母遂升紫庭逍遥天衢千載¶
長生歌以言之徘徊於層城¶
　　　思親詩一首¶
奈何愁兮愁無聊恒惻惻兮心若抽愁奈何兮悲思¶
多情鬱結兮不可化奄失恃兮孤煢煢内自悼兮啼¶