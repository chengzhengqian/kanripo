累於内欲不堪近患不忍小情則議於去就議於去¶
就則二心交爭二心交爭則向所見役之情勝矣或¶
有中道而廢或有不成一匱而敗之以之守則不固¶
以之攻則怯弱與之誓則多違與之謀則善泄臨樂¶
則肆情處逸則極意故雖繁華熠燿無結秀之勲終¶
年之勤無一旦之功斯君子所以歎息也若夫申胥¶
之長吟夷齊之全潔展季之執信蘇武之守節可謂¶
固矣故以無心守之安而體之若自然也乃是守志¶
之盛者可耳所居長吏但宜敬之而巳矣不當極親¶
密不宜數徃徃當有時其衆人又不當宿留所以然¶
者長吏喜問外事或時發舉則怨或者謂人所說無¶