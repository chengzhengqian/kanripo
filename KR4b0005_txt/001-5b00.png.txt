庶朂將來無馨無臭采薇山阿散髪巖岫永嘯長吟¶
頥性養壽¶
　　　述志詩二首¶
潜龍育神軀濯鱗戲蘭池延頸慕大庭寢足俟皇羲¶
慶雲未垂景盤桓朝陽陂悠悠非我匹疇肯應俗宜¶
殊類難徧周鄙議紛流離轗軻丁悔吝雅志不得施¶
耕耨感寗越馬席激張儀逝將離羣侣杖策追洪崖¶
焦鵬振六翮羅者安所羈浮遊太清中更求新相知¶
比翼翔雲漢飲露湌瓊枝多念世間人夙駕咸驅馳¶
沖静得自然榮華安足爲¶
斥鷃檀蒿林仰笑神鳳飛坎井蝤蛭宅神龜安所歸¶