不知牛鳴得不信乎又難云師曠吹律知南風不競楚
多死聲此又吾之所疑也請問師曠吹律之時楚國之
風耶則相去千里聲不足達若正識楚國來入律中耶
則楚南有吴越北有梁宋茍不見其原奚以識之哉凡
隂陽憤激然後成風氣之相感觸地而發何得發楚庭
來入晋乎且又律吕分四時之氣耳時至而氣動律應
而灰移皆自然相待不假人以爲用也上生下生所以
均五聲之和叙剛柔之分也然律有一定之聲雖冬吹