此事便廢安能舍其所樂而從其所懼哉夫人之相知
貴識其天性因而濟之禹不偪伯成子髙全其節也仲
尼不假葢於子夏䕶其短也近諸葛孔明不偪元直以
入蜀華子魚不強幼安以卿相此可謂能相終始真相
知者也足下見直木必不可以爲輪曲者不可以爲桷
葢不欲以枉其天才令得其所也故四民有業各以得
志為樂唯達者爲能通之此足下度内耳不可自見好
章甫強越人以文冕也巳嗜臭腐養鴛雛以死䑕也吾