均前吉者不求而遇後聞吉而往同於居吉宅而有求
與不求矣何言誕而不可為也由是言之非從人而徴
宅亦成人明矣若挾顔狀則英布黥相不減其貴隆凖
見劓不減公侯之標是知顔凖是公侯之標識非所以
為公侯質也故標識者非公侯質也吉名宅宇與吉者
宅實也無吉徴而自宅以徴假見難可也若以非質之
標識難有徴之吉宅此吾所不敢許也子陽無質而鏤
其掌即知當字長耳巨君簒宅而運其魁即偏恃之禍