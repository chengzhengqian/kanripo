恨於所遇之初而不知慎衆險於未兆是由桓侯抱¶
將死之疾而怒扁鵲之先見以覺痛之日爲受病之¶
始也害成於微而救之於著故有無功之治馳騁常¶
人之域故有一切之夀仰觀俯察莫不皆然以多自¶
證以同自慰謂天地之理盡此而巳矣縱聞養生之¶
事則斷以所見謂之不然其次狐疑雖少庶幾莫知¶
所由其次自力服藥半年一年勞而未驗志以厭衰¶
中路復廢或益之以畎澮而泄之以尾閭欲坐望顯¶
報者或抑情忍欲割棄榮願而嗜好常在耳目之前¶
所希在數十年之後又恐兩失内懐猶豫心戰於内¶
物誘於外交賖相傾如此復敗者夫至物微妙可以¶