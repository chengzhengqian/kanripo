和平又呼吸吐納服食養身使形神相親表裏俱濟也
夫田種者一畝十十下一/有二字斛謂之良田此天下之通稱
也不知區種可百餘斛田種一也至於樹養不同則功
收相懸謂商無十倍之價農無百斛之望此守常而不
變者也且豆令人重榆令人暝合歡蠲忿萱草忘憂愚
智所共知也薰辛害目豚魚不養常世所識也蝨處頭
而黒麝食栢而香頸處險而癭齒居晉而黄推此而言
凢所食之氣蒸性染身莫不相應豈惟蒸之使重而無