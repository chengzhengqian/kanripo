頺任實之情轉篤此由禽鹿少見馴育則服從教制長
而見羈則狂顧頓纓赴蹈湯火雖飾以金鑣饗以嘉肴
逾思長林而志在豐草也阮嗣宗口不論人過吾每師
之而未能及至性過人與物無傷唯飲酒過差耳至爲
禮法之士所繩疾之如讎幸賴大將軍保持之耳吾不
如嗣宗之賢而有慢弛之闕又不識人情闇於機宜無
萬石之慎而有好盡之累久與事接疵釁日興雖欲無
患其可得乎又人倫有禮朝廷有法自惟至熟有必不