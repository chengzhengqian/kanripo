歡意常悽切女年十三男年八歲未及成人況復多¶
病顧此悢悢如何可言今但願守陋巷教養子孫時¶
與親舊叙闊陳說平生濁酒一杯彈琴一曲志願畢¶
矣足下若嬲之不置不過欲爲官得人以益時用耳¶
足下舊知吾潦倒麤踈不切事情自惟亦皆不如今¶
日之賢能也若以俗人皆喜榮華獨能離之以此爲¶
快此最近之可得言耳然使長才廣度無所不淹而¶
能不營乃可貴耳若吾多病困欲離事自全以保餘¶
年此真所之耳豈可見黄門而稱貞哉若趣欲共登¶
王塗期於相致時爲歡益一旦廹之必發其狂疾自¶
非重怨不至於此也野人有快炙背而美芹子者欲¶