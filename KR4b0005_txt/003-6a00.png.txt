所傷中道皆夭於衆難世皆知笑悼謂之不善持生也至
于措身失理亡之於㣲積㣲成損積損成衰從衰得白
從白得老從老得終悶若無端中智以下謂之自然縱
少覺悟咸歎恨於所遇之初而不知慎衆險於未兆是
猶桓侯抱將死之疾而怒扁鵲之先見以覺痛之日爲
受病之始也害成於㣲而救之於著故有無功之治馳
騁常人之域故有一切之夀仰觀俯察莫不皆然以多
自證以同自慰謂天地之理盡此而已矣縱聞養生之