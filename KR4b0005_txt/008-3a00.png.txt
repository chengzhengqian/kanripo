　宅質居自東徂西而得反此是㓕性命之宜孔子¶
　登東山而小魯登泰山而小天下立高丘而觀居¶
　民則知曰東西非禍福矣若乃忘地道之爽塏而¶
　立制於帷墻則所見滋𥚹從逹者觀之則夫乾確¶
　然示人易矣夫坤隤然示人簡矣天地易簡而懼¶
　以細苛是更所以爲逆也是以君子奉天明而事¶
　地察世之工師占成居則驗使造新則無徴世人¶
　多其占舊因求其造新是見舟之行於水而欲推¶
　之於陸是不明數也夫舊斷之理猶卜筮也夫鑿¶
　龜數筴可以知吉凶然不能爲吉凶何者吉凶可¶
　知而不可爲也夫先筮吉卦而後名之無福猶先¶