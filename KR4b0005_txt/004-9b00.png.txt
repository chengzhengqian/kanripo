耳卭䟽以石髓駐年方回以雲母變化昌容以蓬蔂¶
易顔若此之類不可詳載也孰云五榖爲最而上藥¶
無益哉又責千嵗以來目未之見謂無其人即問談¶
者見千嵗人何以别之欲校之以形則與人不異欲¶
驗之以年則朝菌無以知晦朔蜉蝣無以識靈龜然¶
則千嵗雖在市朝固非小年之所辨矣彭祖七百安¶
期千年則狹見者謂書籍妄記劉根遐寢不食或謂¶
偶能忍飢仲都冬倮而軆温夏裘而身凉桓譚謂偶¶
耐寒暑李少君識桓公玉椀則阮生謂之逢占而知¶
堯以天下禪許由而楊雄謂好大爲之凢若此類上¶
以周孔爲關鍵畢志一誠下以嗜欲爲鞭䇿欲罷不¶