則中年枯隕樹之重崖則榮茂日新此亦毓形之一觀
也竇公無所服御而致百八十豈非鼓琴和其心哉此
亦養神之一徴也火蠶十八日寒蠶三十日餘以不得
踰時之命而將養有過倍之隆温肥者早終凉痩者遲
竭斷可識矣圉馬養而不乘用皆六十嵗體疲者速彫
形全者難斃又可知矣富貴多殘伐之者衆也野人多
夀傷之者寡也亦可見矣今能使目與瞽者同功口與
聵者等味逺害生之具御益性之物則始可與言養性