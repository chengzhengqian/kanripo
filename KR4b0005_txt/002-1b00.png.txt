世才士並為之賦頌其體制風流莫不相襲稱其材幹
則以危苦為上賦其聲音則以悲哀為主羙其感化則
以垂涕為貴麗則麗矣然未盡其理也推其所由似元
不解音聲覽其㫖趣亦未達禮樂之情也衆器之中琴
徳最優故綴叙所懐以為之賦其辭曰
惟椅梧之所生兮託峻嶽之崇岡披重壤以誕載兮叅
辰極而髙驤含天地之醇和兮吸日月之休光鬱紛紜
以獨茂兮飛英蕤於昊蒼夕納景于虞淵兮旦晞幹於