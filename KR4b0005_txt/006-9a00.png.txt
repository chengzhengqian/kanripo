非無疑滯故畧舉一隅想不重疑吕子曰敬覧來論可謂海
亦不加者矣析理貴約而盡情何尚浮穢而迂誕哉今子
之論乃引渾元以為喻何遼遼而坦謾也故直答以人
事之切要焉漢之賈生陳切直之策奮危言之至行之
無疑明所察也忌鵩作賦暗所惑也一人之膽豈有盈
縮乎蓋見與不見故行之有果否也子家左師皆愚惑
淺弊明不徹達故惑於曖昧終丁禍害豈明見照察而
膽不斷乎故霍光懷沉勇之氣履上將之任戰乎王賀