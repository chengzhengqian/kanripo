此五不堪也不喜俗人而當與之共事或賔客盈坐鳴
聲聒耳囂塵臭處千變百伎在人目前六不堪也心不
耐煩而官事鞅掌機務纒其心世故繁其慮七不堪也
又每非湯武而薄周孔在人間不止此事㑹顯世教所
不容此甚不可一也剛腸疾惡輕肆直言遇事便發此
甚不可二也以促中小心之性統此九患不有外難當
有内病寧可久處人間邪又聞道士遺言餌木黄精令
人久夀意甚信之遊山澤觀魚鳥心甚樂之一行作吏