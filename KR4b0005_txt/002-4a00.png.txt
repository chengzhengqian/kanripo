調心閒手敏觸如志唯意所擬初渉渌水中奏清徴
雅昶唐堯終詠㣲子寛明𢎞潤優逰躇跱拊絃安歌新
聲代起歌曰凌扶揺兮憇瀛洲要列子兮為好仇餐沆
瀣兮帯朝霞𦕈翩翩兮薄天逰齊萬物兮超自得委性
命兮任去留激清響以赴會何絃歌之綢繆於是曲引
向䦨衆音将歇改韻易調竒弄乃發揚和顔攘皓腕飛
纎指以馳騖紛㒊譶以流漫或徘徊顧慕擁鬱抑按盤
桓毓養從容秘翫闥爾奮逸風駭雲亂牢落凌厲布濩