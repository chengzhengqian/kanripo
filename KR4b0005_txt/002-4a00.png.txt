殫不可識若乃閑舒都雅洪纎有宜清和條昶案衍¶
陸離穆温柔以怡懌婉順叙而委蛇或乗險投會邀¶
隟趨危譻若離鵾鳴清池翼若浮鴻翔曾崖紛文斐¶
尾慊縿離纚微風餘音靡靡猗猗或樓&KR1290;櫟捋縹繚¶
潎冽輕行浮彈明嫿&KR1353;慧疾而不速留而不滯翩緜¶
飄邈微音迅逝逺而聽之若鸞鳳和鳴戲雲中廹而¶
察之若衆葩敷榮曜春風既豐贍以多姿又善始而¶
令終嗟姣妙以弘麗何變態之無窮若夫三春之初¶
麗服以時乃擕友生以遨以嬉渉蘭圃登重基背長¶
林翳華芝臨清流賦新詩嘉魚龍之逸豫樂百卉之¶
榮滋理重華之遺操慨逺慕而長思若乃華堂曲宴¶