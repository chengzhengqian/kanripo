敬之而已矣不當極親宻不宜數往往當有時其衆人
又不當宿留所以然者長吏喜問外事或時發舉則怨
或者謂人所說無以自免也若行寡言慎備自守則怨
責之路解矣其立身當清逺若有煩辱欲人之盡命託
人之請求當謙辭遜謝其素不預此軰事當相亮耳若
有怨急心所不忍可外違拒宻為濟之所以然者上逺
宜適之幾中絶常人淫軰之求下全束修無玷之稱此
又秉志之一隅也凡行事先自審其可不差於宜宜行