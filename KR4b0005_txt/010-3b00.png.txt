今日所濟之義少則當權其輕重而拒之雖復守辱¶
不巳猶當絶之然大率人之告求皆彼無我有故來¶
求我此爲與之多也自不如此而爲輕竭不忍面言¶
强副小情未爲有志也夫言語君子之機機動物應¶
則是非之形著矣故不可不慎若於意不善了而本¶
意欲言則當懼有不了之失且權忍之後視向不言¶
此事無他不可則向言或有不可然則能不言全得¶
其可矣且俗人傳吉遲傳凶疾又好議人之過闕此¶
常人之議也坐言所言自非高議但是動靜消息小¶
小異同但當高視不足和答也非義不言詳靜敬道¶
豈非寡悔之謂人有相與變爭未知得失所在慎勿¶