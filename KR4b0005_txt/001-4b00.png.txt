　逍遙步蘭渚感物懷古人李叟寄周朝莊生遊漆園
　時至忽蟬蛻變化無常端
　君子體變通否泰無常理當流則蟻行時遊則鵲起
　達者鑒通塞盛衰為表裏列仙徇生命松喬安足齒
　縱軀任世度至人不私已
　達人與物化世俗安可論都邑可優游何必棲山原
　孔父䇿良駟不云世路難出處因時資潜躍無常端
　保心守道居視變安能遷