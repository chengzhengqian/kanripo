　餙車駐駟駕言出遊南厲伊渚北登邙丘青林華¶
　茂青鳥羣嬉感悟長懷能不永思永思伊何思齊¶
　大儀淩雲輕邁託身靈螭遥集芝圃釋轡華池華¶
　木夜光沙棠離離俯漱神泉仰嘰瓊枝結心皓素¶
　終始不虧¶
　　　幽憤詩一首¶
嗟余薄祜少遭不造哀焭靡識越在繦緥母兄鞠育¶
有慈無威恃愛肆姐不訓不師爰及冠帶馮寵自放¶
抗心希古任其所尚託好老莊賤物貴身志在守樸¶
養素全真曰余不敏好善闇人子玉之敗屢增惟塵¶
大人含弘藏垢懷恥民之多僻政不由巳惟此褊心¶