夫咸池六莖大章韶夏此先王之至樂所以動天地感
鬼神今必云聲音莫不象其體而傳其心此必爲至樂
不可託之於瞽史必須聖人理其絃管爾乃雅音得全
也舜命䕫撃石拊石八音克諧神人以和以此言之至
樂雖待聖人而作不必聖人自執也何者音聲有自然
之和而無係於人情克諧之音成於金石至和之聲得
於管絃也夫纎毫自有形可察故離瞽以明闇異功耳
若以水濟水孰異之哉秦客難曰雖衆喻有隠足招攻