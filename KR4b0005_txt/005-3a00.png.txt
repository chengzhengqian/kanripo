可以我愛而謂之愛人我憎而謂之憎人所喜則謂之
喜味所怒則謂之怒味哉由此言之則外内殊用彼我
異名聲音自當以善惡爲主則無闗於哀樂哀樂自當
以情感則無係於聲音名實俱去則盡然可見矣且季
子在魯採詩觀禮以别風雅豈徒任聲以决臧否哉又
仲尼聞韶歎其一致是以咨嗟何必因聲以知虞舜之
徳然後歎美耶今麤明其一端亦可思過半矣秦客難
曰八方異俗歌哭萬殊然其哀樂之情不得不見也夫