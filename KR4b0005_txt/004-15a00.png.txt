能不廻其操不夭其年也五者無於胸中則信順日濟
𤣥徳日全不祈喜而有福不求夀而自延此養生大理
之所效也然或有行踰曾閔服膺仁義動由中和無甚
大之累便謂人理巳畢以此自臧而不盪喜怒平神氣
而欲却老延年者未之聞也或抗志希古不榮名位因
自髙於馳騖或運智御世不嬰禍故以此自貴此於用
身甫與鄉黨齯齒耆年同耳以言存生盖闕如也或棄
世不羣志氣和粹不絶榖茹芝無益於短期矣或瓊糇