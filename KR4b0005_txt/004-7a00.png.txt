而欲性之動也識而後感智之用也性動者遇物而當
足則無餘智用者從感而求勌而不巳故世之所患禍
之所由常在於智用不在於性動今使瞽者遇室則西
施與嫫母同情瞶者忘味則糟糠與精粺等甘豈識賢
愚好醜以愛憎亂心哉君子識智以無恒傷生欲以逐
物害性故智用則收之以恬性動則紏之以和使智上
於恬性足於和然後神以黙醇體以和成去累除害與
彼更生所謂不見可欲使心不亂者也縱令滋味常染