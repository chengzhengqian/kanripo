有耳性有所不堪真不可強今空語同知有達人無所
不堪外不殊俗而内不失正與一世同其波流而悔吝
不生耳老子莊周吾之師也親居賤職栁下惠東方朔
達人也安乎卑位吾豈敢短之哉又仲尼兼愛不羞執
鞭子文無欲卿相而三登令尹是乃君子思濟物之意
也所謂達能兼善而不渝窮則自得而無悶以此觀之
故堯舜之君世許由之巖栖子房之佐漢接輿之行歌
其揆一也仰瞻數君可謂能遂其志者也故君子百行