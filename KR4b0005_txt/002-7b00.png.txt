降心順俗則詭故不情亦終不能獲無咎無譽如此¶
五不堪也不喜俗人而當與之共事或賔客盈坐鳴¶
聲聒耳囂塵臭處千變百伎在人目前六不堪也心¶
不耐煩而官事鞅掌機務纒其心世故繁其慮七不¶
堪也又每非湯武而薄周孔在人間不止此事㑹顯¶
世教所不容此甚不可一也剛腸疾惡輕肆直言遇¶
事便發此甚不可二也以促中小心之性統此九患¶
不有外難當有内病寧可久處人間邪又聞道士遺¶
言餌术黄精令人久壽意甚信之遊山澤觀魚鳥心¶
甚樂之一行作吏此事便廢安能舍其所樂而從其¶
所懼哉夫人之相知貴識其天性因而濟之禹不偪¶