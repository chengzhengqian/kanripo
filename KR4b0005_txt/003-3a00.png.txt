臧乎寧如老之清浄㣲妙守𤣥抱一乎將如莊周之
齊物變化洞達而放逸乎寧如夷吾之不𠫤束縛而終
成覇功乎將如魯連之輕世肆志髙談從容乎寧如市
南子之神勇内固山淵其志乎將如毛公藺生之龍驤
虎歩慕爲壯士乎此誰得誰失何凶何吉時移俗易好
貴慕名臧文不讓位於栁季公孫不歸美於董生賈誼
一當於明主絳灌作色而揚聲况今千龍並馳萬驥徂
征紛紜交競逝若流星敢不惟思謀於老成哉太史貞