内不愧心外不負俗交不爲利仕不謀禄鑒乎古今¶
滌情蕩欲夫如是吕梁可以遊湯谷可以浴方將觀¶
大鵬於南溟又何憂於人間之委曲¶
　　　嵇荀録一首(亡)¶
　　　養生論一首¶
世或有謂神仙可以學得不死可以力致者或云上¶
壽百二十古今所同過此以徃莫非妖妄者此皆兩¶
失其情請試粗論之夫神仙雖不目見然記籍所載¶
前史所傳較而論之其有必矣似特受異氣禀之自¶
然非積學所能致也至於導養得理以盡性命上獲¶
千餘嵗下可數百年可有之耳而世皆不精故莫能¶