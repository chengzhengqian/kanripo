非道之正猶木之有蝎雖木之所生而非木之宜也¶
故蝎盛則木朽欲勝則身枯然則欲與生不並立名¶
與身不俱存略可知矣而世未之悟以順欲爲得生¶
雖有後生之情而不識生生之理故動之死地也是¶
以古之人知酒肉爲甘鴆棄之如遺識名位爲香餌¶
逝而不顧使動足資生不濫於物知正其身不營於¶
外背其所害向其所利此所以用智遂生之道也故¶
智之爲美美其益生而不羡生之爲貴貴其樂和而¶
不交豈可疾智而輕身勤欲而賤生哉且聖人寳位¶
以富貴爲崇高者葢謂人君貴爲天子富有四海民¶
不可無主而存主不能無尊而立故爲天下而尊君¶