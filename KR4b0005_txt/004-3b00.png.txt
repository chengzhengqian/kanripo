　所宜三王所不易也今若舍聖軌而恃區種離親棄
　歡約巳苦心欲積塵露以望山海恐此功在身後實
　不可冀也縦令勤求少有所獲則顧影尸居與木石
　爲隣所謂不病而自灸無憂而自黙無䘮而疏食無
　罪而自幽追虚徼幸功不荅勞以此養生未聞其宜
　故相如曰必若長生而不死雖濟萬世猶不足以喜
　言背情失性而不本天理也長生且猶無歡况以短
　生守之耶若有顯驗且更論之