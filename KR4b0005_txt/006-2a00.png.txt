為身斯言是矣君子之行賢也不察於有度而後行也
仁心無邪不議於善而後正也顯情無措不論於是而
後為也是故傲然忘賢而賢與度會忽然任心而心與
善遇儻然無措而事與是俱也故論公私者雖云一作
終於事與是俱而已志道存善而無凶邪無所懷而不
匿者不可謂無私雖欲之伐善情之違道無所抱而不
顯者不可謂不公今執必公之理以繩不公之情使夫
雖為善者不離於有私雖欲之伐善不䧟於不公重其