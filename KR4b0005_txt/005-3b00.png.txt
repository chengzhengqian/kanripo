亡國之音寧復講詩而後下言習禮然後立評哉斯¶
皆神妙獨見不待留聞積日而巳綜其吉凶矣是以¶
前史以爲美談今子以區區之近知齊所見而爲限¶
無乃誣前賢之識微負夫子之妙察耶主人答曰難¶
云雖歌哭萬殊善聽察者要自覺之不假智於常音¶
不借驗於曲度鍾子之徒云云是也此爲心悲者雖¶
談笑鼓舞情歡者雖拊膺咨嗟猶不能御外形以自¶
匿誑察者於疑似也以爲就令聲音之無常猶謂當¶
有哀樂耳又曰季子聽聲以知衆國之風師襄奉操¶
而仲尼覩文王之容案如所云此爲文王之功德與¶
風俗之盛衰皆可象之於聲音聲之輕重可移於後¶