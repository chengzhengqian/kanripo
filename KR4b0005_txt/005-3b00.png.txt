心動於中而聲出於心雖託之於他音寄之於餘聲善
聴察者要自覺之不使得過也昔伯牙理琴而鍾子知
其所志人撃磬而子産識其心哀魯人晨哭而顔淵審其生離夫數子者豈復假智於常音借驗於曲度哉心
戚者則形爲之動情悲者則聲爲之哀此自然相應不
可得逃唯神明者能精之耳夫能者不以聲衆爲難不
能者不以聲寡爲易今不可以未遇善聴而謂之聲無
可察之理見方俗之多變而謂聲音無哀樂也又云賢