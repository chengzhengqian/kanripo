情志自平則無鬰而不通世之多累由見之不明耳又
常人之情逺雖大莫不忽之近雖小莫不存之夫何故
哉誠以交賖相奪識見異情也三年䘮不内御禮之禁
也莫有犯者酒色乃身之讎也莫能棄之由此言之禮
禁雖小不犯身讎雖大不棄然使左手據天下之圗右
手旋害其身雖愚夫不爲明天下之輕於其身酒色之
輕於天下又可知矣而世人以身殉之斃而不悔此以
所重而要所輕豈非背賖而趣交耶智者則不然矣審