不宜言愛愚不宜言憎然則有賢然後愛生有愚然後
憎成但不當共其名耳哀樂之作亦有由而然此爲聲
使我哀音使我樂也茍哀樂有聲更爲有實何得名實
俱去耶又云季子採詩觀禮以别風雅仲尼歎韶音之
一致是以咨嗟是何言歟且師襄奉操而仲尼覩文王
之容師涓進曲而子野識亡國之音寧復講詩而後下
言習禮然後立評哉斯皆神妙獨見不待留聞積日而
巳綜其吉凶矣是以前史以爲美談今子以區區之近