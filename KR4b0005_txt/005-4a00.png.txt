世襄涓之巧能得之於將來若然者三皇五帝可不¶
絶於今日何獨數事哉若此果然也則文王之操有¶
常度韶武之音有定數不可雜以他變操以餘聲也¶
則向所謂聲音之無常鍾子之觸類於是乎躓矣若¶
音聲無鍾子觸類其果然耶則仲尼之識微季札之¶
善聽固亦誣矣此皆俗儒妄記欲神其事而追爲耳¶
欲令天下惑聲音之道不言理自盡此而推使神妙¶
難知恨不遇竒聽於當時慕古人而自歎斯所以大¶
㒺後生也夫推類辨物當先求之自然之理理巳定¶
然後借古義以明之耳今未得之於心而多恃前言¶
以爲談證自此以徃恐巧歷不能紀又難云哀樂之¶