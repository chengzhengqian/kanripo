於口聲色巳開於心則可以至理遣之多算勝之何以
言之也夫欲官不識君位思室不擬親戚何者知其所
不得則不當生心也故嗜酒者自抑於鴆醴貪食者忍
飢於漏脯知吉㓙之理故背之不惑棄之不疑也豈恨
向不得酣飲與大嚼哉且逆旅之妾惡者以自惡爲貴
美者以自美得賤美惡之形在目而貴賤不同是非之
情先著故美惡不能移也茍云理足於内乘一以御外
何物之能黙哉由此言之性氣自和則無所困於防閒