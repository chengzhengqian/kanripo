或偶知其私事與同則可不同則彼恐事泄思害人¶
以滅迹也非意所欽者而來戲調蚩笑人之闕者但¶
莫應從小共轉至於不共而勿大氷矜趨以不言答¶
之勢不得人行自止也自非所監臨相與無他宜適¶
有壷榼之意束脩之好此人道所通不須逆也過此¶
以徃自非通穆匹帛之饋車服之贈當深絶之何者¶
常人皆薄義而重利今以自竭者必有爲而作鬻貨¶
徼歡施而求報其俗人之所甘願而君子之所大惡¶
也凡此數端其識之又憒不須離摟强勸人酒不飲¶
自巳若人來勸巳輙當爲持之勿誚勿逆也見醉薰¶
薰便止慎不當至困醉不能自裁也¶