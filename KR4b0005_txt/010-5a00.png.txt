小是不足是小非不足非至竟可不言以待之就有人
問者猶當辭以不解近論議亦然若會酒坐見人爭語
其形勢似欲轉盛便當亟舍去之此將鬬之兆也坐視
必見曲直黨不能不有言有言必是在一人其不是者
方自謂為直則謂曲我者有私於彼便怨惡之情生矣
或便獲悖辱之言正坐視之大見是非而爭不了則仁
而無武於義無可當逺之也然大都爭訟者小人耳正
復有是非共濟汗漫雖勝可足稱哉就不得逺取醉為