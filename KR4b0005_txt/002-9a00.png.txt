獻之至尊雖有區區之意亦巳䟽矣願足下勿似之¶
其意如此既以解足下并以爲别嵇康白¶
　　　與吕長悌絶交書一首¶
康白昔與足下年時相比以故數靣相親足下篤意¶
遂成大好由是許足下以至交雖出處殊塗而歡愛¶
不衰也及中間少知阿都志力開悟毎喜足下家復¶
有此弟而阿都去年向吾有言誠忿足下意欲發舉¶
吾深抑之亦自恃每謂足下不足迫之故從吾言間¶
令足下因其順親葢惜足下門戸欲令彼此無恙也¶
又足下許吾終不繋都以子父六人爲誓吾乃慨然¶
感足下重言慰解都都遂釋然不復興意足下隂自¶