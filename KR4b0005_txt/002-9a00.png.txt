堪者七甚不可者二卧喜晚起而當關呼之不置一不
堪也抱琴行吟弋釣草野而吏卒守之不得妄動二不
堪也危坐一時痺不得揺性復多蝨把搔無巳而當褁
以章服揖拜上官三不堪也素不便書又不喜作書而
人間多事堆案盈几不相酬答則犯教傷義欲自勉強
則不能久四不堪也不喜弔䘮而人道以此爲重巳爲
未見恕者所怨至欲見中傷者雖瞿然自責然性不可
化欲一心順俗則詭故不情亦終不能獲無咎無譽如