輕重然後動量得失以居身交賖之理同故備逺如近
慎㣲如著獨行衆妙之門故終始無虞此與夫躭欲而
快意者何殊間哉難曰聖人窮理盡性宜享遐期而堯
孔上獲百年下者七十豈復疏於導養乎案論堯孔雖
稟命有限故導養以盡其夀此則窮理之致不爲不養
生得百年也且仲尼窮理盡性以致七十田父以六弊
惷愚有百二十者若以仲尼之至妙資田父之至拙則
千嵗之論奚所恠哉且凢聖人有損己爲世表行顯功