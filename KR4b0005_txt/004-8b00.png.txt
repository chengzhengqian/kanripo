菽稻之勝於稷由有効而識之假無稻稷之域必以¶
菽麥爲珍養謂不可尚矣然則世人不知上藥良於¶
稻稷猶守菽麥之賢於蓬蒿而必天下之無稻稷也¶
若能仗藥以自永則稻稷之賤居然可知君子知其¶
若此故准性理之所宜資妙物以養身植玄根於初¶
九吸朝霞以濟神今若以肴酒爲壽則未聞高陽有¶
黄髪之叟也若以充性爲賢則未聞鼎食有百年之¶
賔也且冉生嬰疾顔子短折穰嵗多病飢年少疾故¶
狄食米而生癩瘡得榖而血浮馬秣粟而足重鴈食¶
粒而身留從此言之鳥獸不足報功於五榖生民不¶
足受德於田疇也而人竭力以營之殺身以爭之養¶