含怒不占之怖祗千變百態使各發一詠之歌同啓¶
數彈之微則鍾子之徒各審其情矣爾爲聽聲者不¶
以寡衆易思察情者不以大小爲異同出一身者期¶
於識之也設使從下則子野之徒亦當復操律鳴管¶
以考其音知南風之盛衰别雅鄭之淫正也夫食辛¶
之與甚噱薰目之與哀泣同用出淚使狄牙甞之必¶
不言樂淚甜而哀淚苦斯可知矣何者肌液肉汗踧¶
笮便出無主於哀樂猶簁酒之嚢漉雖笮具不同而¶
酒味不變也聲俱一體之所出何獨當含哀樂之理¶
也且夫咸池六莖大章韶夏此先王之至樂所以動¶
天地感鬼神今必云聲音莫不象其體而傳其心此¶