情請試粗論之夫神仙雖不目見然記籍所載前史所
傳較而論之其有必矣似特受異氣禀之自然非積學
所能致也至於導養得理以盡性命上獲千餘嵗下可
數百年可有之耳而世皆不精故莫能得之何以言之
夫服藥求汗或有弗獲而愧情一集渙然流離終朝未
餐則囂然思食而曾子銜哀七日不饑夜分而坐則低
迷思寢内懐殷憂則達旦不瞑勁刷理鬂醇醴發顔僅
乃得之壯士之怒赫然殊觀植髪衝冠由此言之精神