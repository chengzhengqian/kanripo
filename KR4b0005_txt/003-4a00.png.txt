易失知一過之害生故修性以保神安心以全身愛¶
憎不棲於情憂喜不留於意泊然無感而體氣和平¶
又呼吸吐納服食養身使形神相親表裏俱濟也夫¶
田種者一畝十(有二字/十下一)斛謂之良田此天下之通稱¶
也不知區種可百餘斛田種一也至於樹養不同則¶
功收相懸謂商無十倍之價農無百斛之望此守常¶
而不變者也且豆令人重榆令人暝合歡蠲忿萱草¶
忘憂愚智所共知也薰辛害目豚魚不養常世所識¶
也蝨處頭而黒麝食柏而香頸處險而癭齒居晉而¶
黄推此而言凢所食之氣蒸性染身莫不相應豈惟¶
蒸之使重而無使輕害之使暗而無使明薫之使黄¶