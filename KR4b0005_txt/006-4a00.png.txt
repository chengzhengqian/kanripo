負其是故實是以暫非而後顯實非以暫是而後明公
私交顯則行私者無所冀而淑亮者無所負矣行私者
無所冀則思改其非立功者無所忌則行之無疑此大
治之道也故主妾覆醴以罪受戮王陵庭爭而陳平順
㫖於是觀之非是非非者乎明君子之篤行顯公私之
所在闔堂盈階莫不寓目而曰善人也然背顔退議而
含私者不復同耳抱闕/而匿情不改者誠神以喪於所
惑而體以溺於常名心以制於所慴而情有繫於所欲