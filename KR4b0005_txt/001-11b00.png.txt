淚如雨兮歎青雲欲棄憂兮尋復來痛殷殷兮不可裁
　　　郭遐周贈三首附/
　吾無佐世才時俗不可量歸我北山阿逍遥以倡佯
　同氣自相求虎嘯谷風涼惟予與嵇生未面分好章
　古人美傾蓋方此何不臧援筝執鳴琴携手遊空房
　栖遲衡門下何願於姬姜予心好永年年永懷樂康
　我友不期卒改計適他方巖東咸發日翻然將高翔
　離别在旦夕惆悵以增傷