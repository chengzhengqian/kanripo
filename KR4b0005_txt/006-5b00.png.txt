人全謂管蔡爲頑凶方爲吾子論之夫管蔡皆服教¶
殉義忠誠自然是以文王列而顯之發旦二聖舉而¶
任之非以情親而相私也乃所以崇德禮賢濟殷弊¶
民綏輔武庚以興頑俗功業有績故曠世不廢名冠¶
當時列爲藩臣逮至武卒嗣誦幼沖周公踐政率朝¶
諸侯思光前載以隆王業而管蔡服教不達聖權卒¶
遇大變不能自通忠疑乃心思在王室遂乃抗言率¶
衆欲除國患翼存天子甘心毁旦斯乃愚誠憤發所¶
以徼福也成王大悟周公顯復一化齊俗義以斷恩¶
雖内信如心外體不立稱兵叛亂所惑者廣是以隱¶
忍授刑流涕行誅示以賞罰不避親戚榮爵所顯必¶