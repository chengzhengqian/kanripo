而吐溜爾乃顛波奔突狂赴爭流觸巖觝隈鬱怒彪¶
休洶涌騰薄奮沫揚濤瀄汩澎湃䖤蟺相紏放肆大¶
川濟乎中州安回徐邁寂爾長浮澹乎洋洋縈抱山¶
丘詳觀其區土之所産毓奥宇之所寳殖珍恠琅玕¶
瑤瑾翕赩叢集累積奐衍於其側若乃春蘭被其東¶
沙棠殖其西㳙子宅其陽玉醴涌其前玄雲䕃其上¶
翔鸞集其巔清露潤其膚惠風流其間竦肅肅以靜¶
謐密微微其清閑夫所以經營其左右者固以自然¶
神麗而足思願愛樂矣於是遯世之士榮期綺季之¶
疇乃相與登飛梁越幽壑援瓊枝陟峻崿以遊乎其¶
下周旋永望邈若凌飛邪聣崑崙俯闞海湄指蒼梧¶