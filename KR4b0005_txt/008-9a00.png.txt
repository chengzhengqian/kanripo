茂卜宅雖吉而功不獨成相須之理誠然則宅之吉凶
未可惑也今信徴祥則棄人理之所宜守卜相則絶隂
陽之吉凶持知力則忘天道之所存此何異識時雨之
生物因垂拱而望嘉穀乎是故疑恠之論生偏是之議
興所託不一烏能相通若夫兼而善之者得無半非冢
宅耶論曰時日譴祟古盛王無之季王之所好聽此言
善矣顧其不盡然湯禱桑林周公秉圭不知是譴祟非
也吉日惟戊既伯既禱不知是時日非也此皆足下家