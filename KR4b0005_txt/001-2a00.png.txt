鳥盡良弓藏謀極身心危吉凶雖在巳世路多嶮巇¶
安得反初服抱玉寳六竒逍遥遊太清擕手長相隨¶
鴛鴦于飛肅肅其羽朝遊高原夕宿蘭渚邕邕和鳴¶
顧眄儔侣俛仰慷慨優游容與¶
鴛鴦于飛嘯侣命儔朝遊高原夕宿中洲交頸振翼¶
容與清流咀嚼蘭蕙俛仰優游¶
泳彼長川言息其滸陟彼高岡言刈其楚嗟我征邁¶
獨行踽踽仰彼凱風涕泣如雨¶
泳彼長川言息其沚陟彼高岡言刈其𣏌嗟我獨征¶
靡瞻靡恃仰彼凱風載坐載起¶
穆穆惠風扇彼輕塵弈弈素波轉此遊鱗伊我之勞¶