　雙美不易居嘉㑹故難常爰處憇斯土與子遘蘭芳常願
　永遊集拊翼同廻翔不悟卒永離一别為異鄉四牡一何
　速征人告路長顧歩懷想象逰目屢太行撫軨増歎息念
　子安能忘恬和為道基老氏惡强梁患至有身災榮子知
　所康神龜實可樂明戒在刳腸新詩何篤穆申詠增慨忼
　舒檢話良訊終然未厭藏還誓必不食復與同故房
　願子盪憂慮無以情自傷俟路忘所以聊以酬來章
　　酒會詩七首