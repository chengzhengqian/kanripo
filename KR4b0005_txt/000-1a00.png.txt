嵇中散集序¶
嵇子叔夜生焉無辰挺倪缺之天逸而遊於微氛之¶
季抱卷册之夸節而遘夫酷網之朝龍章孔姿意氣¶
薄日月之表琱言瑋撰思靈邁區合之涯形庽寰間¶
神棲皇古以塗匱寡歡故澤和於琴綺以都井喧鄙¶
故綴宅於山陽以産務不足綜故尋煉乎九鼎以俗¶
子不足侣故開襟於七賢恥爵組之競馳故表傳乎¶
髙士卑天位之竊履故託箴乎太史揆厥玉度盖欲¶
獵華纓於伏軒之署而調管籥乘緑車於堯虞之庭¶
而覽鳯皇者也觀其緒辭若曰聖人不得已而臨天¶
下以萬物為心穆然以無事為業坦爾以天下為公¶