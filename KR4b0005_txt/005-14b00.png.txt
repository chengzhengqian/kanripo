今且隠志而言明之以成效夫人心不懽則慼不慼則
懽此情志之大域也然泣是慼之用笑是懽之用葢聞
齊楚之曲者唯覩其哀涕之容而未曾見笑噱之貌此
必齊楚之曲以哀爲體故其所感皆應其度量豈徒以
多重而少變則致情一而思専耶若誠能致泣則聲音
之有哀樂斷可知矣主人答曰雖人情感於哀樂哀樂
各有多少又哀樂之極不必同致也夫小哀容壊甚悲
而泣哀之方也小懽顔恱至樂心愉樂之理也何以明