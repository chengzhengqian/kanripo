以自免也若行寡言慎備自守則怨責之路解矣其¶
立身當清遠若有煩辱欲人之盡命託人之請求當¶
謙辭遜謝其素不預此輩事當相亮耳若有怨急心¶
所不忍可外違拒宻爲濟之所以然者上遠宜適之¶
幾中絶常人淫輩之求下全束脩無玷之稱此又秉¶
志之一隅也凡行事先自審其可不差於宜宜行此¶
事而人欲易之當說宜易之理若使彼語殊佳者勿¶
羞折遂非也若其理不足而更以情求來守人雖復¶
云云當堅執所守此又秉志之一隅也不須行小小¶
束脩之意氣若見窮乏而有可以賑濟者便見義而¶
作若人從我欲有所求先自思省若有所損廢多於¶