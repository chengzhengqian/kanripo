欲不堪近患不忍小情則議於去就議於去就則二心
交爭二心交爭則向所見役之情勝矣或有中道而廢
或有不成一匱而敗之以之守則不固以之攻則怯弱
與之誓則多違與之謀則善泄臨樂則肆情處逸則極
意故雖繁華熠熠無結秀之勲終年之勤無一旦之功
斯君子所以歎息也若夫申胥之長吟夷齊之全潔展
季之執信蘇武之守節可謂固矣故以無心守之安而
體之若自然也乃是守志之盛者可耳所居長吏但宜