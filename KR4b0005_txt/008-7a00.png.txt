以避亂政之害重門擊柝所以避狂暴之災居必爽塏
所以逺風毒之患凡事之在外能為害者此未足以盡
其數也安在守一和而可以為盡乎夫專静寡欲莫若
單豹行年七十而有童孺之色可謂柔和之用矣而一
旦為虎所食豈非恃内而忽外耶若謂豹相正當給厨
雖智不免則寡欲何益而云養生可得若單豹以未盡
善而致災則輔生之道不止於一和茍和未足保生則
外物之為患者吾未知其所齊矣論曰師占成居則有