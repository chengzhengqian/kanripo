謂之憎人所喜則謂之喜味所怒則謂之怒味哉由¶
此言之則外内殊用彼我異名聲音自當以善惡爲¶
主則無闗於哀樂哀樂自當以情感則無係於聲音¶
名實俱去則盡然可見矣且季子在魯採詩觀禮以¶
别風雅豈徒任聲以決臧否哉又仲尼聞韶歎其一¶
致是以咨嗟何必因聲以知虞舜之德然後歎美耶¶
今麤明其一端亦可思過半矣秦客難曰八方異俗¶
歌哭萬殊然其哀樂之情不得不見也夫心動於中¶
而聲出於心雖託之於他音寄之於餘聲善聽察者¶
要自覺之不使得過也昔伯牙理琴而鍾子知其所¶
志隷人撃磬而子産識其心哀魯人晨哭而顔淵審¶