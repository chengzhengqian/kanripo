伯成子高全其節也仲尼不假葢於子夏護其短也¶
近諸葛孔明不偪元直以入蜀華子魚不強㓜安以¶
卿相此可謂能相終始真相知者也足下見直木必¶
不可以爲輪曲者不可以爲桷葢不欲以枉其天才¶
令得其所也故四民有業各以得志爲樂唯達者爲¶
能通之此足下度内耳不可自見好章甫強越人以¶
文冕也巳嗜臭腐養鴛雛以死䑕也吾頃學養生之¶
術方外榮華去滋味㳺心於寂寞以無爲爲貴縱無¶
九患尚不顧足下所好者又有心悶疾頃轉增篤私¶
意自試不能堪其所不樂自卜巳審若道盡塗窮則¶
巳耳足下無事冤之今轉於溝壑也吾新失母兄之¶