殊塗而同致循性而動各附所安故有處朝廷而不出
入山林而不反之論且延陵髙子臧之風長卿慕相如
之節志氣所託不可奪也吾每讀尚子平臺孝威傳慨
然慕之想其為人少加孤露母兄見驕不渉經學性復
疏嬾筋駑肉緩頭面常一月十五日不洗不大悶癢不
能沐也毎常小便而忍不起令胞中略轉乃起耳又縱
逸来乆情意傲散簡與禮相背嬾與慢相成而爲儕類
見寛不攻其過又讀莊老重增其放故使榮進之心日