去之未爲盛王了無日也夫時日用於盛世而來代¶
襲以妖惑猶先王制雅樂而季世繼以滛哇也今憤¶
妖忌因欲去日何異惡鄭衞而㓕韶武耶不思其本¶
見其所弊輙疾而欲除得不爲遇噎溺而遷怒耶足¶
下既巳善卜矣乾坤有六子支幹有剛柔統以隂陽¶
錯以五行故吉凶可得而時日是其所由故古人順¶
之焉有善其流而惡其源者吾未知其可也至於河¶
洛宗廟則謂匿而不信類禡祈禱則謂偽而無實時¶
日剛柔則謂假以爲勸此聖人專造虚詐以欺天下¶
匹夫之諒且猶耻之今議古人得無不可乃爾也凢¶
此數事猶䧟於誣妄冢宅之見伐不亦宜乎前論曰¶