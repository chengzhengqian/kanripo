嵇中散集巻第五¶
　　聲無哀樂論¶
　　　聲無或樂論¶
有秦客問於東野主人曰聞之前論曰治世之音安¶
以樂亡國之音哀以思夫治亂在政而音聲應之故¶
哀思之情表於金石安樂之象形於管絃也又仲尼¶
聞韶識虞舜之德季札聽絃知衆國之風斯巳然之¶
事先賢所不疑也今子獨以爲聲無哀樂其理何居¶
若有嘉訊今請聞其說主人應之曰斯義久滯莫肯¶
拯救故念歷世濫於名實今蒙啓導將言其一隅焉¶
夫天地合德萬物貴生寒暑代徃五行以成故章爲¶