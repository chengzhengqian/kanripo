之事延年文生夙無武稱陳義奮辭膽氣凌雲斯其驗
歟及於期授首陵母伏劔明果之疇若此萬端欲詳而
載之不可勝言也況有覩夷塗而無敢投足階雲路而
疑於迄泰清者乎若思弊之倫為能自託幽昧之中棄
身䧟穽之間如盜跖竄身於虎吻穿窬先首於溝瀆而
暴虎憑河愚敢之類則能有之是以余謂明無膽無膽
能偏守易了之理不在多喻故不逺引繁言若未反三
隅猶復有疑思承後誨得一騁辭夫論理性情折引異