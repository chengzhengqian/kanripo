若許負之相條侯英布之黥而後王一欄之羊賔至¶
而有死者性命之自然也今論曰隆凖龍顔公侯之¶
相不可假求此爲相命自有一定相所當成人不能¶
壞相所當敗智不能救䧟常生於衆險雖可懼而無¶
患抑當貴於厮養雖辱賤而必貴薄姬之困而後昌¶
皆不可爲不可求而闇自遇之全相之論必當若此¶
乃一途得通本論不滯耳吾適以信順爲難則便曰¶
信順者成命之理必若所言命以信順成亦以不信¶
順敗矣若命之成敗取足於信順故是吾前難壽夭¶
成於愚智耳安得有性命自然也若信順果成相命¶
請問亞夫由幾惡而得餓英布修何德以致王生羊¶