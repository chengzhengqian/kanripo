人之言懼無鬼之弊貎與情乖立從公廢私之論欲彌
縫兩端使不愚不誕兩機董墨謂其中央可得而居恐
辭辨雖巧難可俱通又非所望於覈論也故吾謂古人
合徳天地動應自然經世所立莫不有徴豈匿設宗廟
以期後嗣空借鬼神以誷將來耶足下將謂吾與墨不
殊今不辭同有鬼但不偏守一區明所當然使人鬼同
謀幽明並濟亦所以求衷所以為異耳論曰鈞疾而禱
不同故於臣弟則周公請命親其身則尼父不禱所謂