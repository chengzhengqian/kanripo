理知難以目識譬猶豫章生七年然後可覺耳今以¶
躁競之心渉&KR1789;靜之塗意速而事遲望近而應逺故¶
莫能相終夫悠悠者既以未效不求而求者以不專¶
䘮業偏恃者以不兼無功追術者以小道自溺凢若¶
此類故欲之者萬無一能成也善養生者則不然矣¶
清虚靜泰少私寡欲知名位之傷德故忽而不營非¶
欲而强禁也識厚味之害性故棄而弗顧非貪而後¶
抑也外物以累心不存神氣以醇白獨著曠然無憂¶
患寂然無思慮又守之以一養之以和和理日濟同¶
乎大順然後蒸以靈芝潤以醴泉晞以朝陽綏以五¶
絃無爲自得軆妙心玄忘歡而後樂足遺生而後身¶