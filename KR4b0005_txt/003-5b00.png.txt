使輕害之使暗而無使明薫之使黄而無使堅芬之使
香而無使延哉故神農曰上藥養命中藥養性者誠知
性命之理因輔養以通也而世人不察惟五榖是見聲
色是耽目惑𤣥黄耳務淫哇滋味煎其府藏醴醪鬻一/作
煑/其腸胃香芳腐其骨髓喜怒悖其正氣思慮銷其精
神哀樂殃其平粹夫以蕞爾之軀攻之者非一塗易竭
之身而外内受敵身非木石其能久乎其自用甚者飲
食不節以生百病好色不倦以致乏絶風寒所災百毒