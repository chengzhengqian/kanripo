　良誨一何精佳言盈我耳援帶以自銘唐虞曠千¶
　載三代不可并洙泗久巳徃微言誰共聽曾參易¶
　簀斃仲由結其纓晉楚安足慕屢空守以貞潜龍¶
　尚泥蟠神龜隱其靈庶保吾子言養眞以全生東¶
　野多所患暫徃不乆停幸子無損思逍遙以自寧¶
　雙美不易居嘉㑹故難常爰處憇斯土與子遘蘭¶
　芳常願永遊集拊翼同廻翔不悟卒永離一别爲¶
　異鄉四牡一何速征人告路長顧歩懷想象遊目¶
　屢太行撫軨增歎息念子安能忘恬和爲道基老¶
　氏惡强梁患至有身災榮子知所康神龜實可樂¶
　明戒在刳腸新詩何篤穆申詠增慨忼舒檢話良¶