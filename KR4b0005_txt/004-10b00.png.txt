長降殺好惡有盛衰或稚年所樂壯而棄之始之所¶
薄終而重之當其所恱謂不可奪值其所醜謂不可¶
歡然還成易地則情變於初茍嗜欲有變安知今之¶
所躭不爲臭腐曩之所賤不爲竒美耶假令厮養暴¶
登卿尹則監門之類蔑而遺之由此言之凢所區區¶
一域之情耳豈必不易哉又飢飡者於將獲所欲則¶
恱情注心飽滿之後釋然䟽之或有厭惡然則榮華¶
酒色有可䟽之時蚺蛇珎於越土中國遇而惡之黼¶
黻貴於畢夏祼國得而棄之當其無用皆中國之蚺¶
蛇祼國之黼黻也以大和爲至樂則榮華不足顧也¶
以恬澹爲至味則酒色不足欽也苟得意有地俗之¶