曰黍稷惟馨實降神祗蘋蘩藴藻非豐肴之匹潢汙行
潦非重酎之對薦之宗廟感靈降祉是知神饗徳之與
信不以所養爲生猶九土述職各貢方物以効誠耳又
曰肴糧入體益不踰旬以明冝生之驗此所以困其體
也今不言肴糧無充體之益但謂延生非上藥之偶耳
請借以爲難夫所知麥之善於菽稲之勝於稷由有効
而識之假無稲稷之域必以菽麥爲珍養謂不可尚矣
然則世人不知上藥良於稲稷猶守菽麥之賢於蓬蒿