既已謬來者猶可追何為人事間自令心不夷慷慨思
古人夢想見容輝願與知已遇舒憤啟其微巖穴多隠
逸輕舉求吾師晨登箕山巔日夕不知饑𤣥居養營魄
千載長自綏
　　遊仙詩一首
遥望山上松隆谷欝青葱自遇一何高獨立迥無雙願
想遊其下蹊路絶不通王喬棄我去乘雲駕六龍飄颻
戲𤣥圃黄老路相逢授我自然道曠若發童䝉採藥鍾