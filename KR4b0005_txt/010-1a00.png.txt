嵇中散集卷第十¶
　　太師箴¶
　　家誡¶
　　　太師箴¶
浩浩太素陽曜隂凝二儀陶化人倫肇興厥初冥昧¶
不慮不營欲以物開患以事成犯機觸害智不救生¶
宗長歸仁自然之情故君道自然必託賢明茫茫在¶
昔罔或不寜赫胥既徃紹以皇羲黙靜無文大朴未¶
虧萬物熈熈不夭不離爰及唐虞猶篤其緒體資易¶
簡應天順矩絺褐其裳土木其宇物或失性懼若在¶
予疇咨熈載終禪舜禹夫統之者勞仰之者逸至人¶