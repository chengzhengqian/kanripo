能馳驟於世教之内爭巧於榮辱之間以多同自减¶
思不出位使奇事絶於所見妙理斷於常論以言變¶
通逹微未之聞也久慍閑居謂之無歡深恨無肴謂¶
之自愁以酒色爲供養謂長生爲無聊然則子之所¶
以爲歡者必結駟連騎食方丈於前也夫俟此而後¶
爲足謂之天理自然者皆役身以物䘮志於欲原性¶
命之情有累於所論矣夫渇者唯水之是見酌者唯¶
酒之是求人皆知乎生於有疾也今若以從欲爲得¶
性則渇酌者非病淫湎者非過桀跖之徒皆得自然¶
非本論所以明至理之意也夫至理誠微善溺於世¶
然或可求諸身而後悟校外物以知之者人從少至¶