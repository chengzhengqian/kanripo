爵所顯必鍾盛徳戮撻所施必加有罪斯乃為教之正
今之朝議管蔡雖懷忠抱誠要為罪誅罪誅已顯不得
復理内必幽伏罪惡遂章幽章之路大殊故令奕世未
䝉發起然論者誠名信行便以管蔡為惡不知管蔡之
惡乃所以令三聖為不明也若三聖未為不明則聖不
祐惡而任頑凶不容於時世則管蔡無取私乎父兄而
見任必以忠良則二叔故為淑善矣今若本三聖之用
明思顯授之實理推忠賢之闇權論為國之大紀則二