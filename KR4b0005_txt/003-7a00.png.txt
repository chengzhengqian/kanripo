既以未效不求而求者以不専䘮業偏恃者以不兼無
功追術者以小道自溺凢若此類故欲之者萬無一能
成也善養生者則不然矣清虚静㤗少私寡欲知名位
之傷徳故忽而不營非欲而强禁也識厚味之害性故
棄而弗顧非貪而後抑也外物以累心不存神氣以醇
泊獨著曠然無憂患寂然無思慮又守之以一養之以
和和理日濟同乎大順然後蒸以靈芝潤以醴泉晞以
朝陽綏以五絃無爲自得體妙心𤣥忘歡而後樂足遺