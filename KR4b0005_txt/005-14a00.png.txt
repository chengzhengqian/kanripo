寒矣夫火非隆寒之物樂非增哀之具也理絃髙堂而
歡慼並用者真主和之發滯導情故令外物所感得自盡
耳難云偏重之情觸物而作故令哀樂同時而應耳夫
言哀者或見几杖而泣或覩輿服而悲徒以感人亡而
物存痛事顯而形潜其所以會之皆自有由不爲觸地
而生哀當席而淚出也今見几杖以致感聴和聲而流
涕者斯非和之所感莫不自發也秦客難曰論云酒酣
奏琴而懽慼並用欲通此言故答以偏情感物而發耳