明所不見膽當何斷進退相扶可謂盈縮就如此言賈
生陳策明所見也忌鵩作賦闇所惑也爾為明徹於前
而闇惑於後有盈縮也茍明有進退膽亦何為不可偏
乎子然霍光有沉勇而戰於廢王有所撓也子言一人
膽豈有盈縮此則是也賈生闇鵩明有所塞也光懼廢
立勇有所撓也夫唯至能無所虧耳茍自非若此誰無
弊損乎但當總有無之大畧而致論之耳夫物以實見
為主延年奮發勇義凌雲此則膽也而云夙無武稱此