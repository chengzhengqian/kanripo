而必天下之無稲稷也若能仗藥以自永則稲稷之賤
居然可知君子知其若此故准性理之所宜資妙物以
養身植𤣥根於初九吸朝霞以濟神今若以肴酒爲夀
則未聞髙陽有黄髪之叟也若以充性爲賢則未聞鼎
食有百年之賔也且冉生嬰疾顔子短折穰嵗多病飢
年少疾故狄食米而生癩瘡得榖而血浮馬秣粟而足
重鴈食粒而身留從此言之鳥獸不足報功於五榖生
民不足受徳於田疇也而人竭力以營之殺身以爭之