吉凶無豫待物而應將來之地也相宅不問居者之賢
愚惟觀已然有傳者已成之形也猶覩龍顔而知當貴
見縱理而知餓死然各有由不為闇中也今見其同於
得吉凶因謂相宅與卜不異此猶見琴而謂之箜篌非
但不知琴也縱如論宅與卜同但能知而不能為則吉凶
已成雖知何益卜與不卜了無所在而古人將有為必
曰問之龜筮吉以定所由差此豈徒也哉此復吾之所
疑也武王營周則云考卜惟王宅是鎬京周公遷邑乃