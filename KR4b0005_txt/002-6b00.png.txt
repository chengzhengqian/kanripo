氣所託不可奪也吾每讀尚子平臺孝威傳慨然慕¶
之想其爲人少加孤露母兄見驕不渉經學性復䟽¶
嬾筋駑肉緩頭靣常一月十五日不洗不大悶癢不¶
能沭也毎常小便而忍不起令胞中略轉乃起耳又¶
縱逸來乆情意傲散簡與禮相背嬾與慢相成而爲¶
儕類見寛不攻其過又讀莊老重增其放故使榮進¶
之心日頽任實之情轉篤此由禽鹿少見馴育則服¶
從教制長而見羈則狂顧頓纓赴蹈湯火雖飾以金¶
鑣饗以嘉肴逾思長林而志在豐草也阮嗣宗口不¶
論人過吾每師之而未能及至性過人與物無傷唯¶
飲酒過差耳至爲禮法之士所䋲疾之如讎幸賴大¶