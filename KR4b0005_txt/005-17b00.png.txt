音聲之至妙妙音感人猶美色惑志耽槃荒酒易以䘮
業自非至人孰能禦之先王恐天下流而不反故具其
八音不瀆其聲絶其太和不窮其變捐窈窕之聲使樂
而不淫猶大羮不和不極勺藥之味也若流俗淺近則
聲不足悅又非所歡也若上失其道國䘮其紀男女奔
隨婬荒無度則風以此變俗以好成尚其所志則羣能
肆之樂其所習則何以誅之託於和聲配而長之誠動
於言心感於和風俗一成因而名之然所名之聲無中