是者不可不察也故變通之機或有矜以至讓貪以¶
致廉愚以成智忍以濟仁然矜吝之時不可謂無廉¶
情(作猜/情一)忍之形不可謂無仁此似非而非非者也或¶
讒言似信不可謂有誠激盜似忠不可謂無私此類¶
是而非是也故乃論其用心定其所趣執其辭而準¶
其禮察其情以尋其變肆乎所始名其所終則夫行¶
私之情不得因乎似非而容其非淑亮之心不得蹈¶
乎似是而負其是故實是以暫非而後顯實非以暫¶
是而後明公私交顯則行私者無所兾而淑亮者無¶
所負矣行私者無所兾則思攺其非立功者無所忌¶
則行之無疑此大治之道也故主妾覆醴以罪受戮¶