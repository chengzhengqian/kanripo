本疑前論無非相命故借長平之異同以難相命之必
然廣求異端以明事理豈必吉宅以質之耶又前論已
明吉宅之不獨行今空抑此言欲以誰難又曰長平之
卒宅何同凶茍大同足嫌足下愚於吾也適至守相便
言千萬皆一校以至理負情之對於是乎見既虛立吉
宅缺/而無獲欲救相命而情以難顯故云如此可謂善
戰矣論曰卜之盡葢理所以成相命者也此復吾所疑
矣前論以相命為主而尋益以信順此一離婁也今復