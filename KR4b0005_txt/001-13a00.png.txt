　訊終然永猒藏還誓必不食復與同故房願子盪¶
　憂慮無以情自傷俟路忘所以聊以酬來章¶
　　　酒會詩七首¶
樂哉苑中遊周覽無窮巳百卉吐芳華崇基邈高跱¶
林木紛交錯玄池戲魴鯉輕丸斃翔禽纎綸出鱣鮪¶
坐中發美讃異氣同音軌臨川獻清酤微歌發皓齒¶
素琴揮雅操清聲隨風起斯會豈不樂恨無東野子¶
酒中念幽人守故彌終始但當體七絃寄心在知已¶
淡淡流水淪胥而逝汎汎栢舟載浮載滯微嘯清風¶
鼓檝容裔放櫂投竿優游卒嵗¶
婉彼鴛鴦戢翼而遊俯唼緑藻託身洪流朝翔素瀬¶