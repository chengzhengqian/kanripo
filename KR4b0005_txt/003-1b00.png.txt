從容縱肆遺忘好惡以天道為一指不識品物之細故
也然而大道既隠智巧滋繁世俗膠加人情萬端利之
所在若鳥之追鸞富為積蠧貴爲聚怨動者多累静者
鮮患爾乃思丘中之隐士樂川上之執竿也於是逺念
長想超然自失郢人既沒誰爲吾質聖人吾不得見冀
聞之於數術乃適太史貞父之廬而訪之曰吾有所疑
願子卜之貞父乃危坐操蓍拂几陳龜曰君何以命之
先生曰吾寧發憤陳誠讜言帝庭不屈王公乎將卑懦