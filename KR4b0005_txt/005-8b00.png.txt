䘮生哀三子之不存含悲經年訴怨葛盧此爲心與人
同異於獸形耳此又吾之所疑也且牛非人類無道相
通若謂鳴獸皆能有知葛盧受性獨曉之此爲稱其語
而論其事猶譯傳異言耳不爲考聲音而知其情則非
所以爲難也若謂知者爲當觸物而達無所不知今且
先議其所易者請問聖人卒入胡域當知其所言否乎
難者必曰知之知之之理何以明之願借子之難以立
鑒識之域或當與關接識其言耶將吹律鳴管校其音