以萬物猶未惬然則足者不須外不足者無外之不須
也無不須故無徃而不乏無所須故無適而不足不以
榮華肆志不以隠約趨俗混乎與萬物並行不可寵辱
此真有富貴也故遺貴欲貴者賤及之故忘富欲富者
貧得之理之然也今居榮華而憂雖與榮華偕老亦所
以終身長愁耳故老子曰樂莫大於無憂富莫大於知
足此之謂也難曰感而思室飢而求食自然之理也誠
哉是言今不使不室不食但欲令室食得理耳夫不慮