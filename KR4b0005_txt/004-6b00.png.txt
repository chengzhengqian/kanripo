棄之由此言之禮禁雖小不犯身讎雖大不棄然使¶
左手據天下之圖右手旋害其身雖愚夫不爲明天¶
下之輕於其身酒色之輕於天下又可知矣而世人¶
以身殉之斃而不悔此以所重而要所輕豈非背賖¶
而趣交耶智者則不然矣審輕重然後動量得失以¶
居身交賖之理同故備逺如近慎微如著獨行衆妙¶
之門故終始無虞此與夫躭欲而快意者何殊間哉¶
難曰聖人窮理盡性宜享遐期而堯孔上獲百年下¶
者七十豈復䟽於導養乎案論堯孔雖稟命有限故¶
導養以盡其壽此則窮理之致不爲不養生得百年¶
也且仲尼窮理盡性以至七十田父以六弊惷愚有¶