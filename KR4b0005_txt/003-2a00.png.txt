友尚父乎寧隠鱗蔵彩若淵中之龍乎寧舒翼揚聲¶
若雲間之鴻乎寧外化其形内隱其情屈身隨時陸¶
沉無名雖在人間實處冥冥乎將激昻爲清銳思爲¶
精行與世異心與俗并所在必聞恒營營乎寧寥落¶
間放無所矜尚彼我爲一不爭不讓遊心皓素忽然¶
坐忘追羲農而不及行中路而惆愴乎將慷慨以爲¶
壯感槩以爲亮上千萬乗下凌將相尊嚴其容高自¶
矯抗常如失職懐恨怏怏乎寧聚貨千億撃鍾鼎食¶
枕藉芬芳婉孌美色乎將苦身竭力剪除荆棘山居¶
谷飲倚巖而息乎寧如伯奮仲堪二八爲偶排擯共¶
鯀令失所乎將如箕山之夫潁水之父輕賤唐虞而¶