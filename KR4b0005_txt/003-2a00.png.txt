委隨承㫖倚靡爲面從乎寜愷悌𢎞覆施而不徳乎將
進趣世利茍容偷合乎寧隠居行義推至誠乎將崇飾
矯誣養虚名乎寧斥逐凶佞守正不傾明否臧乎將傲
倪滑稽挾智任術爲智嚢乎寧與王喬赤松爲侣乎將
進伊摯而友尚父乎寧隠鱗藏彩若淵中之龍乎將舒
翼揚聲若雲間之鴻乎寧外化其形内隠其情屈身隨
時陸沉無名雖在人間實處㝠㝠乎將激昻爲清銳思
爲精行與世異心與俗并所在必聞恒營營乎寧寥落