知齊所見而爲限無乃誣前賢之識㣲負夫子之妙察
耶主人答曰難云雖歌哭萬殊善聴察者要自覺之不
假智於常音不借驗於曲度鍾子之徒云云是也此爲
心悲者雖談笑鼓舞情歡者雖拊膺咨嗟猶不能御外
形以自匿誑察者於疑似也以爲就令聲音之無常猶
謂當有哀樂耳又曰季子聴聲以知衆國之風師襄奉
操而仲尼覩文王之容案如所云此爲文王之功徳與
世俗之盛衰皆可象之於聲音聲之輕重可移於後世