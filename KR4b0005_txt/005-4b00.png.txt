作猶愛憎之由賢愚此爲聲使我哀而音使我樂茍¶
哀樂由聲更爲有實矣夫五色有好醜五聲有善惡¶
此物之自然也至於愛與不愛人情之變統物之理¶
唯止於此然皆無豫於内待物而成耳至夫哀樂自¶
以事會先遘於心但因和聲以自顯發故前論巳明¶
其無常今復假此談以正名號耳不謂哀樂發於聲¶
音如愛憎之生於賢愚也然和聲之感人心亦猶酒¶
醴之發人情也酒以甘苦爲主而醉者以喜怒爲用¶
其見歡戚爲聲發而謂聲有哀樂不可見喜怒爲酒¶
使而謂酒有喜怒之理也秦客難曰夫觀氣採色天¶
下之通用也心變於内而色應於外較然可見故吾¶