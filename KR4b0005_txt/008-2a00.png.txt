　立矣多食不消含黄丸而筮祝譴祟或從乞胡求¶
　福者凢人皆所笑之何者以智能逹其無禍也故¶
　忌祟舉生於不知由知者言之皆乞胡也設爲三¶
　公之宅而令愚民居之必不爲三公可知也夫壽¶
　夭之不可求甚於貴賤然則擇百年之宫而望殤¶
　子之壽孤逆魁岡以速彭祖之夭必不幾矣或曰¶
　愚民必不得乆居公侯宅然則果無宅也是性命¶
　自然不可求矣有賊方至不疾逃獨安須臾遂爲¶
　所虜然則避禍趣福無過緣理避賊之理莫如速¶
　逃則斯善矣養生之道莫如先知則爲盡矣夫避¶
　賊宜速章章然故中人不難覩避禍之理冥冥然¶