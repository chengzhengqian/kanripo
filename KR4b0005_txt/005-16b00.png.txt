故曰移風易俗莫善於樂樂之爲體以心爲主故無聲
之樂民之父母也至八音會諧人之所恱亦總謂之樂
然風俗移易不在此也夫音聲和比人情所不能巳者
也是以古人知情之不可放故抑其所遁知欲之不可
絶故因其所自爲可奉之禮制可導之樂口不盡味樂
不極音揆終始之宜度賢愚之中爲之檢則使逺近同
風用而不竭亦所以結忠信著不遷也故鄉校庠塾亦
隨之變絲竹與爼豆並存羽毛與揖譲俱用正言與和