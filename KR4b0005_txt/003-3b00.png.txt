得之何以言之夫服藥求汗或有弗獲而愧情一集¶
渙然流離終朝未餐則囂然思食而曾子銜哀七日¶
不飢夜分而坐則低迷思寢内懐殷憂則逹旦不瞑¶
勁刷理鬂醇醴發顔僅乃得之壯士之怒赫然殊觀¶
植髪衝冠由此言之精神之於形骸猶國之有君也¶
神躁於中而形䘮於外猶君昏於上國(臣/一作)亂於下¶
也夫爲稼於湯之(之字/一無)世偏有一溉之功者雖終歸¶
(有於字/歸下一)燋爛必一溉者後枯然則一溉之益固不可¶
誣也而世常謂一怒不足以侵性一哀不足以傷身¶
輕而肆之是猶不識一溉之益而望嘉糓於旱苖者¶
也是以君子知形恃神以立神須形以存悟生理之¶