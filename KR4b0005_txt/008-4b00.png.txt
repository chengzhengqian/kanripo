　舍實趣虚故三患隨至凡以忌祟治家者求福而其
　極皆貧故有知星宿衣不覆之諺古言無虚不可不
　察也
　　難宅無吉凶攝生論一首
夫神祗遐逺吉凶難明雖中人自竭莫得其端而易以
惑道故夫子寢答於來問終慎神恠而不言是以古人
顯仁於物藏用於身知其不可衆所共非故隠之彼非
所明也吾無意於庶幾而足下師心陋見斷然不疑繫