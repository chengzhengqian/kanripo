求而闇自遇之全相之論必當若此乃一途得通本論
不滯耳吾適以信順為難則便曰信順者成命之理必
若所言命以信順成亦以不信順敗矣若命之成敗取
足於信順故是吾前難壽夭成於愚智耳安得有性命
自然也若信順果成相命請問亞夫由幾惡而得餓英
布修何徳以致王生羊積幾善以獲存死者負何罪以
逄災耶既持相命復惜信順欲飾二論使得並通恐似
矛楯無俱立之勢非辯言所能兩濟也論曰論相命當