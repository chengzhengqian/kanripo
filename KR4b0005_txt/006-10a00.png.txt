同固尋所受之終始推氣分之所由順端極末乃不悖
耳今子欲棄置渾元捃摭所見此為好理網目而惡持
綱領也本論二氣不同明不生膽欲極論之當令一人
播無諷刺之膽而有見事之明故當有不果之害非中
人血氣無之而復資之以明二氣存一體則明能運膽
賈誼是也賈誼明膽自足相經故能濟事誰言殊無膽
獨任明以行事者乎子獨自作此言以合其論也忌鵩
闇惑明所不周何害於膽乎明既以見物膽能行之耳