　　鋭而髙嶠注言鑯峻音義(嶠渠驕反郭又音驕字林作㠐云山鋭而長也巨照反鑯¶
子亷反)疏(鋭則鑯也言山形鑯峻而髙者名嶠列子曰浡海之東有壑其中曰員嶠蓋同此也)¶
卑而大扈注扈廣也音義(卑如字又音婢&KR2515;音户或作扈)疏(言山形卑下而廣大¶
者名扈禮記檀弓云南宫縚之妻之姑之喪夫子誨之髽曰爾毋扈扈爾鄭注云扈扈謂大廣蓋取此義也)¶
小而衆巋注小山叢羅音義(巋丘軌反巋然髙峻貌字林丘追反小山而衆也叢¶
才公反)疏(言小山而衆叢萃羅列者名巋)¶
¶
　　小山岌大山峘注岌謂髙過音義(岌魚泣反髙也峘胡官反一音袁埤蒼云¶
峘大山又音恒過古臥反)疏(言小山與大山相並而小山髙過於大山者名峘非謂小山名岌大山名峘也)¶