　　騉駼枝蹄研善陞甗注騉駼亦似馬而牛蹄音義(騉駼枝蹄¶
研善陞甗舍人云騉駼者外國之名枝蹄者枝足也李云騉駼其跡枝平似研亦能登高歴危險也孫云騉駼¶
之馬枝蹄如牛而下平郭云騉駼亦似馬而牛蹄也)疏(騉駼馬名李廵曰騉駼其跡枝平似趼亦能登高歴¶
危險也孫炎云騉駼之馬枝蹄如牛而下平郭云騉駼亦似馬而牛蹄也)¶
¶
　　小領盜驪注穆天子傳曰天子之駿盜驪綠耳又曰右¶
服盜驪盜驪千里馬音義(驪力知反字杯力兮反說文云深黒色馬綠力玉反本或¶
作騄駬同)疏(領頸也盜驪駿馬名也駿馬小頸名曰盗驪云穆天子傳者案穆天子傳云丙寅天子屬官效¶
器乃命正公郊父受勅憲用申八駿之乘以飲于枝洔之中積石之南河天子之駿赤驥盗驪白義渠黄驊騮¶