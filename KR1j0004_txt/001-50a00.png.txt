漢序云宣王承厲王之烈李廵曰枿槁木之餘也商書盤庚云若顛木之有由蘖枿蘖音義同注云晉衛之間¶
曰蘖陳鄭之間曰烈者方言文)¶
¶
　　迓迎也注公羊傳曰跛者迓跛者音義(迓五駕反跛布我反)疏(謂相¶
逢迎也注云公羊傳曰跛者迓跛者此成二年傳文案彼云晉卻克與臧孫許同時而聘于齊蕭同姪子者齊¶
君之母也踊扵棓而窺客則客或跛或眇扵是使跛者迓跛者眇者迓眇者是也引之以證迓為迎也宣三年¶
左傳曰狂狡輅鄭人杜注云輅迎也周禮秋官有訝士及聘禮云厥明訝賓扵館鄭注皆云訝迎也召南鵲巢¶
云百兩御之鄭注云御迎也字形雖别音義實同盖以作非一人致兹異也當以迓為正字餘皆假借)¶
元良首也注左傳曰狄人歸先軫之元良未聞音義(軫之¶