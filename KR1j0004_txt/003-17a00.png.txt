　　陪朝也注陪位為朝音義(陪蒲回反朝直遥反注同)疏(臣見君曰朝朝之列位必¶
陪重是陪位為朝也)¶
¶
　　康苛也注謂苛刻音義(苛音何)疏(注謂苛刻案苛者毒草名為政刻急者取譬焉¶
禮記孔子曰苛政猛於虎苛名康者以康安也苛刻者心安之左傳曰州吁阻兵而安忍其類也)¶
樊藩也注謂藩籬音義(樊音煩藩方元反籬力支反)疏(孫炎曰樊圃之藩也郭曰¶
謂藩籬藩以細木為之齊風東方未明云折栁樊圃小雅青蠅云營營青蠅止於榛毛傳云棘榛所以為藩是¶
也)¶
¶
　　賦量也注賦稅所以評量音義(量音良一音亮評音病)疏(謂賦稅也郭亡¶