疏(此下至周有焦䕶釋十藪之名也禹貢徐州云大野既豬地理志云大野澤在山陽鉅野縣北鉅即大也¶
由其旁有大澤故縣以鉅野為名哀十四年左傳云西狩於大野以其澤在曲阜西故云西狩也郭云今髙平¶
鉅野縣者東晉時鉅野屬髙平郡故與志不同凡注言今者皆謂東晉時也)¶
¶
　　晉有大陸注今鉅鹿北廣河澤是也疏(孫炎曰廣河猶大陸以地名言¶
之近為是也禹貢冀州云大陸既作是也案定元年左傳晉魏獻子田於大陸焚焉還卒於寗杜預注嫌鉅鹿¶
絶逺疑此田在汲郡吳澤寗今脩武縣近吳澤計此二凙相去甚逺亦得言大陸者以其廣平曰陸但廣而平¶
者則名大陸故異所而同名也澤雖卑下旁帶廣平之地故統名焉)¶
¶
　　秦有楊陓註今在扶風汧縣西音義(陓孫於于反郭烏花反本或作紆字¶