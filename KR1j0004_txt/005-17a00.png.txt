　　不遹不蹟也注言不循軌跡也音義(遹古述字一音聿蹟子亦反詩云念¶
彼不蹟傳云不循道也循音廵)䟽(遹循也蹟軌跡也謂不循道者曰不蹟郭云言不循軌跡也小雅沔彼云¶
念彼不蹟毛傳云不蹟不循道也是矣)¶
¶
　　不徹不道也注徹亦道也音義(徹直列反)䟽(小雅十月云天命不徹毛傳云¶
徹道也鄭箋云不道者言王不循天之政教是也)¶
¶
　　勿念勿忘也注勿念念也音義(忘音亡下同)䟽(勿念念也念即不忘也若¶
大雅文王篇云無念爾祖是也)¶
¶
　　萲諼忘也注義見伯兮考槃詩音義(萲施音袁謝許袁反郭云義見伯兮¶