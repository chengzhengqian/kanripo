　　絇謂之救注救絲以為絇或曰亦罥名音義(絇謝其俱反孫九遇¶
反施苦侯反)疏(郭氏兩解一云救絲以為絇絇屨頭飾也士冠禮曰𤣥端黒履青絇鄭注云絇之言拘也¶
以為行戒狀如刀衣鼻在屨頭是也或曰絇屨屬小爾雅曰舄而今絇也一云亦罥名者言此經絇亦罥罟之¶
别名也義疑故兩存焉)¶
¶
　　律謂之分注律管可以分氣音義(分音粉)䟽(律一名分鄭注月令云律¶
候氣之管也以銅為之律歴志云黄帝使伶倫氏自大夏之西崑崙之陰取竹之解谷斷兩節間而吹之以為¶
黄鍾之宫制十二筩以聼鳳凰之鳴其雄鳴則為六律雌鳴則為六呂陽管為律律法也言陽氣與陰氣為法¶
鄭云律述也述氣之管陰管為呂律歴志云呂助也言助陽宣氣又云呂拒也言與陽相承更迭而至又陰律¶