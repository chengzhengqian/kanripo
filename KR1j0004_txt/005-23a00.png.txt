口柔之人視人顔色常亦不伏戚施之人不䏻仰面柔之人常俯似之因以名云)¶
¶
　　夸毗體柔也注屈已卑身以柔順人也音義(夸苦瓜反毗鼻以反¶
舎人曰卑身屈已也樊引詩云無為夸毗李孫郭云屈已卑身以柔順人也字書作䠸□已音紀)䟽(大雅¶
板篇云無為夸毗故此釋之也毛傳云夸毗以體柔人也李廵曰屈已卑身求得扵人曰體柔然則夸毗者便¶
辟其足前却為恭以形體順從于人故郭云屈已卑身以柔順人也)¶
¶
　　婆娑舞也注舞者之容音義(娑素河反)䟽(陳風東門之枍云婆娑其下故此釋¶
之李廵曰婆娑盤辟舞也郭云舞者之容孫炎曰舞者之容婆娑然則婆娑舞者之状貎也)¶
¶
　　擗拊心也注謂椎胷也音義(擗婢亦反拊本亦作撫同芳武反椎本㦯作搥同直¶