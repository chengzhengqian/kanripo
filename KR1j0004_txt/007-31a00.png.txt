澤者珧即蜃小者珪即玉成器者以此名弓故云因取其類以為名也云珧小蚌者即釋魚云蜃小者珧是也)¶
珪大尺二寸謂之玠注詩曰錫爾玠珪璋大八寸謂之¶
琡注璋半珪也璧大六寸謂之宣注漢書所云瑄玉是¶
也肉倍好謂之璧注肉邉也好孔也好倍肉謂之瑗注¶
孔大於邉也肉好若一謂之環注邉孔適等音義(玠音介琡¶
昌育常育二反宣如字本或作瑄音同肉如字又如授反璧邉也注及下同好如字又音耗璧孔也注及下同¶
瑗為眷反蒼頡篇云玉珮名)疏(此别珪璧之屬也圭者玉噐執以為瑞者也大長也珪長尺二寸者名玠¶
璋半珪也大八寸者名琡璧亦玉噐子男所執者也大六寸者名宣因説璧之制肉邉也好孔也邉大倍於孔¶