蓤蕨攗注蓤今水中芰音義(蓤字又作菱力矜反蕨居月反攗亡悲反孫居郡反¶
又居羣反芰巨義反字林云楚人名蓤曰芰)疏(蓤一名蕨攗郭云蓤今水中芰者字林云楚人名蓤曰芰¶
可食國語曰屈到嗜芰俗云蓤角是也)¶
¶
　　大菊蘧麥注一名麥句薑即瞿麥音義(菊居六反蘧音渠或音劬字或¶
作遽音同麥字亦作麦郭云蘧麥一名麥句薑即瞿麥廣雅云茈萎麥句薑蘧麥本草瞿麥一名巨句麥一名¶
大菊一名大蘭陶注云一莖生細葉華紅紫赤可愛瞿求于反)疏(大菊一名蘧麥藥草也郭云一名麥句薑¶
即瞿麥廣雅云茈萎麥句薑瞿麥案本草云瞿麥一名巨句麥一名大菊一名大蘭陶注云今出近道一莖生¶
細葉花紅紫赤可愛子頗似麥故名瞿麥)¶
¶