左傳云勤施無私曰類攻者堅緻之善穀者飬生之善詩小雅小明云式穀以女介者大善也徽者美善也注¶
云詩曰儀刑文王者大雅文王篇文云左傳曰禁禦不若者左傳無全文案文十八年説四凶云投諸四裔以¶
禦魑魅宣三年傳言鑄鼎象物故民入山林不逢不若蓋采合傳文故言禁禦不若也云詩曰永錫爾類者大¶
雅既醉文云我車既攻者小雅車攻文云介人維藩者大雅板篇文云大姒嗣徽音者思齊文云餘皆常語者¶
謂祥淑鮮臧嘉令穀書傳多有之故云皆常語)¶
¶
　　舒業順叙也注皆謂次序舒業順叙緒也注四者又為¶
端緒疏(叙謂次叙舒者展舒徐緩有次也業者事有次敘也順者不逆有叙也舒業順敘四者又為端¶
緒互相訓也)¶
¶