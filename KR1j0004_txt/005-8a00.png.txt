反傲本㦯作慠同五報反舎人本傲作毁釋云仇仇無倫理之貎謷謷衆口毁人之貎李同)䟽(小雅正月¶
云執我仇仇毛傳云仇仇猶謷謷也鄭箋云王既得我執留我其禮待我謷謷然亦不問我在位之功力言其¶
有貪賢之名無用賢之實大雅板篇云我即爾謀聼我囂囂毛傳云猶謷也鄭箋云我就女而謀欲忠吿以善¶
道女反聼我言謷謷然不肯受是皆傲慢賢者敖謷囂音義同)¶
¶
　　佌佌瑣瑣小也注皆才器細陋音義(佌顧音此郭音徙謝音紫舎人云形¶
容小貎瑣星果反亦作□)䟽(皆才器細陋也小雅正月云佌佌彼有屋毛傳云佌佌小也鄭箋云此言小人¶
富也舎人曰瑣瑣計謀褊淺之貎節南山云瑣瑣姻亞鄭箋云瑣瑣㛰姻妻黨之小人)¶
¶
　　悄悄慘慘慍也注皆賢人愁恨音義(悄七小反慘七感反慍扵問反)䟽¶