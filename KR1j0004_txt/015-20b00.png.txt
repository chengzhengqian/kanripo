莥女久其久二反蔓音萬延以戰反)疏(蔨一名鹿□其實名莥郭云今鹿豆也葉似大豆根黄而香蔓延生¶
本草云味苦唐本注云此草所在有之苗似豌豆有蔓而長大人取以為菜亦微有豆氣名為鹿豆也)¶
薃侯莎其實媞注夏小正曰薃也者莎䔺媞者其實音¶
義(薃胡老反莎先禾反媞尼兮反夏音下正之盈反䔺弋埀徂規二反廣雅云蓆也又云地毛莎䔺也本或¶
作蓨他狄反)疏(薃即莎别名侯維也猶語辭也其實别名媞注夏小正者大戴禮之篇名本夏后氏著十¶
二月之候也漢九江太守戴德記之謂之大戴禮記其正月云媞薃薃也者莎䔺也媞也者其實也先言媞而¶
後言薃何也媞先見者也何以謂之小正以著名也案廣雅云地毛莎䔺也是䔺即莎也故云莎䔺)¶
莞苻蘺其上蒚注今西方人呼蒲為莞蒲蒚謂其頭臺¶