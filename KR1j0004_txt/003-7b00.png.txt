疏(稔熟也孫炎曰蒸之曰饙均之曰餾郭云今呼□飯為饙饙熟為餾說文云饙一蒸米也餾飯氣流也然¶
則蒸米謂之饙饙必餾而熟之故言饙餾稔也大雅泂酌云可以餴饎饙餴音義同)¶
¶
　　媵將送也注左傳曰以媵秦穆姬詩曰逺于將之音義¶
(媵以證反又繩證反方言云媵寄也記也送也)疏(皆謂送行也孫炎曰將行之送也注云左傳曰以媵秦穆¶
姬者案僖五年晉執虞公及其大夫井伯以媵秦穆姬杜注云秦穆姬晉獻公女送女曰媵以屈辱之云詩曰¶
逺于將之者邶風燕燕衛莊姜送歸妾之詩也)¶
¶
　　作造為也音義(造才早反)疏(謂營為也皆見鄭風緇衣篇)¶
¶
　　餥餱食也注方言云陳楚之間相呼食為餥音義(餥音非餱¶