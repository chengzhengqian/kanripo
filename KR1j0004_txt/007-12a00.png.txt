　　室中謂之時堂上謂之行堂下謂之歩門外謂之趨中¶
庭謂之走大路謂之奔注此皆人行歩趨走之處因以¶
名云音義(趨七朱反走徂口反)疏(此皆人行歩趨走之處因以名云室中名時時然後動堂上曰¶
行謂平行也堂下曰歩白虎通云人踐三尺法天地人再舉足曰歩備隂陽也門外曰趨鄭𤣥行而張拱曰趨¶
中庭曰走走疾趨也大路曰奔奔大走也書曰駿奔走案此經所釋謂祭祀之禮知者以召誥云王朝歩自周¶
則至于豐注云告文王廟告文王則告武王可知出廟入廟不以逺為文是也若迎賔則樂師云行以肆夏趨¶
以采薺行謂大寢之庭至路門趨謂路門至應門)¶
¶
　　隄謂之梁注卽橋也或曰石絶水者為梁見詩傳石杠¶