本注云此蒿葉粗於青蒿從初生至枯白於衆蒿欲似艾者所在有之又云葉似艾葉上有白毛粗澀俗呼蓬¶
蒿可以為葅故詩箋云以豆薦蘩葅陸璣云凡艾白色為皤蒿今白蒿春始生及秋香美可生食又可蒸一名¶
游胡北海人謂之旁勃故大戴禮夏小正傳曰蘩由胡由胡旁勃也是蒿一名菣詩小雅鹿鳴云食野之蒿陸¶
璣云蒿青蒿也荆豫之間汝南汝陰皆云菣孫炎云荆楚之間謂蒿為菣郭云今人呼青蒿香中炙啖者為菣¶
是也蔚即蒿之雄無子者故云牡菣舍人曰蔚一名牡菣詩蓼莪云匪莪伊蔚陸璣云牡蒿也三月始生七月¶
華華似胡麻華而紫赤八月為角角似小豆角銳而長一名馬新蒿是也)¶
¶
　　齧彫蓬薦黍蓬注别蓬種類音義(齧魚結反彫一遼反蓬歩公反薦作見反¶
孫李本作&KR1002;沈平兆反黍音著種之勇反)疏(此别蓬種類也説文云蓬蒿也草之不理者也種類非一故有¶