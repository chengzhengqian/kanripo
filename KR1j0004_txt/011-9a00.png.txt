玗琪玉屬者說文云珣周書所謂美玉也玗石之似玉者琪玉也皆王之類也故云玉屬周禮揚州云其山鎮¶
曰㑹稽鄭注云在山隂地理志㑹稽郡山隂縣云㑹稽在南上有禹冢禹井故云山名今在山隂縣南也云竹¶
箭篠也者禹貢揚州云篠簜既敷釋草云篠竹箭也郭云别二名則竹箭一名篠是竹之小者可以為箭幹者¶
也南方之美者有梁山之犀象焉者郭氏不注梁山所在犀象二獸皮角牙骨材之美者也黄金礝石之屬者¶
經惟言金知黄金者以三品之中黄金為上此言美者故知黄金礝石石之次玉者玉藻云士佩礝玫而緼組¶
綬是也其類非一故云之屬注霍山至精好者周禮冀州其山鎮曰霍山鄭云在彘案地理志河東郡彘縣云¶
霍大山在東冀州山周厲王所奔應劭曰順帝改曰永安然則東晉時屬平陽郡而縣名永安故云今在平陽¶
永安縣也云珠如今雜珠而精好郭氏時驗為然也璆與球同說文云璆玉磬也琳美玉名書云戛擊嗚球美¶