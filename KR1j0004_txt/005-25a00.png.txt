釋親第四音義(説文云親至也蒼頡篇云親愛也近也禮記云親親以三為五以五為九¶
尚書云以親九族親者通謂五服九族之親也)䟽(案禮記大傳云聖人南面聼天下所且先者五民不¶
與焉一曰治親蒼頡曰親愛也近也然則親者恩愛狎近不䟽逺之稱也書曰克明峻徳以親九族䘮服¶
小記曰親親以三為五以五為九上殺下殺旁殺而親畢矣以九族之親其名謂非一此篇釋之故曰釋¶
親)¶
¶
　　父為考母為妣注禮記曰生曰父母妻死曰考妣嬪今¶
世學者從之案尚書曰大傷厥考心事厥考厥長聡聴¶
祖考之彛訓如䘮考妣公羊傳曰恵公者何隐之考也¶