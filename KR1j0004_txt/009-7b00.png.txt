同昌睡反咢五各反字林或作㖾又本作鄂脩如字本作修字寋李云置擊衆聲寋連也本或作謇字同紀展¶
反或作蹇字非郭云未見義所出未知李何所據上重敏經迭桞郭云皆五音别名其義未詳諸家或有音訓¶
亦可為義上下皆類此)疏(凡八音備作曰樂一音獨作不得樂名故此辨其異名也徒空也鄭注周禮小¶
師云出音曰鼓空作一器以出其音者謂之徒鼓故郭云獨作之也注詩云我歌且謡此魏風園有桃篇文也¶
毛傳云曲合樂曰歌徒歌曰謡孫炎云聲消摇也注或歌或咢此大雅行葦篇文也毛傳云歌者比於琴瑟也¶
徒擊鼓曰咢孫炎云聲驚咢也)¶
¶
　　所以鼓柷謂之止注柷如漆桶方二尺四寸深一尺八¶
寸中有椎柄連底挏之令左右擊止者其椎名所以鼓¶