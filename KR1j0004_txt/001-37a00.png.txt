字樊光本作庇云䕃也㬥本又作爆同邦角反樂本又作爍郭音洛又力角反䕃於禁反又作廕同)疏(舍人¶
曰毗劉㬥樂之意也木枝葉稀踈不均為㬥樂注云謂樹葉缺落䕃疏㬥樂見詩者大雅桑柔云捋采其劉毛¶
傳云劉爆爍而希也是矣)¶
¶
　　覭髳茀離也注謂草木之叢茸翳薈也茀離即彌離彌¶
離猶䝉蘢耳孫叔然字别為義失矣音義(覭郭亡革反又莫絰反髳¶
音䝉茀音弗叢才工反茸如容反或如融反薈烏㑹反)疏(郭云謂草木之叢茸翳薈也茀離即彌離彌離¶
猶䝉蘢耳孫叔然字别為義失矣郭以時驗而為此觧孫氏毎字各别為義故云失矣)¶
¶
　　蠱謟貳疑也注蠱惑有貳心者皆疑也左傳曰天命不¶