食其中蟲因名云江東呼蘆虎似雀青斑長尾)¶
¶
　　桃蟲鷦其雌鴱注鷦&KR1775;桃雀也俗呼爲巧婦音義(鷦子遥反¶
雌字或作䳄同七移反鴱本又作鳮謝五蓋反呂郭音又&KR1775;亡小亡消二反字林云澤雀)疏(舍人曰桃蟲名¶
鷦其雌名鴱郭云鷦&KR1775;桃雀也俗呼爲巧婦此鷦&KR1775;小鳥而生鵰鶚者也詩周頌云肇允彼桃蟲拚飛維鳥毛¶
傳云桃蟲鷦也鳥之始小終大者陸璣疏云今鷦鷯是也微小於黃雀其雛化而為鵰故俗語鷦鷯生鵰鄭詩¶
箋云鷦之所爲鳥題肩也或曰鶚皆惡聲之鳥其義未詳方言說巧婦之名自關而東謂之工爵或謂之過羸¶
或謂之女&KR2849;或謂之鸋鴂自關而西謂之桑飛或謂之韈雀是也)¶
¶
　　鶠鳳其雌皇注瑞應鳥雞頭蛇頸燕頷龜背魚尾五彩¶