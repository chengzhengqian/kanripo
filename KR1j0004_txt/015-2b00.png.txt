枹薊注似薊而肥大今呼之馬薊音義(术徒律反本或作&KR1637;薊古帝反¶
下同案本草术一名山薊一名山連一名山薑廣雅云术薑也枹沈音孚又音浮又音包)疏(此辨薊生山中¶
及平地者名也生平地者即名薊生山中者一名术本草云一名山薊一名山薑一名山連陶注云有兩種白¶
术葉大有毛甜而少膏赤术葉細小苦而多膏是也其生平地而肥大於衆者名楊枹薊今呼之馬薊)¶
葥王蔧注王帚也似藜其樹可以為掃彗江東呼之曰¶
落帚音義(葥音箭一音子淺反說文作湔同蔧息遂囚銳二反掃素報反下同帚之有反)疏(此即¶
藜之科大為樹可以作掃蔧者一名葥一名王蔧一名王帚江東呼落帚)¶
¶
　　菉王芻注菉蓐也今呼鴟脚莎音義(菉力辱反芻楚俱反本又作蒭蓐音¶