又謂之踣皆前覆也檀弓云射之斃鄭箋云斃仆也然則又為仆僨謂之僵皆仰偃也左傳曰鄭伯之車僨於¶
濟)¶
¶
　　畛殄也注謂殄絶音義(畛之引反又之人反殄大典反)疏(謂殄絶也周頌載芟云徂¶
隰徂畛毛傳曰畛埸也地官遂人云十夫有溝溝上有畛則畛謂地畔之徑路也至此而易之故以畛為埸易¶
則地絶故得為殄)¶
¶
　　曷盍也注盍何不音義(盍户臘反)疏(郭云盍何不也論語曰盍各言爾志)¶
虹潰也注謂潰敗音義(虹音洪顧作訌音同李本作降下江反潰乎内反)疏(潰敗¶
亂也大雅抑篇云實虹小子召旻蟊賊内訌)¶
¶