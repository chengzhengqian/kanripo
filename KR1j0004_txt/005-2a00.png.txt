　　諸諸便便辯也注皆言辭辯給音義(便婢緜反)䟽(皆言辭辯給也論語¶
云便便言小雅采菽云平平左右毛傳云平平辯治也便平古今字)¶
¶
　　肅肅翼翼恭也注皆恭敬䟽(皆恭敬也大雅思齊云肅肅在廟大明云維此文王¶
小心翼翼言文王及羣臣恭敬貌也)¶
¶
　　廱廱優優和也注皆和樂音義(廱於容反優音憂樂音洛)䟽(大雅思齊云雝¶
雝在宫商頌長發云敷政優優此皆人君徳政和樂也)¶
¶
　　兢兢憴憴戒也注皆戒慎音義(兢音矜憴食蒸反戒音界)䟽(小雅小旻云戰¶
戰兢兢大雅抑篇云子孫繩繩此皆小心戒慎也繩憴音義同)¶
¶