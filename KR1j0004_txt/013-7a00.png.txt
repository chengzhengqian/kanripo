山夾水澗陵夾水澞注别山陵間有水者之名音義(夾古¶
洽反澞魚俱反本或作虞)疏(謂山間有水者名澗詩云考槃在澗是也其陵間有水者名澞)¶
¶
　　山有穴為岫注謂岩穴音義(岫徐究反郭音胄又音由字林弋又反)疏(謂山¶
有岩穴者為岫也)¶
¶
　　山西曰夕陽注暮乃見日疏(日即陽也夕始得陽故名夕陽詩大雅公劉云度其¶
夕陽豳居允荒是也)¶
¶
　　山東曰朝陽注旦即見日疏(謂山頂之東皆早朝見日但是山東之岡脊總曰朝¶
陽詩大雅卷阿曰梧桐生矣于彼朝陽是也)¶
¶