宵田為獠注管子曰獠獵畢弋今江東亦呼獵為獠或¶
曰即今夜獵載鑪照也火田為狩注放火燒草獵亦為¶
狩乃立冢土戎醜攸行注冢土大社戎醜大衆起大事¶
動大衆必先有事乎社而後出謂之宜注有事祭也周¶
官所謂宜乎社振旅闐闐注振旅整衆闐闐羣行聲出¶
為治兵尚威武也注幼賤在前貴勇力入為振旅反尊¶
卑也注尊老在前復常儀也音義(獵力渉反蒐色留反搜音同上索色白反¶
任而鴆反為于偽反獮息淺反說文從繭或作襺從示狩手又反宵音消夜也字從宀若雲霄之字即從雨獠¶