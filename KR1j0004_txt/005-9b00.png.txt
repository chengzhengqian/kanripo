雅信南山云畇畇原隰毛傳云墾辟貎)¶
¶
　　畟畟耜也注言嚴利音義(畟椘力反字㦯作稷耜音似)䟽(舎人曰畟畟耜入地¶
之貎周頌良耜云畟畟良耜俶載南畝毛傳云畟畟猶測測也鄭箋云良善也農人測測以利善之耜熾菑是¶
南畝也是言耜之嚴利也)¶
¶
　　郝郝耕也注言土解音義(郝音釋又呼各反解音蟹)䟽(謂耕也謂土解散郝郝然¶
也周頌載芟云其耕澤澤鄭箋云氣烝逹而和之則澤澤然解散郝郝澤澤並音釋其義亦同)¶
¶
　　繹繹生也注言種調音義(繹音亦種之用反)䟽(舎人云穀皆生之貎載芟云驛¶
驛其逹也毛傳云逹射也鄭箋云逹出地也是言其種調勻皆出地而生也驛與繹音義同)¶
¶