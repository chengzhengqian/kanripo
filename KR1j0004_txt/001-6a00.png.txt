語方言云音義(迄許訖反臻側巾反弔如字又音的艐郭音屆孫云古屆字顧子公反音宗格¶
更伯反字或作&KR1749;戻力帝反摧昨雷反又祖雷反詹音占屆音界)疏(迄者自古至今也大雅生民云以迄¶
于今臻者詩邶風泉水云遄臻于衛言疾至於衞也極者窮盡之至也樂記云及夫禮樂之極乎天而蟠乎地¶
言禮樂之道上至於天下委於地也到者自逺而至也大雅韓奕云靡國不到赴者趨而至也雜記云凡赴於¶
君来者自彼至我也春秋經曰祭伯来言至魯也弔者小雅天保云神之弔矣艐讀為屆屆格戾懐摧詹皆方¶
俗語注云齊楚之會郊曰懐宋曰屆者方言文云詩曰先祖于摧者大雅雲漢文又曰六日不詹者小雅采緑¶
文云詹摧皆楚語方言云者案方言云徦&KR1749;懐摧詹戾艐至也邠唐冀兖之間曰徦或曰格齊楚之會郊或曰¶
懷摧詹戾楚語也艐宋語也皆古雅之别語也今則或同是也○徦音駕&KR1749;古格字艐古屆字)¶
¶