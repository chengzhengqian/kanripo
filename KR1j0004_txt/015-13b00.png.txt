　　䪥鴻薈注即䪥菜也音義(䪥胡界反薈烏外反)疏(䪥葉似韭之菜也一名鴻薈本¶
草謂之菜芝是也)¶
¶
　　蘇桂荏注蘇荏類故名桂荏疏(蘇荏類之草也以其味辛似荏一名桂荏陶注¶
本草云葉下紫色而氣甚香其無紫色不香似荏者名野蘇生池中者名水蘇一名雞蘇皆荏類也)¶
薔虞蓼注虞蓼澤蓼音義(薔師力反說文作薔云虞蓼也音色蓼音了)疏(薔一¶
名虞蓼即蓼之生水澤者也周頌良耜云以薅荼蓼毛傳云蓼水草是也)¶
¶
　　蓧蓨注未詳虋赤苗注今之赤粱粟芑白苗注今之白¶
粱粟皆好穀秬黑黍注詩曰維秬維秠秠一稃二米注¶