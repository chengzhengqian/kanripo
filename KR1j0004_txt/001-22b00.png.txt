柔克音義(諧下階反輯音集又七入反噰於恭反勰本又作協同户牒反燮蘇頰反)疏(皆謂和同¶
協者説文云衆之同和也關關噰噰者皆鳥鳴音聲相和也周南關雎云關關雎鳩邶風匏有苦葉云噰噰鳴¶
鴈勰即古文協字注云書曰八音克諧者虞書舜典文云左傳曰百姓輯睦者案僖十五年及成十六年皆云¶
羣臣輯睦其是乎云書曰燮友柔克者周書洪範文)¶
¶
　　從申神加弼崇重也注隨從弼輔增崇皆所以為重疊¶
神所未詳音義(弼白筆反重直龍反注同疊音牒)疏(隨從申重加增弼輔崇充皆所以為¶
重疊也大雅鳬鷖云福禄來崇)¶
¶
　　觳悉卒泯忽滅罄空畢罊殲㧞殄盡也注觳今直語耳¶