　　欽定四庫全書¶
¶
　　爾雅注䟽卷三¶
¶
　　晉郭璞注　唐陸徳眀音義　宋邢昺䟽¶
¶
　　釋訓第三音義(訓休運反張揖雜字云訓者謂字有意義也案釋詁以下三篇皆釋古今¶
之語方俗之言意義不同故立號亦異至於訓釋墳典其實一焉)䟽(案釋詁云訓道也周禮地官有¶
土訓誦訓鄭司農注云謂以逺方土地所生異物以吿道王也後鄭云𤣥謂土訓䏻訓説土地善惡之勢¶
誦訓䏻訓説四方所誦習及人所作為及時事然則此篇以物之事義形貌吿道人也故曰釋訓案此所¶
釋多釋詩文故郭氏即以詩義觧之)¶
¶