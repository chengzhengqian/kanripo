喬樹枝下垂而曲名朻詩周南云南有樛木是也木枝上竦而曲卷者亦名喬如木楸上竦者亦曰喬郭云楸¶
樹性上竦詩周南云南有喬木是也凡木如竹箭叢生者曰苞禹貢曰草木漸苞是也凡木枝葉婆娑者曰茂¶
詩小雅云如松柏之茂是也枝葉扶疎茂盛如槐者亦曰茂)¶
¶
　　柷州木髦柔英注皆未詳音義(柷章六反髦音毛)¶
¶
　　槐棘醜喬注枝皆翹竦桑柳醜條注阿那垂條椒榝醜¶
莍注莍萸子聚生成房貌今江東亦呼莍楸似茱萸而¶
小赤色桃李醜核注子中有核人音義(棘居力反阿烏河反又於可反¶
那奴何反又奴可反椒音焦榝所黠反字林云似茱萸岀淮南本草云茱萸一名榝案今樹極似茱萸唯子赤¶