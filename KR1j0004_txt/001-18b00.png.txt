又作黽或音泯又彌兖反僶字又作黽亡忍反又亡衍反茂哉或作茂才)疏(皆謂勸勉也敦者厚相勉也朂¶
者邶風燕燕云以朂寡人劭者勉力也餘皆見注注云詩曰亹亹文王者大雅文王文也言勉勉乎不倦文王¶
之勤用明徳也云蠠沒猶黽勉者以其聲相近方俗語有輕重耳邶風谷風云黽勉同心云書曰茂哉茂哉者¶
臯陶謨文也書作懋茂懋古今字也云方言云以下者案彼云釗薄勉也秦晉曰釗或曰薄故其鄙語曰薄努¶
猶勉努也南楚之外曰薄努自關而東周鄭之間曰勔釗齊魯曰朂兹是也)¶
¶
　　鶩務昏暋强也注馳騖事務皆自勉强書曰不昏作勞¶
暋不畏死音義(騖音務暋音閔或作旻强也其丈反注同)疏(皆謂自勉强也騖謂馳騖務謂¶
事務二者皆以力勉强孫炎曰昏夙夜之强也注云書曰不昏作勞者盤庚文云暋不畏死者康誥文)¶