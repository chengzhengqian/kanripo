嬪職云凡祭祀贊玉齍注云玉齍玉敦也受黍稷器又少牢禮曰主婦執一金敦黍有蓋凡設四敦皆南首注¶
云敦有酋者尊者器飾也飾象龜形孝經緯説敦與簠簋容受雖同上下内外皆圓為異郭氏言敦盂舉其類¶
而言之也丘形如覆敦者名敦丘)¶
¶
　　邐迤沙丘注旁行連延音義(邐吕紙反説文云邐行也迆字或作迤余紙余支二¶
反説文云迤邪行也)疏(説文云邐行也迤斜行也故注云旁行連延也連延謂連接延長丘形斜行連接而¶
長者名沙丘地理志云鉅鹿有紂所作沙丘臺在東北七十里)¶
¶
　　左髙咸丘右髙臨丘前髙旄丘注詩云旄丘之葛兮後¶
髙陵丘音義(旄謝音毛字林作嵍又作堥俱亡付反)疏(此四者釋丘形左右前後髙而名不¶