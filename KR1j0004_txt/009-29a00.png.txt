北也或名為何鼓亦名牽牛如此文則牽牛何鼓一星也如李廵孫炎之意則二星今不知其同異也案漢書¶
天文志牽牛為犧牲其北河鼓河鼓大星上將左左將右右將亦以牽牛河鼓為二星郭云今楚荆人呼牽牛¶
星為檐鼓檐者荷也順經為說以時驗而言也云明星謂之启明者孫炎曰明星太白也出東方高三舎今曰¶
明星昬出西方高三舎今曰太白郭云太白星也晨見東方為启明昬見西方為太白然則启明是太白矣詩¶
小雅云東有启明西有長庚不知是何星也或以在東西而異名或二者别星未能審也云彗星為欃槍者彗¶
星一名欃槍漢書天文志云嵗星贏而東南石氏見彗星甘氏不出三月廼生彗本類星末類彗長二丈贏東¶
北石氏見覺星甘氏不出三月乃生天棓本類星末銳長四尺縮西南石氏見欃雲如牛甘氏不出三月廼生¶
天槍左右銳長數丈縮西北石氏見槍雲如馬甘氏不出三月廼生天欃本類星末銳長數丈石氏欃槍棓彗¶