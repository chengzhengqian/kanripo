　　髠梱注未詳椵柂注白椵也樹似白楊音義(髠苦門反梱五門反¶
椵徒亂反字林云木似白楊一名柂柂弋攴反)疏(椵一名柂郭云白椵也樹似白楊其材能濕禮記檀弓云¶
柂椵鄭注云所謂椑棺也即引此文證之是也)¶
¶
　　梅柟注似杏實酢音義(梅莫迥反柟而占反又音南杏戸猛反酢七故反)疏(孫炎¶
云荆州曰梅揚州曰柟郭云似杏實酢詩秦風終南云有條有梅陸璣云梅樹皮葉似豫樟葉大如牛耳一頭¶
尖赤心華赤黄子青不可食柟葉大可三四葉一叢木理細緻於豫樟子赤者材堅子白者材脆是也)¶
柀煔注煔似松生江南可以爲船及棺材作柱埋之不¶
腐音義(柀音披又匹彼反煔字或作杉所咸反郭音芟又音纖棺音官腐音父)疏(柀一名煔俗作¶