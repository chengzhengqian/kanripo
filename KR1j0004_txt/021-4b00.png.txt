虥謝七版反或士簡反施士嬾反沈才班反郭作閑反字林士山反貓亡朝反)疏(竊淺也虎之淺毛者别名¶
虦貓注有貓有虎者詩大雅韓奕篇文也)¶
¶
　　貘白豹注似熊小頭庳脚黒白駁能䑛食銅鐵及竹骨¶
骨節强直中實少髓皮辟濕或曰豹白色者别名貘音¶
義(貘亡白反字林云似熊而白黄出蜀郡一曰白豹豹必孝反字林云似虎貝文熊音雄庳音婢駁布角反¶
鐵佗結反髓素累反濕必亦反)疏(貘一名白豹字林云似熊而白黄出蜀郡一曰白豹)¶
¶
　　甝白虎注漢宣帝時南郡獲白虎獻其皮骨爪牙音義¶
(甝字林下甘反又亡狄反)疏(白虎名甝)¶
¶