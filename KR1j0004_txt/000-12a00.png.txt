雅之業於是遂顯言不但興行兼亦廣顯故云亦也)英儒贍聞之士洪筆麗藻之¶
客靡不欽玩耽味為之義訓璞不揆檮昧少而習焉沈¶
研鑽極二九載矣雖注者十餘然猶未詳備竝多紛謬¶
有所漏略是以復綴集異聞㑹稡舊説考方國之語采¶
謡俗之志錯綜樊孫博關羣言剟其瑕礫搴其蕭稂事¶
有隱滯援據徵之其所易了闕而不論别為音圖用袪¶
未寤輙復擁篲清道企望塵躅者以將來君子為亦有¶
渉乎此也音義(贍時豔反玩五貫反耽丁南反璞普剥反揆巨癸反檮徒刀反檮杌也少詩照¶