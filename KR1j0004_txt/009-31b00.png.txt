云以薶沉祭山林川澤鄭注云祭山林曰埋是也縣謂縣其牲幣於山林中因名祭山曰庪縣郭云或庪或縣¶
置之於山是也又云山海經曰縣以吉玉是也者案中山經云歴兒冢也其祠禮毛太牢之具縣以吉玉彼注¶
云縣祭山之名是也云祭川曰浮沉者浮沉祭川之名也郭云投祭水中或浮或沉大宗伯云以薶沉祭山林¶
川澤鄭注云祭川澤曰沉順其性之含蔵是也云祭星曰布者李廵曰祭星者以祭布露地故曰布孫炎曰既¶
祭布散於地似星布列也郭云布散於地云祭風曰磔者磔謂披磔牲體象風之散物因名云郭云今俗當大¶
道中磔狗云以止風此其象云是禷是禡師祭也者是類是禡詩大雅皇矣篇文也師祭也作者所以觧詩也¶
言用師出征之祭名也郭云師出征伐類于上帝禡於所征之地者王制云天子將出征類乎上帝禡於所征¶
之地是也言類乎上帝則類祭祭天也祭天而謂之類者尚書夏侯歐陽說以事類祭之在南方就南郊祭之¶