而濟所不能蟨常為卭卭岠虚齧甘美之草仰而食之即有急難卭卭岠虚則背負而走者其名謂之蟨也云¶
吕氏春秋二十六篇秦相吕不韋輯智畧士作也云曰北方有獸至則顛者大慎覽順說篇之文也引之乃以¶
證卭卭岠虚之形也然則以下郭氏注云今雁門廣武縣云云者目驗知之也北方至迭望此即半體人也兩¶
半相比乃得為人動作及禦非常以肩在上而顯故謂之比肩民焉迭更也謂一體取食則一體瞻望所以備¶
驚急也故云迭食而迭望云中有軹首蛇焉軹岐也此即兩頭蛇也今江東呼越王約髪言是越王約髪所變¶
也亦名弩弦即以形相似而名之也)¶
¶
　　五方疏(此亦題上事也言是五方風氣殊異而生此怪物也)¶
¶
　　邑外謂之郊郊外謂之牧牧外謂之野野外謂之林林¶