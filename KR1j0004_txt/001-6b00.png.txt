　　如適之嫁徂逝往也注方言云自家而出謂之嫁猶女¶
出為嫁音義(適傷亦反)疏(皆謂造於彼也如者自我而往也春秋公及大夫朝聘皆曰如之者¶
論語云之一邦言又往一國也適嫁徂逝皆方俗語○案方言云嫁逝徂適往也自家而出謂之嫁猶女而出¶
為嫁也逝秦晉語也徂齊語也適宋魯語也往凡語也)¶
¶
　　賚貢錫畀予貺賜也注皆賜與也音義(賚力代反又力臺反貢字或作¶
贛同畀必寐反下及注同予羊汝反下同貺許誑反本或作況)疏(皆謂賜與也賚者賜有功善人也書湯誓¶
曰子其大賚汝貢者下與上也左傳齊桓責楚云爾貢包茅不入錫者嘉賜也禹貢云禹錫𤣥圭畀者付與也¶
詩鄘風干旄云何以畀之予者授與也小雅采菽云天子所予貺者恵賜也小雅彤弓云中心貺之)¶