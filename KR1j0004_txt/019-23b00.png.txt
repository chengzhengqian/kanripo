邶風衛莊姜送歸妾之詩也云一名𤣥鳥者案月令仲春之月𤣥鳥至以其色云故謂之𤣥鳥是也云齊人呼¶
鳦者案商本紀云簡狄行浴𤣥鳥墮其卵取而吞之因孕生契諸緯候皆言簡狄吞鳦卵而生契是𤣥烏又名¶
鳦也)¶
¶
　　鴟鴞鸋鴂注鴟類音義(鴟尺之反或作鵄鴞于驕反鸋音寧又音甯鴂音决鸋鴂今之¶
巧婦鳥)疏(舍人云鴟鴞一名鸋鴂郭云鴟類詩豳風云鴟鴞毛傳云鴟鴞鸋鴂陸璣疏云鴟鴞似黃雀而¶
小其喙尖如錐取茅莠為窠以麻紩之如刺韈然縣著樹枝或一房或二房幽州人或謂之鸋鴂或曰巧婦或¶
曰女&KR2849;闗東謂之過羸關西謂之桑飛或謂之韈雀或曰巧女先儒皆以為今之巧婦郭注此云鴟類又注方¶
言云鸋鴂鴟鴞鴟屬非此小雀明矣是與先儒意異也今爾雅以郭氏為宗且依郭氏)¶
¶