　　虪黒虎注晉永嘉四年建平秭歸縣檻得之狀如小虎¶
而黒毛深者爲斑山海經云幽都山多𤣥虎𤣥豹也音¶
義(虪式六反秭音姊檻戸覽反下同)疏(黒虎一名虪山海經云幽都山多𤣥虎𤣥豹者案海内經云北¶
海之内有山名曰幽都之山黒水出焉其上有𤣥鳥𤣥蛇𤣥豹𤣥虎是也)¶
¶
　　貀無前足注晉太康七年召陵扶夷縣檻得一獸似狗¶
豹文有角兩足即此種類也或說貀似虎而黒無前兩¶
足音義(貀本又作豽女滑反字林云獸無前足似虎而黒召市照反種章勇反)疏(字林云獸無前¶
足似虎而黒者名貀)¶
¶