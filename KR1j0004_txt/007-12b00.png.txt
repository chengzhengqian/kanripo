謂之徛注聚石水中以為歩渡彴也孟子曰歲十一月¶
徒杠成或曰今之石橋音義(隄都奚徒雞二反橋音喬杠音江徛郭居義反顧丘¶
奇反説文云舉脚有度也廣雅云歩橋也案今關西呼徛與郭同彴音斫廣雅云歩橋也案今江東呼彴音約¶
沈徒的反)疏(此别橋彴之名也隄一名梁郭氏兩觧一云即橋也以木為之一云以石絶水石杠一名徛郭¶
氏亦兩觧一云聚石水中以為歩渡彴也廣雅云徛歩橋也一云或曰今之石橋石絶水者為梁案衛風云有¶
狐綏綏在彼淇梁傳云石絶水曰梁是也注孟子曰歲十一月徒杠成案孟子云子産聽鄭國之政以其乘輿¶
濟人於溱洧孟子曰惠而不知為政歳十一月徒杠成十二月輿梁成民未病渉也趙岐注云以為子産有惠¶
民之心不知為政當以時脩橋梁民何由病苦渉水乎是也引之以證石杠為歩橋也)¶
¶