馬蠭今荆巴間呼爲蟺木蠭注似土蠭而小在樹上作¶
房江東亦呼爲木蠭又食其子音義(蠭本又作螽匹凶反字又作蜂說文¶
云古螽字字林云飛蟲螫人者蟺音墠又示延反蓋方言也郭音憚徒旦反)疏(此辨蠭在土木之異也說¶
文云蠭飛蟲螫人者其形大在地中作房而啖其子者名土蠭又名馬蠭今荆巴間呼爲蟺其形差小在樹上¶
作房者名木蠭亦食其子蟺讀爲蛩亶之亶故音之)¶
¶
　　蟦蠐螬注在糞土中蝤蠐蝎注在木中今雖通名爲蝎¶
所在異音義(蟦扶味反又扶云反蠐本又作齊徂西反螬音曹蝤徂秋反蝎音曷)疏(此辨蝎在¶
土在木之異名也其在糞土中者名蟦蠐又名蠐螬其在木中者方言云闗東謂之蝤蠐梁益之間謂之蝎上¶