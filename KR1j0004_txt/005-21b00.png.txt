被逐既微又見卑賤是至微也不取式為義故鄭云發聲也)¶
¶
　　之子者是子也注斥所詠音義(斥音尺)䟽(詩言之子者多矣故此釋之李¶
廵云之子者論五方之言是子也然則之為語助人言之子者猶云是此子也桃夭傳云之子彼説嫁事為嫁¶
者之子漢廣之子則貞潔者之子東山之子言其妻白華之子斥幽王各随其事而名之故郭云斥所詠)¶
徒御不驚輦者也注歩挽輦車音義(挽本亦作輓同亡逺反聲類云引也¶
車音居)䟽(云徒御不驚者小雅車攻文也云輦者也者釋也此上觧徒字也諸徒皆為徒行此獨為輦是¶
以辨之地官鄉師云大軍旅㑹同治其輦注云輦人輓行所以載任器也止以為䉒營司馬法輦有一斧一斤¶
一鑿一梩周輦加二版二築夏后氏二十人而輦殷十八人而輦周十五人而輦是㑹同田獵人輓輦以徒行¶