　　欽定四庫全書¶
¶
　　爾雅注疏卷四¶
¶
　　晉郭璞注　唐陸徳明音義　宋邢昺疏¶
¶
　　釋宫第五音義(宮世本云禹作宮室呂氏春秋云高元作宮室尚書云王徂桐宮左傳云¶
虢公為王宮於玤又云作王宮于踐土又云季平子立煬宮詩云作于楚宮又云作于楚室傳曰室猶宮¶
也禮云由命士以上父子皆異宮又云杜氏塟入季武子宮不敢哭此文云宮謂之室室謂之宮郭云皆¶
所以通古今之語明同實而兩名案古者貴賤同稱宮秦漢以來唯王者所居稱宮焉)疏(易繫辭云¶
上古穴居而野處後世聖人易之以宮室上棟下宇以待風雨蓋取諸大壯此其始也白虎通云黄帝作¶