惡取善也剟其瑕礫以玉石喻也剟削去其疵瑕瓦礫以取瑾瑜也搴其蕭稂以禾莠喻也搴㧞也蕭蒿也稂¶
童粱莠類也㧞去其蕭蒿稂莠以存其嘉禾也云事有隱滯援據徴之者援引也徴成也若事有隱奥滯泥者¶
則援引經據以證成之也云其所易了闕而不論者謂通見詩書不難曉了者則不須援引故闕而不論也云¶
别為音圖用袪未寤者謂注解之外别為音一卷圖贊二卷字形難識者則審音以知之物狀難辯者則披圖¶
以别之用此音圖以袪除未曉寤者故云用袪未寤也云輙復擁篲清道企望塵躅者此郭氏自問也擁手持¶
也篲帚也清道謂清潔道塗也企望者企踵而瞻望也塵躅者塵路躅跡也言已注此書若人持帚以清道企¶
踵而望其芳塵美跡所以然者何謂是自問也云以將來君子為亦有渉乎此也者此亦答也言已注此書非¶
他以為將來有徳君子之為必欲研覈百氏探討九流非爾雅不可必渉歴此途若其注釋未備則恐迷誤後¶