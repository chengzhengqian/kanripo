空渉水陵波而渡故訓馮為陵也)¶
¶
　　籧篨口柔也注籧篨之疾不䏻俯口柔之人視人顔色¶
常亦不伏因以名云戚施面柔也注戚施之疾不䏻仰¶
面柔之人常俯似之亦以名云音義(籧本㦯作&KR1952;同巨居反篨直閭反戚¶
七厯反施式支反)䟽(邶風新臺云籧篨不鮮又曰得此戚施故此釋之也毛傳云籧篨不䏻俯者戚施不¶
䏻仰者李廵曰籧篨巧言好辭以饒人是謂口柔戚施和顔悦色以誘人是謂面柔但籧篨戚施本人疾之名¶
故晉語云籧篨不可使俯戚施不可使仰是也人口柔者必仰面觀人顔色而為辭似籧篨不俯之人因名口¶
柔者為籧篨面柔者必低首下人媚以容色似戚施不仰之人因名面柔者為戚施故郭云籧篨之疾不䏻俯¶