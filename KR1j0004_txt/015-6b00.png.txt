粢郭云今江東人呼粟為粢陶注本草云白糧粟或呼為粢音緇字林云黏稷也今苗及穀似粟稷本草云稷¶
米味甘無毒益氣補不足陶注云不識書多云稷恐與黍相似詩黍稷稻梁禾麻菽麥此八穀世人莫能證辨¶
如此穀稼米不能明而况芝英者乎汜勝之種殖書無稷案禮記云子卯稷食菜羹又云君沐梁大夫沐稷士¶
沐梁相承云稷粟也又郭注衆秫云黏粟而說文字林皆云黏稷今秫苗及穀全似粟唯色及黏為異又衆家¶
釋粢皆為粟知稷即粟也然本草稷米在下品别有粟米在中品又似二物)疏(左傳云粢食不鑿粢者稷¶
也曲禮云稷曰明粢是也郭云今江東人呼粟為粢然則粢也稷也粟也正是一物而本草稷米在下品别有¶
粟米在中品又似二物故先儒甚疑焉)¶
¶
　　衆秫注謂黏粟也音義(衆音終秫音述郭云黏粟也說文云稷之黏者字林亦云黏稷¶