　　盱虺牀注蛇牀也一名馬牀廣雅云音義(盱香于反又音于虺虛鬼¶
反郭云蛇牀也廣雅云一名馬牀本草云蛇牀子一名蛇粟一名蛇米一名虺牀一名思益一名繩毒一名棗¶
棘一名牆蘼陶注云華葉正似蘪蕪)疏(盱一名虺牀郭云蛇牀也一名馬牀廣雅云案本草蛇牀一名蛇米¶
一名虺牀一名思益一名繩毒一名棗棘一名牆蘼陶注云近道田野墟落間甚多花葉正似蘼蕪)¶
蔝蔜注未聞赤枹薊注即上枹薊莬奚顆涷注款冬也¶
紫赤華生水中音義(蔝音米蔜樊本作蔝蔜麥音五刀反枹音包又音浮薊音計顆苦果¶
反或音款涷謝音東施都弄反讀者亦音冬郭云款涷也生水中案本草云款冬一名槖吾一名顆涷一名虎¶
鬚一名莬奚一名氐冬陶注云其冬月在冰下生則應是冬恐承音作字異耳)疏(藥草也一名莬奚一名顆¶