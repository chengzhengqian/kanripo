猶如雞卵白之繞黄揚雄桓譚張衡蔡邕陸績王肅鄭𤣥之徒竝所依用三曰宣夜昔說殷代之制其形¶
體事義無所出以言之四曰昕天昕讀曰軒言天北高南下若車之軒是吳時姚信所說五曰穹天云穹¶
隆在上虞氏所說不知其名也六曰安天是晉時虞喜所論案鄭注考靈耀云天者純陽清明無形聖人¶
則之制璿璣玉衡以度其象如鄭此言則天是大虛本無形體但指諸星之運轉以為天耳但諸星之轉¶
從東而西凡三百六十五日四分日之一星復舊處星既左轉日則右行亦三百六十五日四分日之一¶
至舊星之處即日一日之行而為一度計二十八宿一周天凡三百六十五度四分度之一是天之二周¶
之數也天如彈丸圍圜三百六十五度四分度之一案考靈耀云一度二千九百三十二里千四百六十¶
一分里之三百四十八周天百七萬一千里者是天圜周之里數也以圍三徑一言之則直徑三十五萬¶