長觧娣姒言娣是弟姒是長也公羊傳亦云娣者何弟也是其以弟觧娣自然以長觧姒長謂身之年長非夫¶
之年長也此云長婦謂稚婦為娣婦娣婦謂長婦為姒婦者止言婦之長稚不言夫之大小左傳成公十一年¶
穆姜謂聲伯之母為姒昭公八年傳叔向之嫂謂叔向之妻為姒二者皆呼夫弟之妻為姒豈計夫之長㓜乎¶
上云女子同出謂先生為姒後生為娣郭云同出謂俱嫁事一夫也事一夫者以已生先後為娣姒則知娣姒¶
以已之年非夫之年也故賈逵鄭𤣥及杜預皆云兄弟之妻相謂為姒言兩人相謂長者為姒知娣姒之名不¶
計夫之長㓜也)¶
¶
　　妻黨¶
¶
　　婦稱夫之父曰舅稱夫之母曰姑姑舅在則曰君舅君¶