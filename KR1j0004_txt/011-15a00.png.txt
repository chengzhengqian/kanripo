王母神名狀如人虎齒豹尾蓬頭戴勝善處穴宿周穆王廵狩至崑崙山見之西王母亦來賔昭宫見出竹書¶
及穆天子傳岠音巨大音泰下同汜音祀一音似或云祀似同音後放此)疏(此釋九州之外四方極逺之國¶
名也及其人性禀氣不同也泰逺邠國濮鈆祝栗此四方極逺之國名也觚竹者漢書地理志遼西令支有觚¶
竹城是也北户者即日南郡是也顔師古曰言其在日之南所謂北户以向日者西王母者山海西荒經云西¶
海之南流沙之濵赤水之後黑水之前有大山名崑崙之㐀有人戴勝虎齒有尾穴處名曰西王母又穆天子¶
傳曰天子賔于西王母乃紀其迹于弇山名曰西王母之山是也日下者謂日所出處其下之國也山海東荒¶
經云大荒之中有山名曰大言日月所出有波谷山者有大人之國又云大荒之中有山名曰合虚日月所出¶
冇中容之國如此之類是也云謂之四荒者言聲教不及無禮義文章是四方昏荒之國也在上四極之内云¶