精之榮也陽精為日日分為星故其字日下生也釋名云星散也布散於天又云隂䕃也氣在内奥䕃也¶
陽揚也陽氣在外發揚此等是隂陽日月之名也祭法黄帝正名百物其名蓋黄帝而有也或後人更有¶
増足其天高地下日盈月闕觜星度少井斗度多日月右行星辰左轉四遊升降之差二儀運動之法非¶
由人事所作皆是造化自然先儒因其自然遂以人事為義或據理是實或搆虛不經既無正文可慿今¶
皆略而不録)¶
¶
　　穹蒼蒼天也注天形穹隆其色蒼蒼因名云春為蒼天¶
注萬物蒼蒼然生夏為昊天注言氣皓旰秋為旻天注¶
旻猶愍也愍萬物彫落冬為上天注言時無事在上而¶