　　菆小葉注未聞苕陵苕注一名陵時本草云黄華蔈白¶
華茇注苕華色異名亦不同音義(菆豬葉反又阻留反苕徒舟反下同蔈必¶
遥反茇郭音沛補蓋反又音撥說文云草之白華為茇音布末反)疏(苕一名陵苕本草一名陵時舍人曰¶
苕陵苕也黄華名蔈白華名茇别花色之名也陸璣疏云一名䑕尾生下濕水中七八月中華紫似今紫草可¶
染皁煑以沐髪即黑詩小雅云苕之華芸其黄矣鄭箋云陵苕之華紫赤而繁陸璣亦言其華紫色而此云黄¶
白者蓋就紫色之中有黄紫白紫耳及其將落則全變為黄故詩云芸其黄矣毛傳云將落則黄是也)¶
蘪從水生注生於水中音義(蘪亡悲反蘪草生江水中)疏(草從水生者曰蘪故¶
注云生於水中)¶
¶