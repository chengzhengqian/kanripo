反沈亡甫反傲五報反)疏(皆謂傲慢周頌絲衣云不吳不敖注禮記曰無憮無敖者投壺文也案彼云魯¶
令弟子辭曰毋憮毋敖毋偝立毋踰言偝立踰言有常爵是也)¶
¶
　　幼鞠穉也注書曰不念鞠子哀音義(穉直利反又音稚)疏(方言云穉¶
年小也曲禮曰幼子常視無誑書曰兄亦不念鞠子哀是皆謂年少也書曰者周書康誥文也)¶
¶
　　逸諐過也注書曰汝則有逸罰音義(諐去䖍反)疏(皆謂咎過也注書曰¶
汝則有逸罰者案商書盤庚云惟予一尺有佚罰費誓云汝則有常刑無云汝則有逸罰者師讀不同故也或¶
者其在今文乎諐者左傳曰禮義不諐之類是也)¶
¶
　　疑休戾也注戾止也疑者亦止音義(戾力細反)疏(戾止也書曰疑謀勿¶