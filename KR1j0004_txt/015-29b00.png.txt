　　瓝九葉注今江東有草五葉共叢生一莖俗因名為五¶
葉即此類也音義(瓝歩角反舍人云瓝九葉九枚共一莖樊本瓝字作駮釋云駮也一名九¶
葉)疏(此草九葉叢生一莖然郭亦未詳其狀但舉其類云今江東有草五葉共叢生一莖俗因名為五葉¶
即此類也)¶
¶
　　藐茈草注可以染紫一名茈䓞廣雅云音義(藐亡角反又亡校反¶
茈子爾反䓞力計反)疏(藐一名茈草根可以染紫之草廣雅一名茈䓞本草一名紫丹唐本注云苗似蘭香¶
莖赤節青花紫白色而實白也)¶
¶
　　倚商活脫注即離南也蘵黄蒢注蘵草葉似酸漿華小¶