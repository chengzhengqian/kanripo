　　女桑桋桑注今俗呼桑樹小而條長者爲女桑樹音義¶
(桋大兮反或作夷)疏(女桑一名桋桑郭云今俗呼桑樹小而條長者爲女桑樹詩幽風七月云猗彼女桑¶
是也)¶
¶
　　榆白枌注枌榆先生葉却著莢皮色白音義(榆以朱反枌符云反¶
却去略反著丁略反莢古叶反字林云草實也)疏(榆之皮色白名枌郭云枌榆先生葉却著莢皮色白詩陳¶
風云東門之枌是也)¶
¶
　　唐棣栘注似白楊江東呼夫移音義(棣大計反下同字林大内反移以攴¶
反字林上泥反夫音苻)疏(舍人曰唐棣一名栘郭云似白楊江東呼夫栘詩召南云唐棣之華陸璣云奥¶