云芸草也似苜蓿淮南子說芸草可以死復生月今注云芸香草也雜禮圖曰芸蒿也葉似邪蒿香美可食然¶
則牛芸者亦芸類也郭以時驗而言之故云今謂牛芸草為黄華也)¶
¶
　　葞春草注一名芒草本草云音義(葞彌爾反)疏(藥草也郭云一名芒草本¶
草云者案本草芒草一名葞一名春草陶注云今是處皆有葉青辛烈者良今俗呼為菵草也郭云芒草者所¶
見本異也)¶
¶
　　蔠葵蘩露注承露也大莖小葉華紫黄色音義(蘩音煩)疏¶
(葵類一名蔠葵一名蘩露郭云承露也大莖小葉華紫黄色)¶
¶
　　菋荎藸注五味也蔓生子叢在莖頭音義(菋音味又亡戒反荎直其¶