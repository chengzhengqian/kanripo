色高六尺許音義(鶠音偃鳳郭云瑞應鳥也雞頭蛇頸燕頷龜背魚尾五彩色高六尺許說¶
文云神鳥也天老曰鳳像麟前鹿後蛇頸魚尾龍文龜背燕頷雞喙五色備舉出於東方君子之國翺翔四海¶
之外過崑崙飲砥柱濯羽弱水暮宿風穴見則天下大安寧毛詩草木疏云雄曰鳯雌曰皇一名鶠其雛名鸑¶
鷟或曰鳯一名鸑鷟其形鴻前鹿後蛇頸魚尾龍文龜身燕頷雞喙首戴徳頸掲義背負仁翼挾信心抱忠足¶
履正尾繫武非梧桐不棲非竹實不食朝鳴曰發明晝鳴曰上翔夕鳴曰滿昌昬鳴曰固常夜鳴曰保長得其¶
屢象之一則過之二則翔之三則集之四則春秋居之五則為身居之皇本亦作凰應音譍頸吉井反頷乎感¶
反)疏(鳳一名鶠郭云瑞應鳥雞頭蛇頸燕頷龜背魚尾五彩色高六尺許說文云神鳥也天老曰鳯像麟¶
前鹿後蛇頸魚尾龍文龜背燕頷雞喙五色備舉出於東方君子之國翺翔四海之内過崑崙飲砥柱濯羽弱¶