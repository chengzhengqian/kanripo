　　水草交為湄注詩曰居河之湄音義(湄本或作□□㵟□四字同亡悲反)¶
疏(此小雅巧言之篇文也以詩有此言故釋之云水草交為湄李廵曰水中有草木交㑹曰湄今詩作麋音¶
義同)¶
¶
　　濟有深涉注謂濟渡之處深則厲淺則揭揭者揭衣也¶
注謂褰裳也以衣涉水為厲注衣謂褌繇膝以下為揭¶
繇膝以上為涉繇帶以上為厲注繇自也音義(濟子細反厲如¶
字本或作濿説文云濿或作砅履石渡水也俱力曵反掲起例反褰衣渡水也下揭者為揭同或丘竭反説文¶
云髙舉也褰去焉反褌音昆繇古由字下同膝字又作䣛辛七反上時掌反下同)疏(案詩鄘風匏有苦葉¶