初别國不相往来之言也今或同而舊書雅記故俗語不失其方而後人不知故為之作釋也郭彼注云謂作¶
釋詁釋言是也)¶
¶
　　林烝天帝皇王后辟公侯君也注詩曰有壬有林又曰¶
文王烝哉其餘義皆通見詩書音義(烝本又作蒸同之仍反辟必亦反壬¶
而心反見賢遍反下迄卷終注悉放此)疏(皆天子諸侯南面之君異稱也白虎通云君羣也羣下之所歸¶
心也林者說文云平地有叢木曰林烝者左傳云天生烝民樹之以君而司牧之然則人物之衆必立君長以¶
司牧之故以林烝為君也天者説卦云乾為天為君以其俱尊極故也大雅皆謂君為天是也帝皇者白虎通¶
云徳合天地者稱帝帝者諦也象可承也皇羙也大也天之總羙大稱也時質故總稱之號之為皇煌煌人莫¶