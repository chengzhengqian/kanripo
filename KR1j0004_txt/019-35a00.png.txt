也又於賢反粻音張嗉音素處昌慮反)疏(别鳥咽嗉之名也亢者鳥喉嚨也其受粻處名嗉郭云嚨謂喉¶
嚨亢即咽也嗉者受食之處别名嗉今江東呼粻)¶
¶
　　鶉子鳼鴽子鸋注别䳺鶉鶵之名音義(鶉音純鳼音文鴽音如鸋音寧¶
䳺烏含反雛仕俱反)疏(别䳺鶉鶵之名也鶉之子鶵名鳼鴽之子鶵名鸋)¶
¶
　　雉之暮子爲鷚注晚生者今呼少雞爲鷚音義(鷚力救反又力¶
求反說文作雡云鳥大雛也一曰雉之暮子也字林力幼反少詩照反下文同)疏(鷚是雉晚生者今呼少雞¶
為鷚)¶
¶
　　鳥之雌雄不可别者以翼右掩左雄左掩右雌音義(别彼¶