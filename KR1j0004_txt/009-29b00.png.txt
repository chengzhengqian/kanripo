異狀其殃一也郭云亦謂之孛言其形孛孛似掃彗春秋左氏傳昭十七年冬有星孛于大辰西及漢申湏曰¶
彗所以除舊布新也公羊傳孛者何彗星也彗謂帚也言其狀似掃帚光芒孛孛然妖變之星非常所有故言¶
孛又言彗也云奔星為彴約者奔星即流星也一名彴約)¶
¶
　　星名疏(星名題上事也)¶
¶
　　春祭曰祠注祠之言食夏祭曰礿注新菜可汋秋祭曰¶
嘗注嘗新榖冬祭曰蒸注進品物也祭天曰燔柴注既¶
祭積薪燒之祭地曰瘞薶注既祭埋藏之祭山曰庪縣¶
注或庪或縣置之於山山海經曰縣以吉玉是也祭川¶