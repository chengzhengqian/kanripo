説文云邑國也是天子諸侯所居國城或謂之邑或謂之都故以國都解邑也云假令百里之國五十里之界¶
界各十里也者以其百里之國國都在中去境五十里毎十里而異其名則坰為邊畔去國最逺故毛傳以為¶
逺野也此假令者據小國言之郊為逺郊牧野林坰自郊外為差耳然則郊之逺近計國境之廣狹以為差也¶
聘禮云賔及郊注云郊逺郊周制天子畿内千里逺郊百里以此差之逺郊上公五十里侯四十里伯三十里¶
子二十里男十里也近郊各半之是也鄭之所約也是以司馬法云王國百里為逺郊又此經從邑之外止有¶
五名明當毎皆百里故知逺郊百里也知近郊半之者書序云周公既沒命君陳分正東郊成周於時周都王¶
城而謂成周為東郊則成周在其郊也於漢王城為河南成周為洛陽相去不容百里則所言郊者謂近郊故¶
鄭注云天子近郊五十里今河南洛陽相去則然是鄭以河南洛陽約近郊之里數也周禮杜子春注云五十¶