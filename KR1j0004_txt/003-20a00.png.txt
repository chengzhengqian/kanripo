眕重也注謂厚重見左傳音義(眕之忍反)疏(謂厚重注見左傳者隐三年衛¶
大夫石碏曰夫寵而不驕驕而能降降而不憾憾而能眕者鮮矣杜注云如此者少也降其身則必恨恨則思¶
亂不能自安自重是也)¶
¶
　　獵虐也注淩獵暴虐疏(獵謂從禽也必暴害於物故云虐郭云淩獵暴虐)¶
土田也注别二名音義(別彼列反)疏(别地之二名也白虎通云中央者土土主吐含¶
萬物土之為言吐也釋名云土田耕者曰田田者填也五穀填滿其中也)¶
¶
　　戍遏也注戍守所以止㓂賊音義(戍式喻反宼苦侯反)疏(遏止也郭云戍¶
守所以止㓂賊春秋公子買戍衛)¶
¶