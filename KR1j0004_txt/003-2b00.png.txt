　　馹遽傳也注皆傳車驛馬之名音義(馹而實反郭音義云本或作□聲類¶
云亦馹字同遽其據反傳也張戀反注同車音居)疏(皆傳車驛馬之名文十六年左傳曰楚子乗馹㑹師¶
於臨品又僖三十三年云使遽告於鄭又成五年曰晉侯以傳召伯宗是皆謂今驛也)¶
¶
　　蒙荒奄也注奄奄覆也皆見詩音義(蒙莫公反小爾雅云覆也覆音副)¶
疏(皆謂奄覆唐風云葛生蒙楚孫炎曰荒大之奄周南云葛藟荒之故郭云皆見詩)¶
¶
　　告謁請也注皆求請也音義(告古毒反)疏(皆謂求請也成二年左傳曰郤克對¶
齊侯曰晉與魯衛兄弟也来告曰大國朝夕釋憾扵敝邑之地詩序云無險詖私謁之心)¶
¶
　　肅噰聲也注詩曰肅噰和鳴音義(噰於容反)疏(和樂聲也注詩曰肅噰和¶