敔謂之籈注敔如伏虎背上有二十七鉏鋙刻以木長¶
尺櫟之籈者其名音義(柷昌熟反桶音動又音甬甬即斛也深尸鴆反或如字椎直追¶
反下同柄兵命反底丁禮反挏大孔反令力呈反敔魚吕反鄭衆云木虎籈郭之仁反又音戰謝居延反郭云¶
以木長尺櫟之名籈字林云以竹長尺也)疏(此别柷敔之名也周禮小師掌教鼓鼗柷敔柷敔皆以木為之¶
故大師注云木柷敔也禮記謂之椌楬所以鼓動其柷以出其音者名止所以鼓動其敔以出其音者名籈郭¶
云柷如漆桶方二尺四寸深一尺八寸中有椎柄連底挏之令左右擊止者其椎名敔如伏虎背上有二十七¶
鉏鋙刻以木長尺櫟之籈者其名臯陶謨云合止柷敔鄭注云柷狀如漆桶中有椎合之者投椎於其中而撞¶
之敔狀如伏虎背上刻之所以鼓之以止樂此等形狀蓋依漢之大常樂而知之)¶
¶