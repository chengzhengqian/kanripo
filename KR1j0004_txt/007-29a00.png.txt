磋七何反琢丁角反)疏(郭云六者皆治噐之名也則此謂治噐加工而成之名也故論語注云切磋琢磨以¶
成寳噐是也)¶
¶
　　璆琳玉也注璆琳美玉名音義(璆音虯本或作球字渠周反)疏(郭云璆琳¶
美玉名禹貢梁州云厥貢璆鐵銀鏤又雍州云球琳琅玕是也)¶
¶
　　簡謂之畢注今簡札也音義(畢如字禮記云呻其佔畢謂呻吟佔視簡畢之文也¶
李本作篳同)疏(簡竹簡也古未有紙載文於簡謂之簡札一名畢禮記學記云呻其佔畢謂但吟誦所視¶
簡之文是謂簡為畢也)¶
¶
　　不律謂之筆注蜀人呼筆為不律也語之變轉音義(不律¶