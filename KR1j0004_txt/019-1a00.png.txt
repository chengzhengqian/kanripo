　　欽定四庫全書¶
¶
　　爾雅注疏卷十¶
¶
　　晉郭璞注　唐陸徳明音義　宋邢昺疏¶
¶
　　釋魚第十六音義(魚字又作□說文云魚水蟲也)疏(案說文云魚水蟲也此篇釋其¶
見於經傳者是以不盡釋魚名至於龜蛇貝鼈之類以其皆有鱗甲亦魚之類故總曰釋魚也)¶
¶
　　鯉注今赤鯉魚疏(鯉赤鯉魚詩云豈其食魚必河之鯉是也)¶
¶
　　鱣注鱣大魚似鱏而短鼻口在頷下體有邪行甲無鱗¶
肉黄大者長二三丈今江東呼爲黄魚音義(鱣張連反即黄魚也¶