者小雅皇皇者華傳云訪問於善為咨咨事為諏咨事之難易為謀咨禮之所宜為度親慼之謀為詢究者小¶
雅小弁云不舒究之慮者計謀也謨者大謀也大雅云訏謨定命猷者以道而謀也大雅文王云厥猶翼翼猷¶
猶音義同肈者大雅江漢云肈敏戎公基者君子作事謀始也訪者謀政事也注云國語曰詢于八虞咨于二¶
虢度于閎夭謀于南宮諏于蔡原訪于辛尹者皆晉語胥臣對文公辭説文王之即位也韋氏解云八虞周八¶
士皆在虞官二虢文王弟虢仲虢叔南宮南宮括也蔡蔡公原原公辛辛甲尹尹逸皆周太史)¶
¶
　　典彝法則刑範矩庸恒律戛職秩常也注庸戛職秩義¶
見詩書餘皆謂常法耳音義(彝以而反範音犯字或作范同戛居黠反郭苦八反¶
職之力反秩長栗反)疏(皆謂常禮法也典刑者詩大雅蕩篇云尚有典刑彝者洪範云彝倫攸敘法則者天¶