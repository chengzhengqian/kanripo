古沒反又胡忽反治直吏反謝如字汨古沒反)疏(皆治理也舍人曰亂義之治也孫炎曰亂治之理也注云¶
論語曰予有亂臣十人者泰伯篇文也云淈書序作汨音同耳者虞書序云帝釐下土方設居方别生分類作¶
汨作孔傳云汨治作興也言其治民之功興故為汨作之篇亡云餘並見詩書者舜典云有能俾乂小雅菀栁¶
云俾予靖之大雅生民云茀厥豐草弗茀音義同)¶
¶
　　頤艾育養也注汝潁梁宋之間曰艾方言云音義(頤以之反)¶
疏(頤者易曰頤貞吉育者易旡妄象曰先王以茂對時育萬物注云汝潁梁宋之間曰艾方言云者案方言¶
云台胎陶鞠養也晉衛燕趙曰台陳楚韓鄭之間曰鞠秦或曰陶汝潁梁宋之間曰胎或曰艾也)¶
汱渾隕墜也注汱渾皆水落貎音義(汱姑犬反施胡犬反顧徒盖反宜作¶