□説文作坏)疏(案此文則山上更有一山重累者名坯書曰者禹貢文也孔安國云山再成曰坯與此不¶
同者蓋所見異也鄭𤣥云大坯在脩武武徳之界張揖云成臯縣山也漢書音義臣瓚以為皆非今黎陽縣山¶
臨河豈不是大坯乎瓚意當然)¶
¶
　　山大而髙崧注今中嶽嵩髙山蓋依此名音義(崧思忠反又作¶
嵩崧即嵩也俱是髙大之貌)疏(詩大雅云崧髙維嶽毛傳云崧髙貌釋名云崧竦也亦髙稱也李廵曰髙¶
大曰崧此則山髙大者自名崧本不指中嶽今之中嶽名嵩髙或取此文以立名乎無正文故云蓋以疑之)¶
山小而髙岑注言岑崟音義(岑吉金反字林才心反崟魚金反字又作崯)疏¶
(言山形雖小而髙嶔崟者名岑也)¶
¶