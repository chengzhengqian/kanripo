反夥戸果反漢書云椘人謂多為夥)䟽(周南螽斯云螽斯羽薨薨兮魯頌閟宫云烝徒增增此皆人物衆夥¶
之貌椘人謂多為夥)¶
¶
　　烝烝遂遂作也注皆物盛興作之貌音義(烝諸仍反作子洛反)䟽¶
(皆物盛興作之貌也魯頌泮水云烝烝皇皇)¶
¶
　　委委佗佗美也注皆佳麗美艶之貌音義(委於危反詩云委委佗佗¶
如山如河是也諸儒本並作褘於宜反舎人云褘褘者心之美引詩云亦作禕佗本㦯作它字徒河反顧舎人¶
引詩釋云褘褘它它如山如河謝羊兒反)䟽(李廵曰皆容之美也孫炎曰委委行之美佗佗長之美詩鄘風¶
君子偕老云委委佗佗毛傳云委委者行可委曲蹤迹也佗佗者徳平易也是皆佳麗美艶之貌也)¶