翼十管長二尺博雅曰簫大者二十三管無底小者十六管有底其大者名言李廵曰大簫聲大者言言也郭¶
云編二十三管長尺四寸其小者名筊李廵曰小者聲揚而小故言筊筊小也郭云十六管長尺二寸簫一名¶
籟又通卦驗云簫長尺四寸其管數長短雖異要是編小竹管為之耳)¶
¶
　　大管謂之簥注管長尺圍寸併漆之有底賈氏以為如¶
篪六孔其中謂之篞小者謂之篎音義(簥九遥反併歩頂反又并之去¶
聲漆音七篞乃結反篎郭音妙又亡小反)疏(别管小大之名也大管名簥李廵云聲高大故曰簥簥高也郭¶
云管長尺圍寸併漆之有底賈氏以為如篪六孔小師注云管如笛形小併兩管而吹之今大常樂官有之是¶
也其中不大不小者名篞小者名篎)¶
¶