南作螽斯七月作斯螽惟字異文倒其實一也一名蜙蝑一名蜙䗥一名蝽&KR2114;陸璣云幽州人謂之蝽箕蝽箕¶
即蝽&KR2114;蝗類也長而青長角長股股鳴者也或謂似蝗而小斑黑其股似瑇瑁又五月中以兩股相切作聲聞¶
數十歩者是也蟿螽一名螇蚸形似蜙䗥而細長飛翅作聲者是也土螽一名蠰谿今謂之土□江南呼虴蛨¶
又名蚱蜢似蝗細小善跳者是也注詩云喓喓草蟲趯趯蛗螽者召南草蟲篇文)¶
¶
　　螼蚓蜸蚕注即䖤蟺也江東呼寒蚓音義(螼羌引反蚓音引郭餘忍¶
反說文以爲螾字同蜸苦顯反蚕他典反䖤於阮反蟺音善廣雅云䖤蟺蚯蚓也蚓郭許謹反殷仲堪許偃反)¶
疏(螼蚓一名蜸蚕即䖤蟺也廣雅云䖤蟺蚯蚓也月令四月蚯蚓出十一月蚯蚓結是也江東呼寒蚓郭云¶
蚯蚓土精無心之蟲與蛗螽交者也)¶
¶