語耳音義(虧字又作虧袪危反郭又許宜反壊音怪説文云敗也籀文作&KR2900;字林云壊自敗也下怪¶
反&KR2900;毁也公壊反圯孫房美反岸毁也垝古委反垣音袁)疏(皆謂毁敗也虧者損毁祭義云不虧其體壊者¶
人毁也音怪一云自毁也乎怪切圯者岸毁也書序曰祖乙圮于耿垝是毁垣也注云書曰方命圮族者堯典¶
文孔安國云圮毁族類也言鯀性狠戾好比方名命而行事輙毁敗善類云詩曰乗彼垝垣者衛風氓篇文也)¶
矢雉引延順薦劉繹尸旅陳也注禮記曰尸陳也雉順¶
劉皆未詳音義(繹音亦旅音呂)疏(皆謂敷陳也矢者書序云臯陶矢厥謨引者伸陳也延鋪¶
陳也薦者饌陳也繹者復陳也周頌賚篇云時周之命於繹思尸者主陳也旅者謂布陳也大雅賓之初筵云¶
殽核維旅注云禮記曰者郊特牲文)¶
¶