破而不四折也亦横斷之而巾以綌也云桃曰膽之者桃多毛栻治去毛令色青滑如膽也或曰膽謂杏桃有¶
苦如膽者擇去之云棗李曰疐之者謂治棗李皆去其疐疐者柢也云樝棃曰鑽之者恐有蟲故一一鑽看其¶
蟲孔也案鄭注禮記内則云柤棃不臧者今之所謂樝子者是也注云見禮記者案曲禮云爲天子削𤓰者副¶
之巾以絺爲國君者華之巾以綌又内則云棗曰新之栗曰撰之桃曰膽之柤棃曰鑽之鄭注云皆治擇之名¶
也文雖小異大意則同)¶
¶
　　小枝上繚爲喬注謂細枝皆翹繚上句者名爲喬木音¶
義(繚音了)疏(此即上句曰喬嫌不了故重出之言小枝上竦翹繚者名爲喬木也)¶
¶
　　無枝爲檄注檄櫂直上音義(檄形的反櫂直角反上時掌反)疏(此釋上文梢梢¶