七千里此為二十八宿周廻直徑之數也然二十八宿之外上下東西各有萬五千里是為四遊之極謂¶
之四表據四表之内并星宿内總有三十八萬七千里然則天之中央上下正半之處則一十九萬三千¶
五百里地在於中是地去天之數也鄭注考靈耀云地蓋厚三萬里春分之時地正當中自此地漸漸而¶
下至夏至之時地下萬五千里地之上畔與天中平夏至之後地漸漸向上至秋分地正當天之中央自¶
此地漸漸而上至冬至上遊萬五千里地之下畔與天中自冬至後地漸漸而下此是地之升降於三萬¶
里之中但混大之體雖繞於地地則中央正平天則北高南下北極高於地三十六度南極下於地三十¶
六度然則北極之下三十六度常見不没南極之上三十六度常没不見南極至北極一百二十一度餘¶
若逐曲計之則一百八十一度餘若以南北中半言之謂之赤道去南極九十一度去北極亦九十一度¶