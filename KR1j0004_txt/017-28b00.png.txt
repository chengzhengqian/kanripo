蓋蠅類)¶
¶
　　蛶螪何注未詳螝蛹注蠶蛹音義(蛶本或作将郭音劣又力活反螪失羊反¶
字林之亦反何本或作蚵音河螝郭音龜字林音潰施音愧蛹音勇)疏(即蠶所變者一名螝又名蛹)¶
蜆縊女注小黑蟲赤頭喜自經死故曰縊女音義(蜆下顯反¶
字林下研反孫音俔案俔字下顯苦見二反縊一賜反一音翳是反喜許記反經古刑反)疏(蜆小黑蟲也赤¶
頭喜自縊故又名縊女說文云蛻爲蝶是也經即縊也晉語申生使猛足辭於狐突乃雉經於新城廟僖四年¶
左氏傳云十二月戊申縊於新城是謂縊爲經也)¶
¶
　　蚍蜉大螘注俗呼爲馬蚍蜉小者螘注齊人呼螘爲蛘¶