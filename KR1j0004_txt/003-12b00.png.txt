　　薆隱也注謂隱蔽音義(薆烏槩反)疏(薆鄣即隱蔽也)¶
¶
　　僾唈也注嗚唈短氣皆見詩音義(僾烏槩反唈烏合反)疏(孫炎曰心唈也¶
郭云嗚唈短氣皆見詩大雅桑柔云亦孔之僾是也)¶
¶
　　基經也注基業所以自經營基設也注亦為造設疏(基墻¶
下土也又詁為始作事謀始必經綸也郭云基業所以自經營又為造設)¶
¶
　　祺祥也注謂徵祥祺吉也注祥吉之先見音義(祺音其下同見¶
賢遍反)疏(舎人曰祺祥之祥謂徵祥也祥即吉之先見者也故又為吉大雅行葦云夀考維祺)¶
兆域也注謂瑩界音義(兆廣雅云葬地也本又作垗音同瑩音營)疏(謂瑩墓界域也¶