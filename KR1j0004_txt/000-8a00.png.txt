　　爾雅注序¶
¶
　　晉郭璞撰　唐陸徳明音義　宋邢昺疏¶
¶
　　爾雅序疏(爾雅者釋文云所以訓釋五經辯章同異實九經之通路百氏之指南多識鳥獸草¶
木之名博覽而不惑者也爾近也雅正也言可近而取正也釋詁一篇葢周公所作釋言以下或言仲尼¶
所增子夏所足叔孫通所益梁文所補張揖云昔在周公纘述唐虞宗翼文武克定四海勤相成王踐阼¶
理政日昃不食坐而待旦徳化宣流越裳來貢嘉禾貫桑六年制禮以導天下著爾雅一篇以釋其義傳¶
乎後孠歴載五百墳典散落唯爾雅常存禮三朝記哀公曰寡人欲學小辯以觀於政其可乎孔子曰爾¶
雅以觀於古足以辯言矣春秋元命包言子夏問夫子作春秋不以初哉首基為始何是以知周公所造¶