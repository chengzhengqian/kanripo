也緵罟一名九罭即魚罔也嫠婦之笱取魚器也一名罶罺一名汕罩捕魚籠一名篧積柴水中取魚名槮又¶
名涔鳥罔名羅兔罔名罝麋網名罞罞冒也言冒覆其頭也彘猪也其罔名羉羉幕也言幕絡其身也魚之大¶
罔名罛翻車小罔捕鳥者名繴也罿也罬也罦也皆謂覆車也云今之百囊罟是亦謂之䍣今江東呼為緵者¶
以時驗而言也孫炎云九罭謂魚之所入有九囊也詩豳風云九罭之魚鱒魴是也注云毛詩傳曰罶曲梁也¶
者小雅云魚麗于罶傳曰罶曲梁也是矣云謂以簿為魚笱者孫炎云罶曲梁其功易故謂之寡婦之笱然則¶
曲簿也嫠寡也以簿為魚笱其功易號之寡婦之笱耳非寡婦所作也云今之撩罟者李廵云汕以簿汕魚也¶
案詩小雅云南有嘉魚烝然汕汕傳云樔也箋云樔今之撩罟也皆以今曉古云捕魚籠也者李廵云篧編細¶
竹以為罩捕魚也孫炎云今楚篧也然則罩以竹為之無竹則以荆故謂之楚篧皆謂捕魚是也詩小雅云南¶