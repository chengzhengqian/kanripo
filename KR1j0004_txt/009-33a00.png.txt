天子諸侯禮大異日為之别為立名謂之為繹言其尋繹昨日卿大夫禮小同日為之不别立名直指其事謂¶
之賔尸耳此序言繹者是此祭之名賓尸是此祭之事故特詳其文也然又祭之名三代各異周名繹商名肜¶
夏名復胙郭云春秋經曰壬午猶繹者宣八年經文也又云書曰高宗肜日商書篇也孫炎云肜者相尋不絶¶
之意夏曰復胙者郭云未見義所出以夏之典訓無言復胙名者是未見義所出也詩傳及詩箋亦無此一句¶
說者云胙是祭肉也以祭之旦日復陳其祭肉以賓尸也未知然否)¶
¶
　　祭名¶
¶
　　春獵為蒐注搜索取不任者夏獵為苖注為苗稼除害¶
秋獵為獮注順殺氣也冬獵為狩注得獸取之無所擇¶