天子奈何見使守衛朔而不能使衛小衆越在岱隂齊屬負兹舍不即罪爾何休云屬託也天子有疾稱不豫¶
諸侯稱負兹大夫稱犬馬士稱負薪舍止也託疾止不就罪是也引之以證兹為蓐也)¶
¶
　　竿謂之箷注木架音義(竿乾幹二音箷李本作䈕同羊支反字林上支反架音駕)疏¶
(凡以竿為衣架者名箷曲禮曰男女不同椸枷謂此也)¶
¶
　　簀謂之第注牀版音義(簀音責第側子反)疏(簀牀版也一名第檀弓曰華而皖大¶
夫之簀與左傳曰牀第之言不踰閾方言云齊魯之間謂之簀陳楚之間或謂之第是也)¶
¶
　　革中絶謂之辨注中斷皮也革中辨謂之韏注復分平¶
也音義(辨郭普遍反下同孫蒲莧反釋云辨半分也斷都管反韏音眷又丸萬反復扶又反)疏(皮去¶