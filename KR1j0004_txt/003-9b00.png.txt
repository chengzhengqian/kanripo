　　茹虞度也注皆測度也詩曰不可以茹音義(茹如庶反注同度待¶
各反注及下同)疏(皆謂測度也注詩曰不可以茹者邶風栢舟文也左傳曰備豫不虞)¶
¶
　　試式用也注見詩書疏(皆任用也云見詩書者小雅大東云百僚是試雨無正云庶曰¶
式臧商書盤庚云今予將試以汝遷又云式敷民徳之類是也)¶
¶
　　誥誓謹也注皆所以約勤謹戒衆疏(皆謹敕也以大義諭衆謂之誥集將¶
士而戒之曰誓尚書誥誓之類是也故郭云皆所以約勤謹戒衆也)¶
¶
　　競逐彊也注皆自勉彊音義(彊巨丈反注同又其良反)疏(皆自勉彊也大雅抑¶
篇云無競維人馳逐者亦强梁也)¶
¶