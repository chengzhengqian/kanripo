出樂浪潘國一曰䱡魚江東有兩乳今鱀魚之尾如䱡魚之尾故云尾如䱡魚也云大腹以下者時驗而言也)¶
鱦小魚注家語曰其小者鱦魚也今江東亦呼魚子未¶
成者爲鱦音義(鱦郭音繩顧音孕夲或作䱆同)疏(案家語宓子賤仕魯爲單父宰孔子使巫¶
馬期往觀政焉期隂免衣弊裘入界見䰻得魚輙捨之期問焉曰凡䰻者爲得魚也何以得魚郤捨之曰魚之¶
大者名為鱄鱄吾大夫愛之其小者名鱦吾大夫欲長之是以得二者輙捨之是也引之證鱦是小魚之名也)¶
鮥鮛鮪注鮪鱣屬也大者名王鮪小者名鮛鮪今宜都¶
郡自京門以上江中通出鱏鱣之魚有一魚狀似鱣而¶
小建平人呼鮥子即此魚也音義(鮥郭音洛字林作鯦巨救反鮛書育反鮪¶