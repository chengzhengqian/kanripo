崙案山海經曰東望泑澤河水之所潛也其源渾渾泡泡又云敦夢之水注於泑澤出乎崑崙之西北隅實惟¶
河源也西域傳又云河有而源一出葱嶺山一出于闐于闐在南山下其河北流與葱嶺之河合東注鹽澤鹽¶
澤一名蒲昌海去玉門陽關三百餘里輪廣三四百里其水停冬夏不増减皆以為潛行地下而南出於積石¶
山而為中國河云然則河出崑崙便潛行地下至葱嶺及于闐又分流岐出也張騫所見蓋謂此矣其去崑崙¶
里數逺近所未得而詳也泑澤即鹽澤也泑音於紏反闐徒偏反圖讚云崑崙三層號曰天柱實惟河源水之¶
靈府是也隅又作嵎堣同音魚吁反一川色黄李云水流而分交錯相穿故曰川也孫云所受渠多轉流溷濁¶
故色黄郭云潛流地中汨潄沙壤所受渠多衆水溷淆宜其濁黄汨于筆反流水也方言云遥疾行也字林云¶
水聲急也潄色救反溷户本反又户困反謂雜亂字或作渾同淆户交反本亦作濁小曲一曲一直李云水勢¶