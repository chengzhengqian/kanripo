買賣物也注詩曰抱布貿絲者衛風氓篇文也大雅瞻卬云如賈三倍也)¶
¶
　　厞陋隱也注禮記曰厞用席書曰揚側陋音義(厞符沸反字又¶
作陫同側音仄)疏(皆幽隐也注禮記曰厞用席者案有司徹云有司官徹饋饌于室中西北隅南面如饋之¶
設右几厞用席是也云禮記者誤也云書曰揚側陋堯典文也)¶
¶
　　遏遾逮也注東齊曰遏北燕曰遾皆相及逮音義(遾嘗例反¶
逮音代一音徒帝反)疏(逮謂相及也注東齊曰遏北燕曰遾者方言文也)¶
¶
　　征邁行也注詩曰王于出征邁亦行疏(皆出行注詩曰王于出征者小¶
雅六月文也云邁亦行者詩云周王于邁是也)¶
¶