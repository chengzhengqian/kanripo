　　尸職主也注左傳曰殺老牛莫之敢尸詩曰誰其尸之¶
又曰職為亂階疏(皆謂為之主宰也注云左傳曰殺老牛莫之敢尸者成十七年傳云晉欒¶
書中行偃遂執公焉召韓厥韓厥辭曰昔吾畜於趙氏孟姬之䜛吾能違兵古人有言曰殺老牛莫之敢尸而¶
况君乎二三子不能事君焉用厥也是其事云詩曰誰其尸之者召南采蘋文又曰職為亂階者小雅巧言文)¶
尸寀也注謂寀地寀竂官也注官地為寀同官為竂音¶
義(寀李孫郭並七代反下及注同樊七在反寮字又作僚同力彫反)疏(寀謂寀地主事者必有寀地寀¶
采也采取賦税以供已有寀地及言同寮者皆謂居官者也注云官地為寀者禮運云大夫有采以處其子孫¶
是也云同官為寮者左傳文七年荀林父告先蔑之辭也)¶
¶