　　鷑鳩鵧鷑注小黒鳥鳴自呼江東名為烏鵙音義(鷑吕郭巨¶
立反施音及下同鵧謝苻悲反郭力買反苻尸反字林父隹反)疏(鷑鳩一名鵧鷑郭云小黒鳥鳴自呼江東¶
名為烏鵙)¶
¶
　　鴡鳩王鴡注鵰類今江東呼之為鶚好在江渚山邉食¶
魚毛詩傳曰鳥摯而有别音義(鴡本又作雎七徐反鵰音彫鶚五各反好呼報¶
反下皆同摯音至别彼列反)疏(李廵曰王鴡一名鴡鳩郭云鵰類今江東呼之為鶚好在江渚山邉食魚¶
詩周南云闗關鴡鳩陸璣疏云鴡鳩大小如鴟深目目上骨露幽州謂之鷙而揚雄許慎皆曰白鷢似鷹尾上¶
白注毛傳曰鳥鷙而有别此即關雎傳文也鷙至也謂鳥中雌雄情意至厚而猶能有别故以興后妃說樂君¶