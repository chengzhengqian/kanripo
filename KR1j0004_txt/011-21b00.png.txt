云楊圉之道猗於畝丘是也)¶
¶
　　如陵陵丘注陵大阜也疏(丘形如大阜者名陵丘云陵大阜者釋地文也)¶
丘上有丘為宛丘注嫌人不了故重曉之陳有宛丘注¶
今在陳郡陳縣晉有潛丘注今在太原晉陽縣淮南有¶
州黎丘注今在夀春縣天下有名丘五其三在河南其¶
二在河北注説者多以州黎宛營為河南潛敦為河北¶
者案此方稱天下之名丘恐此諸丘碌碌未足用當之¶
殆自别更有魁梧桀大者五但未詳其名號今所在耳¶