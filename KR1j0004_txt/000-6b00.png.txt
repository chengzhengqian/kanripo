詁訓逓陳周公倡之於前子夏和之於後蟲魚草木¶
爰自爾以昭彰禮樂詩書盡由斯而紛郁然又時經¶
戰國運歴挾書傳授之徒寖微𤼵揮之道斯寡諸篇¶
所釋世罕得聞惟漢終軍獨深其道豹䑕既辨斯文¶
遂隆其後相傳乃可詳悉其為注者則有犍為文學¶
劉歆樊光李廵孫炎雖各名家猶未詳備惟東晉郭¶
景純用心幾二十年注觧方畢甚得六經之㫖頗詳¶
百物之形學者祖焉最為稱首其為義疏者則俗間¶