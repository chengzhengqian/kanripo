之言序也言陽氣分布各得其處故其氣平靜多序也尚書云黑水西河惟雍州孔傳云西距黑水東據河周¶
禮云正西曰雍州雍者擁也東崤西漢南商於北居庸四山之内擁翳也李廵云河西其氣蔽壅厥性急凶故¶
曰雍雍壅也太康地記云雍州兼得梁州之地西北之位陽所不及隂氣壅閼故取名焉案周禮及爾雅皆無¶
梁州則雍州兼有梁州之地也禹貢云華陽黒水惟梁川孔傳云東據華山之南西距黒水韋昭云今益州也¶
太康地記云梁州者言西方金剛之氣疆梁故因以為名漢時改雍州為梁州改梁州為益州也尚書云荆及¶
衡陽惟荆州孔傳云北據荆山南及衡山之陽周禮云正南曰荆州釋名云荆州者取荆山之名荆警也南蠻¶
數為冦逆嘗警備故也尚書云淮海惟揚州孔傳云北據淮南距海周禮云東南曰揚州李廵云江南其氣燥¶
勁厥性輕揚太康地記云以揚州漸太陽位天氣奮揚厥正含文明故取名焉濟本又作□子禮反下同兗悅¶