于軌反字林于九反或曰即鱏魚也似鱣而長鼻體無鱗甲鱣知連反上時掌反)疏(郭義具注陸璣云鮪¶
魚形似鱣而青黒頭小而尖似鐵兠鍪口亦在頷下其甲可以摩薑大者不過七八尺益州人謂之鱣鮪大者¶
爲王鮪小者為鮛鮪一名鮥肉色白味不如鱣也今東萊遼東人謂之尉魚或謂之仲明仲明者樂浪尉也溺¶
死海中化爲此魚又曰河南鞏縣東北崖二山腹有穴舊說云此穴與江湖通鮪從此穴而来北入河西上龍¶
門入漆沮故張衡賦云王鮪岫居山穴為岫謂此穴也月令季春薦鮪於寢廟天官漁人春薦王鮪是也)¶
鯦當魱注海魚也似鯿而大鱗肥羙多鯁今江東呼其¶
最大長三尺者爲當魱音義(鯦具救反又徐秋反似鯿而長三尺字林作鮥音格¶
云當魱也顧作鯦同魱郭音胡一音互鯿字又作鯾方仙反字林云魚也案魚似魴而大腝細而長鯁工杏反¶