色不純之異名也孫炎曰駵赤色也謂馬有駵處有白處者曰駁有黄處有白處者曰騜駵馬脊毛黄者名騝¶
驪馬脊毛黄者名騽青驪駽舍人曰青驪馬今名駽馬也孫炎曰色青黒之間青毛黒色相雜者名駽今之鐵¶
驄也青驪驎驒孫炎曰色有淺深似魚鱗郭云色有深淺斑駁隠粼名驒今之連錢驄說文云馬文如鼉詩云¶
有驒有駱是也毛色青黒而髦鬛繁多者名騥毛色黒白而復有雜毛相錯者名駂詩云叔于田乗乗駂是也¶
今謂之烏驄毛色黄白而復有雜毛者名駓今謂之桃華馬隂淺黒色也毛淺黒而白兼雜毛者名駰今謂之¶
泥驄詩云有駰有騢是也蒼淺青也毛有淺青及白兼雜毛者名騅彤赤也毛赤白兼雜毛者名騢說文云似¶
鰕文也即今之赭白馬也鬛總也白馬黒總者名駱白馬黒脣者名駩喙口也黒喙者名騧說文云黄馬黒喙¶
曰騧郭云今之淺黄色者爲騧馬詩云騧驪是驂是也一目白者名瞯二目白者名魚言似魚目也注曰騜駁¶