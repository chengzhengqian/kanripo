　　舫舟也注竝兩船音義(舫方訪反又音方並字又作併歩頂反)疏(謂並兩船釋水¶
曰大夫方舟)¶
¶
　　泳游也注潛行游水底音義(泳音詠底丁禮反)疏(謂潛行游水底也邶谷風云泳之游之)¶
¶
　　迨及也注東齊曰迨音義(迨音待)疏(謂相及也注東齊曰迨者方言文也)¶
㝠幼也注幼穉者冥昧音義(冥覓經反字林亡經亡定二反)疏(謂幼少也郭云¶
幼穉者冥昧小雅斯干云噦噦其冥)¶
¶
　　降下也音義(降古巷反下音如字一讀降音户江反下音户嫁反)疏(召南草蟲云我心則降)¶