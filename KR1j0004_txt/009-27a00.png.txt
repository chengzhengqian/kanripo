辰者大火大辰之次名也李廵云大火蒼龍宿心以候四時郭云大火心也在中最明故時候主焉左傳曰心¶
為大火是也云析木謂之津箕斗之間漢津也者析木之津箕斗之次名也孫炎曰析别水木以箕斗之間是¶
天漢之津也劉炫謂是天漢即天河也天河在箕斗二星之間箕在東方木位斗在北方水位分析水木以箕¶
星為隔隔河湏津梁以渡故謂此次為析木之津也不言析水而言析木者此次自南而盡北故依此次而名¶
析木也郭云箕龍尾斗南斗天漢之津梁以四方皆有七宿各成一形東方成龍形西方成虎形皆南首而北¶
尾南方成鳥形北方成龜形皆西首而東尾箕在蒼龍之末故云龍尾斗至南方即見故云南斗昭八年左傳¶
曰今在析木之津國語曰日在析木之津者是也案經典但有析木之津無析木謂之津今定本有謂字因注¶
云即漢津也誤矣云星紀斗牽牛也者星紀斗牛之次也郭云牽牛斗者日月五星之所終始故謂之星紀左¶