也音義(霍許郭反)疏(宫猶圍繞也謂小山在中大山在外圍繞之山形若此者名霍非謂大山名宫¶
小山名霍也注禮記曰者喪大記文也鄭注云宫謂圍障之也引之者證宫為圍繞之義也)¶
¶
　　小山别大山鮮注不相連音義(别彼列反下注同鮮息淺反李云大山少故曰¶
鮮或作□字又音仙)疏(謂小山與大山不相連屬者名鮮李廵云大山少故曰鮮)¶
¶
　　山絶陘注連山中斷絶音義(陘郭胡經古定二反)疏(謂山形連延中忽斷絶者¶
名陘)¶
¶
　　多小石磝注多礓礫音義(磝字或作磽同字林口交反郭五交五角二反礓居羊反¶
字林云礫也礫力的反説文云小石也)疏(礓礫即小石也山多此小石者名磝釋名曰小石曰礫)¶