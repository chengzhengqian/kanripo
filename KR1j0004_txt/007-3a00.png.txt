與奥相類故郭云亦也注云詩曰尚不愧於屋漏者大雅抑篇文也鄭箋云尚無肅敬之心不慚愧於屋漏有¶
神見人之為也屋小帳也漏隱也禮祭於奥既畢改設饌於西北隅而厞隱之處此祭之末也孫炎云屋漏者¶
當室之所白日光所漏入郭云其義未詳者孫鄭之説皆無所據故不取也又云宧見禮亦未詳者李廵云東¶
北者陽始起育養萬物故曰宧宧養也説文亦云郭云亦未詳者以頤養之字作頤又室中四隅無取隂陽之¶
義與屋漏同故云亦未詳也云禮記曰埽室聚㝔者案既夕記云朔月童子執帚郤之左手奉之從徹者而入¶
比奠舉席埽室聚諸㝔布席如初卒奠埽者執帚垂末内鬛從執燭者而東是其事也)¶
¶
　　柣謂之閾注閾門限棖謂之楔注門兩旁木楣謂之梁¶
注門户上横梁樞謂之椳注門户扉樞樞逹北方謂之¶