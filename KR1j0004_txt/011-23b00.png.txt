岸上滸注岸上地音義(滸呼五反)疏(岸上平地去水稍逺者名滸詩大雅緜篇云率¶
西水滸之類也)¶
¶
　　墳大防注謂隄音義(墳符紛反防音房隄丁兮反)疏(李廵曰墳謂厓岸狀如墳墓名¶
大防也詩周南云遵彼汝墳又釋地云墳莫大於河墳是也)¶
¶
　　涘為厓注謂水邊音義(涘舊音仕)疏(李廵曰涘一名厓謂水邊也詩秦風云所謂伊¶
人在水之涘也)¶
¶
　　窮瀆汜注水無所通者音義(瀆音獨汜音似)疏(謂窮困不通之水瀆名汜也亦¶
得名谿即釋山云山豄無所通谿郭注云所謂窮瀆者豄無所通與水注川同名是也)¶
¶