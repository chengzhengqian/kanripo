(棫音域字林于具反桵本或作㮃字林人隹反刺七智反)疏(棫一名白桵郭云桵小木叢生冇刺實如耳璫¶
紫赤可啖詩大雅云芃芃棫樸陸璣云王蒼說棫即柞也其材理全白無赤心者爲白桵直理易破可爲櫝車¶
輻又可爲矛㦸矜今人謂之白梂或曰白柘此二說不同未知孰是)¶
¶
　　棃山樆注即今棃樹音義(棃字亦作梨樆音離本亦作離非)疏(棃生山中者名¶
樆郭云即今棃樹言其在山之名則曰樆人植之曰棃)¶
¶
　　桑㸤有葚梔注㸤半也音義(㸤普遍反又皮莧反葚音甚說文云桑實也本或作¶
椹非字林式忍反梔章移反下注同舍人云桑樹一半有葚半無葚名梔也樊本同)疏(說文云葚桑實也郭¶
云㸤半也舍人曰桑樹一半冇葚半無葚爲梔)¶
¶