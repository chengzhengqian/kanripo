明宣著今並作咺字音同斐孚尾反)䟽(此舉衛風淇澳篇文以釋之也云如切如磋者詩文也云道學也者¶
作者以釋詩也道言也言人之學以成徳如切如磋骨象以成器毛傳云治骨曰切象曰磋道其學而成也故¶
郭云骨象須切磋而為器人須學問以成徳云如琢如磨者詩文也云自脩也者釋之也言人自脩飾如琢磨¶
玉石毛傳云治玉曰琢石曰磨聼其規諌以自脩如玉石之見琢磨郭云玉石之被雕磨猶人自脩飾云瑟兮¶
僴兮者詩文也恂慄也者釋之也謂嚴恂戰慄也故郭云恒戰竦毛傳云瑟矜荘貎僴寛大貌是外貎荘嚴又¶
内寛裕也云赫兮咺兮者詩文也威儀也者釋之也言赫咺者容儀𤼵揚之貎言威儀也毛傳云赫有明徳赫¶
赫然咺威儀容止宣著也故郭云貎光宣云有斐君子終不可諼兮者詩文也云道盛徳至善民之不䏻忘也¶
者釋之也毛傳云斐文章貎諼忘也此道有斐然文章之君子盛徳至善如此故民稱之常思詠終不䏻忘也¶