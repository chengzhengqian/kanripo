　　黄金謂之璗其美者謂之鏐白金謂之銀其美者謂之¶
鐐注此皆道金銀之别名及精者鏐即紫磨金鉼金謂¶
之鈑注周禮曰祭五帝即供金鈑是也錫謂之鈏注白¶
鑞音義(璗徒黨反説文云金與玉同色也鏐方幽其幽力幼三反鐐力彫反説文云白金也字林力召¶
反云美金也磨莫佐反鉼必領反鈑音版本亦作版鈏余𦂳弋刃常刃三反鑞力盍反周禮職方氏揚州之利¶
金錫鄭注云錫鑞也字或作□)疏(此别金錫之異名也黄金一名璗其精美者名鏐白金名銀其精美者名¶
鐐郭云此皆道金銀之别名及精者鏐即紫磨金詩傳云天子玉琫而珧珌諸侯璗琫而鏐珌大夫鐐琫而鏐¶
珌士珕琫而珕珌鉼金名鈑錫今白鑞也一名鈏周禮職方氏云揚州其利金錫是也注云周禮曰祭五帝即¶