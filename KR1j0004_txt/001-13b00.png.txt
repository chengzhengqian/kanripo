計反郭音譬字林匹地反)疏(此三者又為當對妃又為媲謂相偶媲也)¶
¶
　　紹𦙍嗣續纂緌績武係繼也注詩曰下武維周緌見釋¶
水餘皆常語音義(紹市小反𦙍羊忍反又以刄反纂子管反緌汝誰反績子狄反係户帝反¶
繼音計)疏(皆聨繼不絶也紹者大雅抑篇云弗念厥紹𦙍者大雅既醉云永錫祚𦙍嗣者周頌酌篇云載¶
用有嗣續者小雅斯干云似續妣柤纂者魯頌閟宮云纘禹之緒緌武見注績者陳東門之枌云不績其麻係¶
者繫屬之繼易曰係小子失丈夫注云詩曰下武維周者大雅下武文云緌見釋水者彼云汎汎揚舟紼縭維¶
之紼繂也縭緌也是矣)¶
¶
　　忥諡溢蟄慎貉謐顗頠密寧靜也注忥顗頠未聞其義¶