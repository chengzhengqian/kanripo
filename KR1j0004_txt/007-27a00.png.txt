竹眷反緷古本反又戸本苦本二反埤蒼云大朿也别彼列反)疏(此别羽數多少之名也本根也鳥羽根名¶
翮一羽名箴十羽名縳百羽名緷案周禮地官羽人職云掌以時徵羽翮之政于山澤之農以當邦賦之政令¶
凡受羽十羽為審百羽為搏十搏為縳鄭注云審搏縳羽數束名也爾雅云一羽謂之箴十羽謂之縳百羽謂¶
之緷其名音相近也一羽則有名盖失之矣鄭意以為箴與審縳與搏緷與縳名數聲音皆相近也一羽不合¶
有名爾雅一羽則有名疑一羽當為十羽也郭意以為凡物無不従一為始以爾雅不失周官未為得也)¶
木謂之虡注縣鍾磬之木植者名虡音義(虡音巨縣音𤣥植直吏反)¶
疏(郭云縣鍾磬之木植者名虡考工記云梓人為筍虡鄭注云樂器所懸横曰筍植曰虡然則縣鍾磬者兩¶
端有植木其上有横木謂直立者為虡謂横牽者為栒栒上加大板為之飾名業詩大雅云虡業維樅)¶