郭氏以為四魚者如陸璣之言又以時語驗之則鯉鱣鰋鮎皆異魚也故郭氏云先儒及毛詩訓傳皆謂此魚¶
有兩名今此魚種類形狀有殊無縁强合之爲一物是郭氏所以異也)¶
¶
　　鱧注鮦也音義(鱧音禮字或作鱺又作䗍同廣雅云鱺鰑鮦也本草作䗍云一名鮦魚陶注云¶
今皆作鱧字舊言是公蠣蛇所變今亦有相生者鮦大勇反)疏(鱧今䱰魚也鮦與䱰音義同又詩小雅云¶
魚麗于罶魴鱧是也)¶
¶
　　鯇注今鯶魚似鱒而大音義(鯇華板反郭胡夲反字林下短反鯶胡本反又下短¶
反一夲作故本反鱒才損反)疏(舍人云鱧一名鯇郭氏所不取也)¶
¶
　　鯊鮀注今吹沙小魚體圓而有點文音義(鯊本又作魦詩云魚麗于¶