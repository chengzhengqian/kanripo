日行次疾日行十三度餘自九日至十九日行則遲日行十二度餘自二十日至二十三日又小疾日行¶
十三度餘自二十四日至於晦行又最疾日行一十四度餘此是月行之大率也二十七日月行一周天¶
至二十九日彊半月及於日與日相㑹乃為一月故考靈耀云九百四十分為一日二十九日與四百九¶
十九分為月是一月二十九日之外至第三十日分至四百九十九分月及於日計九百四十分則四百¶
七十為半今四百九十九分是過半二十九分也餘倣此月隂精日為陽精故周髀云日猶火月猶水火¶
則外光水則含景故月光生於日所照魄生於日所蔽當日則光盈就日則明盡京房云月與星辰隂者¶
也有形無光日照之乃有光先師以為日似彈丸月似鏡體或以為月亦似彈丸日照處則明不照處則¶
闇案律厯志云二十八宿之度角一十二度亢九氐十五房五心五尾十八箕十一東方七十五度斗二¶