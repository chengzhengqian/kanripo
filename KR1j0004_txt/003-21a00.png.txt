周書篇名也)¶
¶
　　里邑也注謂邑居疏(謂邑居也論語云里仁為羙王制云凡居民量地以制邑)¶
襄除也注詩曰不可襄也音義(襄四羊反或而羊反)疏(謂除去也注詩曰不¶
可襄者鄘風墻有茨文也)¶
¶
　　振古也注詩曰振古如兹猶云久若此疏(言久故也注詩曰振古如¶
兹猶言久若此者案周頌載芟云匪今斯今振古如兹毛傳云振自也鄭箋云振亦古也言修徳行禮莫不獲¶
報乃自古而如此所由来者久非適今時是也)¶
¶
　　懟怨也音義(懟直類反)疏(謂怨恨左傳曰以死誰懟)¶
¶