矢至此力乏也郭云形如今牀頭小曲屏風唱射者所以自防隱見周禮者案夏官射人職云以射法治射儀¶
王以六耦射三侯三獲三容鄭司農云容者乏也待獲者所蔽者是也)¶
¶
　　連謂之簃注堂樓閣邉小屋今呼之簃厨連觀也音義¶
(簃文知反厨本或作蹰文誅反)疏(簃樓閣邉相連小屋名也郭云堂樓閣邉小屋今呼之簃厨連觀也)¶
屋上薄謂之筄注屋笮音義(筄音曜又羊昭反&KR2729;阻格反本或作笮)疏(屋上¶
薄一名筄今謂之屋笮也)¶
¶
　　兩階間謂之鄉注人君南鄉當階間中庭之左右謂之¶
位注羣臣之側位也門屏之間謂之宁注人君視朝所¶