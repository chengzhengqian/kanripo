　　荼苦菜注詩曰誰謂荼苦苦菜可食音義(荼音徒說文同案詩云誰¶
謂荼苦大雅云堇荼如飴本草云苦菜一名荼草一名選生益州川谷名醫别錄云一名游冬生山陵道旁冬¶
不死月令孟夏之月苦菜秀易通卦驗𤣥圖云苦菜生於寒秋經冬歴春得夏乃成今苦菜正如此處處皆有¶
葉似苦苣亦甚食但苦耳今在釋草篇本草為菜上品陶𢎞景乃疑是茗失之矣釋木篇有檟苦荼乃是茗耳)¶
疏(此味苦可食之菜一名荼一名苦菜本草一名荼草一名選一名游冬案易緯通卦驗𤣥圖云苦菜生於¶
寒秋經冬歴春乃成月令孟夏苦菜秀是也葉似苦苣而細斷之有白汁花黃似菊堪食但苦耳注云詩曰誰¶
謂荼苦邶風谷風篇文也)¶
¶
　　萑蓷注今茺蔚也葉似荏方莖白華華生節間又名益¶