　　釋丘第十音義(丘羗牛反本又作丠古字非人所為曰丘廣雅云小陵曰丘)疏(案廣¶
雅云小陵曰丘説文解字曰土之髙也非人所為也從北從一一地也人扂在丘南故從北中邦之居在¶
崑崙東南一曰四方髙中央下為丘象形此下云非人為之丘然則土有自然而髙小於陵者名丘也其¶
體雖一其名則多或近道途或因水澤所如則陵畝各異其重則再三不同通見詩書此篇具釋故名釋¶
丘)¶
¶
　　丘一成為敦丘注成猶重也周禮曰為壇三成今江東¶
呼地髙堆者為敦音義(孰郭云音頓或丁回反謝如字讀注並如後二音重直龍反下¶
同壇大干反堆丁回反)疏(成重也言丘上更有一丘相重累者名敦丘詩衛風氓篇云送子涉淇至于頓¶