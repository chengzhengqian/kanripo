　　績緒采業服宜貫公事也注論語曰仍舊貫餘皆見詩¶
書音義(采七在反服本或作服同符福反又作般字貫古玩反)疏(皆事為也績者功事也商頌云¶
設都于禹之績緒者事業也魯頌閟宮云纘大王之緒采者臯陶謨云亮采有邦業者學人所有事書周官云¶
業廣惟勤服者周南關雎云寤寐思服宜者宜其事也大雅鳬鷖云公尸來燕來宜貫者魏風碩鼠云三歳貫¶
女公者周頌酌篇云實維爾公允師注云論語者先進仍舊貫如之何何必改作是也)¶
¶
　　永羕引延融駿長也注宋衛荆吳之間曰融羕所未詳¶
音義(羕羊讓反字從永説文云水長也引以忍反駿本或作俊又作峻同子閏反長直良反)疏(説文¶
云長乆逺也方言云施於衆長謂之永引者漢書律歴志云十丈為引引者信也顔師古曰信讀曰伸言其長¶