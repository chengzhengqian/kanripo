江東又呼為王餘魚南方有比翼鳥焉不比不飛其名¶
謂之鶼鶼注似鳧青赤色一目一翼相得乃飛西方有¶
比肩獸焉與卭卭岠虚比為卭卭岠虚齧甘草即有難¶
卭卭岠虚負而走其名謂之蟨注吕氏春秋曰北方有¶
獸其名為蟨鼠前而兔後趨則頓走則顛然則卭卭岠¶
虚亦宜鼠後而兔前前髙不得取甘草故須蟨食之今¶
鴈門廣武縣夏屋山中有獸形如兔而大相負共行土¶
俗名之為蟨鼠北方有比肩民焉迭食而迭望注此即¶