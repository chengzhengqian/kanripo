而大生水底亦可食音義(藫徒南反苔徒來反或大之反郭云一名石髪水青衣也¶
底丁禮反)疏(藫一名石衣郭云水苔也一名石髪江東食之者案本草有陟釐别本注云此即石髪也色類¶
苔而麄澀為異郭又云或曰藫葉似䪥而大生水底亦可食者即本草海藻一名藫陳藏器本草云大葉藻也¶
生深海中及新羅葉如水藻而大海人取之正在深海底以繩繫腰因没水下刈得旋繫繩上五月已後當有¶
大魚傷人不可取也)¶
¶
　　蘜治蘠注今之秋華菊音義(蘜字或作菊居六反說文云蘜治牆也又作鞠云日¶
精也)疏(蘜一名治蘠郭云今之秋華菊案月令季秋云菊有黄花本草云菊華一名節華陶注云菊有兩種¶
一種莖紫氣香而味甘葉可作羹而食者為眞一種莖青而作蒿艾氣味苦不堪食者名苦薏非眞也)¶