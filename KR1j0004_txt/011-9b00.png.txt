玉可以為磬故皆云美玉也山海經曰者案海内西經云帝之下都崑崙之虚方八百里髙萬仞其上冇三頭¶
人琅玕樹注云琅玕子似珠也幽都者山海經云北海之内有山名曰幽都之山是也斥山山名也文皮虎豹¶
之屬其皮毛有文綵細縟故謂之文皮焉岱岳泰山也此言中國也五榖黍稷麻麥豆也泰山東近海禹貢海¶
岱惟青州厥貢鹽絺海物惟錯言其饒多非一種故注云言泰山有魚鹽之饒也)¶
¶
　　九府音義(府猶庫藏也)疏(此亦題上事也府聚也財物之所藏故言此八方及中皆¶
美物之所聚故題云九府也)¶
¶
　　東方有比目魚焉不比不行其名謂之鰈注狀似牛脾¶
鱗細紫黒色一眼兩片相合乃得行今水中所在有之¶