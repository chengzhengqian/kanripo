義是紛繆也其所難解則全不入根節是漏略也云是以復綴集異聞㑹稡舊説者是以者因前起後語因前¶
十家所注紛繆漏略起已作注之意故言是以對前已有注故云復綴集謂聨綴聚集異聞者注所引六經子¶
史之類是也㑹稡者廣雅云㑹收也稡聚也舊説謂十家所説也雖不能盡善亦時有可觀其所善者則収聚¶
用之也云考方國之語者考成也四方之國言語不同有可通釋者則援引考成之注引方言是也云采謡俗¶
之志者采取也徒歌謂之謡案漢書地理志云好惡取舍動靜亡常隨君上之情欲故謂之俗但童謡嬉戲之¶
言及俗聞有所記志可以通此書者亦采用之若榽橀注引齊人諺曰上山斫檀榽橀先殫蠨蛸注云俗為喜¶
子之類是也云錯綜樊孫者謂交錯綜聚樊先孫炎二家之注取其理長者用之云博關羣言者關通也羣言¶
謂子史及小説也言非但援引六經亦博通此子史等以為注説也云剟其瑕礫搴其蕭稂者此喻已作注去¶