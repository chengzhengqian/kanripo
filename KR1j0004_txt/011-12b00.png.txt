又作坡郭音普何反阪甫晚反字林父板反陀大何反菑本或作甾同側基反孫音災畬本或作畭羊如反字¶
林弋恕反)疏(此釋郊野之地逺近髙下不同之名也云邑外謂之郊者邑國都也謂國都城之外名郊也云¶
郊外謂之牧者言可放牧也書牧誓云王朝至于商郊牧野乃誓是也云牧外謂之野者言牧外之地名野詩¶
傳云郊外曰野者以細别言之則郊外之地名牧牧外之地名野若大判而言則野者郊外通名故周禮六遂¶
在逺郊之外遂人職云凡治野田是其郊外之地總稱野也云野外謂之林者言野外之地名林以其去都邑¶
逺薪采者少其地可長平林因名云也云林外謂之坰者言林外之地最為逺野名坰魯頌云駉駉牡馬在坰¶
之野毛傳云坰逺野是也注云邑國都也者案周禮四縣為都四井為邑春秋莊二十八年左傳曰凡邑有宗¶
廟先君之主曰都無曰邑然則邑與都異此為一者彼對文之例耳但都者聚居之處故詩小雅云彼都人士¶