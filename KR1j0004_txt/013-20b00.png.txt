一名鹽澤者去玉門陽關三百餘里廣三四百里其水停居冬夏不増减皆以為潛行地下南出積石為中國¶
河又山海經云不周山東望泑澤河水之所潛也其源渾渾泡泡郭注云河出崑崙潛行地下至葱嶺山于闐¶
國復分流岐出合而東流注泑澤又復潛行南出于積石而為中國河泑澤一名蒲昌海潛行渾渾泡泡水濆¶
涌之貌是潛行地中也説文云汨水流也溷濁也淆雜亂也言水流潄其沙壤所受之渠又多衆水溷濁雜亂¶
所以宜其水濁且黄也注云公羊傳曰者此文十二年傳文也案彼經云晉人秦人戰于河曲傳云曷為以水¶
地河曲疏矣河千里而一曲也言其河曲之地疏濶故可戰也引之證河必千里一曲一直之義然此注以疏¶
為流又加一直字誤也)¶
¶
　　河曲¶
¶