乙大反蒼頡篇云食臭敗也摶徒端反糷郭音輦謝力丹反沈力旦反字林力但反李云糷飯淖糜相著也著¶
直畧反糪郭普厄反施孚八反李云米飯半腥半熟名糪腥音星餒奴罪反説文云魚敗曰餒字書作鯘同)¶
疏(此别物臭惡之異名也李廵云餀餯皆穢臭也食飯也饐飯臭也一名餲飯摶相著者名糷李廵云糷飯¶
淖麋相著也飯中有腥米者名糪李廵曰米飯半腥半熟名檗即論語云失飪不食肉臭壊曰敗魚肉爛曰餒¶
即論語云魚餒而肉敗不食是也云飯饖臭者説文云饖飯傷熱蒼頡篇云食臭敗也云見論語者鄉黨篇云¶
食饐而餲孔氏曰饐餲臭味變是也云肉爛者案春秋僖十九年云梁亡公羊傳曰此未有伐者其言梁亡何¶
自亡也其自亡奈何魚爛而亡也何休云梁君隆刑峻法百姓一旦相率俱去狀若魚爛魚爛從内發故云内¶
爛是郭用公羊為説今本内作肉恐誤)¶
¶