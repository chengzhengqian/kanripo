　　賡揚續也注揚未詳○(臣照)按書曰賡揚文武之光命¶
盖正釋此賡揚字言賡揚即繼續也郭邢皆讀斷遂¶
致揚無續義¶
¶
　　貉縮綸也○(臣照)按縮釋器繩之謂之縮之注縮者約¶
束之博物志綸似宛轉䋲然則此貉字當作絡字解¶
絡亦纒繞束縛也郭注云今俗語亦然然則貉縮二¶
字亦應連讀北魏顔之推家訓引時諺有絡索阿姑¶
餐之語則貉縮誠古諺字轉為絡索耳不應音陌¶
¶