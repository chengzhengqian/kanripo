　　律遹述也注皆叙述也方俗語耳音義(遹古述字一音餘橘反)疏¶
(皆叙述也方俗語異耳律管所以述氣遹者述行之也大雅文王有聲云遹駿有聲之類是也)¶
¶
　　俞畣然也注禮記曰男唯女俞畣者應也亦為然音義¶
(俞羊朱反畣古答字一本作荅唯維癸反應音譍)疏(皆然應也注禮記曰男唯女俞者内則文也畣古荅¶
字故為應也)¶
¶
　　豫臚叙也注皆陳叙也音義(臚吕居反)疏(皆陳叙也事豫備者亦有敘也漢書¶
云典客秦官太初元年更名大鴻臚韋昭曰鴻大也臚陳敘也以禮陳敘扵賓客也又莊子云大儒臚傳是也)¶
庶幾尚也注詩曰不尚息焉音義(幾音機)疏(尚謂心所希望也注詩曰¶