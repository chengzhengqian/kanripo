刈取之是濩煮治之郭云煮葛為絺綌以煮之扵濩故曰濩煮非訓濩為煮以彼下云為絺為綌故知煮葛為¶
絺綌也毛傳云精曰絺粗曰綌)¶
¶
　　履帝武敏武迹也敏拇也注拇迹大指處音義(敏如字舎人本¶
作畝釋云古者姜嫄履天帝之迹扵畎畝之中而生后稷拇音畝足大指處昌慮反)䟽(云履帝武敏者大雅¶
生民文也云武迹也敏拇也者釋之也郭云拇迹大指處鄭箋詩云祀郊禖之時時則有大神之迹姜嫄履之¶
足不䏻滿履其拇指之處扵是遂有身而生后稷是其事也)¶
¶
　　張仲孝友注周宣王時賢臣善父母為孝善兄弟為友¶
䟽(云張仲孝友者小雅六月文也云善父母為孝善兄弟為友者釋之也李廵云張仲字其人孝故稱孝友¶