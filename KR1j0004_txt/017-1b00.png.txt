皮葉白色亦白材理好宜爲車板能濕又可爲棺木宜陽共北山多有之也)¶
¶
　　栲山樗注栲似樗色小白生山中因名云亦類漆樹音¶
義(栲音考郭姑老反案方志云櫄樗栲漆相似如一櫄音勑倫反樗丑於反漆音七)疏(舍人曰栲名山¶
樗郭云栲似樗色小白生山中因名云亦類漆樹俗語曰櫄樗栲漆相似如一詩唐風云山有樗陸璣疏語云¶
山樗與下田樗略無異葉似差狹耳呉人以其葉爲茗方俗無名此爲栲者似誤也今所云爲栲者葉如櫟木¶
皮厚數寸可爲車輻或謂之栲櫟許愼正以栲讀爲□今人言栲失其聲矣)¶
¶
　　柏椈注禮記曰鬯以椈音義(柏音百椈弓六反鬯初亮反)疏(柏一名椈注禮¶
記曰鬯以椈者上雜記文也彼鄭注云所以搗鬱也椈柏也是也)¶
¶