經曰臭如蘪蕪音義(蘄巨斤反茝昌改昌敗二反本草云白芷一名白茝蘪忘悲反蕪亡¶
符反本草蘪蕪一名薇蕪一名江蘺芎藭苗也陶注云葉似蛇牀而香萎於危反字林於偽反臭昌又反)疏¶
(芎藭苗也一名蘄茝一名蘪蕪本草一名薇蕪一名江蘺陶注云似蛇牀而香郭云香草葉小如萎狀者言如¶
萎蕤之狀也注淮南子云似蛇牀者案淮南子汜論篇云夫物之相類者世主之所亂惑也嫌疑肖像者衆人¶
所眩耀也故狠者類知而非知也愚者類君子而非君子也戇者類勇而非勇也使人相去也若玉之與石也¶
葵之與莧也則論人易矣夫亂人者若芎藭之與藁本蛇牀之與蘪蕪者許愼云此四者藥草臭味之相似惟¶
治病則力不同是也云山海經曰臭如蘪蕪者案西山經浮山有草曰薰草麻葉而方莖赤華而黒實臭如蘪¶
蕪可以止癘又天帝山有草其狀如葵其臭如蘪蕪曰杜衡可以走馬食之已癭是也臭香也言其香氣如蘪¶