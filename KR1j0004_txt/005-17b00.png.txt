詩云焉得萲草毛傳云萲草令人善忘則謝讀為是諼許爰反槃歩干反本又作盤)䟽(衛伯兮云焉得諼草¶
毛傳云諼草令人忘憂又考槃云永矢弗諼是也伯兮篇本㦯作萲草)¶
¶
　　毎有雖也注詩曰毎有良朋辭之雖也䟽(小雅棠棣云毎有良朋况¶
也永歎毛傳云况兹永長也箋云毎有雖也良善也當急難之時雖有善同門来兹對之長嘆而已郭云辭之¶
雖也者言為語辭之雖無佗義也)¶
¶
　　饎酒食也注猶今云饎饌皆一語而兼通音義(饎尺志反字林¶
云熟食也又充之反舎人本又作喜釋云古曰饎饌乳戀反)䟽(小雅天保云吉蠲為饎毛傳云吉善蠲絜¶
也饎酒食也郭云猶今云饎饌皆一語而兼通者言饎之一字通酒食兩名也李廵曰得酒食則喜歡也)¶