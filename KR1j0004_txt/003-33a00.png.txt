囷倉之别名孫炎云廯藏穀鮮潔也舎人云廩少鮮也郭云或說云即倉廩所未詳)¶
¶
　　逭逃也注亦見禮記音義(逭音換)疏(謂遯逃商書太甲云自作孽不可逭注亦¶
見禮記者案緇衣云子曰小人溺於水君子溺於口大人溺於民皆在其所䙝也下云太甲曰天作孽可違也¶
自作孽不可以逭)¶
¶
　　訊言也注相問訊疏(訊問以言也郭云相問訊詩云執訊獲醜)¶
¶
　　間俔也注左傳謂之諜今之細作也音義(間音諌俔胡典反諜徒協¶
反杜預注左傳云諜伺也說文云軍中反間也)疏(反間一名俔今之細作也注左傳謂之諜者案桓十二年¶
云使伯嘉諜之杜注云諜伺也兵書謂之反間也案說文云諜軍中反間也謂佯為敵國之人入其軍中伺候¶