稱同言與陽同也總而言之陰陽皆稱律故月令十二月皆云律中是也以其分候十二月氣故又名分郭云¶
律管可以分氣是也)¶
¶
　　大版謂之業注築牆版也繩之謂之縮之注縮者約束¶
之詩曰縮版以載音義(版布綰反繩音乘縮所六反)疏(此解詩云縮版以載也大¶
版名業以繩束版謂之縮注築牆版也孫炎曰業所以飾栒刻板㨗業如鋸齒也毛詩傳云業大版也所以飾¶
栒為縣也㨗業如鋸齒或曰畫之然則業乃是樂縣之飾郭必以為築牆版者以此文與縮之相連詩云縮版¶
以載作者以類相從縮既築牆所用之繩則業是築牆之版明矣散而言之則業亦樂縣之飾故詩大雅云虡¶
業維樅周頌云設業設虡而毛鄭皆以為大版所以飾栒為縣也云縮者孫炎云繩束築版謂之縮然則縮者¶