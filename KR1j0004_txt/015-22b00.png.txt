枲是也)¶
¶
　　須薞蕪注薞蕪似羊蹄葉細味酢可食音義(薞音孫酢七故反)¶
疏(案詩谷風云采葑采菲毛傳云葑須也先儒即以須葑蓯當之孫炎云須一名葑蓯今郭注上葑蓯云未¶
詳注此云薞蕪似羊蹄葉細味酢可食則郭意以毛云葑須者謂此薞蕪也坊記注云葑蔓菁也陳宋之間謂¶
之葑陸璣云葑蕪菁幽州人或謂之芥方言云蘴蕘蕪菁也陳楚謂之蘴齊魯謂之蕘闗西謂之蕪菁趙魏之¶
郊謂之大芥蘴與葑字雖異音實同則葑也須也蕪菁也蔓菁也薞蕪也蕘也芥也七者一物也)¶
菲蒠菜注菲草生下溼地似蕪菁華紫赤色可食音義¶
(菲孚匪反又音妃蒠音息本又作息)疏(菲一名蒠菜案詩谷風云采葑采菲毛傳云菲芴郭上注菲芴云土¶