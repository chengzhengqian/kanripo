丘是也一孫炎云形如覆敦敦器似盂今案下文别云如覆敦者敦丘則此自是丘之一重者故郭氏云成猶¶
重也與孫氏意異注周禮曰為壇三成者此秋官司儀職所載文也鄭司農云三成三重也引之證成為重也)¶
再成為陶丘注今濟隂定陶城中有陶丘音義(陶徒刀反孫云¶
形如累兩盂濟子禮反)疏(丘形上有兩丘相重累者名陶丘李廵曰再成其形再重也禹貢曰濟水東出¶
于陶丘北是也濟隂定陶者濟隂郡名定陶縣名也地理志云定陶縣西南有陶丘亭是也)¶
¶
　　再成銳上為融丘注纖頂者音義(銳唯歲反纖子㢘反)疏(丘形再重而頂¶
纖者名融丘也)¶
¶
　　三成為崑崙丘注崑崙山三重故以名云疏(丘形三重者名崑崙¶