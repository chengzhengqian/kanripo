　　西南隅謂之奥注室中隱奥之處西北隅謂之屋漏注¶
詩曰尚不愧於屋漏其義未詳東北隅謂之宧注宧見¶
禮亦未詳東南隅謂之㝔注禮曰埽室聚㝔㝔亦隱闇¶
音義(奥本或作隩同於耗反尚書并説文皆云奥室也孔注論語云内也鄭注禮記云主也廣雅云藏也¶
愧居位反宧音怡李云東北者陽氣始起育養萬物故曰宧宧養也説文訓同與周易頤卦養義同見賢遍反¶
他皆放此㝔烏呌反字林同郭又音杳説文云深貎本或作□又作㝔同埽素老反)疏(此别室中四隅之異¶
名也云奥者孫炎云室中隱奥之處也古者為室户不當中而近東則西南隅最為深隱故謂之奥而祭祀及¶
尊者常處焉曲禮云凡為人子者居不主奥是也西北隅名屋漏東北隅名宧東南隅名㝔㝔亦隱闇之義也¶