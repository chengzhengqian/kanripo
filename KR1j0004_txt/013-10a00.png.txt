　　釋水第十二音義(水尸癸反尚書洪範五行一曰水水曰潤下説文云水北方之行象¶
衆泉並流著微陽之氣也白虎通云水凖也言水之平均而可準法也)疏(説文解字云水準也北方¶
之行象衆水並流中有微陽之氣也白虎通云水之為言準也是平均灋則之稱此篇釋諸水之名故曰¶
釋水)¶
¶
　　泉一見一否為瀸注瀸纔有貌音義(見賢遍反否方有卑美二反廣雅云¶
否不也瀸息亷反又子亷反纔音才)疏(説文云泉水源也言此泉其水有時出見有時不出而竭涸者名瀸¶
謂瀸微也故此云纔有貌)¶
¶
　　井一有水一無水為瀱汋注山海經云天井夏有水冬¶