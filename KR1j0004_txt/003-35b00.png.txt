　　袍襺也注左傳曰重襺衣裘音義(袍包毛反襺古典反本亦作繭緜衣也禮¶
玉藻云纊為襺縕為袍鄭注云衣有著之别名也重直龍反衣於既反)疏(玉藻云纊為襺縕為袍鄭𤣥云¶
衣有著之異名也纊謂今之新綿緼謂今之纊及舊絮也然則襺是袍之别名謂新綿著袍者也注左傳曰重¶
襺衣裘者魯襄公二十一年傳云楚子使薳子馮為令尹遂以疾辭方暑闕地下氷而牀焉重襺衣裘鮮食而¶
寝是也)¶
¶
　　障畛也注謂壅障音義(障知亮反說文云隔也又界也蔽也亦作鄣畛之忍反田間道¶
壅於勇反)疏(郭云謂壅障一名畛左傳曰封畛土略)¶
¶
　　靦姡也注面姡然音義(靦他典反舎人云擅也一曰面貌也謂自専擅之貌姡戸刮反¶