然後有禮故受之以履韓康伯云履者禮也)¶
¶
　　隱占也注隱度音義(度大各反)疏(占者視兆以知吉㐫也必先隐度故曰隐占也)¶
逆迎也疏(謂迎迓周書顧命云逆子釗于南門之外)¶
¶
　　憯曾也注發語辭見詩音義(憯七感反)疏(憯猶言曽也曽則也皆發語辭郭云¶
見詩者小雅節南山云憯莫懲嗟衛風河廣云曾不崇朝之類是也)¶
¶
　　増益也注今江東通言増疏(謂饒益也郭云今江東通言増)¶
¶
　　窶貧也注謂貧陋音義(窶求矩反毛詩傳云窶者無禮)疏(窶者無禮也貧者無財也¶
由其無財以為禮郭云謂貧陋邶風北門云終窶且貧)¶
¶