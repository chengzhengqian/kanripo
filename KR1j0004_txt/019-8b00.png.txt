賁也案中山經云游戲山東南三十五里曰從山從水出其上潛其下其中多三足鼈食之無蠱疫是從山多¶
三足鼈也又云放臯山東五十七里曰大&KR2019;山陽狂水出焉西南注伊水中多三足龜食者無大疾可以已腫¶
是大&KR2019;山多三足龜也云吳興郡以下者以時驗而言也)¶
¶
　　蚹蠃螔蝓注即蝸牛也音義(蚹音附一音扶卜反蠃力禾反下同注作螺字亦同¶
螔余支反又音斯蝓羊朱反蝸工花反或工禾反)疏(蚹蠃一名螔蝓郭云即蝸牛也案夲草蝸牛陶注云¶
生山中及人家頭形似蛣蝓但背負殻爾海邉又一種正相似以火炙殻便走出食之益顔色名寄居亦可作¶
醢周禮饋食之豆羹葅蠃醢是也)¶
¶
　　蠃小者蜬注螺大者如斗出日南漲海中可以爲酒杯¶