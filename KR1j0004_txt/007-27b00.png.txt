旄謂之藣注旄牛尾也音義(旄音毛藣方皮方賜二反)疏(郭云旄牛尾一名藣¶
舞者所執也)¶
¶
　　菜謂之蓛注蓛者菜茹之總名見詩音義(蓛速藪二音詩云其蓛維¶
何維筍及蒲茹如庶反)疏(菜茹名蓛郭云蓛者菜茹之總名見詩者案大雅韓奕云其蓛維何維筍及蒲¶
毛詩傳云蓛菜殽也是矣)¶
¶
　　白盖謂之苫注白茅苫今江東呼為盖音義(盖音盍苫失占反)¶
疏(孫炎曰白盖茅苫也郭云白茅苫也今江東呼為盖然則盖即苫也以白茅為之故曰白盖襄十四年左¶
傳晉将執戎子駒支范宣子親數諸朝曰乃祖吾離被苫盖杜注云盖苫之别名也)¶
¶