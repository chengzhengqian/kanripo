在位即至是也注山海經者海外北經文也色青二字郭氏語也)¶
¶
　　野馬注如馬而小出塞外音義(塞悉代反)疏(如馬而小出塞外者案穆天子¶
傳云野馬日走五百里是也)¶
¶
　　駮如馬倨牙食虎豹注山海經云有獸名駮如白馬黒¶
尾倨牙音如鼔食虎豹音義(駮力角反山海經云可以禦兵倨本亦作居同紀慮¶
反牙五加反)疏(駮亦野馬名也其狀如馬其牙倨曲而食虎豹也詩秦風云隰有六駮傳引此文以釋之¶
是也注云山海經者案西山經云中曲山有獸如馬而身黑二尾一角虎牙爪音如鼓名曰駮食虎豹可以禦¶
兵言雖小異正謂此也)¶
¶