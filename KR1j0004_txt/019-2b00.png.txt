罶鱨鯊鮀徒何反)疏(鯊一名鮀詩小雅云魚麗于罶鱨鯊陸璣云魚狹而小常張口吹沙故郭氏云今吹¶
沙小魚也)¶
¶
　　鮂黑鰦注即白鯈魚江東呼爲鮂音義(鮂徂秋反鰦音兹鯈音條本亦¶
作鮋又音由又直留反又音酬)疏(鮂一名黒鰦郭云即白鯈江東呼爲鮂者以時驗而言之也詩頌曰鰷鱨¶
鰋鯉是也)¶
¶
　　鰼鰌注今泥鰌音義(鰌音秋郭云泥鰌也字林云似鱣短小也泥乃兮反)疏(鰼一名鰌¶
即今泥鰌也穴於泥中因以名云)¶
¶
　　鰹大鮦小者鮵注今青州呼小鱺爲鮵音義(鰹音堅鮦音童又逐¶