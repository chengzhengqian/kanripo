　　伊維也注𤼵語辭伊維侯也注詩曰侯誰在矣互相訓¶
疏(皆𤼵語辭轉互相訓弼谷風云伊余來暨大雅大明云維此文王小雅六月云侯誰在矣)¶
¶
　　時寔是也注公羊傳曰寔來者何是來也音義(寔音石)疏¶
(是此也秦風駟驖云奉時辰牡注云公羊傳曰寔來者何是來也者案春秋桓五年冬州公如曹六年春正月¶
寔來公羊傳曰寔來者何猶曰是人來也引之證寔為是也)¶
¶
　　卒猷假輟已也注猷假未詳音義(卒子恤反又作□下同猷音由假古雅反¶
輟丁劣反已音以)疏(皆謂終已也卒者終夀之已也輟止已也論語云耰而不輟)¶
¶
　　求酋在卒就終也注詩曰嗣先公爾酋矣成就亦終也¶