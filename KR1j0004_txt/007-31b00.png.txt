者名璧孔大而邉小者名瑗邉孔適等若一者名環左傳昭十六年宣子有環其一在鄭商是也注錫爾玠珪¶
此大雅崧高篇文也云璋半珪也知者以典瑞云四圭有邸以祀天兩圭有邸以祀地圭璧以祀日月璋邸射¶
以祀山川自上而下降殺以半故知璋半珪也案漢書郊祀志云公卿言皇帝始郊見泰一雲陽有司奉瑄玉¶
嘉牲薦饗是也)¶
¶
　　繸綬也注即佩玉之組所以連繫瑞玉者因通謂之繸¶
音義(繸音遂綬音受組音祖)疏(所佩之玉名繸繫玉之組名綬以其連繫璲玉因名其綬曰繸故郭¶
云卽佩玉組所以連繫璲玉者因通謂之繸也)¶
¶
　　一染謂之縓注今之紅也再染謂之赬注染赤三染謂¶