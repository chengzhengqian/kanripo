　　從申神加弼崇重也注神所未詳○(臣照)按神又作抻¶
與伸同集韻抻物長也伸申也易繋辭曰神而明之¶
存乎其人又氣之申者為神¶
¶
　　揫歛屈收戢蒐裒鳩樓聚也○鄭樵曰蒐通作搜樓通¶
作摟¶
¶
　　壑阬阬滕徴隍漮虛也注滕徴未詳○鄭樵云阬有二¶
文無義其一為衍者耳(臣照)按滕易咸卦滕口說也¶
騁虚辭為滕其口說則滕有虚義¶
¶