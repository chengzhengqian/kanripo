　　閑狎串貫習也注串厭串貫貫&KR1016;也今俗語皆然音義¶
(狎乎甲反串郭音五患反沈謝古患反貫古患反厭於艶反忕音逝又時設反張揖雜字音曳云狃&KR1016;過度)¶
疏(皆便習也莊二十二年左傳曰赦其不閑扵赦訓曲禮曰賢者狎而敬之大雅皇矣云串夷載路齊風猗¶
嗟云射則貫兮皆是習也注云串厭串貫貫&KR1016;也今俗語皆然者當東晉時有此厭串貫忕之語故以為證也)¶
曩塵佇淹留久也注塵垢佇企淹滯皆稽久也音義(曩奴¶
黨反)疏(曩曏塵垢佇企淹滯留止皆稽久也通見詩書)¶
¶
　　逮及暨與也注公羊傳曰㑹及暨皆與也逮亦及也音¶
義(逮音代一音大計反暨其器反)疏(皆相親與也注云公羊傳曰㑹及暨皆與也者隠元年文也云逮亦¶