　　禄祉履戩祓禧禠祜福也注詩曰福履綏之俾爾戩榖¶
祓禄康矣禠禧書傳少見其義未詳音義(祉音恥戩音翦又章善反¶
孫音箭祓音廢又音拂又方妹反禧許其反禠音斯郭常支巨移二反祜音戸俾必爾反)疏(皆福祜也福禄¶
對文則小異散則禄亦福也商頌𤣥鳥云百禄是何鄭箋謂當擔負天之多福祉者繁多之福也周頌烈文云¶
錫爾祉福祜者小雅信南山云受天之祜注云詩曰福履綏之者周南樛木文云俾爾戩榖者小雅天保文云¶
祓禄康矣者大雅卷阿文)¶
¶
　　禋祀祠蒸嘗禴祭也注書曰禋于六宗餘者皆以為四¶
時祭名也音義(禋音因注同祀音似祠音詞周春祭名蒸之升反冬祭名嘗字又作常秋祭名¶