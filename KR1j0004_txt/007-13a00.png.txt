　　室有東西廂曰廟注夾室前堂無東西廂有室曰寢注¶
但有大寢無室曰榭注榭即今堂堭四方而高曰臺陜¶
而脩曲曰樓注脩長也音義(廂音相寢七甚反堭音皇陜戸夾反説文云隘也從¶
&KR0935;夾聲俗作狹或作狎字下甲反今人以陜𢎞農縣字書陜之字音失冉反狹代陜行之久矣)疏(此明寢廟¶
樓臺之制也凡太室有東西廂夾室及前堂有序牆者曰廟但有太室者曰寢月令仲春云寢廟畢備鄭注云¶
前曰廟後曰寢以廟是接神之處其處尊故在前寢衣冠所藏之處對廟為卑故在後無室者名榭春秋宣十¶
年夏成周宣榭火杜預云宣榭講武屋引此文無室曰榭謂屋歇前然則榭有二義一者臺上構木曰榭上云¶
有木曰榭及月令云可以處臺榭是也一屋歇前無屋者名榭其制如今㕔事也春秋云成周宣榭公羊以為¶