疏(皆謂歡悦鬱陶者心初悦而未暢之意也注云孟子曰鬱陶思君者案孟子象徃入舜宫舜在牀琴象曰¶
鬱陶思君爾忸怩趙氏注云象見舜正在牀鼓琴愕然反辭曰我鬱陶思君故來爾辭也忸怩而慙是其情也¶
云禮記曰人喜則斯陶陶斯詠詠斯猶者下檀弓文鄭注云鬱陶陶也咏謳也猶當為摇聲之誤也摇謂身動¶
摇也秦人猶摇聲相近云猶即繇也古今字耳者言禮記猶即此經繇也古今字異耳)¶
¶
　　馘穧獲也注今以獲賊耳為馘獲禾為穧並見詩音義¶
(馘古獲反本又作聝音同穧本作齊同才細反依注字宜從禾獲户郭反)疏(皆謂克獲也注云今以獲賊耳¶
為馘者大雅皇矣云攸馘安安毛傳云不服者殺而獻其左耳曰馘魯頌泮水云在泮獻馘鄭箋云馘所格首¶
之左耳皆謂臨陣格殺之而取其耳也云獲禾為穧者小雅大田云此有不歛穧穧者禾之鋪而未束故云獲¶