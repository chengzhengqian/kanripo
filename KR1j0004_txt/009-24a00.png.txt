鈴鈴所以挺出萬物也又云震劈歴振物者然則疾雷一名霆霓又名震春秋震夷伯之廟謂劈歴破之是也¶
霹靂俗字也云雨䨘為霄雪者䨘冰雪雜下也因名霄雪霄即消也詩小雅頍弁云如彼雨雪先集維霰鄭箋¶
云將大雨雪始必微溫雪自上下遇溫氣而搏謂之霰案大戴禮曽子云陽之專氣為霰隂之專氣為雹盛陽¶
之氣在雨水則溫暖為隂氣薄而脅之不相入則搏為雹也盛隂之氣在雨水則凝滯而為雪陽氣薄而脅之¶
不相入則消㪚而下因冰而為䨘是霰由陽氣所薄而為之故鄭言遇溫氣而搏也䨘與霰音義同云暴雨謂¶
之涷者暴雨謂驟雨也一名涷郭云今江東呼夏月暴雨為涷雨離騷云令飄風兮先驅使涷雨兮灑塵是也¶
者此離騷九歌大司命文案彼云廣開兮天門紛吾乘兮𤣥雲令飄風兮先驅使涷雨兮灑塵是也云小雨謂¶
之霡霂者小雨一名霡霂小雅信南山云益之以霡霂是也李廵云冰雪俱下案此文上有暴雨下云乆雨於¶