敗莒師于漬泉濆泉直泉也直泉者涌泉也是其事也郭云直出者蓋以義言之彼言直此言正其意一也故¶
云猶正也)¶
¶
　　沃泉縣出縣出下出也注從上溜下音義(沃烏鹿反縣音𤣥霤本又¶
作溜力又反)疏(李廵亦云水泉上溜下然則相傳為然也曹風云洌彼下泉則此沃泉也)¶
¶
　　氿泉穴出穴出仄出也注從旁出也音義(氿音軌詩云有洌氿泉仄¶
菹棘反本亦作側汄同)疏(李廵曰水從旁出名曰氿氿仄出是側出曰氿泉也大東云有洌氿泉是也)¶
湀闢流川注通流音義(湀郭巨癸反孫苦穴反字林音圭闢婢亦反一音匹亦反)疏¶
(説文解字云川貫穿通流水也虞書曰濬畎澮距川言深濬畎澮之水㑹為川也釋名云川穿也穿地而流也¶