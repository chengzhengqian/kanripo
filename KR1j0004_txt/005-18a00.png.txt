舞號雩也注雩之祭舞者吁嗟而請雨音義(號戸髙反孫炎云雩¶
之祭有舞有號雩音于祭名吁許于反)䟽(孫炎云雩之祭有舞有號左傳云龍見而雩服杜皆云雩之言¶
逺也逺為百榖祈膏雨月令仲夏云大雩帝鄭注云雩吁嗟求雨之祭也郭云雩之祭舞者吁嗟而請雨是同¶
鄭説也)¶
¶
　　暨不及也注公羊傳曰及我欲之暨不得已暨不得已¶
是不得及音義(暨其器反已音以)䟽(案春秋隐元年三月公及邾婁儀父盟于昧公羊傳¶
曰及者何與也㑹及暨皆與也曷為㦯言㑹㦯言及㦯言暨㑹猶最也及猶汲汲也暨猶暨暨也及我欲之暨¶
不得已也然則暨者非我欲之事不獲已而為㑹者也故云不及也)¶
¶