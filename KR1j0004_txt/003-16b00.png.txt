氂罽也注毛氂所以為罽音義(氂力知反又力才反李本作毳吕銳反罽居例¶
反)疏(毛氂所以為罽舎人曰氂所謂毛罽也胡人續羊毛而作衣然則罽者織毛為之若今之毛氍毹以¶
衣馬之帶鞅也)¶
¶
　　烘燎也注謂燒燎煁烓也注今之三隅竈見詩音義(烘沈¶
顧火公反郭巨㐫反孫音恭字林巨㐫甘㐫二反燎力皎反又力召力弔二反煁市針反烓郭音恚字林口頴¶
反說文云行竈也顧口井烏擕二反隅音虞竈則到反)疏(舍人曰烘以火燎也煁烓竈也郭云烘謂燒燎¶
煁今之三隅竈也然則烓者無釡之竈其上然火謂之烘本為此竈上以然火照物若今之火鑪也注云見詩¶
者小雅白華云樵彼桑薪卭烘于煁是也)¶
¶