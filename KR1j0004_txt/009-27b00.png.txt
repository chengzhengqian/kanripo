傳曰嵗在星紀是也云𤣥枵虛也者𤣥枵虛之次名也郭云虛在正北北方黑色枵之言耗耗亦虛意然則以¶
其色黑而虛耗故名其次曰𤣥枵案㐮二十八年左傳云春無冰梓慎曰今兹宋鄭其饑乎嵗在星紀而淫於¶
𤣥枵以有時菑隂不堪陽蛇乘龍龍宋鄭之星也宋鄭必饑𤣥枵虛中也枵耗名也土虛而民耗不飢何為云¶
顓頊之虛虛也郭云顓頊水徳位在北方然則以北方三次以𤣥枵為中𤣥枵次有三宿又虛在其中以水位¶
在北顓頊居之故謂𤣥枵虛星為顓頊之虛也昭十年左傳云鄭裨竈言於子産曰今兹嵗在顓頊之虛是也¶
云北陸虛也者虛星又謂之北陸也孫炎曰陸中也北方之宿虛為中也昭四年左傳云古者日在北陸而蔵¶
冰杜注云陸道也陸之為中為道皆無正訓各以意耳要以虛為北方中星宿是日行之道故謂之北陸郭云¶
虛星之名凡四者𤣥枵也虛也顓頊之虛也北陸也云營室謂之定者營室一名定郭云定正也作宫室皆以¶