䝐子此亦取芛與䝐音同其義則異也)¶
¶
　　卷施草拔心不死注宿莽也離騷云音義(卷施竝如字施或作葹同)¶
疏(卷施草一名宿莽拔其心亦不死也案離騷經云朝搴阰之木蘭兮夕擥中洲之宿莽王逸云草冬生不¶
死者楚人名之曰宿莽)¶
¶
　　荺茭注今江東呼藕經緒如指空中可啖者為茇茭即¶
此類音義(荺于閔反茭字又作䒝胡巧反又胡交反廣雅云根也藕五口反啖大敢反)疏(荺一¶
名茭謂草根可食者也亦笋類也非一種故郭氏舉類以曉人云今江東呼藕經緒如指空中可食者為茇茭¶
即此類是也)¶
¶