城復于隍漮者注引方言云康之言空也彼注云漮䆡空貌亦丘墟之空也小雅賓之初筵云酌彼康爵鄭箋¶
云康空也漮康音義同)¶
¶
　　黎庻烝多醜師旅衆也注皆見詩音義(烝之仍反)疏(皆謂衆夥也注¶
云皆見詩者大雅雲漢云周餘黎民靈臺云庶民子來烝民云天生烝民周頌載見云思皇多祜大雅緜篇云¶
戎醜攸行棫樸云六師及之小雅采芑云振旅闐闐之類是也)¶
¶
　　洋觀裒衆那多也注詩曰薄言觀者又曰受福不那洋¶
溢亦多貌音義(洋音羊洋溢多貌讀羊者或為詳非也觀顧謝音官施古喚反注同那奴多反¶
本或作□)疏(皆謂重多也洋者洋溢亦多貌魯頌閟宮云萬舞洋洋裒者聚之多也易曰君子以裒多益寡¶