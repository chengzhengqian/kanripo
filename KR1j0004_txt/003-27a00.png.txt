　　隌闇也注隌然冥貌音義(隌字林或作晻同烏感反闇音暗冥莫定反)疏(謂冥¶
昧也郭云隌然冥貌)¶
¶
　　䵑膠也注膠黏䵑音義(䵑字又作&KR2899;同女乙反郭音馹膠音交黏女亷反字林云相著¶
也字書云糊也)疏(膠黏䵑也方言云䵑&KR2899;黏也齊魯青徐自闗而東或曰䵑或曰&KR2899;)¶
¶
　　孔甚也厥其也戛禮也注謂常禮音義(戛居八反)疏(孔甚厥其通見¶
詩書釋訓云戛常也故郭云謂常禮)¶
¶
　　闍臺也注城門臺音義(闍丁胡反)疏(謂城門臺也鄭風云出其闉闍毛傳云闉曲城¶
也闍城臺也)¶
¶