水暮宿丹穴見則天下大安寧字從鳥凡聲鳳飛則羣鳥從以萬數故鳳古作朋字山海經曰丹穴之山有鳥¶
焉其狀如鶴五彩而文名曰鳳首文曰徳翼文曰順背文曰義膺文曰仁腹文曰信是鳥也飲食自歌自舞見¶
則天下大安寧京房易傳曰鳳皇高丈二漢時鳳皇數至漢書云高五六尺是說鳳皇之狀也)¶
¶
　　䳭鴒雝渠注雀屬也飛則鳴行則摇音義(䳭詩作脊同精益反鴒詩¶
作令同力丁反雝於㳟反渠字或作&KR1445;)疏(䳭鴒一名雝渠水鳥也郭云雀屬也飛則鳴行則摇詩小雅云¶
脊令在原陸璣疏云大如鷃雀長脚長尾尖喙背上青赤色腹下白頸下黒如連錢故杜陽人謂之連錢是也)¶
鸒斯鵯鶋注鴉烏也小而多羣腹下白江東亦呼爲鵯¶
烏音義(鸒弋庶反毛詩傳云鸒鵯鶋雅烏也小爾雅云小而腹下白不反哺者謂之雅烏說文字林皆¶