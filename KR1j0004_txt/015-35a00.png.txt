莞藺今南越人采以為席音義(枹音包霍戸各反素蘇故反又作索鬷子工反¶
郭音總芏郭他古反案今南人以此草作席呼為芏音杜夫謝方于反孫音苻莞古丸反字又作雚誤藺力刃¶
反字林云莞屬也)疏(芏草一名夫王郭云芏草生海邊似莞藺今南越人采以為席)¶
¶
　　藄月爾注即紫藄也似蕨可食音義(藄郭音其紫藄菜也說文云藄芏夫¶
也或作萁非也案說文云萁豆莖施謝竝音其蕨音厥)疏(藄一名月爾可食之菜也郭云即紫藄也似蕨¶
可食)¶
¶
　　葴馬藍注今大葉冬藍也音義(葴之林反又音咸藍力甘反)疏(葴一名馬¶
藍郭云今大葉冬藍也今為澱者是也)¶
¶