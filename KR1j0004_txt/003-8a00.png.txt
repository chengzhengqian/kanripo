音侯呼或作&KR2588;同)疏(皆飯食也方言云陳楚之間相呼食為餥者案彼云餥飵食也陳楚之内相謁而食¶
麥饘謂之餥楚曰飵凡陳楚之郊南楚之外相謁而飱或曰飵或曰䬯秦晉之際河隂之間曰䭡䭓此秦語也¶
大雅公劉云乃裹餱糧○䭡惡恨切䭓五恨切)¶
¶
　　鞫究窮也注皆窮盡也見詩音義(鞫居六反字又作鞠同究音救)疏(皆窮¶
盡也大雅雲漢云鞫哉庶正小雅節南山云以究王訩)¶
¶
　　滷矜鹹苦也注滷苦地也可矜憐者亦辛苦苦即大鹹¶
音義(滷音魯鹹音咸憐力田反)疏(郭云滷苦地也者謂斥滷可煑鹽者左傳曰表淳滷云可矜憐者亦¶
辛苦者小雅鴻鴈云爰及矜人鄭箋云可憐之人謂貧窮者是辛苦之人也云苦即大鹹者釋經之鹹也鹹殊¶