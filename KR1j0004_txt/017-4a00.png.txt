賦云黄甘橙楱是也楱音直奏反吕忱云橙橘屬)疏(柚一名條郭云似橙實酢生江南禹貢揚州云厥苞¶
橘柚孔安國云小曰橘大曰柚呂氏春秋云果之美者有雲夢之柚本草唐本注云柚皮厚味甘不如橘皮味¶
辛而苦其肉亦如橘有甘有酸酸者名胡甘今俗人或謂橙爲柚非也)¶
¶
　　時英梅注雀梅疏(時一名英梅郭云雀梅似梅而小者也)¶
¶
　　楥柜枊注未詳或曰枊當爲柳柜柳似柳皮可煑作飲¶
音義(楥孫音袁又于眷反柜謝音巨郭音舉枊郭音卬又作柳良久反)疏(楥一名柜抑郭云未詳或¶
曰枊當爲柳拒柳似柳皮可煑作飲以時驗而知也)¶
¶
　　栩杼注柞樹音義(栩香羽反郭又音羽字林丑與反杼謝嘗汝反施音佇孫昌汝反施或音¶