間隙以反報其主人鄭注周禮掌戮云諜謂姦㓂反間者)¶
¶
　　沄沆也注水流漭沆音義(沄音云沆胡黨反說文云沄轉流也一曰沆漭莫廣反一¶
音莫郎反大水貎)疏(說文云沄轉流也一曰沆郭云水流漭沆漭沆水大貎)¶
¶
　　干扞也注相扞衛音義(扞戸旦反)疏(郭云相扞衛孫炎曰干盾自蔽扞周南兔罝云¶
公侯干城言公侯以武夫自固為扞蔽如盾為防守如城然)¶
¶
　　趾足也注足脚䠊刖也注斷足音義(趾音止䠊本亦作剕同扶味反又枝¶
迷反刖足曰剕刖音月鄭注周禮云斷足也)疏(易云賁其趾趾則足也亦謂之脚䠊刑名刖斷人刑也吕¶
刑云剕罰五百孔安國云刖足曰剕鄭注司刑云刖斷足也周改臏作刖䠊剕音義同)¶
¶