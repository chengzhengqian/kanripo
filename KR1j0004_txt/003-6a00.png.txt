　　圯敗覆也注謂毁覆音義(圯皮美反覆芳服反注同)疏(圯毁敗壊皆傾覆也書曰¶
祖乙圮于耿)¶
¶
　　荐原再也注易曰水荐至今呼重蠶為[蠢-春+原]音義(荐徂薦反又徂¶
遜反郭徂很反原舎人本作[蠢-春+原]音同再子代反重直用反又直龍反)疏(皆重再也孫炎云荐草生之再也注¶
云易曰水荐至者周易坎卦象辭也云今呼重蠶為[蠢-春+原]者周禮夏官馬質云禁原蠶者是也)¶
¶
　　憮敉撫也注憮愛撫也敉寧見書音義(憮亡甫反敉亡婢反郭敷靡反¶
孫敷是反)疏(皆愛撫也方言云東齊邠陶之間謂愛曰憮故上云憮愛撫也云敉寧見書者大誥云予翼以¶
于敉寧武圖功之類是也)¶
¶