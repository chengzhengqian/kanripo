　　戰戰蹌蹌動也注皆恐動趨歩音義(蹌七羊反恐邱勇反趨七俞反)䟽¶
(小旻云戰戰兢兢椘茨云濟濟蹌蹌此皆恐動趨歩威儀謹敬也)¶
¶
　　晏晏溫溫柔也注皆和柔䟽(衛風氓篇云言笑晏晏大雅抑篇云溫溫恭人此皆¶
寛緩和柔也)¶
¶
　　業業翹翹危也注皆懸危音義(業魚怯反郭五荅反翹巨遥反懸音𤣥)䟽¶
(大雅召旻云兢兢業業豳風鴟鴞云子室翹翹此皆懸危恐懼也)¶
¶
　　惴惴憢憢懼也注皆危懼音義(惴之瑞反憢許堯反本又作嘵音同字林云懼¶
也案詩云予維音嘵嘵是也)䟽(秦風黄鳥云惴惴其慄豳風鴟鴞云予維音嘵嘵此皆危恐戰懼也)¶