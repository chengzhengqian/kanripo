汏渾胡本反隕于敏反墜直類反)疏(皆墜落也郭云汱渾皆水落貌春秋僖公十六年經云星隕如雨)¶
際接翜捷也注捷謂相接續也音義(翜所甲反捷才接反)疏(郭云㨗謂¶
相接續也際者相㑹之捷也左傳曰爾未際也小雅菀栁云無自瘵焉鄭箋云瘵接也接者曽子問云接祭而¶
已謂捷速而祭也翜者未詳)¶
¶
　　毖神溢慎也注神未詳餘見詩書音義(毖音祕溢音逸)疏(謂謹慎也¶
毖者周書洛誥云夙夜毖祀溢者舍人曰溢行之慎周頌維天之命云假以溢我故注云見詩書)¶
鬱陶繇喜也注孟子曰鬱陶思君禮記曰人喜則斯陶¶
陶斯詠詠斯猶猶即繇也古今字耳音義(陶徒刀反繇音由一音遥)¶