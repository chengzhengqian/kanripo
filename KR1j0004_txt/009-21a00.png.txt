　　南風謂之凱風注詩曰凱風自南東風謂之谷風注詩¶
云習習谷風北風謂之涼風注詩云北風其涼西風謂¶
之泰風注詩曰泰風有隧焚輪謂之頽注暴風從上下¶
扶摇謂之猋注暴風從下上風與火為庉注庉庉熾盛¶
之貎迴風為飄注旋風也日出而風為暴注詩云終風¶
且暴風而雨土為霾注詩云終風且霾隂而風為曀注¶
詩曰終風且曀天氣下地不應曰雺注言䝉昧地氣𤼵¶
天不應曰霧霧謂之晦注言晦冥螮蝀謂之雩螮蝀虹¶