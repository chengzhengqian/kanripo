笑晏晏信誓旦旦毛傳云總角結髪也晏晏和柔也信誓旦旦然鄭箋云我為童女未筓結髮晏然之時女與¶
我言笑晏晏然而和柔我其以信相誓旦旦耳言其懇惻款誠案詩序云恨刺時也宣王之時禮義消亡滛風¶
大行男女無别遂相奔誘華落色衰復相棄背㦯乃困而自悔䘮其妃耦故序其事以風焉故郭云傷見絶棄¶
恨士失也)¶
¶
　　臯臯琄琄刺素食也注譏無功徳尸寵禄也音義(臯古豪反¶
樊本作浩古老反琄胡犬古犬二反刺字又作誎同七賜反)䟽(素空也刺無徳而空食其禄也舎人曰臯¶
臯不治之貎大雅召旻云臯臯訿訿曾不知其玷毛傳云皋皋頑不知其道也鄭箋云玷缺也王政已大壞小¶
人在位曾不知大道之缺某氏云鞙鞙無徳而佩小雅大東云鞙鞙佩璲不以其長毛傳云鞙鞙玉貎璲瑞也¶