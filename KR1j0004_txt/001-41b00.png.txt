也顯即明也云間錯亦相代者謂間則交錯亦相更代也儀禮鄉飲酒云乃間歌魚麗鄭注云間代也謂一歌¶
則一吹是也又周頌桓篇云皇以間之)¶
¶
　　饁饟饋也注國語曰其妻饁之音義(饁于輒反字林于怯反饟式亮反饋¶
也本或作餽同巨愧反)疏(饋者以食遺與也野饋曰饁食人曰饟自家之野也注云國語曰其妻饁之者¶
晉語云臼季使過冀冀缺耨其妻饁之敬相待如賓從而問之冀芮之子與之歸既復命而進之曰臣得賢人¶
敢以告是也)¶
¶
　　遷運徙也注今江東通言遷徙音義(遷七延反注同徙斯尒反)疏(皆謂¶
移徙也大雅皇矣云帝遷明徳易曰日月運行注云今江東通言遷徙者時驗而言也)¶
¶