　　囚拘也注謂拘執音義(拘音俱)疏(謂拘執也月令云挺重囚左傳曰南冠而縶者¶
楚囚也縶則拘執也)¶
¶
　　攸所也展適也注得自申展皆適意疏(易曰利有攸徃郭云得自申展¶
皆適意)¶
¶
　　欎氣也注欝然氣出疏(欝然氣出也謂欝蒸之氣也)¶
¶
　　宅居也疏(謂居處也大雅文王有聲云宅是鎬京)¶
¶
　　休慶也音義(休虚呌反)疏(謂嘉慶也商頌曰何天之休)¶
¶
　　祈呌也注祈祭者呌呼而請事音義(呌古弔反呼火故反)注(祈猶禱也¶