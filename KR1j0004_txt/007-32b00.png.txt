　　邸謂之柢注根柢皆物之邸邸即底通語也音義(邸丁以反¶
柢丁計反)疏(根柢名邸邸本也郭云根柢皆物之邸邸即底通語也言凡物之柢必在底下因名云也即周¶
禮典瑞云四圭有邸以祀天兩圭有邸以祀地皆謂邸為本底也)¶
¶
　　雕謂之琢注治玉名也疏(案上文治玉璞名雕治玉噐名琢彼對例耳散文則雕琢¶
通謂治玉名不分璞與噐也)¶
¶
　　蓐謂之兹注公羊傳曰屬負兹兹者蓐席也音義(蓐音辱兹¶
子斯反屬之欲反)疏(蓐一名兹郭云兹者蓐席也言草蓐之席也宣十二年左傳軍行右轅左追蓐注公¶
羊傳曰屬負兹此桓十六年傳文也案彼衛侯朔出奔齊傳云何以名絶曷為絶之得罪于天子也其得罪于¶