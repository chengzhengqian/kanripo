疏(縱放掣縮皆亂法也大雅民勞云無縱詭随)¶
¶
　　探簒俘取也注書曰俘厥寳玉簒者奪取也探者摸取¶
也音義(探吐南反簒初患反俘音孚摸亡各樓胡二反)疏(郭云探者摸取也簒者奪取也李廵曰囚¶
敵曰俘伐執之曰取注云書曰俘厥寳玉者商書序云夏師敗績湯遂從之遂伐三朡俘厥寳玉孔氏云俘取¶
也)¶
¶
　　徂在存也注以徂為存猶以亂為治以曩為曏以故為¶
今此皆詁訓義有反覆旁通美惡不嫌同名音義(治直吏反¶
曩乃朗反曏許亮反)疏(鄭風出其東門云匪我思且鄭箋云非我思存也徂且音義同在訓存者常語也上¶