忯忯惕惕愛也注詩云心焉惕惕韓詩以為悦人故言¶
愛也忯忯未詳音義(忯郭徒啟反與愷悌音同顧舎人渠支反李余之反忯忯和適之愛¶
也惕他狄反)䟽(李廵曰忯忯和適之愛也注云心焉惕惕者陳風防有鵲巢文云韓詩以為悦人故言愛¶
也者燕人韓嬰為詩作傳名曰韓詩以此惕惕為悦人故言愛也)¶
¶
　　偁偁格格舉也注皆舉持物音義(偁尺仍反本亦作稱同)䟽(皆謂舉持¶
物也)¶
¶
　　蓁蓁孽孽戴也注皆頭戴物音義(蓁郭側巾反又子人反孽魚謁反又五葛¶
反)䟽(周南桃夭云其葉蓁蓁衛風碩人云庶姜孽孽此皆頭戴物婦人盛飾貌)¶
¶