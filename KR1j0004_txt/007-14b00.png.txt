　　竹豆謂之籩注籩亦禮器音義(籩音邊)疏(案鄭注籩人及士虞禮云籩以¶
竹為之口有籐緣形制如豆亦受四升盛棗栗桃梅蔆芡脯脩膴鮑糗餌之屬是也亦祭祀饗燕所用故云亦¶
禮器)¶
¶
　　瓦豆謂之登注卽膏登也音義(瓦五寡反登本又作鐙膏音髙)注(對文則木¶
曰豆瓦曰登㪚則皆名豆故云瓦豆謂之登冬官瓬人掌為瓦器而云豆中縣鄭云縣繩正豆之柄是瓦亦名¶
豆也詩大雅生民云于豆于登毛傳云豆薦葅醢登大羹也公食大夫禮云大羹湇不和實於登湇者肉汁大¶
古之羹也不調以鹽菜以其質故以瓦器盛之郭云即膏登也)¶
¶
　　盎謂之缶注盆也音義(盎烏浪反缶方九反)疏(孫炎云缶瓦器郭云盆也詩陳風云¶