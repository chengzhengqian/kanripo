　　東方之美者有醫無閭之珣玗琪焉注醫無閭山名今¶
在遼東珣玗琪玉屬東南之美者有㑹稽之竹箭焉注¶
㑹稽山名今在山隂縣南竹箭篠也南方之美者有梁¶
山之犀象焉注犀牛皮角象牙骨西南之美者有華山¶
之金石焉注黄金礝石之屬西方之美者有霍山之多¶
珠玉焉注霍山今在平陽永安縣東北珠如今雜珠而¶
精好西北之美者有崑崙虛之璆琳琅玕焉注璆琳美¶
玉名琅玕狀如珠也山海經曰崑崙山有琅玕樹北方¶