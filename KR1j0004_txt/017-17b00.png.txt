音義(樅七容反松字林象容反大音泰檜古外反又苦外反楫本又作檝子葉反一音集)疏(此辨樅檜¶
之異名也松葉柏身者名樅柏葉松身者名檜郭云今大廟梁材用此木者以時驗而言也注尸子所謂已下¶
者綽子篇文也云詩曰檜楫松舟者鄘風竹竿篇文也毛傳云楫所以擢舟是也)¶
¶
　　句如羽喬注樹枝曲卷似鳥毛羽下句曰朻上句曰喬¶
如木楸曰喬注楸樹性上竦如竹箭曰苞注篠竹性叢¶
生如松柏曰茂注枝葉婆娑如槐曰茂注言扶疎茂盛¶
音義(句居具反下同喬阮孝緒音橋郭音驕下皆同卷巨員反朻居蚪反本又作樛同字林九稠反苞如¶
字本或作枹篠先了反娑素河反)疏(此别水之曲直叢生茂盛之異名也句曲也樹枝曲卷似鳥毛羽名¶