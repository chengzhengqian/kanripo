　　寁駿肅亟遄速也注詩曰不寁故也駿猶迅速亦疾也¶
音義(寁本或作疌同子感反亟又作急同居力反經典亦作棘同)疏(速亦疾也肅亟遄轉相訓耳駿¶
者猶迅也禮記大傳云逡奔走駿逡音義同鄭注云疾奔走言勸事也不寁故也鄭風遵大路文)¶
壑阬阬滕徵隍漮虚也注壑谿壑也阬阬謂阬壍也隍¶
城池無水者方言云漮之言空也皆謂丘墟耳滕徵未¶
詳音義(壑本或作㕡同許各反郭胡郭反阬苦衡反滕徒登反隍音皇城池也漮字又作㱂同苦郎反¶
説文云水之空也方言作䆲亦空也郭云本或作荒荒亦邱墟之空無虚許居反谿音溪壍七豔反墟去魚反)¶
疏(皆謂空虚也壑者谿壑也大雅韓奕云實墉實壑阬阬者坎陷之虚也但重言耳隍者城池無水者易曰¶