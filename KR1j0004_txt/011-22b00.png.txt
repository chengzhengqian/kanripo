　　夷上洒下不漘注厓上平坦而下水深者為漘不發聲¶
音義(漘音脣坦土但反)疏(李廵云夷上平上洒下陗下故名漘孫炎曰平上陗下故名漘不者蓋衍¶
字郭云厓上平坦而下水深者為漘不發聲也詩王風葛藟云在河之漘是也)¶
¶
　　隩隈注今江東呼為浦隩淮南子曰漁者不爭隈音義¶
(隩字林烏到反郭於六反注及下同本或作澳隈木或作渨同烏回反字林一由反漁音魚)疏(隩一名隈¶
也孫炎云隈水曲中也詩衛風云瞻彼淇隩故此釋之也案淮南子原道篇云昔舜耕於歴山朞年而田者爭¶
處墝埆以封畔肥饒相讓釣於河濵朞年而漁者爭處湍瀬以曲隈深潭相予是不爭隈之事引之以證隈即¶
厓内深隩之處也)¶
¶