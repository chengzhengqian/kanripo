同)¶
¶
　　爞爞炎炎薫也注皆旱熱薫炙人音義(爞郭徒冬反又直忠反炎于廉¶
反薰本亦作燻㦯作熏許云反炙之石反)䟽(皆旱熱之氣薰炙人也大雅雲漢云蘊隆蟲蟲毛傳云蘊蘊而¶
暑隆隆而雷蟲蟲而熱又云赫赫炎炎毛傳云赫赫氣也炎炎熱氣也爞蟲音義同)¶
¶
　　居居䆒䆒惡也注皆相憎惡音義(䆒九又反)䟽(李廵曰居居不狎習之惡¶
孫炎曰䆒䆒窮極人之惡唐風羔裘云羔裘豹袪自我人居居又曰自我人䆒䆒毛傳曰居居懐惡不相親比¶
之貎䆒䆒猶居居也是皆相憎惡也)¶
¶
　　仇仇敖敖傲也注皆傲慢賢者音義(仇音求敖本又作謷又作囂同五髙¶