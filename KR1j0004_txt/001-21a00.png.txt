云勴助也不以力助以心助也郭云紹介勸尚皆相佑助孫炎曰介者相助之義如人之左右手故以介為左¶
右也大雅生民云攸介攸止故轉為右左右即亮也亦皆謂佐助反覆相訓以盡其義亮涼音義同)¶
緝熙烈顯昭皓熲光也注詩曰學有緝熙于光明又曰¶
休有烈光音義(緝七入反熙許其反皓胡老反熲古迥反)疏(顯者光明也大雅假樂云顯顯¶
令徳説文云昭日明也大雅雲漢云昭回于天皓者亦日光也熲火光也小雅無將大車云不出于熲注云學¶
有緝熙于光明者周頌敬之文云休有烈光者周頌載見文)¶
¶
　　劼鞏堅篤掔䖍膠固也注劼䖍皆見詩書易曰鞏用黄¶
牛之革固志也掔然亦牢固之意音義(劼苦黠反郭苦八反或作硈字¶