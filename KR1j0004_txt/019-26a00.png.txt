官方使之就果樹入蠶室為民驅之哉又晝驅鳥夜驅獸不可竟日通宵常在田野溥天之下何以可周且其¶
言不經難可㩀信也故郭氏及杜預皆不從也)¶
¶
　　鵖鴔戴鵀注鵀即頭上勝今亦呼爲戴勝鵖鴔猶□鶝¶
語聲轉耳音義(鵖彼及反郭房汲反字林方立反鴔皮及反郭北及反字林房立反又音伏鵀¶
本亦作䋕女金反施没沁反方言云戴鵀一名戴南一名戴勝勝户證反□皮逼反鶝音逼又音福)疏(李廵¶
云戴勝一名鵖鴔郭云鵀卽頭上勝今亦呼為戴勝鵖鴔猶□鶝語聲轉耳月令季春云戴勝降于桑方言云¶
燕之東北朝鮮洌水之間謂之鶝䲹自闗而東謂之戴鵀或謂之戴鳻或謂之戴勝東齊吳揚之間謂之鵖鴔¶
自關而西謂之服鶝或謂之□鶝)¶
¶