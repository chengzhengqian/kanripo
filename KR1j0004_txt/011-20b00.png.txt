同也詩云旄丘之葛兮者邶風旄丘篇文也)¶
¶
　　偏髙阿丘注詩云陟彼阿丘音義(偏音篇)疏(謂丘形四隅有一髙而不¶
正在左右前後者名阿丘也詩云陟彼阿丘者鄘風載馳篇文也)¶
¶
　　宛中宛丘注宛謂中央隆髙音義(宛施於阮反孫云謂中央汙也郭於粉反¶
謂藴聚隆髙也下同隆力躬反)疏(案詩陳風云宛丘之上兮毛傳云四方髙中央下曰宛丘李廵孫炎亦皆¶
云中央下而郭以為中央髙者以其四方髙中央下即是上文水潦所止泥丘也又下云丘上有丘為宛丘作¶
者嫌人不曉故重辯之既言丘上有丘非中央隆髙而何此郭氏所以不從先儒也)¶
¶
　　丘背有丘為負丘注此解宛丘中央隆峻狀如負一丘¶