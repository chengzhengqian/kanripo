西室及禮噐云為祊乎外是也然則廟門内外皆有祊稱朝門案詩大雅云廼立臯門臯門有伉廼立應門應¶
門將將鄭箋云諸侯之宫外門曰臯門朝門曰應門内有路門天子之宮加以庫雉案鄭𤣥注周禮秋官朝士¶
職王五門臯庫雉應路也又曰天子諸侯皆有三朝外朝一内朝二其天子外朝一者在臯門之内庫門之外¶
大詢衆庻之朝也朝士掌之内朝二者正朝在路門外司士掌之燕朝在路門内太僕掌之諸侯之外朝一者¶
在臯門内應門外内朝二者亦在路寢門之外内以正朝在應門内故謂應門為朝門也云宮門雙闕者周禮¶
大宰正月之吉縣治象之法于象魏使萬民觀治象鄭衆云象魏闕也劉熈釋名云闕在門兩旁中央闕然為¶
道也白虎通云闕是闕疑義又相兼然則其上縣治象其狀巍巍然髙大謂之象魏使人觀之謂之觀也是觀¶
與象魏闕一物而三名也以門之兩旁相對為雙故名雙闕盟諸僖閎㐮十一年傳文也案彼云季武子將作¶