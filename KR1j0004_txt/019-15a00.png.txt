疏(易損卦六五爻辭云十朋之龜弗克違馬鄭皆取此文觧之則此經十龜所以釋易也神龜者龜之最神¶
明者也禮統曰神龜之象上圓法天下方法地背上盤法丘山𤣥文交錯以成列㝛長尺二寸明吉凶不言而¶
信者是也靈龜龜之有靈次神龜者雒書曰靈龜者𤣥文五色神靈之精也攝龜龜之小者腹甲曲折能自張¶
閉者也寶龜傳國所實者春秋經曰盗竊寳玉大弓公羊傳云寳者何龜青純何休云謂之寳者言世世寳用¶
之辭是也文龜甲有文彩者筮龜在蓍叢下者山龜生山中者澤龜生澤中者水龜生水中者火龜生火中者¶
注書曰遺我大寳龜此周書大誥文也注河圖至青文引之以證龜甲有文彩也其實河圖說靈龜也非此經¶
之文龜取其一邉耳注云常在至龜策傳者龜策傳云傳曰上有壽蓍下有神龜又云聞蓍滿百莖者其下必¶
有神龜守之其上常有青雲覆之傳曰天下和平王道得而蓍莖長丈其叢生滿百是也注云火龜猶火䑕耳¶