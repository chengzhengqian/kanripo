乎子道者妻皆婦道也謂弟之妻婦者是嫂亦可謂之母乎故名者人治之大者也可無慎乎鄭注云道猶行¶
也言婦人棄姓無常秩稱嫁扵父行則為母行嫁扵子行則為婦行謂弟之妻為婦者卑逺之故謂之娣嫂者¶
尊嚴之稱是嫂亦可謂之母乎嫂猶叟也叟老人稱也是為序男女之别爾若已以母婦之服服兄弟之妻兄¶
弟之妻以舅子之服服已則是亂昭穆之序也治猶理也父母兄弟夫婦之理人倫之大者可不慎乎大傳曰¶
同姓從宗合族屬異姓主名治際㑹名著而男女有别是别嫂婦之名也郭云猶今言新婦者以時驗而知也¶
至今猶然云今相呼先後㦯云妯娌者廣雅云娣社妯娌娣姒先後也人多疑娣姒之名皆以為兄妻呼弟妻¶
為娣弟妻呼兄妻為姒因即惑扵斯文不知何以為説今謂母婦之號随夫尊卑娣姒之名從身長㓜以其俱¶
来夫族其夫班秩既同尊卑無以相加遂從身之少長䘮服小功章曰娣姒婦報傳曰娣姒婦者弟長也以弟¶