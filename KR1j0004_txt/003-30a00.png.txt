　　届極也注有所限極音義(届音戒)疏(有所限極也大雅瞻仰云靡有夷届)¶
弇同也注詩曰奄有龜蒙弇葢也注謂覆葢音義(弇於簡反¶
音揜覆敷救反)疏(廣異言也注詩曰奄有龜蒙魯頌閟宫文言弇覆同為已有弇又為葢謂覆葢也易曰惡¶
積而不可揜弇揜音義同)¶
¶
　　恫痛也注詩曰神罔時恫音義(恫音通)疏(謂痛傷注詩曰神罔時恫大雅¶
思齊文王肅云文王之徳能上順祖宗安寜百神無失其道無所怨痛)¶
¶
　　握具也注謂備具音義(握李本作幄云居位處之具也郭云謂備具)疏(握持辦具¶
也郭云謂備具李本作幄釋云居位處之具也秦風權輿云夏屋渠渠鄭箋云屋具也義其同乎)¶