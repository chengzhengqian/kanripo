　　鶼鶼比翼注說已在上音義(鶼古恬反衆家作兼李云鳥有一目一翅相得乃飛¶
故曰兼兼也)疏(鶼鶼比翼鳥名也說在釋地篇故注云說已在上)¶
¶
　　鵹黃楚雀注即倉庚也音義(鵹詩傳作離阮謝同力知反施音黎說文作□云其¶
色黎黒而黃也文釋云離黃倉庚也鳴則蠶生字林作□力兮反毛詩草木疏云黃麗留也或謂之黃栗留也¶
幽州人謂之黃鸎一名倉庚一名商庚一名鵹黃一名楚雀齊人謂之摶黍闗西謂之黃鳥方言云自關而東¶
謂之倉庚關西謂之黃鸝留也)¶
¶
　　鴷斵木注口如錐長數寸常斵樹食蟲因名云音義(鴷音¶
列斵陟角反錐章誰反)疏(斵木鳥一名鴷郭云口如錐長數寸常斵樹食蟲因名云)¶
¶