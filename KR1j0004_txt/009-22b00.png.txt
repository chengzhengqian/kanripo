覔反靂力狄反楊雄羽獵賦云霹靂列缺吐火施鞭史記云霹靂者陽氣也䨘本或作霰□同悉練反霄音消¶
本亦作消說文曰雨䨘為霄齊語也涷都貢反郭音東令力呈反驅如字豈俱𦍑句二反灑所買所綺二反霡¶
亡革反字林作□音同又亡狄反霂亡禄反上時掌反濟祖細反霽字林子系反云雨止也郭祖禮反一音祖¶
細反)疏(此釋風雨之名也易曰風以動之雨以潤之又曰潤之以風雨洪範曰月之從星則以風雨然則風¶
雨相將之物故此類聚而釋之也云南風謂之凱風者李廵曰南風長養萬物喜樂故曰凱風凱樂也郭氏無¶
說義或當然詩邶風云凱風自南是也云東風謂之谷風者孫炎曰谷之言榖榖生也谷風者生長之風也詩¶
邶風云習習谷風是也云北風謂之涼風者北風一名涼風言北風寒涼之風也月令孟秋之月涼風至詩邶¶
風云北風其凉是也云西風謂之泰風者孫炎曰西風成物物豐泰也詩大雅桑柔云泰風有隧是也云焚輪¶