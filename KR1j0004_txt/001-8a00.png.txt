　　怡懌悅欣衎喜愉豫愷康妉般樂也注皆見詩音義(怡以¶
之反懌音亦衎苦旦反愉羊朱反愷苦在反妉丁含反般蒲安反樂音洛)疏(皆謂喜樂怡者和樂也小雅節¶
南山云既夷既懌怡夷音義同懌者悦樂也商頌那篇云亦不夷懌悦者心樂也小雅都人士云我心不悦悦¶
説音義同欣者笑喜之樂也大雅鳬鷖云㫖酒欣欣毛傳云欣欣然樂也衎者飲食之樂也小雅南有嘉魚云¶
嘉賓式燕以衎喜者説文云不言而悦也小雅彤弓云中心喜之愉者安閒之樂也唐風山有樞云他人是愉¶
毛傳云愉樂也豫者逸樂也小雅白駒云逸豫無期愷者康樂也小雅魚藻云豈樂飲酒康者安樂也唐風蟋¶
蟀云無以大康妉者樂之乆也小雅鹿鳴云和樂且湛又衛風氓篇云無與士耽鄭箋云耽非禮之樂般者遊¶
樂也周頌篇名也鄭箋云般樂也○按郭以爾雅之作多為釋詩且詩中備有此文故云皆見詩其寔六經之¶