輶如毛者大雅烝民文)¶
¶
　　俴淺也注詩曰小戎俴收音義(俴慈瞚反)疏(謂淺近注詩曰小戎俴收者秦¶
風小戎文也)¶
¶
　　綯絞也注糾絞繩索音義(綯徒刀反絞古卯反糾吉黝反索悉各反)疏(謂糾絞繩¶
索也李廵曰綯繩之絞也豳七月云宵爾索綯)¶
¶
　　訛化也注詩曰四國是訛疏(匡正之化也注詩曰四國是訛者豳風破斧文)¶
跋躐也注詩曰狼跋其胡疐跲也注詩曰載疐其尾音¶
義(跋蒲末反郭音貝又補葛反躐力輒反狼音郎疐竹利反又得異反又竹季反說文云礙足不行與躓同¶