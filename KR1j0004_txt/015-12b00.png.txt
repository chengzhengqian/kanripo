小如瓝音義(瓞大結反詩云緜緜瓜瓞瓝步角反字林作㼎云小瓜也紹市沼反蔓音萬著丁畧¶
反)疏(瓞一名瓝小瓜也紹繼也瓜之蔓紹緒先歳之瓜必小亦名瓞故云紹瓞詩大雅云緜緜瓜瓞舍人¶
曰瓞名瓝小瓜也紹繼謂瓞子漢中小瓜曰瓞孫炎曰瓞小瓜子如瓝其本子小紹先歳之瓜曰瓞然則瓜之¶
族類本有二種大者曰瓜小者曰瓞此則其種别也而瓜蔓近本之瓜必小於先歳之大瓜以其小如瓝故謂¶
之瓞瓞是瓝之别名故郭云俗呼瓝為瓞紹者瓜蔓緒亦著子但小如瓝)¶
¶
　　芍鳧茈注生下田苗似龍須而細根如指頭黑色可食¶
音義(芍户孑反鳬音扶茈本又作□沈顧徂斯反謝徂咨反)疏(芍一名鳬茈郭云生下田中苗似龍¶
須而細根如指頭黑色可食今俗瀹而䰞之者是也)¶
¶