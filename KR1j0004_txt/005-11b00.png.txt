反引長多也)䟽(子子孫孫小雅椘茨文也引無極者作者所以釋之也舎人曰子孫長行美道引無極也¶
郭云世世昌盛長無窮)¶
¶
　　顒顒卬卬君之徳也注道君人者之徳望音義(顒魚恭反卬五¶
剛反郭魚殃反)䟽(此道君人之徳望也顒顒卬卬大雅卷阿文也君之徳也者作者釋之也詩云顒顒卬卬¶
如圭如璋令聞令望毛傳云顒顒溫貎卬卬盛貎鄭箋云令善也王有賢臣與之以禮義相切磋體貎則顒顒¶
然敬順志氣則卬卬然髙朗如玉之圭璋也人聞之則有善聲譽人望之則有善威儀徳行相副)¶
丁丁嚶嚶相切直也注丁丁斫木聲嚶嚶兩鳥鳴以喻¶
朋友切磋相正音義(丁豬耕反嚶烏耕反斫音灼磋七何反)䟽(直猶正也小雅伐木¶