齒可以染皁音義(衱居業反袶施音絳孫蒲空反欔沈居縛反杷白麻反字從木下同著直¶
畧反皁音造)疏(欔一名烏階郭云即烏杷也子連相著狀如杷齒可以染皁今俗謂之狼杷是也)¶
杜土鹵注杜衡也似葵而香音義(杜郭云杜衡也似葵而香案本草云杜衡¶
味辛香人衣體陶注云根葉都似細辛唯氣小異耳本草經又有杜若一名杜衡陶注云葉似薑根亦似高良¶
薑而細氣味辛香又絶似旋蕧根殆欲相亂如陶之言二種竝不似葵或恐郭誤耳土他覩反鹵音魯衡字或¶
作蘅音行)疏(香草也一名杜一名土鹵郭云杜衡也似葵而香本草唐本注云杜衡葉似葵形如馬蹄故俗¶
云馬蹄香生山之陰水澤下濕地根似細辛白前等山海經云天帝山有草其狀如葵其臭如麋蕪名曰杜衡¶
可以走馬食之已癭是也)¶
¶