禮記云魚去乙然則魚之骨體盡似丙丁之屬因形名¶
之音義(枕之甚反篆丈轉反印一刃反腸音長去羌吕反盡子忍反)疏(此釋魚之骨體腸尾之名¶
也其魚頭中骨為枕其骨形似篆書丁字故因謂之丁其膓似篆書乙字尾似篆書丙字亦因名之也注禮記¶
曰魚去乙此禮記内則文也鄭𤣥注云乙魚體中害人者名也今東海鰫魚有骨名乙在目旁狀如篆乙食之¶
鯁人不可出者與此經違非郭義也)¶
¶
　　一曰神龜注龜之最神明二曰靈龜注涪陵郡出大龜¶
甲可以卜縁中文似瑇瑁俗呼爲靈龜即今觜&KR1010;龜一¶
名靈&KR1010;能鳴三曰攝龜注小龜也腹甲曲折解能自張¶