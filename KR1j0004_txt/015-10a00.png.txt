云根莖都似人參而葉小異根味甜又别本注云根似桔梗以無心為異者是也)¶
¶
　　絰履注未詳莕接余其葉苻注叢生水中葉圓在莖端¶
長短随水深淺江東食之亦呼莕音義(絰待節反莕音杏本亦作荇詩¶
云參差荇菜說文作䓷接如字說文作菨音同余羊如反本或作荼非)疏(莕菜一名接余其葉名苻郭云¶
叢生水中葉圓在莖端長短随水深淺江東食之亦呼為莕詩周南闗雎云參差荇菜是也荇與莕同陸璣疏¶
云接余白莖葉紫赤色正圓莖寸餘浮在水上根在水底與水深淺等大如釵股上青下白鬻其白莖以苦酒¶
浸之肥美可案酒)¶
¶
　　白華野菅注菅茅屬詩曰白華菅兮音義(菅古顔反)疏(舍人云白¶