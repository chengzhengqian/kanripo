毛傳云張仲賢臣也鄭箋云張仲吉甫之友其性孝友以詩序云六月宣王北伐也故郭云周宣王時賢臣)¶
有客宿宿言再宿也有客信信言四宿也注再宿為信¶
重言之故知四宿音義(宿先六反重直用反)䟽(云有客宿宿有客信信者周頌有客¶
文也云言再宿也言四宿也者釋之也毛傳云一宿曰宿再宿曰信各重言之故知再宿及四宿也)¶
美女為媛注所以結好媛音義(媛為眷反好呼報反)䟽(詩鄘風君子偕老云¶
展如之人兮邦之媛也故此釋之郭云所以結好媛孫炎曰君子之援助然則由有美可以援助君子故云美¶
女為媛)¶
¶
　　美士為彦注人所彦詠音義(彦音喭)䟽(鄭風羔裘云彼其之子邦之彦兮故¶