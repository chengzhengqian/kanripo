鱏音尋又音滛字林云長鼻魚也重千斤頷户感反行戸郎反)疏(鱣郭義具注陸璣云鱣出江海三月中從¶
河下頭來上鱣身形似龍銳頭口在頷下背上腹下皆有甲縱廣四五尺今於盟津東石磧上鉤取之大者千¶
餘斤可蒸爲&KR0796;又可爲鮓魚子可爲醤詩衛風碩人云鱣鮪發發是也)¶
¶
　　鰋注今鰋額白魚音義(鰋音偃白魚額魚格反)疏(今鰋額白魚郭以目驗言之也¶
詩周頌云鰷鱨鰋鯉是也)¶
¶
　　鮎注别名鯷江東通呼鮎爲鮧音義(鮎郭奴謙反舍人夲無此字鯷音提¶
字林云青州人呼爲鮎鯷鮧大兮反說文云大鮎也陶𢎞景云今人並呼慈)疏(郭氏云别名鯷江東通呼¶
鮎爲鮧案此經鯉鱣鰋鮎舎人曰鯉一名鱣孫炎曰鰋一名鮎則是舍人以鯉鱣為一魚孫炎以鰋鮎爲一魚¶