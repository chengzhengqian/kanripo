是知人君若徳輝動於内則和氣應於外統而言之謂之玉燭也云春為𤼵生夏為長贏秋為收成冬為安寧¶
者此亦四時之别號也云四時和為通正者言上四時之功和是為通暢平正也云謂之景風者言所以致景¶
風景風即祥風也云甘雨時降萬物以嘉者嘉善也甘雨即時雨也不為萬物所苦故曰甘若月令苦雨數來¶
則非甘也甘雨既以時降則萬物莫不嘉善之也云謂之醴泉者言四時平暢亦所以使地出醴泉也醴泉者¶
水泉味甘如醴也云此亦四時之别號者言與上青陽等同為四時别號故云亦也上據氣而言此據功為說¶
注尸子皆以為太平祥風者案尸子仁意篇述太平之事云燭於玉燭飲於醴泉暢於永風春為青陽夏為朱¶
明秋為白蔵冬為𤣥英四時和正光照此之謂玉燭甘雨時降萬物以嘉高者不少下者不多此之謂醴泉其¶
風春為𤼵生夏為長贏秋為方盛冬為安静四氣和為通正此之謂永風是也案援神契云徳及於天斗極明¶