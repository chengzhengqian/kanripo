又東北㑹于汶又北東入于海導淮自桐柏東㑹于泗沂東入于海是發源注海者也)¶
¶
　　水泉疏(題上事也下皆倣此)¶
¶
　　水中可居者曰洲小洲曰陼小渚曰沚小沚曰坻人所¶
為為潏注人力所作音義(洲音州陼字又作渚章汝反本或直云小洲曰渚沚音止¶
本或作洔音同又音市坻本或作墀同直基反本又作汦音同潏郭述決二音吕伯雍音同案郭圗水中自然¶
可居者為洲人亦於水中作洲而小不可止住者名潏水中地也)疏(此一叚釋水中之地名也故下題云¶
水中案李廵云四方皆有水中央獨可居但大小異其名耳若人所作者則名潏周南云在河之洲召南云江¶
有渚采蘩云于沼于沚秦風蒹葭云宛在水中坻是其所出之文也)¶
¶