　　蘱薡蕫注似蒲而細音義(蘱力愧反又力對反薡音頂蕫本或作董丁動反施音童)¶
疏(蘱一名薡蕫狀似蒲而細可為屩亦可綯以為索)¶
¶
　　蕛苵注蕛似稗布地生穢草音義(蕛大兮反本又作稊莊子云道在稊稗是¶
也苵大結反稗蒲賣反字林云禾别名也)疏(蕛一名苵似稗之穢草也布生於地莊子曰道在蕛稗是亦有¶
米細小莊子又曰若蕛米之在太倉是也)¶
¶
　　鉤芺注大如拇指中空莖頭有臺似薊初生可食音義¶
(鉤古侯反芺於表反又於老反拇音母薊音計)疏(薊類也一名鉤一名芺郭云大如拇指中空莖頭有臺似¶
薊初生可食說文云味苦江南食以下氣是也)¶
¶