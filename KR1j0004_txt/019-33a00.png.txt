&KR1319;東方曰鶅北方曰鵗西方曰鷷者郭云說四方雉之名左傳曰五雉為五工正杜預取四方之雉并上翬雉¶
以爲五也必取翬雉者伊洛土之中區故與四方之雉為五也樊光賈逵以此五雉分屬五工無所慿㩀不可¶
采用故略而不言)¶
¶
　　鳥䑕同穴其鳥爲鵌其䑕爲鼵注鼵如人家䑕而短尾¶
鵌似鵽而小黃黑色穴入地三四尺䑕在内鳥在外今¶
在隴西首陽縣鳥䑕同穴山中孔氏尚書傳云共為雄¶
雌張氏地理記云不爲牝牡音義(鵌音途鼵徒忽反鵽丁刮反牝毗忍反牡¶
音母)疏(尚書禹貢云導渭自鳥䑕同穴不言鳥獸之名故此釋之也李廵云鵌鼵鳥䑕之名共處一穴天性¶