亦通¶
¶
　　肅延誘薦餤晉寅藎進也注寅未詳○(臣照)按書臯陶¶
謨同寅協恭今以寅為敬義則同寅即是協恭不須¶
複說若作進解則同進而協恭于理為長¶
¶
　　暀暀皇皇藐藐穆穆休嘉珍禕懿鑠美也○石經禕作¶
褘張衡東京賦漢帝之徳侯其禕而註美也¶
¶
　　闗闗噰噰音聲和也○鄭樵曰據二文一義者皆當在¶
釋訓部恐誤在此¶
¶