　　懕懕媞媞安也注皆好人安詳之容音義(懕於占反説文云安静也¶
媞徒低反)䟽(秦風小戎云厭厭良人毛傳云厭厭安静也孫炎云媞媞行歩之安也魏風葛屨云好人媞媞¶
毛傳云媞媞安諦謂行歩安舒而審諦也是皆好人安詳之容也)¶
¶
　　祁祁遲遲徐也注皆安徐音義(祁巨移反)䟽(皆安徐也豳風七月云春日遲¶
遲采繁祁祁)¶
¶
　　丕丕簡簡大也注皆多大音義(丕本㦯作㔻同普悲反)䟽(書立政云以並¶
受此丕丕基周頌執競云降福簡簡是皆多大之稱)¶
¶
　　存存萌萌在也注萌萌未見所出音義(萌郭武耕反施云朋反字㦯作¶