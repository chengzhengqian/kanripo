泥動紅香流水步新梯藐視年華頓非塵世　麟翁衮¶
舄領客登臨座有誦魚美翁笑起離席而語敢詫京兆¶
以後為功落成竒事明良慶㑹賡歌熙載隆都觀國多¶
閒暇遣丹青雅飾繁華地平瞻太極天街潤納璇題露¶
牀夜沉秋緯　清風觀闕麗日罘罳正午長漏遲為洗¶
盡脂痕茸唾淨捲麴塵永晝低垂繡簾十二髙軒駟馬¶
峩冠鳴珮班囘花底修禊飲御爐香分朝衣袂碧桃數¶
㸃飛花湧出宫溝遡春萬里¶