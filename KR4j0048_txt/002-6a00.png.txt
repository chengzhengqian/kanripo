縈寸藕留連懽事桃笙平展湘浪影有昭華穠李冰¶
相倚如今鬢㸃凄霜半篋秋詞恨盈蠧紙¶
　　天香(蠟/梅)¶
蟬葉粘霜蠅苞綴凍生香遠帶風峭嶺上寒多溪頭月¶
冷北枝瘦南枝小玉奴有姊先占立牆隂春早初試宫¶
黄淡薄偷分夀陽纎巧　銀燭淚深未曉酒鍾慳貯愁¶
多少記得短亭歸馬暮衙蜂鬧荳蔻釵梁恨裊但悵¶
望天涯歲華老遠信難封吳雲雁杳¶