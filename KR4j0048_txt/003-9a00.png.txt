夢起嬌啼玉女傳幽素人駕海查未渡試梧桐聊分宴¶
俎採菱别調留取蓬萊霎時雲住¶
　　尾犯(贈浪翁重/客吳門)¶
翠被落紅粧流水膩香猶共吳越十載江楓冷霜波成¶
纈燈院靚涼花乍剪桂園深幽香旋折醉雲吹散晚樹¶
細蟬時替離歌咽　長亭曾送客偷賦錦雁留别淚接¶
孤城𣺌平蕪煙濶半菱鏡青門重售採香堤秋蘭共結¶
故人顦顇逺夢越來溪畔月¶