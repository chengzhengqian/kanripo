折贈行人逺今年恨依然纎手斷腸也羞眉畫應未就¶
　　八聲甘州(陪庚幕諸/公遊靈岩)¶
渺空烟四遠是何年青天墜長星幻蒼崖雲樹名娃金¶
屋殘霸宫城箭逕酸風射眼膩水染花腥時靸雙鴛響¶
廊葉秋聲　宫裏吳王沉醉倩五湖倦客獨釣醒醒問¶
蒼天無語華髪奈山青水涵空闌干髙處送亂鴉斜日¶
落漁汀連呼酒上琴臺去秋與雲平¶
　　又(姑蘇臺和/施芸隠韻)¶