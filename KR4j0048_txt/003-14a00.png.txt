　　燭影揺紅(餞馮深居翼/日深居初度)¶
飛蓋西園晚秋恰勝春天氣霜花開盡錦屏空紅葉新¶
裝綴時放清杯泛水暗淒涼東風舊事夜吟不就松影¶
䦨干月籠寒翠　莫唱陽闗但慿綵袖歌千歲秋星入¶
夢隔明朝十載吳宫㑹一棹回潮渡葦正西窗燈花報¶
喜栁蠻櫻素試酒争憐不教不醉¶
　　齊天樂(與馮深居/登禹陵)¶
三千年事殘鴉外無言倦慿秋樹逝水移川高陵變谷¶