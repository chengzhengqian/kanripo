曲暗墜金蟬芳節多陰蘭情稀㑹晴暉稱拂吟牋更移¶
畫船引珮環邀下嬋娟算明朝未了重陽紫萸應奈看¶
　　澡蘭香(淮安/重午)¶
盤絲繫腕巧篆垂簪玉隠紺紗睡覺銀瓶露井彩箑雲¶
窗往事少年依約為當時曾寫榴裙傷心紅綃褪萼黍¶
夢光陰漸老汀洲烟蒻　莫唱江南古調怨抑難招楚¶
江沉魄薰風燕乳暗雨梅黄午鏡澡蘭簾幙念秦樓也¶
擬人歸應剪菖蒲自酌但悵望一縷新蟾隨人天角¶