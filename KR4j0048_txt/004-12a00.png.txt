　　六醜(壬寅歲吳門/元夕風雨)¶
漸新鵞映栁茂苑鎖東風初掣館娃舊遊羅襦香未滅¶
玉夜花節記向留連處看街臨晚放小簾低掲星河㶑¶
灩春雲熱笑靨欹梅仙衣舞纈澄澄素娥宫闕醉西樓¶
十二銅漏催徹　紅消翠歇歎霜簪練髮過眼年光舊¶
情盡别泥深厭聴啼鴂恨愁霏潤沁陌頭塵襪青鸞香¶
鈿車音絶却因甚不把歡期付與少年華月殘梅痩飛¶
趂風雪丙夜永更説長安夢燈花正結¶