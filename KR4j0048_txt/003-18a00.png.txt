　　解語花(立春風雨併餞翁/處静江上之役)¶
簷花舊滴帳燭新啼香潤殘冬被澹煙疏綺凌波步暗¶
阻傍牆挑薺梅痕似洗空㸃㸃年華别淚花鬢愁釵股¶
籠寒綵燕沾雲膩　還鬭辛盤葱翠念青絲牽恨曾試¶
纎指雁回潮尾征帆去似與東風相避泥雲萬里應剪¶
斷紅情緑意年少時偏愛輕憐和酒香宜睡¶
　　祝英臺近(餞陳少逸被/倉臺檄行部)¶
問流花尋夢草雲㬉翠微路錦雁峯前淺約晝行處不¶