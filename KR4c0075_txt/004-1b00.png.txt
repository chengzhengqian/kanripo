(髙鍇知貢舉令狐綯雅善/鍇奨譽甚力故擢進士第)釋褐秘書省校書郎調補𢎞¶
農尉(新書以活獄忤觀察使孫簡将/罷去㑹姚合代簡諭使還官)㑹昌二年又以書¶
判㧞萃王茂元鎮河陽辟為掌書記茂元愛其才以子¶
妻之茂元雖讀書為儒然本将家子李徳裕素厚遇之¶
時徳裕秉政用為河陽帥徳裕與李宗閔楊嗣復令狐¶
楚大相讐怨商隠既為茂元従事宗閔等大薄之(新書/茂元)¶
(善徳裕牛李黨人嗤謫啇隠/以為詭薄無行共排笮之)時令狐楚巳卒子綯為員¶
外郎以商隠背恩尤惡其無行俄而茂元卒来逰京師¶