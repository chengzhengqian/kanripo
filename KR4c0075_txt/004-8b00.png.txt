歌云楊家有女初長成養在深閨人不識天生麗質難¶
自棄一朝選在君王側此為尊者諱也近時楊誠齋題¶
武恵妃傳云桂折秋風露折蘭千花無朶可天顔夀王¶
不忍金閨冷獨獻君王一玉環詞雖工而意未婉惟李¶
商隠云龍池賜酒敞雲屏羯鼓聲髙衆樂停半夜宴歸¶
宫漏永薛王沈醉夀王醒其詞微而顯得風人之體¶