白樂天晚年極喜義山詩云我死得為爾子足矣義山¶
生子遂以白老名之既長略無文性温庭筠嘗戲之曰¶
以爾為樂天後身不亦沗乎然義山有衮師我嬌兒美¶
秀乃無匹之句不知詩之所稱即此二子否乎不然後¶
何其無聞也¶
王荆公晩年亦喜義山詩以為唐人知學老杜而得其¶
籓籬惟義山一人而巳每誦其雪嶺未歸天外使松州¶
猶駐殿前軍永憶江湖歸白髮欲迴天地入扁舟與池¶