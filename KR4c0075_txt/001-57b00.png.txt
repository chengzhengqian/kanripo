　　　蝶三首¶
初來小苑中稍與瑣闈通逺恐芳塵斷(拾遺記石虎太/極殿樓高四十)¶
(丈舂雜寳異香為屑使數百人于樓上吹散/之名曰芳塵臺庾闡揚都賦結芳塵于綺疎)輕憂豔雪¶
融(韋應物詩豔/雪凌空散)只知防皓(一作/灝)露不覺逆尖風迴首雙¶
飛燕乘時入綺櫳¶
長眉畫了繡簾開碧玉行收白玉臺(樂府有情人碧玉/歌一云碧玉宋汝)¶
(南王妾梁簡文帝對燭賦碧玉/舞罷羅衣單玉鏡臺注别見)為問翠釵釵上鳳(拾遺/記石)¶
(崇愛婢翾風縈/金為鳳冠之釵)不知香頸為誰迴¶