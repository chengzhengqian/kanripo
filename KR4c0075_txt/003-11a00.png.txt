　(又受知於楚詩中楚客之語更不避其家諱何耶錢/龍惕箋文宗時李宗閔牛僧孺令狐楚與李徳裕大)¶
　(相仇怨徳裕相武宗五年雖未嘗忘情於大牢然救/楊嗣復李玨之死猶有大臣之度大中初立賛皇萌)¶
　(驂乘之禍令狐綯當國舉賛皇之客誅剪無孑遺矣/義山自開成登第後累辟王茂元鄭亞盧𢎞正府三)¶
　(人皆太尉委用故綯尤深惡之十年秉/政抑之終於使府綯真險刻寡恩哉)¶
　　　僧院牡丹¶
葉薄風才倚枝輕霧不勝開先如避客色淺為依僧粉¶
壁正蕩水緗幃初巻燈(韻㑹緗淺黄色○道源注/蕩水言花影巻燈言花光)傾城¶
惟待笑要裂幾多繒(帝王世紀妺喜好聞裂繒之/聲桀為發繒裂之以適其意)¶