强虜恩殊睦本枝四郊多壘在此禮恐無時¶
　　　夕陽樓(原注在滎陽今遂寧簫侍郎牧滎陽日/作○按蕭侍郎蕭澣也舊唐書太和七)¶
　　　(年三月以給事中/蕭澣為鄭州刺史)¶
花明柳暗繞天愁上盡重城更上樓欲問孤鴻向何處¶
不知身世自悠悠¶
　　　春雨¶
悵臥新春白祫衣白門寥落意多違紅樓隔雨相望冷¶
珠箔飄燈獨自歸逺路應悲春晼晚殘宵猶得夢依稀¶