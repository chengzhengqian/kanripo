本來銀漢是紅墻隔得盧家白玉堂誰與王昌報消息¶
(襄陽耆舊傳王昌字公伯為東平相散/騎常侍早卒婦任城王曹子文女也)盡知三十六鴛¶
鴦(道源注古樂府入門時左顧但見雙鴛鴦鴛鴦/七十二羅列自成行此云三十六純舉雌言之)¶
　　　離亭賦得折楊栁二首¶
暫慿樽酒送無憀莫損愁眉與細腰人世死前惟有别¶
春風争擬惜長條¶
含烟惹霧每依依萬緒千條拂落暉為報行人休盡折¶
半留相送半迎歸¶