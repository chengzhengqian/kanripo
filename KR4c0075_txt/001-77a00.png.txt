珠實雖先熟瓊莩縱早開(漢書葭莩注葭蘆也莩/其筒中白皮至薄者)流鸎¶
猶故在争得諱含來(吕氏春秋仲夏之月羞含桃注含/桃櫻桃也鸎鳥所含食故曰含桃)¶
　　　櫻桃答¶
衆果莫相誚天生名品高何因古樂府惟有鄭櫻桃(樂/府)¶
(集石季龍寵惑優僮鄭櫻桃而殺郭氏㬰納清河崔氏/櫻桃又譛而殺之櫻桃美麗擅寵宫掖樂府由是有鄭)¶
(櫻桃歌十六國春秋石虎鄭后名/櫻桃晉冗從僕射鄭世達家妓也)¶
　　　曉坐(一云/後閤)¶
後閤(一作/閣)罷朝眠前墀思黯然梅應未假雪栁自不勝¶