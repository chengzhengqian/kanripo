久之不調㑹給事中鄭亞亷察桂州請為觀察判官撿¶
挍水部員外郎大中初白敏中秉政令狐綯在内署共¶
排李徳裕逐之亞坐德裕黨亦貶循州刺史商隠随亞¶
在嶺表累載三年入朝(新書亞謫循州商隠従之凡三/年乃歸亞亦徳裕所善綯以為)¶
(忘家恩放利偷合謝不通按義山在嶺表不一年史/文誤也又史云謝不通而随亞後與綯酬和詩頗多)京¶
兆尹盧宏正(按宏正是時不為/京兆尹史亦誤)奏署掾曺令典牋奏眀¶
年令狐綯作相商隠屢啓陳情綯不之省(新書綯當國/商隠歸窮自)¶
(觧綯憾/不置)宏正鎮徐州又從為掌書記府罷入朝復以文¶