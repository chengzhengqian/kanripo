　　　月(文苑英華/作秋月)¶
池上與橋邊(一作樓上/與池邊)難忘復可憐簾開最明夜簟巻¶
已凉天流處水花急吐時雲葉鮮姮(一作/嫦)娥無粉黛只¶
是逞嬋娟¶
　　　贈宗魯笻竹杖¶
大夏資輕䇿(漢書張騫至大夏見笻竹杖/問之云賈人市之身毒國)全溪問所思¶
静憐穿樹逺滑想過苔遲鶴怨朝還望(北山移文蕙帳/空兮夜鶴怨)¶
僧閑暮有期風流真底事常欲傍清羸¶