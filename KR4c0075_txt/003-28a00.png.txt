星妃鎮來去(星妃謂織女/説文妃匹也)濁水清波何異源濟河水清¶
黄河渾安得薄霧起緗裙(梁范静妻沈氏竹火籠詩/氤氲擁翠被出入隨緗裙)手¶
接雲軿呼太君(真誥駕風騁雲軿道源注道書/有太極道君太虛上真元君)¶
　　　　右夏¶
月浪衝(一作/衡)天天宇濕凉蟾落盡疎星入雲屏不動掩¶
孤嚬西樓一夜風筝急(風筝注/見上巻)欲織(一作/識)相思花寄逺¶
終日相思却相怨但聞北斗聲迴環(杜甫詩七星在北/户河漢聲西流)¶
不見長河水清淺(古詩河漢/清且淺)金魚鎖斷紅桂春(道源注/金魚即)¶