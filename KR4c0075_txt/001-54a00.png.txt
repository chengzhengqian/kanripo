聞道閶門蕚緑華(注見/前)昔年相望抵(一作/尚)天涯豈知一¶
夜秦樓客(列仙傳用秦樓客/蕭史事注别見)偷看呉王苑内花¶
　　　漢宫詞¶
青雀西飛竟未迴(道源注漢武故事七月七日上于承/華殿齋忽青鳥從西來上問東方朔)¶
(朔曰西王母欲來有頃王母至洞㝠記東方朔/望見巨靈目之化青雀飛去帝乃起青雀臺)君王長¶
在集靈臺(三輔黄圖集靈臺在/華隂縣界武帝所造)侍臣最有相如渇不賜¶
金莖露一杯(金莖露/注見前)¶
　(按史憲宗服金丹暴崩穆宗武宗復循其/轍義山此作深有託諷與後瑤池詩同㫖)¶