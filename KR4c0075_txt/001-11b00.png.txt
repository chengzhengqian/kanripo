本以高難飽徒勞恨費聲五更疎欲斷一樹碧無情薄¶
宦梗猶汎故園蕪已平煩君最相警我亦舉家清¶
　　　江亭散席循栁路吟歸官舍¶
春詠敢輕裁銜辭入半杯巳遭江映栁更被雪藏梅寡¶
和真徒爾殷憂動即來從詩得何報惟感(一作/看)二毛催¶
　　　潭州(唐書潭州長沙郡屬江南西道元和郡國/志隋平陳改湘州曰潭州取昭潭為名)¶
潭州官舍暮樓空今古無端入望中湘淚淺深滋竹色¶
(博物志舜二妃曰湘夫人舜/崩二妃啼以淚揮竹竹盡斑)楚歌重疊怨蘭叢(楚詞九/歌稱澧)¶