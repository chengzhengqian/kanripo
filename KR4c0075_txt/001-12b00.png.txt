江風吹浪動雲根(張協詩雲根臨八極注雲根/石也雲觸石而生故曰雲根)重碇危¶
檣白日昏(韻會碇/鎮舟石)已斷燕鴻初起勢更驚騷客後歸魂¶
漢廷急詔(一作/召)誰先入楚路高歌自欲翻萬里相逢歡¶
復泣鳳巢西隔九重門(帝王世紀黄帝時鳳凰止帝東/園或巢於阿閣九辨君之門兮)¶
(九重道源曰東坡詩九/重新掃舊巢痕本此)¶
　　　哭劉司户二首(蕡卒於/貶所)¶
離居星嵗易失望死生分酒甕凝餘桂(楚詞奠桂/酒兮椒漿)書籖¶
冷舊芸(杜甫詩書籖映夕曛魚豢魏略芸/香辟紙魚蠧故藏書臺曰芸臺)江風吹鴈急¶