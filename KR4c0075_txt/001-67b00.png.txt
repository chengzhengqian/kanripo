(赤鱗道源曰此句暗用/瓠巴鼓瑟遊魚出聽語)鄂君悵望舟中夜繡被焚香獨¶
自眠(說苑鄂君乘青翰之舟張翠羽之葢越人擁楫而/歌曰山有木兮木有枝心恱君兮君不知于是鄂)¶
(君揄袂而擁之/舉繡被而覆之)¶
七夕來時先有期(漢武内傳帝閒居承華殿忽見一女/子美麗非常曰我墉宫玉女王子登)¶
(也七月七日王母暫來帝下席跪諾于是登延靈之/臺盛齋存道以候之至七月七日二更後王母果至)洞¶
房簾箔至今垂玉輪顧兔初生魄(玉輪注見前天問夜/光何徳死而又育厥)¶
(利維何而顧兔在腹王逸注言月中有兔何所貪利居/月之腹而顧望乎書惟三月哉生魄傳始生魄月十六)¶
(日明消而魄生漢志/死魄朔也生魄望也)鐵網珊瑚未有枝(本草珊瑚似玉/紅潤生海底盤)¶