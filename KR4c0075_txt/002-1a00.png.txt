欽定四庫全書¶
　李義山詩集注巻二上¶
　　　　　　　　　　　　　呉江朱鶴齡撰¶
　　　南朝¶
地險悠悠天險長金陵王氣應瑶光(春秋運斗樞北斗/七星第一天樞第)¶
(二璇第三機第四權第五衡第六開陽第七揺光江/淹詩瑶光正神縣南朝為正朔所歸故曰應瑶光也)休¶
誇此地分天下只得徐妃半面粧(南史徐妃諱昭佩無/容質不見禮帝二三)¶
(年一入房妃以帝眇一目毎知帝將至/必為半面粧以俟帝見則大怒而出)¶