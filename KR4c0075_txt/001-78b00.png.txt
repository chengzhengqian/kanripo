　　　題鵝¶
眠沙卧水自成羣曲岸殘陽極浦雲那解將心憐孔翠¶
(一作雀○孔翠孔雀翡翠也杜/甫詩孔翠望赤霄秋思雕籠養)羈雌長共故雄分(謝靈/運詩)¶
(羈雌戀舊侶魯陶嬰黄鵠歌夜半悲鳴兮想其故雄/○言孔翠之羈孤不若鵞羣有眠沙卧木之適也)¶
　　　華清宫(注見/前)¶
朝元閣迥羽衣新(道源注雍録朝元閣在驪山天寳七/載𤣥元皇帝見于朝元閣改名降聖)¶
(閣太真外傳天寳四載七月于鳳凰園冊太真宫女道/士楊氏為貴妃半后服用進見之日奏霓裳羽衣曲)¶
首按昭陽第一人(漢書飛燕立為皇后寵少衰女弟絶/幸為昭儀居昭陽舍李白詩宫中誰)¶