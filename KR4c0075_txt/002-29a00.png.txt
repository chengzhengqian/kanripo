(輿服志大駕屬車八十一乗法駕屬車三十六乗/蔡邕獨斷鸞旗編羽毛列繫幢旁民或謂之雞翹)玉桃¶
偷得憐方朔(西王母傳王母七夕降武帝宫中命侍女/取桃玉盤盛七枚四以與帝三自食之漢)¶
(武故事東郡獻短人曰巨靈指東方朔謂上曰王母種/桃三千年一著子此兒不良三過偷之矣楊慎曰本是)¶
(瑶池宴罷留王母俗作玉桃偷得憐方朔直似小兒語/耳愚按漢武内傳王母降承華之宫嚴車欲去帝叩頭)¶
(殷勤乃留若瑶池西宴自是穆王事如何可合徧/撿宋本俱無之不可以語出用修而不覈其實)金屋¶
修(一作/粧)成貯阿嬌(漢武故事帝為膠東王時長公主問/曰兒欲得婦否曰欲得指女阿嬌好)¶
(否笑曰若得阿嬌/當以金屋貯之)誰料蘇卿老歸國(漢書蘇武字子卿/武帝天漢元年使)¶
(匈奴至昭帝始元六年還始以强壯/出及還鬢髪盡白帝以武為典屬國)茂陵松柏雨蕭蕭¶