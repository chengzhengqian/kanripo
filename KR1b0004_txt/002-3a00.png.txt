度百事總百官納舜於此官舜舉八凱使揆度百事百¶
事時叙無廢事業賔于四門四門穆穆傳穆穆美也四¶
門四方之門舜流四凶族四方諸侯來朝者舜賔迎之¶
皆有美德無凶人納于大麓烈風雷雨弗迷傳麓録也¶
納舜使大錄萬幾之政隂陽和風雨時各以其節不有¶
迷錯愆伏明舜之德合於天帝曰格汝舜詢事考言乃¶
言厎可績三載汝陟帝位傳格來詢謀乃汝厎致陟升¶
也堯呼舜曰來汝所謀事我考汝言汝言致可以立功¶