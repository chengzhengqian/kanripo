我之弗辟我無以告我先王傳辟法也告召公太公言¶
我不以法法三叔則我無以成周道告我先王周公居¶
東二年則罪人斯得傳周公既告二公遂東征之二年¶
之中罪人此得于後公乃爲詩以貽王名之曰鴟鴞王¶
亦未敢誚公傳成王信流言而疑周公故周公既誅三¶
監而作詩解所以宜誅之意以遺王王猶未悟故欲讓¶
公而未敢音義(喪蘇浪反孺如樹反辟扶亦反治也說/文作壁云必亦反法也馬鄭音避謂避)¶
(居東都貽羊支反名如字徐亡政反鴟/尺夷反鴞于驕反誚在笑反遺唯季反)疏(正義曰公於/成王之世為)¶