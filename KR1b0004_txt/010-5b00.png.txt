(及士諸掌事者大小無不皆明/聽誓自士以上皆總戒之也)惟天地萬物父母惟人¶
萬物之靈傳生之謂父母靈神也天地所生惟人為貴¶
疏(傳正義曰萬物皆天地生之故謂天地為父母也老/子云神得一以靈靈神是一故靈為神也禮運云人)¶
(者天地之心五行之端也食味别聲被色而生者也言/人能兼此氣性餘物則不能然故孝經云天地之性人)¶
(為貴此經之意天地是萬物之父母言天地之意欲飬/萬物也人是萬物之最靈言其尤宜長飬也紂違天地)¶
(之心而殘害人物故言此/以數之與下句為首引也)亶聰明作元后元后作民父¶
母傳人誠聰明則為大君而為衆民父母今商王受弗¶
敬上天降災下民沈湎冐色敢行暴虐傳沈湎嗜酒冐¶