(對肅也政不治則僭差故僭對乂也明不照物則行自/逸豫故豫對晢也心無謀慮則行必急躁故急對謀也)¶
(性不通曉則行必蒙闇故蒙對聖也鄭𤣥以狂為倨慢/以對不敬故為慢也鄭王本豫作舒鄭云舒遲也王肅)¶
(云舒惰也以對照晢故為遲惰鄭云急促自用也以謀/者用人之言故急為自用已也鄭云蒙見冐亂也王肅)¶
(云蒙瞽蒙以聖是通逹故蒙為瞽蒙所見冐/亂言其不曉事與聖反也與孔各小異耳)曰王省惟¶
歲𫝊王所省職兼所總羣吏如歳兼四時卿士惟月𫝊¶
卿士各有所掌如月之有别師尹惟日𫝊衆正官之吏¶
分治其職如日之有歳月歳月日時無易𫝊各順常百¶
穀用成又用明𫝊歳月日時無易則百穀成君臣無易¶