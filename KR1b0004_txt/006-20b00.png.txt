　(報乙卒子報丙立報丙卒子主壬立主壬卒子主癸/立主癸卒子天乙立天乙是為成湯是也契至成湯)¶
　(十四世凡八遷國都者商頌云帝立子生商是契居/商也世本云昭明居砥石左傳稱相土居商丘及今)¶
　(湯居亳事見經傳者有此四遷其餘四遷未詳聞也/鄭𤣥云契本刲商國在太華之陽皇甫謐云今上洛)¶
　(商是也襄九年左傳云陶唐氏之火正閼伯居商丘/相土因之杜預云今梁國睢陽宋都是也其砥石先)¶
　(儒無言不知所在自契至湯諸侯之國而得數遷都/者蓋以時王命之使遷至湯乃以商為天下號則都)¶
　(雖數遷商名不改今湯遷亳乃作此篇若是諸侯遷/都則不得史録其事以為商書之首文在湯征諸侯)¶
　(伊尹去亳之上是湯将欲為王時事史以商有天下/乃追録初興并湯征與汝鳩汝方皆是伐桀前事後)¶
　(追録之也先王天子也自契已下皆是諸侯且文稱/契至湯今云從先王居者必從契之先世天子所居)¶