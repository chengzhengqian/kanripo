(幾用是周公之道惟當每日孜孜勤法/行之無敢自寛暇逸豫教使勤於事也)凡人未見聖若¶
不克見既見聖亦不克由聖𫝊此言凡人有初無終未¶
見聖道如不能得見已見聖道亦不能用之所以無成¶
爾其戒哉爾惟風下民惟草𫝊汝戒勿爲凡人之行民¶
從上教而變猶草應風而偃不可不慎圖厥政莫或不¶
艱有廢有興出入自爾師虞庶言同則繹𫝊謀其政無¶
有不先慮其難有所廢有所起出納之事當用汝衆言¶
度之衆言同則陳而布之禁其專爾有嘉謀嘉猷則入¶