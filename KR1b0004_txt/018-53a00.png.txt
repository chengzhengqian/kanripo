　以經文證之是太僕非太馭也太僕掌正王之服位¶
　治朝燕朝出入與俱建路鼓以節早晏随飲射而相¶
　禮容故曰旦夕承弼厥辟出入起居罔有不欽也掌¶
　出入王之大命故曰𤼵號施令罔有不臧也掌路鼓¶
　之政以達窮民故曰下民祗若萬邦咸休也太僕之¶
　下有小臣上士二人祭僕中士六人御僕下士十有¶
　二人又隷僕下士二人故曰正於羣僕侍御之臣也¶
　何必以太馭解太僕耶周本紀曰穆王即位春秋已¶