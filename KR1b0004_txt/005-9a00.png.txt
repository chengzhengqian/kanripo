(可知也兖州云濟河自東河以東也豫州云荆河自南/河以南也雍州云西河自西河以西也明東河之西西)¶
(河之東南河之北是冀州之境也馬鄭皆云冀州不書/其界者時帝都之使若廣大然文旣局以州名復何以)¶
(見其廣大是妄說也又解餘州先田後賦此州先賦後/田亦如境界殊於餘州也言殊者當爲田賦以收穫爲)¶
(差田以肥瘠爲等若田在賦上則賦宜從田田美則宜/賦重無以見人功修否故令賦先於田也以見賦由人)¶
(功此州旣見此理餘州從而可知皆令賦在田下欲見/賦從田出爲此故殊於餘州也鄭𤣥云此州入榖不貢)¶
(下云五百里甸服傳云爲天子服治田是田入穀故不/獻貢篚差異於餘州也甸服止方千里冀之北上境界)¶
(甚遙遠都之國必有/貢篚舉大略而言也)¶
濟河惟兖州傳東南據濟西北距河音義(濟子禮反下/同兖恱轉反)¶