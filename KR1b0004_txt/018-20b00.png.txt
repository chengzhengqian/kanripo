(無所不見齊中也每事得中聖通也通知諸事其身明/聖如此又小大之臣無不皆思忠良其左右侍御僕從)¶
(無非中正之人以旦夕承輔其君故其君出入起居無/有不敬文武發號施令無有不善以此之故下民敬順)¶
(其命萬邦皆羙其化由臣善故也傳正義曰禮記祭義/云春雨露既濡君子履之必有怵惕之心怵惕是心動)¶
(之名多憂懼之意也厲訓危也言常悚懼惟恐傾危易/稱夕惕若厲即此義也聰發於耳明發於目故為視聽)¶
(逺也齊訓中也聖訓通也動必/得中通而先識是無滯礙也)惟予一人無良實頼左¶
右前後有位之士匡其不及𫝊惟我一人無善實恃左¶
右前後有職位之士匡正其不及言此責羣臣正已繩¶
愆糾謬格其非心俾克紹先烈𫝊言恃左右之臣彈正¶