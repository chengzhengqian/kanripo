畏賢人違戾耇老之長致仕之賢不用其教法紂故今¶
殷民乃攘竊神祗之犧牷牲用以容將食無災𫝊自來¶
而取曰攘色純曰犧體完曰牷牛羊豕曰牲器實曰用¶
盜天地宗廟牲用相容行食之無災罪之者言政亂降¶
監殷民用乂讎斂召敵讎不怠𫝊下視殷民所用治者¶
皆重賦傷民斂聚怨讎之道而又亟行暴虐自召敵讎¶
不解怠罪合于一多瘠罔詔𫝊言殷民上下有罪皆合¶
於一法紂故使民多瘠病而無詔救之者商今其有災¶