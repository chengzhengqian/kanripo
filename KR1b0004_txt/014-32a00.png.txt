(行善政而請留之自輔王以公若捨我而去則已政闇/而治危故云公當明安我童子不可去也文武受命功)¶
(徳盛隆成王自量己身不能繼業言公當留舉大明徳/以佑助我用我小子褒揚文武之業而奉順天者下句)¶
(奉答天命是也孔分經為𫝊故探取下句以申之天命/周家欲令民治故又當奉當天命以和常四方之民居)¶
(處其衆也奉當者尊天意使允當天心和協民心使常/行善也居處其衆使之安土樂業也釋詁云将大也厚)¶
(尊大禮謂祭祀之禮祭統云禮有五經莫重於祭是祭/禮最尊大公誨成王令肇稱殷禮祀于新邑咸秩無文)¶
(欲答公誨己之事還述公辭舉秩大祀皆次秩無禮文/而宜在祀典者其祀事非我所為凡此皆待公而行者)¶
(也言公不可捨我以去也惟公徳明光於上下勤施於/四方此典下經皆追述居攝時事堯典訓光為充此光)¶
(亦為充也言公之明徳充滿天地即堯典格于上下勤/政施於四方即堯典光被四表也意言萬邦四夷皆服)¶