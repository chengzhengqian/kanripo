(徳不怠日日益新徳加于人無逺不屆故萬邦之衆惟/盡歸之志意自滿則陵人人既被陵則情必不附雖九)¶
(族之親乃亦離之萬邦舉逺以明近也九族舉親以明/疎也漢代儒者説九族之義有二案禮戴及尚書緯歐)¶
(陽説九族乃異姓有屬者父族四母族三妻族二古尚/書説九族從髙祖至𤣥孫凡九族堯典云以親九族𫝊)¶
(云以睦髙祖𤣥孫之親則此言九族亦謂髙祖𤣥孫之/親也謂萬邦惟懐實歸之九族乃離實離之聖賢設言)¶
(為戒容辭頗甚父子之間便以志滿相棄/此言九族以為外姓九族有屬文便也)王懋昭大徳¶
建中于民以義制事以禮制心垂裕後昆𫝊欲王自勉¶
明大徳立大中之道於民率義奉禮垂優足之道示後¶
世予聞曰能自得師者王𫝊求賢聖而事之謂人莫已¶