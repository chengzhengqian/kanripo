　(小甲立崩弟雍已立崩弟太戊立是太戊為小甲弟/太庚之子漢書五行志云凡草物之類謂之妖自外)¶
　(來謂之祥祥是惡事先見之徵故為妖怪也二木合/生謂共處生也七日大拱伏生書𫝊有其文或當别)¶
　(出餘書則孔用之也鄭𤣥注書𫝊云兩手搤之曰拱/生七日而見其大滿兩手也殷本紀云一暮大拱言)¶
　(一夜即滿拱所聞不同故説異也五行𫝊曰貌之不/恭是謂不肅時則有青眚之祥漢書五行志夏侯始)¶
　(昌劉向算法云肅敬也内曰恭外曰敬人君行已體/貌不恭怠慢驕蹇則不能敬木色青故有青眚之祥)¶
　(是言木之變怪是貌不恭之罰人君貌不恭天将罰/之木怪見其徵也皇甫謐云太戊問於伊陟伊陟曰)¶
　(臣聞妖不勝徳帝之政事有闕白帝修徳太戊退而/占之曰桑穀野木而不合生於朝意者朝亡乎太戊)¶
　(懼修先王之政明飬老之禮三年而逺方重譯而至/七十六國是言妖不勝徳也禮有贊者皆以言告人)¶