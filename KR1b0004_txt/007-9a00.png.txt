　　(惟王弗邇聲色至厥惟舊哉言湯有徳行加民民/歸之事自佑賢輔徳以下説天子之法當擢用賢)¶
　　(良屏黜昬暴勸湯奉行此事不須以放桀為惡康/誥召誥之類二字足以為文仲虺誥三字不得成)¶
　　(文以之字足成其句畢命冏命不言之微子之命/文侯之命言之與此同猶周禮司服言大裘而冕)¶
　　(亦足句也𫝊正義曰伯仲叔季人字之常仲虺必/是其名或字仲而名虺古人名字不可審知縱使)¶
　　(是字亦得謂之為名言是人之名號也左𫝊稱居/薛為湯左相是以諸侯相天子也周禮士師云以)¶
　　(五戒先後刑罰一曰誓用之於軍旅二曰誥用之/於會同是會同曰誥誥謂於會之所設言以誥衆)¶
　　(此惟誥湯一人而言會同者因解諸篇誥/義且仲虺必對衆誥湯亦是會同曰誥)¶
成湯放桀于南巢惟有慙徳𫝊湯伐桀武功成故以為¶