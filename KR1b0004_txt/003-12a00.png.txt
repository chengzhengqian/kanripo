重美之克勤于邦克儉于家不自滿假惟汝賢𫝊滿謂¶
盈實假大也言禹惡衣薄食卑其宮室而盡力為民執¶
心謙沖不自盈大汝惟不矜天下莫與汝爭能汝惟不¶
伐天下莫與汝爭功𫝊自賢曰矜自功曰伐言禹推善¶
讓人而不失其能不有其勞而不失其功所以能絶衆¶
人予懋乃徳嘉乃丕績天之厯數在汝躬汝終陟元后¶
傳丕大也厯數謂天道元大也大君天子舜善禹有治¶
水之大功言天道在汝身汝終當升為天子人心惟危¶