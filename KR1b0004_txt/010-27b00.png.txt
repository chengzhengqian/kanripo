　　(王之年故本之於文王/鄭云著武道至此而成)¶
惟一月壬辰旁死魄傳此本說始伐紂時一月周之正¶
月旁近也月二日近死魄音義(旁歩光反魄普白反說/文作霸匹革反云月始)¶
(生魄然貌近/附近之近)越翼日癸巳王朝歩自周于征伐商傳翼¶
明歩行也武王以正月三日行自周往征伐商二十八¶
日渡孟津厥四月哉生明王来自商至于豐傳其四月¶
哉始也始生明月三日與死魄互言乃偃武修文傳倒¶
載干戈包以虎皮示不用行禮射設庠序修文教歸馬¶