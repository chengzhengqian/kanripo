湯為是以不祀之罪伐之從此後遂征無道西夷北狄¶
舉逺以言則近者著矣音義(仇音求餉/式亮反)疏(正義曰此言/乃者却説已)¶
(過之事𦙍征云乃季秋月朔其義亦然左傳稱怨耦曰/仇謂彼人有負於我我心怨之是名為仇也餉田之人)¶
(不負葛伯葛伯奪其餉而殺之是葛伯以餉田之人為/己之仇言非所怨而妄殺故湯為之報也孟子稱湯使)¶
(亳衆徃為之耕有童子以黍肉餉葛伯奪而殺之則葛/伯所殺殺亳人也傳言葛伯遊行見農人之餉於田者)¶
(殺其人而奪其餉故謂之仇餉乃似葛伯自殺己人與/孟子違者湯之征葛以人之枉死而為之報耳不為亳)¶
(人乃報之非亳人則赦之故傳指言殺餉不辨死者何/人亳人葛人義無以異故不復言亳非是故違孟子)¶
曰奚獨後予傳怨者辭也攸徂之民室家相慶曰徯予¶