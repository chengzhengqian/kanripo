少師少傅少保曰三孤傳此三官名曰三孤孤特也言¶
卑於公尊於卿特置此三者貳公𢎞化寅亮天地弼予¶
一人傳副貳三公𢎞大道化敬信天地之教以輔我一¶
人之治冢宰掌邦治統百官均四海傳天官卿稱太宰¶
主國政治統理百官均平四海之内邦國言任大司徒¶
掌邦教敷五典擾兆民傳地官卿司徒主國教化布五¶
常之教以安和天下衆民使小大皆協睦宗伯掌邦禮¶
治神人和上下傳春官卿宗廟官長主國禮治天地神¶