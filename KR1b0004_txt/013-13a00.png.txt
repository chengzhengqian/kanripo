王曰封元惡大憝矧惟不孝不友傳大惡之人猶為人¶
所大惡況不善父母不友兄弟者乎言人之罪惡莫大¶
於不孝不友子弗祗服厥父事大傷厥考心傳為人子¶
不能敬身服行父道而怠忽其業大傷其父心是不孝¶
于父不能字厥子乃疾厥子傳於為人父不能字愛其¶
子乃疾惡其子是不慈于弟弗念天顯乃弗克恭厥兄¶
傳於為人弟不念天之明道乃不能恭事其兄是不恭¶
兄亦不念鞠子哀大不友于弟傳為人兄亦不念稚子¶