也言當戒懼萬事之微無曠庶官天工人其代之𫝊曠¶
空也位非其人為空官言人代天理官不可以天官私¶
非其才天叙有典勑我五典五惇哉𫝊天次叙人之常¶
性各有分義當勑正我五常之敎使合于五厚厚天下¶
天秩有禮自我五禮有庸哉𫝊庸常自用也天次秩有¶
禮當用我公侯伯子男五等之禮以接之使有常同寅¶
協恭和衷哉𫝊衷善也以五禮正諸侯使同敬合恭而¶
和善天命有徳五服五章哉𫝊五服天子諸侯卿大夫¶