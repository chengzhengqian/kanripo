(帝繫云黄帝生昌意昌意生顓頊顓頊生窮蟬窮蟬生/敬康敬康生句芒句芒生蟜牛蟜牛生瞽瞍瞽瞍生舜)¶
(即是舜有七廟黄帝為始祖其顓頊與窮蟬為二祧敬/康句芒蟜牛瞽瞍為親廟則文祖為黄帝顓頊之等也)¶
(若不得為如也舜典巡狩之事言如初者皆言如不言/若知此若為順也順舜初攝帝位故事而奉行之其奉)¶
(行者當如舜典在璿璣以下班瑞羣后以上也其巡守/非率百官之事舜尚自為陟方禹攝帝位未得巡守此)¶
(是舜史所錄以為虞書故言順帝之/初奉行帝之事故自美禪之得人也)¶
帝曰咨禹惟時有苗弗率汝徂征傳三苖之民數干王¶
誅率循徂往也不循帝道言亂逆命禹討之禹乃會羣¶
后誓于師曰濟濟有衆咸聽朕命傳會諸侯共伐有苖¶