　愚以書正義考之采字疑當作令今按令字無義此¶
　當從律厯志改不當㨿此以改律厯志也¶
越三日戊申太保朝至于洛疏凡發豐至洛為十四日¶
　也○顧炎武曰古者吉行日五十里故召公營洛乙¶
　未自周戊申朝至于洛凡十有四日師行日三十里¶
　故武王伐紂癸巳自周戊午師渡孟津凡二十有五¶
　日漢志以為三十一日誤¶
厥既得卜則經營傳經營規度城郭郊廟朝市之位處¶