刑疑則赦從罰六兩曰鍰鍰黄鐡也閱實其罪使與罰¶
各相當劓辟疑赦其罰惟倍閱實其罪𫝊截鼻曰劓刑¶
倍百為二百鍰剕辟疑赦其罰倍差閱實其罪𫝊刖足¶
曰剕倍差謂倍之又半為五百鍰宫辟疑赦其罰六百¶
鍰閱實其罪𫝊宫滛刑也男子割勢婦人幽閉次死之¶
刑序五刑先輕轉至重者事之宜大辟疑赦其罰千鍰¶
閱實其罪𫝊死刑也五刑疑各入罰不降相因古之制¶
也墨罰之屬千劓罰之屬千剕罰之屬五百宫罰之屬¶