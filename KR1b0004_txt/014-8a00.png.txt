(得賜周公也但召公見周公功成作邑将反王政欲尊/王而顯周公故稱成王之命以賜周公鄭𤣥云召公見)¶
(衆殷之民大作周公徳隆功成有反政之期而欲顯之/因大戒天下故與諸侯出取幣使戒成王立於位以其)¶
(命賜周公王肅云為戒成王賜周公是也曰拜手稽首/者召公自言已與冢君等敢拜手稽首陳王所宜順周)¶
(公之事宜順之事/自此以下皆是也)誥告庶殷越自乃御事𫝊召公指戒¶
成王而以衆殷諸侯於自乃御治事為辭謙也諸侯在¶
故託焉嗚呼皇天上帝改厥元子兹大國殷之命𫝊歎¶
皇天改其大子此大國殷之命言紂雖為天所大子無¶
道猶改之言不可不慎惟王受命無疆惟休亦無疆惟¶