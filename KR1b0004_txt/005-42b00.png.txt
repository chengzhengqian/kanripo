(但舉其大較定為三品法則地之善惡以為貢賦之差/雖細分三品以為九等人功修少當時小異要民之常)¶
(税必凖其土故皆法三壤成九州之賦言得施賦法/以明水害除也九州即是中邦故傳以九州言之)¶
錫土姓祗台徳先不距朕行傳台我也天子建徳因生¶
以錫姓謂有徳之人生此地以此地名賜之姓以顯之¶
王者常自以敬我徳為先則天下無距違我行者音義¶
(台徐音怡行/下孟反注同)疏(正義曰此一經皆史美禹功言九州風/俗既同可以施其教化天子惟當擇任)¶
(其賢者相與共治之選有徳之人賜與所生之土為姓/既能尊賢如是又天子立意常自以敬我徳為先則天)¶
(下之民無有距違我天子所行者皆禹之使然故敘而/美之傳正義曰台我釋詁文天子建徳因生以賜姓隱)¶