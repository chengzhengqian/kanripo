　(所書謂之史籍可以為常故曰典籍義亦相通也但/上因書契而言文下傷秦滅道以稱典於此言史者)¶
　(不但義通上下又以此史籍不必是先王正史是後/代好事者作以此懼其不一故曰蓋有不知而作之)¶
　(者我無是也先言定禮樂者欲明孔子欲反於聖道/以歸於一故先言其舊行可從者修而不改曰定就)¶
　(而減削曰刪準依其事曰約因而佐成曰贊顯而明/之曰述各從義理而言獨禮樂不改者以禮樂聖人)¶
　(制作已無貴位故因而定之又云明舊章者即禮樂/詩易春秋是也以易道職方與黜八索除九丘相對)¶
　(其約史記以刪詩書為偶其定禮樂文孤故以明舊/章配之作文之體也易亦是聖人所作不言定者以)¶
　(易非如禮樂人之行事不須云定又因而為作十翼/故云贊耳易文在下者亦為黜八索與除九丘相近)¶
　(故也為文之便不為義例孔子之脩六藝年月孔無/明説論語曰吾自衛反魯然後樂正雅頌各得其所)¶