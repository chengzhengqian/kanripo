　(蒼頡作書司馬遷班固韋誕宋忠傅𤣥皆云蒼頡黄/帝之史官也崔瑗曹植蔡邕索靖皆直云古之王也)¶
　(徐整云在神農黄帝之間譙周云在炎帝之世衛氏/云當在庖犧蒼帝之世慎到云在庖犧之前張揖云)¶
　(蒼頡為帝王生於禪通之紀廣雅曰自開闢至獲麟/二百七十六萬嵗分為十紀則大率一紀二十七萬)¶
　(六千年十紀者九頭一也五龍二也攝提三也合雒/四也連通五也序命六也循蜚七也因提八也禪通)¶
　(九也疏仡十也如揖此言則蒼頡在獲麟前二十七/萬六千餘年是説蒼頡其年代莫能有定亦不可以)¶
　(難孔也然紀自燧人而下揖以為自開闢而設又伏/犧前六紀後三紀亦為據張揖慎到徐整等説亦不)¶
　(可以年斷其疏仡之紀似自黄帝為始耳又依易緯/通卦驗燧人在伏犧前表計寘其刻曰蒼牙通靈昌)¶
　(之成孔演命明道經鄭𤣥注云刻謂刻石而記識之/據此伏犧前已有文字矣又隂陽書稱天老對黄帝)¶