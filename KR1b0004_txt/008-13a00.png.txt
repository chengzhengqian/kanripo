(老弱皆輕忽之意也老成人之言云可徙不用其言是/侮老之也不徙則水泉鹹鹵孤幼受害不念其害則是)¶
(卑弱輕/易之也)各長于厥居勉出乃力聽予一人之作猷𫝊盤¶
庚勅臣下各思長於其居勉盡心出力聽從遷徙之謀¶
音義(長丁/丈反)疏(𫝊正義曰於時羣臣難毁其居宅惟見目/前之利不思長久之計其臣非一共爲此)¶
(心盤庚勅臣下各思長久於其居處勉强盡/心出力聽從我遷徙之謀自此以下皆是也)無有逺邇¶
用罪伐厥死用徳彰厥善𫝊言逺近待之如一罪以懲¶
之使勿犯伐去其死道徳以明之使勸慕競爲善音義¶
(去羗/吕反)疏(正義曰此即遷徙之謀也言我至新都撫養在/下無有逺之與近必當待之如一用刑殺之罪)¶