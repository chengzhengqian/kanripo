行弗惟反𫝊有官君子大夫已上歎而戒之使敬汝所¶
司慎汝出令從政之本令出必惟行之不惟反改若二¶
三其令亂之道以公滅私民其允懷𫝊從政以公平滅¶
私欲則民其信歸之學古入官議事以制政乃不迷𫝊¶
言當先學古訓然後入官治政凡制事必以古義議度¶
終始政乃不迷錯其爾典常作之師無以利口亂厥官¶
𫝊其汝為政當以舊典常故事為師法無以利口辯佞¶
亂其官音義(上時掌反/度待洛反)疏(正義曰王言而歎曰嗚呼凡/我有官君子謂大失已上冇)¶