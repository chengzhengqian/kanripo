(備慎其微也古數十萬曰億十億曰兆言多也懍懍心/懼之意故為危貌朽腐常訓也腐索馭六馬索絶馬驚)¶
(馬驚則逸言危懼甚也經𫝊之文惟此言六馬漢世此/經不傳餘書多言駕四者春秋公羊說天子駕六毛詩)¶
(說天子至大夫皆駕四許慎案王度記云天子駕六鄭/𤣥以周禮校人養馬乗馬一師四圉四馬曰乗康王之)¶
(誥云皆布乗黄朱以為天子駕四漢世天子駕六/非常法也然則此言馬多懼深故舉六以言之)¶
其二曰訓有之内作色荒外作禽荒傳作為也迷亂曰¶
荒色女色禽鳥獸甘酒嗜音峻宇彫牆傳甘嗜無厭足¶
峻髙大彫飾畫有一于此未或不亡傳此六者棄徳之¶
君必有其一有一必亡况兼有乎音義(甘一音户甘反/嗜市志反峻思)¶