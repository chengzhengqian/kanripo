(則其為之政教/乃不迷錯也)蓄疑敗謀怠忽荒政不學牆面莅事惟¶
煩𫝊積疑不決必敗其謀怠惰忽略必亂其政人而不¶
學其猶正牆面而立臨政事必煩戒爾卿士功崇惟志¶
業廣惟勤惟克果斷乃罔後艱𫝊此戒凡有官位但言¶
卿士舉其掌事者功高由志業廣由勤惟能果斷行事¶
乃無後難言多疑必致患也音義(蓄勑六反莅音利又/音類斷丁亂反下注)¶
(同/)疏(正義曰又戒羣臣使彊於割斷勤於職事蓄積疑/惑不能彊斷則必敗其謀慮怠惰忽略不能恪勤)¶
(則荒廢政事人而不學如面牆何無所覩見以此臨事/則惟煩亂不能治理戒汝卿之有事者功之髙者惟志)¶