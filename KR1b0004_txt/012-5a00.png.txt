為言皆以道為本故君子勤道不作無益害有益功乃¶
成不貴異物賤用物民乃足傳遊觀為無益竒巧為異¶
物言明王之道以德義為益器用為貴所以化治生民¶
犬馬非其土性不畜傳非此土所生不畜以不習其用¶
珍禽竒獸不育于國傳皆非所用有損害故不寶逺物¶
則逺人格傳不侵奪其利則來服矣所寶惟賢則邇人¶
安傳寶賢任能則近人安近人安則逺人安矣音義(玩/五)¶
(貫反喪息浪反觀/官喚反畜許竹反)疏(正義曰既言不可狎侮又言不可/縱恣不以聲色使役耳目則百事)¶