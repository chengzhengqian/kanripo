(而不明政事亂也俊民用此而卑微皆隐遁也國家用/此而不安泰時世亂也此是皇極所致得中則致善不)¶
(中則致惡歳月日無易是得中也旣易是不中也所致/善惡乃大於庶徵故於此叙之也傳正義曰下云庶民)¶
(惟星以星喻民知此歲月日者皆以喻職事也於王言/省則卿士師尹亦為省也王之所省職無不兼所總羣)¶
(吏如歲兼四時下句惟有月日羣臣無喻時者但時以/統月故傳以四時言之言其兼下日月也師衆也尹正)¶
(也衆正官之吏謂卿士之下有正官大夫與其同類之/官為長周禮大司樂為樂官之長太卜為卜官之長此)¶
(之類也此等分治其職屬王屬卿如日之有歲月言其/有繫屬也詩稱赫赫師尹乃謂三公之官此以師尹為)¶
(正官之吏謂大夫者以此師尹之文在卿士之下卑於/卿士知是大夫與小官為長亦是衆官之長故師尹之)¶
(名同耳鄭云所以承休徴咎徴言之者休咎五事得失/之應其所致尚微故大陳君臣之象成皇極之事其道)¶