(充/也)疏(正義曰周公留在王朝召公不説周公為師順古/道而呼曰君奭殷道以不至之故故天下喪亡於)¶
(殷殷既墜失其王命我有周己受之矣今雖受命貴在/能終若不能終與殷無異故視殷以為監戒我不敢獨)¶
(知殷家其初始之時能長信於美道能安順於上天之/道輔其誠信所以有國此亦君之所知我亦不敢獨知)¶
(曰殷紂其終墜失其王命由出於不善之故亦君所知/也傳正義曰孔以召誥云我不敢知者其意召公言我)¶
(不敢獨知亦王所知則此言我不敢知亦是周公言我/不敢獨知是君奭所知故以此及下句為説殷之興亡)¶
(言與君奭同知舉其殷/興亡為戒鄭𤣥亦然也)嗚呼君己曰時我我亦不敢寧¶
于上帝命傳歎而言曰君也當是我之留我亦不敢安¶
于上天之命故不敢不留弗永逺念天威曰我民罔尤¶