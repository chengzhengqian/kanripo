(𩔖者皆是祭天之事言以事𩔖而祭也周禮小宗伯云/天地之大烖𩔖社稷則為位是𩔖之為祭所及者廣而)¶
(傳之𩔖謂攝位事𩔖者以攝位而告祭故𩔖為祭名周/禮司服云王祀昊天上帝則服大裘而冕祀五帝亦如)¶
(之是昊天外更有五帝上帝可以兼之故以告天及五/帝也鄭𤣥篤信讖緯以為昊天上帝謂天皇大帝北辰)¶
(之星也五帝謂靈威仰等太微宫中有五帝座星是也/如鄭之言天神有六也家語云季康子問五帝之名孔)¶
(子曰天有五行金木水火土分時化育以成萬物其神/謂之五常王肅云五行之神助天理物者也孔意亦當)¶
(然矣此經惟有祭天不言祭地及社稷必皆祭之但史/略文耳國語云精意以享禋也釋詁云禋祭也孫炎曰)¶
(禋絜敬之祭也周禮大宗伯云以禋祀祀昊天上帝以/實柴祀日月星辰以槱燎祀司中司命風師雨師鄭云)¶
(禋之言煙周人尚臭煙氣之臭聞者也鄭以禋祀之文/在燎柴之上故以禋為此解耳而洛誥云秬鬯二鹵曰)¶