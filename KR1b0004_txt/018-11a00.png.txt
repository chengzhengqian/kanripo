(敬仰師法之先王之功無由可及言公之善功多/大先人之美方欲委之以事盛言之重其功美矣)¶
王曰嗚呼父師今予祗命公以周公之事往哉𫝊今我¶
敬命公以周公所為之事往為之哉言非周公所為不¶
敢枉公往治旌别淑慝表厥宅里彰善癉惡樹之風聲¶
𫝊言當識别頑民之善惡表異其居里明其為善病其¶
為惡立其善風揚其善聲弗率訓典殊厥井疆俾克畏¶
慕𫝊其不循教道之常則殊其井居田界使能畏為惡¶
之禍慕為善之福所以沮勸申畫郊圻慎固封守以康¶