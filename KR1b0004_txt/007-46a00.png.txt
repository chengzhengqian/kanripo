　尚書注疏卷七考證¶
湯誓序升自陑𫝊湯升道從陑出其不意○劉敞曰言¶
　升陑者謂桀雖據險亦不能拒湯所謂地利不如人¶
　和孔氏乃云出其不意孫吴之師非湯與伊尹之義¶
　也¶
湯誓𫝊戒誓湯士庶○(臣召南/)按文義應作湯戒誓士¶
　衆又按此篇今爾有衆汝曰及今汝其曰皆謂士衆¶
　不欲伐夏故作誓明必往之義孔傳解經全非經意¶