　(王侯世本湯名天乙推此言之禹豈復非諡乎亦不/在諡法故疑焉桀其列反夏之末天子升音昇陑音)¶
　(而/)疏(正義曰伊尹以夏政醜惡去而歸湯輔相成湯/與之伐桀升道從陑出其不意遂與桀戰于鳴)¶
　(條之野将戰而誓戒士衆史敘其事作湯誓傳正義/曰此序湯自伐桀必言伊尹相湯者序其篇次自為)¶
　(首尾以上云伊尹醜夏遂相成湯伐之故文次言伊/尹也計太公之相武王猶如伊尹之相成湯泰誓不)¶
　(言太公相者彼文無其次也且武王之時有周召之/倫聖賢多矣湯稱伊尹云聿求元聖與之戮力伊尹)¶
　(稱惟尹躬暨湯咸有一徳則伊尹相湯其功多於太/公故特言伊尹相湯也桀都安邑相𫝊為然即漢之)¶
　(河東郡安邑縣是也史記吳起對魏武侯云夏桀之/居左河濟右太華伊闕在其南羊腸在其北修政不)¶
　(仁湯放之也地理志云上黨郡壺闗縣有羊腸坂在/安邑之北是桀都安邑必當然矣將明陑之所在故)¶