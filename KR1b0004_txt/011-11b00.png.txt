(用之事貌戒惰容故恭為儼恪曲禮曰儼若思儼是嚴/正之貌也恪敬也貌當嚴正而莊敬也言非禮則人違)¶
(之故言是則可從也視必明於善惡故必清徹而審察/也聽當别彼是非必微妙而審諦也王肅云睿通也思)¶
(慮苦其不深故必深思使通於微也此皆敬用使然故/經以善事明之鄭𤣥云此恭明聰睿行之於我身其從)¶
(則是彼人從我以與上下違者我是而彼從亦我所為/不乖刺也此據人主為文皆是人主之事太甲云接下)¶
(思恭視遠惟明聽徳惟聰卽此是也於事無不通之謂/聖以上此一重言所致之事也㳟在貌而敬在心人有)¶
(心慢而貌恭必當縁㳟以致敬故貌㳟作心敬也下從/上則國治故人主言必從其國可以治也視能清審則)¶
(照了物情故視明致照晢也聽聰則知其是非從其是/為謀必當故聽聰致善謀也睿聖俱是通名聖大而睿)¶
(小緣其能通微事事無不通因睿以作聖也鄭𤣥周禮/注云聖通而先識也是言識事在於衆物之先無所不)¶