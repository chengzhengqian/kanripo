(東比故孔傳言南志言西大澤畜水南方名之曰湖三/江旣入此湖也治水致功令江入此澤故致定爲震澤)¶
(也下傳云自彭蠡江分爲三入震澤遂爲北江而入海/是孔意江從彭蠡而分爲三又共入震澤從震澤復分)¶
(爲三乃入海鄭云三江分於彭蠡爲三孔東入海其意/言三江旣入入海耳不入震澤也又案周禮職方揚州)¶
(藪曰具區浸曰五湖五湖卽震澤若如志云具區卽震/澤則浸藪爲一案餘州浸藪皆異而揚州同者蓋揚州)¶
(浸藪同處論其水謂/之浸指其澤謂之藪)篠簜旣敷傳篠竹箭簜大竹水去¶
已布生音義(篠西了反簜&KR1131;黨/反或作□他莽反)疏(𫝊正義曰釋草云篠/竹箭郭璞云別二名)¶
(也又云簜竹李廵曰竹節相去一丈曰簜孫炎曰竹/闊節者曰簜郭璞云竹別名是篠爲小竹簜爲大竹)厥¶
草惟夭厥木惟喬傳少長曰夭喬高也音義(夭於嬌反/馬云長也)¶