(小臣秉心僻側用此之故下民皆不信恒為此僭差也/言在位由大臣下民由在位故皆言用也傳不解家王)¶
(肅云大夫稱家言秉權之/臣必滅家復害其國也)¶
七稽疑擇建立卜筮人𫝊龜曰卜蓍曰筮考正疑事當¶
選擇知卜筮人而建立之乃命卜筮𫝊建立其人命以¶
其職曰雨曰霽𫝊龜兆形有似雨者有似雨止者曰蒙¶
𫝊蒙隂闇曰驛𫝊氣落驛不連屬曰克𫝊兆相交錯五¶
者卜筮之常法曰貞曰悔𫝊内卦曰貞外卦曰悔凡七¶
𫝊卜筮之數卜五占用二衍忒立時人作卜筮三人占¶