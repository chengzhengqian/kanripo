(欲遷都也又決之於龜卜而得吉我與汝羣臣各非敢/違卜用是必遷光大此遷都之大業我徙本意如此耳)¶
(𫝊正義曰民害不徙違失湯徳以徙之故天必祐我將/使復奉湯徳令得治理於我家言由徙故天福之沖童)¶
(聲相近皆是幼小之名自稱童人言已幼小無知故爲/謙也弔至靈善皆釋詁文禮將有大事必謀於衆謀衆)¶
(乃是常理故言非廢謂動謀於衆言已不自專也衆謀/必有異見故至極用其善者宏賁皆大也釋詁文樊光)¶
(曰周禮云其聲大而宏詩云有賁其首是宏賁皆爲大/之義也各者非一之辭故爲君臣用謀不敢違卜洪範)¶
(云汝則有大疑謀及卿士謀及卜筮言非敢違卜是既/謀及於衆又决於蓍龜也用大此遷都大謂立嘉績以)¶
(大之/也)嗚呼邦伯師長百執事之人尚皆隱哉𫝊邦伯二¶
伯及州牧也衆長公卿也言當庶㡬相隱括共爲善政¶