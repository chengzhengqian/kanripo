(紂焚炙之事也後文王獻洛西之地赤壤之田方千里/請紂除炮烙之刑紂許之皇甫謐作帝王世紀亦云然)¶
(謐又云紂剖比干妻以視其/胎即引此為刳剔孕婦也)皇天震怒命我文考肅將¶
天威大勲未集傳言天怒紂之惡命文王敬行天罰功¶
業未成而崩肆予小子發以爾友邦冢君觀政於商傳¶
父業未就之故故我與諸侯觀紂政之善惡謂十一年¶
自孟津還時惟受罔有悛心乃夷居弗事上帝神祗遺¶
厥先宗廟弗祀傳悛改也言紂縱惡無改心平居無故¶
廢天地百神宗廟之祀慢之甚音義(悛七/全反)疏(傳正義曰/左傳稱長)¶