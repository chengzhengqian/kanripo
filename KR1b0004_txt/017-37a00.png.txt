(于東西堂之階上也側階北下立階上者鄭王皆以側/階為東下階也然立于東垂者已在東下階上何由此)¶
(人復共並立故𫝊以為北下階上謂堂北/階北階則惟堂北一階而已側猶特也)¶
王麻冕黼裳由賔階隮𫝊王及羣臣皆吉服用西階升¶
不敢當主卿士邦君麻冕蟻裳入即位𫝊公卿大夫及¶
諸侯皆同服亦廟中之禮蟻裳名色𤣥太保太史太宗¶
皆麻冕彤裳𫝊執事各異裳彤纁也太宗上宗即宗伯¶
也太保承介圭上宗奉同瑁由阼階隮𫝊大圭尺二寸¶
天子守之故奉以奠康王所位同爵名瑁所以冒諸侯¶