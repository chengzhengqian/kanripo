皆無中于信義以反背詛盟之約虐威庶戮方告無辜¶
于上上帝監民罔有馨香徳刑發聞惟腥𫝊三苗虐政¶
作威衆被戮者方方各告無罪於天天視苗民無有馨¶
香之行其所以為徳刑發聞惟乃腥臭皇帝哀矜庶戮¶
之不辜報虐以威遏絶苗民無世在下𫝊君帝帝堯也¶
哀矜衆被戮者之不辜乃報為虐者以威誅遏絶苗民¶
使無世位在下國也音義(蚩尺之反尤有牛反馬云少/昊之末九黎君名鴟尺之反)¶
(鴟梟惡鳥馬云鴟輕也義本亦作誼宄音軌攘如羊反/矯居表反䖍其然反劓魚器反刵徐如志反椓丁角反)¶