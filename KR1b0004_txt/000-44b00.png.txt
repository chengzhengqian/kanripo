　(傳孔學經文三十三篇故鄭與三家同以為古文而/鄭承其後所注皆同賈逵馬融之學題曰古文尚書)¶
　(篇與夏侯等同而經字多異夏侯等書宅嵎夷為宅/嵎䥫昧谷曰栁谷心腹腎腸曰憂腎陽劓刵劅剠云)¶
　(臏宫劓割頭庶剠是鄭注不同也三家之學傳孔業/者漢書儒林傳云安國傳都尉朝子俊俊傳膠東庸)¶
　(生生傳清河胡常常傳徐敖敖傳王璜及塗惲惲傳/河南桑欽至後漢初衛賈馬亦傳孔學故書贊云自)¶
　(世祖興後漢衛賈馬二三君子之業是也所得傳者/三十三篇古經亦無其五十八篇及傳説絶無傳者)¶
　(至晉世王肅注書始似竊見孔傳故注亂其紀網為/夏太康時又晉書皇甫謐傳云姑子外弟梁栁邊得)¶
　(古文尚書故作帝王世紀往往載孔傳五十八篇之/書晉書又云晉太保公鄭沖以古文授扶風蘇愉愉)¶
　(字休預預授天水梁栁字洪季即謐之外弟也季授/城陽臧曹字彦始始授郡守子汝南梅頤字仲真又)¶