(謂是徳刑者發聞於外惟乃皆是腥臭腥臭喻惡也釋/詁云皇君也此言遏絶苗民下句即云乃命重黎重黎)¶
(是帝堯之事知此滅苗民亦帝堯也此滅苗民在堯之/初興使無世位在於下國而堯之末年又有竄三苗者)¶
(禮天子不滅國擇立其次賢者此為五虐之君自無世/位在下其改立者復得在朝但此族數生凶徳故歴代)¶
(每被/誅耳)乃命重黎絶地天通罔有降格𫝊重即羲黎即和¶
堯命羲和世掌天地四時之官使人神不擾各得其序¶
是謂絶地天通言天神無有降地地祗不至於天明不¶
相干羣后之逮在下明明棐常鰥寡無蓋𫝊羣后諸侯¶
之逮在下國皆以眀明大道輔行常法故使鰥寡得所¶