分同姓之國是用誠信其親親之道音義(供音恭為于/偽反侈昌氏)¶
(反又式/氏反)疏(正義曰嗚呼歎而言也自古明聖之王慎其/徳教以柔逺人四夷皆来賔服無有逺之與)¶
(近盡貢其方土所生之物其所獻者惟可以供其服食/器用而已不為耳目華侈供玩好之用也明王既得所)¶
(貢乃明其徳之所致分賜於彼異姓之國明已德致逺/賜異姓之國令使無廢其服職事也分寶玉於同姓伯)¶
(叔之國見已無所愛惜是用誠信其親親之道也傳正/義曰以言無有逺近是華夷總統之辭釋詁云畢盡也)¶
(故云天下萬國無有逺之與近盡貢其方土所生之物/惟可以供服食器用者𤣥纁絺紵供服也橘柚菁茅供)¶
(食也羽毛齒革瑶琨篠簜供器用也下言不役耳目故/知言不為耳目華侈也周禮大行人云九州之外謂之)¶
(蕃國世壹見各以其所貴寶為贄鄭𤣥云所貴寶見經/傳者犬戎獻白狼白鹿是也餘外則周書王會備焉案)¶