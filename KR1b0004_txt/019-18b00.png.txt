良士雖衆力已過老我今庻㡬欲有此人而用之仡仡¶
勇夫射御不違我尚不欲傳仡仡壯勇之夫雖射御不¶
違我庻㡬不欲用自悔之至音義(番音波仡許訖反又/魚乞反馬本作訖訖)¶
(無所省録之貌徐/云强状射神夜反)疏(正義曰言我前事雖則有云然之/過我今庻㡬以道謀此黄髪賢者)¶
(受用其言則行事無所過也番番然勇武之善士雖衆/力既過老而謀計深長我庶㡬欲有此人而用之仡仡)¶
(然壮勇之夫雖射御不有違失而智慮淺近我/庶㡬不欲用之自悔往前用勇壮之計失也)惟截截¶
善諞言俾君子易辭我皇多有之昧昧我思之傳惟察¶
察便巧善為辯佞之言使君子迴心易辭我前多有之¶