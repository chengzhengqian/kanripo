尊卑無不忠良其侍御僕從罔匪正人𫝊雖給侍進御¶
僕役從官官雖微無不用中正之人以旦夕承弼厥辟¶
出入起居罔有不欽𫝊小臣皆良僕役皆正以旦夕承¶
輔其君故君出入起居無有不敬𤼵號施令罔有不臧¶
下民祗若萬邦咸休𫝊言文武𤼵號施令無有不善下¶
民敬順其命萬國皆美其化音義(怵勑律反惕他歴反/礙五代反御如字一)¶
(音禦從才用反注/及下注侍從同)疏(正義曰王順其事而呼之曰伯冏/惟我不能于道徳而繼嗣先人居)¶
(大君之位人輕任重終常悚懼心内怵惕惟恐傾危中/夜以起思望免其愆過昔在文王武王聰無所不聞明)¶