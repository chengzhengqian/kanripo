(大順勿廢也拜手頭至手稽首頭至地謂既為拜當頭/至手又申頭以至地故拜手稽首重言之諸言拜手稽)¶
(首者義皆然也就此文詳而解之周禮大祝辨九拜一/曰稽首施之於極尊召公為此拜者恐王忽而不聽盡)¶
(禮致敬以入其言於王此拜手稽首一句史録其事非/召公語也召公設言未盡為此拜乃更言鄭云拜手稽)¶
(首者召公既拜興曰我小臣以下言召公拜訖而復言/也王肅云我小臣召公自謂是小臣為召公之謙辭讎)¶
(訓為匹敢以王之匹民百君子百者舉其成數言治民/者非一人鄭𤣥云王之諸侯與羣吏是非一人也嫌匹)¶
(為齊等故云民在下自上匹之我非敢勤召公自道言/我非敢獨勤而已必上下勤恤言與衆百君子皆勤也)¶
(禮執贄必用幣帛惟恭敬奉其幣帛用供待王能求天/長命將以執贄慶王多福王能愛養小民即是求天長)¶
(命待王能愛小/民即欲慶之)¶