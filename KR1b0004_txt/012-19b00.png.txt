(不用使人知之且武王廖而周公不死恐人以公為詐/故令知者勿言今被問而言之是違負周公也噫者心)¶
(不平之聲故為恨辭公之東征止為伐罪罪人既得公/即當還以成王未寤恐與公不和故留東未還待王之)¶
(察已也新迎者改過自新遣使者迎之詩九罭之篇是/迎之事也亦國家禮有德之宜言尊崇有德宜用厚禮)¶
(詩稱衮衣籩豆是國家禮也祭天於南郊故謂之郊郊/是祭天之處也王出郊者出城至郊為壇告天也周禮)¶
(大宗伯云以蒼璧禮天牲幣如其器之色是祭天有玉/有幣今言郊者以玉幣祭天告天以謝過也王謝天天)¶
(即反風起禾明王郊之是也鄭𤣥引易傳云陽感天不/旋日陽謂天子也天子行善以感天不迴旋經日故郊)¶
(之是得反風也上文禾偃木拔拔必亦偃故云木有偃/拔起而立之築有其根禾木無虧百穀豐熟鄭王皆云)¶
(築拾也禾為大木所偃者起其木拾下禾無所亡失意/太曲碎當非經㫖案序将東征作大誥此上居東二年)¶