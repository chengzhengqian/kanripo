王既勤用明徳懐為夾傳言文武已勤用明徳懐逺為¶
近汝治國當法之庶邦享作兄弟方來亦既用明徳傳¶
衆國朝享於王又親仁善鄰為兄弟之國萬方皆來賓¶
服亦已奉用先王之明徳后式典集庶邦丕享傳君天¶
下能用常法則和集衆國大來朝享皇天既付中國民¶
越厥疆土于先王肆傳大天已付周家治中國民矣能¶
逺拓其界壤則於先王之道遂大王惟徳用和懌先後¶
迷民用懌先王受命傳今王惟用徳和悦先後天下迷¶