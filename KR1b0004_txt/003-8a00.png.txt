(壞在此三事而已文七年左傳云晉郤缺言於趙宣子/引此一經乃言九功之徳皆可歌也謂之九歌若吾子)¶
(之徳莫可歌也其誰來之盍使睦者歌吾子乎言九功/之徳皆可歌者若水能灌溉火能烹飪金能斷割木能)¶
(興作土能生殖榖能養育古之歌詠各述其功猶如漢/魏已來樂府之歌事歌其功用是舊有成辭人君修治)¶
(六府以自勸勉使民歌詠之三事亦然釋詁云平成也/是平成義同天地文異而分之耳天之不成由地之不)¶
(平故先言地平本之於地以及天也禹平水土故水土/治曰平五行之神佐天治物繫之於天故五行叙曰成)¶
(洪範云鯀陻洪水汩陳其五行彝倫攸斁禹治洪水彝/倫攸叙是禹命五行叙也帝因禹陳九功而歎美之指)¶
(言是汝之功/明衆臣不及)¶
帝曰格汝禹朕宅帝位三十有三載耄期倦于勤汝惟¶