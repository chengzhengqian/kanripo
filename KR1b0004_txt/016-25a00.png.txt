(夏之大禹爲天子也其意言古人之道說有此事孔意/似不然也孔以大夫稱家室猶家也籲訓呼也招呼者)¶
(乃是臣下之事故以爲夏禹之時乃有卿大夫室家大/强猶乃招呼在外賢俊與之共立於朝尊事上天也言)¶
(君旣求賢臣之助言天子事天臣成君事故言共尊事/上天九德之行非一人能備言禹之臣蹈知九德之行)¶
(極言其賢智大臣也禹時伯益之輩乃可以當此經典/之文更無九德之事惟有臯陶謨九德臯陶所謀者卽)¶
(寛而栗柔而立愿而恭亂而敬擾而毅直而温簡而廉/剛而塞强而義是也進言戒君非大賢不可故知九德)¶
(之臣乃敢告教其君以立政也君矣亦猶言王矣言已/爲君矣不可不愼也君王一也變文以相避爾宅訓居)¶
(也居汝事須得賢人六卿各掌其事者也居汝牧九州/之伯主養民亦須得賢人養其民也居汝準士官主理)¶
(刑法亦須賢人平其獄也六卿掌内州牧掌外内外之/官及平法三事皆得其人則此惟爲君矣言羣官失職)¶