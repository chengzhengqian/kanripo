(為道不至而致此異且此勸戒之辭不可執文以害意/也此經直云祖己曰不知與誰語鄭云謂其黨王肅云)¶
(言于王下句始言乃訓于王此句未/是告王之辭私言告人鄭説是也)乃訓于王曰惟天¶
監下民典厥義𫝊祖己既言遂以道訓諫王言天視下¶
民以義為常降年有永有不永非天夭民民中絶命𫝊¶
言天之下年與民有義者長無義者不長非天欲夭民¶
民自不脩義以致絶命民有不若德不聽罪天既孚命¶
正厥德𫝊不順德言無義不服罪不改脩天已信命正¶
其德謂有永有不永音義(中丁仲反/又如字)疏(正義曰祖己既/私言其事乃以)¶