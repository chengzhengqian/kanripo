(情今史所用候臺銅儀則其法也虞喜云宣明也夜幽/也幽明之數其術兼之故曰宣夜但絶無師説不知其)¶
(狀如何周髀之術以為天似覆盆蓋以斗極為中中高/而四邊下日月旁行遶之日近而見之為盡日逺而不)¶
(見為夜渾天者以為地在其中天周其外日月初登於/天後入於地晝則日在地上夜則日入地下王蕃渾天)¶
(説曰天之形狀似鳥卵天包地外猶卵之裹黄圓如彈/丸故曰渾天言其形體渾渾然也其術以為天半覆地)¶
(上半在地下其天居地上見有一百八十二度半强地/下亦然北極出地上三十六度南極入地下亦三十六)¶
(度而嵩高正當天之中極高五十五度當嵩高之上又/其南十二度為夏至之日道又其南二十四度為春秋)¶
(分之日道又其南二十四度為冬至之日道南下去地/三十一度而已是夏至日北去極六十七度春秋分去)¶
(極九十一度冬至去極一百一十五度此其大率也其/南北極持其兩端其天與日月星宿斜而迴轉此必古)¶