汝俾汝惟喜康共非汝有咎比于罰𫝊今我法先王惟¶
民之承故承汝使汝徙惟與汝共喜安非謂汝有惡徙¶
汝令比近於殃罰音義(曷何末反下同俾必爾反咎其/九反比毗志反徐扶至反注及)¶
(下同共羣用反令力/呈反近附近之近)疏(正義曰先王爲政惟民之承今/我亦法先王故承安汝使汝徙)¶
(惟歡喜安樂皆與汝共之非謂汝/有咎惡而徙汝令比近於殃罰也)予若籲懐兹新邑亦¶
惟汝故以丕從厥志𫝊言我順和懐此新邑欲利汝衆¶
故大從其志而徙之音義(籲羊/戌反)疏(正義曰盤庚言我順/於道理和恊汝衆歸)¶
(懐此新邑者非直爲我王家亦惟利汝衆/故爲此大從我本志而遷徙不有疑也)今予將試以¶