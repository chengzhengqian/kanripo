我興受其敗𫝊災滅在近我起受其敗言宗室大臣義¶
不忍去商其淪喪我罔為臣僕詔王子出廸𫝊商其没¶
亡我二人無所為臣僕欲以死諌紂我教王子出合於¶
道我舊云刻子王子弗出我乃顛隮𫝊刻病也我久知¶
子賢言於帝乙欲立子帝乙不肯病子不得立則宜為¶
殷後者子今若不出逃難我殷家宗廟乃隕墜無主自¶
靖人自獻于先王𫝊各自謀行其志人人自獻達於先¶
王以不失道我不顧行遯𫝊言將與紂俱死所執各異¶