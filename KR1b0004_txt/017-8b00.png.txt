(當冬官既亡不知其本禮記王制記司空之事云量地/以制邑度地以居民是明冬官本有主土居民之事也)¶
(齊語云管仲制法令士農工商四民不雜即此居民使/順天時分地利授之土也土則地利為之名以其吐生)¶
(百榖故曰土也周禮云事此云土者為/下有居四民故云土以居民為急故也)六年五服一朝¶
𫝊五服侯甸男采衛六年一朝㑹京師又六年王乃時¶
巡考制度于四岳𫝊周制十二年一巡守春東夏南秋¶
西冬北故曰時巡考正制度禮法于四岳之下如虞帝¶
巡守然諸侯各朝于方岳大明黜陟𫝊覲四方諸侯各¶
朝于方岳之下大明考績黜陟之法音義(朝直遥反守/音狩下同本)¶