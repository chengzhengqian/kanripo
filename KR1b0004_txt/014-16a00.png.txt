命𫝊言王新即政始服行教化當如子之初生習為善¶
則善矣自遺智命無不在其初生為政之道亦猶是也¶
今天其命哲命吉凶命歴年𫝊今天制此三命惟人所¶
修修敬徳則有智則常吉則歴年為不敬徳則愚凶不¶
長雖說之其實在人知今我初服宅新邑肆惟王其疾¶
敬徳𫝊天已知我王今初服政居新邑洛都故惟王其¶
當疾行敬徳王其徳之用祈天永命𫝊言王當其徳之¶
用求天長命以歴年其惟王勿以小民淫用非彞𫝊勿¶