敢有恒舞于宮酣歌于室時謂巫風𫝊常舞則荒淫樂¶
酒曰酣酣歌則廢徳事鬼神曰巫言無政敢有殉于貨¶
色恆于遊畋時謂淫風𫝊殉求也昧求財貨美色常遊¶
戲畋獵是淫過之風俗敢有侮聖言逆忠直逺耆徳比¶
頑童時謂亂風𫝊狎侮聖人之言而不行拒逆忠直之¶
規而不納耆年有徳疏逺之童稚頑嚚親比之是荒亂¶
之風俗惟茲三風十愆卿士有一于身家必喪𫝊有一¶
過則徳義廢失位亡家之道邦君有一于身國必亡𫝊¶