日宣三徳夙夜浚明有家𫝊三徳九徳之中有其三宣¶
布夙早浚須也卿大夫稱家言能日日布行三徳早夜¶
思之須明行之可以為卿大夫日嚴祗敬六徳亮采有¶
邦𫝊有國諸侯日日嚴敬其身敬行六徳以信治政事¶
則可以為諸侯翕受敷施九徳咸事俊乂在官𫝊翕合¶
也能合受三六之徳而用之以布施政教使九徳之人¶
皆用事謂天子如此則俊徳治能之士並在官百僚師¶
師百工惟時𫝊僚工皆官也師師相師法百官皆是言¶