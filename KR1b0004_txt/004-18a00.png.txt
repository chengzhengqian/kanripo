(命娶前未治水也然娶後始受帝命當云聞命即行不/須計辛之與甲日數多少當如孔説輟事成昬也此時)¶
(禹父新殛而得爲昬者鯀放而未死不妨禹娶且治水/四年兖州始畢禹娶不必在殛鯀之年也啓禹子世本)¶
(文也孟子稱禹治水三過其門而不入是至門而聞啓/泣聲不暇如人父子名爲己子而愛念之以其爲大治)¶
(度水土之功故也訓荒爲大治謂去其水度謂量其功/故治度連言之據禹貢所云五服之名數知五服即甸)¶
(侯綏要荒服也彼五服毎服五百里四面相距爲方五/千里也王肅云五千里者直方之數若其迴邪委曲動)¶
(有倍加之較是直路五千里也治洪水輔成之者謂毎/服之内爲其小數定其差品各有所掌是禹輔成之也)¶
(周禮大司馬法二千五百人爲師每州十有二師通計/之一州用三萬人功總計九州用二十七萬庸庸亦功)¶
(也州境既有闊狹用功必有多少例言三萬人者大都/通率爲然惟言用三萬人者不知用功日數多少治水)¶