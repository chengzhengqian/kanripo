(謂之上中下下上本是異品故變文言下上上錯也梁/州云下中三錯者梁州之賦凡有三等其出下中時多)¶
(故以下中爲正上有下上下有下下三等雜出故言三/錯足明雜有下上下下可知也此九等所較無多諸州)¶
(相準爲等級耳此計大率所得非上科定也但治水據/田責其什一隨土豐瘠是上之任土而下所獻自有差)¶
(降卽以差等爲上之定賦也然一升一降不可常同冀/州自出第二與豫州同時則無第一之賦豫州與冀州)¶
(第一同時則無第二之賦或容如此事不可恒鄭𤣥云/賦之差一井上上出九夫稅下下出一夫稅通率九州)¶
(一井稅五夫如鄭此言上上出稅九倍多於下下鄭詩/箋云井稅一夫其田百畆若上上一井稅一夫則下下)¶
(九井乃出一夫稅太少矣若下下井稅一/夫則上上全入官矣豈容輕重頓至是乎)厥田惟中中¶
傳田之高下肥瘠九州之中爲第五音義(中竹仲反又/如字中馬云)¶