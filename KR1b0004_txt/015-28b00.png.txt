(若嗣王失徳則還廢之故我當留佐成王也傳正義曰/此經言又曰𫝊不明解鄭云人又云則鄭𤣥以此又曰)¶
(為周公稱人之言也王肅云重言天不可信明己之留/葢畏其天命則肅意以周公重言故稱又曰孔雖不解)¶
(當與王肅意同言寜王/者即文王也鄭王亦同)¶
公曰君奭我聞在昔成湯既受命傳已放桀受命為天¶
子時則有若伊尹格于皇天傳尹摰佐湯功至大天謂¶
致太平在太甲時則有若保衡傳太甲繼湯時則有如¶
此伊尹為保衡言天下所取安所取平在太戊𫝊太甲¶
之孫時則有若伊陟臣扈格于上帝巫咸乂王家傳伊¶