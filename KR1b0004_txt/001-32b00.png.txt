(中經於明中宜有揚字言明舉明人於側陋之處明下/有揚故上闕揚文傳進舉於明上互文以足之也側陋)¶
(者僻側淺陋之處意言不問貴賤有人則舉是令朝臣/廣求賢人也堯知有舜而朝臣不舉故令廣求賢以啟)¶
(之臣亦以堯知側陋有人故不得不舉舜耳此言堯知/子不肖有志禪位然則自有賢子必不禪人授賢爰自)¶
(上代堯舜而已非堯舜獨可彼皆不然将以子不肖時/無聖者乃運值汚隆非聖有優劣而緯候之書附㑹其)¶
(事乃云河洛之符名字之錄何其妄且俗也師衆錫與/釋詁文無妻曰鰥釋名云愁悒不寐目恒鰥鰥然故鰥)¶
(字從魚魚目恒不閉王制云老而無妻曰鰥舜於時年/未三十而謂之鰥者書傳稱孔子對子張曰舜父頑母)¶
(嚚無室家之端故謂之鰥鰥者無妻之名不拘老少少/者無妻可以更娶老者即不復更娶謂之天民之窮故)¶
(禮舉老者耳詩云何草不𤣥何人不鰥暫離室家尚謂/之鰥不獨老而無妻始稱鰥矣書傳以舜年尚少為之)¶