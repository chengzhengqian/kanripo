下有其二以授武王越厥邦厥民惟時敘傳於其國於¶
其民惟是次序皆文王教乃寡兄勗肆汝小子封在兹¶
東土傳汝寡有之兄武王勉行文王之道故汝小子封¶
得在此東土為諸侯音義(長丁文反下同去羌吕反下/欲去去疾同怙音戸冒莫報)¶
(反覆也聞如字徐又音/問殪於計反勗許玉反)疏(正義曰言周公稱成王命順/康叔之徳而言曰命汝為孟)¶
(侯王又使我教命其弟小子封其所教命者惟汝大明/徳之父文王能顯用俊徳慎去刑罰以為教首故恵恤)¶
(窮民不侮鰥夫寡婦況貴强乎其明徳用可用敬可敬/其慎罰威可威者顯此道以示民用此道故始為政於)¶
(我區域諸夏由是於我一二諸國皆以修治也上政既/修我西土惟是怙恃文王之道故其政教冒被四表聞)¶