(明禋又曰禋于文王武王又曰王賔殺禋咸格經傳之/文此𩔖多矣非燔柴祭之也知禋是精誠絜敬之名耳)¶
(宗之為尊常訓也名曰六宗明是所尊祭者有六但不/知六者為何神耳祭法云埋少牢於太昭祭時相近於)¶
(坎壇祭寒暑王宫祭日夜明祭月幽禜祭星雩禜祭水/旱也據此言六宗彼祭六神故傳以彼六神謂此六宗)¶
(必謂彼之所祭是此六宗者彼文上有祭天祭地下有/山谷丘陵此六宗之文在上帝之下山川之上二者次)¶
(第相𩔖故知是此六宗王肅亦引彼文乃云禋于六宗/此之謂矣鄭𤣥注彼云四時謂隂陽之神也然則隂陽)¶
(寒暑水旱各自有神此言禋于六宗則六宗常禮也禮/無此文不知以何時祀之鄭以彼皆為祈禱之祭則不)¶
(可用鄭𤣥注以解此傳也漢世以來説六宗者多矣歐/陽及大小夏侯説尚書皆云所祭者六上不謂天下不)¶
(謂地旁不謂四方在六者之間助隂陽變化實一而名/六宗矣孔光劉歆以六宗謂乾坤六子水火雷風山澤)¶