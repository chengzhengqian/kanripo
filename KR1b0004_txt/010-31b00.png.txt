其徳傳言天下諸侯大者畏威小者懐徳是文王威徳¶
之大疏(正義曰大邦力足拒敵故言畏其力小邦必畏/矣小邦或被棄遺故言懷其徳大邦亦懷徳矣)¶
(量事爲/文也)惟九年大綂未集傳言諸侯歸之九年而卒故¶
大統未就疏(傳正義曰文王斷虞芮之訟諸侯歸之改/稱元年至九年而卒故云大業未就也文)¶
(王旣未稱王而得輒改元年者諸侯自於其國各稱元/年是已之所稱容或中年得改矣汲冡竹書魏恵王有)¶
(後元年漢初文帝二元景帝三元此必有因於古也伏/生司馬遷韓嬰之徒不見此書以為文王受命七年而)¶
(崩故鄭𤣥等/皆依用之)予小子其承厥志傳言承文王夲意厎商¶
之罪告于皇天后土所過名山大川傳致商之罪謂伐¶