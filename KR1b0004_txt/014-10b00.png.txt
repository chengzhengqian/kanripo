亦面考天心而順之今是桀棄禹之道天已墜其王命¶
今相有殷𫝊次復觀有殷天迪格保面稽天若𫝊言天¶
道所以至於保安湯者亦如禹今時既墜厥命傳墜其¶
王命今沖子嗣則無遺夀耇𫝊童子言成王少嗣位治¶
政無遺棄老成人之言欲其法之曰其稽我古人之徳¶
矧曰其有能稽謀自天𫝊沖子成王其考行古人之徳¶
則善矣况曰其有能考謀從天道乎言至善音義(少詩/照反)¶
疏(正義曰既言皇天眷顧命用勉敬者為人主故戒王/言其疾行敬徳視古先民有夏之君取大禹以為法)¶