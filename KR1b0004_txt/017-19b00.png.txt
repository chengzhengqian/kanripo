攸好𫝊人之於上不從其令從其所好故人主不可不¶
慎所好爾克敬典在徳時乃罔不變允升于大猷𫝊汝¶
治人能敬常在道徳是乃無不變化其政教則信升于¶
大道惟予一人膺受多福𫝊汝能升大道則惟我一人¶
亦當受其多福無凶危其爾之休終有辭於永世𫝊非¶
但我受多福而已其汝之羙名亦終見稱誦於長世言¶
沒而不朽音義(好呼報反長如/字朽許久反)疏(正義曰惟民初生自/然之性皆敦厚矣因)¶
(見所習之物本性乃有遷變為惡皆由習效使然人之/情性好違上所命命之不必從也從其君所好君之所)¶