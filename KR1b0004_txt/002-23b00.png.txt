(罰贖呂刑已明言誤而輸贖於文不顯故此傳指言誤/而入罪以觧此贖鞭扑加於人身可云扑作敎刑金非)¶
(加人之物而言金作贖刑出金之與受扑俱是人之所/患故得指其所出以為刑名春秋言肆眚者皆謂緩縱)¶
(過失之人是肆為緩也眚為過也公羊傳曰害物曰災/是為害也宣二年左傳晉侯殺趙盾使鉏麑賊之是賊)¶
(為殺也此經二句承上典刑之下總言用刑之要過而/有害雖據狀合罪而原心非故如此者當緩赦之小則)¶
(恕之大則宥之上言流宥贖刑是也怙恃姦詐欺罔時/人以此自終無心改悔如此者當刑殺之小者刑之大)¶
(者殺之上言典刑及鞭扑皆是也經言賊刑傳云刑殺/不順經文者隨便言之欽哉欽哉惟刑之恤哉此經二)¶
(句舜之言也不言舜曰以可知而略之舜既制此典刑/又陳典刑之義以勑天下百官使敬之哉敬之哉惟刑)¶
(之憂哉憂念此刑恐有濫失欲使得中也○堯典言共/工之行云静言庸違象恭滔天言貌象恭敬傲很漫天)¶