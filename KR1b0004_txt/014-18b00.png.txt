入其言言我小臣謙辭敢以王之匹民百君子治民者¶
非一人言民在下自上匹之越友民保受王威命明徳¶
𫝊言與匹民百君子於友愛民者共安受王之威命明¶
徳奉行之王末有成命王亦顯𫝊臣下安受王命則王¶
終有天成命於王亦昭著我非敢勤惟恭奉幣用供王¶
能祈天永命𫝊言我非敢獨勤而已惟恭敬奉其幣帛¶
用供待王能求天長命將以慶王多福必上下勤恤乃¶
與小民受天永命音義(讎字或作酬奉如字又芳孔反/供音恭徐紀用反注供待同)¶