(正義曰天既逺終殷命言其去而不復反也說天終殷/之命而言智王在天者言先智王雖精神在天而不能)¶
(救紂者以紂不行敬故也戒王使行敬先智王之後繼/世君臣謂智王之後紂以前能守位不失者經言後王)¶
(後民𫝊言君臣者見民内有臣民於此皆服行君之命/言不忝辱父祖也既言後王又復言其終知是後王之)¶
(終謂紂也以瘝從病類故言瘝病也鄭王皆以瘝為病/小人在位殘暴在下故以病言之夫知保抱攜持者言)¶
(困於虐政抱子攜妻欲去之夫猶人人言天下盡然也/保訓安也王肅云匹夫知欲安其室抱其子攜其妻以)¶
(悲呼/天也)王其疾敬德相古先民有夏𫝊言王當疾行敬德¶
視古先民有夏之王以為法戒之天迪從子保面稽天¶
若今時既墜厥命𫝊夏禹能敬徳天道從而子安之禹¶