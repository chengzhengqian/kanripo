是事者將登用之放齊曰𦙍子朱啓明帝曰吁嚚訟可¶
乎傳放齊臣名𦙍國子爵朱名啓開也吁疑怪之辭言¶
不忠信為嚚又好爭訟可乎言不可音義(疇直由反放/方往反注同)¶
(𦙍引信反馬云嗣也吁況于反徐往付反一音于嚚魚/巾反訟才用反馬本作庸好呼報反下注同爭鬬也)¶
帝曰疇咨若予采傳采事也復求誰能順我事者驩兜¶
曰都共工方鳩僝功傳驩兜臣名都於歎美之辭共工¶
官稱鳩聚僝見也歎共工能方方聚見其功帝曰吁靜¶
言庸違象恭滔天傳靜謀滔漫也言共工自為謀言起¶