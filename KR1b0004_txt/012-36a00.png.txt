　(故是言微子克殷始歸周也馬遷之書辭多錯謬面/縛縛手於後故口銜其璧又安得左牽羊右把茅也)¶
　(要言歸周之事是其實耳樂記云武王克殷既下車/投殷之後於宋則𫝊言復其位者以其自縛為囚釋)¶
　(之使從本爵復其卿大夫之位及下車即封於宋以/其終為殷後故樂記云投殷之後爾時未為殷之後)¶
　(也微子初封於宋不知何爵此時因舊宋/命之為公令為湯後使祀湯耳不繼紂也)¶
　　微子之命傳稱其本爵以名篇疏(正義曰令寫命/書之辭以為此)¶
　　(篇君陳君牙冏/命皆此類也)¶
王若曰猷殷王元子傳微子帝乙元子故順道本而稱¶
之惟稽古崇德象賢傳惟考古典有尊德象賢之義言¶