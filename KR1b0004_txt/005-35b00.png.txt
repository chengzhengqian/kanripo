導河積石至于龍門傳施功發于積石至于龍門或鑿¶
山或穿地以通流疏(傳正義曰河源不始於此記其施/功處耳故言施功發於積石釋水)¶
(云河千里一曲一直則河從積石北行又東乃南行至/于龍門計應三千餘里龍門厎柱鑿山也其餘平地穿)¶
(地也或鑿山或穿地以通流言自積石至海皆然也釋/水云河出崐崘虛色白李廵曰崐崘山名虛山下地也)¶
(郭璞云發源高處激湊故水色白潛流地中受渠衆多/渾濁故水色黃漢書西域傳云河有兩源一出蔥嶺一)¶
(出于闐于闐在南山下其河北流與蔥嶺河合東注蒲/昌海蒲昌海一名鹽澤者去玉門陽關三百餘里廣袤)¶
(三四百里其水停居冬夏不増减皆以為潛行地下南/出于積石為中國河郭璞云其去崐崘里數逺近未得)¶
(詳/也)南至于華陰傳河自龍門南流至華山北而東行東¶