比傳言非但罪我亦將罪汝幼孫盤庚自謂比同心故¶
有爽徳自上其罰汝汝罔能迪𫝊湯有明徳在天見汝¶
情下罰汝汝無能道言無辭音義(重直勇反/又直恭反)疏(正義曰/盤庚以)¶
(民不願遷言神后將罪汝欲懼之使從已也我所以必/須徙者我今失於政教陳久於此民將有害髙徳之君)¶
(成湯必忿我不徙大乃重下罪疾於我曰何爲殘虐我/民而不徙乎我既欲徙而汝與萬民乃不進進與我一)¶
(人謀計同心則我先君成湯大下與汝罪疾曰何故不/與我幼孫盤庚有相親比同心徙乎汝不與我同心故)¶
(湯有明徳從上見汝之情其下罪罰於汝汝實有罪無/所能道言無辭以自解説也𫝊正義曰崇重釋詁文又)¶
(云塵久也孫炎曰陳居之久乆則生塵矣古者塵陳同/也故陳爲久之義物之生長則必漸進故以生生爲進)¶