祀之予齊百工伻從王于周予惟曰庶有事𫝊我整齊¶
百官使從王於周行其禮典我惟曰庶幾有善政事今¶
王即命曰記功宗以功作元祀𫝊今王就行王命於洛¶
邑曰當記人之功尊人亦當用功大小為序有大功則¶
列大祀謂功施於民者惟命曰汝受命篤弼丕視功載¶
乃汝其悉自教工𫝊惟天命我周邦汝受天命厚矣當¶
輔大天命視羣臣有功者記載之乃汝新即政其當盡¶
自教衆官躬化之孺子其朋孺子其朋其往𫝊少子慎¶