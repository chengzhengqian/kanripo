(以無然之事云古之封禪江淮之間三脊茅以為藉此/乃懼桓公耳非荆州所有也鄭𤣥以菁茅為一物匭猶)¶
(纒結也菁茅之有毛刺者重/之故既包裹而又纒結也)厥篚𤣥纁璣組傳此州染¶
𤣥纁色善故貢之璣珠類生於水組綬類音義(纁許云/反璣其)¶
(依反又音機馬同說文云珠不圜也字書云小/珠也玉篇渠依居沂二反組音祖馬云組文也)疏(傳正/義曰)¶
(釋器云三染謂之纁李廵云三染其色已成為絳纁絳/一名也考工記云三入為纁五入為緅七入為緇鄭云)¶
(纁者三入而成又再染以黑則為緅又再染以黒則為/緇𤣥色在緅緇之間其六入者是染𤣥纁之法也此州)¶
(染𤣥纁色善故令貢之說文云璣珠不圜者故為珠/玉藻說佩玉所懸者皆云組綬是組綬相類之物也)類¶
九江納錫大龜傳尺二寸曰大龜出於九江水中龜不¶