(必相沿周禮職方氏九州之名有幽并無徐梁周立州/名必因於古知舜時當有幽并職方幽并山川於禹貢)¶
(皆冀州之域知分冀州之域為之也爾雅釋地九州之/名於禹貢無梁青而有幽營云燕曰幽州齊曰營州孫)¶
(炎以爾雅之文與職方禹貢竝皆不同疑是殷制則營/州亦有所因知舜時亦有營州齊即青州之地知分青)¶
(州為之於此居攝之時始置十有二州蓋終舜之世常/然宣三年左傳云昔夏之方有德也貢金九牧則禹登)¶
(王位還置九州其名蓋如禹貢其境界不可知也釋詁/云冢大也舍人曰冡封之大也定四年左傳云封豕長)¶
(蛇相對是封為大也周禮職方氏每州皆云其山鎮曰/某山揚州會稽荆州衡山豫州華山雍州吳山冀州霍)¶
(山并州恒山幽州醫無閭青州沂山兖州岱山是周時/九州之内最大之山舜時十有二山事亦然也州内雖)¶
(有多山取其最高大者以為其州之鎮特舉其名是殊/大之也其有川無大無小皆當深之故云濬川有流川)¶