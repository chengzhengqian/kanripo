　(異其瓚形則同考工記玉人云祼圭尺有二寸有瓚/以祀廟大璋中璋九寸邊璋七寸厚寸黄金勺靑金)¶
　(外朱中鼻寸鄭云鼻勺流也凡流皆爲龍口也三璋/之勺形如圭瓚是鄭以璋形如此知圭瓚亦然毛傳)¶
　(又云九命然後錫以秬鬯圭瓚則晉文侯於時九命/爲東西大伯故得受此賜也秬鬯從經為傳故此惟)¶
　(解圭瓚周本紀云幽王嬖襃姒襃姒生子伯服幽王/廢申后幷去太子用襃姒爲后伯服爲太子申侯怒)¶
　(乃與西夷犬戎共攻殺幽王於是諸侯乃與申侯共/立太子宜臼是爲平王東徙於洛邑避戎寇隱六年)¶
　(左傳周桓公言於王曰我周之東遷晉鄭焉依鄭語/云晉文侯於是乎定天子是迎送安定之故平王錫)¶
　(命/焉)¶
　　文侯之命傳平王命爲侯伯疏(傳正義曰伯長也/諸侯之長謂之伯)¶