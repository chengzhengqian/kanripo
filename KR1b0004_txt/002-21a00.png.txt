(通利又留意於民詳其罪罰依法用其常刑使罪各當/刑不越法用流放之法寛宥五刑五刑雖有犯者或以)¶
(思減降不使身服其罪所以流放宥之五刑之外更有/鞭作治官事之刑有扑作師儒教訓之刑其有意善功)¶
(惡則令出金贖罪之刑若過誤為害原情非故者則緩/縱而赦放之若怙恃姦詐終行不改者則賊殺而刑罪)¶
(之舜慎刑如此又設言以誡百官曰敬之哉敬之哉惟/此刑罰之事最須憂念之哉令勸念刑罰不使枉濫也)¶
(又言舜非於攝位之後方始重慎刑罰初於登用之日/即用刑當其罪流徙共工於北裔之幽洲放逐驩兜於)¶
(南裔之崇山竄三苗于西裔之三危誅殛伯鯀于東裔/之羽山行此四罪各得其實而天下皆服從之傳正義)¶
(曰肇始釋詁文禹貢治水之時猶為九州今始為十二/州知禹治水之後也禹之治水通鯀九載為作十有三)¶
(載則舜攝位元年九州始畢當是二年之後以境界太/逺始别置之知分冀州為幽州并州者以王者廢置理)¶