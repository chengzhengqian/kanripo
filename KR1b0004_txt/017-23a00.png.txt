(云康叔為司寇知此六人依周禮次第為六卿也王肅/云彤姒姓之國其餘五國姬姓畢毛文王庶子衛侯康)¶
(叔所封武王母弟依世本史記為說也周禮師氏中大/夫掌以美詔王居虎門之左司王朝得失之事帥其屬)¶
(守王之門重其所掌故與虎臣並于百尹之上特言之/尹訓正也故百尹為百官之長諸御治事謂諸掌事者)¶
(蓋大夫士皆被召也王/肅云治事蓋羣士也)¶
王曰嗚呼疾大漸惟幾𫝊自歎其疾大進篤惟危殆病¶
日臻旣彌留恐不獲誓言嗣茲予審訓命汝𫝊病日至¶
言困甚已久留言無瘳恐不得結信出言嗣續我志以¶
此故我詳審敎命汝昔君文王武王宣重光奠麗陳敎¶