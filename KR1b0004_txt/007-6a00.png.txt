(之辭則周禮所云非從坐也鄭衆云謂坐為盗賊而為/奴者輸於罪𨽻舂人槀人之官引此孥戮汝又引論語)¶
(云箕子為之奴或如衆言/别有没入非緣坐者也)¶
　序湯既勝夏欲遷其社不可𫝊湯承堯舜禪代之後¶
　順天應人逆取順守而有慙徳故革命創制改正易¶
　服變置社稷而後世無及句龍者故不可而止作夏¶
　社疑至臣扈𫝊言夏社不可遷之義疑至及臣扈三¶
　篇皆亡音義(社后土之神禪時戰反應應對之應創/初亮反正音征又音正句音鉤句龍共)¶
　(工之子為后/土扈音户)疏(正義曰湯既伐而勝夏革命創制變/置社稷欲遷其社無人可代句龍故)¶