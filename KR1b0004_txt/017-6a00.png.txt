祗人鬼之事及國之吉凶賔軍嘉五禮以和上下尊卑¶
等列司馬掌邦政統六師平邦國𫝊夏官卿主戎馬之¶
事掌國征伐統正六軍平治王邦四方國之亂者司冦¶
掌邦禁詰姦慝刑暴亂𫝊秋官卿主冦賊法禁治姦惡¶
刑强暴作亂者夏司馬討惡助長物秋司冦刑姦順時¶
殺司空掌邦土居四民時地利𫝊冬官卿主國空土以¶
居民士農工商四人使順天時分地利授之土能吐生¶
百穀故曰土六卿分職各率其屬以倡九牧阜成兆民¶