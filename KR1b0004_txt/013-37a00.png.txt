(君道使順常也典常可師即順常也此連上蒙若恒之/文故云國之三卿正官衆大夫皆順典常也不言士從)¶
(可知也此曰予罔厲殺人所謂令康叔之語但在臣下/宜為此也以上令下行行之在臣故云我無厲虐殺人)¶
(之事互明君及臣皆師法而無虐亦其為君之道者為/邦君之道非直順常亦須敬勞故徃必敬勞即論語云)¶
(先之勞之是也上文無罪敬勞此惟就有罪者原情免/宥亦敬勞也其實姦宄不殺人者殺人亦是姦宄但重)¶
(言而别其文姦宄及殺人二者並是賊&KR0675;自當合罪不/可寛宥其所過歴之人情所不知故詳察寛宥以為敬)¶
(勞之君者立於無過之地使物不失其所故宥罪原情/當見其為君之事與上厥君終始相承於姦上言肆往)¶
(此亦以罪事往可知也言宥明/情亦可原故知過誤殘敗人也)王啓監厥亂為民傳言¶
王者開置監官其治為民不可不勉曰無胥戕無胥虐¶