　(不可而止於時有言議論其事故史敘之為夏社疑/至臣扈三篇皆亡𫝊正義曰𫝊解湯遷社之意湯承)¶
　(堯舜禪代之後已獨伐而取之雖復應天順人乃是/逆取順守而有慙愧之徳自恨不及古人故革命創)¶
　(制改正易服因變置社稷也易革卦彖曰湯武革命/順乎天而應乎人下篇言湯有慙徳大𫝊云改正朔)¶
　(易服色此其所得與民變革者也所以變革此事欲/易人之視聽與之更新故於是之時變置社稷昭二)¶
　(十九年左𫝊云共工氏有子曰句龍為后土后土為/社有烈山氏之子曰柱為稷自夏已上祀之周棄亦)¶
　(為稷自商已來祀之祭法云厲山民之有天下也其/子曰農能殖百穀夏之衰也周棄繼之故祀以為稷)¶
　(共工氏之覇九州也其子曰后土能平九州故祀以/為社是言變置之事也魯語文與祭法正同而云夏)¶
　(之興也周棄繼之興當為哀字之誤耳湯于初時社/稷俱欲改之周棄功多於柱即令廢柱祀棄而上世)¶