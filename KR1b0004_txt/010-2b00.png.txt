　(觀政于商是十一年伐殷者止爲觀兵孟津以卜諸/侯伐紂之心言于商知亦至孟津也以一月戊午乃)¶
　(是作誓月日經言十三年春大㑹于孟津又云戊午/次于河朔知此一月戊午是十三年正月戊午日非)¶
　(是十一年正月也序不别言十三年而以一月接十/一年下者序以觀兵至而即還畧而不言月日誓則)¶
　(經有年有春故畧而不言年春止言一月使其互相/足也戊午是二十八日以厯推而知之據經亦有其)¶
　(驗漢書律厯志載舊說云死魄朔也生魄望也武成/篇說此伐紂之事云惟一月壬辰旁死魄則壬辰近)¶
　(朔而非朔是爲月二日也二日壬辰則此月辛卯朔/矣以次數之知戊午是二十八日也不言正月而言)¶
　(一月者以武成經言一月故此序同之武成所以解/一月者易革卦彖曰湯武革命順乎天而應乎人象)¶
　(曰君子以治厯明時然則改正治厯必自武王始矣/武王以殷之十二月𤼵行正月四日殺紂既入商郊)¶