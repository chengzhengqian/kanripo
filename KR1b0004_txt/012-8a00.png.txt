　商慕義來朝芮伯作旅巢命傳芮伯周同姓圻内之¶
　國為卿大夫陳威德以命巢亡音義(巢仕交反徐吕/交反芮如鋭反)¶
　(圻音/祈)疏(正義曰巢國伯爵之君南方逺國也以武王/克商乃慕義来朝王之卿大夫有芮伯者陳)¶
　(王威德以命巢君史叙其事作旅巢命之篇傳正義/曰武王克商即來受周之王命知是殷之諸侯伯是)¶
　(爵也仲虺之誥云成湯放桀于南巢或此巢是也故/先儒相傳皆以為南方之國今聞武王克商慕義而)¶
　(来朝也鄭𤣥以為南方世一見者孔以夷狄之爵不/過子此君伯爵夷夏未明故直言逺國也世本云芮)¶
　(伯姬姓是周同姓也杜預云芮馮翊臨晉縣芮鄉是/也知是圻内之國者芮伯在朝作命必是王臣不得)¶
　(其官故卿與大夫並言之旅/訓為陳陳王威徳以命巢)¶