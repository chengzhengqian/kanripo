(罪也行刑當就三處惟謂大辟罪耳魯語云刑五而已/無有隱者大刑用甲兵次刑斧鉞中刑刀鋸其次鑽筰)¶
(薄刑鞭扑以威民故大者陳之原野小者致之市朝五/刑三次是無隠也孔用彼為說故以三就為原野與朝)¶
(市也國語賈逵注云用兵甲者諸侯逆命征討之刑也/大夫已上於朝士已下於市傳雖不言已上已下為義)¶
(亦當然也國語云五刑者謂甲兵也斧鉞也刀鋸也鑽/筰也鞭扑也與呂刑之五刑異也所言三次即此三就)¶
(是也惟死罪當分就處所其墨劓剕宮無常處可就也/馬鄭王三家皆以三就為原野也市朝也甸師氏也案)¶
(刑於甸師氏者王之同族刑於隠者不與國人慮兄弟/耳非所刑之正處此言正刑不當數甸師也又市朝異)¶
(所不得合以為一且皆國語之文其義不可通也五流/有宅即流宥五刑也當在五刑而流放之故知為不忍)¶
(加刑則流放之若四凶也鄭𤣥云舜不刑此四人者以/為堯臣不忍刑之王肅云謂在八議之辟君不忍殺宥)¶