(也論語云可謂仁之方也已孔注亦以方為道常訓也/舜即位五十年從格於文祖之後數之升道謂乘道而)¶
(行也天子之行必是廵其所守之國故通以巡守為名/未必以仲夏之月巡守南岳也檀弓云舜葬蒼梧之野)¶
(是舜死蒼梧之野因而葬焉孔以月正元日在三載遏/密之下又孟子云舜服堯三年喪畢避堯之子故服喪)¶
(三年三年之喪二十五月而畢其一年即在三十在位/之數惟有二年是舜年六十二為天子五十年是舜凡)¶
(夀百一十二歳也大禹謨云帝曰朕宅帝位三十有三/載乃求禪禹孟子云舜薦禹於天十有七年是在位五)¶
(十年其文明矣鄭𤣥讀此經云舜生三十謂生三十年/也登庸二十謂歴試二十年在位五十載陟方乃死謂)¶
(攝位至死為五十年舜年一百歳也史記云舜年三十/堯舉用之年五十攝行天子事年五十八堯崩年六十)¶
(一而踐天子位三/十九年崩皆謬耳)¶