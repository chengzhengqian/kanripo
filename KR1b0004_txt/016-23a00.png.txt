(言還自言拜手稽首示己重其事欲令受其言故盡禮/致敬以告王也召誥云拜手稽首旅王若公亦是召公)¶
(自言己拜手稽首與此同也成王嗣世而立故呼成王/爲嗣天子周公攝政之時成王未親王事此時旣已歸)¶
(政於成王故言今己爲王矣不可不愼也王肅以爲於/時周公會羣臣共戒成王其言曰拜手稽首者是周公)¶
(讚羣臣之辭此以立政名篇知用咸戒者是周公用王/所立政之事皆戒於王也三公臣之尊者知常所長事)¶
(謂三公也六卿分掌國事王之所任知常所委任謂六/卿也準訓平也平法之人謂士官也士察也察獄之官)¶
(用法必當均平故謂獄官爲準人周禮司寇之長在常/任之内此士官當謂士師也衣服必連綴著之此歴言)¶
(官人知綴衣是掌衣服者此言親近大臣必非造衣裳/者周禮大僕下大夫掌正王之服位出入王之大命此)¶
(掌衣服者當是大僕之官也周禮虎賁氏下大夫言其/若虎賁獸是以武力事王者此皆左右近臣宜得其人)¶