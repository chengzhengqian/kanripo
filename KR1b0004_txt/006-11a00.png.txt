(於人官不禁障民得取之以供器用器既具所以上下/充足以金鐵皆從石而生則金鐵亦石之類也故漢書)¶
(五行志云石為怪異入金不從/革之條費顧之義亦得通也)¶
其五曰嗚呼曷歸予懐之悲傳曷何也言思而悲萬姓¶
仇予予将疇依傳仇怨也言當依誰以復國乎鬱陶乎¶
予心顔厚有忸怩傳鬱陶言哀思也顔厚色愧忸怩心¶
慙慙愧於仁人賢士弗慎厥徳雖悔可追傳言人君行¶
已不慎其徳以速滅敗雖欲改悔其可追及乎言無益¶
音義(曷户割反鬱音蔚陶音桃鬱陶憂思也忸女六反/怩女姬反徐乃私反思息嗣反雖如字或作睢)¶