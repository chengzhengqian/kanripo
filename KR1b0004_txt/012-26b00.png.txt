衆國往伐殷逋亡之臣謂禄父爾庶邦君越庶士御事¶
罔不反曰艱大傳汝衆國上下無不反曰征伐四國為¶
大難叙其情以戒之民不靜亦惟在王宫邦君室傳言¶
四國不安亦在天子諸侯教化之過自責不能綏近以¶
及逺越予小子考翼不可征王害不違卜傳於我小子¶
先卜敬成周道若謂今四國不可征則王室有害故宜¶
從卜音義(逋布/吾反)疏(正義曰以人從卜吉為美之故故我/告汝有邦國之君及於尹氏卿大夫)¶
(衆士治事者曰我得吉卜我惟與汝衆國往伐殷逋亡/播蕩之臣謂伐禄父也汝國君及於衆治事者無不反)¶