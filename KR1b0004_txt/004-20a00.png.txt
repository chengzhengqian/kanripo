(方也天下蹈行帝徳水土既治亦由刑法彰明若使水/害不息臯陶法無所施若無臯陶以刑人亦未能奉法)¶
(天下蹈行帝徳二臣共有其功故史因帝歸功於禹兼/記臯陶之功舜典與大禹謨已羙臯陶故言重羙之也)¶
(𫝊言考績之次叙者臯陶所言九徳依徳以考其功績/亦是刑法之事故兼言也鄭云歸羙於二臣則以此經)¶
(爲帝語此文上無所由下無所結形/勢非語辭也故𫝊以爲史因記之)¶
夔曰戛擊鳴球搏拊琴瑟以詠祖考來格𫝊戛擊柷敔¶
所以作止樂搏拊以韋爲之實之以穅所以節樂球玉¶
磬此舜廟堂之樂民悦其化神歆其祀禮備樂和故以¶
祖考來至明之虞賔在位羣后徳讓𫝊丹朱爲王者後¶