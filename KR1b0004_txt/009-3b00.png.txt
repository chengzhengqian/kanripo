(道所經有澗水壊道常使胥靡刑人築䕶此道說賢而/隠代胥靡築之以供食或亦有成文也殷本紀又云武)¶
(丁得說舉以為相遂以𫝊險姓之號曰𫝊說鄭云得諸/傅巖髙宗因以傅命說為氏案序直言夢得說不言𫝊)¶
(或如馬鄭之言如髙宗始命為傅氏不知舊何氏也皇/甫謐云髙宗夢天賜賢人胥靡之衣䝉之而來曰云我)¶
(徒也姓傅名說天下得我者豈徒也哉武丁悟而推之/曰傅者相也說者懽恱也天下當有傅我而說民者哉)¶
(明以夢視百官百官皆非也乃使百工寫其形象求諸/天下果見築者胥靡衣褐帶索執役於虞虢之間傅巖)¶
(之野名說以其得之傅巖謂之傅說案謐言初夢即云/姓傅名說又言得之傅巖謂之傅說其言自不相副謐)¶
(惟見此書傅會為近世/之語其言非實事也)¶
爰立作相王置諸其左右𫝊於是禮命立以為相使在¶