(帝言作我虞耳朕非官名也鄭𤣥云言朕虞重鳥獸草/木漢書王莽自稱為予立予虞之官則莽謂此官名為)¶
(朕虞其義必不然也知垂益所讓四人皆在元凱之中/者以文十八年左傳八元之内有伯虎仲熊即此朱虎)¶
(熊羆是也虎熊在元凱之内明殳斨伯與亦在其内但/不知彼誰當之耳益是臯陶之子臯陶即庭堅也益在)¶
(八凱之内垂則不可知也傳不在伯夷夔龍之下為此/言者以伯夷姜姓不在元凱之内夔龍亦不可知惟言)¶
(此四人耳傳雖言殳/斨伯與亦難知也)¶
帝曰咨四岳有能典朕三禮僉曰伯夷傳三禮天地人¶
之禮伯夷臣名姜姓帝曰俞咨伯汝作秩宗傳秩序宗¶
尊也主郊廟之官夙夜惟寅直哉惟清傳夙早也言早¶