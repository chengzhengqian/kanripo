　　(是筆書此獨稱書者以彼五經者非是君口出言/即書為法所書之事各有云為遂以所為別立其)¶
　　(稱稱以事立故不名書至於此書者本書君事事/雖有別正是君言言而見書因而立號以此之故)¶
　　(名異諸部但諸部之書隨事立名名以事舉要名/立之後亦是筆書故百氏六經總曰書也論讖所)¶
　　(謂題意別名各自載耳昭二年左傳曰晉韓起適/魯觀書於太史氏見易象與魯春秋此總名書也)¶
　　(序者言序述尚書起訖存亡注説之由序為尚書/而作故曰尚書序周頌曰繼序思不忘毛傳云序)¶
　　(者緒也則緒述其事使理相𦙍續若繭之抽緒但/易有序卦子夏作詩序孔子亦作尚書序故孔君)¶
　　(因此作序名也鄭𤣥謂之贊者以序不分散避其/序名故謂之贊贊者明也佐也佐成序義明以注)¶
　　(解故也安國以孔子之序分附篇端故己之/總述亦謂之序事不煩重義無所嫌故也)¶