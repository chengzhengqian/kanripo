(吉兆旦死而發生我其以璧與珪歸家待汝神命我死/當以珪璧事神爾不許我使卜兆不吉發死而旦生我)¶
(乃屏去璧之與珪言不得事神當藏珪璧也傳正義曰/告神之言書之於䇿祝是讀書告神之名故云史為策)¶
(書祝辭史讀此䇿書以祝告神也武王是大王之曾孫/也尊統於上繼之於祖謂元孫是長孫也某者武王之)¶
(名本告神云元孫發臣諱君故曰某也易乾卦云夕惕/若厲厲為危也虐訓為暴言性命危而疾暴重也泰誓)¶
(牧誓皆不諱發而此獨諱之孔惟言臣諱君不解諱之/意鄭𤣥云諱之者由成王讀之也意雖不明當謂成王)¶
(開匱得書王自讀之至此字口改為某史官録為此篇/因遂成王所讀故諱之上篇泰誓牧誓王自稱者令入)¶
(史制為此典故不須諱之責讀如左傳施舎已責之責/責謂負人物也大子之責於天言負天一大子謂必須)¶
(死疾不可救於天必須一子死則當以旦代之死生有/命不可請代今請代者聖人叙臣子之心以垂世教耳)¶