(君故有陳列於世以安治有殷使殷王得安治民故殷/得此安上治民之禮能升配上天天在人上故謂之升)¶
(為天之子是配也享國久長多厯年所殷能以禮配天/故天降福天惟大佑助其王命風雨以時年穀豐稔使)¶
(商家百姓豐實家給人足管子曰/衣食足知榮辱倉廪實知禮節)王人罔不秉徳明恤¶
小臣屏侯甸傳自湯至武丁其王人無不持徳立業明¶
憂其小臣使得其人以為蕃屏侯甸之服小臣且憂得¶
人則大臣可知矧咸奔走惟兹惟徳稱用乂厥辟傳王¶
猶秉徳憂臣況臣下得不皆奔走惟王此事惟有徳者¶
舉用治其君事故一人有事于四方若卜筮罔不是孚¶