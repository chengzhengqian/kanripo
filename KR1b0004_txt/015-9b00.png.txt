(戒之使汝無違命也汝能用命我亦不敢有後誅必無/後誅汝無怨我也夏人簡在王庭為其有徳見用言我)¶
(亦法殷家惟聴用有徳汝但有徳我必任用故我往前/敢求汝有徳之人於天邑商都將任用之也鄭𤣥云言)¶
(天邑商者亦夲天之所建王肅云言商今為我之天邑/二者其言雖異皆以天邑商為殷之舊都言未遷之時)¶
(當求往遷後有徳任用之必矣循殷故事此故觧經中/肆字謂殷用夏人我亦用殷人憐愍汝故徙之敎汝此)¶
(故觧義之言非經中肆遷汝来/西者非我罪咎是惟天命也)¶
王曰多士昔朕來自奄予大降爾四國民命傳昔我来¶
從奄謂先誅三監後伐奄淮夷民命謂君也大下汝民¶
命謂誅四國君我乃明致天罰移爾遐逖比事臣我宗¶