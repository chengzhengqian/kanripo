(功必須躬自教化之在於初始故言乃汝新即政其當/盡自教衆官欲令王躬化之者正已之身使羣臣法之)¶
(非謂以辭化之也言盡自教者政有大小恐王輕大略/小令王盡自親化之言惟命曰亦是致殷勤乃者緩辭)¶
(也義異上句故言乃耳王肅云此其盡自教百官謂正/身以先之鄭云孺子㓜少之稱謂成王也此上皆云成)¶
(王此句特言少子者以明朋黨敗俗為害尤大恐年少/所忽故特言孺子也朋黨謂臣相朋黨慎其朋黨令禁)¶
(絶之戒其自今已往謂從即政以後常以此事為戒也/無令若火始然以喻無令朋黨始發若火既然初雖燄)¶
(燄尚微其火所及灼然有次序不其復可絶也以喻朋/黨若起漸漸益大羣黨既成不可復禁止也事從微至)¶
(著防之冝以初謂朋黨未發之前防之使不發考古依/法為順常道號令治民為撫國事周公大聖動成軌則)¶
(如我所為謂如攝政之時事所施為也惟當用我所為/在周之百官令其行周公之道法於百官也此時在西)¶