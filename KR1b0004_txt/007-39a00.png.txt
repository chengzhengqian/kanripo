(成之事指人言之故曰在人災祥未至之徴行之所招/故言在徳在徳謂為徳有一與不一在人謂人行有善)¶
(與不善也吉凶已在其身故不言來處災祥/自外而至故言天降其實吉凶亦天降也)¶
今嗣王新服厥命惟新厥徳𫝊其命王命新其徳戒勿¶
怠終始惟一時乃日新𫝊言徳行終始不衰殺是乃日¶
新之義任官惟賢材在右惟其人𫝊官賢才而任之非¶
賢才不可任選左右必忠良不忠良非其人臣為上為¶
徳為下為民𫝊言臣奉上布徳順下訓民不可官所私¶
任非其人其難其慎惟和惟一𫝊其難無以為易其慎¶