五色傳王者封五色土爲社建諸侯則各割其方色土¶
與之使立社燾以黄上苴以白茅茅取其潔黄取王者¶
覆四方音義(燾徒報反覆也苴/子餘反包裹也)疏(傳正義曰傳解貢土/之意王者封五色土)¶
(以爲社若封建諸侯則各割其方色土與之使歸國立/社其上燾以黄土燾覆也四方各依其方色皆以黃土)¶
(覆之其割上與之時苴以白茅用白茅裹土與之必用/白茅者取其潔清也易穪藉用白茅茅色白而潔美韓)¶
(詩外傳云天子社廣五丈東方青南方赤西方白北方/黒上冒以黃土將封諸侯各取其方色土苴以白茅以)¶
(爲社明有土謹敬潔清也蔡邕獨斷云天子大社以五/色土爲壇皇子封爲王者授之大社之土以所封之方)¶
(色苴以白茅使之歸國以立社謂之茅社/是必古書有此說故先儒之言皆同也)羽畎夏翟嶧¶