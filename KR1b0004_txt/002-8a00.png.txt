(之月也受終者堯為天子於此事終而授與舜故知終/謂堯終帝位之事終言堯終舜始也禮有大事行之於)¶
(廟况此是事之大者知文祖者堯文德之祖廟也且下/云歸格于藝祖藝文義同知文祖是廟者咸有一德云)¶
(七世之廟可以觀德則天子七廟其來自逺堯之文祖/蓋是堯始祖之廟不知為誰也帝繋及世本皆云黄帝)¶
(生𤣥囂𤣥囂生僑極僑極生帝嚳帝嚳生堯即如彼言/黄帝為堯之高祖黄帝以上不知復祭何人充此七數)¶
(况彼二書未必可信堯之文祖不可強言在察釋詁文/説文云璿美玉也玉是大名璿是玉之別稱璣衡俱以)¶
(玉飾但史之立文不可以玉璣玉衡一指玉體一指玉/名猶左傳云瓊弁玉纓所以變其文傳以璿言玉名故)¶
(云美玉其實玉衡亦美玉也易賁卦彖云觀乎天文以/察時變日月星宿連行於天是為天之文也璣衡者璣)¶
(為轉運衡為横簫運璣使動於下以衡望之是玉者正/天文之器漢世以來謂之渾天儀者是也馬融云渾天)¶