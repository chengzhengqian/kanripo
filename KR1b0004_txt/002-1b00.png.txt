　(微居處褊隘故言陋此指觧微故云為庶人故微賤/也帝繋云顓頊生窮蟬窮蟬生敬康敬康生句芒句)¶
　(芒生蟜牛蟜牛生瞽瞍瞽瞍生舜昭八年左傳云自/幕至于瞽瞍無違命似其繼世相傳常有國土孔言)¶
　(為庶人者堯典云有鰥在下此云虞舜側微必是為/庶人矣蓋至瞽瞍始失國也嗣繼釋詁文經所云慎)¶
　(徽五典納于百揆賔于四門/皆是試以治民之難事也)¶
　　舜典傳典之義與堯同¶
曰若稽古帝舜傳亦言其順考古道而行之曰重華協¶
于帝傳華謂文德言其光文重合於堯俱聖明濬哲文¶
明溫恭允塞傳濬深哲智也舜有深智文明溫恭之德¶