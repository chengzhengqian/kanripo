暨武王誕將天威咸劉厥敵傳言此四人後與武王皆¶
殺其敵謂誅紂惟兹四人昭武王惟冒丕單稱徳傳惟¶
此四人明武王之徳使布冒天下大盡舉行其徳音義¶
(相息/亮反)疏(正義曰文王既没武王次立武王初立惟此四/人庶㡬輔相武王蹈有天下之禄其後四人與)¶
(武王大行天之威罰皆與共殺其強敵謂共誅紂也武/王之有天下惟此四人明武王之徳惟武王布徳覆冒)¶
(天下此四人大盡舉行武王之徳言武王亦得良臣之/力傳正義曰文王受命九年而崩十三年方始殺紂文)¶
(王沒武王立謂武王初立之時惟此四人而已庶㡬輔/相武王蹈有天禄初立則有此志故下句言後與武王)¶
(殺紂也虢叔先死故曰四人以是文王之弟其年應長/故言先死也鄭𤣥疑不知誰死注云至武王時虢叔等)¶