(南極六十七度去北極一百一十五度其日之行處謂/之黄道又有月行之道與日道相近交路而過半在日)¶
(道之裏半在日道之表其當交則両道相合交去極遠/處兩道相去六度此其日月行道之大畧也王肅云日)¶
(月行有常度君臣禮有常法以齊其民詩云月離于畢/俾滂沱矣是離畢則多雨其文見于經經箕則多風傳)¶
(記無其事鄭𤣥則春秋緯云月離於箕則風揚沙作緯/在孔君之後以前必有此說孔依用之也月行雖有常)¶
(度時或失道從星經箕多風離畢多雨此天象之自然/以箕為簸揚之器畢亦捕魚之物故耳鄭以為箕星好)¶
(風者箕東方木宿風中央土氣木克土為妻從妻所好/故好風也畢星好雨者畢西方金宿雨東方木氣金克)¶
(木為妻從妻所好故好雨也推此則南宫好暘北宫好/燠中宫四季好寒以各尚妻之所好故也未知孔意同)¶
(否顧氏所解亦同於鄭言從星者謂不應從而從以致/此風雨故喻政敎失常以從民欲亦所以亂也上云日)¶