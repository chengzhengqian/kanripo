(田里而居者皆無敢沈湎於酒不惟不敢亦自不暇飲/所以不暇者惟以助其君成其王道令徳顯明又於正)¶
(人之道必正身敬法正身以化下不令而行故不暇飲/是亦可以為法也傳正義曰言聞之於古是事明衆見)¶
(也下言自成湯知此别道湯事也王者上承天下恤民/皆由蹈行於道畏天之罰已故也又以道敎民故明徳)¶
(著小民徳在於身智在於心故能常徳持智即上迪畏/天顯小民為自湯後皆爾惟殷御治事之臣者此事當)¶
(公卿故下别云越在内服百僚庶尹也為君畏相故輔/之若寛暇與逸豫則不恭敬故不敢為也釋詁云崇充)¶
(也充實則集聚故崇為聚也飲必待暇逸猶尚不敢暇/逸故言況敢聚集飲酒乎明無也以公卿與國為體承)¶
(君共事故先言之然後見廣故自外及内舉四者以總/六服又因衞為蕃衞故不言采也國謂國君伯言長連)¶
(屬卒牧皆是見徧在外為君故言化湯畏相之徳畿外/有服數畿内無服數故為服治事也言百官衆正為總)¶