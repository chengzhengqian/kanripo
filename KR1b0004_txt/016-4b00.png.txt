而治亂所歸不殊宜愼其微爾其戒哉愼厥初惟厥終¶
終以不困不惟厥終終以困窮傳汝其戒治亂之機哉¶
作事云爲必愼其初念其終則終用不困窮懋乃攸績¶
睦乃四鄰以蕃王室以和兄弟傳勉汝所立之功親汝¶
四鄰之國以蕃屛王室以和協同姓之邦諸侯之道康¶
濟小民率自中無作聰明亂舊章傳汝爲政當安小民¶
之居成小民之業循用大中之道無敢爲小聰明作異¶
辯以變亂舊典文章詳乃視聽罔以側言改厥度則予¶