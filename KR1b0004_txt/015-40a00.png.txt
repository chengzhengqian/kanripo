文王功于不懈怠則徳敎大覆冒海隅日所出之地無¶
不循化而使之音義(俾必耳反/懈佳賣反)疏(正義曰周公言而歎/曰嗚呼我厚輔是二)¶
(人之道而行之我用能至於今曰其政美言今日政美/由是文武之道我周家若能皆成文王之功於事常不)¶
(懈怠則徳敎大覆四海之隅至於日出之處其民無不/循我化可臣使也戒召公與朝臣皆當法文王之功)¶
公曰君予不恵若兹多誥予惟用閔于天越民傳我不¶
順若此多誥而已欲使汝念躬行之閔勉也我惟川勉¶
於天道加於民疏(正義曰公呼召公曰君我不徒惟順/如此之事多誥而已欲使汝躬親行)¶
(之我惟用勉力自强於天道行化於民顧氏云/我亦自用勉勸躬行於天道加益於民人也)¶