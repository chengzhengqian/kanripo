(火金木土也分行四時各有其徳月令孟春三日大史/謁於天子曰某日立春盛德在木夏云盛徳在火秋云)¶
(盛徳在金冬云盛徳在水此五行之徳王者雖易姓相/承其所取法同也言王者共所取法而有扈氏獨侮慢)¶
(之所以為大罪也且五行在人為仁義禮智信威侮五/行亦為侮慢此五常而不行也有扈與夏同姓恃親而)¶
(不恭天子廢君臣之義失相親之恩五常之道盡矣是/威侮五行也無所畏忌作威虐而侮慢之故云威虐侮)¶
(慢易說卦云立天之道曰隂與陽立地之道曰柔與剛/立人之道曰仁與義物之為大無大於此者周易謂之)¶
(三才人生天地之間莫不法天地而行事以此知怠惰/棄廢天地人之正道棄廢此道言亂常也孔馬鄭王與)¶
(皇甫謐等皆言有扈與夏同姓竝依世夲之文楚語云/昭王使觀射父傅大子射父辭之曰堯有丹朱舜有商)¶
(均夏有觀扈周有管蔡是其恃親而不恭也周語云帝/嘉禹徳賜姓曰姒禹始得姓冇扈與夏同姓則為啓之)¶