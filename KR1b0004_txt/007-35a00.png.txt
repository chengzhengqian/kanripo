𫝊於始慮終於終思始疏(正義曰欲慎其終於始即須/慎之故𫝊云於始慮終𫝊以)¶
(将終戒惰故又云於終/思始言終始皆當慎也)有言逆于汝心必求諸道𫝊人¶
以言咈違汝心必以道義求其意勿拒逆之有言遜于¶
汝志必求諸非道𫝊遜順也言順汝心必以非道察之¶
勿以自蔵嗚呼弗慮胡獲弗為胡成一人元良萬邦以¶
貞𫝊胡何貞正也言常念慮道徳則得道徳念為善政¶
則成善政一人天子天子有大善則天下得其正音義¶
(咈扶/弗反)疏(𫝊正義曰胡之與何方言之異耳易彖象皆以/貞為正也伊尹此言勸王為善弗慮弗為必是)¶