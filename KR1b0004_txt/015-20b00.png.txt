周公曰嗚呼繼自今嗣王傳繼從今已往嗣世之王皆¶
戒之則其無淫于觀于逸于遊于田以萬民惟正之供¶
傳所以無敢過於觀遊逸豫田獵者用萬民當惟正身¶
以供待之故無皇曰今日耽樂乃非民攸訓非天攸若¶
時人丕則有愆傳無敢自暇曰惟今日樂後曰止夫耽¶
樂者乃非所以敎民非所以順天是人則大有過矣無¶
若殷王受之迷亂酗于酒徳哉傳以酒為凶謂之酗言¶
紂心迷政亂以酗酒為徳戒嗣王無如之音義(愆起䖍/反夫音)¶