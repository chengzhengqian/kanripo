所以為正治夏商官倍亦克用乂傳禹湯建官二百亦¶
能用治言不及唐虞之清要明王立政不惟其官惟其¶
人傳言聖帝明王立政修教不惟多其官惟在得其人¶
音義(之長丁丈反下官/長助長君長並同)疏(正義曰既言須立官之意乃/追述前代之法止而復言故)¶
(更加一曰唐堯虞舜考行古道立官惟數止一百也内/有百揆四岳者百揆揆度百事為羣官之首立一人也)¶
(四岳内典四時之政外主方岳之事立四人也外冇州/牧侯伯牧一州之長侯伯五國之長各監其所部之國)¶
(外内置官各有所掌衆政惟以協和萬邦所以皆安也/夏禹商湯立官倍多於唐虞雖不及唐虞之清簡亦能)¶
(用以為治明王立其政教不惟多其官惟在得其人言/自古制法皆明開官司求賢以處之也傳正義曰百人)¶