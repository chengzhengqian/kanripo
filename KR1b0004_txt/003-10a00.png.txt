刑期於無所刑民皆合於大中之道是汝之功勉之臯¶
陶曰帝徳罔愆臨下以簡御衆以寛傳愆過也善則歸¶
君人臣之義罰弗及嗣賞延于世傳嗣亦世俱謂子延¶
及也父子罪不相及而及其賞道徳之政宥過無大刑¶
故無小傳過誤所犯雖大必宥不忌故犯雖小必刑罪¶
疑惟輕功疑惟重傳刑疑附輕賞疑從重忠厚之至與¶
其殺不辜寧失不經好生之徳洽于民心茲用不犯于¶
有司傳辜罪經常司主也臯陶因帝勉已遂稱帝之徳¶