(邑相去不盈二百里皆在冀州自堯以/来其都不出此地故舉陶唐以言之)¶
其四曰明明我祖萬邦之君有典有則貽厥子孫傳君¶
萬國為天子典謂經籍則法貽遺也言仁及後世闗石¶
和鈞王府則有荒墜厥緒覆宗絶祀傳金鐵曰石供民¶
器用通之使和平則官民足言古制存而太康失其業¶
以取亡音義(貽以之反遺唯季反/覆芳服反供音恭)疏(正義曰有明明之/徳我祖大禹也以)¶
(有明徳為萬邦之君謂為天子也有治國之典有為君/之法遺其後世之子孫使法則之又闗通衡石之用使)¶
(之和平人既足用王之府蔵則皆有矣典存國富宜以/為政今太康荒廢墜失其業覆滅宗族斷絶祭祀言太)¶