(謳歌者不之堯子而謳歌舜曰天也然後之中國踐天/子位既言然矣此文又承三載之下故知舜服堯喪三)¶
(年畢將欲即政復至文祖廟告前以攝位告今以即位/告也此猶是堯之文祖自此以後舜當自立文祖之廟)¶
(堯之文祖當遷於丹朱之國也詢謀釋詁文闢訓開開/四方之門謂開仕路引賢人也論語云從我於陳蔡者)¶
(皆不及門也門者行之所由故以門言仕路以堯舜之/聖求賢乆矣今更言開門是開其未開者謂多設取士)¶
(之科以此廣致衆賢也聰謂耳聞之也既云明四目不/云聰四耳者目視苦其不明耳聰貴其及遠明謂所見)¶
(博逹謂聽至遠二者互以相見故傳總申其意廣視聼/於四方使天下無壅塞天子之聞見在下必由近臣四)¶
(岳親近之官故與謀此事也咨謀釋詁文以上帝曰咨/上連帝曰故為咨嗟此則上有詢于四岳言咨十有二)¶
(牧故為謀也立君所以牧民民生在於粒食是君之所/重論語云所重民食謂年穀也種殖收斂及時乃穫故)¶