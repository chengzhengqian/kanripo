(受命故文在下耳諸侯與百官舊有未屬周者今皆受/政命于周於此時始天下一統也顧氏以旣生魄謂庚)¶
(戌已後雖十六日始生魄從十六日至/晦皆為生魄但不知庚戌之後幾日耳)¶
王若曰嗚呼羣后𫝊順其祖業歎美之以告諸侯惟先¶
王建邦啓土傳謂后稷也尊祖故稱先王疏(傳正義曰/此先王文)¶
(在公劉之前知謂后稷也后稷非王尊其祖故稱先王/周語云苦我先王后稷又曰我先王不窋韋昭云王之)¶
(先祖故稱王商須亦以契為𤣥王文武之功/起於后稷后稷始封於邰故言建邦啓土)公劉克篤¶
前烈傳后稷曽孫公爵劉名能厚先人之業疏(傳正義/曰周本)¶
(紀云后稷卒子不窋立卒子鞠陶立卒子公劉立是公/劉爲后稷曽孫也本紀云公劉之後有公非公祖之類)¶