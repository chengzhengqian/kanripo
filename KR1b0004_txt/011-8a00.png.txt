(焉咎徴有五而極有六者五行傳云皇之不極厥罰/常隂即與咎徴常雨相類故以常雨包之爲五也)¶
一五行一曰水二曰火三曰木四曰金五曰土傳皆其¶
生數水曰潤下火曰炎上傳言其自然之常性木曰曲¶
直金曰從革傳木可以揉曲直金可以改更土爰稼穡¶
傳種曰稼斂曰穡土可以種可以斂潤下作鹹傳水鹵¶
所生炎上作苦傳焦氣之味曲直作酸傳木實之性從¶
革作辛傳金之氣稼穡作甘傳甘味生於百穀五行以¶
下箕子所陳音義(炎榮鉗反上時掌反又如字下/同揉如酉反鹹音咸鹵音魯)疏(正/義)¶