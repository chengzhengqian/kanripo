予欲觀古人之象𫝊欲觀示法象之服制日月星辰山¶
龍華蟲𫝊日月星爲三辰華象草華蟲雉也畫三辰山¶
龍華蟲於衣服旌旗作㑹宗彝𫝊會五采也以五采成¶
此畫焉宗廟彝樽亦以山龍華蟲爲飾藻火粉米黼黻¶
絺繡𫝊藻水草有文者火爲火字粉若粟氷米若聚米¶
黼若斧形黻爲兩已相背葛之精者曰絺五色備曰繡¶
以五采彰施于五色作服汝明𫝊天子服日月而下諸¶
侯自龍衮而下至黼黻士服藻火大夫加粉米上得兼¶