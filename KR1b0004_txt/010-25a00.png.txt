(故言於百姓姦宄謂刼奪劫奪有處故言於商/邑百姓亦是商邑之人故傳總言於都邑也)今予發¶
惟恭行天之罰今日之事不愆于六歩七歩乃止齊焉¶
傳今日戰事就敵不過六歩七歩乃止相齊言當旅進¶
一心音義(愆去/乾反)疏(傳正義曰戰法布陳然後相向故設/其就敵之限不過六歩七歩乃止相)¶
(齊焉欲其相得力也樂記稱進旅退/旅是旅為衆也言當衆進一心也)夫子朂哉不愆于¶
四伐五伐六伐七伐乃止齊焉傳夫子謂将士勉勵之¶
伐謂擊刺小則四五多則六七以為例音義(朂許六反/刺七亦反)¶
疏(傳正義曰此及下文三云夫子此朂哉在下下朂哉/在上此先呼其人然後勉之此旣言然下先令勉勵)¶