予有亂臣十人疏鄭元等皆以十人為文母周公太公¶
　召公畢公榮公太顛閎夭散宜生南宫适○劉敞曰¶
　子無臣母之義盖邑姜也¶
雖有周親不如仁人傳言紂至親雖多不如周家之少¶
　仁人○(臣召南/)按此傳甚明而何晏論語注引孔曰¶
　親而不賢不忠則誅之管蔡是也仁人謂箕子微子¶
　來則用之同出安國一手而所說判然何也¶
罔或無畏○林之竒曰此篇孔壁續出孔氏為𨽻古定¶