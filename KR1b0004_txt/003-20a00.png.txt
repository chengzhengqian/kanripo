順之言能以至誠感頑父至諴感神矧兹有苗𫝊諴和¶
矧况也至和感神况有苗乎言易感禹拜昌言曰俞班¶
師振旅𫝊昌當也以益言為當故拜受而然之遂還師¶
兵入曰振旅言整衆帝乃誕敷文徳𫝊逺人不服大布¶
文徳以來之舞干羽于兩階𫝊干楯羽翳也皆舞者所¶
執修闡文教舞文舞于賓主階閒抑武事七旬有苗格¶
𫝊討而不服不討自來明御之者必有道三苖之國左¶
洞庭右彭蠡在荒服之例去京師二千五百里音義(誥/古)¶