(百官者以喪服庶民為天子齊衰三月畿外之民無服/不得如考妣故知百官也密靜釋詁文遏止絶之義故)¶
(為絶也周禮大師云播之以八音金石土革絲木匏竹/鄭云金鐘鎛也石磬也土塤也革鼓鼗也絲琴瑟也木)¶
(柷敔也匏笙也竹管簫也傳言八音與彼次不同者隨/便言耳釋地云九夷八狄七戎六蠻謂之四海夷狄尚)¶
(絶音三年則華夏内國可知也喪服諸侯之大夫為天/子正服繐衰既葬除之今能使四夷三載絶音言堯有)¶
(盛徳恩化/所及遠也)¶
月正元日舜格于文祖傳月正正月元日上日也舜服¶
堯喪三年畢將即政故復至文祖廟告詢于四岳闢四¶
門傳詢謀也謀政治於四岳開闢四方之門未開者廣¶