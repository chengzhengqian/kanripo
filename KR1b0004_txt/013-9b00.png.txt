(有大罪非終行之乃惟過誤為之以此故汝當盡斷獄/之道以窮極其罪是人所犯乃不可以殺當以罰宥論)¶
(之以誤故也即原心定罪斷/獄之本所以須敬明之也)¶
王曰嗚呼封有敘時乃大明服傳歎政教有次敘是乃¶
治理大明則民服惟民其勑懋和傳民既服化乃其自¶
勑正勉為和若有疾惟民其畢棄咎傳化惡為善如欲¶
去疾治之以理則惟民其盡棄惡修善若保赤子惟民¶
其康乂傳愛養人如安孩兒赤子不失其欲惟民其皆¶
安治非汝封刑人殺人傳言得刑殺罪人無或刑人殺¶