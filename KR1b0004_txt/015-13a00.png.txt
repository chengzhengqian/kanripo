周公曰嗚呼君子所其無逸𫝊嘆美君子之道所在念¶
徳其無逸豫君子且猶然況王者乎先知稼穡之艱難¶
乃逸則知小人之依傳稼穡農夫之艱難事先知之乃¶
謀逸豫則知小人之所依怙相小人厥父母勤勞稼穡¶
厥子乃不知稼穡之艱難傳視小人不孝者其父母躬¶
勤艱難而子乃不知其勞乃逸乃諺既誕否則侮厥父¶
母曰昔之人無聞知傳小人之子既不知父母之勞乃¶
為逸豫遊戲乃叛諺不恭已欺誕父母不欺則輕侮其¶