祗承于帝傳言其外布文徳敎命内則敬承堯舜音義¶
(文命孔云文徳敎命/也先儒云文命禹名)疏(正義曰史將録禹之事故為題/目之辭曰能順而考案古道而)¶
(言之者是大功之禹也此禹能以文徳教命布陳於四/海又能敬承堯舜外布四海内承二帝言其道周備傳)¶
(正義曰典是常行謨是言語故傳於典云行之於謨云/言之皆是順考古道也敷於四海卽敷此文命故言外)¶
(布文徳教命也四海舉其遠地故傳以外内言之祗訓/敬也禹承堯舜二帝故云敬承堯舜傳不訓祗而直言)¶
(敬以易知/而略之)¶
曰后克艱厥后臣克艱厥臣政乃乂黎民敏徳傳敏疾¶
也能知為君難為臣不易則其政治而衆民皆疾修徳¶