(敢不終我壟畝也言穢草盡須除去殷餘皆當殄滅也/天亦惟美於前寧人文王我何其極文王卜法敢不於)¶
(是從乎言必從之也我循彼寧人所有指意以安疆土/不待卜筮便即東征己自善矣況今卜東征而龜并吉)¶
(以吉之故我大以爾東征四國天命必不僭差卜兆陳/列惟若此吉不可不從卜不可不勉力也傳正義曰天)¶
(亦惟美於文王受命言文王德當天心天每事美之故/得受天命是文王之德大美也文王用卜能受天命今)¶
(於我何其窮極文王卜法敢不從乎言必從文王卜也/文王之指意欲令天下疆土皆得其宜有叛逆者自然)¶
(須平定之我直循彼文王所有指意伐叛則已善矣不/必須卜筮也況今卜并吉乎言不可不從也王肅云順)¶
(文王安人之道有指意盡天下疆土使皆得其所不必/須卜筮也況今卜三龜皆吉明不可不從也天命不僭)¶
(者天意去惡與善其事必不僭差言我善而彼惡也/卜兆陳列惟若此吉言往必克之不可不勉力也)¶