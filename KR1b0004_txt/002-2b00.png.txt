(文照臨四方曰明詩云溫温恭人言其色温而貌恭也/舜既有深逺之智又有文明溫恭之德信能充實上下)¶
(也詩毛傳訓塞為實言能充滿天地之間堯典所謂格/于上下是也不言四表者以四表外無限極非可實滿)¶
(故不言之堯舜道同德亦如一史官錯互為文故與上/篇相𩔖是其所合於堯也老子云𤣥之又𤣥衆妙之門)¶
(則𤣥者微妙之名故云𤣥謂幽潛也舜在畎畝之間潛/行道德顯彰於外升聞天朝天朝者天子之朝也從下)¶
(而上謂之為升天子/聞之故遂見徵用)¶
慎徽五典五典克從傳徽美也五典五常之敎父義母¶
慈兄友弟恭子孝舜慎美篤行斯道舉八元使布之於¶
四方五敎能從無違命納于百揆百揆時叙傳揆度也¶