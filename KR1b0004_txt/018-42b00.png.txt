(鋝馬融云鋝量名當與吕刑鍰同俗儒云鋝六兩為一/川不知所出耳鄭𤣥云鍰稱輕重之名今代東萊稱或)¶
(以大半兩為鈞十鈞為鍰鍰重六兩大半兩鍰鋝似同/也或有存行之者十鈞為鍰二鍰四鈞而當一斤然則)¶
(鍰重六兩三分兩之二周禮謂鍰為鋝如鄭𤣥之言一/鍰之重六兩多於孔王所説惟校十六銖爾舜典云金)¶
(作贖刑傳以金為黄金此言黄鐡者古者金銀銅鐡總/號為金今别之以為四名此傳言黄鐵舜典傳言黄金)¶
(皆是今之銅也古人贖罪悉皆用銅而傳或稱黄金或/言黄鐡謂銅為金為鐡爾閱實其罪撿閱核實其所犯)¶
(之罪使與罰名相當然後収取其贖此既罪疑而取贖/疑罪不定恐受贖參差故五罰之下皆言閲實其罪慮)¶
(其不相當故也釋詁云剕刖也李廵云斷足曰刖説文/云刖絶也是則者斷絶之名故則足曰剕贖劓倍墨剕)¶
(應倍劓而云倍差倍之又有差則不啻一倍也下句贖/宫六百鍰知倍之又半之為五百鍰也截鼻重於黥額)¶