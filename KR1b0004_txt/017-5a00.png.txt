今予小子祇勤于徳夙夜不逮𫝊今我小子敬勤于德¶
雖夙夜匪懈不能及古人言自有極仰惟前代時若訓¶
廸厥官傳言仰惟先代之法是順順蹈其所建官而則¶
之不敢自同堯舜之官凖擬夏殷而蹈之立太師太傅¶
太保兹惟三公論道經邦爕理隂陽𫝊師天子所師法¶
傅傅相天子保保安天子於徳義者此惟三公之任佐¶
王論道以經緯國事和理隂陽言有徳乃堪之官不必¶
備惟其人傳三公之官不必備員惟其人有徳乃處之¶