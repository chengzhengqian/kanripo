傷汝則有常刑傳擭捕獸機檻當杜塞之穽穿地陷獸¶
當以土窒敜之無敢令傷所放牿牢之牛馬牛馬之傷¶
汝則有殘人畜之常刑音義(牿工毒反杜本又作&KR1423;擭/華化反徐户覆反敜徐乃)¶
(協反又乃結反穽在性反檻户減/反窒珍栗反畜許六反又丑六反)疏(正義曰此戒軍旁/之民也今軍人惟)¶
(欲大放舍牿牢之牛馬令牧於野澤杜汝捕獸之擭塞/汝陷獸之穽無敢令傷所放牿牢之牛馬牛馬之傷汝)¶
(則有殘害人畜之常刑傳正義曰淫訓大也周禮充人/掌繋祭祀之牲牷祀五帝則繋於牢芻之三月鄭𤣥云)¶
(牢閉也校人掌王馬之政天子十有二閑馬六種然則/掌牛馬之處謂之牢閑牢閑是周衞之名也此言大舎)¶
(牿牛馬則是出之牢閑牧於野澤令其逐草而牧之故/謂此牢閑之牛馬為牿牛馬而知牿即閑牢之謂也故)¶