(反/)疏(正義曰盤庚於時見都河北欲遷向河南作為南/渡河之法欲用民徙乃出善言以告曉民之不循)¶
(教者大爲教告用誠心於其所有之衆人於時衆人皆/至無有䙝慢之人盡在於王庭盤庚乃升進其民延之)¶
(使前而衆告之史叙其事以爲盤庚發誥之目𫝊正義/曰鄭𤣥云作渡河之具王肅云爲此思南渡河之事此)¶
(𫝊言南渡河之法皆謂造舟船渡河之具是濟水先後/之次思其事而爲之法也釋詁云話言也孫炎曰話善)¶
(人之言也王苦民不從教必發善言告之/故以話爲善言鄭𤣥詩箋亦云話善言也)¶
曰明聽朕言無荒失朕命𫝊荒廢嗚呼古我前后罔不¶
惟民之承𫝊言我先世賢君無不承安民而恤之保后¶
胥慼鮮以不浮于天時𫝊民亦安君之政相與憂行君¶