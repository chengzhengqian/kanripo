朕必往我武惟揚侵于之疆傳揚舉也言我舉武事侵¶
入紂郊疆伐之取彼凶殘我伐用張于湯有光傳桀流¶
毒天下湯黜其命紂行凶殘之徳我以兵取之伐惡之¶
道張設比於湯又有光明音義(疆居/良反)疏(正義曰旣與天/下為任則當為)¶
(之除害今我必往伐紂我之武事惟於此舉之侵紂之/疆境取彼為凶殘之惡者若得取而殺之是我伐凶惡)¶
(之事用張設矣湯惟放逐我能擒取是比於湯又益有/光明𫝊正義曰文王世子論舉賢之法云或以事舉或)¶
(以言揚是揚舉義同故揚為舉也於時猶在河朔將欲/行適商都言我舉武事侵入紂之郊疆往伐之也春秋)¶
(之例有鐘鼓曰伐無曰侵此實伐也言往侵/者侵是入之意非如春秋之例無鐘鼔也)朂哉夫子¶