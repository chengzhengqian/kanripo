(以博大此聰明以輔弼和諧其政經惟言明傳亦有聰/者以耳目同是所用故以聰明言之此曰上不言臯陶)¶
(猶大禹為謀曰上不言禹鄭𤣥云以臯陶下屬為句則/稽古之下無人名與上三篇不類甚矣慎厥身修思永)¶
(案傳之言以修為上讀顧氏亦同也自身以外九族為/近故慎修其身又厚次叙九族猶堯之為政先以親九)¶
(族也人君既能如此則衆庶皆明其教而各自勉勵翼/戴上命昭九年左傳説晉叔向言翼戴天子故以為翼)¶
(戴上命言如鳥之羽翼而奉戴之王者率已以化物親/親以及逺故從近可推而至于逺者在修己身親九族)¶
(之道王肅云以衆賢明為砥礪為羽翼鄭云/勵作也以衆賢明作輔翼之臣與孔不同)¶
臯陶曰都在知人在安民傳歎修身親親之道在知人¶
所信任在能安民禹曰吁咸若時惟帝其難之傳言帝¶