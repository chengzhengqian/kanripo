周公拜手稽首曰王命予來承保乃文祖受命民𫝊拜¶
而後言許成王留言王命我来承安汝文徳之祖文王¶
所受命之民是所以不得去越乃光烈考武王𢎞朕恭¶
𫝊於汝大業之父武王大使我恭奉其道敘成王留已¶
意孺子来相宅其大惇典殷獻民𫝊少子今所以来相¶
宅於洛邑其大厚行典常於殷賢人亂為四方新辟作¶
周恭先𫝊言當治理天下新其政化為四方之新君為¶
周家見恭敬之王後世所推先也曰其自時中乂萬邦¶