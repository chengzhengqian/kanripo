(非聖舜登庸大禹致力則滔天之害未或可平以舜禹/之成功見此徒之多罪勲業既謝愆釁自生為聖所誅)¶
(其咎益大且虞史欲盛彰舜德歸過前人春秋史克以/宣公比堯辭頗増甚知此等並非下愚未有大惡其為)¶
(不善惟帝所知将言求舜以見帝之知人耳○上列羲/和所掌云宅嵎夷朔方言四子居治四方主於外事岳)¶
(者四方之大山今王朝大臣皆號稱四岳是與羲和所/掌其事為一以此知四岳即上羲和之四子也又解謂)¶
(之岳者以其分掌四岳之諸侯故稱焉舜典稱廵守至/于岱宗肆覲東后周官説巡守之禮云諸侯各朝於方)¶
(岳之下是四方諸侯分屬四岳也計堯在位六十餘年/乃命羲和蓋應早矣若使成人見命至此近将百嵗故)¶
(馬鄭以為羲和皆死孔以為四岳即是羲和至今仍得/在者以羲和世掌天地自當父子相承不必仲叔之身)¶
(皆悉在也書傳雖出自伏生其常聞諸先逹虞傳雖説/舜典之四岳尚有羲伯和伯是仲叔子孫世掌岳事也)¶