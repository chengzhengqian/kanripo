嵗二月東廵守至于岱宗柴傳諸侯為天子守土故稱¶
守廵行之既班瑞之明月乃順春東廵岱宗泰山為四¶
岳所宗燔柴祭天告至望秩于山川傳東岳諸侯境内¶
名山大川如其秩次望祭之謂五岳牲禮視三公四瀆¶
視諸侯其餘視伯子男肆覲東后傳遂見東方之國君¶
協時月正日同律度量衡傳合四時之氣節月之大小¶
日之甲乙使齊一也律法制及尺丈斛斗斤兩皆均同¶
修五禮五玉傳修吉凶賔軍嘉之禮五等諸侯執其玉¶