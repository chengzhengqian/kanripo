(謂背陳走也所以刑賞異處者社主隂隂主殺則祖主/陽陽主生禮左宗廟右社稷是祖陽而社隂就祖賞就)¶
(社殺親祖嚴社之義也大功大罪則在軍賞罰其徧叙/諸勲乃至太祖賞耳詩云樂爾妻孥對妻別文是孥為)¶
(子也非但止辱汝身并及汝子亦殺言以恥惡累之湯/誓云予則孥戮汝傳曰古之用刑父子兄弟罪不相及)¶
(今云孥戮汝權以脅/之使勿犯此亦然也)¶
　序太康失邦傳啓子也盤于遊田不恤民事為羿所¶
　逐不得反國昆弟五人須于洛汭作五子之歌傳太¶
　康五弟與其母待太康於洛水之北怨其不反故作¶
　歌音義(五子名字書𫝊無聞仲康蓋其一也須/馬云止也汭如銳反本又作内音同)疏(正/義)¶