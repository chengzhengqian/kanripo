言天所以嚮勸人用五福所以威沮人用六極此已上¶
禹所第叙音義(農馬云食為八政之首故以農名之嚮/許亮反又許兩反沮在汝反此已上時)¶
(掌反禹所第叙馬云從五行已下至六極洛書/文也漢書五行志以初一已下皆洛書文也)疏(正義/曰天)¶
(所賜禹大法九類者初一曰五行氣性流行次二曰敬/用在身五種之行事次三曰厚用接物八品之政教次)¶
(四曰和用天象五物之綱紀次五曰立治用大為中正/之道次六曰治民用三等之徳次七曰明用卜筮以考)¶
(疑事次八曰念用天時衆氣之應驗次九曰嚮勸人用/五福威沮人用六極此九類之事也傳正義曰鄭𤣥云)¶
(農讀爲醲則農是醲意故為厚也政施於民善不厭深/故厚用之政乃成也張晏王肅皆言農食之本也食爲)¶
(八政之首故以農言之然則農用止爲一食不兼八事/非上下之例故傳不然八政三徳總是治民但政是被)¶