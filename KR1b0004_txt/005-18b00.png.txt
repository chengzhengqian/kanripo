(也釋草云卉草舍人曰凡百草一名卉知卉服是草服/葛越也葛越南方布名用葛爲之左思吳都賦云蕉葛)¶
(升越弱於羅紈是也冀州云島夷皮服是夷自服皮皮/非所貢也此言島夷卉服亦非所貢也此與萊夷作牧)¶
(竝在貢篚之閒古史立文不次也鄭𤣥云此州下/濕故衣草服貢其服者以給天子之官與孔異也)厥篚¶
織貝傳織細紵貝水物疏(傳正義曰傳以貝非織物而/云織貝則貝織異物織是織)¶
(而爲之揚州紵之所出此物又以篚盛之爲衣服之用/知是細紵謂細紵布也釋魚之篇貝有居陸居水此州)¶
(下濕故云水物釋魚有𤣥貝貽貝餘貾黄白文餘泉白/黄文當貢此有文之貝以爲器物之飾也鄭𤣥云貝錦)¶
(名詩云萋兮斐兮成是貝錦凡爲織者先染其絲/乃織之則文成矣禮記曰士不衣織與孔異也)厥包¶
橘柚錫貢傳小曰橘大曰柚其所包裹而致者錫命乃¶