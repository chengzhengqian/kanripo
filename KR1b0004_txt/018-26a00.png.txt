曰法𫝊三苗之君習蚩尤之惡不用善化民而制以重¶
刑惟為五虐之刑自謂得法蚩尤黄帝所滅三苗帝堯¶
所誅言異世而同惡殺戮無辜爰始滛為劓刵椓黥𫝊¶
三苗之主頑凶若民敢行虐刑以殺戮無罪於是始大¶
為截人耳鼻椓隂黥而以加無辜故曰五虐越兹麗刑¶
并制罔差有辭𫝊苗民於此施刑并制無罪無差有直¶
辭者言滛濫民興胥漸泯泯棼棼罔中于信以覆詛盟¶
𫝊三苗之民瀆於亂政起相漸化泯泯為亂棼棼同惡¶