(位天子賜之以命圭圭頭邪鋭其瑁當下邪刻之其刻/濶狭長短如圭頭諸侯来朝執玉以授天子天子以冒)¶
(之刻處冒彼圭頭若大小相當則是本所賜其或不同/則圭是偽作知諸侯信與不信故天子執瑁所以冒諸)¶
(侯之圭以齊瑞信猶今之合符然經𫝊惟言圭之長短/不言濶狭瑁方四寸容彼圭頭則圭頭之濶無四寸也)¶
(天子以一瑁冒天下之圭則公侯伯之圭濶狭等也此/瑁惟冒圭耳不得冒璧璧亦稱瑞不知所以齊信未得)¶
(而聞之也阼階者東階也謂之阼者鄭𤣥云冠禮注云/阼猶酢也東階所以答酢賔客是其義也禮凶事設洗)¶
(于西階西南吉事設洗于東階東南此太保上宗皆行/吉事盥洗在東故用阼階升由便以卑不嫌為主人也)¶
(鄭𤣥云上宗猶太宗變其文者宗伯之長大宗伯一人/與小宗伯二人凡三人使其上二人也一人奉同一人)¶
(奉瑁𫝊無明解當同于鄭也訓御為進太史持策書顧/命欲以進王故與王同升西階鄭𤣥云御猶嚮也王此)¶