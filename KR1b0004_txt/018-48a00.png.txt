(以衆人見被尤怨而罰責之汝當長畏惟天所罰天罰/汝者非是天道不中惟人在於自作教命使不中爾教)¶
(命不中則天罰汝天道罰不中也若令衆民無有善政/在於天下則是人主不中天亦将罰人主諸侯為民之)¶
(主故以天罰懼之𫝊正義曰此篇主多戒諸侯百官之/長故知官長即諸侯也㐮十二年左傳哭諸侯之例云)¶
(異姓臨於外同族於禰廟是相對則族為同姓姓為異/姓也告之以我言多可戒懼者以儆戒之也下言民無)¶
(善政則天罰人主是儆戒諸侯也當使有徳者惟典刑/言将選有徳之人使為刑官刑官不用無徳之人也傳)¶
(以相為治今天治民者天有意治民而天不自治使人/治之人君為配天在下當承天意治民治之當使稱天)¶
(心也欲稱天心聽獄當清審單辭單辭謂一人獨言未/有與對之人訟者多直已以曲彼搆辭以誣人單辭特)¶
(難聽故言之也孔子美子路云片言可以折獄者其由/也與片言即單辭也子路行直聞於天下不肯自道已)¶