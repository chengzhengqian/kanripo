不顧箕子正諌而以為囚奴郊社不修宗廟不享作竒¶
技滛巧以恱婦人傳言紂廢至尊之敬營卑䙝惡事作¶
過制技巧以恣耳目之欲音義(邪似嗟反技其/綺反褻息列反)疏(正義/曰不)¶
(修謂不掃治也不享謂不祭祀也與上篇不事上帝神/祗遺厥先宗廟弗祀其事一也重言之耳竒技謂竒異)¶
(技能淫巧謂過度工巧二者大同/但技據人身巧指器物為異耳)上帝弗順祝降時䘮¶
𫝊祝斷也天惡紂逆道斷絶其命故下是喪亡之誅音¶
義(喪蘇浪反斷丁/管反惡烏路反)疏(傳正義曰哀十四年公羊𫝊云子/路死子曰天祝予何休云祝斷也)¶
(是相傳/訓也)爾其孜孜奉予一人恭行天罰𫝊孜孜勸勉不¶