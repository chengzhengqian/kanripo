(言在滎澤縣之東也馬鄭王本皆作滎播謂此澤名滎/播春秋閔二年衞侯及狄人戰于滎澤不名播也鄭玄)¶
(謂衞狄戰在此地杜預云此滎澤當在河北以衞敗方/始渡河戰處必在河北蓋此澤跨河南北多而得名耳)¶
導菏澤被孟豬傳菏澤在胡陵孟豬澤名在菏東北水¶
流溢覆被之音義(導音道下同菏徐音柯又士可反注/同韋胡阿反被皮寄反徐扶義反注)¶
(同豬張魚反又音諸左傳/爾雅皆作孟諸宋藪澤也)疏(傳正義曰地理志山陽郡/有胡陵縣不言其縣有菏)¶
(澤也又云菏澤在濟隂定陶縣東孟豬在梁國睢陽縣/東北以今地驗之則胡陵在睢陽之東定陶在睢陽之)¶
(北其水皆不流溢東北被孟豬也然郡縣之名隨代變/易古之胡陵當在睢陽之西北故得東出被孟豬也於)¶
(此作孟豬左傳爾雅作孟諸周禮/作望諸聲轉字異正是一地也)厥土惟壤下土墳壚¶