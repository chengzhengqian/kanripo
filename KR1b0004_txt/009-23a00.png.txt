(心而出於外故𫝊以出狂為生狂應璩詩云積念發狂/癡此其事也在家思念之深精神益以耄亂鄭𤣥云耄)¶
(昏亂也在家不堪耄亂故欲遯出於荒野言愁悶之至/詩云駕言出遊以寫我憂亦此意也無指意告我者謂)¶
(無指殷亡之事告我言殷將隕墜欲留我救之顛謂從/上而隕隮謂墜於溝壑皆滅亡之意也昭十三年左傳)¶
(曰小人老而無子知隮於溝壑矣王肅/云隮隮溝壑言此隮之義如左傳也)¶
父師若曰王子𫝊比干不見明心同省文微子帝乙元¶
子故曰王子天毒降災荒殷邦方興沈酗于酒𫝊天生¶
紂為亂是天毒下災四方化紂沈湎不可如何乃罔畏¶
畏咈其耇長舊有位人𫝊言起沈湎上不畏天災下不¶