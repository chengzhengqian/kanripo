　尚書注疏卷十七考證¶
周官序成王既黜殷命滅淮夷傳黜殷在周公東征時¶
　滅淮夷在成王即政後○(臣召南/)按滅淮夷即在滅¶
　武庚之後此序可證而孔傳見多方次於多士諸篇¶
　於是謂成王即政奄復叛而王滅之其實不然也¶
六服羣辟罔不承徳疏周禮九服此惟言六者夷鎮蕃¶
　三服在九州之外○陳櫟曰廵侯甸即九服而以内¶
　五服并王畿言之也正與侯甸男邦采衛之辭相合¶