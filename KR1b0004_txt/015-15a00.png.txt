(世尊其徳其廟不毁故稱中宗祭義云嚴威儼恪故引/恪配嚴鄭𤣥云恭在貌敬在心然則嚴是威恭是貌敬)¶
(是心三者名/異故累言之)其在髙宗時舊勞于外爰暨小人傳武丁¶
其父小乙使之乆居民間勞是稼穡與小人出入同事¶
作其即位乃或亮隂三年不言傳武丁起其即王位則¶
小乙死乃有信默三年不言言孝行著其惟不言言乃¶
雍不敢荒寧傳在喪則其惟不言喪畢發言則天下和¶
亦法中宗不敢荒怠自安嘉靖殷邦至于小大無時或¶
怨傳善謀殷國至于小大之政人無是有怨者言無非¶