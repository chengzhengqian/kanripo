(以十人為文母周公太公召公畢公/榮公太顚閎夭散宜生南宫适也)雖有周親不如仁¶
人傳周至也言紂至親雖多不如周家之少仁人疏(傳/正)¶
(義曰詩毛傳亦以周為至相傳為此訓也武王三分天/下有其二則紂黨不多於周但辭有激發㫖有抑揚欲)¶
(明多惡不如少善故言紂至親/雖多不如周家之少仁人也)天視自我民視天聽自¶
我民聽傳言天因民以視聽民所惡者天誅之百姓有¶
過在予一人傳已能無惡于民民之有過在我教不至¶
音義(惡烏路反/一音如字)疏(正義曰言此者以上云民之所惡天/必誅之已今有善不為民之所惡天)¶
(必佑我令教化百姓若不教百姓使有罪過實在我/一人之身此百姓與下百姓懍懍皆謂天下衆民也)今¶