　言武王克商成王定之選建明徳以藩屏周分魯公¶
　殷民六族命以伯禽封於少皥之虛分康叔殷民七¶
　族命以康誥封於殷虛分唐叔懐姓九宗職官五正¶
　命以唐誥封於夏虛是春秋時士大夫即已言成王¶
　封康叔康誥之作與伯禽之命唐誥同時矣後儒之¶
　依㨿小序又何恠哉自漢至宋解康誥者無異辭蘇¶
　軾始謂首簡四十八字是洛誥之脱簡胡宏始謂王¶
　若曰是武王告康叔而朱蔡從之解經之難如此¶