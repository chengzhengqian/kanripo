(矯居表反誣音/無臧作郎反)疏(正義曰矯詐也誣加也夏王自有所/欲詐加上天言天道須然不可不爾)¶
(假此以布苛虐之命於天下以困苦下民上天用桀無/道之故故不善之用使商家受此為王之命以王天下)¶
(用命商王明其所有之衆謂湯教之使修徳行善以自/安樂是明之也傳正義曰式用釋言文昭七年左傳云)¶
(是以有精爽至於神明從爽以至於明則爽是/明之始故爽為明也經稱昧爽謂未大明也)¶
簡賢附勢寔繁有徒傳簡略也賢而無勢則略之不賢¶
有勢則附之若是者繁多有徒衆無道之世所常肇我¶
邦于有夏若苗之有莠若粟之有秕傳始我商家國於¶
夏世欲見翦除若莠生苗若秕生粟恐被鋤治簸颺小¶