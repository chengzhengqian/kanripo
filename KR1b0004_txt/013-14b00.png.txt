(不述父事當輕於盜殺況以為甚者此聖人縁心立法/人莫不緣身本於父母也自親以及物天然之理故孝)¶
(經曰不愛其親而愛他人者謂之悖徳不敬其親而敬/他人者謂之悖禮以順則逆民無則焉不在於善而皆)¶
(在於凶徳是也以此言賊殺他人罪小於骨肉相乖阻/但於他人言其極者於親言其小者小則有不和詈爭)¶
(鬭訟相傷者也於親小則傷心大乃逆命毆駡殺害互/相發起而可知也上文不言不慈意以不孝為總焉父)¶
(當言義而云不慈者以父母於子并為慈因父有愛敬/多少而分之言父義母慈而由慈以義故雖義言不慈)¶
(且見父兼母耳善兄弟曰友此言不恭者友思念之辭/兄弟同倫故俱言友雖同倫而有長幼其心友而貌恭)¶
(故因兄弟而分友文為二而言恭也五敎即左傳文十/八年史克言也於此言天之明道者父子天性不嫌非)¶
(天明故於兄弟言之因上先言不孝先言子於父故此/不友先言弟於兄者舉中以見上下故此言天明見五)¶