王曰嗚呼封敬明乃罰傳歎而勑之凡行刑罰汝必敬¶
明之欲其重慎人有小罪非眚乃惟終自作不典式爾¶
傳小罪非過失乃惟終自行之自為不常用犯汝有厥¶
罪小乃不可不殺乃有大罪非終乃惟眚災適爾既道¶
極厥辜時乃不可殺傳汝盡聽訟之理以極其罪是人¶
所犯亦不可殺當以罰宥論之音義(眚所領反本亦/作省宥于救反)疏¶
(正義曰以上既言明徳之理故此又云慎罰之義而王/言曰嗚呼封又當敬明汝所行刑罰須明其犯意人有)¶
(小罪非過誤為之乃惟終身自為不常之行用犯汝如/此者有其罪小乃不可不殺以故犯而不可赦若人乃)¶