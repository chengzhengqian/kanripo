其害可哀哉予造天役遺大投艱于朕身傳我周家為¶
天下役事遺我甚大投此艱難於我身言不得已越予¶
沖人不卬自恤義爾邦君越爾多士尹氏御事傳言征¶
四國於我童人不惟自憂而已乃欲施義於汝衆國君¶
臣上下至御治事者綏予曰無毖于恤不可不成乃寧¶
考圖功傳汝衆國君臣當安勉我曰無勞於憂不可不¶
成汝寧祖聖考文武所謀之功責其以善言之助音義¶
(鰥故頑反造為也馬云遺/也卬五剛反我也毖音祕)疏(正義曰以汝等有難征之/意故我童子成王長思此)¶