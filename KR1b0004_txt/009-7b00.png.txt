允茲克明乃罔不休𫝊言王戒慎此四惟之事信能明¶
政乃無不羙惟治亂在庻官𫝊言所官得人則治失人¶
則亂官不及私昵惟其能𫝊不加私昵惟能是官爵罔¶
及惡徳惟其賢𫝊言非賢不爵音義(昵女/乙反)疏(正義曰王/制云論定)¶
(然後官之任官然後爵之鄭云官之使之試守也爵之/命之也然則治其事謂之官受其位謂之爵官爵一也)¶
(所從言之異耳賢謂徳行能謂才用治事必用能故官/云惟其能受位宜得賢故爵云惟其賢詩序云任賢使)¶
(能周禮郷大夫三年則大比考其徳行道藝而興賢者/能者鄭云賢者有徳行者能者有道藝者是賢能為異)¶
(耳私昵謂知其不可而用之惡徳謂不知/其非而任之戒王使審求人絶私好也)慮善以動動¶