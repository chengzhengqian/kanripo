　章氏疏外方熊耳以至泗水陪尾屬瑤星賈公彦實¶
　從春秋緯文來博物志謂泗出陪尾固有所受之也¶
　胡渭曰安陸縣北横山漢志所稱陪尾者淮水曷嘗¶
　經此傳誤矣隋志泗水縣有陪尾山(臣召南/)按漢志¶
　誤以安陸横屋為禹貢陪尾疏引其文以証孔傳獨¶
　不思果在安陸是荆州山傳不得云四山相連東南¶
　在豫州界也又不得云淮出桐柏經陪尾也以陪尾¶
　為淮所經其誤與衡山江所經正同¶