無有掩盖皇帝清問下民鰥寡有辭于苖𫝊帝堯詳問¶
民患皆有辭怨於苗民徳威惟畏徳明惟明𫝊言堯監¶
苗民之見怨則又增修其徳行威則民畏服明賢則徳¶
明人所以無能名焉音義(重直龍反黎力兮反棐音匪/又芳鬼反鰥居頑反清問馬)¶
(云清/訊也)疏(正義曰三苗亂徳民神雜擾帝堯既誅苗民乃/命重黎二氏使絶天地相通令民神不雜於是)¶
(天神無有下至地地民無有上至天言天神地民不相/雜也羣后諸侯相與在下國羣臣皆以明明大道輔行)¶
(常法鰥寡皆得其所無有掩蓋之者君帝帝堯清審詳/問下民所患鰥寡皆有亂怨於苗民言誅之合民意堯)¶
(視苗民見怨則又増修其徳以徳行威則民畏之不敢/為非以徳明人人皆勉力自修使徳明言堯所行賞罰)¶