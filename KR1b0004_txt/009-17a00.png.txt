　(𤣥云紂聞文王斷虞芮之訟又三伐皆勝而始畏惡/之所言據書傳為説伏生書傳云文王受命一年斷)¶
　(虞芮之質二年伐邗三年伐宻須四年伐犬夷五年/伐耆六年伐崇七年而崩耆即黎也乘黎之前始言)¶
　(惡周故鄭以伐邗伐宻須伐犬夷三伐皆勝始畏惡/之武成篇文王誕膺天命九年乃崩則伐國之年不)¶
　(得如書傳所説未必見三伐皆勝始畏之祖己後賢/臣此無所出正以同為祖氏知是其後明能先覺故)¶
　(知賢臣經云奔告于王王無諡號故序言受以明之/此及泰誓武成皆呼此君為受自外書𫝊皆呼為紂)¶
　(受即紂也音相亂故字改易耳殷本紀云帝乙崩子/辛立是為帝辛天下謂之紂鄭𤣥云紂帝乙之少子)¶
　(名辛帝乙愛而欲立焉號曰受徳時人𫝊聲轉作紂/也史掌書知其本故曰受與孔大同諡法云殘義損)¶
　(善曰紂殷時未有諡法後人見其惡為作/惡義耳戡勝釋詁文孫炎曰戡强之勝也)¶