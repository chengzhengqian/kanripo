　(堯舜是名則堯及舜禹非名於是明矣既非名而放/勲重華文命蓋以為三王之名同於鄭𤣥矣鄭知名)¶
　(者以帝繫云禹名文命以上類之亦名若然名本題/情記意必有義者蓋運命相符名與運接所以異於)¶
　(凡平或説以其有義皆以為字古代尚質若名之不/顯何以著字必不獲已以為非名非字可也譙周以)¶
　(堯為號皇甫謐以放勲重華文命為名案諡法翼善/傳聖曰堯仁義盛明曰舜是堯舜諡也故馬融亦云)¶
　(諡也又曰淵源流通曰禹雲行雨施曰湯則禹湯亦/是諡法而馬融云禹湯不在諡法故疑之將由諡法)¶
　(或本不同故有致異亦可本無禹湯為諡後來所加/故或本曰除虐去殘曰湯是以異也檀弓曰死諡周)¶
　(道也周書諡法周公所作而得有堯舜禹湯者以周/法死後乃追故謂之為諡諡者累也累其行而號也)¶
　(隨其行以名之則死諡猶生號因上世之生號陳之/為死諡明上代生死同稱上世質非至善至惡無號)¶