　　(可百代常行若堯舜禪讓聖賢禹湯傳授子孫即/是堯舜之道不可常行但惟徳是與非賢不授授)¶
　　(賢之事道可常行但後王徳劣不能及古耳然經/之與典俱訓為常名典不名經者以經是總名包)¶
　　(殷周以上皆可為後代常法故以經為名典者經/中之別特指堯舜之徳於常行之内道最為優故)¶
　　(名典不名經也其大宰六典及司寇/三典者自由當代常行與此別矣)¶
曰若稽古帝堯傳若順稽考也能順考古道而行之者¶
帝堯曰放勲欽明文思安安傳勲功欽敬也言堯放上¶
世之功化而以敬明文思之四徳安天下之當安者允¶
恭克讓光被四表格于上下傳允信克能光充格至也¶