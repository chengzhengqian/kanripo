(於天下言紂雖以天子之尊事宗廟宗廟之神不得安/食也而王不度知天命所在不知己之性命當盡也而)¶
(所行不蹈循常法/動悉違法言多罪)今我民罔弗欲喪曰天曷不降威大¶
命不摯今王其如台𫝊摯至也民無不欲王之亡言天¶
何不下罪誅之有大命宜王者何以不至王之凶害其¶
如我所言音義(摯音至本/又作&KR2504;)疏(𫝊正義曰摯至同音故摯/為至也言天何不下罪誅)¶
(之恨其久行虐政欲得早殺之也有大命宜王者何以/不至向望大聖之君欲令早伐紂也王之凶禍其如我)¶
(之所言以王不/信故審告之也)¶
王曰嗚呼我生不有命在天𫝊言我生有壽命在天民¶