兼幣之辭言一二見非一也為蕃衛故曰臣衛來朝而¶
遇國䘮遂因見新王敢執壤地所出而奠贄也皆再拜¶
稽首王義嗣徳答拜傳諸侯拜送幣而首至地盡禮也¶
康王以義繼先人明徳答其拜受其幣音義(乘繩證反/鬛力輙反)¶
(壤如丈反見賢遍反下同蕃方袁反朝/直遥反䘮息浪反贄音至盡子忍反)疏(正義曰此叙/諸侯見新王)¶
(之事王出畢門在應門之内立於中庭太保召公為西/伯率西方諸侯入應門左立於門内之西廂也太師畢)¶
(公為東伯率東方諸侯入應門右立於門内之東廂也/諸侯皆布陳一乗四匹之黄馬朱鬛以為見新王之庭)¶
(實諸侯為王之賔共使一人少前進舉奉圭兼幣之辭/言曰一二天子之臣在外為蕃衛者敢執壤土所有奠)¶