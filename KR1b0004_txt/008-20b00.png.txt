(於此我有治政之臣言其同位於父祖責其位同而心/異也貝者水蟲古人取其甲以爲貨如今之用錢然漢)¶
(書食貨志具有其事貝是行用之貨也貝玉是物之最/貴者責其貪財故舉二物以言之當時之臣不念盡忠)¶
(於君但念具貝玉而已言其貪也作大刑於我子孫者/上句言成湯罪此諸臣其祖父不救子孫之死此句言)¶
(臣之祖父請成湯討其子孫以不從已故責之益深先/祖請討非盤庚所知原神之意而爲之辭以懼其子孫)¶
(耳訓迪爲道言汝父祖開道湯也不從君爲不忠違父/祖爲不孝父祖開道湯下罰欲使從君順祖陳忠孝之)¶
(義以督/勵之)嗚呼今予告汝不易𫝊凡所言皆不易之事永¶
敬大恤無胥絶逺𫝊長敬我言大憂行之無相與絶逺¶
棄廢之汝分猷念以相從各設中于乃心𫝊羣臣當分¶