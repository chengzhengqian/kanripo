(二百餘里是知九河所在&KR1131;駭最北鬲津最南蓋&KR1131;駭/是河之本道東出分爲八枝也許商上言三河下言三)¶
(縣則徒駭在成平胡蘇在東光鬲津在鬲縣其餘不复/知也爾雅九河之次從比而南旣知三河之處則其餘)¶
(六者太史焉頰覆釜在東光之北成平之南簡絜鉤盤/在東光之南鬲縣之北也其河填塞時有故道鄭𤣥云)¶
(周時齊桓公塞之同爲一河今河閒弓高以東至平原/鬲津往往有其遺處春秋緯寳乾圖云移河爲界在齊)¶
(吕填閼八流以自廣鄭𤣥蓋據此文爲齊桓公塞之也/言閼八流拓境則塞其東流八枝并使歸於徒駭也)¶
雷夏旣澤灉沮㑹同傳雷夏澤名灉沮二水㑹同此澤¶
音義(灉徐音邕王於/用反沮七餘反)疏(傳正義曰洪水之時高原亦水/澤不爲澤雷夏旣澤高地水盡)¶
(此復爲澤也於澤之下言灉沮㑹同謂二水㑹合而/同入此澤也地理志云雷澤在濟隂城陽縣西北)桑¶