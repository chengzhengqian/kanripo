偽則可知亦言其人有徳乃言曰載采采𫝊載行采事¶
也稱其人有徳必言其所行某事某事以為驗禹曰何¶
𫝊問九徳品例皐陶曰寛而栗𫝊性寛𢎞而能莊栗柔¶
而立傳和柔而能立事愿而恭𫝊慤愿而恭恪亂而敬¶
𫝊亂治也有治而能謹敬擾而毅𫝊擾順也致果為毅¶
直而溫𫝊行正直而氣溫和簡而廉傳性簡大而有廉¶
隅剛而塞𫝊剛斷而實塞彊而義𫝊無所屈撓動必合¶
義彰厥有常吉哉𫝊彰明吉善也明九徳之常以擇人¶