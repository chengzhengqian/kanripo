　　(孔傳不言夏曰復胙於義非所須或本無此事也/儀禮有司徹上大夫曰儐尸與正祭同日鄭康成)¶
　　(注詩鳧鷖云祭天地社稷/山川五祀皆有繹祭)¶
高宗肜日越有雊雉𫝊於肜日有雉異祖己曰惟先格¶
王正厥事𫝊言至道之王遭變異正其事而異自消疏¶
(正義曰高宗既祭成湯肜祭之日於是有雊鳴之雉在/於鼎耳此乃怪異之事賢臣祖己見其事而私自言曰)¶
(惟先世至道之王遭遇變異則正其事而異自消也既/作此言乃進言訓王史録其事以為訓王之端也𫝊正)¶
(義曰格訓至也至道之王謂用心至極行合於道遭遇/變異改脩徳教正其事而異自消太戊拱木武丁雊雉)¶
(皆感變而懼殷道復興是異自消之驗也至道之王當/無災異而云遭變消災者天或有譴告使之至道未必)¶