　羿則羿既距太康即據河北舊都僭號自立矣太康¶
　雖失河北尚有河南傳仲康至后相而始見滅於浞¶
　然則羿但距河亦不能遂越河南而廢太康以立仲¶
　康也傳疏所云皆非是陳仁錫綱目前編謂太康十¶
　有九嵗羿距于河遂都陽夏二十有九嵗太康崩于¶
　陽夏弟仲康立雖雜本世紀路史諸書然經文祗曰¶
　距于河下篇又曰仲康肇位四海則太康之不為羿¶
　所廢仲康之不為羿所立斷如也¶