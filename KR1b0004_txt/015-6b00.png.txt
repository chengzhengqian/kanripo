(紂不恭敬故喪亡之帝乙已上諸王所以長處天位者/皆由湯之聖徳延及後人湯既革夏亦惟天大立安治)¶
(於殷者謂天安治之故殷家得治理也殷家諸王自成/湯之後皆能憂念祭祀無敢失天道者故得常處王位)¶
(無不配天布其徳澤於民為天之子是配天也號令於/民是布徳也淫泆俱訓為過言紂大過其愆過無顧於)¶
(天言其縱心為惡不畏天也無能明民為敬言其多行/虐政不憂民也不畏於天不愛於民言其暴亂甚也此)¶
(經顧於天與顯民祗共蒙上罔文故𫝊再言無也能明/其徳天乃與之惟天不與不明其徳者紂不明其徳故)¶
(天喪之因即廣言天意凡四方小大邦國謂諸侯有土/之君其為天所喪滅者無非皆其惡辭聞於天乃為上)¶
(天所罰言被天罰者皆有闇亂之辭上天不罰無辜紂/有閽亂之辭故天滅之耳天既滅不明其徳我有明徳)¶
(為天所立汝等殷士安得不服我/乎以其心仍不服故以天道責之)¶