(岳此不言咨者但此無岳對故不言耳以放齊舉人對/帝故知臣名為名為字不可得知傳言名者辯此是為)¶
(臣之名號耳未必是臣之名也夏王仲康之時𦙍侯命/掌六師顧命陳寳有𦙍之舞衣故知古有𦙍國𦙍既是)¶
(國自然子為爵朱為名也馬融鄭𤣥以為帝之𦙍子曰/朱也求官而薦太子太子下愚以為啓明揆之人情必)¶
(不然矣啓之為開書傳通訓言此人心志開解而明逹/吁者必有所嫌而為此聲故以為疑怪之辭僖二十四)¶
(年左傳曰口不道忠信之言為嚚是言不忠信為嚚也/其人心既頑嚚又好爭訟此實不可而帝云可乎故吁)¶
(聲而反之可乎言不可也唐堯聖明之主應任賢哲放/齊聖朝之臣當非庸品人有善惡無容不知稱嚚訟以)¶
(為啓明舉愚臣以對聖帝何㢤将以知人不易人不易/知密意深心固難照察𦙍子矯飾容貌但以惑人放齊)¶
(内少鑒明未能圓備謂其實可任用故承意舉之以帝/堯之聖乃知其嚚訟之事放齊所不知也驩兜薦舉共)¶