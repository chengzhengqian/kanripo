教有用俗改更之理民之俗善以善養之俗有不善以¶
法御之若乃不善其善則民無所勸慕惟公懋徳克勤¶
小物弼亮四世正色率下罔不祗師言𫝊言公勉行徳¶
能勤小物輔佐文武成康四世為公卿正色率下下人¶
無不敬仰師法嘉績多于先王予小子垂拱仰成𫝊公¶
之善功多大先人之美我小子為王垂拱仰公成理言¶
其上顯父兄下施子孫音義(大音泰毖音秘近如字又/附近之近度待洛反舊作)¶
(待路反上時掌反更古衡反懋音/茂拱九勇反仰如字徐五亮反)疏(正義曰康王順其/事歎而呼畢公曰)¶