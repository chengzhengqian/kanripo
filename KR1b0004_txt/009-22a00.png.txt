(紂親戚也止言親戚不知為父為兄也鄭𤣥王肅皆以/箕子為紂之諸父服䖍杜預以為紂之庶兄既無正文)¶
(各以意言之耳微子以紂距諫知其必亡心欲去之故/順其去事而言呼二師以告之或者不定之辭其事欲)¶
(然則當有是事故以或為有也鄭𤣥論語注亦云或方/之言有也不有言無也天子天下之主所以治正四)¶
(言殷其不有治正四方之事言將必亡嗜酒亂徳是紂/之行故知我我紂也人以酒亂若沈於水故以耽酒為)¶
(沈也湎然是齊同之意詩云天不湎爾以酒鄭云天不/同汝顔色以酒是湎謂酒變靣色湎然齊同無復平時)¶
(之容也説文云酗醟也然則酗醟一物謂飲酒醉而發/怒經言亂敗其徳必有所屬上言我祖指謂成湯知言)¶
(敗亂湯徳於後世也上謂前世故下為後世也士訓事/也故卿士為六卿典事師師言相師效為非法度之事)¶
(也止言卿士以貴者尚爾見賤者皆然故王肅云卿士/以下轉相師效為非法度之事也鄭云凡猶皆也傳意)¶