　(為武帝博士孔君考正古文之日帝之所知亦既定/訖當以聞於帝帝令注解故云承詔為五十九篇作)¶
　(傳以注者多言曰傳傳者傳通故也以傳名出自丘/明賓牟賈對孔子曰史失其傳又喪服儒者皆云子)¶
　(夏作傳是傳名乆矣但大率秦漢之際多名為傳於/後儒者以其傳多或有改之別云注解者仍有同者)¶
　(以當時之意耳説者為例云前漢稱傳於後皆稱注/誤矣何者馬融王肅亦稱注名為傳傳何有例乎以)¶
　(聖道𢎞深當須詳悉於是研覈精審覃靜思慮以求/其理冀免乖違既顧察經文又取證於外故須廣博)¶
　(推考羣經六籍又捃拾採摭羣書之言以此文證造/立訓解為之作傳明不率爾雖復廣證亦不煩多為)¶
　(傳直約省文令得申盡其義明文要義通不假煩多/也以此得申故能徧布通暢書之㫖意是辭達而已)¶
　(不求於煩既義暢而文要則觀者曉悟故云庶㡬有/所補益於將來讀之者得悟而有益也敷布也厥其)¶