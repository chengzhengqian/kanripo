西戎南蠻北狄被髪左衽之人無不皆恃賴三君之徳¶
我小子亦長受其多福公其惟時成周建無窮之基亦¶
有無窮之聞𫝊公其惟以是成周之治為周家立無窮¶
之基業于公亦有無窮之名以聞于後世子孫訓其成¶
式惟乂𫝊言後世子孫順公之成法惟以治嗚呼罔曰¶
弗克惟既厥心𫝊人之為政無曰不能惟在盡其心而¶
已罔曰民寡惟愼厥事𫝊無曰人少不足治也惟在慎¶
其政事無敢輕之欽若先王成烈以休于前政𫝊敬順¶