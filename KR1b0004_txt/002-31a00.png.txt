人之難在於飢汝后稷布種是百榖以濟之美其前功¶
以勉之音義(阻莊呂反王云/難也播波左反)疏(正義曰帝因禹讓三人/而官不轉各述其功以)¶
(勸之帝呼稷曰棄往者洪水之時衆民之難難在於飢/汝君為此稷之官教民布種是百穀以濟活之言我知)¶
(汝功當勉之傳正義曰阻難釋詁文播是分散之義故/為布也王肅云播敷也堯遭洪水民不粒食故衆民之)¶
(難在於飢也稷是五穀之長立官主此稷事后訓君也/帝言汝君此稷官布種是百穀以濟救之追美其功以)¶
(勸勉之上文讓於稷契益稷云暨稷呂刑云稷降播種/國語云稷為天官單名為稷尊而君之稱為后稷故詩)¶
(傳孝經皆以后稷/為言非官稱后也)¶
帝曰契百姓不親五品不遜傳五品謂五常遜順也汝¶