　尚書注疏卷二考證¶
舜典序疏敬康生句芒句芒生蟜牛○(臣召南/)按此文¶
　据帝繫與大禹謨疏所引正同句芒史記作句望蟜¶
　牛史記作橋牛漢書亦作蟜牛師古曰蟜音矯¶
温恭允塞傳疏毛傳訓塞為實○實監本訛貴今改正¶
納于大麓傳麓錄也納舜使大錄萬幾之政○(臣召南/)¶
　按以錄訓麓義終未安史記曰堯使舜入山林川澤¶
　可謂確當且錄尚書之名起于成帝時王鳳至東京¶