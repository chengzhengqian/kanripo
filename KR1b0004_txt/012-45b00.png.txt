　昔成王以諸侯禮葬周公而皇天動威雷風著災此¶
　皆尚書大傳之說葢伏生不見古文故也蒙恬傳曰¶
　成王有病甚殆公旦自揃爪以沈于河乃書而藏之¶
　記府及王能治國有賊臣言周公欲爲亂周公走而¶
　奔於楚成王觀于記府得周公沈書乃流涕曰孰謂¶
　周公旦欲爲亂乎此又以武王有疾爲成王魯世家¶
　亦與恬傳同譙周曰秦既燔書時人欲言金縢之事¶
　失其本末也¶