　(於外無不備知故此徳充滿居正於天下而逺著徳/既如此政化有成天道沖盈功成者退以此故將遜)¶
　(遁避於帝位以禪其有聖徳之虞舜史序其事而作/堯典之篇言昔在者鄭𤣥云書以堯為始獨云昔在)¶
　(使若無先之典然也詩云自古在昔言在昔者自下/本上之辭言昔在者從上自下為稱故曰使若無先)¶
　(之者據代有先之而書無所先故云昔也言帝者天/之一名所以名帝帝者諦也言天蕩然無心忘於物)¶
　(我言公平通逺舉事審諦故謂之帝也五帝道同於/此亦能審諦故取其名若然聖人皆能同天故曰大)¶
　(人大人者與天地合其徳即三王亦大人不得稱帝/者以三王雖實聖人内徳同天而外隨時運不得盡)¶
　(其聖用逐迹為名故謂之為王禮運曰大道之行天/下為公即帝也大道既𨼆各親其親即王也則聖徳)¶
　(無大於天三皇優於帝豈過乎天哉然則三皇亦不/能過天但逐同天之名以為優劣五帝有為而同天)¶