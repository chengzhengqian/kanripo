　　(約信但小於戰之誓馬融云軍旅曰誓會同曰誥/誥誓俱是號令之辭意小異耳傳正義曰地理志)¶
　　(扶風鄠縣古扈國夏啓所伐者也鄠扈音同未知/何時改也啓伐有扈必将至其國乃出兵與啓戰)¶
　　(故以甘為有扈之郊地名馬融云甘有扈南郊地/名計啓西行伐之當在東郊融則扶風人或當知)¶
　　(其處也将戰先誓誓是臨戰時也甘誓牧誓費誓/皆取誓地為名湯誓舉其王號泰誓不言武誓者)¶
　　(皆史官不同故立名有異耳泰誓未戰而誓故别/為之名秦誓自悔而誓非為戰誓自約其心故舉)¶
　　(其國/名)¶
大戰于甘乃召六卿傳天子六軍其将皆命卿王曰嗟¶
六事之人傳各有軍事故曰六事予誓告汝有扈氏威¶