(飲酒謂之餞故餞為送也導者引前之言送者從後之/稱因其欲出導而引之因其欲入從而送之是其因事)¶
(之宜而立此文也秋位在西於時萬物成熟平序其秋/天之政未成則耘耨旣熟則收斂助天成物以此而從)¶
(送入日也納入義同故傳以入解納宵夜釋言文舍人/曰宵陽氣消也三時皆言日惟秋言夜故傳辨之云春)¶
(言日秋言夜互相備也互著明也明日中宵亦中宵中/日亦中因此而推之足知日永則宵短日短則宵長皆)¶
(以此而備知也正於此時變文者以春之與秋日夜皆/等春言出日即以日言之秋云納日即以夜言之亦事)¶
(之宜也北方七宿則虛為中故虛為𤣥武之中星計仲/秋日在角亢而入于酉地初昬之時斗牛在午女虛危)¶
(在已室壁在辰舉虛中星言之亦言七星皆以秋分之/日昬時竝見以正秋之三月釋詁云夷平易也俱訓為)¶
(易是夷得為平秋禾未熟農事猶煩故老壯在田與夏/平也毨者毛羽美悦之狀故為理也夏時毛羽希少今)¶