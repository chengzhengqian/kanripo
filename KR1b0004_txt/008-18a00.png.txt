(而爲言也殷之先世神明之君惟有湯耳故知神后謂/湯也下髙后先后與此神后一也神者言其通聖髙者)¶
(言其徳尊此神后言先於髙后畧而不言先其下直言/先后又畧而不言髙從上省文也勞爾先謂愛之也勞)¶
(者勤也閔其勤勞而慰勞之勞亦愛之義故論語云愛/之能勿勞乎是勞爲愛也追言湯勞汝先則此所責之)¶
(臣其祖於成湯之世已在朝廷世/仕王朝而不用已命故責之深也)失于政陳于兹髙后¶
丕乃崇降罪疾曰曷虐朕民𫝊崇重也今既失政而陳¶
久於此而不徙湯必大重下罪疾於我曰何爲虐我民¶
而不徙乎汝萬民乃不生生曁予一人猷同心𫝊不進¶
進謀同心徙先后丕降與汝罪疾曰曷不曁朕幼孫有¶