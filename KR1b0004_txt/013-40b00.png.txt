(然凡為君以君天下者亦如先王用常法則和集衆國/使之大來朝享亦須同先王用明徳也君天下者當如)¶
(此今大天已付周家治九州之中國民矣周家之王若/能為政用明徳以懐萬國逺拓其疆界土壤則先王之)¶
(道遂更光大以此今王須大先王之政惟明徳之大道/而用之以此和悦而先後其天下迷愚之民使之政治)¶
(用此所以悦先王受命使之遂大之義故也是明徳不/可不務故我周王今亦行之汝為人臣可以不法乎當)¶
(法王家勤用明徳治國也汝若能法我王家而用明徳/是為善不可加因歎云已乎如此為監則我周家惟曰)¶
(欲汝至於萬年惟以承奉王室令其子子孫孫累世長/居國以安民傳正義曰言先王知謂文武也夾者是人)¶
(左右而夾之故言近也享施於王而兄弟為相於之辭/明彼此皆和協親仁善鄰左傳文以先王用明徳於下)¶
(之所行今亦奉用為亦先王耳肆遂也申遂故為大越/逺也使天下賓服故逺拓界壤以益先王故為遂大也)¶