惟戊午王次于河朔傳次止也戊午渡河而誓旣誓而¶
止於河之北疏(𫝊正義曰次是止舍之名穀梁𫝊亦云/次止也序云一月戊午師渡孟津則師)¶
(以戊午日渡也此戊午日次于河朔則是師渡之日次/止也上篇是渡河而誓未及止舍而先誓之此次于河)¶
(朔者是旣誓而止於河之北也莊三年左傳例云凡師/一宿為舍再宿為信過信為次此次直取止舍之義非)¶
(春秋三日之例也何則商郊去河四百餘里戊午渡河/甲子殺紂相去纔六日耳是今日次訖又誓明日誓訖)¶
(卽行不容三日/止于河旁也)羣后以師畢㑹傳諸侯盡㑹次也¶
王乃狥師而誓曰嗚呼西土有衆咸聽朕言傳狥循也¶
武王在西故稱西土音義(狥以俊反字/詁云狥廵也)疏(傳正義曰說/文云狥疾也)¶