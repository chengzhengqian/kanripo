　尚書序¶
　　漢孔氏撰　唐陸徳明音義　孔穎達疏¶
　　尚書序音義(此孔氏所作述尚書起之時代并叙/為注之由故相承講之今依舊為音)¶
　　疏(正義曰道本沖寂非有名言既形以道生物由/名舉則凡諸經史因物立名物有本形形從事)¶
　　(著聖賢闡教事顯於言言愜羣心書而示法既書/有法因號曰書後人見其乆逺自於上世尚者上)¶
　　(也言此上代以来之書故曰尚書且言者意之聲/書者言之記是故存言以聲意立書以記言故易)¶
　　(曰書不盡言言不盡意是言者意之筌蹄書言相/生者也書者舒也書緯璿璣鈐云書者如也則書)¶
　　(寫其言如其意情得展舒也又劉熙釋名云書者/庶也以記庶物又為著言事得彰著五經六籍皆)¶