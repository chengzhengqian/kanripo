(並用之矣故知三龜三王之龜龜形無異代之别但卜/法既别各用一龜謂之三王之龜耳每龜一人占之其)¶
(後君與大夫等總占三代之龜定其吉凶未見占書已/知吉者卜有大體見兆之吉凶麤觀可識故知吉也鄭)¶
(𤣥云籥開藏之管也開兆書藏之室以管乃復見三龜/占書亦合於是吉王肅亦云籥開藏占兆書管也然則)¶
(占兆别在於藏大卜三兆之下云其經兆之體皆百有/二十其頌皆千有二百占兆之書則彼頌是也略觀三)¶
(兆既已同吉開藏以籥見彼占兆之書乃亦并是吉言/其兆頌符同為大吉也如此兆體指卜之所得兆也周)¶
(禮占人云凡卜筮君占體大夫占色史占墨卜人占圻/鄭𤣥云體兆象也色兆氣也墨兆廣也圻兆璺也尊者)¶
(視兆象而已卑者以次詳其餘也周公卜武王占之曰/體王其無害鄭意此言體者即彼君占體也但周公令)¶
(卜汲汲欲王之愈必當親視灼龜躬省兆繇不惟占體/而已但鄭以君占體與此文同故引以為證耳兹攸俟)¶