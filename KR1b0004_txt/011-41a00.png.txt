　孔傳則然伏生今文亦自作君字解漢志引傳曰皇¶
　君也極中建立也人君貌言視聽思心五事皆失不¶
　得其中則不能立萬事此今文訓解皇字之明證也¶
次九曰嚮用五福威用六極傳言天所以嚮勸人用五¶
　福所以威沮人用六極○曾鞏曰福之在於民則宜¶
　嚮之極之在於民則宜畏之林之竒曰孔傳非也自¶
　敬用至念用皆指人君之用豈於此二者獨言天之¶
　所用耶曾氏說是葢嚮之畏之在人主心術之間耳¶