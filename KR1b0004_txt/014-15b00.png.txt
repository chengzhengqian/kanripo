(命亦是為敬者長不敬者短所以我不可不監殷也夏/殷短長既如此矣今王繼受其命我亦惟當用此二國)¶
(夏殷長短之命以為監戒繼順其功徳者而法則之勸/王為敬也𫝊正義曰相監俱訓為視上言相有夏相有)¶
(殷今復重言監有夏監有殷者上言順天則興棄命則/滅此言敬則歴年不敬則短故重言視夏殷欲令王法)¶
(其歴年戒其不長故也下云不敬厥徳乃早墜厥命知/其以能敬徳者故多歴年數也上言相夏相殷皆云天)¶
(迪從子保面稽天若言上天以道安人人主考天順之/非創業之君不能如是故𫝊以禹湯當之此言敬德歴)¶
(年則繼體賢君亦能如此所言歴年非獨禹湯而已下/傳云殷之賢王猶夏之賢王則此多歴年數者夏則桀)¶
(前之賢王殷則紂前之賢王不失位者皆是也召公此/誥指以告王故知言我不敢獨知者其意言亦是王所)¶
(知也王/說亦然)王乃初服嗚呼若生子罔不在厥初生自貽哲¶