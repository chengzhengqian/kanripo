厥監惟不逺在彼夏王傳其視紂罪與桀同辜言必誅¶
之音義(已音/紀)疏(傳正義曰紂罪過於桀而言與桀同辜/者罪不過死合死之罪同言必誅也)¶
天其以予乂民傳用我治民當除惡朕夢協朕卜襲于¶
休祥戎商必克傳言我夢與卜俱合於美善以兵誅紂¶
必克之占疏(𫝊正義曰夢者事之祥人之精爽先見者/也吉㐫或有其驗聖王採而用之我卜伐)¶
(紂得吉夢又戰勝禮記稱卜筮不相襲襲者重合之義/訓戎為兵夢卜俱合於羙是以兵誅紂必克之占也聖)¶
(人逆知來物不假夢卜言此以强軍人之意耳史記周/本紀云武王伐紂卜龜兆不吉羣公皆懼惟太公强之)¶
(太公六韜云卜戰龜兆焦筮又不吉太公曰枯骨朽蓍/不踰人矣彼言不吉者六韜之書後人所作史記又採)¶