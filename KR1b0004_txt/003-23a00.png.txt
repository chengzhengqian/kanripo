(滅吳起言滅者以武侯恃險言滅以懼之辯士之説不/必皆依實也知在荒服之例者以其地驗之為然禹貢)¶
(五服甸侯綏要荒荒最在外王畿面五百里其外/四服又每服五百里是去京師為二千五百里)¶
　　臯陶謨傳謨謀也臯陶為帝舜謀音義(為于/偽反)疏(傳/正)¶
　　(義曰孔以此篇惟與禹言嫌其不對帝舜故言為/帝舜謀將言為帝舜謀故又訓謨為謀以詳其文)¶
曰若稽古臯陶𫝊亦順考古道以言之夫典謨聖帝所¶
以立治之本皆師法古道以成不易之則曰允迪厥徳¶
謨明弼諧𫝊迪蹈厥其也其古人也言人君當信蹈行¶
古人之徳謀廣聰明以輔諧其政禹曰俞如何𫝊然其¶