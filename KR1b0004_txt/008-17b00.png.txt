迓續乃命于天予豈汝威用奉畜汝衆𫝊迓迎也言我¶
徙欲迎續汝命於天豈以威脅汝乎用奉畜養汝衆音¶
義(迓五駕反畜許竹/反下同脅虚業反)疏(𫝊正義曰迓迎釋詁文不遷必/將死矣天欲遷以延命天意向)¶
(汝我欲迎之天斷汝命我欲續之我今徙者欲迎續汝/命於天豈以威脅汝乎遷都惟用奉養汝衆臣民耳)¶
予念我先神后之勞爾先予丕克羞爾用懐爾然𫝊言¶
我亦法湯大能進勞汝以義懐汝心而汝違我是汝反¶
先人音義(勞力報反又/如字注同)疏(正義曰我念我先世神后之/君成湯愛勞汝之先人故我)¶
(大能進用汝與汝爵位用以道義徳懐安汝心耳然汝/乃違我命是汝反先人也傳正義曰易稱神者妙萬物)¶