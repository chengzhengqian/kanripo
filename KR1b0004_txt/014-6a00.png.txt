(邑所經營其位處皆無所改易於乙夘三日丁巳三月/十四日也用牲於郊告立祭天之位牛二天與后稷所)¶
(配各用一牛於丁巳明日戊午乃祭社於新邑用太牢/牛一羊一豕一於戊午七日甲子二十一日也周公乃)¶
(以此朝旦用䇿書命衆殷在侯甸男服之内諸國之長/謂命州牧使告諸國就功作其已命殷衆衆殷皆歡樂)¶
(勸事而大作矣太保召公乃以衆國大君諸侯出取幣/乃復入稱成王命以賜周公曰我敢拜手稽首以戒王)¶
(陳說王所宜順周公之事𫝊正義曰周公以順位成之/明日而朝至則是三月十二日也其到洛汭在召公之)¶
(後七日不知初發鎬京以何日也成王盖與周公俱來/鄭云史不書王往者王於相宅無事也于乙夘三日用)¶
(牲知此用牲是告立郊位於天者此郊與社於攻位之/時已經營之今非常祭之月而特用牲祭天知是郊位)¶
(既定告天使知而今後常以此處祭天也禮郊用特牲/不應用二牛以后稷配故二牛也郊特牲及公羊傳皆)¶