(寶也㡬何矣曰未嘗為寶楚之所寶者曰觀射父及左/史倚相此楚國之寶也若夫白珩先王之所玩何寶之)¶
(焉是謂/寶賢也)¶
嗚呼夙夜罔或不勤傳言當早起夜寐常勤於德不矜¶
細行終累大德傳輕忽小物積害毁大故君子愼其微¶
爲山九仞功虧一簣傳八尺曰仞喻向成也未成一簣¶
猶不為山故曰功虧一簣是以聖人乾乾日昃愼終如¶
始允廸茲生民保厥居惟乃世王傳言其能信蹈行此¶
誡則生人安其居天子乃世世王天下武王雖聖猶設¶