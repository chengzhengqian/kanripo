汝世世享德則使我有周好汝無厭嗚呼往哉惟休無¶
替朕命傳歎其德遣往之國言當惟爲美政無廢我命¶
音義(毗房脂反俾必爾反斁音/亦好呼報反厭於艶反)¶
　序唐叔得禾異畝同穎傳唐叔成王母弟食邑内得¶
　異禾也畝壟穎穗也禾各生一壟而合爲一穗獻諸¶
　天子傳拔而貢之王命唐叔歸周公于東傳異畝同¶
　穎天下和同之象周公之德所致周公東征未還故¶
　命唐叔以禾歸周公唐叔後封晉作歸禾傳亡音義¶