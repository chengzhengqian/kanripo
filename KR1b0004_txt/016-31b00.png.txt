(貳太宰掌其正太史掌其貳六典謂治典教典禮典政/典刑典事典六卿所掌者也掌邦六典之貳其所掌事)¶
(重故特言之尹伯長官大夫周禮每官各有長若太史/爲史官之長大司樂爲樂官之長如此類皆是也及衆)¶
(掌常事之善士謂士爲長官者其大夫及士不爲長官/者則前云百司也居官必須善人此是總舉衆官故特)¶
(言吉士周公攝政之時制禮作樂其作立政之篇必在/制禮之後周禮六卿而此有三卿及次卿衆大夫則是)¶
(副卿之大夫有若周禮小宰之類是也此文武未伐紂/之時也遠舉文武之初以爲法則爾泰誓下篇云王乃)¶
(大廵六師六師則六軍也軍將皆命卿卽伐紂之時已/立六卿矣牧誓亦云司徒司馬司空舉之三卿者彼傳)¶
(已解之云指誓戰者也牧誓所云有微盧彭濮人此舉/夷微盧以見彭濮之等諸夷也烝訓衆也此篇所言皆)¶
(立官之事此經惟阪下言尹則夷微已下以一尹總之/故傳言蠻夷微盧之衆帥及亳民之歸文王者三所爲)¶