事無不通謂之聖音義(貎本亦作䫉視常止反徐市止/反思如字徐息吏反下同儼魚)¶
(檢反諦音帝睿恱嵗反馬云通也晢之/舌反徐之列反又之世反當丁浪反)疏(正義曰此章/所演亦為三)¶
(重第一言其所名第二言其所用第三言其所致貌是/容儀舉身之大名也言是口之所出視是目之所見聽)¶
(是耳之所聞思是心之所慮一人之上有此五事也貌/必須㳟言乃可從視必當明聽必當聰思必當通於微)¶
(宻也此一重即是敬用之事貌能恭則心肅敬也言可/從則政必治也視能明則所見照晢也聽能聰則所謀)¶
(必當也思通微則事無不通乃成聖也此一重言其所/致之事洪範本體與人主作法皆據人主為說貌總身)¶
(也口言之目視之耳聽之心慮之人主始於敬身終通/萬事此五事為天下之本也五事為此次者鄭云此數)¶
(本諸隂陽昭明人相見之次也五行傳曰貌屬木言屬/金視屬火聽屬水思屬土五行傳伏生之書也孔於太)¶