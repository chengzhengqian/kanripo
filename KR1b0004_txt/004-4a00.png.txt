(爲治水治水徧於九州故云隨行九州之山林襄二十/五年左𫝊云井堙木刋刋是除木之義也毛𫝊云除木)¶
(曰槎故曰刋槎其木開通道路以治水黎民阻飢爲人/治水故知奏謂進食於人也禮有鮮魚腊以其新殺鮮)¶
(淨故名爲鮮是鳥獸新殺曰鮮魚鼈新殺亦曰鮮也此/承山下故爲鳥獸下承水後故爲魚鼈其新殺之意同)¶
(也既言刋木乃進鮮食食是除木所得故言與益槎木/獲禽獸人以進食距者相抵之名故爲至也非是名川)¶
(不能至海故決九州之名川通之至海也考工記云匠/人爲溝洫耜廣五寸二耜爲耦一耦之伐廣尺深尺謂)¶
(之畎田首倍之廣二尺深二尺謂之遂九夫爲井井間/廣四尺深四尺謂之溝方十里爲成成間廣八尺深八)¶
(尺謂之洫方百里爲同同間廣二尋深二仞謂之澮是/畎遂溝洫澮皆通水之道也以小注大故從畎遂溝洫)¶
(乃以入澮澮入於川川入於海是畎内之水亦入海也/惟言畎澮舉大小而略其餘也先言決川至海後言濬)¶