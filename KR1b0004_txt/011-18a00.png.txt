(白沙在湼與之俱黒斯言信矣此經或言時人徳鄭王/諸本皆無徳字此傳不以徳為義定本無徳疑衍字也)¶
(詩云獨行煢煢是為單謂無兄弟也無子曰獨王制文/髙明與煢獨相對非謂才高知寵貴之人位望高也不)¶
(枉法畏之卽詩所謂不畏强禦是也此經皆是據天子/無陵虐煢獨而畏避髙明寵貴者顧氏亦以此經據人)¶
(君小劉以為/據人臣謬也)人之有能有為使羞其行而邦其昌傳功¶
能有為之士使進其所行汝國其昌盛凡厥正人既富¶
方穀傳凡其正直之人既當以爵禄富之又當以善道¶
接之汝弗能使有好于而家時人斯其辜傳不能使正¶
直之人有好於國家則是人斯其詐取罪而去于其無¶