(金為之明舌有金木之異知木鐸是木舌也周禮教鼔/人以金鐸通鼓大司馬教振旅兩司馬執鐸明堂位云)¶
(振木鐸於朝是武事振金鐸文事振木鐸今云木鐸故/云所以振文教也相規相平等之辭故官衆謂衆官相)¶
(規謂更相規闕平等有闕猶尚相規見上之過諌之必/矣百工各執其所治技藝以諌謂被遣作器工有奢儉)¶
(若月令云無作滛巧以蕩上心見其滛巧不正當執之/以諫諫失常也百工之職猶令進諌則百工以上不得)¶
(不諌矣百官廢職服大刑明堂位文也顧氏云百/官衆臣其有廢職懈怠不恭謹者國家當有常刑)¶
惟時羲和顛覆厥徳傳顛覆言反倒将陳羲和所犯故¶
先舉孟春之令犯令之誅沈亂于酒畔官離次傳沈謂¶
醉冥失次位也俶擾天紀遐棄厥司傳俶始擾亂遐逺¶