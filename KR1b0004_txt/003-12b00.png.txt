道心惟微惟精惟一允執厥中傳危則難安微則難明¶
故戒以精一信執其中無稽之言勿聽弗詢之謀勿庸¶
傳無考無信驗勿詢専獨終必無成故戒勿聽用可愛¶
非君可畏非民衆非元后何戴后非衆罔與守邦傳民¶
以君為命故可愛君失道民叛之故可畏言衆戴君以¶
自存君恃衆以守國相須而立欽哉慎乃有位敬修其¶
可願四海困窮天祿永終傳有位天子位可願謂道徳¶
之美困窮謂天民之無告者言為天子勤此三者則天¶