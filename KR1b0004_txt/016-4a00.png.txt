所以爲惟忠惟孝爾乃邁迹自身克勤無怠以垂憲乃¶
後傳汝乃行善迹用汝身使可蹤跡而法循之能勤無¶
懈怠以垂法子孫世世稱頌乃當我意率乃祖文王之¶
彝訓無若爾考之違王命傳言當循文武之常教以父¶
違命爲世戒皇天無親惟德是輔民心無常惟惠之懷¶
傳天之於人無有親疎惟有德者則輔佑之民心於上¶
無有常主惟愛己者則歸之爲善不同同歸于治爲惡¶
不同同歸于亂傳言人爲善爲惡各有百端未必正同¶