(乃得廣大哉言君之善政由臣也臯陶拜手稽首颺聲/大言曰帝當念是言哉率領臣下爲起政治之事慎汝)¶
(天子法度而敬其職事哉又當數自顧省己之成功而/敬終之哉乃續載帝歌曰會是元首之君能明哉則股)¶
(肱之臣乃善哉衆事皆得安寧哉既言其羙又戒其惡/元首之君叢脞細碎哉則股肱之臣懈怠緩慢哉衆事)¶
(悉皆墮廢哉言政之得失由君也帝拜而受之曰然然/其所歌顯是也汝羣臣自今已往各敬其職事哉𫝊正)¶
(義曰此承夔言之下既得夔言而歌故知帝庸作歌者/用庶尹允諧之政故作歌以自戒之安不忘危也勑是)¶
(正齊之意故爲正也言人君奉正天命以臨下民惟在/順時不妨農務也惟在慎微不忽細事也鄭𤣥以爲戒)¶
(臣孔以爲自戒者以正天之命是人君之事故也釋詀/云元首首也僖三十三年左𫝊稱狄人歸先軫之元則)¶
(元與首各爲頭之别名此以元首共爲頭也君臣大體/猶如一身故元首君也股肱之臣喜樂盡忠謂樂行君)¶