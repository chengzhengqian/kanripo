　　顧命𫝊實命羣臣敘以要言疏(正義曰發首至百/尹御事叙王以病)¶
　　(召臣為發言之端自王曰至冐貢于非幾是顧命/之辭也茲既受命至立于側階言命後王崩欲宣)¶
　　(王命布陳儀衞之事也自王麻冕已下叙康王受/命之事傳正義曰王之所命實普命羣臣序以要)¶
　　(約為言直云命召公畢公𫝊不於上召公畢公之/下而解於顧命之下言之者以上欲指明三公中)¶
　　(分天下之事非是總語故命不得言之顧命/是總命羣臣非但召畢而已故於此解也)¶
惟四月哉生魄王不懌𫝊成王崩年之四月始生魄月¶
十六日王有疾故不悅懌甲子王乃洮頮水相被冕服¶
凴玉几𫝊王大發大命臨羣臣必齊戒沐浴今疾病故¶