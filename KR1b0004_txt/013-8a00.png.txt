勉者勉已汝惟小子乃服惟𢎞王應保殷民傳已乎汝¶
惟小子乃當服行徳政惟𢎞大王道上以應天下以安¶
我所受殷之民衆亦惟助王宅天命作新民傳𢎞王道¶
安殷民亦所以惟助王者居順天命為民日新之教音¶
義(恫音通又勑動反瘝古頑反棐音匪又芳鬼反忱市/林反盡徐子忍反好呼報反懋音茂應應對之應注)¶
(同徐於/甑反)疏(正義曰所明而云行天人之徳者其要在於/治民故言王曰嗚呼小子封治民為善而除)¶
(惡政當如痛病在汝身欲去之敬行我言哉所以去惡/政者以天徳可畏所以可畏者以其輔誠故也以民情)¶
(大率可見所以可見者以小人難安也安之既難其徃/治之當盡汝心為政無自安好逸豫而寛縱乃其可以)¶