　尚書注疏卷八考證¶
盤庚序將治亳殷○史記殷本紀帝盤庚之時殷已都¶
　河北盤庚渡河南復居成湯之故居裴駰注按鄭元¶
　曰治於亳之殷地商家自此改號曰殷皇甫謐曰今¶
　偃師是也(臣召南/)按亳有三北亳南亳西亳此在偃¶
　師則西亳也漢地理志河南郡偃師尸鄉殷湯所都¶
　盤庚之遷是於舊地附近新營京邑故下篇曰肆上¶
　帝將復我高祖之徳又曰用永地於新邑也¶