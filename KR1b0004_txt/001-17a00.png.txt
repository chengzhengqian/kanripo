(以秩為常常即次第有序故秩為序也一嵗之事在東/則耕作在南則化育在西則成熟在北則改易故以方)¶
(名配嵗事為文言順天時氣以勸課人務也春則生物/秋則成物日之出也物始生長人當順其生長致力耕)¶
(耘日之入也物皆成熟人當順其成熟致力收斂東方/之官當恭敬導引日出平秩東作之事使人耕耘西方)¶
(之官當恭敬從送日入平秩西成之事使人收斂日之/出入自是其常但由日出入故物有生成雖氣能生物)¶
(而非人不就勤於耕稼是導引之勤於收斂是從送之/冬夏之文無此類者南北二方非日所出入平秩南訛)¶
(亦是導日之事平在朔易亦是送日之事依此春秋而/共為賓餞故冬夏二時無此一句勸課下民皆使致力)¶
(是敬導之平均次序即是授人田里各有彊埸是平均/之也耕種收斂使不失其次序王者以農為重經主於)¶
(農事寅賓出日為平秩設文故并解之也言敬導出日/者正謂平秩次序東作之事以務農也鄭以作為生計)¶