(徳九者皆然也愿者慤謹良善之名謹愿者失於遲鈍/貌或不恭故慤愿而能恭恪乃為徳亂治釋詁文有能)¶
(治者謂才髙於人也堪撥煩理劇者也負才輕物人之/常性故有治而能謹敬乃為徳也愿言恭治云敬者恭)¶
(在貌敬在心愿者遲鈍外失於儀故言恭以表貌治者/輕物内失於心故稱敬以顯情恭與敬其事亦通愿其)¶
(貌恭而心敬也周禮太宰云以擾萬民鄭𤣥云擾猶馴/也司徒云安擾邦國鄭云擾亦安也擾是安馴之義故)¶
(為順也致果為毅宣二年左𫝊文彼文以殺敵為果致/果為毅謂能致果敢殺敵之心是為强毅也和順者失)¶
(於不斷故順而能決乃為徳也簡者寛大率畧之名志/逺者遺近務大者輕細𢎞大者失于不謹細行不修廉)¶
(隅故簡大而有廉隅乃為徳也塞訓實也剛而能斷失/於空疎必性剛正而内充實乃為徳也强直自立無所)¶
(屈撓或任情違理失於事宜動合道義乃為徳也鄭注/論語云剛謂强志不屈撓即剛强義同此剛强異者剛)¶