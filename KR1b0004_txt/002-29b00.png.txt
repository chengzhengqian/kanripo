宅百揆亮采惠疇傳亮信惠順也求其人使居百揆之¶
官信立其功順其事者誰乎僉曰伯禹作司空傳四岳¶
同辭而對禹代鯀為崇伯入為天子司空治洪水有成¶
功言可用之帝曰俞咨禹汝平水土惟時懋哉傳然其¶
所舉稱禹前功以命之懋勉也惟居是百揆勉行之禹¶
拜稽首讓于稷契暨臯陶傳居稷官者棄也契臯陶二¶
臣名稽首首至地帝曰俞汝往哉傳然其所推之賢不¶
許其讓勑使往宅百揆音義(奮弗運反俞以朱反懋音/茂王云勉也馬云美也稽)¶