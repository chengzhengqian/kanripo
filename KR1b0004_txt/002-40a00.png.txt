帝曰咨汝二十有二人傳禹垂益伯夷夔龍六人新命¶
有職四岳十二牧凡二十二人特勑命之欽哉惟時亮¶
天功傳各敬其職惟是乃能信立天下之功疏(正義曰/帝既命)¶
(用衆官乃總戒勑之曰咨嗟汝新命六人及四岳十二/牧凡二十有二人汝各當敬其職事哉惟是汝等敬事)¶
(則信實能立天下之功天下之功成之在於汝可得不/敬之哉傳正義曰傳以此文總結上事據上文詢於四)¶
(岳咨十有二牧及新命六官等適滿二十二人謂此也/其稷契臯陶殳斨伯與朱虎熊羆七人仍舊故不須勑)¶
(命之岳牧亦應是舊而勑命之者岳牧外内之官常所/咨詢故亦勑之鄭𤣥云自咨十有二牧至帝曰龍皆月)¶
(正元日格於文祖所勑命也案經格於文祖之後方始/詢於四岳咨十二川牧未必一日之内即得行此諸事)¶