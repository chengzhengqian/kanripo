傳文王惟其能居心遠惡舉善乃能立此常事司牧人¶
用能俊有德者文王罔攸兼于庶言庶獄庶愼惟有司¶
之牧夫傳文王無所兼知於毁譽衆言及衆刑獄衆當¶
所愼之事惟愼擇有司牧夫而已勞于求才逸於任賢¶
是訓用違庶獄庶愼文王罔敢知于兹傳是萬民順法¶
用違法衆獄衆愼之事文王一無敢自知於此委任賢¶
能而已音義(遠于萬反譽/音餘又如字)疏(正義曰上旣總言文武此/又分而說之文王惟能其)¶
(居心遠惡舉善乃能立此常事其主養人之官用能俊/有德者旣任用俊人每事委之文王無所兼知於衆人)¶