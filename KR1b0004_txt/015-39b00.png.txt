(官而名之太保奭其汝必須能敬以我之言視於殷之/䘮亡殷之䘮亡其事甚大不可不戒慎以殷䘮之大故)¶
(當念我天徳可畏言天命無常無徳則去之甚可畏我/不信惟若此誥而已我惟言曰當因我文武二人之道)¶
(而行之汝所行事舉動必當有所合哉當與文王武王/合也汝所𤼵言常在是文王武王二人則天美我周家)¶
(日日滋益至矣其善既多惟在是文武二人不能勝受/之矣其汝能敬行徳明我賢俊之人在於禮譲則後人)¶
(於此道大且是也傳正義曰動當有所合哉舉動皆/合文武也𤼵言常在是文武言非文武道則不言)嗚¶
呼篤棐時二人我式克至于今日休傳言我厚輔是文¶
武之道而行之我用能至于今日其政美我咸成文王¶
功于不怠丕冒海隅出日罔不率俾傳今我周家皆成¶