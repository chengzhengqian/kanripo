周公曰嗚呼我聞曰昔在殷王中宗傳太戊也殷家中¶
世尊其徳故稱宗嚴恭寅畏天命自度傳言太戊嚴恪¶
恭敬畏天命用法度治民祗懼不敢荒寧傳為政敬身¶
畏懼不敢荒怠自安肆中宗之享國七十有五年傳以¶
敬畏之故得夀考之福音義(嚴如字又魚檢反注/同馬作儼治直吏反)疏(正/義)¶
(曰既言君子不逸小人反之更舉前代之王以夭夀為/戒周公曰嗚呼我所聞曰昔在殷王中宗威儀嚴恪貌)¶
(恭心敬畏天命用法度治民敬身畏懼不敢荒怠自安/故中宗享有殷國七十有五年言不逸之故而得歴年)¶
(長也傳正義曰中宗廟號太戊王名商自成湯已後政/敎漸衰至此王而中興之王者祖有功宗有徳殷家中)¶