　○(臣召南/)按史記云辛壬娶塗山癸甲生啓是以嵗¶
　計非以日計也理不可通吕氏春秋曰禹娶塗山氏¶
　不以私害公自辛至甲四日復往治水此即孔𫝊所¶
　本也¶
夔曰戛擊鳴球搏拊琴瑟以詠𫝊戛擊柷敔所以作止¶
　樂搏拊以韋爲之實之以穅所以節樂○李光地曰¶
　戛擊搏拊注以爲樂器名惟沈括以屬於鳴球琴瑟¶
　而爲作樂之義於理爲優虞賔一讀在位連羣后讀¶