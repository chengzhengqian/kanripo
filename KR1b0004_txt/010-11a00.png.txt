(循行也狥是疾行之意故以狥為循也下篇大廵六師/義亦然也此誓總戒衆軍武王國在西偏此師皆從西)¶
(而來故/稱西土)我聞吉人爲善惟日不足凶人爲不善亦惟日¶
不足傳言吉人竭日以爲善凶人亦竭日以行惡今商¶
王受力行無度傳行無法度竭日不足故曰力行播棄¶
犂老昵比罪人傳鮐背之耇稱犂老布棄不禮敬昵近¶
罪人謂天下逋逃之小人音義(竭巨列反又苦蓋反犂/力私反又力兮反昵女)¶
(乙反比毗志反鮐他來反/又音怡魚名逋布呉反)疏(傳正義曰釋詁云鮐背耉/老壽也舍人曰鮐背老人)¶
(氣衰皮膚消瘠背若鮐魚也孫炎曰耉靣凍犂色似浮/垢也然則老人背皮似鮐靣色似犂故鮐背之耉稱犂)¶