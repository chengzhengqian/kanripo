(紂之父欲立微子啓為太子太史據法而争曰有妻之/子不可立妾之子故立紂為後於時箕子盖謂請立唘)¶
(而帝乙不聽今追恨其事我久知子賢言於帝乙欲立/子為太子而帝乙不肯我病子不得立則宜為殷後不)¶
(肯遯以求生言将與紂俱死也或去或留所執各異皆/歸於仁孔子稱殷有三仁焉是皆歸於仁也易繫辭曰)¶
(君子之道或出或處或黙或語是非一途也何晏云仁/者愛人三人行異而同稱仁者以其俱在憂亂寜民)¶
　¶
　¶
　¶
　尚書注疏卷九¶