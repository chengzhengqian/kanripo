(者革易自相變改其法不改其地也鄭𤣥不言禹變堯/法乃云地陪於堯故王肅所以難之王制云西不盡流)¶
(沙東不盡東海南不盡衡山北不盡恒山凡四海之内/斷長補短方三千里者彼自言不盡明未至逺界且王)¶
(制漢世為之不/可與經合也)¶
東漸于海西被于流沙朔南暨聲教傳漸入也被及也¶
此言五服之外皆與王者聲教而朝見訖于四海禹錫¶
𤣥圭告厥成功傳𤣥天色禹功盡加於四海故堯賜𤣥¶
圭以彰顯之言天功成音義(漸子㢘反被皮寄反朔北/也與音預朝直遥反見賢)¶
(遍反訖/斤密反)疏(正義曰言五服之外又東漸入于海西被及/于流沙其北與南雖在服外皆與聞天子威)¶