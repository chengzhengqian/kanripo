故稱賓言與諸侯助祭班爵同推先有徳下管鼗鼓合¶
止柷敔𫝊堂下樂也上下合止樂各有柷敔明球弦鐘¶
籥各自互見笙鏞以閒鳥獸蹌蹌𫝊鏞大鐘閒迭也吹¶
笙擊鐘鳥獸化徳相率而舞蹌蹌然簫韶九成鳳皇來¶
儀𫝊韶舜樂名言簫見細器之備雄曰鳳雌曰皇靈鳥¶
也儀有容儀備樂九奏而致鳳皇則餘鳥獸不待九而¶
率舞夔曰於予擊石拊石百獸率舞庶尹允諧𫝊尹正¶
也衆正官之長信皆和諧言神人洽始於任賢立政以¶