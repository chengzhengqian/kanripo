(改惡故帝令臣汝當爲我聽審之也六律六吕當有十/二惟言六律者鄭𤣥云舉陽隂從可知也𫝊以五言爲)¶
(五徳之言者漢書律厯志稱五聲播於五常則角爲仁/商爲義徴爲禮羽爲智宫爲信志之所稱必有舊説也)¶
(言五聲與五徳相協此論樂事而云出納五言知是出/納五徳之言也樂音和則五徳之言得其理音不和則)¶
(五徳之言違其度故亦以樂音察五言也帝之此言自/説臣之大法於舜所聽使聽韶樂也襄二十九年左𫝊)¶
(吴季札見舞韶樂而歎曰徳至矣哉大矣如天之無不/幬也如地之無不載也然則韶樂盡善盡美冇理無忽)¶
(而并言忽者韶樂自羙耳樂採人歌爲曲若有怠忽則/音辭亦有焉故常使聽察之也冏命云惟予一人無良)¶
(實賴左右前後有位之士匡其不及知四近謂前後左/右四者近君之臣勑使敬其職也更欲告以此下之辭)¶
(故勑之衆頑愚讒説之人若有所行不在於是而爲非/者當察之知其非乃撻之書之此與以下𤼵端也庶頑)¶