(政故能施行政敎安順於衆民不敢侮慢惸獨鰥寡之/類尤可憐愍故特言之𫝊於中宗云以敬畏之故得夀)¶
(考之福高宗之為政小大無怨故亦享國永年於此云/太甲亦以知小人之依故得乆年各順其文而為之說)¶
(其言行善而得長夀經意三王同也以其世次顛倒故/觧之云此以徳優劣立年多少為先後故祖甲在太戊)¶
(武丁之下諸書皆言太甲此言祖甲者殷家亦祖其功/故稱之祖甲與二宗為類惟見此篇必言祖其功亦未)¶
(知其然殷之先君冇祖乙祖辛祖丁稱祖多/矣或可號之為祖未必祖其功而存其廟也)自時厥後¶
立王生則逸𫝊從是三王各承其後而立者生則逸豫¶
無度生則逸不知稼穡之艱難傳言與小人之子同其¶
敝不聞小人之勞惟耽樂之從𫝊過樂謂之耽惟樂之¶