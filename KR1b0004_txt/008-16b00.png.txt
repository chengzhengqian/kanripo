不屬惟胥以沈不其或稽自怒曷瘳𫝊汝忠誠不屬逮¶
古苟不欲徙相與沈溺不考之先王禍至自怒何瘳差¶
乎音義(屬音燭注同馬云獨也/沈直林反瘳勅留反)疏(正義曰盤庚責其臣/民汝等不用徙者由)¶
(汝忠誠不能屬逮於古賢茍不欲徙惟相與沈溺於衆/不欲徙之言不具有考驗於先王遷徙之事汝既不考)¶
(於古及其禍至乃自/忿怒何所瘳差也)汝不謀長以思乃災汝誕勸憂𫝊¶
汝不謀長久之計思汝不徙之災茍不欲徙是大勸憂¶
之道疏(正義曰凡人以善自勸則善事多若以憂自勸/則憂來衆今不徙則憂來衆是自勸勵以憂愁)¶
(之/道)今其有今罔後汝何生在上𫝊言不徙無後計汝何¶