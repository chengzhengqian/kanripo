(奄共叛故東征鎮撫之案驗其事二年之間罪人皆得/成王信流言而疑周公管蔡既誅王疑益甚故周公既)¶
(誅三監而作詩解所以宜誅之意其詩云鴟鴞鴟鴞既/取我子無毁我室毛傳云無能毁我室者攻堅之故也)¶
(寧亡二子不可以毁我周室言宜誅之意也釋言云貽/遺也以詩遺王王猶未悟故欲譲公而未敢政在周公)¶
(故畏威未敢也鄭𤣥以為武王崩周公為冢宰三年服/終将欲攝政管蔡流言即避居東都成王多殺公之屬)¶
(黨公作鴟鴞之詩救其屬臣請勿奪其官位土地及遭/風雷之異啓金縢之書迎公来反反乃居攝後方始東)¶
(征管蔡解此一篇及/鴟鴞之詩皆與孔異)¶
秋大熟未穫天大雷電以風傳二年秋也蒙恒風若雷¶
以威之故有風雷之異禾盡偃大木斯拔邦人大恐傳¶