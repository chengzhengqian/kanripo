　(正義曰成王即政之初東夷背叛成王既伐而服之/東北逺夷其國有名肅慎氏者以王戰勝逺來朝賀)¶
　(王賜以財賄使榮國之伯為策書以命肅慎之夷嘉/其慶賀慰其勞苦之意史敘其事作賄肅慎之命名)¶
　(篇也傳正義曰成王伐淮夷滅徐奄指言其國之名/此傳言東夷非徒淮水之上夷也故以為海東諸夷)¶
　(駒麗扶餘馯貃之屬此皆於孔君之時有此名也周/禮職方氏四夷之名八蠻九貉鄭𤣥云北方曰貉又)¶
　(云東北夷也漢書有髙駒麗扶餘韓無此馯馯即彼/韓也音同而字異爾多方云王來自奄奄在後滅言)¶
　(滅奄即來必非滅奄之後更伐東夷夷在海東路逺/又不得先伐逺夷後來滅奄此云成王既伐東夷不)¶
　(知何時伐之魯語云武王克商遂通道於九夷八蠻/於是肅慎氏來賀貢楛矢則武王之時東夷服也成)¶
　(王即政奄與淮夷近者尚叛明知逺夷亦叛蓋成王/親伐淮夷而滅之又使偏師伐東夷而服之君統臣)¶