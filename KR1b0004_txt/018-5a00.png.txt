王若曰庶邦侯甸男衛𫝊順其戒而告之不言羣臣以¶
外見内惟予一人釗報誥𫝊報其戒昔君文武丕平富¶
不務咎𫝊言先君文武道大政化平美不務咎惡厎至¶
齊信用昭明于天下𫝊致行至中信之道用顯明于天¶
下言聖徳洽則亦有熊羆之士不二心之臣保乂王家¶
𫝊言文武既聖則亦有勇猛如熊羆之士忠一不二心¶
之臣其安治王家用端命于上帝皇天用訓厥道付畀¶
四方𫝊君聖臣良用受端直之命于上天大天用順其¶