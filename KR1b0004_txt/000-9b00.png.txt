生於周末有至徳而無至位修聖道以顯聖人芟煩亂¶
而翦浮辭舉宏綱而撮機要上斷唐虞下終秦魯時經¶
五代書總百篇採翡翠之羽毛㧞犀象之牙角罄荆山¶
之石所得者連城窮漢水之濱所求者照乗巍巍蕩蕩¶
無得而稱郁郁紛紛於斯為盛斯乃前言往行足以埀¶
法將來者也暨乎七雄已戰五精未聚儒雅與深穽同¶
埋經典共積薪俱燎漢氏大濟區宇廣求遺逸採古文¶
於金石得今書於齊魯其文則歐陽夏侯二家之所説¶