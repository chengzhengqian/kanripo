公曰嗚呼君惟乃知民徳亦罔不能厥初惟其終傳惟¶
汝所知民徳亦無不能其初鮮能有終惟其終則惟君¶
子戒召公以慎終祗若兹往敬用治傳當敬順我此言¶
自今以往敬用治民職事音義(鮮息/淺反)疏(正義曰周公歎/而呼召公曰嗚)¶
(呼君惟汝知民之徳行亦無有不能其初惟鮮能其終/言行之雖易終之實難恐召公不能終行善政故戒之)¶
(以愼終汝當以敬順我此言自今以往宜敬用此治民/職事戒之使行善不懈怠也傳正義曰詩云靡不有初)¶
(鮮克有終是凡民之徳無不能其初少能有終者凡民/皆如是有終則惟君子盖召公至此已説恐其不能終)¶
(善故戒召公以愼終也鄭云召公是時意説周/公恐其復不説故依違託言民徳以剴切之)¶