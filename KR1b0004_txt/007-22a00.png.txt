明𫝊言理恕疏(正義曰見下之謂明言其以/理恕物照察下情是能明也)為下克忠¶
𫝊事上竭誠與人不求備檢身若不及𫝊使人必器之¶
常如不及恐有過疏(正義曰檢謂自攝斂也檢勑其身/常如不及不自大以卑人不恃長)¶
(以陵/物也)以至于有萬邦兹惟艱哉𫝊言湯操心常危懼動¶
而無過以至為天子此自立之難音義(操七曺反/又七報反)¶
敷求哲人俾輔于爾後嗣𫝊布求賢智使師輔於爾嗣¶
王言仁及後世音義(哲本又作喆/俾必爾反)¶
制官刑儆于有位𫝊言湯制治官刑法以儆戒百官曰¶