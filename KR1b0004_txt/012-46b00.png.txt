　義及疏是伏生所傳以不少延爲句孔氏古文則以¶
　不少爲句也王安石蘇軾並謂馬鄭王讀是後儒從¶
　之¶
寧王傳謂文王也○蘇軾曰當時稱武王爲寧王以其¶
　克殷而安天下也林之竒曰此篇所稱考寧王寧考¶
　寧人皆是武王先儒以爲文王殊失經意¶
殷小腆○林之竒曰蘇氏以腆爲厚按左傳云不腆敝¶
　邑固當訓厚金履祥曰小腆猶云蕞爾國¶