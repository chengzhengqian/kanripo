　序周公作立政傳周公旣致政成王恐其怠忽故以¶
　君臣立政爲戒¶
　　立政傳言用臣當共立政故以名篇¶
周公若曰拜手稽首告嗣天子王矣傳順古道盡禮致¶
敬告成王言嗣天子今已爲王矣不可不愼用咸戒于¶
王曰王左右常伯常任準人綴衣虎賁傳周公用王所¶
立政之事皆戒於王曰常所長事常所委任謂三公六¶
卿準人平法謂士官綴衣掌衣服虎賁以武力事王皆¶