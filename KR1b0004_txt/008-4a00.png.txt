其如我所行先王有服恪謹天命兹猶不常寧𫝊先王¶
有所服行敬謹天命如此尚不常安有可遷輙遷不常¶
厥邑于今五邦𫝊湯遷亳仲丁遷囂河亶甲居相祖乙¶
居耿我徃居亳凡五徙國都今不承于古罔知天之斷¶
命𫝊今不承古而徙是無知天將斷絶汝命矧曰其克¶
從先王之烈𫝊天將絶命尚無知之況能從先王之業¶
乎若顚木之有由蘖𫝊言今往遷都更求昌盛如顛仆¶
之木有用生蘖哉天其永我命于兹新邑𫝊言天其長¶