(運在天有徳於民天之所與是受命天庭也以人況天/故言在庭非王實至天庭受天命也既受天命以為天)¶
(子布其徳教以佑助四方之民當/於天心有功於民言不可以死也)¶
乃卜三龜一習吉傳習因也以三王之龜卜一相因而¶
吉啓籥見書乃幷是吉傳三兆既同吉開籥見占兆書¶
乃亦幷是吉公曰體王其罔害傳公視兆曰如此兆體¶
王其無害言必愈予小子新命于三王惟永終是圖傳¶
周公言我小子新受三王之命武王惟長終是謀周之¶
道茲攸俟能念予一人傳言武王愈此所以待能念我¶