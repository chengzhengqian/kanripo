(職事者汝等皆敬汝所主之職事慎汝所出之號令令/出於口惟即行之不惟反之而不用是去而後反也為)¶
(政之法以公平之心滅已之私欲則見下民其信汝而/歸汝矣學古之典訓然後入官治政論議時事必以古)¶
(之制度如此則政教乃不迷錯矣其汝為政當以舊典/常故事作師法無以利口辯佞亂其官教之以居官為)¶
(政之法也傳正義曰教之出令使之號令在下則是尊/官故知有官君子是大夫已上也下云三事暨大夫是)¶
(也安危在於出令故慎汝出令是從政之本也令既出/口必湏行之令而不行是去而更反故謂之反也不惟)¶
(反者令其必行之勿使反也若前令不行而倒反别出/後令以改前令二三其政則在下不知所從是亂之道)¶
(也襄三十一年左傳子産云我聞學而後入政未聞以/政學者也言将欲入政先學古之訓典觀古之成敗擇)¶
(善而從之然後可以入官治政矣凡欲制斷當今之事/必以古之義理議論量度其終始合於古義然後行之)¶