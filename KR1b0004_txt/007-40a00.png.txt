(始服行王命故云其命王命也新其徳者勤行其事日/日益新戒王勿懈怠也日新者日日益新也若今日勤)¶
(而明日惰昨日是而今日非自旁觀之則有新有舊言/王徳行終始皆同不有衰殺從旁觀之每日益新是乃)¶
(日新之義也任官謂任人以官故云官賢才而任之言/官用賢才而委任之詩序云任賢使能非賢才不可任)¶
(也冏命云小大之臣咸懐忠良故言選左右必忠良不/忠良即是非其人任官是用人為官左右亦是任而用)¶
(之故言選左右也直言其人人字不見故據冏命之文/以忠良充之言臣奉上布徳者奉上謂奉為在上解經)¶
(為上也布徳者謂布為道徳解經為徳也順下訓民者/順下謂卑順以為臣下解經為下也訓民者謂以善道)¶
(訓助下民解經為民也顧氏亦同此解其難其慎者此/經申上臣事既所為如此其難無以為易其慎無以輕)¶
(忽之戒臣無得輕易臣之職也既事不可輕宜和恊奉/上羣臣當一心以事君如此政乃善耳一心即一徳言)¶