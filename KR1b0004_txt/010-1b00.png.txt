　更與諸侯期而共伐紂作泰誓三篇傳渡津乃作音¶
　義(芮如銳反虞芮二國名/僉七㢘反孟津地名也)疏(正義曰惟文王受命十/有一年武王服喪既畢)¶
　(舉兵伐殷以卜諸侯伐紂之心雖諸侯僉同乃退以/示弱至十三年紂惡既盈乃復往伐之其年一月戊)¶
　(午之日師渡孟津王誓以戒衆史叙其事作泰誓三/篇傳正義曰武成篇云我文考文王誕膺天命以撫)¶
　(方夏惟九年大統未集則文王以九年而卒也無逸/稱文王享國五十年自嗣位至卒非徒九年而已知)¶
　(此十一年者文王改稱元年至九年而卒至此年爲/十一年也詩云虞芮質厥成毛𫝊稱天下聞虞芮之)¶
　(訟息歸周者四十餘國故知周自虞芮質厥成諸侯/竝附以爲受命之年至九年而文王卒至此十一年)¶
　(武王居父之喪三年服畢也案周書云文王受命九/年惟暮春在鎬召太子𤼵作文𫝊其時猶在但未知)¶