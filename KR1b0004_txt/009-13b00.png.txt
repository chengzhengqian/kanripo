　(俱是祖己之言竝是訓王之事經云乃訓于王此篇/亦是訓也但所訓事異分為二篇標此為發言之端)¶
　(故以肜日為名下篇總諌王之事故名之訓終始互/相明也肆命徂后孔厯其名於伊尹之下别為之𫝊)¶
　(此髙宗之訓因序為傳不重出名者此/以訓王事同因解文便作傳不為例也)¶
　　高宗肜日𫝊祭之明日又祭殷曰肜周曰繹音義¶
　　(繹音亦字書作襗爾雅云又祭/也周曰繹商曰肜夏曰復胙)疏(𫝊正義曰釋天/云繹又祭也周)¶
　　(曰繹商曰肜孫炎曰祭之明日尋繹復祭也肜者/相尋不絶之意春秋宣八年六月辛巳有事於太)¶
　　(廟壬午猶繹榖梁傳曰繹者祭之旦日之享賓也/是肜者祭之明日又祭也爾雅因繹祭而本之上)¶
　　(世故先周後商此以上代先後故與爾雅倒也釋/天又云夏曰復胙郭璞云未見所出或無此一句)¶