(而還宗周周公往營成周還來致政成王也王意恐王/意以四方既定不須更留故謂公云四方雖已道治而)¶
(猶未能定於尊大之禮言其禮樂未能彰明也禮既未/彰是天下之民亦未能撫安順行公之大功公當待其)¶
(禮法明公功順乃可去耳明今不可以去文武受民之/於天下今大安文武所受之民助我治之為我四維之)¶
(輔明己當依倚公也維者為之綱紀猶如用繩維持之/文王世子云設四輔謂設衆官為四方輔助周公一人)¶
(事無不統故一人為四輔管子云四維不張/國乃滅亡𫝊取管子之意故言四維之輔也)¶
王曰公定予往已公功肅将祇歡𫝊公留以安定我我¶
從公言往至洛邑已矣公功以進大天下咸敬樂公功¶
公無困哉我惟無斁其康事公勿替刑四方其世享𫝊¶