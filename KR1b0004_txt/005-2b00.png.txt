　　(也自導弱水至導洛條說所治之水言其發源注/海也自九州攸同至成賊中邦總言水土旣平貢)¶
　　(賦得常之事也錫土姓三句論天子於土地布行/徳教之事也自五百里甸服至二百里流總言四)¶
　　(海之内量其逺近分為五服之事也自東漸于海/以下總結禹功成受錫之事也傳正義曰禹制貢)¶
　　(法故以禹貢名篇貢賦之法其來久矣治水之後/更復改新言此篇貢法是禹所制非禹始為貢也)¶
禹敷土隨山刋木傳洪水汎溢禹分布治九州之土隨¶
行山林斬木通道奠高山大川傳奠定也高山五岳大¶
川四瀆定其差秩祀禮所視音義(敷芳無反馬云分也/汎敷劒反行下孟反)¶
(奠田遍反瀆/音獨下同)疏(正義曰言禹分布治此九州之土其治/之也隨行所至之山除木通道決流其)¶