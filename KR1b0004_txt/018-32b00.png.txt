(子云衣食足知榮辱倉廩實知禮節是言足食足衣然/後行禮也此經先言伯夷者以民為國之本禮是民之)¶
(所急将言制刑先言用禮刑禮相須重禮故先言之也/此經大意言禹稷教民使衣食充足伯夷道民使知禮)¶
(節有不從教者乃以刑威之故先言三君之功乃説用/刑之事言禹稷教民稼穡衣食既已充足伯夷道民典)¶
(禮又能折之以法禮法既行乃使臯陶作士制百官於/刑之中令百官用刑皆得中正使不僭不濫不輕不重)¶
(助成道化以敎民為敬徳言/從伯夷之法敬徳行禮也)穆穆在上明明在下灼于¶
四方罔不惟徳之勤𫝊堯躬行敬敬在上三后之徒秉¶
明徳明君道於下灼然彰著四方故天下之士無不惟¶
徳之勤故乃明于刑之中率乂于民棐彛𫝊天下皆勤¶