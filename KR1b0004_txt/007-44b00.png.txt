　(遷都之義如盤庚之誥民也發其舊都謂之遷到彼/新邑謂之居遷于嚻與居相亦事同也以河亶甲三)¶
　(字句長不言于其實亦是居于相也圮于耿者孔意/以為毁于相地乃遷于耿地其篇盖言毁意故序特)¶
　(言圮也李顒云嚻在陳留浚儀縣皇甫謐云仲丁自/亳徙嚻在河北也或曰今河南敖倉二説未知孰是)¶
　(也相地孔云在河北盖有文而知也謐又以耿在河/東皮氏縣耿鄉是也𫝊正義曰此及下𫝊言仲丁是)¶
　(太戊之子河亶甲仲丁弟也祖乙河亶甲子皆世本/文也仲丁是太戊之子太戊之時仍云亳有祥知仲)¶
　(丁遷于嚻/去亳也)¶
　序河亶甲居相𫝊仲丁弟相地名在河北作河亶甲¶
　傳亡音義(亶丁但反相息亮反在/河北今魏郡有相縣)¶