音義(亳旁各反/徐扶各反)疏(正義曰于其子孫於有夏先君之子/孫謂桀也不循其祖之道天下禍災)¶
(謂滅其國而誅其身也天不能自誅於桀故借手于我/有命之人謂成湯也言湯有天命将為天子就湯借手)¶
(使誅桀也既受天命誅桀始攻從鳴條之地而/敗之天所以命我者由湯始自修徳於亳故也)¶
惟我商王布昭聖武代虐以寛兆民允懐𫝊言湯布明¶
武徳以寛政代桀虐政兆氏以此皆信懐我商王之徳¶
今王嗣厥徳罔不在初𫝊言善惡之由無不在初欲其¶
慎始立愛惟親立敬惟長始于家邦終于四海𫝊言立¶
愛敬之道始於親長則家國竝化終洽四海音義(長丁/丈反)¶