　曰說文犬知人心而可使者曰獒左氏公羊言晉靈¶
　公事則獒之爲犬有異於常犬也¶
畢獻方物疏鄭元云所貴寶見經傳者犬戎獻白狼白¶
　鹿是也○(臣召南/)按鄭以穆王事解蕃國貴寶爲贄¶
　已屬不經孔疏引以証此篇方物尤非也穆王不聽¶
　祭公之諫耀兵勤逺得四白鹿白狼自是荒服不至¶
　召公當開國時若預料有其事者於西旅貢獒即動¶
　色告戒以不寶逺物安得以周語及王會篇解此文¶