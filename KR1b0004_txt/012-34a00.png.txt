(也王肅云我未伐而知民弗救者以民十夫用知天命/故也於天輔誠言天之所輔必是誠信汝天下於是觀)¶
(之始知無敢變易天法若易天法則天不輔之況今天/下罪於周使四國叛乎以小況大易法猶尚不可況叛)¶
(逆乎惟大為難之人謂三叔者以下句言相伐於其室/家室家自相伐知惟大為難之人謂三叔也大近相伐)¶
(於其室家者三叔為周室至親而舉兵作亂是室家自/相伐為叛逆之罪是變易天法之極若汝諸國不肯誅)¶
(之是汝天下亦不知天命之不可變易也王肅云惟大/為難之人謂管蔡也大近相伐於其室家明不可不誅)¶
(也管蔡犯天誅而汝不欲伐/則亦不知天命之不易也)¶
予永念曰天惟喪殷若穡夫予曷敢不終朕畝傳稼穡¶
之夫除草養苗我長念天亡殷惡主亦猶是矣我何敢¶