　(是言告來居治沃土者經文既亡其義難明孔以意/言耳所言帝告不知告誰序言從先王居或當告帝)¶
　(嚳/也)¶
　序湯征諸侯傳為夏方伯得專征伐葛伯不祀湯始¶
　征之傳葛國伯爵也廢其土地山川及宗廟神祗皆¶
　不祀湯始伐之伐始於葛作湯征傳述始征之義也¶
　亡音義(祗巨/支反)疏(傳正義曰序言湯征諸侯知其人是/葛國之君伯爵直云不祀文無指斥)¶
　(王制云山川神祗有不舉者為不敬不敬者君削以/地宗廟有不順者為不孝不孝者君黜以爵是言不)¶
　(祀必廢其土地山川之神祗及宗廟皆不祀故湯始/征之湯伐諸侯伐始於葛仲虺之誥云初征自葛是)¶