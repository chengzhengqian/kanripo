(臣亦當/一徳也)徳無常師主善為師𫝊徳非一方以善為主乃¶
可師善無常主協于克一𫝊言以合於能一為常徳俾¶
萬姓咸曰大哉王言𫝊一徳之言故曰大又曰一哉王¶
心𫝊能一徳則一心克綏先王之祿永厎烝民之生𫝊¶
言為王而令萬姓如此則能保安先王之寵祿長致衆¶
民所以自生之道是明王之事音義(烝之/承反)嗚呼七世之¶
廟可以觀徳𫝊天子立七廟有徳之王則為祖宗其廟¶
不毁故可觀徳萬夫之長可以觀政𫝊能整齊萬夫其¶