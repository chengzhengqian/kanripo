(罰之刑屬罰屬其數同也别言罰屬五者各言其數合/言刑屬但總云三千明刑罰同其屬數互見其義以相)¶
(備也經云大辟之罰其屬二百文異於上四罰者以大/辟二字不可云大辟罰之屬故分為二句以其二字足)¶
(使成/文)上下比罪無僭亂辭勿用不行𫝊上下比方其罪¶
無聽僭亂之辭以自疑勿用折獄不可行惟察惟法其¶
審克之𫝊惟當清察罪人之辭附以法理其當詳審能¶
之上刑適輕下服𫝊重刑有可以虧减則之輕服下罪¶
下刑適重上服輕重諸罰有權𫝊一人有二罪則之重¶
而輕并數輕重諸刑罰各有權宜刑罰世輕世重惟齊¶