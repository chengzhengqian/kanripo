附序仲丁遷於囂○囂史記作隞¶
附序祖乙圮於耿𫝊圮於相遷於耿○王應麟曰殷本¶
　紀謂祖乙遷於邢皇極經世祖乙踐位圮於耿徙居¶
　邢盖從史記以書序考之孔氏以圮於耿為圮於相¶
　恐未通蘇氏書𫝊云祖乙圮於耿盤庚不得不遷以¶
　經世紀年考之自祖乙以乙未踐位至盤庚巳亥巳¶
　一百二十五年若謂民蕩析離居因耿之圮不應如¶
　此之久也當闕所疑¶