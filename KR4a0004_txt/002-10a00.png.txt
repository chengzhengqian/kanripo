(作叢而莖細其葉倍香七八月開白花羅生言二物並/列而生也襲及也少司命亦陽神而少卑者故為女巫)¶
(之言以接之上四句興下二句也夫人猶言彼人如左/傳之言不能見夫人也美子所美之人也蓀汝也盖為)¶
(巫之自汝也言彼神之心自有所美而/好之者矣汝何為愁苦而必求其合也)䆋蘭兮青青緑¶
葉兮紫莖滿堂兮美人忽獨與余兮目成(青音菁貌青/青茂盛  言)¶
(美人並㑹盈滿於堂而司命獨與我睨而相視以成親/好此亦上二句興下二句也至此則神降於巫而非復)¶
(前章之/意矣)入不言兮出不辭乗回風兮載雲旗悲莫悲兮¶
生别離樂莫樂兮新相知(辭一作詞後此為巫言司命/初與己善  乃往來飄怱不)¶
(言不辭乗風載雲以離於我適相知而遽相别/悲莫甚焉於是乃復追念始者相知之樂也)荷衣兮¶