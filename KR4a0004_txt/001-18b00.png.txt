(邃息遂反一無而字古叶音故終小門謂之閨邃深也/哲知也寤覺也終古者古之所  謂來日之無窮也閨)¶
(中深逺盖言虙妃之屬不可求也哲王不寤盖言上帝/不能察司閽壅蔽之罪也言此以比上無明王下無賢)¶
(伯使我懐忠信之情不得發用安能久與此/閽亂嫉妬之俗終古而居乎意欲復去也)索藑茅以¶
筳篿兮命靈氛為余占之曰兩美其必合兮孰信脩而¶
慕之(索所格反藑一作瓊並音瓊筳音廷篿音專占之/慕之兩之字自為韻  索取也藑茅靈草也筳小)¶
(折竹也楚人名結草折竹以卜曰篿靈氛古明占吉凶/者兩美盖以男女俱美比君臣俱賢也言兩美終雖必)¶
(合然楚國孰有能信汝之脩/潔而慕之者宜以時去也)思九州之慱大兮豈惟是¶
其有女曰勉逺逝而無狐疑兮孰求美而釋女(一無狐/字有女)¶