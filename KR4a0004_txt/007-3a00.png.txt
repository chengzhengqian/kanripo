(稱楚國/之樂也)魂兮歸來東方不可以託些長人千仞惟魂是¶
索些十日代出流金鑠石些彼皆習之魂徃必釋些歸¶
來歸來不可以託些(索叶先各反鑠詩若反石叶詩若/反釋叶詩若反歸來歸來一作魂)¶
(兮歸來一作歸來兮通下六章並同千託寄也八尺曰/仭索求也言東方有長人之國人髙  仞主求人魂而)¶
(食之也鑠銷也言東方有扶桑之木十日並在其上以/次更行其熱酷烈金石堅剛皆為銷鑠也彼謂其處居)¶
(人也釋/解也)魂兮歸來南方不可以止些雕題黒齒得人肉¶
以祀以其骨為醢些蝮蛇蓁蓁封狐千里些雄虺九首¶
徃來儵忽吞人以益其心些歸來歸來不可以久滛些¶