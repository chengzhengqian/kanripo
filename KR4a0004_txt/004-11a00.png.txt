(也/)彼堯舜之抗行兮瞭杳杳其薄天衆讒人之嫉妬兮¶
被以不慈之偽名(一無彼字行下孟反瞭音了一無瞭/字而作杳冥冥薄音慱天叶鐵因反)¶
(云堯舜與賢而不與子故有不慈之名荘子/  堯不慈舜不孝盖戰國時流俗有此語也)憎愠惀之¶
修美兮好夫人之忼慨衆踥蹀而日進兮美超逺而踰¶
邁(愠紆粉反惀力允反好呼報反夫叶音扶忼苦郎反/慨一作磕苦盖反踥思葉反蹀音牒  愠心所緼積)¶
(也思求曉知謂之惀忼慨激昻之意補曰君子之愠惀/若可鄙者小人之忼慨若可喜者唯明者能察之踥蹀)¶
(行貌亦謂讒佞之人日進於前/使人美而好之愈甚而無巳也)亂曰曼余目以流觀兮¶
冀壹反之何時鳥飛返故鄉兮狐死必首邱信非吾罪¶