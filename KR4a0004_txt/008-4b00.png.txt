(旋而戱見仁聖之王乃下來集歸於有徳也以言賢者/亦宜處山澤之中周流觀望見髙明之君乃當仕也)¶
彼聖人之神徳兮逺濁世而自藏使麒麟可得羈而係¶
兮又何以異虖犬羊(一無得字一係下有之字虖一作/夫一作乎  言麒麟仁智之獸逺)¶
(世避害常藏隠不見有聖徳之君乃肯來出如使可得/羈係而畜之則與犬羊無異不足貴也言賢者亦以不)¶
(可枉屈為髙如使/趨走亦不足稱也)¶
　　弔屈原第十二¶
　　　弔屈原者漢長沙王太傅賈誼之所作也誼以¶
　　　謫去意不自得及過湘水時屈原沈汨羅巳百¶