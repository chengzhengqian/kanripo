　　(色之美者自見其才能之髙也子慕予之善窈窕/者言懐王之始珍已也折芳馨而遺所思者言持)¶
　　(善道而効之君也處幽篁而不見天路險艱而又/晝晦者言見棄逺而遭障蔽也欲留靈脩而卒不)¶
　　(至者言未有以致君之寤而俗之改也知公子之/思我而然疑作者又知君之初未忘我而卒困於)¶
　　(讒也至於思公子而徒離憂則窮極愁怨而終不/能忘君臣之義也以是讀之則其他之碎義曲説)¶
　　(無足/言矣)¶
操吳戈兮被犀甲車錯轂兮短兵接旌蔽日兮敵若雲¶
矢交墜兮士争先(吳戈一作吾科楯名也錯七各反接/叶音匝墜一作隧與墜同先叶音詢)¶
(百戈平頭㦸也犀甲以犀皮為鎧也考工記曰犀甲壽/  年錯交也短兵刀劍也言戎車相迫輪轂交錯長兵)¶