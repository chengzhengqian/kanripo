(也但縣圃增城髙廣之/度諸怪妄説不可信耳)四方之門其誰從焉西北辟啓¶
何氣通焉(辟與闢同一作闢一作開北補注引淮南子/説崑崙虚旁門有數其西  隅開門以納不)¶
(周之風今/不敢信)日安不到燭龍何照羲和之未揚若華何光¶
(照叶之浩反揚一作陽之舊注以為天之西北幽㝠無/日之國有龍衘燭而照  其有日處日未出時又有若)¶
(木赤華照地也夫日光彌天其行匝地固無不/到之處此章所問尤是兒戯之語不足荅也)何所冬¶
煖何所夏寒焉有石林何獸能言(荅曰南方日近而陽/盛故多煖北方日逺)¶
(而隂盛故多寒今以越之南燕之北觀之已自可騐則/愈逺愈偏而有冬煖夏寒之所不足怪矣石林未詳禮)¶
(曰猩猩能言不離禽/獸今南方山中有之)焉有龍虬負熊以遊(虬或在龍字/上以韻叶之)¶