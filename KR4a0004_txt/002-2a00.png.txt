席兮玉瑱盍將把兮瓊芳蕙肴蒸兮蘭藉奠桂酒兮椒¶
漿(瑶音遥瑱音鎮一作鎮一他甸反非是盍音合蒸一/作承一作烝藉慈夜反  瑶美玉也瑱與鎮同所以)¶
(壓神位之席也盍何不也把持也瓊芳草枝可貴如玉/巫所持以舞者也肴骨體也蒸進也國語燕有殽蒸是)¶
(也此言以蕙裹肴而進之又以蘭為藉也奠置也桂酒/切桂投酒中也漿者周禮四飲之一此又以椒漬其中)¶
(也四者皆取其/芬芳以饗神也)揚枹兮拊鼓䟽緩節兮安歌陳竽瑟兮¶
浩倡靈偃蹇兮姣服芳霏霏兮滿堂五音紛兮繁㑹君¶
欣欣兮樂康(枹一作桴房尤反䟽平聲倡音昌姣服一/作妖服古字並通用樂音洛  揚舉也枹)¶
(擊鼔槌也拊擊也䟽希也舉枹擊鼔使巫緩節而舞徐/歌相和以樂神也陳列也浩大也竽笙類三十六簧瑟)¶