羌不可保也疾親君而無他兮有招禍之道也(疾一作/病非是)¶
(衆不豫言果决不猶豫也不可保言君若不察則必為/  人所害也疾猶力也與上文專惟君之語同力於親)¶
(君而無私交/固招禍之理)思君其莫我忠兮忽忘身之賤貧事君而¶
不貳兮迷不知寵之門(忠一作知而一作其門叶弥貧/反  言我思君意常謂羣臣莫)¶
(有忠於我者則是貴近之臣皆不能致其身矣故忘巳/之賤貧而欲自進以効其忠然其進也亦但知盡心以)¶
(事君而巳固不懐貳以求寵也是以視衆人/之遇寵而心若迷惑不知其所從入之門也)忠何辜以¶
遇罰兮亦非余之所志也行不羣以顛越兮又衆兆之¶
所咍也(辜一作罪以一作而余一作吾志叶音之一無/二也字行下孟反咍呼來反叶呼其反  咍啁)¶