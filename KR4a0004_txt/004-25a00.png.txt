蘇世獨立横而不流兮(補曰凡與世遷徙者皆有求也/吾之志舉世莫得而傾之者無)¶
(求於彼故也死/而復生曰蘇)閉心自慎終不過失兮秉徳無私參天¶
地兮(閉必結反俗作閑非是失叶音試一作失/過一無失字皆非是或疑過字亦衍文)願歲并¶
謝與長友兮淑離不滛梗其有理兮(友叶羊里反離下/一有而字  并謝)¶
(猶永謝也歲并謝而長與友則是終身友/之矣淑善也離如離立言孤特也梗强也)年歲雖少可¶
師長兮行比伯夷置以為像兮(長上聲行去聲比音鼻/像上聲  年歲雖少亦)¶
(言其本性自少而然非積習勉强伯夷孤竹君之長子/也父欲立少子叔齊叔齊以讓伯夷伯夷又不肯受兄)¶
(弟棄國俱去之周及武王伐紂伯夷叔齊扣馬而諫左/右欲殺之太公曰不可引而去之遂不食周粟而餓死)¶