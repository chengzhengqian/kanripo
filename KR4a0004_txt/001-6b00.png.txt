(義重是以不/能自己耳)曰黄昏以為期兮羌中道而改路(一無此/二句洪)¶
(曰王逸不注此二句後章始釋羌義疑此後人所增也/羌起羊反  比也曰者叙其始約之言也黄昏者古人)¶
(親迎之期儀禮所謂初昏也羌楚人發語端之詞猶言/卿何為也中道而改路則女將行而見棄正君臣之契)¶
(已合而復離之比也洪説雖有据然安知/非王逸以前此下已脱兩句邪更詳之)初既與余成¶
言兮後悔遁而有他余既不難夫離别兮傷靈脩之數¶
化(遁一作遯他一作佗一無既字數所角反化叶虎𤓰/反  比也成言謂成其要約之言也悔改也遁移也)¶
(近曰離逺曰别言我非難與君離/别也但傷君志數變易無常操也)余既滋蘭之九畹兮¶
又樹蕙之百畮畦留夷與揭車兮雜杜衡與芳芷(滋一/作&KR0034;)¶