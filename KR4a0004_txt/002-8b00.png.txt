(吾主祭者之自稱也大司命陽神而尊故但為主祭者/之詞乗𤣥雲者知神将降而往迎之也飄風回風也涷)¶
(雨暴雨也灑/塵以清道也)君回翔兮以下踰空桑兮從女紛總總兮¶
九州何壽夭兮在予(下叶音戸女讀作汝予叶音與回/君與女皆指神君尊而女親也)¶
(翔盤旋也空桑山名總總衆貌予者贊神而為其自謂/之稱也言見神既降而遂往從之因歎其威權之盛曰)¶
(九州人民之衆如此何其/壽夭之命皆在於己也)髙飛兮安翔乗清氣兮御隂¶
陽吾與君兮齊速導帝之兮九坑(清一作精齊如字又/音咨又側皆反一作)¶
(齋非是速禮記作遫音速導一作道坑一作阬音岡變乗/猶乗車清氣謂輕清之氣御猶御馬隂陽則兼清濁)¶
(化而言也齊速整齊而疾速也導奉引也帝天帝也之/適也坑與岡同謂山脊也九坑者周禮職方氏九州之)¶