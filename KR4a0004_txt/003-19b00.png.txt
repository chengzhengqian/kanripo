(告語於上帝帝乃親致紂之/罪罰故殷之命不可復救也)師望在肆昌何識鼓刀揚¶
聲后何喜(識與志同喜叶許寄反公師望大師呂望謂/太公也昌文王也言太  在市肆而屠文王)¶
(何以識知之乎后亦謂文王也呂望鼓刀在列肆文王/親往問之呂望對曰下屠屠牛上屠屠國文王喜載與)¶
(俱歸此問何但聞其鼓刀之聲而親往問之乎然此與/獵於渭濵而得大公之説不同盖當時好事者之言猶)¶
(伊尹負鼎百里自鬻之比惜乎孟子時無問/者不得并掊擊之也然則其問亦不足荅矣)武發殺殷¶
何所悒載尸集戰何所急(悒音邑悁言武王發欲誅殷/紂何所  悒而不能久忍遂)¶
(載文王之柩於軍中以㑹戰何所急而然也此亦當時/傳聞之語故為伯夷扣馬之詞亦有父死不葬之云與)¶
(此皆/誤也)伯林雉經維其何故何感天抑墜夫誰畏懼(一無/何字)¶