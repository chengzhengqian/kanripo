(四酎俱熟未知孰是也歰不滑也嗌咽喉也言不歰人/之咽喉也馨香之逺聞者也凍猶寒也不歠役未詳舊)¶
(注謂不以飲賤役之人言酒醇美役人飲之易醉仆失/禮故不以飲之也再宿為醴糵米麴也瀝清酒也言使)¶
(吴人釀醴和白/麴以作楚瀝也)代秦鄭衛鳴竽張只伏戯駕辯楚勞商¶
只謳和揚阿趙簫倡只魂乎歸徠定空桑只(代一作岱/  代秦鄭)¶
(衛當世之樂也伏羲之駕辨楚之勞商疑皆古曲名而/未有考或謂伏羲始作瑟也徒歌曰謳揚阿即陽阿已)¶
(見前篇趙簫趙國之簫也以趙簫奏揚阿為/先倡而謳以和之也空桑琴瑟名見周禮)二八接武¶
投詩賦只叩鍾調磬娱人亂只四上競氣極聲變只魂¶
乎歸徠聽歌譔只(武一作舞賦與下亂變譔不叶未詳/  接連也武迹也投合也詩賦雅樂)¶