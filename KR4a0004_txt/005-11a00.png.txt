尺有所短寸有所長物有所不足智有所不明數有所¶
不逮神有所不通用君之心行君之意龜䇿誠不能知¶
事(明叶音芒數所具反通叶他光反知下一有此字者/釋捨也謝辭也尺長於寸然為尺而不足則有短)¶
(矣寸短於尺然為寸而有餘則有長者矣物有所不足/天傾西北地不滿東南之類也智有所不明堯舜知不)¶
(徧物孔子不如農圃之類也數有所不逮如言日月之/行雖有定數然既是動物不無贏縮之類是也神有所)¶
(不通惠迪者未必吉從逆者未必凶伯/夷餓死首陽盗跖夀終牖下之類是也)¶
　　漁父第七(離騷二十五/)¶
　　　漁父者屈原之所作也漁父盖亦當時隱遁之¶