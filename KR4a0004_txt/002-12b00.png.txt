(井南為野將主侵掠弧九星在狼東南天弓也主備盜/賊淪沒也降下也言日下而入太隂之中也北斗七星)¶
(在紫宮南其杓所建周於十二辰之舍以定十有二月/斟酌元氣運平四時者也詩曰維北有斗不可以挹酒)¶
(漿撰持也杳深也㝠幽也言日下太隂不/見其光杳杳㝠㝠直東行而復上出也)¶
　右東君(今按此日神也禮曰天子朝日於東門/之外又曰王宮祭日也漢志亦有東君)¶
與女遊兮九河衝風起兮横波乗水車兮荷蓋駕兩龍¶
兮驂螭(女讀作汝衝一作泝横一作水揚二字螭丑知/反一音离叶丑歌反  此亦為女巫之詞女指)¶
(河伯也河為四瀆長九河徒駭太史馬頰覆鬴胡蘓簡/潔鈎磐鬲津也禹治河至兗州分為九道以殺其溢其)¶
(間相去二百餘里徒駭最北鬲津最南盖徒駭是河/之本道東出分為八枝也衝遂也螭如龍而黄無角)登¶