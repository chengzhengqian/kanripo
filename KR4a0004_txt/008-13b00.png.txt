不歸處卓卓而日逺兮志浩蕩而傷懐(眐音征從目眐/獨視也一作聇)¶
(從耳獨行也汩于筆反卓一/作連逺一作髙懐叶胡威反)鸞鳯翔於蒼雲兮故矰繳¶
而不能加蛟龍潜於旋淵兮身不挂於罔羅知貪餌而¶
近死兮不如下㳺乎清波寧幽隠以逺禍兮孰侵辱之¶
可為子胥死而成義兮屈原沈扵汨羅雖體解其不變¶
兮豈忠信之可化志怦怦而内直兮履繩墨而不頗執¶
權衡而無私兮稱輕重而不差(繳音酌一無而字加叶/音戈旋一作深挂一作)¶
(絓罔一作網而一作之禍一作旤為叶吾未反其一作/而化叶胡戈反怦普庚反一作栟頗平聲差叶七何反)¶