(素餐兮見伐檀篇素空餐食也謂無功徳而空食/其禄也充倔記作充詘注謂喜失節貌御止也)¶
　　　右六(舊本此章誤分竊美申包胥以下為别章/并誤以同字為固字既斷語脉又不叶韻)¶
　　　　(又使章數増减/不定今皆正之)¶
靚杪秋之遥夜兮心繚悷而有哀春秋逴逴而日髙兮¶
然惆悵而自悲四時逓來而卒歳兮隂陽不可與儷偕¶
(靚音靜一作儬千定反冷寒也繚音了悷靈帝反又音/列又作㤡哀如字又叶音衣逴竹角反悲叶補皆反又)¶
(如字逓本作遞一作迭儷音戾偕如字又叶居支反易/靚與靜同杪末也繚繳繞也悷悲結也逴逺也逓更)¶
(也儷偶也不可偶而與/之偕言彼去而己留也)白日晼晩其將入兮明月銷鑠¶