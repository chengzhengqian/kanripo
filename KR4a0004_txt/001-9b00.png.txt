(比也鷙執也謂鳥之能執伏衆鳥者鷹鸇之類也不羣/言其執志剛厲居常特處不與衆鳥為羣也周合也員)¶
(鑿方枘不能相合以其異道故不/能相安賢者之居亂世亦猶是也)屈心而抑志兮忍尤¶
而攘訽伏清白以死直兮固前聖之所厚(攘而羊反訽/一作詬並呼)¶
(漏反又或作垢矣賦也抑按也尤過也攘除也訽耻也/言與世已不同  則但可屈心而抑志雖或見尤於人)¶
(亦當一切隐忍而不與之校雖所遭者或有耻辱亦當/以理解遣若攘却之而不受於懐盖寧伏清白而死於)¶
(直道尚足為前聖之所厚如比干諫死而武王封其墓/孔子稱其仁也自怨靈脩以下至此五章一意為下章)¶
(回車復/路起)悔相道之不察兮延佇乎吾將反回朕車以復¶
路兮及行迷之未逺(相息亮反佇直呂反回一作逥頸/比也悔追恨也察明審也延引)¶