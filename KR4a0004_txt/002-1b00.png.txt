　　忠君愛國眷戀不忘之意是以其言雖若不能無¶
　　嫌於燕昵而君子反有取焉(此巻諸篇皆以事神/不答而不能忘其敬)¶
　　(愛比事君不合而不能忘其忠赤尤足/以見其懇切之意舊説失之今悉更定)¶
吉日兮辰良穆將愉兮上皇撫長劍兮玉珥璆鏘鳴兮¶
琳琅(愉音俞珥音餌璆渠幽反鏘七羊反一作鎗琳音/林琅音郎俗作瑯  日謂甲乙辰謂寅夘穆敬也)¶
(愉樂也上皇謂東皇太一也撫循也珥劍鐔也璆鏘皆/玉聲孔子世家云環珮玉聲璆然玉藻云古之君子必)¶
(佩玉進則揖之退則揚之然後玉鏘鳴也琳琅美玉名/謂佩玉也此言主祭者卜日齋戒帯劍佩玉以禮神也)¶
(勢補曰沈括存中云吉日兮辰良盖相錯成文則語/  矯健韓退之云春與猿吟兮秋鶴與飛用此體也)瑶¶