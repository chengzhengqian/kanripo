為書其辭旨雖或流於跌宕怪神怨懟激發而不可以¶
為訓然皆生於繾綣惻怛不能自已之至意雖其不知¶
學於北方以求周公仲尼之道而獨馳騁於變風變雅¶
之末流以故醇儒荘士或羞稱之然使世之放臣屏子¶
怨妻去婦抆淚謳唫於下而所天者幸而聽之則於彼¶
此之間天性民彞之善豈不足以交有所發而增夫三¶
綱五典之重此予之所以每有味於其言而不敢直以¶
詞人之賦視之也然自原著此詞至漢未久而説者已¶