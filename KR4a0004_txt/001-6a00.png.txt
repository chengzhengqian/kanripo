(足跟也武迹也追前人者但見其跟之迹耳言所以奔/走以趨君之所鄉而或出其前或追其後以相導之者)¶
(欲其有以躡先王之遺迹也荃與蓀同陶隐居云冬間/溪側有名溪蓀者根形氣色極似石上菖蒲而葉無脊)¶
(盖亦香草故時人以為彼此相謂之通/稱此又借以寓意於君也齋炊餔疾也)余固知謇謇之¶
為患兮忍而不能舍也指九天以為正兮夫唯靈脩之¶
故也(謇居輦反忍上一有余字一無而字舍尸夜反叶/尸預反或音捨非是一無二也字  賦而比也謇)¶
(謇難於言也直詞進諫已所難言而君亦難聴故其言/之出有不易者如謇吃然也舍止也言己知忠言謇謇)¶
(必為身患然中心不能自止而不言也九天天有九重/也正平也靈脩言其有明智而善脩飾盖婦悦其夫之)¶
(稱亦託詞以寓意於君也此又上指九天告語神明使/平正之明非為身謀及為他人之計但以君之恩深而)¶