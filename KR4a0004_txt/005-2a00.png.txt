(及則巳末如之何矣獨來者之不得聞則夫世之惠迪/而未吉從逆而未凶者吾皆不得以須其反復熟爛而)¶
(睹夫天定勝人之所極是則安能使人不為没世無涯/之悲恨此屈子所以願少須臾無死而僥倖萬一於神)¶
(仙度世之不可期也嗚呼/逺矣是豈易與俗人言哉)歩徙倚而遥思兮怊惝怳而¶
永懐意荒忽而流蕩兮心愁悽而増悲(怊音超惝昌兩/反怳吁徃反永)¶
(一作乖非是懐叶胡威反荒/呼廣反悽一作凄  悽痛也)神儵忽而不反兮形枯槁¶
而獨留内惟省以端操兮求正氣之所由(儵一作倐反/一作返操七)¶
(刀七到二反由一作繇而知愁歎之無益/而有損乃能反自循省  求其本初也)漠虛静以恬¶
愉兮澹無為而自得聞赤松之清塵兮願承風乎遺則¶