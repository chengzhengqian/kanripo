(人以為隣而舜復迎之/以去則又不得見之)捐余袂兮江中遺余褋兮澧浦¶
搴汀洲兮杜若將以遺兮逺者時不可兮驟得聊逍遥¶
兮容與(袂彌蔽反遺平聲褋音牒搴見上篇汀作丁反/遺去聲者叶音渚又音覩與一作冶  袂衣袖)¶
(褋襜襦也此篇首末大指與前篇同捐袂遺褋即捐玦/遺佩之意然玦佩貴之而袂褋親之也汀平也逺者亦)¶
(謂夫人之侍女以其/既逺去而名之也)¶
　右湘夫人¶
廣開兮天門紛吾乗兮𤣥雲令飄風兮先驅使涷雨兮¶
灑塵(涷音東從水灑一作洒並所宜反塵叶除旬反也/天門上帝所居紫微宮門也廣開者為神將降)¶