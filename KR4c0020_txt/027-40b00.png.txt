陳繹曾詩譜云劉琨盧諶忠義之氣自然形見非有意¶
　於詩也杜子美以此為根本　謝靈運以險為主以¶
　自然為工李杜深處多取此　六朝文氣衰緩惟劉¶
　越石鮑明遠有西漢氣骨李杜筋骨取此¶
王世貞元美曰杜詩强力宏蓄開闔排宕然不無利鈍¶
　其於五古自云熟精文選理選體中高者蘇李無論¶
　已子建而下如太冲士衡元亮康樂明遠𤣥暉皆清¶
　絶滔滔芊綿流麗而杜長篇曼衍拖㳫何於選體殊¶