　(無名江上草隨意嶺頭雲此奥水流心不競雲在/意俱遲同一間曠心境但此處似出之太易耳)¶
　　水閣朝霽奉簡雲安嚴明府(一作嚴雲安也嚴明/府雲安縣令  時公)¶
　　(居嚴之水閣故作詩以贈之鶴/注當是大厯元年春在雲安作)¶
東城抱春岑江閣隣石面崔嵬晨雲白朝旭(一作/日)射(音/石)¶
芳甸雨檻卧花叢風床展書巻(一作/輕幔)鈎簾宿鷺起丸藥¶
流鶯囀呼婢取酒壺續兒誦文選(去/聲)晩交嚴明府矧此¶
數(音/朔)相見(首二水閣形勢崔嵬四句朝霽之景鈎簾四/句朝霽之事末㸃簡嚴之意  城抱山閣後)¶
(也石為隣閣傍也晨雲朝旭在閣外卧花展書在閣中/鷺起鶯囀在閣外呼酒課兒在閣中句句切水閣却句)¶