　(必致疑史謂子璋平於五月而詩云去秋涪江木落/時盖至秋末而寇始削平也且子璋反束川陷遂州)¶
　(地與詩合其時月不符者必屬史傳之誤此時舎子/璋之外别無叛東川者黄鮑二注恐未可盡非也)¶
　　廣州段功曹到得楊五長(子兩/切)史譚書功曹却歸¶
　　聊寄此詩(鮑曰前有寄楊五桂州詩楊盖自桂而/徙廣也鶴注寰宇記方輿記皆云梓州)¶
　　(有銅梁山當是寶應元年在梓州得書而作中唐/書京尹及諸都督府兼有功曹參軍廣州為  都)¶
　　(督府/故置)¶
衛青開幕府楊僕將(去/聲)樓船漢節梅花外春城海水邊¶
銅梁書逺及珠浦使(去/聲)將旋貧病他鄉老煩君萬里傳¶