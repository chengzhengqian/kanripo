向來江上手紛紛三日功成事出羣已傳童子騎青竹¶
(一作/馬)總擬橋東待使(去/聲)君(上二司馬橋成下二使君回/蜀  手紛紛經營者衆也)¶
(後漢書郭伋為并州牧始至行部到河西美稷有/童兒數百騎竹馬迎之曰聞使君到喜故來迎)¶
　　入奏行贈西山檢察使(去/聲)竇侍御(黄鶴編在寳應/元年  夢弼曰)¶
　　(時吐蕃分三道入寇欲取成都為東府竇公以御/史出檢校諸州軍儲器械得以便宜入奏公作是)¶
　　(詩以贈之觀鶴曰考新舊史㑹要諸書無檢察使/唯有巡察  察按察之名然歐陽詹集有送韋檢)¶
　　(察詩又似史失書云朱注㑹要有西山運糧使檢/校户部員外郎詩  運糧繩橋壯士喜疑即此官)¶
　　(竇盖以侍御出耳又曰詩云八州刺史思一/戰三城守邊却可圖是西山未沒吐蕃時作)¶