囘首清渭濱則有遲遲去魯之懐勲業頻看鏡行藏獨¶
倚樓則有皇皇得君之意晚依嚴武未愜素心枉駕再¶
顧赴期肯來禮數非不寛也而卒未免於嫌忌致同袍¶
有蜀道難之悲吁可慨夫(次公有杜詩注四十/九巻故録存此記)¶
　　校定集註杜詩序　　　　　　　郭知逹(成都/人)¶
杜少陵詩世號詩史自箋註雜出是非異同多所牴牾¶
致有好事者掇其章句穿鑿傅㑹設為事實託名東坡¶
刋鏤以行欺世售偽有識之士所為浩歎因緝善本得¶