　(猥李賀之幽竒劉乂之狂譎雖淺深高下材局懸殊/要皆曲逕旁蹊無取大雅張籍王建稍為真淡體益)¶
　(卑卑庭筠之流更事綺繪漸入詩餘古意盡矣以又/曰初唐七言古以才藻勝盛唐以風神勝李杜  氣)¶
　(槩勝而才藻風神稱之加以變化靈異遂為大家非/又曰李杜歌行雖沈鬱逸宕不同然皆才大氣雄)¶
　(子建淵明判不相入者比短又曰古詩窘於格調近/體束於聲律唯歌行大小  長錯綜闔闢素無定體)¶
　(故極能發人才思李杜之才/不盡於古詩而盡於歌行)¶
　　今夕行(鶴注詩言咸陽客舍一事無當是天/寶五年自齊趙西歸至長安時作)¶
今夕何夕歲云徂更(平/聲)長燭明不可孤咸陽客舍一事¶
無相與博塞(蘇代切一/作賭博)為歡娱馮(音/慿)陵大呌呼(去/聲)五白¶