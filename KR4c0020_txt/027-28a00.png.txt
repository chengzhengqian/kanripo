諸家論杜¶
蘇軾子瞻曰太史公論詩國風好色而不淫小雅怨誹¶
　而不亂以予觀之是特識變風變雅耳烏覩詩之正¶
　乎昔先王之澤衰然後變風作發乎情雖衰而未竭¶
　是以猶止乎禮義以為賢於無所止者而已若夫發¶
　乎性止乎忠孝其諸豈可同日而語哉古今詩人衆¶
　矣而子美獨為首者豈非以其流落饑寒終身不用¶
　而一飯未嘗忘君也歟¶