杜陵老叟生絶奇蒼髯頳面英雄姿似兹不合乆貧賤¶
曷為坎&KR0008;長歔欷自從大禮獻三賦尉授河西不肯赴¶
當宁何曾解愛才旅食京華嵗虛度忽然鼙鼓動長安¶
玉輦西遊蜀道難奔走三川寄家室脱身賊壘多辛酸¶
麻鞋謁帝趨靈武拾遺侃侃居言路直節何妨捄友生¶
諫書反得君王怒牢落天涯到秦州負薪拾橡窮且愁¶
微官棄去亦何恨可憐事業付沙鷗劍南直入嚴武幕¶
㪚髪戎渝致非惡春流無恙下夔門秋色蕭然卧西閣¶