(山南西道防禦守捉使為節度使尋降為/觀察使領梁洋集壁等十三州治梁州)伏願陛下聽¶
政之餘料巴蜀之理亂審救援之得失定兩川之異同¶
問分管之可否度長計大速以親賢出鎮哀罷(音/疲)人以¶
安反仄犬戎侵軼羣盗窺伺庶可遏矣而三蜀大(一作/天)¶
府也徵取萬計陛下忍坐見其狼狽哉不即為之臣竊¶
恐蠻夷得恣屠割耳實為陛下有所痛惜必以親王委¶
之節鉞此古之維城磐石之義明矣陛下何疑哉在選¶
(一作/近)擇親賢加以醇厚明哲之老為之師傅則萬無覆¶