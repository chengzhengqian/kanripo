杜甫本傳云有集六十巻今所存者才二十巻又未經¶
學者編緝古律錯亂前後不倫葢不為近世所尚墜逸¶
過半吁可痛閔也天聖末昌黎韓綜官華下於民間傳¶
得號杜工部别集者凡五百篇予參以舊集削其同者¶
餘三百篇景祐初僑居長安於王緯主簿處又獲一集¶
三本相從復擇得八十餘首皆豪邁哀頓非昔之攻詩¶
者所能依倚以知亦出於斯人之胷中念其亡去甚多¶
意必皆在人間但不落好事家未布耳今以所得雜録¶