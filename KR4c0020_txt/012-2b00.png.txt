(藉送逺曲願君到處自題名他日知君從此/去即末二句意按二説太曲還從杜臆為當)¶
　　郪城西原送李判官兄武判官弟赴成都府(鶴注/此當)¶
　　(是廣徳元/年春作)¶
憑高(一作/登)送所親乆坐惜芳辰逺水非無浪他山自有¶
春野花隨處發官(一作/妖)柳著(直畧/切)行(音/杭)新天際傷愁别¶
離筵何太頻(此章惜芳辰三字見戀别之情水浪可憂/而山春又可樂花柳可娛而離筵又可悵)¶
(皆就芳辰上寫出悲歡交集之意於惜别情景倍覺悲/傷矣  李武稱兄弟故曰所親兩人俱徃蜀故云太頻)¶
　(梁元帝纂要春辰曰芳辰賦隋煬帝詩逺水翻如岸/詩他山之石  鮑照遊思  陽精滅兮天際紅  宋)¶