晚年出峽望衡山楚水茫茫潭岳間酒酣賫志仰天哭¶
咫尺襄樊那得還一生落拓無窮已獨有豪吟詠詩史¶
同時比肩惟太白後來作者紛誰是鄢陵先生絶世雄¶
讀書萬巻身乗驄稱詩酷擬草堂作沈鬱頓挫將無同¶
昔年作吏向秦國工部祠堂拜顔色傳與先賢作畫圖¶
曠代風流畫相識嗟哉杜陵一没已千秋吾徒仰止空¶
悠悠先生望古有殊契神交豈直形像謀我亦㓜齡重¶
高詠乞將粉本歸南州¶