　　(五首云獨酌此題云諸人集知為兩嵗重九矣鶴/曰詩云九日明朝是則此題應云諸人約九日集)¶
　　(于林今按集乃公㑹是他人相約而公先作詩以/告之盖因老年難于早出故預道其意也若公為)¶
　　(主人不應以難早出緩客至之期又末語漫㸔年/少樂句亦非要客之詞  世説謝安顧謂諸人曰)¶
　　(今日可謂彦㑹時既不/可留此集固亦難常)¶
九日明朝是相要(平/聲)舊俗非老翁難早出賢客幸知歸¶
舊采黄花賸新梳白髪微漫看(平/聲)年少(去/聲)樂忍淚已沾¶
衣(上四故鄉之思是對集林言下四衰老之感是對諸/人言  九日之期明朝猶是而相邀之地舊俗已非)¶
(盖有懐于樊川故里也矣歸謂歸集林中採花多前有/餘興梳髪稀今苦力衰  漫看二句乃預言来日事)¶