　　九日藍田崔氏莊(鶴注此是乾元元年為華州司/功時至藍田而作華至藍田八)¶
　　(十里舊編在至徳元年是時身陷賊中不能逺至/藍田何況兩宫奔竄四海驚擾豈有興來盡歡之)¶
　　(理/乎)¶
老去悲秋强(上/聲)自寛興(去/聲)來今(一作/終)日盡君歡羞將短¶
髪還吹帽笑倩傍人為(去/聲)正冠藍水逺從千澗落玉山¶
高竝(步浪/切)兩峯寒明年此㑹知誰健(一作/在)醉(芥隠/作再)把茱¶
茰仔細看(平聲之上四九日飲莊五六莊前之景七八/九日  感  趙大綱曰羞將短髪未免老去)¶
(傷情笑倩傍人仍見興來雅致二句分承却取孟嘉事/而翻用之千澗滙流兩峯遙峙此壯觀之足以發興者)¶