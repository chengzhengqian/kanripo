退食一編朝在手繙抹舊冊堆欹斜當年情事豈爾爾¶
詮解獨出飛龍蛇悄然如與公晤語行間隠躍三毫加¶
固哉高叟不可説鑿空却歎漂浮槎鎸兹善本傳藝苑¶
晦翁騷註無㸃差足慰吟魂賦大招可許問字來侯芭¶
　　讀杜詩詳註　　　　　　　(㑹稽/)金　埴¶
杜陵遺老才非凡詩史詩聖稱名咸一縑惟出自機杼¶
百味不共人甘醎聰明直令氷雪浄清真都使鉛華劖¶
小賦誰能賦大禮短歌孰類歌長鑱忠君愛國託聲律¶