　　(作於秦州矣顧注樓上/即東樓與前首同時)¶
天外(舊作水非容齋/作永一云際)秋雲薄從西萬里風今朝好晴景¶
久雨不妨農塞(一云/岸)栁行(趙音/杭)疎翠山梨結小紅胡笳¶
樓上發一雁入高空(此喜邊塞初晴也上四雨後新晴/下四晴時景物上是一氣説下是)¶
(四散説物西風起則秋氣晴不妨農可收穫也栁疎梨/結深秋  候或翠或紅雨後色新末二當分合看笳遇)¶
(晴而倍響雁因晴而向空此分説也雁在塞外習聽胡/笳今忽聞笳發而翔入空中此合説也  晉鼓吹曲流)¶
(光溢天外嘶梁簡文帝/詩一雁聲  何處歸)¶
　　寓目(鶴注詩云闗雲塞水羌女胡兒當是乾元二/年在秦州作  左傳得臣與寓目焉梁元帝)¶