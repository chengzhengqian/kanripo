(以興事薛君曰躊躇/躑躅也玉篇猶豫也)¶
　(黄生曰前半登樓之景後半懷古之情其驅使名勝/古跡能作第一種語此與岳陽樓詩並足凌轢千古)¶
　(趙汸曰公祖審言登襄陽城詩云旅客三秋至層城/四望開楚山横地出漢水接天廻冠蓋非新里章華)¶
　(只舊臺習池風景異歸路滿塵埃公此詩實本於其/祖  張綖注凡詩體欲其宏而思欲其宻廣大精微)¶
　(此詩兼之矣考公作此詩時年甫十五/而所作已如此其得之天者良不偶也)¶
　(胡應麟曰五言律體肇自齊梁而極盛於唐要其大/端亦有二格陳杜沈宋典麗精工王孟儲韋清空閒)¶
　(逺此其概也然右丞贈送諸作往往闌入高岑鹿門/蘇州雖自成趣終非大手太白風華逸宕特過諸人)¶
　(而後之學者才非天仙多流率易唯工部諸作氣象/嵬峩規模宏逺當其神來境詣錯綜幻化不可端倪)¶