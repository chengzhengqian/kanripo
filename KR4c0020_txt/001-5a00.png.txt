　(而下却平淺李詩六章中有佳句而意多重複此詩/道勁峭刻可以俯視兩家矣  龍門及此章格似五)¶
　(律但句中平仄未諧蓋古詩之對偶者而/其氣骨崢嶸體勢雄渾能直駕齊梁以上)¶
　　登兗州城樓(邵注兖州魯所都漢以封共王餘唐/書兖州魯郡屬河南道  顧宸注兖)¶
　　(州隋改為魯郡唐武德間復曰兖州天寶元年又/改魯郡此云兖州當是開元二十五年公下第後)¶
　　(遊齊趙時所作蔡鰲按唐之兖州治瑕丘縣即今/之嵫陽縣也    夢弼曰公父閑嘗為兖州司馬)¶
　　(公時省侍故/有趨庭句)¶
東郡趨庭日南樓縱目初浮雲連海岱(一作/嶽)平野入青¶
徐孤嶂秦碑在荒城魯殿餘從來多古意臨眺獨躊躇¶