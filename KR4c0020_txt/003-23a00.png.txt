　(王嗣奭曰是時李林甫陳希烈當國忌才斥士無路/可通翰獨能甄用才俊不得已而欲依以進身耳但)¶
　(稱頌之詞不無過當其攻伐吐蕃明是殺人邀功逢/君之惡乃王忠嗣所不肯為者兵車行所以作也此)¶
　(極稱之豈衷語哉至顧宸曰公投贈排律推崇如此/後來潼闗一戰竟  䘮師失地不幾昧於知人乎然)¶
　(觀翰固守潼闗不輕出戰賊勢窮蹙已幾敗亡當崔/乾祐羸兵誘戰時翰上奏曰禄山久習用兵今始為)¶
　(逆是必羸師以誘我若往正墮計中况殘虐失衆兵/勢日蹙將有内變因而乗之可一戰擒也此與李郭)¶
　(北取范陽覆其巢穴潼闗大兵惟應固守之計正相/脗合惜國忠懼禍遣使趨戰其慟哭而出已預知必)¶
　(敗矣厥後慶緒推刃竟如内變之説則翰固能知兵/料敵者假使固守之策得行與張許李郭相為犄角)¶
　(賊指日可滅此即周亞夫堅壁以困吴楚之勝算也/此詩稱美未為太過矣  胡應麟曰排律沈宋二氏)¶