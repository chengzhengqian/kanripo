胡應麟元瑞詩藪曰六代則公幹之峭嗣宗之遠元亮¶
　之冲太冲之逸士衡之穠靈運之清明遠之俊𤣥暉¶
　之麗皆其至也兼之者陳思也唐人則王楊之繁富¶
　陳杜之孤高沈宋之精工儲孟之閒曠高岑之渾厚¶
　王李之風華昌齡之神秀常建之幽𤣥雲卿之古蒼¶
　任華之拙樸皆所專也兼之者杜也　謝靈運謂東¶
　阿才擅八斗元微之謂少陵集大成夫使子建與應¶
　劉並列拾遺與二孟齊肩可乎名家大家固當有辨¶