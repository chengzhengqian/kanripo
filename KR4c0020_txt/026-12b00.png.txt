　　湘南春日懐古　　　　　　　　羅　隠¶
晴江春暖蘭蕙薰鳬鷖苒苒鷗著羣洛陽賈誼自無命¶
少陵杜甫偏有文空濶逺㠶遮落日蒼茫宻樹(一作/高岫)礙¶
歸雲松醪酒好昭潭靜閒過中流一弔君¶
　　寄南城韋逸人¶
杜甫詩中韋曲花至今無頼尚家家美人曉折露沾袖¶
公子醉歸香滿車萬里丹青傳不得二年風雨恨無涯¶
羨他南澗高眠客春去春來任物華¶