(將軍好酒故云舊起柁起船而行前有短歌行君今起/柁春江流可證  作起地刋誤無疑  御史中丞謂之)¶
(獨座國漢書有異姓諸侯王表劉孝威詩韓吳異姓王/  郡  志荆州當陽縣東南有麥城  杜臆時必八月)¶
(是𤣥鳥歸鴻雁來之候葛襄陽兒童謡舉/鞭問葛疆何如幽并兒  疆山簡愛將也)¶
　　題柏學士茅屋(鶴注依舊次編在大歴二年蓋寄/詩在先而題屋在後也  顧注公)¶
　　(過學士茅屋羡其立品之高讀書之勤故題其茅/屋如此按詩言讀書以取富貴於學士尚不相似)¶
　　(黄氏謂朂其/子姪者得之)¶
碧山學士焚銀魚白馬却走身巖居古人已用三冬足¶
年少(去/聲)今(一作/曽)開萬巻餘晴雲滿户團傾蓋秋水浮堦¶