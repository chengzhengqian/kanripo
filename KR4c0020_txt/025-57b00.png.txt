㳂湘流遊衡山寓居耒陽嘗至岳廟阻暴水旬日不得¶
食耒陽聶令知之自具舟迎還五月夏一夕醉飽卒年¶
五十九觀甫詩與唐實録猶槩見事跡比新書列傳彼¶
為蹐駁(傳云召試京兆功曹而集有官定後戱贈詩注/云初授河西尉辭改右衛率府胄曹傳云遁赴)¶
(河西謁肅宗於彭原而集有喜逹行在詩注云自京竄/至鳳翔傳云嚴武卒乃遊東蜀依髙適既至而適卒據)¶
(適自東川入朝拜散騎常侍乃卒又集有忠州聞髙常/侍亡詩傳云扁舟下峽未維舟而江陵亂乃游湘衡而)¶
(集有居江陵及公安詩至多傳云永泰二年卒而集有/大厯五年正月追酬髙蜀州詩及别題大厯年者數篇)¶
甫集初六十巻今祕府舊藏通人家所有稱大小集者¶