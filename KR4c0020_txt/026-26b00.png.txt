水花漪漪江水眀溪邊三重結茅屋松蘿翳疎晩雨晴¶
往來沽酒且有客胡為奔走不自停四海紛然霾㙪多¶
我憂豈但白馬盟藜藿未足飽我腹况又一頃供耘耕¶
只今騎驢走江滸終日飄飄浪如許可看顔色太癯生¶
憂愁盡入篇章苦信眉一笑古復作却似韓宣適東魯¶
此生蕩漾胡能留兩脚風塵奚所休此道滄浪付一漚¶
喚之千古與爾謀吾亦往矣作春秋¶
　(宋有成都文類乃慶元二年四川按撫使建安袁説/友所編今録其佳者如宋京喻汝礪邵博楊甲馬俌)¶