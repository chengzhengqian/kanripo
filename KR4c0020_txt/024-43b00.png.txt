　　(注據表云年過四十又云篤生司空為十二載冬/所上無疑此葢先以廟災及旱停封至是公始進)¶
　　(賦以/請也)¶
臣甫言臣本杜陵諸生年過(平/聲)四十經術淺陋進無補¶
於明時退嘗困於衣食蓋長安一匹夫耳頃嵗國家有¶
事於郊廟幸得奏賦待罪於集賢委學官試文章再降¶
恩澤仍猥以臣名實相副送隸有司參列選(去/聲)序然臣¶
之本分(音/間)甘棄置永休望不及此豈意頭白之後竟以¶
短篇隻字遂曽(音/層)聞徹宸極一動人主是臣無負於少¶