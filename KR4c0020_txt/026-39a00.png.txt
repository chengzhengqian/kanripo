子逺行所思不逺若為平生海風碧雲夜渚月明如有¶
佳語大河前横(此論沉著亦/以少陵當之)¶
畸人乗真手把芙蓉泛彼浩刼窅然空蹤月出東斗好¶
風相從太華夜碧人聞清鐘虛佇神素脱然畦封黄唐¶
在獨落落𤣥宗(此論高古亦/以少陵當之)¶
行神如空行氣如虹巫峽千尋走雲連風飲真茹强蓄¶
素守中喻彼行健是謂存雄天地與立神化攸同期之¶
以實御之以終(此論勁健亦/以少陵當之)¶