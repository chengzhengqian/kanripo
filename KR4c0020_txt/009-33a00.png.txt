　　江漲(鶴注詩云江漲柴門外當是上元元年在草/堂作  郭璞江賦濟江津而起漲注漲水大)¶
　　(貌/)¶
江漲柴門外兒童報急流下(去/聲)牀高數尺倚杖沒中洲¶
細動迎風燕輕搖逐浪鷗漁人縈小楫容易(音/異)抜(趙音/蒲撥)¶
(切一/作捩)船頭(上四江漲下冩漲時景物是方下牀而水髙/數尺及倚杖而水沒中洲  急漲之勢  迎)¶
(風之燕貼近水靣水微動而燕不驚逐浪之鷗浮泛水/中水輕搖而鷗自適此見江流平滿波浪不興容易抜)¶
(船頭亦見江水寛而漁人樂此杜臆動曰細搖曰輕因/鷗燕之得趣亦若水使之然  於無情中看出有情)¶
(曹植詩柴門何蕭條雪鮑照詩急流騰飛沫倚古詩媒/人下牀去  庾信詩  花深數尺  鮑照詩  杖牧雞)¶