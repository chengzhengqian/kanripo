　　見螢火(黄鶴編在大厯二年秋作葢次年之秋公/遂出峽此詩末句預計歸期也  黄生注)¶
　　(此借螢火以紀候耳非専詠螢火也題曰見螢火/詩曰愁看汝意可知矣  詩熠燿宵行即螢火也)¶
巫山秋夜(當作秋/夜巫山)螢火飛疎簾(一作/簾疎)巧入坐人衣忽驚¶
屋裏琴書冷復(扶又/切)亂簷前星宿稀却遶井欄添箇箇¶
偶經花蘂弄輝輝滄江白髮愁看(平/聲)汝來歲如今歸未¶
歸(螢火飛領下五句自山而簾自簾而衣從外飛入内/自屋而簷自井而花從近飛出逺六句皆摩寫見字)¶
(杜臆本意全在末二借螢發端正詩之興也夜坐如黄/鶯並坐之坐却如却立蒼石之却琴書添冷  凉故也)¶
(星宿同稀高飛故也中邵云却遶見聚散不常偶經見/明滅不定  照入井  一螢兩影若添箇箇閃過花間)¶