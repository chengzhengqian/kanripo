(經石崇故居相陸機洛陽記漢鑄銅駝二枚在宫南四/㑹道頭夾路  對華延雋洛陽記兩銅駝在宫之南街)¶
(東西相向髙九尺洛陽謂之銅駝陌鞾蔡琰茄曲故鄉/隔兮音塵絶  詩棠棣之華鄂不鞾  棣萼以比兄弟)¶
(也咏嵇康琴賦/吟  以適志)¶
　(朱瀚曰此詩疑贋作複㸃至字累墜日初長剰語有/何意可發一笑金谷銅駝正是故鄉但可云風景非)¶
　(昔耳不自覺冗率竟以棣萼為兄弟亦/是俚習七八如村務火酒薄劣異常)¶
　　寄賀蘭銛(前有詩贈别此别後再寄也/當是廣徳二年冬末所作)¶
朝(音/潮)野歡娱後乾坤震蕩中相隨萬里日總作白頭翁¶
歲晚仍分袂江邊更轉蓬勿云俱異域飲啄幾回同(上/四)¶