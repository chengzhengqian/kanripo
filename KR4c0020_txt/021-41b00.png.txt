　(按五雲髙太甲注家凡數說王伯厚困學紀聞云杜/詩五雲髙太甲注不解五雲之義嘗觀王勃益州夫)¶
　(子廟碑云帝車南指遁七曜於中階華葢西臨藏五/雲於太甲酉陽雜俎謂燕公讀碑至此四句悉不解)¶
　(訪之一公一公言北斗建於七曜在南方有是之祥/無位聖人當出華葢以下則不可悉晉天文志華葢)¶
　(在旁六星曰六甲分陰陽而配節候太甲恐是六甲/一星之名然未有考證耳嚴滄浪詩話云太甲即太)¶
　(乙甲乙相近而誤用也董斯張曰此與廟碑華葢西/臨語不甚合考隋書天子有所遊徃其地先發天子)¶
　(氣故如華葢在霧中或有五色蒼帝起青雲扶日白/帝起白雲扶日黒帝起黒雲扶日孔子周素王故子)¶
　(安以天子氣比之華葢五雲之說當本於此魯分野/在戍之奎婁奎為溝瀆婁為聚衆皆在西宫故曰華)¶
　(葢西臨戌後天乾方也京氏易納甲以甲屬乾宫甲/為歲陽首故曰太甲乃借爾雅太歲在甲字面也華)¶