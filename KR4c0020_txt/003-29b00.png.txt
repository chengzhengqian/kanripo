　　送裴二虬尉永嘉(鶴注天寶十一載公獻三大禮/賦委官試文但送有司參選其)¶
　　(贈集賢學士詩云故山多藥物勝槩憶桃源葢有/南遊之志矣與此詩扁舟之説相合梁氏編在十)¶
　　(三載或相近裴又曰裴虬大厯四年為道州刺史/公有暮秋枉  道州手札詩憶子初尉永嘉去考)¶
　　(世系表虬終於諫議大夫乃洗馬裴之後蔡曰虬/字深原韓愈裴復墓誌父虬有氣畧敢諫諍官諫)¶
　　(議大夫有寵代宗朝屢辭不拜卒贈/工部尚書  唐書永嘉縣屬温州)¶
孤嶼亭何處天涯水氣中故人官就此絶境興(一作/與)誰¶
同隠吏逢梅福遊山憶謝公扁舟吾已僦(即又切舊作/就王作具一)¶
(作/買)把釣(一作/只是)待秋風(尉本微員無事功可見故就永嘉/山水寫出登臨韻事隠吏承官切)¶