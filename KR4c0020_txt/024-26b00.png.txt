　(也且云諸侯迫脅方士威稜見大權不可旁落君心/不宜蠱惑也既箴於君又諷其臣文章品格卓然千)¶
　(古矣向少陵作賦隊伍謹嚴詞華典贍不待言矣中/間如  不遇撥亂反正之主君臣父子之别奕葉文)¶
　(武之雄注意生靈之切十句只作一氣旋轉又如八/音循通比乎旭日升而氛埃滅萬舞凌亂似乎春風)¶
　(壯而江海波四句全在空際廽翔得長句以疎其/氣叅逸語以韻其神殆兼子安退之之所長矣)¶
　　有事於南郊賦(唐書𤣥宗定開元禮天寳/元年遂合祭天地於南郊)¶
蓋主上兆於南郊聿懐多福者舊矣今兹練時日就陽¶
位之美又所以厚祖考通神明而已職在宗伯首崇禋¶
祀先是春官修(一作/條)頌祇(音/祈)之書獻祭天之祀令泰龜¶