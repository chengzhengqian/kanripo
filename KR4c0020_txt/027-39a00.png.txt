　其詩曰平生性癖耽佳句語不驚人死不休至蘇子¶
　瞻亦云生前富貴死後文章盖皆知其詩之必傳於¶
　後也　又曰李青蓮是快活人當其得意時斗酒百¶
　篇無一語一字不是高華氣象及流竄夜郎後作詩¶
　甚少當由興趣消索杜少陵是固窮之士平生無大¶
　得意事中間兵戈亂離饑寒老病皆其實厯而所閲¶
　苦楚都於詩中寫出故讀少陵詩即當得少陵年譜¶
　看¶