騷人雅士同知祖尚少陵同欲模楷聲韻同苦其意律¶
深嚴難讀也余謂少陵老人初不事艱澀左隠以病人¶
其平易處有賤夫老婦所可道者至其深純宏妙千古¶
不可追跡則序事穏實立意渾大遇物寫難狀之景紓¶
情出不説之意借古的確感時深逺若江海浩溔(以沼/切大)¶
(水/貎)風雲蕩汨蛟龍黿鼉出没其間而變化莫測風澄雲¶
霽象緯囘薄錯峙偉麗細大無不可觀離而序之次其¶
先後時危平俗媺惡山川夷險風物明晦公之所寓舒¶