舒嘯歸路斜陽殘¶
　　同李修撰高大行飲浣花草堂¶
金閨彦客到沙頭老杜高名日月浮掃逕百花香自好¶
題橋萬里景偏幽太平闗塞無戎馬水檻城中有白鷗¶
却憶咏歌曾涕淚何如陶謝共登樓¶
　　周公瑕為予書浣花草亭碑寄謝¶
浣花溪頭半竿竹溪上誅茅數椽屋故人為我題豐碑¶
故人草聖真堪讀平生飄零憶杜甫感慨論文仍吊古¶