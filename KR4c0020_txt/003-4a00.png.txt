(其地即杜之樊鄉也十道志秦𦵏皇子起冡陂北原上/故名皇子陂隋改永安唐復舊  杜臆名勝志杜曲在)¶
(西安府之東子美舊居韋曲在城南韋曲之東有鄭莊/即鄭䖍所居西有墖坡何將軍之山林也皇子陂在韋)¶
(曲之西此以皇對翠乃借對法岑參早朝詩紫陌皇州/作對亦  法也  宋書袁粲為丹陽尹嘗步屧白楊郊)¶
(野間説文屧履中薦也/  陶潛詩采菊東籬下)¶
　(此章後四句顧宸謂翠寺皇陂公幽興所注故過東/籬而往遊於此其説非也若果遊其地不應輕㸃陂)¶
　(寺况翠寺在南皇陂在西又不當向東籬而迂道周/篆謂翠寺皇陂前遊之幽興已極故過東籬而别尋)¶
　(佳勝此説亦非若果屬前遊何不於前十章敘入且/昆池栁渚俱經旁記何獨遺此勝地耶原來翠寺皇)¶
　(陂只言遙望之景詩意主在雲薄天清晴光可愛以/逗起末句耳  按顧注此章云向來幽興極是追憶)¶