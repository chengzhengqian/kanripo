少陵别業古東屯一飯遺忠畎畆存我輩月叨官九斗¶
須知粒粒是君恩¶
　(原註云輿地紀勝東屯稻米為蜀第一郡/給各官俸廩以高下為差帥曹月得九斗)¶
　　東屯行(東屯有/青苖坡)　　　　　　　　白　巽¶
雨足稻畦春水滿挿秧未半青短短馬塵追逐下闗頭¶
北望東屯轉三坂一川洗盡峽中想逺浦疎林分氣象¶
溝塍漫漫堰源低灘瀨泠泠石磯響中田築塲亦有廬¶
翬飛夏屋何渠渠李氏之子今地主少陵祠堂疑故居¶