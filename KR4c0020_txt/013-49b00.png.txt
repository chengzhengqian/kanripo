　(長猶聞辭後主不復卧南陽其氣象雄偉詞㫖剴切/則又髙出諸公矣莫謂遲日一首但似學堂對句也)¶
　(至於對起散結者如盧僎南樓望詩去國三巴逺登/樓萬里春傷心江上客不是故鄉人李白獨坐敬亭)¶
　(山詩衆鳥髙飛盡孤雲獨去閒相看兩不厭只有敬/亭山桞宗元江雪詩千山鳥飛絶萬徑人蹤滅孤舟)¶
　(簑笠翁獨釣寒江雪又有散起對結者如駱賓王易/水送别詩此地别燕丹壯士髪衝冠昔時人巳没今)¶
　(日水猶寒宋之問别杜審言詩卧病人事絶嗟君萬/里行河橋不相送江樹逺含情孟浩然宿建德江詩)¶
　(移舟泊烟渚日暮客愁新野曠天低樹江清月照人/杜詩如江碧鳥逾白山青花欲然今春看又過何日)¶
　(是歸年此即雙起單結體也如江上亦秋色火雲終/不移巫山猶錦樹南國且黄鸝此即單起雙結體也)¶
　(又有四句似對非對而特見髙古者如裴迪孟城坳/詩結廬古城下時登古城上古城非疇昔今人自來)¶