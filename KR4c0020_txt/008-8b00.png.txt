　(唐汝詢曰唐人詩有先後可叅証者張籍楚妃怨梧/桐落葉黄金井横架轆轤牽素綆美人初起天未明)¶
　(手拂銀瓶秋水冷/讀籍詩杜義自明)¶
　　送逺(鶴注此當是乾元二年去秦州時所作詩云/帯甲滿天地乃指史思明之亂又云歲月晚)¶
　　(霜雪清見其為冬日也故秦州詩云孤城山/谷間此云鞍馬去孤城  知為秦州作矣)¶
帯甲滿天地胡為君逺行親朋盡一哭鞍馬去孤(一作/邊)¶
城草木歲月晚關河霜雪清别離巳昨日因見古(一作/故)¶
人情(此章乃既行後作詩以寄贈者上四昨日送行之/事下四今朝憶别之情  甲兵滿世胡為逺行憐)¶
(而問之也親朋皆哭生離而有死别之憂五六寫出既/去後中途憔悴之苦因思古别離有送君如昨日者知)¶