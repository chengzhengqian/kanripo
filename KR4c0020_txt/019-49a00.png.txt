　(黄生曰此詩前後皆自敘自敘多言病其筋節在/歎時藥力薄句知作者全是借酒杯澆塊磊也)¶
　(䂬溪詩話曰杜子美褒元結春陵行兼示官吏詩云/兩章對秋月一字偕華星致君唐虞際淳朴憶大庭)¶
　(序又云今盜賊未息得結軰數十公為天下邦伯天/下少安可立待巳葢非專稱其文也至於李義山乃)¶
　(謂次山之作以自然為祖以元氣為根無乃過乎秦/少游漫郎詩云字偕華星章對月漏洩元氣煩揮毫)¶
　(葢用子美/義山語也)¶
　　舂陵行(元結詩/  有序)¶
癸卯歳漫叟授道州刺史道州舊四萬餘户經賊已來¶
不滿四千大半不勝(平/聲)賦税到官未五十日承諸使(去/聲)¶