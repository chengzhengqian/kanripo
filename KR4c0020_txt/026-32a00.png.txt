　　杜甫祠　　　　　　　　　　　戴復古¶
嗚呼杜少陵醉卧春江漲文章萬丈光不隨枯骨𦵏平¶
生稷契心致君堯舜上時兮弗我與屹然抱㣲尚干戈¶
奔走蹤道路飢寒狀草中辯君臣筆端誅將相高吟比¶
興體力救風雅䘮如史數十篇才氣一何壯到今五百¶
年知公尚無恙麒麟守高阡貂蟬入畫像一死不幾時¶
聲迹兩塵莽何如耒陽江頭三尺荒草墳名如日月光¶
天壤¶