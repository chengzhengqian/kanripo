秦觀少游曰杜子美之詩實積衆家之長適當其時而¶
　已昔蘇武李陵之詩長於高妙曹植劉楨之詩長於¶
　豪邁陶潛阮籍之詩長於冲澹謝靈運鮑照之詩長¶
　於峻潔徐陵庾信之詩長於藻麗於是子美窮高妙¶
　之格極豪邁之氣包冲澹之趣兼峻潔之姿備藻麗¶
　之態而諸家之作所不及焉然不集諸子之長子美¶
　亦不能獨至於斯也豈非適當其時故耶孟子曰伯¶
　夷聖之清者也伊尹聖之任者也柳下惠聖之和者¶