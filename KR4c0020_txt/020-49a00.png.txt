　(盧元昌曰詩十月辛卯記及震電刺皇甫之亂也當/時元載亦即皇甫末聫意蓋有指  黄生曰十月雷)¶
　(記異也結處必寓比興方非徒作從來詩/人少詠雷者此詩出千古詩人竟閣筆矣)¶
　　悶(姑依舊次列/在大厯二年)¶
瘴癘浮三蜀風雲暗百蠻巻簾唯白水隠(去/聲)几亦青山¶
猿捷長難見鷗輕故不還無錢從滯客有鏡巧催顔(此/詩)¶
(為滯客無聊而作白水青山本堪適興因處蠻瘴之地/故對此祗足增悶耳山猿水鷗何以成悶見其輕捷自)¶
(如遂傷客身之留滯也三四承上五六起下末方結出/致悶之由無錢歎貧催顔嗟老  陶開虞曰鏡亦何嘗)¶
(催顔却歸巧於鏡此際韻絶與熟食示子詩汝輩催我/老同一機杼  趙次公曰夔在三蜀之下百蠻之北)¶