　　次孔毅夫集古人詩見贈¶
天下幾人學杜甫誰得其皮與其骨劃如泰華當我前¶
跛羊欲上驚崷崪名章俊語紛交衡無人巧㑹當時情¶
前生子美君即是信手拈得俱天成¶
　　送戴蒙赴成都玉局觀¶
拾遺被酒行歌處野梅官柳西郊路聞道華陽版籍中¶
至今尚有城南杜我欲歸尋萬里橋水花風葉暮蕭蕭¶
芋魁徑尺誰能盡榿木三年已足燒百嵗風狂定何有¶