　(㣲言以諷之㣲言不足又深言以刺之盖傷明皇以/貴妃召禍則子孫於其所釀禍者冝掃而更之以亟)¶
　(蘇民困公於病橘亦嘗及之此復娓娓/不厭其煩可以見其憂國之苦心矣)¶
　　洞房(鶴注明皇以廣徳二年三月塟泰陵詩云園/陵白露中又曰仙遊終一閟女樂乆無香則)¶
　　(去塟年逺矣梁權道編在大厯元年得之時杜臆/八章皆追憶長安往事語兼諷刺以警當  君臣)¶
　　(圖善後之䇿也每首先成詩而撮首二字為篇名/乃三百篇遺法  趙曰此下八篇盖一時所作)¶
洞房環珮冷玉殿起秋風秦地應(平/聲)新月龍池(一作/虵)滿¶
舊宫繫(音/計)舟今夜逺清漏往時同萬里黄山北園陵白¶
露中(首章従秋夜感興有故國舊君之思夜上四長安/秋夜之景所感在妃子下四䕫州秋  之景所感)¶