　(藻贍精工太白右丞明秀高爽然皆不過十韻且體/在䋲墨之中調非畦逕之外惟杜陵大篇鉅什雄偉)¶
　(神竒如謁先主廟贈哥舒等作闔闢馳驟如飛龍行/雲鱗鬛𤓰甲自中矩度又如淮陰用兵百萬掌握變)¶
　(化無方雖時有險樸無害大家近選者僅取/沱水臨中坐以為他皆不及塗聽耳食哀哉)¶
　　寄高三十五書記(此詩黄鶴以為十三載所寄姑/從之適既為書記而又被朱紱)¶
　　(應在十二/載之後也)¶
歎息高生老新詩日又多美名人不及佳句法如何主¶
將(去/聲)收才子崆峒足凱歌聞君已朱紱且得慰蹉跎(上/四)¶
(稱適詩才下喜其為書記也詩才子凱歌仍應能詩老/年知遇差慰蹉跎耳  虞炎  思君一歎息  舊唐書)¶