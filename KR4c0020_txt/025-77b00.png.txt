善陳時事千彚萬狀兼而有之忠君憂國每飯不忘當¶
時韓退之髙其文章光𦦨至長萬丈也真知言矣語曰¶
生無一日歡死有萬世名先生之謂乎先生襄陽人與¶
孟浩然友善襄陽舊有孟亭不存而峴山祠先生者亦¶
荒今瀼西更新比於同谷浣花可謂無闗世教哉予為¶
迎送神曲使歌以祀其詞曰昔飄零兮流寓歎遷次兮¶
朝暮側身來兮參差於舊路(右迎/神曲)三年飽兮煙霧千載¶
驚兮香炷尚轉蓬兮山靈其呵䕶(右送/神曲)¶