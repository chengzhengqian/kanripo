手寳應年然則先生之來成都殆上元之初乎嚴武入¶
朝送武之巴西遂如梓州蜀亂乃之閬州將赴荆楚㑹¶
武再鎮两川自閬州挈妻子歸草堂武辟為㕘謀武卒¶
蜀又亂去之東川移居䕫州遂下荆渚泝沅湘上衡山¶
卒於耒陽先生以詩鳴於唐凡出處去就動息勞佚悲¶
歡憂樂忠憤感激好賢惡惡一見於詩讀之可以知其¶
世學士大夫謂之詩史其所游厯好事者隨處刻其詩¶
於石及至成都則闕然先生故居松竹荒凉畧不可記¶