欽定四庫全書¶
　杜詩詳註巻二十二¶
　　　　　　　　　　翰林院編修仇兆鰲撰¶
　　暮歸(梁權道編在大厯三年/按是年暮秋在公安作)¶
霜黄碧梧白鶴棲城上擊柝復(扶又/切)烏啼客子入門月¶
皎皎誰搗練風淒淒南渡桂水闕舟楫北歸秦(一作/洛非)川¶
多皷鞞年過(平/聲)半百不稱(去/聲)意明日看雲還杖藜(上四/暮歸)¶
(見聞之景下四暮歸流落之感一杜臆闕舟楫無錢雇/船多皷鞞吐蕃為寇杖藜看雲可謂安時而處順者)¶