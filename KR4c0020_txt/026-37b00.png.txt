　　送杜伯玉四川行省都事¶
浣花溪上草堂存㑹見能詩幾代孫橘刺藤梢隠菉竹¶
椒漿桂酒薦芳蓀日長畫省文書静春近岷江雪浪奔¶
我向東吳君向蜀别離從古解銷魂¶
　　九日　　　　　　　　　　　　張養浩¶
一行作吏廢懽遊九日登臨擬盡酬詩有少陵難著語¶
菊無元亮不成秋雲山自笑頭將鶴人海誰知我亦鷗¶
幸遇佳辰莫辭醉浮雲今古劇悠悠¶