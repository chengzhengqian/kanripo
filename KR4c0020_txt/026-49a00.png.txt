脈脈精靈通賤質若頑石未諗堪磨礱¶
　　浣花草堂二首¶
益都勝地浣花溪水竹沙村好杖藜築舎累年差得穏¶
㑹心多景不勝題身羇夔梓神空到舟下荆衡意轉迷¶
今日草堂長作主達人應悟死生齊¶
詩聖神交盖有年到來追想一悽然浮雲轉盼失蒼狗¶
古帝遊魂空杜鵑背郭堂成辭郭去驚人句好任人傳¶
黄精未必生毛羽名不刋時骨是仙¶