　(張表臣珊瑚鉤詩話陳無巳先生語余曰今人愛少/陵詩一句之内至竊取數字以髣像之非善學者學)¶
　(詩之要在乎立格命意用字而巳予曰如何等是曰/冬日謁𤣥元皇帝廟詩敘述功德反覆伸意事核而)¶
　(理長閬中歌辭致峭麗語脉新竒句清而體好兹非/立格之妙乎江漢詩言乾坤之大腐儒無所寄其身)¶
　(縛雞行言雞蟲得失不如兩忘而寓於道兹非命意/之湥乎贈希魯云輕身一鳥過力在一過字徐步詩)¶
　(云花蘂上蜂鬚力在一上字兹非用字之精乎學者/體其格高其意練其字則自然有合矣何必規規然)¶
　(髣像/之乎)¶
　　故武衛將軍挽詞三首(此詩梁氏編在天寶十四/載是年十一月安禄山巳)¶
　　(反而詩中並無傷亂之詞知其非此時矣黄氏據/通鑑八載冬冰合遂以此証黄河十月冰按詩意)¶