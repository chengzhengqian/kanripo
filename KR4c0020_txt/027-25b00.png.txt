　(杜詩又云夜郎溪日煖白帝峽風高元薛𤣥卿詩明/月夢回夔子北長風吹度夜郎西正用夔子國夜郎)¶
　(溪也又李子構詩天入五溪無雁到地經三峽/有猿啼此亦採用三峽樓臺五溪衣服句也)¶
雷　天地劃爭迴(吳注海賦地軸/挺拔而爭迴)¶
公孫大娘舞劒器行　先帝侍女八千人公孫劒器初¶
　第一(隨筆云自漢以來帝王妃妾之多惟漢靈帝吳/歸命侯晉武帝宋蒼梧王齊東昏陳後主晉武)¶
　(至於萬人唐世明皇為盛白樂天長恨歌云後宫佳/麗三千人杜子美劒器行云先帝侍女八千人葢言)¶
　(其多也新唐史所敘謂開元天寶中宫嬪大率四萬/嘻其甚矣隋大業離宫徧天下所在皆置宫女故裴)¶
　(寂為晉陽宫監以私侍髙祖及高祖/義師經過處悉罷之其多可想見矣)¶