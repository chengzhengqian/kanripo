　　十六夜翫月¶
舊挹金波爽皆傳玉露秋關山隨地濶河漢近(去/聲)人流¶
谷口樵歸唱孤城笛起愁巴童渾(平/聲)不寐半夜有行舟¶
(首從十五形起舊指昨霄秋指中秋三四月下所見五/六月下所聞末見行舟而思出峽也  月光普照故與)¶
(關山俱濶天河秋皎儼若傍人而流上句承月下句承/秋或云河漢得月而倍明者非月明則天河先掩矣)¶
(樵歸而唱笛起含愁上四字一讀下一字另讀關黄希/曰公於詠月詩多用關山字如曰關山空自寒  山同)¶
(一照蓋因古樂府有關山月也隂秦曰夔州地高去/河漢為近  月色明故見舟行  鏗詩行舟逗逺林)¶
　(胡應麟曰咏物起自六朝唐初沿襲雖風華競爽而/獨造未聞唯杜公諸作自開堂奥盡削前規如題咏)¶