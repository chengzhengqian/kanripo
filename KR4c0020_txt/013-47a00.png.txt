　(浮雲變古今與五更鼓角聲悲壯三峽星河影動揺/等句之後常恨無復繼者韓退之筆力最為傑出然)¶
　(每苦意與語俱盡賀裴晉公破蔡州回詩將軍舊壓/三司貴相國新兼五等崇非不壯也然意亦盡於此)¶
　(矣不若劉禹錫賀晉公留守東都云天子旌/旗分一半八方風雨㑹中州語逺而體大也)¶
　　寄邛(音/窮)州崔録事(鶴注此當是廣德二年歸草堂/時作  邵注邛州即今四川嘉)¶
　　(定府/邛縣)¶
邛州崔録事聞在果園坊久待無消息終朝有底忙應¶
(平/聲)愁江樹逺怯見野亭荒浩蕩風塵(一作/烟)際誰知酒熟¶
香(杜臆崔與公必素狎故憾其不至而半謔半嘲如此/應愁怯見俱用倒跌語末句譏其奔走風塵而不知)¶