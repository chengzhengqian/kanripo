　(本備廵幸今汴洛之間貢賦道均且漕渠已通倉粟/不乏只待翠華之臨耳勿謂洛陽陿阸無金湯可守)¶
　(乗此時而赫然東廵號令天下則宇宙長新矣盖能/行㳟儉之徳則率土皆臣盜賊豈足慮哉王導論遷)¶
　(都云能𢎞衞文大帛之冠無往不可若不績其麻/則樂土為墟公意正此意也  按此二説亦無據)¶
丹桂風霜急青梧日夜凋由來强幹地未有不臣朝(音/潮)¶
授鉞親賢徃卑宫制詔遥終依古封建豈獨聽簫韶(此/章)¶
(諷朝廷建宗藩以懾叛臣意上二即景託興引起强幹/下文親賢封建即申明此    桂比王室梧比宗藩曰)¶
(急曰凋見其侵陵削弱矣惟國家本幹强固則節鎮自/然臣服昔上皇在蜀一命親賢徃鎮而制詔遂至遥傳)¶
(此當時已行之成騐也今若依古封建之制可以坐銷/亂萌何待聽簫韶而始見太平哉  黄生注卑宫承前)¶