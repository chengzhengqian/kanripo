郝敬仲輿杜詩題辭曰唐人詩取音律宏暢辭彩高華¶
　不渉事理不闗典要清空罔象如林風水月者别冊¶
　所錄即其佳篇也若程以古義好濫淫志燕女溺志¶
　促數煩志敖僻驕志唐詩皆有之非盡温柔敦厚性¶
　情之正惟杜少陵在唐人中砥節固窮忠義自許故¶
　其為詩感慨憂時根柢性情非徒嘲風弄月而已也¶
　余初就外傅先君命每夕誦杜詩一章時年甫齓已¶
　知有杜陵老翁勃勃向往矣　子美才富學博其為¶