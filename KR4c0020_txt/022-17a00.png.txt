(辯林曰梵言阿蘭若蘭香草也若乾草也乃香潔草菴/之意  陳注湛方生廬山神仙詩序云潯陽有廬山者)¶
(盤基彭蠡之西阻絶重險窈窕冲深可謂神明之區域/列真之苑囿太元十一年有樵採其陽者於時鮮霞褰)¶
(林傾暉映岫見一沙門披法衣獨在巖中俄頃振裳揮/錫陵崖直上排丹霄而輕舉起九折而一指窮日蒼蒼)¶
(翳然/滅迹)¶
　　乆客(黄編在廣德二年閬州詩内蔡氏編在大厯/三年江陵詩内  是年正月公出峽三月至)¶
　　(江陵秋晚遷公安冬之岳陽詩言小吏相輕蓋其/時落落寡合也又引王粲賈生皆楚中事應在出)¶
　　(峽以/後)¶
羇旅知交態淹留見俗情衰顔聊自哂小吏最相輕去¶