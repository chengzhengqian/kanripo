捫蝨新語云韓以文為詩杜以詩為文世傳以為戲然¶
　文中要自有詩詩中要自有文亦相生法也文中有¶
　詩則句語精確詩中有文則詞調流暢謝𤣥暉曰好¶
　詩圓美流轉如彈丸此所謂詩中有文也唐子西曰¶
　古文雖不用偶儷而散句之中暗有聲調歩驟馳騁¶
　亦有節奏此所謂文中有詩也觀子美到夔州以後¶
　詩簡易純熟無斧鑿㾗信是如彈丸矣¶
蔡絛西清詩話曰詩家視陶淵明猶孔門視伯夷此為¶