(斬將搴旗注云搴取也韻㑹搴古通作騫杜詩用騰騫/葢以騫取為義今按考工記梓人為筍&KR1206;小體騫腹注)¶
(身小而腹縮可以騫舉也亦作掀舉之義及考宋鄭庠古/韻則真文元寒删先六韻皆協先音即作騰鶱亦自合也)¶
　(前章寄高岑語無悲憫以彭州虢州乃除授也故曰/諸侯非棄擲半刺巳翺翔此章寄嚴賈詞多感慨以)¶
　(巴州岳州乃貶謫也故曰典郡終㣲眇治中實棄捐/同一官職而詞語不同意各有為耳後叚歸田以目)¶
　(前境界言騰鶱以將來/遇合言上下自不相背)¶
　(羅大經曰楊子幼以南山種豆之句殺其身此詩禍/之始也至於空梁落燕泥并庭草無人隨意緑句非)¶
　(有所譏刺徒以琱斵工巧為暴君所忌嫉至賈竒禍/則詩真可畏哉少陵寄賈至嚴武詩云賈筆論孤憤)¶
　(嚴詩賦幾篇定知湥意苦莫使衆人傳貝錦無停織/朱絲有斷絃浦鷗防碎首霜鶻不空拳葢湥戒之也)¶