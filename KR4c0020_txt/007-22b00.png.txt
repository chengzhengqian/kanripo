　(復遣驍騎三千助討安慶緒在元年八月郭子儀拔/衛州圍鄴城在元年十月九節度之師潰於相州在)¶
　(二年三月史思明復取大梁陷洛陽在二年九月此/詩述屯兵沙苑及公主下嫁之事當屬元年之秋其)¶
　(云踰太行抵京室又當屬二年秋末矣此必回紇敗/歸思明猖獗之後追記前事耳言回紇千騎之撇烈)¶
　(如此而太行烟塵之侵逼又如彼然則花門之留亦/何救於原野蕭瑟乎葢甚言借兵之無益也或云踰)¶
　(太行而至京邑即指回紇新來驍騎按/回紇若取道太行路程反紆説亦未確)¶
　(胡應麟曰陳思王古詩獨擅然諸體各有師承惟陶/之五言開千古平淡之宗杜之樂府掃六代沿洄之)¶
　(習真謂自啟堂奥别創門戸然終不以彼易此者陶/之意調雖新源流匪逺杜之篇目雖變風格靡超故)¶
　(知三正迭興未/若一中相授也)¶