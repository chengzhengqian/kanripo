　牽合附㑹反晦才士風流少陵一飯不忘君固也然¶
　興㑹所及往往在有心無心之間乃註者遂一切强¶
　符深揣即夢中歎息病裏呻吟必曰闗係朝政反覺¶
　少陵胸中多少凝滯沒却灑落襟懷矣　讀詩不讀¶
　杜學詩不學杜是戀三家邨而厭兩京拜一拳石而¶
　忘五嶽也抑以天分勝者近李以學力勝者近杜學¶
　者各自審焉可也　子美隨地皆詩往往見志朝雨¶
　晚晴慰藉草堂之寂寞枯椶病橘感傷㓂盜之慿陵¶