牽牛出河西織女處(上/聲)其東萬古永相望七夕誰見同¶
神光(一作/仙)竟(一作/意)難候此事終䝉朧颯然精靈(魯訔/作爽)合¶
何必秋遂逢(他本作通牛首言牛女㑹合出於俗傳之/妄  朱注  女㑹合自漢人已有其説吴)¶
(均齊諧又譔桂陽成武丁事以實之世俗多為所惑公/故力闢其誣  齊諧記桂陽成武丁有仙道忽謂弟曰)¶
(七月七日織女當渡河吾向已被召弟曰何事織女渡/河曰暫詣牽牛  爾雅河鼓謂之牽牛晉書織女二星)¶
(在天紀東端天女也主果蓏絲帛珍寶陸機詩牽牛西/北廻織女東南顧  周處風土記七月七日夜灑掃於)¶
(庭露施几筵設酒脯時果散香粉於筵上以祀河鼓織/女言此二星辰當㑹少年守夜者咸懐私願或云見天)¶
(漢中奕奕正白氣有光曜五色以此為徵便拜而乞願/  漢武帝紀祭后土神光三燭  支遁詩䑃朧望幽人)¶