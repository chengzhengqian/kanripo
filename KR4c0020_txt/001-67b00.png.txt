　(范元實詩眼曰山谷謂文章必謹布置每見後學多/告以原道命意曲折後予以此㮣考古人法度如子)¶
　(美贈韋左丞詩云紈袴不餓死儒冠多誤身此一篇/立意也故使人静聽而具陳之耳自甫昔少年日至)¶
　(再使風俗淳皆言儒冠事業也自此意竟蕭條至蹭/蹬無縱鱗言誤身如此也則意舉而文已備矣然必)¶
　(言其所以見韋者於是有厚愧真知之語而所以真/知者謂傳誦其詩也然宰相職在薦賢不當徒愛人)¶
　(而已故曰竊效貢公喜難甘原憲貧果不能薦賢則/去之可也故將東入海而西去秦然其去也必有遲)¶
　(遲不忍之意故曰尚憐終南山囘首清渭濵然所知/不可以不别故曰常擬報一飯况懐辭大臣夫如是)¶
　(可以相忘於江湖之外雖韋亦不得而見矣故以白/鷗沒浩蕩萬里誰能馴終焉此詩前賢録為壓巻其)¶
　(布置最得正體如官府甲第㕔堂房舍各有定處不/可亂也韓文公原道與書之堯典葢如此其他皆謂)¶