　(黄生曰前半寫景如此濶大五六自叙如此落寞詩/境濶狹頓異結語凑泊極難轉出戎馬關山北五字)¶
　(胸襟氣象一等相稱/宜使後人擱筆也)¶
　(金玉詩話云洞庭天下壯觀自昔騷人墨客鬬麗搜/竒者尤衆如水㴠天影濶山拔地形高四望疑無路)¶
　(中流忽有山鳥飛應畏墮帆逺却如閒皆見稱於世/然莫若氣蒸雲夢澤波撼岳陽城則洞庭空曠無際)¶
　(雄壯如在目前至讀杜子美詩則又不然呉楚東南/坼乾坤日夜浮不知少陵胸中吞㡬雲夢也  唐庚)¶
　(子西文録嘗過岳陽樓觀子美詩不過四十字耳其/氣象閎放㴠蓄深逺殆與洞庭爭雄所謂富哉言乎)¶
　(者太白退之輩率為大篇極其筆力終不逮也杜詩/雖小而大餘詩雖大而小  黄鶴曰一詩之中如呉)¶
　(楚東南坼乾坤日夜浮一聨尤為雄偉雖不到洞庭/者讀之可使胸次豁逹  方回曰嘗登岳陽樓左序)¶