　　越王樓歌(鶴注此當是寶應元年初至綿州時作/  綿州圖經越王臺在州城外西北有)¶
　　(臺高百尺上有樓下瞰州城唐高宗顯慶中太宗/子越王貞為綿州刺史作  鶴曰舊新史越王貞)¶
　　(太宗第八子嘗始封漢王漢與綿為鄰/  朱注本傳不載刺綿州盖史畧之耳)¶
綿州州府何磊落顯慶年中越王作孤城西北起高樓¶
碧瓦朱甍(莫庚/切)照城郭樓下長江百丈清山頭落日半¶
輪明君王舊跡今人賞轉見千秋萬古情(此詩上下轉/韻上半咏越)¶
(王樓下則登樓而弔古也此越王刺綿州故先作府而/後建樓  杜臆照映城郭  樓助州府之氣象長江落)¶
(日山水又増高樓之景色真屬竒觀勝覽然前王不能/長享此樓而留為今人玩賞則知千秋萬古其情盡然)¶