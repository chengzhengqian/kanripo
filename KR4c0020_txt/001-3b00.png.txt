　(著痛快詩之極致有一曰入神詩而入神至矣盡矣/蔑以加矣惟李杜得之他人得之蓋寡也  又曰李)¶
　(杜韓三公詩如金鳷摩海香象渡河龍吼虎/哮濤翻鯨躍長鎗大劔君王親征氣象自别)¶
　　望嶽(鶴注公壯遊詩云忤下考功第放蕩齊趙間/乃在開元二十四年後當是其時作  元和)¶
　　(郡縣志㤗山一曰岱宗在/兗州乾封縣西北三十里)¶
岱宗夫(音/扶)如何齊魯青未了造化鍾神秀陰陽割昏曉¶
盪胸生曾(集韻通/作層)雲决眥(墻細/切)入歸鳥㑹當凌絶頂一¶
覽衆山小(此望東嶽而作也詩用四層寫意首聨逺望/之色次聯近望之勢三聯細望之景末聨極)¶
(望之情上六實叙下二虛摹之岱宗如何意中遥想之/詞自齊至魯其青未了言嶽  高逺  拔地而起神秀)¶