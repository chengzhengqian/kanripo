　　(州僧舍而權瘞於彼時杜公在閬州有祭文明年/春晚有别房公墓詩又明年為永泰元年房公啟)¶
　　(殯而歸時公在雲安故/有承聞歸塟東都之作)¶
維唐廣徳元年歲次癸夘九月辛丑朔二十二日壬戌¶
京兆杜甫敬以醴酒茶藕蓴鯽之奠(張邦基墨莊漫録/蓴生於春至秋則)¶
(不可食張翰亦以秋風動/而思蓴羮鱸鱠皆不可曉)奉祭故相國清河房公之靈¶
曰嗚呼純樸既散聖人又没茍非大賢孰奉天秩唐始¶
受命羣公間出君臣和同徳教充溢魏杜行之夫何畫¶
一(魏徴杜/如晦)婁宋繼之不墜故實(婁師徳/宋璟)百餘年間見有¶