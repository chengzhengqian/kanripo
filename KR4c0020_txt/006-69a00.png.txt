　(道豈得預探後事以責之詩人以忠厚為本少陵一/飯不忘君即貶謫後終其身無一言怨懟而錢氏乃)¶
　(謂其立朝之時即多隠刺之語何浮薄至是噫此其/所以為牧齊歟  又曰天子之孝在乎安國家保宗)¶
　(社明皇既失天下肅宗起兵朔方收復兩京再造唐/室其孝亦大矣晚節牽於婦寺省覲濶疎子道誠有)¶
　(未盡若謂其猜忌上皇并忌其父之臣有意剪鋤則/深文矣移宫倉卒上皇不樂容或有之幾為兵鬼之)¶
　(言出自力士傳稗官片語乃据以實肅宗之罪至比/之商臣楊廣論人當若是耶房琯雖負重名而鮮實)¶
　(效喪師辱國門客受賕罷相亦不為過子美論救固/是為國惜賢雖蒙推問旋即放免踰年乃謫官不知)¶
　(坐何事今言其坐琯黨亦臆度之辭耳子美大節在/自拔賊中歸行在不在救房琯也錢氏直欲以此為)¶
　(杜一生氣節欲推高杜則極贊房因極贊房遂痛貶/帝明末黨人多依傍一二大老脱失路輒言坐某人)¶