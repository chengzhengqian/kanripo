　(黄生曰前半不煩繩削後半極力經營又曰自起句/外止霑濕二字著雨其餘俱是襯說此文家避實擊)¶
　(虚法也五六與河漢不改色闗山空自寒並於題外/取神結出半濕字與暗滿字亦同一綰法又曰雪詩)¶
　(中偏寫月雨詩中偏寫日皆以/反攻逆擊見竒筆端不可方物)¶
　(葛常之曰紫崖奔處黒白鳥去邊明而江碧鳥逾白/山青花欲燃之句似之贈王侍御云曉鸎工迸淚秋)¶
　(月解傷神而感時花濺淚恨別鳥驚心之句似之殆/同是一機軸  陳師道曰余登多景樓南望丹徒有)¶
　(大白鳥飛近青山而得句云白鳥過林分外明謝朓/亦云黄鳥度青枝語巧而弱老杜云白鳥去邊明語)¶
　(少而意廣余毎還里而自覺老復得句云坐下漸多/人杜云坐深鄉黨敬句穏而語益工乃知杜詩無不)¶
　(有/也)¶