翁侯翁侯誰令爾愛杜陵翁千年坎壈將無同蘆花采¶
采雁南渡笠澤煙水秋濛濛君歸結廬在何處余欲擕¶
孥學梁鴻蕭生夙有五湖志何不招隠來江東嗚呼何¶
不招隠來江東畫君與余持竿垂釣秋風中¶
　　瀼西謁少陵先生祠　　　　　　王士禎¶
萬古瀼西宅斜連峽口闗高雲魚復縣秋水麝香山老¶
作諸侯客心依供奉班樊川臨素滻遺恨不生還¶
欲去頻迴首停舟灧澦堆東屯𣺌雲水西閣莽蒿萊感¶