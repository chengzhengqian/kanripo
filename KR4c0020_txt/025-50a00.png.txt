仲尼緝拾選練取其干預教化之尤者三百篇其餘無¶
聞焉騷人作而怨憤之態繁然猶去風雅日近尚相比¶
擬秦漢以還採詩之官既廢天下俗(一作/妖)謡民謳歌頌¶
諷賦曲度嬉戱之詞亦隨時間作至漢武帝賦柏梁詩¶
而七言之體興蘇子卿李少卿之徒尤工為五言雖句¶
讀文律各異雅鄭之音亦雜而詞意簡逺指事言情自¶
非有為而為則文不妄作建安之後天下文士遭罹兵¶
戰曹氏父子鞍馬間為文往往横槊賦詩其遒文壯節¶