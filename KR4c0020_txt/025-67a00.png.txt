老而益精時平讀之未見其工迨親更兵火喪亂誦其¶
詞如出乎其時犁然有當於人心然後知為古今絶唱¶
也公之述作行於世者既不多遭亂亡逸加以傳寫謬¶
誤浸失舊文烏三轉而為舄者不可勝數長睿父官洛¶
下與名士大夫遊裒集諸家所藏是正訛舛又得逸詩¶
數十篇㕘於巻中及在袐閣得御府定本校讐益號精¶
宻非行世者之比長睿父没十七年予始見其親校集¶
二十二巻於其家朱黄塗改手蹟如新為之愴然竊歎¶