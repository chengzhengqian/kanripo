　(南制大募兵擊南詔人莫肯應楊國忠遣御史分道/捕人連枷送詣軍前故有牽衣頓足等語按明皇季)¶
　(年窮兵吐蕃徴戍驛騷内郡幾徧當時㸃行愁怨者/不獨征南一役故公託為征夫自愬之詞以譏切之)¶
　(若云懼楊國忠貴盛而詭其詞於關西則尤不然太/白古風云渡瀘及五月將赴雲南征怯卒非壯士南)¶
　(方難逺行長號别嚴親日月慘光晶泣盡繼以血/心摧兩無聲已明刺之矣太白胡獨不畏國忠耶)¶
　(蔡寛夫曰齊梁以來文士喜為樂府詞徃徃失其命/題本意烏生八九子但詠烏雉朝飛但詠雉雞鳴高)¶
　(樹顛但詠雞大抵類此甚有并其題而失之者如相/府蓮訛為想夫憐楊婆兒訛為楊叛兒之類是也雖)¶
　(李太白亦不免此唯老杜兵車行悲青坂無家别等/篇皆因時事自出已意立題畧不更蹈前人陳迹真)¶
　(豪傑也乎海寧周甸曰少陵值唐運中衰其音響節/奏駸駸  變風變雅與騷同功唐非無詩求能仰窺)¶