　(張性曰中間摹情寫景艶而不滛所謂麗以則者也/  顧宸曰天寶間景物盛麗士女遊觀極盡飲燕歌)¶
　(舞之樂此咏泛舟實事不是/譏刺明皇亦非空為艶曲)¶
　(盛唐七律尚有寛而未嚴處此詩横笛短簫悲逺天/次聨宜用仄承下云春風自信牙檣動仍用平接矣)¶
　(如太白登鳯凰臺詩上四句亦平仄未諧此才人之/不縳於律者在中晚則聲調謹嚴無此疎放處但氣)¶
　(體稍平却不能如/此雄壯典麗耳)¶
　　渼陂行(鶴註此天寶十三載未授官時作渼陂因/水味美故配水以為名  朱注長安志渼)¶
　　(陂在鄠縣西五里出終南山諸谷合胡公泉為陂/説文渼陂在京兆鄠縣其周一十四里北流入滎)¶
　　(水杜臆胡松遊記云渼陂上為紫閣峯峯下陂水/澄湛環抱山麓方廣可數里中有芙蕖鳬雁之屬)¶