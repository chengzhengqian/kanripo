屢入亭侯廟長吟老杜詩公孫躍馬日丞相出師時弔¶
古英雄志悲歌喪亂知江樓如抱膝此地最相思¶
　　拜杜少陵草堂(再見/)　　　　　　宋　琬¶
少陵棲隠地古屋鎻莓苔峭壁星辰上驚濤風雨來嵗¶
華三峽暮身世七歌哀欲作招魂賦臨流首重囘¶
　　步草堂碑韻　　　　　　　　　熊夢鶴¶
少陵作客此為廬松竹幽深始卜居官馬有塵隨使卒¶
花溪無伴狎樵漁任人非是難慿史成我迂踈半悞書¶