　(陳師道後山曰真宗嘗觀子美詩勲業頻看鏡行藏/獨倚樓謂甫之詩皆不逮此  黄生曰此詩後半所)¶
　(云是本懐是正説其餘自嗤自怪自寛自釋皆即此/意而反覆變化以出之詩以言志才以抒辭志不變)¶
　(者也辭百變者也才不能變則其志亦不足觀矣此/非志之罪也才之罪也於此歎杜公之才之足以副)¶
　(其志/也)¶
　　雨晴(鶴注當是大厯/元年䕫州作)¶
雨時(一作/晴)山不改晴罷峽如新天路看(一作/休)殊俗秋江¶
思(去/聲)殺人有猿揮淚盡無犬附(一作/送)書頻故國愁眉外¶
長歌欲損神(上四雨晴有感下四思鄉之意初雨時總/是此山及晴罷而峽洗如新喜  晴矣晴)¶