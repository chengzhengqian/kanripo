　(林新編曰雙聲者同音而不同韻疊韻者同音而又/同韻也如李羣玉詩方穿詰曲﨑嶇路又聽鈎輈格)¶
　(磔聲詰曲﨑嶇乃雙聲鈎輈格磔乃疊韻也蔡寛夫/曰如杜詩卑枝低結子接葉暗巢鶯即疊韻也僧皎)¶
　(然詩評曰沈休文酷裁八病碎用四聲故風雅殆盡/後人天機不高多為沈法所縛懵然隨流溺而不返)¶
　(矣/)¶
　　冬日有懐李白(顧宸注此詩在天寶四載冬作諸/家謂白未官時誤  鰲按曾鞏李)¶
　　(白集序李白至齊魯凢兩次初去雲夢之齊魯居/徂徠山竹溪而入吴此在天寶三年前明皇未召)¶
　　(見時後至洛陽遊梁宋復之齊魯南游淮泗而再/入吴此在天寶三年後翰林既放歸時杜之懐李)¶
　　(當在四年之冬此時李復有東吴之遊後春日懐/李詩云江東日暮雲當屬五年之春其送孔巢父)¶