　(胡應麟曰七言古詩概曰歌行余漫考之歌之名義/由來逺矣南風擊壤興於三代之前易水越人作於)¶
　(七雄之世而篇什之盛無如騷之九歌皆七古所始/也漢則安世房中郊祀鼔吹咸係歌名竝登樂府或)¶
　(四言上規風雅或雜調下倣離騷名義雖同體裁則/異孝武以還樂府大演隴西豫章長安京洛東西門)¶
　(行等不可勝數而行之名於是著焉較之歌曲名雖/小異體實大同至長短燕鞠諸篇合而一之不復分)¶
　(别又總而目之曰相和等歌則知歌者曲調之總名/原於上古行者歌中之一體創自漢人明矣  又曰)¶
　(今人例以七言長短句為歌行漢魏殊不爾也諸歌/行有三言者郊祀歌董逃行之類四言者安世歌善)¶
　(哉行之類五言者長歌行之類六言者上留田妾薄/命之類純用七字而無雜言全取平聲而無仄韻則)¶
　(栢梁始之燕歌白紵皆此體自唐人以七言長短為/歌行餘皆别類樂府矣  又曰歌行兆自大風垓下)¶