(之感則有傷痛而無刺譏是温柔敦厚之遺教也得季/郈之雞鬬見左傳齊有鬬雞走犬見國䇿陳思王  大)¶
(宛紫騮馬教令習&KR1381;與皷節相應見魏志吐谷渾遣使/獻舞馬謝莊為作舞馬賦見宋書是鬬雞舞馬其来乆)¶
(矣此詩則專指明皇事耳鬬陳𢎞祖東城父老傳𤣥宗/在藩邸時樂民間清明節  雞戱及即位立雞坊於兩)¶
(宫間索長安雄雞金毫鐵距髙冠昂尾千數養於雞坊/選六軍小兒五百人使馴擾教飼之帝出遊見賈昌弄)¶
(木雞於雲龍門道旁召入為五百小兒長天子甚愛幸/之金帛之賜日至其家天下號為神雞童傳又云明皇)¶
(以乙酉生而喜鬬雞是兆亂之象也黄庭堅曰觀風樓/南起鬬雞殿  明皇雜録上嘗令教舞馬四百匹各分)¶
(左右部目為某家龍某家驕時塞外以善馬来貢者上/俾之教習無不曲盡其妙因命衣以文繡絡以金鈴飾)¶
(其鬃鬛間以珠玉其曲謂之傾盃樂者數十回奮首鼓/尾縦横應節又施三層板牀乗馬於上抃轉如飛或令)¶