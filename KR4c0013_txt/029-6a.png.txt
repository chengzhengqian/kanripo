以天下所立兹幢多臨諸旗亭喧囂湫隘本非經行網¶
繞之所乃頒下明詔令移於寳坊吁百尺中標矗若雲¶
斷委翳苔蘚周流星霜俾龍象興嗟仰瞻無地良可嘆¶
也我太官廣武伯隴西李公先名琬奉詔書改為輔其¶
從政也肅而寛仁而惠五鎮方牧聲聞于天帝乃知剖¶
竹于魯魯道粲然可觀方將和陰陽於太階致君於堯¶
舜豈徒閉閣坐嘯鴻盤二千哉乃再崇厥功發揮象教¶
於是與長史盧公司馬李公等咸明明在公綽綽有裕¶