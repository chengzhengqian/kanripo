七日滅後當生七反畜生之身於是如來授之吉祥真¶
經遂脫諸苦蓋之夭徵(一作/從)為大法印不可得而聞也¶
我唐髙宗時有罽賓桑門持入中土猶日藏大寳清園¶
虚空檀金淨彩人皆恱見所以山東文士舉國而崇之¶
時有萬商投珍士女雲㑹衆布蓄沓如陵琢文石於他¶
山聳髙標於列肆鑱珉錯綵為鯨為螭天人海怪若叱¶
若語貝葉金言刋其上荷花水物形其隅良工草萊獻¶
技而去聖君埀拱南面穆清而居大明廣運無幽不燭¶