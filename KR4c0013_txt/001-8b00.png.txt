(子之佩二女與交甫交甫受而懐之趨而去十步循/探之即亡矣迴顧二女亦即亡矣峴山在襄陽十里)¶
披衛情於淇水結楚夢於陽雲(士贇曰詩竹竿衛女/思歸也適異國而不)¶
(見答思而能以禮者也泉源在左淇水在右女子有/行逺兄弟父母宋玉高唐賦序昔者楚襄王與宋玉)¶
(游於雲夢之臺望高唐之觀其上獨有雲氣王問玉/曰此何氣也玉曰所謂朝雲者也昔者先王嘗遊高)¶
(唐怠而晝寢夢見一婦人曰妾巫山之女也為高唐/之客聞君遊高唐願薦枕席王因幸之去而辭曰妾)¶
(在巫山之陽高丘之岨旦為朝雲暮為行雨朝朝/暮暮陽臺之下旦而視之如言故為立廟曰朝雲)春¶
每歸兮花開花已䦨兮春改歎長河之流速送馳波¶
於東海春不留兮時已失老衰颯兮逾疾恨不得掛¶