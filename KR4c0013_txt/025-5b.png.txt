　　題宛溪館¶
吾憐宛溪好百尺照心明(一作乆照/心益明)可謝新安水千尋¶
見底清白沙留月色緑竹助秋聲却笑嚴湍上于今獨¶
擅名(齊賢曰宛陵𨽻/宣州嚴湍見前)¶
　　題東谿公幽居¶
杜陵賢人清且亷東谿卜築歲將淹宅近青山同謝朓¶
門垂碧柳似陶潜好鳥迎春歌後院飛花送酒舞前簷¶
客到但知留一醉盤中秪有水晶鹽(齊賢曰太白傳曰/晚好黄老渡牛渚)¶