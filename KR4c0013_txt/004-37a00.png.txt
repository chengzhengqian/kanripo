　　　于闐採花(士贇曰樂錄于闐採花者蕃胡四曲/之一太白此篇則借明妃之事以興)¶
　　　(世之君子不遭明君賢不肖易置如明皇之思/張九齡雖遣祭曲江竞何補哉此詩㫖意皆自)¶
　　　(國風中來/讀者毋忽)¶
于闐採花人自言花相似明妃一朝西入胡胡中美女¶
多羞死乃知漢地多名姝胡中無花可方比(齊賢曰西/域傳于闐)¶
(國王治西域去長安九千六百/七十里于闐之西水皆西流)丹青能令醜者妍無鹽¶
翻在深宫裏自古妬蛾眉胡沙埋皓齒(齊賢曰西京雜/記曰杜陵畵工)¶
(毛延夀善為人醜好老少必得真元帝宫人頗多嘗令/畵工圖之有欲呼者披圖以召故宫人多行賂於畵工)¶