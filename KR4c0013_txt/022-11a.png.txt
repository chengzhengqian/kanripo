　　　蘇臺覽古¶
舊苑荒臺楊栁新菱歌清唱不勝春只今唯有江西月¶
曾照吳王宫裏人(齊賢曰吳王夫差都蘇州有桂苑姑/蘇臺春宵宫海靈館館娃閣以宫妓)¶
(千人為長夜飲造千石酒鍾作天池池中作/青龍舟舟中盛陳妓樂日與西施為水戱)¶
　　　越中覽古¶
越王句踐破吳歸義士還家盡錦衣宫女如花滿春殿¶
只今唯有鷓鴣啼(齊賢曰史記越句踐四年伐吳因而/留圍之三年吳師敗復棲吳王於姑)¶
(蘇山吳王請成句踐欲許之范蠡曰謀之二十二年一/旦棄之可乎乃鼔進兵吳王遂自殺越王乃葬吳王而)¶