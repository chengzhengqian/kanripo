人到于今而思之乃知德之休明不在位之高下其或¶
繼之者得非韓君乎君名仲卿南陽人也昔延陵知晉¶
國之政必分於韓獻子雖不能遏屠岸之誅存孤嗣趙¶
太史公稱天下陰德也其賢才羅生列侯十世不亦宜¶
哉七代祖茂後魏尚書令安定王五代祖鈞金部尚書¶
曾祖晙銀青光禄大夫雅州刺史祖泰曹州司馬考睿¶
素朝𣪚大夫桂州都督府長史分茅納言剖符佐郡奕¶
葉明德休有烈光君乃長史之元子也妣出自錢氏及¶