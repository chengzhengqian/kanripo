　　　冬夜於隨州紫陽先生飡霞樓送烟子元演隱¶
　　　仙城山序¶
吾與霞子元丹烟子元演氣激道合結神仙交殊身同¶
心誓老雲海不可奪也厯行天下周求名山入神農之¶
故鄉得胡公之精術胡公身掲日月心飛蓬萊起飡霞¶
之孤樓鍊吸景之精氣延我數子高談混元金書玉訣¶
盡在此矣白乃語及形勝紫陽因大誇仙城元侯聞之¶
乗興將徃别酒寒酌醉青田而少留夢魂曉飛度渌水¶