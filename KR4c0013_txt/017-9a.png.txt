望逺不相見日暮長江空自流(齊賢曰江賦註逆流而/上曰泝洄順流而下曰)¶
(沿洄士贇曰尋陽五溪水㳂洄直入巫山裏者詩意謂/由尋陽上五溪水入巫山也巫山界于䕫峽二州之間)¶
(峽有青溪赤溪緑蘿溪滄茫溪姜詩溪為峽之/五溪故送别者由九江徑之三峽而入巫山也)¶
　　　送族弟綰從軍安西¶
漢家兵馬乗北風鼓行而西破犬戎爾隨漢將出門去¶
剪虜若草收竒功君王按劒望邊邑旄頭已落胡天空¶
匈奴繫頸數應盡明年應入蒲萄宫(齊賢曰漢元夀三/年單于來朝舍之)¶
(上林苑/蒲萄宫)¶