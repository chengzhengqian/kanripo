(為/㠶)相約相期何太深棹歌揺艇月中尋不同珠履三千¶
客别欲論交一片心¶
　　　贈王漢陽¶
天落白玉棺王喬辭鄴縣一去未千年漢陽復相見猶¶
乘飛鳬舄尚識仙人面鬢髪何青青童顔皎如練(齊賢/曰列)¶
(仙傳王喬河東人顯宗世為葉令每月朔嘗自縣詣臺/朝帝怪其來數而不見車騎令太史伺望之言其臨至)¶
(輒有雙鳬從東南飛來於是伺鳬至舉羅張之但得雙/舄視之即四年中所賜尚書官屬履後天下玉棺於堂)¶
(前吏人推排終不揺動喬曰天帝獨召我邪乃沐浴服/飾寢其中葢便立覆宿昔葬於城東其夕縣中牛皆流)¶