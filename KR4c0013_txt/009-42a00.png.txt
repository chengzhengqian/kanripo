(曰後漢費長房傳汝南市中有老翁賣藥懸一壺及市/罷跳入壺中長房於樓上見之因往再拜奉酒脯翁乃)¶
(與俱入壺中/見玉堂嚴麗)¶
　　　贈清漳明府姪聿(齊賢曰唐相州臨漳縣具州/漳南縣孔安國註漳水横流)¶
　　　(入河盖河水濁漳/水清故曰清漳)¶
我李百萬葉柯條布中州天開青雲器日為蒼生憂小¶
邑且割雞大刀佇烹牛雷聲動四境惠與清漳流(齊賢/曰論)¶
(語子之武城聞絃歌之聲夫子莞爾而笑曰割雞焉用/牛刀地理志清漳水出上黨大龜谷東北至陽海阜城)¶
(入河阜城唐𨽻冀州武邑縣北三十里有衡漳石堤衡/水縣引漳水北流貫城注隍士贇曰史老子傳老子者)¶