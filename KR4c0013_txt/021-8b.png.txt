(山時謂鳯凰遂起臺於山孫權始都建業元帝南渡號/為東晉三山及白鷺洲事見前士贇曰此詩因懐古而)¶
(動懐君之思乎抑亦自傷䜛廢望帝鄉而不/見乃觸境而生愁乎太白之志亦可哀也)¶
　　　望廬山瀑布水二首¶
西登香爐峯南見瀑布水挂流三百丈噴壑數十里歘¶
如飛電來隱若白虹起初驚河漢(一作/銀河)落半灑雲天裏¶
(一作半瀉/金潭裏)仰觀勢轉雄壯哉造化功海風吹不斷江(一/作)¶
(山/)月還照空空中亂潨射左右洗青壁飛珠散輕霞流¶
沫沸穹石而我樂名山對之心益閒無論潄瓊液還得¶