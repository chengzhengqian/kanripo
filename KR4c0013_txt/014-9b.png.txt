　　　遊敬亭寄崔侍御(一本作登古城望/府中寄崔侍御)¶
我家敬亭下輒繼謝公作相去數百年風期宛如昨登¶
高素秋月下望青山郭俯視鴛鷺羣飲啄自鳴躍(齊賢/曰謝)¶
(𤣥暉敬亭山寺云兹山亘萬里合沓與雲齊隠淪/既巳託靈異俱然棲上干蔽白日下矚帶迴溪)夫子¶
雖蹭蹬瑤臺雪中鶴獨立窺浮雲其心在寥廓時來顧¶
我笑一飯葵與藿世路如秋風相逢盡蕭索腰間玉具¶
劔意許無遺諾壯士不可輕相期在雲閣(齊賢曰蹭蹬/失勢之貌寥)¶
(深也廓空也本草鳬/葵美食即荇菜也)¶