(左股荆軻廢乃引其匕首以擲秦王不中中柱秦王/復擊軻軻被八創軻自知事不就倚柱而笑箕踞以)¶
(罵曰事所不成者乃欲以生刼之必得約契以報太/子也史鄒書曰荆軻慕燕丹之義欲刺秦王其精誠)¶
(上感於天乃白虹/貫日太子畏之)若夫陳后失寵長門掩扉日冷金¶
殿霜凄錦衣春草罷緑秋螢亂飛恨桃李之委絶思¶
君王之有違(士贇曰漢書外戚傳陳皇后者長公主/嫖女也曽孫嬰為唐邑侯傳子至孫午)¶
(午尚長公主女初武帝得立為太子長公主有力取/女為妃及即位為皇后擅寵驕貴十餘年而無子聞)¶
(衛子夫得幸幾死者數焉元光五年坐女子楚/服等為皇后巫蠱祠祭呪詛罷退歸長門宫)昔者¶
屈原既放遷於湘流心死舊楚魂飛長楸聴江風之¶