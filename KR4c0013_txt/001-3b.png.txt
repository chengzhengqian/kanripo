嘆繽紛乎八荒之間掩映乎四海之半(士贇曰八荒/八方荒忽極)¶
(逺之地也九夷八狄/七戎六蠻謂之四海)當胷臆之掩晝若混芒之未判¶
忽騰覆以迴轉則霞廓而霧散然後六月一息至于¶
海湄欻翳景以横榰(章移/切)逆髙天而下垂憩乎泱(以/兩)¶
(切/)漭(母黨/切)之野入乎汪湟之池(士贇曰泱/漭廣大也)猛勢所射¶
餘風所吹溟漲沸渭巖巒紛披天吳為之怵慄海若¶
為之躨(渠龜/切)跜(女夷切士贇曰朝陽之谷有神/曰天吳是謂水北海若海神也)巨鼇¶
冠山而却走長鯨騰海而下馳縮殻挫鬛莫之敢窺¶