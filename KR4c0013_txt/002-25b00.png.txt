(之大臣不能如益之贊禹禹之佐舜敷/文徳以來逺人致有覆軍殺将之恥也)¶
　　　其三十五(禎卿曰蕭/說是也)¶
醜女來效顰還家驚四鄰壽陵失本步笑殺邯鄲人(齊/賢)¶
(曰莊子師金曰西施病心而矉其里之醜人見而美/之歸亦捧心而矉其里之富人見之堅閉門而不出)¶
(貧人見之挈妻子而去之趙陸得明曰蹙額曰矉士/贇曰西漢書夀陵餘子學步于邯鄲失其故步匍匐)¶
(而/走)一曲斐然子雕蟲䘮天真(齊賢曰論語子曰吾黨之/小子狂簡斐然成章不知)¶
(所以裁之楊子或問吾子少而好賦曰/然童子雕蟲篆刻俄而曰壯夫不為也)棘刺造沐猴三¶
年費精神(齊賢曰韓子曰燕王好㣲功衛人曰臣能以/以棘刺之端為母猴王悅之養以五乘之奉)¶