南華老仙發天機於漆園吐崢嶸之高論開浩蕩之¶
竒言(士贇曰莊子䝉人也名周甞為漆園吏唐天寳/元年詔封南華真人此言鯤鵬之說始于逍遥)¶
(遊/)徵至怪于齊諧談北㝠之有魚吾不知其幾千里¶
其名曰鯤化成大鵬質凝胚渾脱鬐鬛于海島張羽¶
毛於天門(士贇曰莊子逍遥遊北㝠有魚其名為鯤/鯤之大不知其幾千里也化而為鳥其名)¶
(為鵬鵬之背不知其幾千里也怒而飛/其翼若垂天之雲齊諧者志怪者也)刷渤海之春¶
流晞扶桑之朝暾燀赫乎宇宙憑陵乎崑崙一鼓一¶
舞煙朦沙昏五嶽為之震蕩百川為之崩奔(士贇曰/五嶽泰)¶