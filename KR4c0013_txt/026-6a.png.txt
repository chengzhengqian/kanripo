盛談三山五岳之美謂僕小山無名無德而稱焉觀乎¶
斯言何太謬之甚也吾子豈不聞乎無名為天地之始¶
有名為萬物之母假令登封禋祀曷足以大道譏耶然¶
皆損人費物庖殺致祭暴殄草木鐫刻金石使載圗典¶
亦未足為貴乎且達人莊生常有餘論以為尺鷃不羨¶
於鵬鳥秋毫可並於太山由斯而談何小大之殊也又¶
怪於諸山藏國寶隱國賢使吾君牓道燒山披訪不獲¶
非通談也夫皇王登極瑞物昭至蒲萄翡翠以納貢河¶