蘭相因依蕭艾徒丰茸雞與雞並食鸞與鸞同枝揀珠¶
去沙礫但有珠相隨(齊賢曰水經零陵郡都梁縣西小/山上有停水其中悉生蘭草緑葉)¶
(紫莖澤蘭如薄荷㣲香荆湘嶺南人家多種之與蘭草/大抵相類顔師古以蘭為澤蘭非也郭璞曰丰容也蒼)¶
(頡篇茸/草貌)逺客投名賢真堪冩懐抱若惜方寸心待誰可¶
傾倒虞卿棄趙相便與魏齊行海上五百人同日死田¶
横當時不好賢豈傳千古名願君同心人於我少留情¶
寂寂還寂寂出門迷所適長鋏歸來乎秋風思歸客(齊/賢)¶
(曰史記范雎事魏中大夫須賈使齊齊襄王聞雎辯口/賜之金須賈怒以雎持魏隂事告齊故得饋歸以告魏)¶