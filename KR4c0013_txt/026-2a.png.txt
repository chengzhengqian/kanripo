御不勝涕戀屏營之至謹奉表以聞¶
　　　為宋中丞請都金陵表¶
臣某言臣誠惶誠恐頓首稽首臣聞社稷無常奉明者¶
守之君臣無定位闇者失之所以父作子述重光疊輝¶
天未絶晉人惟戴唐以功德有厚薄運數有修短功髙¶
而福祚長永德薄而政教陵遲三后之姓於今為庶非¶
一朝也伏惟陛下欽六聖之光訓擁千載之鴻休有國¶
之本羣生屬望粤自明兩光岐之陽昔有周太王之興¶