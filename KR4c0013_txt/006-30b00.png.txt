(東西曰陌士贇曰此言俱以才藝而進/仕於朝也後两句極貴顯之形容也)各有千金裘俱¶
為五侯客(士贇曰此言仕於/朝者各有所主也)猛虎落陷穽壯士時屈厄¶
相知在急難獨好亦何益(士贇曰此言士而遭厄猶猛/虎之落穽雖有牙爪無所復)¶
(施而同時儕軰不能垂一指之援獨善其身何取其為/益者三友哉此詩其傷朋友之道缺乎抑白遭誣被謗)¶
(之時所作也耶婉而不/迫可謂得國風之體矣)¶
　　　擬古(士贇曰莆陽夾漈鄭/先生曰始於太白)¶
融融白玉輝映我青我眉寳鏡似空水落花如風吹出¶
門望帝子蕩漾不可期安得黄鶴羽一報佳人知(士贇/曰興)¶