(之佩䧺黄而/衆蛇皆去)駿發跨名駒彫弓控鳴弦鷹豪魯草白狐¶
兔多肥鮮邀遮相馳逐遂出城東田一掃四野空喧呼¶
鞍馬前歸來獻所獲炮炙宜霜天出舞兩美人飄颻若¶
雲仙畱歡不知疲清曉方來旋(齊賢曰毛詩/箋云駿疾也)¶
　　　遊太山六首¶
四月上太山石屛御道開六龍過萬壑澗谷隨縈迴馬¶
跡繞碧峯於今滿青苔飛流灑絶巘水急松聲哀北眺¶
崿嶂奇傾崖向東摧洞門閉石扇地底興雲雷(齊賢曰/元宗開)¶