女洗素足行人歇金裝西望白鷺洲蘆花似朝霜送君¶
此時去回首淚成行(一作/雙)¶
　　勞勞亭¶
天下傷心處勞勞送客亭春風知别苦不遣柳條青(齊/賢)¶
(曰輿地志秣陵縣新亭隴有勞勞/樓宋改為臨滄觀行人分别之所)¶
　　題金陵王處士水亭(此亭齊朝南苑/又晋陸機故宅)¶
王子耽𤣥言賢豪多在門好鵝尋道士愛竹嘯名園樹¶
色老(一作/秀)荒苑池光蕩華軒此堂見明月更憶陸平原¶