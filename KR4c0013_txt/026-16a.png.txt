耶昔王東海問犯夜者曰何所從來答曰從師受學不¶
覺日晚王曰吾豈可鞭撻甯越以立威名想君侯通人¶
必不爾也願君侯惠以大遇洞開心顔終乎前恩再辱¶
英盼白必能使精誠動天長虹貫日直度易水不以為¶
寒若赫然作威加以大怒不許門下逐之長途白即膝¶
行於前再拜而去西入秦海一觀國風永辭君侯黄鵠¶
舉矣何王公大人之門不可以彈長劍乎¶
　¶