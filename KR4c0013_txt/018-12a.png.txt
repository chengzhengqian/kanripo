　　宣城送劉副使入秦¶
君即劉越石雄豪冠當時淒清横吹曲慷慨扶風詞虎¶
嘯俟騰躍雞鳴遭亂離千金市駿馬萬里逐王師結交¶
樓煩將侍從羽林兒統兵捍吳越豺虎不敢窺大勲竟¶
莫叙已過秋風吹(齊賢曰晉劉琨字越石少與范陽祖/逖俱以雄豪著名元嘉元年為并州)¶
(刺史在晉陽嘗為胡騎所圍數重城中窘廹無計琨乃/乗月登樓清嘯賊聞之皆悽然長歎中夜奏胡笳向曉)¶
(復吹之賊棄圍而走祖逖與劉琨聞雞起舞及郭隗謂/燕昭王以千金求千里馬事見前漢有善射者樓煩楚)¶
(挑戰三合樓煩皆射殺之應劭曰樓煩胡也漢武帝太/初元年初置建章營騎後更名羽林騎又取從軍死事)¶