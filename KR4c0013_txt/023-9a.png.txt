終日夕月衘樓間峰泉潄階下石素心自此得真趣非¶
外惜鼯啼桂方秋風滅籟歸寂緬思洪崖術欲往滄海¶
隔雲車來何遲撫几空嘆息(齊賢曰鼯䑕如猿肉翼若/蝙蝠聲如人號神仙傳衛)¶
(叔卿與數人博其子度曰與/博者為誰曰是洪厓先生)¶
　　　夏日山中¶
嬾揺白羽扇躶體青林中脱巾掛石壁露頂洒松風¶
　　　山中與幽人對酌¶
兩人對酌山花開一杯一杯復一杯我醉欲眠卿且去明¶