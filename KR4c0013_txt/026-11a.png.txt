亮天地入夔龍之室持造化之權安石髙枕蒼生是仰¶
某鳴躍無已剪拂因人銀章朱紱坐榮宦達身荷宸眷¶
目識龍顔既齊飛於鴛鷺復寄跡於門館皆相公大造¶
之力也而鐘鳴漏盡夜行不息止足之分實媿古人犬¶
馬戀主迫於西汜所冀枯松晚嵗無改節於風霜老驥¶
餘年期盡力於蹄足上答明主下報相公慺慺之誠屏¶
息於此伏惟相公收遺簪於少昊念亡弓於楚澤衰當¶
益壯結草知歸瞻望恩光無忘景刻¶