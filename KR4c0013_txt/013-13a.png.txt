(志王瓉注自交趾至㑹稽七/八千里百粤雜處各有種姓)春風變楚關秋聲落呉山¶
草木結悲緒風沙凄苦顔朅來已永乆頽思如循環飄¶
颻限江裔想像空留滯離憂毎醉心别涙徒盈袂坐愁¶
青天末出望黄雲蔽(齊賢曰淮南子曰黄/泉之埃上為黄雲)目極何悠悠¶
梅花南嶺頭空長滅征鳥水濶無還舟寳劍終難託金¶
囊非易求歸來儻有問桂樹山之幽(齊賢曰楚辭云桂/樹叢生兮山之幽)¶
　¶
　¶