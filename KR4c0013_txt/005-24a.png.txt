　　　菩薩蠻(士贇曰按此二詞至今/其調猶存其所自始乎)¶
平林漠漠煙如織寒山一帯傷心碧暝色入髙樓有人¶
樓上愁玉階空佇立宿鳥歸飛急何處是歸程長亭連¶
短亭¶
　　　憶秦娥¶
簫聲咽秦娥夢斷秦樓月秦樓月年年柳色灞陵傷别¶
樂遊原上清秋節咸陽古道音塵絶音塵絶西風殘照¶
漢家陵闕(士贇曰西京雜/記漢有樂游苑)¶