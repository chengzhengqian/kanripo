我家北海宅作寺南江濵空庭無玉樹髙殿坐幽人書¶
帯留青草琴堂(一作/臺)羃素塵平生種桃李寂滅不成春¶
(齊賢曰李邕為北海太守天寳中為吉温所陷而殺之/於郡代宗贈秘書監國史異纂雲陽界多漢離宫故地)¶
(有樹似槐而細葉士人謂之玉樹三齊記鄭康成常居/南山中教授山下草如薤葉長尺許時人名為書帯草)¶
　　改九子山為九華山聨句(并序/)¶
　青陽縣南有九子山山髙數千丈上有九峯如蓮花¶
　按圖徴名無所依㨿太史公南遊略而不書事絶古¶
　老之口復闕名賢之紀雖靈仙往復而賦詠罕聞予¶