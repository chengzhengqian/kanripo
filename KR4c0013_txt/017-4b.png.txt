為誰玷隋珠枉被彈聖朝多雨露莫厭此行難(齊賢曰/史秦既)¶
(得趙璧無意與城藺相如詒之曰此璧有瑕以歸説苑/隋侯之珠用之彈雀不如泥丸士贇曰聖朝多雨露即)¶
(唐書制曰朕以恩澤/者帝王之雨露之意)¶
　　　送羽林陶將軍¶
將軍出使擁樓船江上旌旗拂紫烟萬里横戈探虎穴¶
三杯拔劒舞龍泉莫道詞人無膽氣臨行將贈繞朝鞭¶
(齊賢曰唐志左右羽林軍大將軍各一人正三品將軍/各三人從二品掌統出衙禁兵督攝左右廂飛騎儀仗)¶
(大朝㑹則周衛階陛廵幸則夾馳道為内仗周禮熊/虎為旗析羽為旌龍泉劒名士贇曰詞人太白自稱)¶