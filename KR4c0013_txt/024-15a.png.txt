(士贇曰太白當謫逐之時乃能以/仙遊自解可謂善處患難者矣)¶
　　　避地司空原言懷¶
南風昔不競豪聖思經綸劉琨與祖逖起舞雞鳴晨雖¶
有匡濟心終爲樂禍人我則異於是潛光皖水濵卜築¶
司空原北將天柱鄰雪霽萬里月雲開九江春(齊賢曰/祖逖與)¶
(劉琨聞雞起舞事見前寰宇記皖/水在懷寧縣西北灊縣有天柱山)俟乎泰階平然後託¶
微身傾家事金鼎年貌可長新所願得此道終然保清¶
真弄景奔日馭攀星戯河津一隨王喬去長年玉天賓¶