未變玉顔已緇何常不捫松傷心撫鶴歎息誤學書劒¶
薄遊人間紫微九重碧山萬里有才無命甘於後時劉¶
表不用於禰衡暫來江夏賀循喜逢於張翰且樂船中¶
達人張侯大雅君子統泛舟之役在清川之湄談𤣥賦¶
詩連興數月醉盡花栁賞窮江山王命有程告以行邁¶
烟景晩色慘為愁容繫飛帆於半天泛淥水於遥海欲¶
去不忍更開芳樽樂雖寰中趣逸天半平生酣暢未若¶
此筵至於清談浩歌雄筆麗藻笑飲醁酒醉揮素琴余¶