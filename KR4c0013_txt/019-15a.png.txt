　　羅衣二事及五月五日贈余詩余答以此詩¶
張衡殊不樂應有四愁詩慙君錦繡段贈我慰相思鴻¶
鵠復矯翼鳯凰憶故池榮樂一如此商山老紫芝(齊賢/曰張)¶
(衡四愁詩序曰張衡不樂久處機密陽嘉中出為河間/相時天下漸弊鬰鬱不得志為四愁詩其辭曰美人贈)¶
(我錦繡段何以報之青玉案商山/四皓歌曰煜煜紫芝可以療飢)¶
　　醉後答丁十八以詩譏余搥碎黄鶴樓¶
黄鶴高樓巳搥碎黄鶴仙人無所依黄鶴上天訴玉帝¶
却放黄鶴江南歸神明太守再雕餙新圖粉壁還芳菲¶