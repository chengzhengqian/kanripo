歌一曲還道滄浪濯吾足平生不解謀此身虚作離騷¶
遣人讀笑矣乎笑矣乎趙有豫讓楚屈平賣身買得千¶
年名巢由洗耳有何益夷齊餓死終無成君愛身後名¶
我愛眼前酒飲酒眼前樂虚名何處有男兒窮通當有¶
時曲腰向君君不知猛虎不看几上肉洪鑪不鑄囊中¶
錐笑矣乎笑矣乎甯武子朱買臣叩角行歌背負薪今¶
日逢君君不識豈得不如佯狂人(齊賢曰應劭風俗通/曰順帝末京師童謡)¶
(云直如絃死道邉曲如鉤封公侯張儀魏人嘗從楚相/飲楚相亡璧意儀盜之執儀掠笞數百不服釋之歸妻)¶