天宫水西寺雲錦照東郭清湍鳴迴溪緑水繞飛閣凉¶
風日瀟洒幽客時憩泊五月思貂裘謂言秋霜落石蘿¶
引古蔓岸筍開新籜吟翫空復情相思爾佳作鄭公詩¶
人秀逸韻横寥廓何當一來遊愜我雪山諾(士贇曰五/月思貂裘)¶
(此極凉之/形容也)¶
　　　九日登山¶
淵明歸去來不與世相逐為無杯中物遂偶本州牧因¶
招白衣人笑酌黄花菊(齊賢曰陶潛賦歸去來事見前/刺史王宏欲識潛往廬山令其)¶