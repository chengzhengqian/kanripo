生則桑弧蓬矢射乎四方故知大丈夫必有四方之志¶
乃杖劍去國辭親逺遊南窮蒼梧東涉溟海見鄉人相¶
如大誇雲夢之事云楚有七澤遂來觀焉而許相公家¶
見招妻以孫女便憩跡于此至移三霜焉曩昔東遊維¶
揚不逾一年散金三十餘萬有落魄公子悉皆濟之此¶
則是白之輕財好施也又昔與蜀中友人吳指南同遊¶
於楚指南死於洞庭之上白禫服慟哭若喪天倫炎月¶
伏屍泣盡繼之以血行路聞者悉皆傷心猛虎前臨堅¶