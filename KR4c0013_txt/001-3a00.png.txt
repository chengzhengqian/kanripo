鼓奔飈而長驅燭龍銜光以照物列缺施鞭而啓途¶
(士贇曰山海經鍾山之神名曰燭隂又名/燭龍銜火精以照天門列缺天隙電照也)塊視三山¶
杯看五湖其動也神應其行也道俱任公見之而罷¶
釣有窮不敢以彎弧莫不投竿失鏃(作木/切)仰之長吁¶
(士贇曰任公子為大鈎釣魚而大魚食之任公子得/若魚離而腊之自淛河以東蒼梧以北莫不厭若魚)¶
(者帝羿有窮氏與吳賀北逰賀使羿射雀羿曰生之/乎殺之乎賀曰射其左目羿引弓射之誤中右目羿)¶
(仰首而愧終身不忘故/羿之善射至今稱之)爾其雄姿壯觀映背河漢上¶
摩蒼蒼下覆漫漫盤古開天而直視羲和倚日以傍¶