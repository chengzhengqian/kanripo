　　　北上行(士贇曰樂府征行曲太白/此詞則言從軍征役之苦)¶
北上何所苦北上縁太行磴道盤且峻巉巖淩穹蒼馬¶
足蹶側石車輪摧髙岡(齊賢曰九域志太行山在懷州/魏武苦寒行曰北上太行山艱)¶
(哉何巍巍羊腸坂詰屈車輪/為之摧士贇曰磴道閣道也)沙塵接幽州烽火連朔方¶
殺氣毒劔㦸嚴風裂衣裳奔鯨夾黄河鑿齒屯洛陽(齊/賢)¶
(曰此詩乃禄山初反時作也鑿齒指祿山奔鯨指史思/明崔乾祐之徒淮南子註曰堯時窫窳刲豕鑿齒皆為)¶
(人害窫窳類貙虎爪食人服䖍/曰鑿齒長五尺似鑿亦食人)前行無歸日返顧思舊¶
鄉慘慽氷雪裏悲號絶中腸尺布不掩體皮膚劇枯桑¶