(州時帝遣周賀乘海之遼東從公孫淵求馬翻欲諫不/敢作表以示刺史吕岱岱不報後賀等還至成山為魏)¶
(田豫所撃帝聞始思翻言召翻會翻/卒宋玉九辨曰悲哉秋之為氣也)¶
　　　經亂離後天恩流夜郎憶舊遊書懐贈江夏韋¶
　　　太守良宰(江夏岳陽/)¶
天上白玉京十二樓五城僊人撫我頂結髮受長生誤¶
逐世間樂頗窮理亂情(齊賢曰史記方士言黄帝時為/五城十二樓以候神人應劭曰)¶
(崑崙元圃五城十/二樓仙人所常居)九十六聖君浮雲掛空名天地賭一¶
擲未能忘戰爭試渉霸王略將期軒冕榮時命乃大謬¶