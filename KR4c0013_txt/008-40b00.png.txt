(晉書王衍妙善𤣥言清談老莊為/事毎捉白玊柄麈尾與手同色)¶
　　　赤壁歌送别¶
二龍爭戰决雌雄赤壁樓船掃地空烈火張天照雲海¶
周瑜於此破曹公君去滄江望澄碧鯨鯢唐突留餘跡¶
一一書來報故人我欲因之壯心魄(齊賢曰二龍孫權/曹操荆州記蒲坂)¶
(縣㳂江有百里南岸赤壁周瑜黃盖乗大艦破魏武兵/於烏林烏林赤壁東西一百六十里也予嘗往來江漢)¶
(間研窮赤壁所在正在今鄂州上流八十里與百人山/相對江邊石皆紫赤色即為赤壁磯通鑑建安十三年)¶
(九月曹操入荆州遺孫權書曰今治水軍八十萬與將/軍㑹獵于呉權遣周瑜迎擊遇操于赤壁初與交戰公)¶