昇聞海激佇乎三千天飛期於六月必有以也豈徒然¶
哉有從兄太原主簿舒才華動時規謀匠物乃黕翠幕¶
筵虹梁瓊羞霞開羽觴電舉然後抗目逺覽憑軒高吟¶
屏俗事於煩襟結浮歡於落景俄而皓月生海來窺醉¶
容黄雲出關半起秋色數君乃輟酌慷慨揺心促裝望¶
丹闕而非逺揮玉鞭而且去白也不敏先鳴翰林幸叨¶
玳瑁之筵敢竭麒麟之筆請各探韻賦詩寵行¶
　李太白集分類補註卷二十七¶