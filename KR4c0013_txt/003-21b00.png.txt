　　　箜篌謡(齊賢曰古今注箜篌引者朝鮮津卒霍/里子高妻麗玉所作士贇曰琴操五十)¶
　　　(七曲九引内有箜篌引亦曰公無渡/河亦曰箜篌謡太白此詞用其名)¶
樊天莫登龍走山莫騎虎貴賤結交心不移唯有嚴陵¶
及光武(齊賢曰東漢嚴光字子陵餘姚人少與光武同/遊學及光武即位光乃變姓名隠身不見帝思)¶
(其賢乃令以物色訪之後齊國上言有一男子披羊裘/釣澤中帝疑其光乃備安車𤣥纁以聘之三反而後至)¶
(車駕即日幸其舘復引光入論道故舊相對累日因共/偃卧光以足加帝腹上明日太史奏客星犯御座甚急)¶
(帝笑曰朕故人嚴子陵共卧耳除為諫議大夫不/屈乃耕於富春山後人名其釣處為嚴陵灘焉)周公¶
稱大聖管蔡寜相容(齊賢曰武王崩成王少周公專王/室管蔡疑公不利於成王乃挾武)¶