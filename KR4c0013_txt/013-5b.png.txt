憂如焚悵然若有失聞君臥石門宿昔契彌敦方從桂¶
樹隠不羨桃花源髙風起遐曠幽人跡復存松風清瑤¶
瑟溪月湛芳樽安居偶佳賞丹心期此論(齊賢曰髙士/傳尚長字子)¶
(平隠不仕為子嫁娶畢勅家事㫁之勿/復相關毛詩憂心如焚幽人髙鳳也)¶
　　　淮隂書懐寄王宗城(再至淮南/作王宗成)¶
沙墩至梁苑二十五長亭大舶夾雙櫓中流鵝鸛鳴雲¶
天掃空碧川岳涵餘清飛鳬從西來適與佳興并眷言¶
王喬舄婉孌故人情(齊賢曰沙苑縣在同州南梁苑事/見前吕居仁語録太白詩如沙墩)¶