鳥以極目怨夕陽之西斜願為連根同死之秋草不作¶
飛空之落花(齊賢曰巫山/青鳥見前)¶
　　學古思邊¶
銜悲上隴首腸斷不見君流水若有情幽哀從此分蒼¶
茫愁邊色惆悵落日曛山外接逺天天際復有雲白鴈¶
從中來飛鳴苦難聞足繋一書札寄言難離羣離羣心¶
斷絶十見花成雪胡地無春暉征人行不歸相思杳如¶
夢珠淚濕羅衣(齊賢曰蘇武傳天子射上林得/雁足有繫帛書隴水亊見前)¶