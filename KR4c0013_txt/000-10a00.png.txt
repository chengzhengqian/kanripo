流夜郎遂汎洞庭上峽江至巫山以赦得釋憩岳陽江¶
夏乆之復如尋陽過金陵徘徊於厯陽宣城二郡其族¶
人陽冰為當塗令白過之以病卒年六十有四是時寳¶
應元年也其始終所更涉如此此白之詩書所自敘可¶
考者也劉全白為白墓誌稱白偶乘扁舟一日千里或¶
遇勝景終年不移則見於白之自敘者葢亦其略也舊¶
史稱白山東人為翰林待詔又稱永王璘節度揚州白¶
在宣城謁見遂辟為從事而新書又稱白流夜郎還尋¶