門東别來已經年因君此中去不覺淚如泉¶
　　　送蔡山人¶
我本不棄世世人自棄我一乗無倪舟八極縱逺柂燕¶
客期躍馬唐生安敢譏採珠勿驚龍大道可暗歸故山¶
有松月遲爾翫清暉(齊賢曰史記蔡澤燕人從唐舉相/唐舉熟視而笑曰先生昻鼻巨肩)¶
(魋顔蹙齃膝攣吾聞聖人不相殆先生乎蔡澤知唐舉/戲之乃曰富貴吾所自有所不知者夀也舉曰先生之)¶
(夀從今以往者四十三歲澤笑談而去謂御者曰吾持/梁刺齒躍肥馬疾驅懐黄金之印結紫綬於腰揖讓人)¶
(主之前食肉富貴/四十三年足矣)¶