吾愛崔秋浦宛然陶令風門前五楊柳并上二梧桐山¶
鳥下聽事簷花落酒中懷君未忍去惆悵意無窮¶
　　　其二¶
崔令學陶令北牎常晝眠抱琴時弄月取意任無絃見¶
客但傾酒為官不愛錢(士贇曰此三聨並/見本巻前詩註)東臯春事起¶
種黍早歸田(士贇曰唐書文中子王通之弟王績字無/功絳州人性簡放不喜拜揖隋大業中舉)¶
(孝悌亷㓗授秘書正字不樂在朝求為六合丞以嗜酒/不任事乃還鄉里績有奴婢數人種黍春秋釀酒養鳬)¶
(鴈蒔藥草常遊北山/東臯自號東皐先生)¶