　　　其二¶
洛浦有宓妃飄颻雪爭飛輕雲拂素月了可見清輝解¶
珮欲西去含情詎相違香塵動羅襪綠水不沾衣陳王¶
徒作賦神女豈同歸好色傷大雅多爲世所譏(齊賢曰/漢書音)¶
(義云宓妃宓羲氏之女溺洛水爲神曹植洛神賦曰髣/髴兮若輕雲之蔽月飄颻兮若流風之迴雪又曰願誠)¶
(素之先逹兮解玉珮以要之又曰凌波微步羅襪生塵/士贇曰高唐神女二賦乃宋玉寓言以成其文章洛神)¶
(賦則子建擬之而作後世之人如癡子聽人說夢以爲/誠有是事至爲傳竒以實之惟太白知其託辭而譏之)¶
(可謂識見/高遠者矣)¶