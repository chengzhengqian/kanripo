春草如有意羅生玉堂隂東風吹愁來白髪坐相侵獨¶
酌勸孤影閒歌面芳林長松爾何知(一作本/無情)蕭瑟為誰¶
吟手舞石上月膝横花間琴過此一壺外悠悠非我心¶
(一本云春草遍緑野新鶯有佳音落日不盡歡恐為愁/所侵獨酌勸孤影閒歌面芳林清風尋空來岩松與共)¶
(吟手舞石上月膝横花下琴過此一壺外悠悠/非我心齊賢曰漢文翁為蜀守作石室名玉堂)¶
　　　友人會宿¶
滌蕩千古愁留連百壺飲良宵宜清談皓月誰能寢醉¶
來卧空山天地即衾枕(士贇曰此詩太白葢用劉伶酒/德頌幕天席地縱意所如之意)¶