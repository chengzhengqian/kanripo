(子召欲殺之津吏女子持楫而前曰妾父聞君來渡不/測之水恐風波之起故禱九江三河之神不勝至祝杯)¶
(酌餘瀝醉之於此妾願以鄙軀易父之死簡子將渡少/一人涓乃攘袂操楫而請簡子許之遂與渡中流為簡)¶
(子發河激之歌其詞曰升彼阿兮靣觀清水揚波兮杳/冥冥禱求福兮醉不醒誅將加兮妾心驚罰既釋兮瀆)¶
(乃清妾持楫兮操其維蛟龍盻兮主將歸/呼來棹兮行勿疑簡子大悦以為夫人)豫讓斬空衣¶
有心竟無成(齊賢曰史刺客傳豫讓者晉人事智伯甚/尊寵之乃智伯伐趙襄子與韓魏合謀滅)¶
(智伯而三分其地漆智伯頭以為飲器豫讓遁逃山中/曰必為報仇而死乃變姓名為刑人入宫塗厠挾匕首)¶
(欲以刺襄子襄子如厠心動執問之豫讓持刀謂曰欲/為智伯報仇左右欲誅之襄子曰彼義人也釋去之居)¶
(頃讓又漆身為癩吞炭為啞行乞於市襄子當出豫讓/伏於所過橋下襄子至橋馬驚襄子使人問之豫讓也)¶