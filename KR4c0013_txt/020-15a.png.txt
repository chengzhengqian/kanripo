水蔵春日青軒秘晩霞若聞絃管妙金谷不能誇(齊賢/曰照)¶
(膽言池水之清照人如見肝膽晉石/崇有别館在河陽之金谷一名梓澤)¶
　　　在水軍宴韋司馬樓船觀妓¶
揺曵帆在空清流(一作/川)順歸風詩因鼓吹發酒為劒歌¶
雄對舞青樓妓雙鬟白玉童行雲且莫去畱醉楚王宫¶
(齊賢曰謝元暉有鼓吹曲蔡邕曰鼓吹歌軍樂也謂之/短簫鐃歌黄帝岐伯所作士贇曰白玉童言其童之顔)¶
(如白/玉也)¶
　　　流夜郎至江夏陪長史叔及薛明府宴興徳寺¶