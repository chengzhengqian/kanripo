　　　與周剛清溪玉鏡潭宴别(潭在秋浦/桃樹陂下)¶
康樂上官去永嘉遊石門江亭有孤嶼千載跡猶存我¶
來游秋浦三入桃陂源千峯照積雪萬壑盡啼猿興與¶
謝公合文因周子論(齊賢曰謝康樂有登石門最髙頂/詩石門澗六處石門退水上兩山)¶
(兩邊石壁右邊石岩下/臨澗水秋浦見前巻)掃厓去落葉席月開清樽溪當¶
大樓南溪水正南奔迴作玉鏡潭澄明洗心魂此中得¶
佳境可以絶囂喧清夜方歸來酣歌出平原别後經此¶
地為余謝蘭蓀(齊賢曰大/樓山名)¶