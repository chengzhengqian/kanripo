　　　江行寄逺¶
刳木出吳楚危槎百餘尺疾風吹片帆日暮千里隔别¶
時酒猶在巳為異鄉客思君不可得愁見江水碧(齊賢/曰易)¶
(繫辭刳木為舟説文槎邪斫木士贇曰史記張騫乗/槎乃刳全木為之至今沅湘中有此名為&KR1299;艚船)¶
　　　宿五松山下荀媪家¶
我宿五松下寂寥無所歡田家秋作苦鄰女夜舂寒跪¶
進彫胡飯月光明素盤令人慙漂母三謝不能餐(齊賢/曰楊)¶
(惲書曰田家作苦子/虚賦注彫胡菰菜也)¶