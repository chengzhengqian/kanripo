(故曰秦樓士贇曰西京雜記髙祖初入咸陽宫府庫珍/寳尤異者有方鐃廣四尺髙五尺九寸表裏有明人直)¶
(來照之影則倒見以手捫心而來則見腸胃九藏厯然/無碍人疾病在内則掩心而照之則知病之所在女子)¶
(有邪心則膽張心動秦始皇嘗/以照宫人膽張心動者殺之)¶
　　　採蓮曲(齊賢曰秦州唱採蓮歌齊景公造採蓮/舟令宫人采女撑之士贇曰樂錄草木)¶
　　　(二十四曲内/有採蓮曲)¶
若耶谿傍採蓮女笑隔荷花共人語日照新粧水底明¶
風飄香袂空中舉(齊賢曰樂書採蓮之舞衣紅繪短袖/翬裙雲鬟髻乘綠船持花士贇曰若)¶
(耶溪在㑹稽縣東南北/流二十五里與鏡湖合)岸上誰家遊冶郎三三五五映¶