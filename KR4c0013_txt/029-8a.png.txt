公知名在吳銘雙闕于盤石吾子盍可美盛德揚中和¶
恭承話言敢不惟命遂作頌曰¶
掲髙幢兮表天宫嶷獨出兮凌星虹神縱縱兮來空仡¶
扶傾乎蒼穹西方大聖稱大雄横絶苦海舟羣䝉陀羅¶
尼藏萬法宗善住天子獲厥功明明李君牧東魯再新¶
頽規扶衆苦如大雲王注法甫邦人清涼喜聚舞揚鴻¶
名兮振海浦銘豐碑兮昭萬古¶
　　　當塗李宰君畫讃¶