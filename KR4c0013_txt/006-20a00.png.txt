(其將竇子昂奉表以所部十三郡及兵八萬來降并帥/河東節度髙秀巖亦降十二月子昂至京師上以思明)¶
(為歸義王范陽節度乾元元年六月李光弼以思明終/叛隂使烏承恩圖之承恩多以私財募部曲及數衣婦)¶
(人服詣諸将營說誘之諸将以白思明思明執承恩集/将佐西向大哭曰臣以三十萬衆降朝廷何負陛下而)¶
(欲殺臣命表云陛下不為臣誅光弼臣當自引兵就太/原誅之乾元三年再反正月僣稱大聖周王夏四月更)¶
(號大燕自稱/應天皇帝)巨鰲未斬海水動魚龍奔走安得寧頗似¶
楚漢時翻覆無定止朝過博浪沙暮入淮隂市張良未¶
遇韓信貧劉項存亡在兩臣蹔到下邳受兵略來投漂¶
母作主人賢哲棲棲古如此今時亦棄青雲士(齊賢曰/史張良)¶