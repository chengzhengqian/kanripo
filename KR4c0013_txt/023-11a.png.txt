勸君莫拒杯春風笑人來桃李如舊識傾花向我開流¶
鶯啼碧樹明月窺金罍昨日朱顔子今日白髪催棘生¶
石虎殿鹿走姑蘇臺自古帝王宅城闕閉黄埃君若不¶
飲酒昔人安在哉(齊賢曰晉石虎簒位作大武殿於襄/國昔子胥諌呉王王不用乃曰臣今)¶
(見麋鹿遊姑/蘇之臺也)¶
　　　醉題王漢陽㕔¶
我似鷓鴣鳥南遷嬾北飛時尋漢陽令取醉月中歸(齊/賢)¶
(曰異物志鷓鴣鳥其志懷南不思/北徂漢陽縣在大別山之西)¶