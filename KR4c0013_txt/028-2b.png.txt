于飛潘楊之好斯為睦矣僕不佞也忝于芳塵宴同一¶
筵心契千古清酌連曉𤣥談入微歡攜無間旋告睽拆¶
將軍叔英略蓋古英明洞神天王貴宗誕育賢子八龍¶
增秀以列次五色相輝而有文㑹言高樂曉餞金門洗¶
徳絃觴怡顔朱明草木已盛且江嶂若畫賞盈前途自¶
然屏間坐遊鏡裏行到霞月千里足供文章之用哉征¶
帆空懸落日相迫二李揮翰詩其贈焉¶
　　　冬日於龍門送從弟京兆㕘軍令問之淮南覲¶