國聖人所出神農之後季梁為大賢爾來寂寂無一物¶
可紀有唐中興始生紫陽先生先生六十而隱化若繼¶
跡而起者惟倩公焉蓄壯志而未就期老成於他日且¶
能傾産重諾好賢攻文即惠休上人與江鮑徃復各一¶
時也僕平生述作罄其草而授之思親遂行流涕惜别¶
今聖朝已捨季布當徵賈生開顔洗目一見白日冀相¶
視而笑於新松之山耶作小詩絶句以寫别意辭曰彼¶
美漢東國川藏明月輝寧知喪亂後更有一珠歸¶