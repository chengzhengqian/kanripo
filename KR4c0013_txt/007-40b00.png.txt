(鎮即渡江處横江建康之/西津楊子建康之東津也)¶
　　其四¶
海神來過惡風迴浪打天門石壁開浙江八月何如此¶
濤似連山噴雪來(齊賢曰博物志文王以太公為灌壇/令朞年風不鳴條文王夢一婦人甚)¶
(麗當道而哭問其故婦人曰我東泰山神女嫁為西海/婦欲東歸灌壇令當吾道有徳吾不敢以暴風疾雨過)¶
(也文王夢覺明日召太公三日三夕果有暴風疾雨去/者皆西來也錢塘潮圖云潮至每月三十四五漸減二)¶
(十六七漸生至初三漸大不差頃刻惟八月十五獨大/常潮逺觀數百里若素練横江稍近見潮頭高數丈巻)¶
(雲擁雪混混沌沌聲如雷鼓猶不足以形容之始皇東/遊至錢塘臨浙江水波惡乃西北二十里從狭中渡即)¶