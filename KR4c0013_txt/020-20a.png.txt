　　　與南陵常賛府遊五松山¶
安石泛溟渤獨嘯長風還逸韻動海上髙情出人間靈¶
異可並跡澹然與世閒(齊賢曰世說謝安石與孫/興公汎海吟笑事見前)我來¶
五松下置酒窮躋攀徵古絶遺老因名五松山五松何¶
清幽勝境美沃州蕭颯鳴洞壑終年風雨秋響入百泉¶
去聽如三峽流剪竹掃天花且從傲吏遊龍堂若可憩¶
吾欲歸精修(齊賢曰髙僧傳支遁投跡剡山於沃州東/嶺立寺行道晚移石城山有精舎在南陵)¶
(銅井西/五里)¶