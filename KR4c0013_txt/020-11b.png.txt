　　　宴鄭㕘卿山池¶
爾恐碧草晚我畏朱顔移愁看楊花飛置酒正相宜歌¶
聲送落日舞影迴清池今夕不盡杯畱歡更邀詩¶
　　　遊謝氏山亭¶
淪老卧江海再歡天地清病閑乆寂寞歲物徒芬榮借¶
君西池遊聊以散我情掃雪松下去捫蘿石道行謝公¶
池塘上春草颯巳生花枝拂人來春鳥向我鳴田家有¶
美酒落日與之傾醉罷弄歸月遥欣稚子迎¶