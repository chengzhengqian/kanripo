　　　送程劉二侍郎兼獨孤判官赴安西幕府¶
安西幕府多材雄喧喧唯道三數公綉衣貂裘明積雪¶
飛書走檄如飄風朝辭明主出紫宫銀鞍送别金城空¶
(齊賢曰唐志安西都䕶府治泗州後徙治髙昌故地又/徙治龜兹都督府而故府復為西州師古曰幕府以軍)¶
(幕為義軍旅無常居止故以帳幕言之説文/檄尺二書也師古曰為檄文馳以示遠所)天外飛霜¶
下葱海火旗雲馬生光彩胡塞清塵幾日歸漢家草緑¶
遙相待(齊賢曰西河舊事云葱嶺其山髙丈上悉生葱/故以名考工記龍旂九丈以象大火鳥旟七斿)¶
(以象鶉火大火蒼龍宿/之心鶉火朱鳥宿之柳)¶