　　　入彭蠡經松門觀石鏡緬懐謝康樂題詩書遊¶
　　　覽之志(二篇或同或/異故併録之)¶
謝公之彭蠡因此遊松門余方窺石鏡兼得窮江源欲¶
將繼風雅豈徒清心魂前賞逾所見後來道空存況屬¶
臨汎美而無洲渚喧漾水向東去漳流直南奔空濛三¶
川夕回合千里昏青桂隱遥月緑楓鳴愁猿水碧或可¶
采金精秘莫論吾將學仙去冀與琴高言(士贇曰山海/經曰荆山漳)¶
(水出焉而東南流注于/汨羅江琴高事見前)¶