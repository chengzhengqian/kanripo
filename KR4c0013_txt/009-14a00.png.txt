存不朽包荒匿瑕蓄此煩醜月出致譏貽愧皓首(齊賢/曰莊)¶
(子蘧伯玉行年六十而六十化未嘗不始於是之/而詘之以非也未知今之所謂是非五十九非也)感悟¶
遂晩事往日遷白璧何辜青蠅屢前群輕折軸下沈黄¶
泉衆毛飛骨上凌青天萋斐暗成貝錦粲然泥沙聚埃¶
珠玉不憐洪燄爍山發自纎煙蒼波蕩日起于微涓交¶
亂四國播于八埏拾塵掇蜂疑聖猜賢哀哉悲夫誰察¶
予之貞堅(齊賢曰詩曰萋兮斐兮成是貝錦彼譛人者/亦巳大甚張儀傳曰積羽沈舟群輕折軸衆)¶
(口鑠金積毁銷骨丁鴻曰壞崖破巖之水原自涓涓干/雲蔽日之木起於葱青士贇曰孟康曰埏地戸八際也)¶