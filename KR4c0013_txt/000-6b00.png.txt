則遲其聲以媚之太真妃飲罷歛綉巾重拜上自是顧¶
李翰林尤異於諸學士會高力士終以脱靴為深恥異¶
日太真妃重吟前辭力士曰始以妃子怨李白深入骨¶
髓何翻拳拳如是邪太真妃因驚曰何翰林學士能辱¶
人如斯力士曰以飛燕指妃子賤之甚矣太真妃頗深¶
然之上嘗三欲命李白官卒為宫中所捍而止白嘗有¶
知鑒客并州識汾陽王郭子儀於行伍間為脱其刑責¶
而奬重之及翰林坐永王之事汾陽功成請以官爵贖¶