海何由填鼓角徒悲鳴樓船習征戰抽劔步霜月夜行¶
空庭徧長呼結浮雲埋沒顧榮扇他日觀軍容投壺接¶
高宴(齊賢曰精衛填海事見前晉廣陵相陳敏文以顧/榮為丹陽内史榮潜謀攻敏敏不復濟榮以羽扇)¶
(麾之其衆潰散唐有觀軍容使東漢書/祭遵為將軍對酒設樂必雅歌投壺)¶
　　　早春寄王漢陽¶
聞道春還未相識走傍寒梅訪消息昨夜東風入武陽¶
陌頭楊柳黄金色碧水浩浩雲茫茫美人不來空斷腸¶
預拂青山一片石與君連日醉壺觴¶