(至安喜還内過戸閾不覺屐齒之折釋曇足/白於面跣涉泥水未嘗汙時稱白足和尚)幾宿一下¶
山(一作下/山來)蕭然忘干謁談經演金偈降鶴舞海雪時聞¶
天香來了與世事絶佳遊不可得春風惜逺别賦詩留¶
巖屏千載庻不滅¶
　　　登金陵鳯凰臺¶
鳯凰臺上鳯凰遊鳯去臺空江自流吳宫花草埋幽徑¶
晉代衣冠成古丘三山半落青天外二水中分白鷺洲¶
總為浮雲能蔽日長安不見使人愁(齊賢曰宋元嘉中/王觀見異鳥集于)¶