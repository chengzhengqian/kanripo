　　　送蕭三十一之魯中兼問稚子伯禽¶
六月南風吹白沙吳牛喘月氣成霞水國鬰蒸不可處¶
時炎道逺無行車夫子如何涉江路雲帆嫋嫋金陵去¶
髙堂倚門望伯魚魯中正是趨庭處我家寄在沙丘傍¶
三年不歸空斷腸君行既識伯禽子應駕小車騎白羊¶
(齊賢曰孔鯉字伯魚論語/他日又獨立鯉趨而過庭)¶
　　　送楊山人歸嵩山¶
我有萬古宅嵩陽玉女峯長留一片月挂在東溪松爾¶