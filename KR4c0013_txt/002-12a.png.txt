(并問此是何處答曰君還至蜀郡訪嚴君平則知之竟/不及登岸因還至蜀問君平曰某年某月有客星犯牽)¶
(牛宿計其年月正是此人到天河時也士贇曰河精上/為天漢禎卿曰白意葢以騶虞鸑鷟比君平而嘆世人)¶
(之莫識也安知其高名乃如白日之懸於天漢而牛女/皆知之然海客之去已久又誰能測其幽深之道哉末)¶
(二句亦借以/自寓之意也)¶
　　　其十四(禎卿曰此篇之/意蕭説近是)¶
胡闗饒風沙蕭索竟終古木落秋草黄登高望戎虜荒¶
城空大漠邉邑無遺堵白骨横千霜嵯峨蔽榛莽(齊賢/曰漠)¶
(北方流沙也/千霜千年也)借問誰凌虐天驕毒威武赫怒我聖皇勞¶