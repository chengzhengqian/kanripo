(之門是謂天地根註曰不死之神在於𤣥牝𤣥天也於/人為鼻牝地也於人為口口鼻之門乃通天地之元氣)¶
(聽從/往來)¶
　　　寄當塗趙少府炎¶
晚登髙樓望木落雙江清寒山饒積翠秀色連州城目¶
送楚雲盡心悲胡雁聲相思不可見迴首故人情¶
　　　寄東魯二稚子(在金陵作/)¶
呉地桑葉緑呉蠶已三眠我家寄東魯誰種龜隂田春¶
事已不及江行復茫然南風吹歸心飛墮酒樓前(齊賢/曰荀)¶