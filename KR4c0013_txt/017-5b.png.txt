　　　送姪良攜二妓赴㑹稽戲有此贈¶
攜妓東山去春光半道催遙看若桃李雙入鏡中開(齊/賢)¶
(曰王羲之云每行山陰道上如鏡/中士贇曰謝安攜妓東山事見前)¶
　　　送賀賔客歸越¶
鏡湖流水漾清波狂客歸舟逸興多山陰道士如相見¶
應寫黄庭換白鵝(齊賢曰賀知章自號四明狂客山隂/道士養鵝羲之往觀意説道士云寫)¶
(道德經當舉羣相贈羲/之欣然寫畢籠鵝而歸)¶
　　　送張遙之夀陽幕府¶