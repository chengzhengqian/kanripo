　　　其五十四(禎卿曰此/篇哀時也)¶
倚劍登高臺悠悠送春目蒼榛蔽層丘瓊草隠深谷(齊/賢)¶
(曰榛木/叢也)鳳鳥鳴西海欲集無珍木鸒斯得所居蒿下盈¶
萬族(齊賢曰毛萇詩傳鸒斯鵯/居鵯居鴉烏也鸒音預)晉風日已頽窮途方慟¶
哭(齊賢曰首兩句乃居高見逺之意也三句四句比小/人據高位而君子在野也五句至八句葢謂當時君)¶
(子亦有用世之意而在朝無君子以安之反不如小人/之得位呼儔引類至於萬族之多也末句借晉為喻謂)¶
(如此則君子道消風俗頽靡居然可知若阮籍之窮途/然後慟哭母乃見事之晚乎禎卿曰窮途慟哭蕭解未)¶
(善言風既頹矣途既/窮矣方可慟哭而已)¶