黄山四千仞三十六竒峯丹崖夾石柱菡蓞金芙蓉伊¶
昔昇絶頂下窺天目松仙人煉藥處羽化留餘蹤(齊賢/曰黄)¶
(山𨽻宣州圖經云黄帝與浮丘仙人鍊丹於此爾雅荷/芙蕖其華菡蓞其實蓮其根藕天目山在臨安西五十)¶
(里髙三千九百丈周囘八百里乃神仙所居有三十六/峯太平寰宇記天山有兩湖若左右目故曰天目士贇)¶
(曰晉書許邁徧游名山採藥莫/測所終好道者皆謂之羽化也)亦聞溫伯雪獨往今相¶
逢採秀辭五嶽攀巖歴萬重歸休白鵝嶺渴飲丹砂井¶
鳳吹我時來雲車爾當整去去陵陽東行行芳桂叢迴¶
溪十六度碧嶂盡晴空他日還相訪乗橋躡綵虹(齊賢/曰白)¶