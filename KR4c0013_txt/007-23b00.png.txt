帝不憶李將軍楚王放却屈大夫悲來乎悲來乎秦家¶
李斯早追悔虚名撥向身之外范子何曽愛五湖功成¶
名遂身自退劒是一夫用書能知姓名恵施不肯千萬¶
乗卜式未必窮一經還須黒頭取方伯莫漫白首為儒¶
生(齊賢曰漢志三十斤為鈞四鈞為石項羽少時學書/不成去學劒人不成季父項梁怒之羽曰書足以記)¶
(姓名而已劒一人敵不足學學萬人敵于是梁教羽兵/法卜式河南人以田畜為事時漢方事匈奴式上書願)¶
(輸家財半助邉上使使問式欲官乎曰自小牧羊不習/仕宦不願也後渾邪降縣官費衆式復持錢二十萬與)¶
(河南太守以給民河南上卜式姓名上以式終長者召/為郎中元鼎中代石慶為御史大夫李廣李斯范蠡事)¶