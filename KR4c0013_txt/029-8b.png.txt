天埀元精嶽降粹靈應期命世大賢乃生吐竒獻䇿敷¶
聞王庭帝用休之揚光泰清濫觴百里涵量八溟縉雲¶
飛聲當塗政成雅頌一變江山再榮舉邑抃舞式圖丹¶
青眉秀華蓋目朗明星鶴矯閬風麟騰玉京若掲日月¶
昭然運行窮神闡化永世作程¶
　　　金陵名僧頵公粉圖慈親讚¶
神妙不死惜生此身託禮明淑而稱厥親粉為造化筆¶
寫天真貌古松雪心空世塵文伯之母可以為隣¶