撫謝眺肩樓髙碧海出樹古青蘿懸光䘵紫霞杯伊昔¶
忝相傳良圖掃沙漠别夢繞旌旃富貴日成疎願言杳¶
無縁登龍有直道倚玉阻芳筵敢獻繞朝䇿思同郭泰¶
船何言一水淺似隔九重天(齊賢曰謝眺字𤣥暉據文/選所載嘗為宣城守故宣)¶
(城有謝眺樓其遊東田等詩皆宣城作應劭曰沙漠匈/奴之南界東漢書李膺以聲名自髙士有被其容接者)¶
(名為登龍門魏志魏明帝使后弟毛曽與夏侯𤣥共坐/時人謂蒹葭倚玉樹左傳士㑹歸繞朝贈之以䇿東漢)¶
(書郭泰字林宗自洛陽歸諸儒送至河上林/宗唯與李膺同舟而濟衆賓望之以為神仙)崔生何傲¶
岸縱酒復談𤣥身為名公子英才苦迍邅鳴鳯托髙梧¶