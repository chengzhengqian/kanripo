(庫/也)獻房心以開鑿瞻少陽而舉措(士贇曰房心者天/帝明堂布政之宫)¶
(少陽者東/方東動也)採殷制酌夏步雜以代室重屋之名括以¶
辰次火木之數(士贇曰堂上為五室象五行也木室/於東北火室於東南金室於西南水)¶
(室於西北重屋者正/宫正堂若大寢也)壯不及奢麗不及素層簷屼其¶
霞矯廣厦鬱以雲布掩日道遏風路陽烏轉影而翻¶
飛大鵬横霄而側度近則萬木森下千宫對出熠乎¶
光碧之堂炅(古逈/切)乎瓊華之室(士贇曰三島記崐崘/北戸承淵山有墉城)¶
(金臺玉樓相映如流精之闕光碧之堂瓊華之室紫/翠丹青景雲瑞日朱霞九光西王母之所治也)¶