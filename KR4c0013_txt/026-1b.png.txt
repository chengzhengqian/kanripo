所以流波思其舊浦落葉墜於本根在物尚然矧於臣¶
子臣位叨盤石辜負明時才闕總戎謬當强冦駑拙有¶
素天實知之伏惟陛下重紐乾綱再清國步慜臣不逮¶
賜臣生全歸見白日死無遺恨然臣年過耳順風瘵日¶
加鋒鏑殘骸劣有餘喘雖決力上道而心與願違貴貪¶
尺寸之程轉増犬馬之戀非有他故以疾淹留今大舉¶
天兵掃除戎羯所在郵驛徵發交馳臣逐便水行難於¶
陸進瞻望丹闕心魂若飛慙墜履之還收喜遺簪之再¶