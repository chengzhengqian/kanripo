(若窺虎而守之縣令張遜至山頂謁問師有何徒弟師/曰有三五人遜曰如何得見師敲禅牀有三虎哮吼而)¶
(出遜驚怖而退永嘉真覺禪師初至曹溪參六祖遶繩/牀三匝振錫而立唐南陵縣𨽻宣州士贇曰冥祥記沙)¶
(門康法朗晉/永嘉中人也)¶
　　送友人¶
青山横北郭白水遶東城此地一為别孤蓬萬里征浮¶
雲逰子意落日故人情揮手自兹去蕭蕭班馬鳴(士贇/曰孤)¶
(蓬草也無根而隨風/飄轉者自喻客逰也)¶
　　送别¶