故翰林學士李公墓誌(并序/)¶
嗚呼姑熟東南青山北世有唐高士李白之墓嗚呼哀¶
哉夫仁以安物公其懋焉義以濟難公其志焉識以辨¶
理公其博焉文以宣志公其懿焉宜其上為王師下為¶
伯友年六十有二不偶賦臨終歌而卒悲夫聖以立德¶
賢以立言道以恆世言以經俗雖曰死矣吾不謂其亡¶
也公有子曰伯禽天然長能持幼能辯數梯公之德必¶
將大其名也已矣銘曰¶