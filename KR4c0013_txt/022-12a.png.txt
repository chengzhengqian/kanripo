(祖太子得不易事並見四巻雒書曰秦失金鏡喻明道/也晉志北極五星在紫宫中北辰最高者又云心三星)¶
(天王正位中星曰明堂天子位為大辰前星為太子後/星為元子説文霓屈尅青赤或白色隂氣也郭璞曰雄)¶
(曰虹謂陽盛者雌曰蜺謂/暗微者以喻戚夫人也)¶
　　　過四皓墓¶
我行至商洛幽獨訪神仙園綺復安在雲蘿尚宛然荒¶
涼千古跡蕪没四墳連伊昔鍾金鼎何年閉玉泉隴寒¶
惟有月松古漸無烟木魅風號去山精雨嘯旋紫芝高¶
詠罷青史舊名傳今日併如此哀哉信可憐(齊賢曰唐/商州上洛)¶