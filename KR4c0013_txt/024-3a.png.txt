(傷怨而不誹真有國風之體/此晦菴之所謂聖於詩者歟)¶
　　　其二¶
高樓入青天下有白玉堂明月看欲墮當牕懸清光遥¶
夜一美人羅衣沾秋霜含情弄柔瑟彈作陌上桑絃聲¶
何激烈風巻遶飛梁行人皆躑躅棲鳥去迴翔但寫妾¶
意苦莫辭此曲傷願逢同心者飛作紫鴛鴦(齊賢曰古/詩西北有)¶
(高樓玉堂陌上桑及韓娥歌響繞梁鴛鴦事並見前士/贇曰長門賦懸明月以自照兮徂清夜於洞房此詩喻)¶
(賢者懷才抱藝有以聳動人之耳目而不屑以/身輕許於人思得同心同德者而依附之也)¶