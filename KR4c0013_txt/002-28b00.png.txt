又一本云登高望四海天地何漫漫霜被羣物秋風飄¶
大荒寒殺氣落喬木浮雲蔽層巒孤鳳鳴天倪遺聲何¶
辛酸遊人悲舊國舞心亦盤桓倚劒歌所思曲終涕洄¶
瀾¶
　　　其四十(禎卿曰蕭/說近是)¶
鳳饑不啄粟所食惟琅玕焉能與羣雞刺蹙爭一飡(齊/賢)¶
(曰離騷注南方有鳥其名為鳳天為生樹名/曰瓊枝高百二十仞大三十圍以琳琅為實)朝鳴崑崙¶
樹夕飲砥柱湍(齊賢曰鳳凰翔萬仞之上過崑崙飲砥/柱山在河東縣東南居河中猶柱焉)¶