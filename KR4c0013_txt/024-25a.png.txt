　　　南奔書懷¶
遥夜何漫漫空歌白石爛甯戚未匡齊陳平終佐漢攙¶
搶掃河洛直割鴻溝半厯數方未遷雲雷屢多難(齊賢/曰寗)¶
(戚歌見前巻陳平家貧好讀書有田三十畆獨與兄伯/居伯常耕作縱平使遊學仕魏王咎爲太僕人或讒之)¶
(平亡去因魏無知求見漢王漢王與語悅之拜爲都尉/掃河洛謂祿山反據洛陽也史記項王與漢約中分天)¶
(下割鴻溝以西爲/漢鴻溝以東爲楚)天人秉旄鉞虎竹光藩翰侍筆黄金¶
臺傳觴青玉案不因秋風起自有思歸嘆主將動讒疑¶
王師忽離叛自來白沙上(一作兵羅/滄海上)鼓譟丹陽岸賔御¶