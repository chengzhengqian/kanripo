躡天牎弄影憩霞閣且欣登眺美頗惬隱淪諾(齊賢曰/唐閩州)¶
(長樂郡開元十三年更名福州治閩縣即西漢閩粤王/閩中郡之地頻海荒服故曰閩荒廬山𨽻江州霍山即)¶
(舒之鎮桓子新論天下神人五二曰隱/淪士贇曰水經砥柱山禹鑿以通河)三山曠幽期四¶
岳聊所託故人契嵩潁髙義炳丹艧滅跡遺紛囂終言¶
本峯壑自矜林湍好不羨朝市樂偶與真意并頓覺世¶
情薄爾能折芳桂吾亦採蘭若拙妻好乗鸞嬌女愛飛¶
鶴提携訪神仙從此鍊金藥(齊賢曰三山三神山/也四岳恒華泰衡也)¶
　　題江夏脩静寺(此寺是李/北海舊宅)¶