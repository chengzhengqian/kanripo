　　　杜陵絶句¶
南登杜陵上北望五陵間秋水明落日流光滅逺山(齊/賢)¶
(曰班固西都賦南/望杜霸北眺五陵)¶
　　　登太白峯¶
西上太白峯夕陽窮登攀太白與我語為我開天關願¶
乗泠風去直出浮雲間舉手可近月前行若無山一别¶
武功去何時復見還(齊賢曰唐志鳳翔府郿縣有太白/山鬼谷子於此授蘇秦佐國之術)¶
(録異記金星之精墜於終南圭峯西因號太白山其精/化為白石狀如美玉時有紫氣覆之天寳中元宗立𤣥)¶