世喧采秀卧王屋因窺洞天門朅來游嵩峯羽客何雙¶
雙朝攜月光子暮宿玉女牕鬼谷上窈窕龍潭下奔潨¶
(齊賢曰東方朔書曰年十三學書三冬文史足用唐王/屋縣𨽻河南府有王屋山嵩山唐𨽻河南登封縣鬼谷)¶
(先生晉平公時人隱居鬼谷因以為號先生姓王名剛/蘇秦張儀從之學學成歸先生與一隻履化為犬以引)¶
(二子即日到秦徐廣曰潁川陽城有鬼谷嵩山嵩陽觀/西有龍潭士贇曰魯連子曰齊之辯者曰田巴辯於徂)¶
(丘而議於稷下毁五帝罪三王一日而服千人有徐易/弟子曰魯連謂客曰臣願當田子侯不敢復説於是往)¶
(見而請曰今楚軍南趙伐髙唐亡在朝夕今臣將罷南/陽之師還髙唐之兵所貴談説此之謂也如先生之言)¶
(有似是者人皆惡之田巴於是杜口易業終身不/談潨音叢毛詩箋云水㑹也説文小水入大水)東浮¶