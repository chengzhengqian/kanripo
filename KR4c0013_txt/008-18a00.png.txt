華誰得知¶
　　　懷仙歌¶
一鶴東飛過滄海放心散漫知何在仙人浩歌望我來¶
應攀玉樹長相待堯舜之事不足驚自餘囂囂直可輕¶
巨鼇莫載三山去我欲蓬萊頂上行(士贇曰山海經崑/崙之墟北有珠樹)¶
(及玉樹玕琪樹此詩太白睠顧宗國繫心君王冀復進/用之作也一鶴自喻仙比人君玉樹比爵位時肅宗即)¶
(位于靈武明皇就遜位時物議有非之者太白豪俠曠/達之士亦曰法堯禪舜自古有之何足驚怪彼為是囂)¶
(囂者不知古今直可輕也末句其拳拳安史之滅宗/社之安或者用我乎身在江海心存魏闕白有之矣)¶