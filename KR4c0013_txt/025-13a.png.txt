　　其八¶
憶昨東園桃李紅碧枝與君此時初别離金瓶落井無¶
消息令人行歎復坐思坐思行歎成楚越春風玉顔畏¶
銷歇碧牎紛紛下落花青樓寂寂空明月兩不見但相¶
思空留錦字表心素至今緘愁不忍窺¶
　　其九¶
長短春草緑縁階如有情巻施心獨苦抽却死還生覩¶
物知妾意希君種後庭閒時當採掇念此莫相輕(齊賢/曰巻)¶