　　　其三¶
長安春色歸先入青門道綠楊不自持清風欲傾倒海¶
燕還秦宫雙飛入簾櫳相思不相見托夢遼城東(齊賢/曰唐)¶
(京兆府長安縣卽長安也霸城門民間謂之青門士贇/曰此篇閨思詩也良人從軍滔滔不歸感時觸物而動)¶
(懷眷之思者歟綠楊海燕以起興也/宛然國風之體所謂聖於詩者此哉)¶
　　　秋夕旅懷¶
涼風度秋海吹我鄉思飛連山去無際流水何時歸目¶
極浮雲色心斷明月暉芳草歇柔艶白露催寒衣夢長¶