　　　登瓦官閣¶
晨登瓦官閣極眺金陵城鍾山對北戸淮水入南榮漫¶
漫雨花落嘈嘈天樂鳴兩廊振法鼓四角吟(一作/吹)風筝¶
杳出霄漢上仰攀日月行山空霸氣滅地古寒隂生寥¶
廓雲海晩蒼茫宫觀平門餘閶闔字樓識鳳凰名雷作¶
百山動神扶萬栱傾靈光何足貴長此鎮吳京(齊賢曰/瓦官閣)¶
(事見前巻雨花臺在長于梁武時有僧講經於此天雨/寳花霸氣六朝也呉有閶闔門宋元嘉有異鳥來集于)¶
(此因建鳳凰/臺有鳳凰樓)¶