日落沙明天倒開波揺石動水縈回輕舟泛月尋溪轉¶
疑是山隂雪後來(齊賢曰王子猷雪/夜訪戴事見前巻)¶
　　　其二¶
水作青龍盤石隄桃花夾岸魯門西若教月下乘舟去¶
何啻風流到剡溪(士贇曰剡/溪見前)¶
　　　秋獵孟諸夜歸置酒單父東樓觀妓¶
傾暉速短炬走海無停川冀餐圓丘草欲以還頽年此¶
事不可得微生若浮煙(齊賢曰抱朴子圓丘多大蛇又/生好藥黄帝將登焉廣成子告)¶