遊子思故鄉明發首東路此歡焉可忘¶
　　　陪從祖濟南太守泛鵲山湖三首¶
初謂鵲橋近寧知湖水遥此行殊訪戴自可緩歸橈(齊/賢)¶
(曰唐齊州濟南郡治厯/城縣子猷訪戴事見前)¶
　　　其二¶
湖濶數千里湖光揺碧山湖西正有月獨送李膺還(齊/賢)¶
(曰郭泰遊洛陽見河南尹李膺膺大竒之後歸鄉里衣/冠諸儒送至河林宗與李膺同舟而濟衆賔望之以為)¶
(神/仙)¶