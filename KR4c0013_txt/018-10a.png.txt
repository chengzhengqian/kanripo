無琅玕實何以贈逺遊徘徊相顧影淚下漢江流¶
　　送郄昂謫巴中¶
瑶草寒不死移植滄海濱東風灑雨露㑹入天地春予若洞¶
庭葉隨波送逐臣思歸未可得書此謝情人(齊賢曰傅毅七/激曰暗君逐臣)¶
　　江夏送張丞¶
欲别心不忍臨行情更親酒傾無限月客醉幾重春藉草依¶
流水攀花贈逺人送君從此去迴首泣迷津(士贇曰毛詩箋/曰回首曰顧)¶
　　賦得白鷺鷥送宋少府入三峽¶