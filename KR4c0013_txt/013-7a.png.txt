歌笑一醉累月輕王侯海内賢豪青雲客就中與君心¶
莫逆迴山轉海不作難傾情倒意無所惜我向淮南攀¶
桂枝君留洛北愁夢思不忍别還相隨相隨迢迢訪仙¶
城三十六曲水迴縈一溪初入千花明萬壑度盡松風¶
聲(齊賢曰古詩云一笑/雙白璧再顧千黄金)銀鞍金絡倒平地漢東太守來¶
相迎紫陽之真人邀我吹玉笙餐霞樓上動仙樂嘈然¶
宛似鸞鳳鳴袖長管催欲輕舉漢中太守醉起舞手持¶
錦袍覆我身我醉横眠枕其股當筵意氣凌九霄星離¶