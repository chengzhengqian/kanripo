(者亦千餘尺毎嵗廣州常發銅船過南海貨路經調黎/深潤處地名海心有山阻東海濤險而急亦黄河之三)¶
(門也又見十餘山或出或没初甚訝之篙工曰非島鰌/魚背也果見雙目開爍鬚鬛若簸朱旗危洹之際日中)¶
(忽雨淋漓舟子曰此鰌魚噴氣水散于空風勢吹來若/雨耳丹陽記江寧縣北十二里濱江有三山相接即名)¶
(為三山舊時/津濟道也)¶
　　金陵城西樓月下吟¶
金陵夜寂凉風發獨上髙樓望吴越(齊賢曰越州會稽/郡勾踐所都蘇州)¶
(吴郡闔/閭所都)白雲映水揺空城白露垂珠滴秋月月下沉吟¶
乆不歸古來相接眼中稀解道澄江淨如練令人長憶¶