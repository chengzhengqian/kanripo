唐生決羞訪季主卜四十九年非一往不可復野情轉¶
蕭散世道有飜覆陶令歸去來田家酒應熟(齊賢曰唐/生決疑事)¶
(見前史記司馬季主楚人卜於長安東市宋忠賈誼俱/出洗沐遊於卜肆謁司馬季主淮南子蘧伯玉年五十)¶
(而知四十九年非士贇曰太白/雅尚沖澹是亦書懷之什也)¶
　　　江上秋懷¶
餐霞卧舊壑散髪謝遠遊山蟬號枯桑始復知天秋朔¶
鴈别海裔越燕辭江樓颯颯風巻沙茫茫霧縈洲黃雲¶
結暮色白水揚寒流惻愴心自悲潺湲淚難收蘅蘭方¶