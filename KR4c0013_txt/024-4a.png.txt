傳一笑聊欲示情親(齊賢曰列子云清都紫微鈞天廣/樂帝之所居士贇曰此遊仙詩體)¶
　　　其五¶
今日風日好明日恐不如春風笑於人何乃愁自居吹¶
簫舞彩鳳酌醴鱠神魚千金買一醉取樂不求餘達士¶
遺天地東門有二疏愚夫同瓦石有才知巻舒無事坐¶
悲苦塊然涸轍鮒(齊賢曰蕭史吹簫感鳳凰來事見前/漢書疏廣疏受稱病乞骸骨上許之)¶
(公卿故人邑子祖道供帳東都門外士贇曰按鮒字本/作魚若作魚是重一字今當作鮒莊子守鯢鮒注曰鮒)¶
(音附又音蒲李云鯤鮒皆小魚也當作鮒音蒲無疑/此篇亦逹生而能與時巻舒者其太白之素志歟)¶