守常未若兹鵬之逍遥無厥類乎比方不矜大而暴¶
猛每順時而行藏參𤣥根以比夀飲元氣以充腸(士贇曰列/子黄帝曰)¶
(谷神不死是謂𤣥牝𤣥/牝之門是謂天地根)戲晹谷而徘徊馮炎洲而抑揚¶
(士贇曰晹明也日出於谷而天/下明故稱晹谷炎洲在南海中)俄而希有鳥見謂之¶
曰偉哉鵬乎此之樂也吾右翼掩乎西極左翼蔽乎¶
東荒跨躡地絡周旋天綱以恍惚為巢以虛無為場¶
我呼爾遊爾呼我翔于是乎大鵬許之欣然相從此¶
二禽已登於寥廓而斥鷃之輩空見笑於藩籬¶