(磯至姑熟悅謝家青山欲居焉故云宅近青山/陶潜門前有五柳因作五柳先生傳以自况)¶
　雜詠(一十六首/)¶
　　嘲魯儒¶
魯叟談五經白髪死章句問以經濟䇿茫如墜煙霧足¶
著逺遊履首戴方山巾緩歩從直道未行先起塵秦家¶
丞相府不重褒衣人君非叔孫通與我本殊倫時事且¶
未達歸耕汶水濵(齊賢曰後漢志方山冠似進賢以五/綵縠為之秦紀丞相斯請史官非秦)¶
(記皆燒之非博士官所職天下敢有藏詩書百家語者/悉詣守尉雜燒之士贇曰叟長老之通稱叔孫通起朝)¶