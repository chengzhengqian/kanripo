言弄倒景從此鍊真骨華頂窺絶溟蓬壺望超忽不知¶
青春度但怪緑芳歇空持釣鼇心從此謝魏闕(士贇曰/倒景絶)¶
(溟鈞鼇三/事並見前)¶
　　　下終南山過斛斯山人宿置酒¶
暮從碧山下山月隨人歸却顧所來徑蒼蒼横翠微相¶
攜及田家童稚開荆扉緑竹入幽徑青蘿拂行衣歡言¶
得所憩美酒聊共揮長歌吟松風曲盡河星稀我醉君¶
復樂陶然共忘機(齊賢曰毛萇曰終南周之名山在長/安之南爾雅曰山未及上曰翠㣲)¶