(謂張耳曰東井秦地漢王入秦五星從嵗星聚當以義/取天下高祖擊布還過沛置酒沛宫酒酣自撃筑歌曰)¶
(大風起兮雲飛揚威/加海内兮歸故鄉)伊昔臨廣武連兵決雌雄分我一¶
杯羮太皇乃汝翁戰爭有古跡壁壘頽層穹猛虎吟洞¶
壑饑鷹鳴秋空翔雲列曉陣殺氣赫長虹撥亂屬豪聖¶
俗儒安可通沉湎呼豎子狂言非至公撫掌黄河曲嗤¶
嗤阮嗣宗(齊賢曰漢四年破楚大司馬曹咎於成臯汜/上羽乃引兵還相與臨廣武之間漢軍廣武)¶
(就厫倉食羽亦軍廣武相守為高祖置太公其上曰今/不急下吾烹太公漢王曰吾與若俱北面受懐王約為)¶
(兄弟吾翁即若翁必欲烹而翁幸分我一杯羮相持未/决羽曰天下匈匈數嵗者徒以吾兩人耳願與漢王挑)¶