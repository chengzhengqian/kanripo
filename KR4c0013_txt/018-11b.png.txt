棄我去者昨日之日不可留亂我心者今日之日多煩¶
憂長風萬里送秋鴈對此可以酣髙樓蓬萊文章建安¶
骨中間小謝又清發俱懐逸興壯思飛欲上青天覽日¶
月抽刀斷水水更流舉杯銷愁愁復愁人生(一作/男兒)在世¶
不稱意明朝散髪弄扁舟(齊賢曰蓬萊指校書也建安/末鄴中有魏太子王粲陳琳)¶
(徐榦劉槙應瑒阮璃平原侯植等詩文皆入文選故曰/建安骨也謝靈運子鳯字超宗器宇甚軒爽帝大嗟賞)¶
(曰超宗殊有鳯毛族弟惠連十歳能屬文靈運嘉賞之/云每有篇章對惠連輙得佳語謝眺字𤣥暉緯之子少)¶
(學有美名善草𨽻長五言詩沈/約嘗云二百年來無此詩也)¶