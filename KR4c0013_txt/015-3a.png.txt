欲雨水澹澹兮生煙(齊賢曰世說顧長康從㑹稽/還云干岩競秀萬壑爭流)列缺¶
霹靂丘巒崩摧洞天石扇訇然中開青冥浩蕩不見底¶
日月照耀金銀臺(齊賢曰唐貞觀中華隂雲臺觀法師/隨長公弼行三千里援蘿攀葛至一)¶
(石壁削成髙千餘仞下臨無底之谷一徑闊數寸法師/隨公弼側足而立公弼乃以指扣石壁中有人問曰為)¶
(誰對曰某遂劃然開一門中有天地日月/法師隨公弼入因闔門則又成石壁矣)霓為衣兮風¶
為馬雲之君兮紛紛而來下虎鼓瑟兮鸞回車仙之人¶
兮列如麻忽魂悸以魄動怳驚起而長嗟惟覺時之枕席¶
失向來之煙霞(齊賢曰說文/悸心動也)世間行樂亦如此古來萬¶