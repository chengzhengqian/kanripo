難處死之難故不可死而死是輕其生非孝也可死而¶
不死是重其死非忠也王曰叔父親其至焉國之元臣¶
位莫崇焉親不可以觀其危眤不可以忘其祖則我臣¶
之業將墜於泉商王之命將絶于天整扶其顛遂諫而¶
死剖心非痛亡殷為痛公之忠烈其若是焉故能獨立¶
危邦横抗興運周武以三分之業有諸侯之師實其十¶
亂之謀總其一心之衆當公之存也乃戢彼西土及公¶
之䘮也乃觀乎孟津公存而殷存公喪而殷喪興亡相¶