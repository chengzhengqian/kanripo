栽桃李桃李栽來幾度春一回花落一回新(齊賢曰漢/游俠叙曰)¶
(布衣游俠劇孟郭解之徒馳騖於閭闔權行州域力折/公侯衆庶覬而慕之雖其陷於刑辟自與殺身成名若)¶
(季路仇牧死/而不悔也)府縣盡為門下客王侯皆是平交人男兒¶
百年且樂命何須徇書受貧病男兒百年且榮身何須¶
徇節甘風塵衣冠半是征戰士窮儒浪作林泉民遮莫¶
枝根長百丈不如當代多還徃遮莫姻親連帝城不如¶
當身自簮纓看取富貴眼前者何用悠悠身後名(士贇/曰遮)¶
(莫方言也遮音折此篇末章上二句辭意/迫切似非太白之作具眼者必能辨之)¶