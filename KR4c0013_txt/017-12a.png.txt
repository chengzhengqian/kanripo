(事云桂宫内有明光殿爾雅四達謂之衢士贇曰後漢/許劭字子將與兄䖍並知名汝南人稱平與淵有二龍)¶
　　　奉餞髙尊師如貴道士傳道録畢歸北海¶
道隱不可見靈書藏洞天吾師四萬刼歴世遞相傳别¶
杖留青竹行歌躡紫烟離心無逺近長在玉京懸(齊賢/曰神)¶
(仙傳壺公謂費長房曰我某日去卿能去乎曰欲親眷/不知其去有何計公乃取一青竹杖與長房曰卿以竹)¶
(杖歸家便可稱病以此竹杖置卧處黙然便來房如公/言去後家人見房死尸在牀哭葬之及歸公又與竹杖)¶
(曰但騎此得到家房騎竹杖辭去忽如睡覺巳到家視/之乃青龍也士贇曰老子云道隱無名道經有靈書二)¶
(十四事乃老君/授青童大君者)¶