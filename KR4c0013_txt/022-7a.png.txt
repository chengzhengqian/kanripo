巫山夾青天巴水流若兹巴水忽可盡青天無到時三¶
朝上黄牛三暮行太遲三朝又三暮不覺鬢成絲(齊賢/曰巫)¶
(山縣圖經巫山綿亘七百里非午夜不見日月江行彷/彿九峯三峯在後不見巴江黄牛峽在峽州高厓間有)¶
(石如牽牛/人黒牛黄)¶
　　　自巴東舟行經瞿塘峽登巫山最髙峯晩還題壁¶
江行幾千里海月十五圓始經瞿塘峽遂步巫山巔巫¶
山高不窮巴國盡所厯日邊攀垂蘿霞外倚穹石飛步¶
凌絶頂極目無纎烟却顧失丹壑仰觀臨青天(齊賢曰/自渝州)¶