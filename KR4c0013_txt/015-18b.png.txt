(山四皓/見前)築室在人境閉關無世喧多君枉髙駕贈我以¶
微言交乃意氣合道因風雅存别離有相思瑤瑟與金¶
樽(齊賢曰師古/曰多猶重也)¶
　　　南陵别兒童入京¶
白酒新熟山中歸黄雞啄黍秋正肥呼童烹雞酌白酒¶
兒女嬉笑牽人衣髙歌取醉欲自慰起舞落日爭光輝¶
游說萬乗苦不早著鞭跨馬涉逺道㑹稽愚婦輕買臣¶
余亦辭家西入秦仰天大笑出門去我輩豈是蓬蒿人¶