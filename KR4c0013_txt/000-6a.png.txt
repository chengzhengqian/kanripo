欣然承詔㫖由若宿酲未解因援筆賦之其一曰雲想¶
衣裳花想容春風拂檻露華濃若非羣玉山頭見會向¶
瑶臺月下逢其二曰一枝紅艷露凝香雲雨巫山枉斷¶
腸借問漢宫誰得似可隣飛燕倚新粧其三曰名花傾¶
國兩相歡長得君王帶笑看解釋春風無限恨沈香亭¶
北倚闌干龜年以歌辭進上命棃園子弟略約調撫絲¶
竹遂促龜年以歌之太真妃持頗棃七寳杯酌西涼州¶
蒲萄酒笑領歌辭意甚厚上因調玉笛以倚曲每曲偏將换¶