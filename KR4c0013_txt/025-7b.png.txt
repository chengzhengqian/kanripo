(斯云撃甕叩缶彈筝摶髀而呼烏烏快耳者真秦聲也/敬亭山見前落梅花羗笛曲也張博望傳其法於西涼)¶
(得摩訶兠勒一曲李延年因之思造新聲二十八解乗/輿以為武樂嘗紿邊將魏晋以後二十八解不存所用)¶
(者唯黄鶴嶺頭水出闗入闗出塞入塞折楊柳黄覃子/赤之楊望行人十四曲也士贇曰太白放逐之餘眷戀)¶
(宗國之意随寓而發觀/此詩末三句概可見矣)¶
　　軍行¶
騮馬新夸(一作/誇)白玉鞍戰罷沙場月色寒城頭鐵皷聲¶
猶震匣裏金刀血未乾(齊賢曰毛詩註/赤身黑鬛曰騮)¶
　　從軍行¶