(周靈王太子晉也好吹笙作鳳鳴遊伊洛間遇道士浮/丘公接以上嵩髙山四十餘年後於山中見桓良曰告)¶
(我家七月七日待我於緱氏山至是果乗白鶴駐山頭/望之不得到舉手謝時人而去時有童謡曰王子喬好)¶
(神仙七月七日上賔天白虎揺瑟鳳吹笙乘雲鼓/氛吹日精長不歸秋山露冷沾君衣此篇遊仙詩)¶
　　　怨歌行(齊賢曰一作長安見内人出嫁令代為/怨歌行士贇曰歌錄曰怨歌行古辭也)¶
　　(僧䖍技錄相和歌楚調十曲有怨/詩亦曰怨歌行亦曰明月照髙樓)¶
十五入漢宫花顔笑春紅君王選玉色侍寢金屏中薦¶
枕嬌夕月巻衣戀春風寧知趙飛燕奪寵恨無窮沈憂¶
能傷人綠鬢成霜蓬一朝不得意世事徒為空(齊賢曰/古辭有)¶