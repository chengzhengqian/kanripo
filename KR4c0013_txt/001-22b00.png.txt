(縣有天封苑火井祠火從地出靈帝/時井中冰厚尺餘史書之以為灾)是月也天子處¶
乎𤣥堂之中凔八水兮休百工(士贇曰月令孟冬之/月天子居𤣥堂左個)¶
(是月也以立冬盛徳在水明堂八靣/皆水故曰凔八水也凔音愴寒也)考王制兮遵國¶
風樂農人之間隙兮因校獵而講戎(士贇曰記王制/天子諸侯無事)¶
(則嵗三田左傳春蒐夏苗秋獮冬狩皆於農際/以講事也校獵者人為欄校遮禽而獵取也)乃使¶
神兵出於九闕天仗羅於四野徵水衡與林虞辨土¶
物之衆寡(士贇曰水衡都尉主都/水及上林苑故曰水衡)千騎飈掃萬乘雷¶
奔捎扶桑而拂火雲兮刮月窟而捜塞門(士贇曰月/窟者月所)¶