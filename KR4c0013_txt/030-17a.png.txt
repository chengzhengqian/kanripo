　　　為宋中丞祭九江文¶
謹以三牲之奠敬祭於長源公之靈惟神包括乾坤平¶
準天地劃三峽以中斷疏九道以爭奔綱紀南維朝宗¶
東海牲玉有禮祀典無虧今萬乗䝉塵五陵慘黷蒼生¶
悉為白骨赤血流於紫宫宇宙倒懸攙槍未滅含識結¶
憤思剪元兇而況叅列雄藩各當重寄遵奉王命大舉¶
天兵照海色於旌旗肅軍威於原野而洪濤渤潏狂颷¶
振驚惟神使陽侯巻波羲和奉命樓船先濟士馬無虞¶