　　　江上寄巴東故人¶
漢水波浪逺巫山雲雨飛東風吹客夢西落此中時覺¶
後思白帝佳人與我違瞿塘饒賈客音信莫令稀(齊賢/曰白)¶
(帝城在舊䕫州瞿塘/關山上下瞰灧澦堆)¶
　　　江上寄元六林宗¶
霜落江始寒楓葉緑未脫客行悲清秋永路苦不達滄¶
波𦕈川汜(音/似)白日隠天末停棹依林巒驚猿相呌聒夜¶
分河漢轉起視溟漲闊凉風何蕭蕭流水鳴活活浦沙¶