隨流葉萍開出水魚夕來秋興滿囘首意何如(齊賢曰/楂水中)¶
(浮/木)¶
　　懐思¶
　　　秋夜獨坐懷故山¶
小隱慕安石遠遊學屈平天書訪江海雲卧起咸京入¶
侍瑤池宴出陪玉輦行誇胡新賦作諌獵短書成但奉¶
紫霄顧非邀青史名(齊賢曰謝安初盤桓東山屢違朝/命及登台輔常有東山之志屈原)¶
(名平作遠遊云悲時俗之迫阨兮願輕舉而遠遊咸京/即今之咸陽也司馬相如長楊賦及諌獵事已見前)¶