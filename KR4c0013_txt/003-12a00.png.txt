(上好邊功征伐無時/此詩蓋有所諷者也)¶
　　　將進酒(士贇曰將進酒者漢短簫鐃歌二十二/曲之一也太白填之以伸巳之意耳)¶
君不見黄河之水天上來奔流倒海不復廻(士贇曰山/海經河源)¶
(出崑崙/之上)君不見高堂明鏡悲白髪朝如青絲暮成雪人¶
生得意須盡歡莫使金樽空對月天生我材必有用千¶
金散盡還復來烹羊宰牛且為樂㑹湏一飲三百杯岑¶
夫子丹丘生進酒君莫停與君歌一曲請君為我側耳¶
聴(齊賢曰杜工部詩多與岑參唱和岑/夫子必此人也丹丘生即元丹丘)鐘鼓饌玉不足¶