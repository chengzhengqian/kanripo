(媧所以七十化也士贇曰此句/乃女媧鍊石補天缺之推耳)西海栽若木東溟植扶¶
桑别來幾多時枝葉萬里長中國有七聖半路頹洪荒¶
(齊賢曰事/見前巻)陛下應運起龍飛入咸陽赤眉立盆子白水¶
興漢光(齊賢曰秦都咸陽即京兆府咸陽縣也漢樊崇/起兵於莒王莽遣亷丹撃之崇等欲戰恐其衆)¶
(與莽兵亂乃皆朱其眉以相别由是號赤眉西攻長安/求劉氏後得城陽王章之後盆子立為帝東觀漢記曰)¶
(長沙定王中子買封舂陵節侯節侯生戴侯戴侯生考/侯以舂陵地勢下濕上書願徙南陽守墳墓元帝許之)¶
(徙封南陽白水鄉九域志白水/𨽻鄧州東京賦龍飛白水是也)叱咤四海動洪濤為簸¶
揚舉足蹋紫微天關自開張(齊賢曰天文志紫微大帝/所居北斗第一星曰天關)¶