七郡長沙國南連湘水濵定王垂舞袖地窄不迴身莫¶
小二千石當安逺俗人洞庭鄉路逺遙羨錦衣春(齊賢/曰唐)¶
(志潭州長沙郡衡州衡陽郡永州零陵郡道州江華郡/栁州桂陽郡邵州邵陽郡止六郡湘水見前註漢書長)¶
(沙定王發母唐姬故程姬侍者景帝召程姬程姬有所/避不願進而飾侍者唐兒使夜進上醉不知以為程姬)¶
(而幸之生子因名發以母微而無寵故王卑濕貧國應/劭曰景帝後二年諸王來朝有詔更前稱夀歌舞定王)¶
(但張腰小舉手左右笑其拙上怪問之對曰臣國小地/狹不足囘旋帝乃以武陵零陵桂陽益焉漢志秦郡守)¶
(秩二千石漢中二千石二千石皆皂盖朱兩幡師古曰/中二千石實得二千石也中之為言滿也月得一百八)¶
(十斛為一歲凡得二千一百/六十石言二千者舉成數也)¶