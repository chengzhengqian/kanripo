黄鶴東南來寄書冩心曲倚松開其緘憶我腸斷續不¶
以千里遥命駕來相招中逢元丹丘登嶺宴碧霄對酒¶
忽思我長嘯臨清颷(齊賢曰鄂州有黄鶴樓因黄鶴山/以名相傳費文禕得仙駕鶴憩此)¶
(世説吕安思稽/康千里命駕)蹇予未相知茫茫緑雲垂俄然素書及¶
解此長渇饑䇿馬望山月途窮造階墀喜兹一㑹面若¶
覩瓊樹枝憶君我逺來我歡方速至開顔酌美酒樂極¶
忽成醉我情既不淺君意方亦深相知兩相得一顧輕¶
千金且向山客笑與君論素心(齊賢曰離騷/註蹇難也)¶