　　　與韓荆州書¶
白聞天下談士相聚而言曰生不用封萬户侯但願一識¶
韓荆州何令人之景慕一至於此耶豈不以有周公之¶
風躬吐握之事使海内豪俊奔走而歸之一登龍門則¶
聲譽十倍所以龍盤鳳逸之士皆欲收名定價於君侯¶
願君侯不以富貴而驕之寒賤而忽之則三千賓中有¶
毛遂使白得穎脱而出即其人焉白隴西布衣流落楚¶
漢十五好劍術徧干諸侯三十成文章歴抵卿相雖長¶