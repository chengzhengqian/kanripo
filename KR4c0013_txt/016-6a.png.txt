(當世或謂之曰卿縱不屑遇一時偏不為身後名邪答/曰使我有身後名不如即時一杯酒天台山在合州士)¶
(贇曰越臺即越王臺圖經/云在種山今在卧龍之西)¶
　　　送族弟凝之滁求婚崔氏¶
與爾情不淺忘筌已得魚玉臺掛寶鏡持此意何如坦¶
腹東牀下由來志氣疎遙知向前路擲菓定盈車(齊賢/曰莊)¶
(子筌者所以求魚也得魚而忘筌潘/安仁至美每行老嫗以菓擲之滿車)¶
　　　送友人游梅湖¶
送君游梅湖應見梅花發有使寄我來無令紅芳歇暫¶