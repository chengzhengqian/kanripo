　　　早望海霞邊¶
四明三千里朝起赤城霞日出紅光散分輝照雪厓一¶
飡嚥瓊液五内發金沙舉手何所待青龍白虎車(齊賢/曰瀑)¶
(布山天台之西南峯水從南巖懸注望之如曵布即雪/厓也神仙傳沈羲吳郡人得道帝令遣仙官薄延乗白)¶
(鹿車司馬生乗青龍車徐福乗白虎車召羲共載升天/士贇曰魏柏陽參同契曰薫蒸入五内顔色悦澤好)¶
　　　焦山望松寥山(齊賢曰焦山在/鎮江府大江中)¶
石壁望松寥宛然在碧霄安得五綵虹駕天作長橋仙¶
人如愛我舉手來相招¶