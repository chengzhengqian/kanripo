　　思邊(一作春怨/)¶
去年何時君别妾南園緑草飛蝴蝶今歲何時妾憶君¶
西山白雪暗秦雲玉闗去此三千里欲寄音書那可聞¶
(齊賢曰玉/闗事見前)¶
　　口號呉王美人半醉¶
風動荷花水殿香姑蘇䑓上見呉王西施醉舞嬌無力¶
笑倚東牎白玉牀(齊賢曰全篇/事見前巻)¶
　　折荷有贈(此與擬古詩内第十一/首數字不同故兩存之)¶