白波九道流雪山好為廬山謠興因廬山發閒窺石鏡¶
清我心謝公行處蒼苔沒(齊賢曰潯陽記石鏡山東有/一圓石懸崖明淨照人見形)¶
(謝公謝靈運也入彭蠡湖口詩/曰攀崖照石鏡牽葉入松門)早服還丹無世情琴心¶
三疊道初成遙見仙人綵雲裏手把芙蓉朝玉京先期¶
汗漫九垓上願接盧敖遊太清(齊賢曰黄庭内景經三/疊琴心化胎仙淮南子)¶
(若士謂盧敖曰吾與汗漫期于九垓/之外又太清之治共和順以寂寞)¶
　　　下尋陽城汎彭蠡寄黄判官¶
浪動灌嬰井尋陽江上風開帆入天鏡直向彭湖東落¶