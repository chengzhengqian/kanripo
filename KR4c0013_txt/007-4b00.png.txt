(簧十二以象十二律其一以象閏/士贇曰蓬萊茝石當時宫苑名)¶
　　玉壺吟¶
烈士擊玊壺壮心惜暮年三杯拂劍舞秋月忽然髙詠¶
涕泗漣鳯凰初下紫泥詔謁帝稱觴登御筵(齊賢曰漢/舊儀天子)¶
(六璽皆以武/都紫泥封之)揄揚九重萬乘主謔浪赤墀青瑣賢(齊賢/曰九)¶
(重言天子有九門一闗門二逺郊門三近郊門四城門/五皐門六革門七雉門八應門九路門禮天子赤墀漢)¶
(給事日暮入對青瑣門其門刻/為連瑣而青塗之天子制也)朝天數换飛龍馬敕賜¶
珊瑚白玉鞭(齊賢曰唐天駟監御左右六閑分二廏一/曰祥鳯二鳯苑其後禁中又增至飛龍廏)¶