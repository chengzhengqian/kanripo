而風義可合者厥惟戴侯戴侯居長沙禀湖嶽之氣少¶
長咸洛窺覇王之圖精微可以入神懿重可以崇徳謨¶
猷可以尊主文藻可以成化兼以五才統以四美何往¶
而不濟也其二三諸昆皆以才秀擢用辭翰炳發昇聞¶
天朝而此君獨潜光後世以期大用鯤海未躍鵬霄愍¶
然不逺千里訪余以道䢵國之秀有廖侯焉人倫精鑒¶
天下獨立每延以宴謔許為通人獨孤有鄰及薛諸公¶
咸亦以為信然矣屬明主未夢且歸衡陽憩祝融之雲¶