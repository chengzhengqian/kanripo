長史即世夫人早孀𢎞聖善之規成名四子文伯孟軻¶
二母之儔歟少卿當塗縣丞感慨重諾死節於義雲卿¶
文章冠世拜監察御史朝廷呼為子房紳卿尉高郵才¶
名振耀幼負美譽君自潞州銅鞮尉調補武昌令未下¶
車人懼之既下車人恱之惠如春風三月大化姦吏束¶
手豪宗側目有爨玉者三江之巨横白額且去清琴髙¶
張兼操刀永興二邑同化時鑿齒磨牙而兩京宋城易¶
子而炊骨呉楚轉輸蒼生熬然而此邦晏如襁負雲集¶