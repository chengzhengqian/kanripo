(副總管張寳相擒之其國遂亡於是斥地自隂山北至/大漠矣初破定襄帝喜曰靖以騎三千蹀血窮廷取定)¶
(襄古未有比足澡吾渭北之恥矣此/詩是美頌一時勲德借漢為喻也)¶
　　　玉階怨(士贇曰王僧䖍技錄相和歌楚調十曲/有玉階怨太白此篇無一字言怨而隠)¶
　　　(然幽怨之意見於言外晦/菴所謂聖於詩者此歟)¶
玉階坐白露夜久侵羅襪却下水晶簾玲瓏望秋月(士/贇)¶
(曰水晶簾以水晶為/之如今之琉璃簾也)¶
　　　襄陽曲四首(士贇曰樂府正聲清商曲有襄陽/樂宋隋王誕始為襄陽郡元嘉末)¶
　　　(仍為雍州夜聞諸女歌謡因為/之辭焉太白此詞述史而已)¶