(輸不得休息君子曰逺矣漆室女之思也詩云知/我者謂我心憂不知我者謂我何求此之謂也)咸陽¶
天下樞累嵗人不足雖有數斗玉不如一盤粟賴得賢¶
宰衡持鈞慰風俗自顧無所用辭家方來歸霜驚壯士¶
髪涙滿逐臣衣以此不安席蹉跎因世違終當滅衛謗¶
不受魯人譏¶
　　　贈汪倫¶
李白乗舟將欲行忽聞岸上踏歌聲桃花潭水深千尺¶
不及汪倫送我情(齊賢曰白遊涇縣桃花潭村人汪倫/常醖美酒以待白倫之裔孫至今寳)¶