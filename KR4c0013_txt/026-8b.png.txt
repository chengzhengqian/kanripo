霜之威布冬日之愛睟容有穆怒顔不彰雖將軍息恨¶
於長孫之前此無慙德司空受揖於元淑之際彼未為¶
賢一言見寃九死非謝白孤劍誰託悲歌自憐迫於恓¶
惶席不暇暖寄絶國而何仰若浮雲而無依南徙莫從¶
北遊失路逺客汝海近還邙城昨遇故人飲以狂藥一¶
酌一笑陶然樂酣困河朔之清觴飫中山之醇酎屬早¶
日初眩晨霾未收乏離朱之明昧王戎之視青白其眼¶
瞢而前行亦何異抗莊公之輪怒螗螂之臂御者趨召¶