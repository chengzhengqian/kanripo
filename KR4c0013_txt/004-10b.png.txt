(王酈元云磻谿中有泉謂之兹泉積水為陣即太公釣/處今謂之凡谷有石壁深髙幽邃人迹罕及東南隅有)¶
(石室葢太公所居水次盤石釣處即太公垂釣之所其/投竿跪餌兩膝遺迹猶存是磻谿之稱也其水清泠神)¶
(異北流十二里注于渭說苑吕望年七十釣于渭渚三/日三夜魚無食者望即忿脫其衣冠上有農人者古之)¶
(異人謂望曰子姑復釣必細其綸芳其餌徐徐而投無/令魚駭望如其言初下得鮒次得鯉刺魚腹得書書文)¶
(曰吕望封於/齊望知其異)柰何今之人雙目送飛鴻(士贇曰管子法/言篇桓公在位)¶
(管仲隰朋見立有問有二鴻飛過桓公嘆曰仲父今彼/鴻鵠有時而南有時而北四方無逺所欲至而至焉也)¶
(羽翼之故寡人有仲父猶飛鴻有羽翼也此詩葢深嘆/今之人無知人之鑒卒之無可奈何唯雙目送飛鴻以)¶
(寄興耳太白負才而不用/於時豈亦有感而作乎)¶