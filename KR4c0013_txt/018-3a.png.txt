(來降授神真之道在世八十三年以晉成帝咸和九年/清虚真人玉褒與陳華青童為夫人成藥兩劑服之白)¶
(日上昇領上真司命南嶽夫人比/秩仙公使治天台大霍仙洞臺中)¶
　　送友人入蜀¶
見説蠶叢路﨑嶇不易行山從人靣起雲傍馬頭生芳¶
樹籠秦棧春流遶蜀城升沈應巳定不必問君平(士贇/曰蠶)¶
(叢棧道又嚴君平賣/卜於成都市中見前)¶
　　送趙雲卿¶
白玉一杯酒緑楊三月時春風餘㡬日兩鬢各成絲秉¶