　　　奉陪商州裴使君遊石娥溪¶
裴公有仙標拔俗數千丈澹蕩滄洲雲飄颻紫霞想剖¶
竹商洛間政成心巳閒蕭條出世表㝠寂閉元闗(士贇/曰黄)¶
(庭内景玉經曰上清紫霞虚皇前註云紫霞之宫一/名紫瓊宫王簡栖頭陀寺碑曰元闗幽鍵感而遂通)我¶
來屬芳節解榻時相悅褰帷對雲峯揚袂指松雪蹔出¶
東城邊遂遊西巖前横天聳翠壁噴壑鳴紅泉尋幽殊¶
未歇愛此春光發溪傍饒名花石上有好月命駕歸去¶
來露華生翠苔淹畱惜將晩復聴清猿哀清猿斷人腸¶