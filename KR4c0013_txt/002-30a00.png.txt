揺裔雙白鷗鳴飛滄江流宜與海人狎豈伊雲鶴儔寄¶
形宿沙月沿芳戯春洲吾亦洗心者忘機從爾遊(齊賢/曰列)¶
(子海上之人有好鷗鳥者每旦之海上從鷗鳥遊鷗鳥/之至者百住而不止士贇曰此太白託興之詩也雲中)¶
(之鶴喻在位之人也海/上之鷗喻閒散之人也)¶
　　　其四十三(禎卿曰蕭/說是也)¶
周穆八荒意漢皇萬乘尊淫樂心不極雄豪安足論西¶
海宴王母北宫邀上元(齊賢曰列子周穆王駕八駿至赤/水之陽升崑崙丘觀黄帝之宫)¶
(觴王母於瑶池之上廣記元封元年七月七日王母乘/紫雲輦駕九色斑麟降漢宫東向坐帝跪問寒暄畢因)¶