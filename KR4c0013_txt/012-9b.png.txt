虎伏避胡塵漁歌遊海濱敝裘耻妻嫂長劍託交親夫¶
子秉家義羣公難與鄰莫持西江水空許東溟臣他日¶
青雲去黄金報主人(齊賢曰先主三顧孔明於草廬之/中謂關羽等曰孤之有孔明猶魚)¶
(之有水也謝安石盤桓東山王導云安石不起將如蒼/生何劉毅樗蒲一擲百萬太公起海濱即三公蘇秦說)¶
(秦王不聽裘敝金盡而歸妻嫂笑之後富貴以百金徧/報諸常見德者莊子曰昨來中道轍中鮒魚呼曰我東)¶
(海之波臣君豈有斗升之水活我哉周曰我且見楚王/激西江之水而迎子鮒魚忿然作色曰我無處所欲得)¶
(斗升之水求活君乃言此曽/不如早索我於枯魚之肆)¶
　　　陳情贈友人¶