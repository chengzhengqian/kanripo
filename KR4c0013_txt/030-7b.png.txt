伐喬木焚清祠精心感動其應如響無何中使銜命徧¶
祈名山廣徵牲牢驟欲致祭公又盱衡而稱曰今主上¶
明聖懷於百靈此淫昏之鬼不載祀典若煩國禮是荒¶
巫風其秉心達識皆此類也物不知化如登春臺有若¶
江夏縣令薛公揖四豪之風當百里之寄幹蠱有立含¶
章可貞遵之典禮恤疲於和樂政其成也臻於小康中¶
京重覩於漢儀列郡還聞於舜樂選鄂之勝帳于東門¶
乃登豳歌擊土鼓祀蓐收迎田祖招揺迴而大火乃落¶