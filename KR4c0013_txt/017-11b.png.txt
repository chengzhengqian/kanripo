　　　送侯十一¶
朱亥已擊晉侯嬴尚隱身時無魏公子豈貴抱關人余¶
亦不火食游梁同在陳空餘湛盧劒贈爾託交親(齊賢/曰湛)¶
(盧劒闔/閭所造)¶
　　　魯中送二從弟赴舉之西京¶
魯客向西笑君門若夢中霜凋逐臣髪日憶明光宫復¶
羨二龍去才華冠世雄平衢騁髙足逸翰凌長風舞袖¶
拂秋月歌筵聞早鴻送君日千里良㑹何由同(齊賢曰/三輔舊)¶