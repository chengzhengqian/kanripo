實不愧於古人也揚𬒮逺别何時歸來想洛陽之秋風¶
將鱠魚以相待詩可贈逺無乃闕乎¶
　　　奉餞十七翁二十四翁尋桃花源序¶
昔祖龍滅古道嚴威刑煎熬生人若墜大火三墳五典¶
散為寒灰築長城建阿房并諸侯殺豪俊自謂功高羲¶
皇國可萬世思欲凌雲氣求仙人登封太山風雨暴作¶
雖五松受職草木有知而萬象乖度禮刑將弛則綺皓¶
不得不遁於南山魯連不得不蹈於東海則桃源之避¶