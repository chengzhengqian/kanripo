皇唐葉有六聖再造八極鏡照萬方幽明咸熙天秩有¶
禮自太古及今君君臣臣烈士貞女采其名節尢彰可¶
激清頽俗者皆掃地而祠之蘭蒸椒漿嵗祀罔缺而兹¶
邑貞義女光靈翳然埋冥古逺琬琰不刻豈前修博達¶
者為邦之意乎貞義女者溧陽黄山里史氏之女也以¶
家溧陽史闕書之嵗三十弗移天于人清英潔白事母¶
純孝手柔荑而不龜身擊漂以自業當楚平王時平王¶
虐忠助讒苛虐厥政芟於尚斬於奢血流于朝赤族伍¶