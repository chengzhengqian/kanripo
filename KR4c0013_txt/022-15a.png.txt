(命苞曰玉衡北/两星為玉䋲星)¶
　　　過彭蠡湖¶
謝公入彭蠡因此遊松門余方窺石鏡兼得窮江源前¶
賞迹可見後來道空存而欲繼風雅豈云清心魂雲海¶
方助興波濤何足論青嶂憶遥月緑蘿愁鳴猿碧水或¶
可採金膏祕莫言余將振衣去羽化出囂煩(齊賢曰輿/地志曰自)¶
(入湖三百三十里窮於松門東西十里青松徧於两岸/石鏡見前繼風雅者繼靈運也士贇曰晉許邁少恬静)¶
(不慕仕進徧逰名山採藥欲斷榖自/後莫測所終好道者皆謂之羽化)¶