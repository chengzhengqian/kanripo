山雞(齊賢曰戰國策應侯謂秦王曰梁有懸黎宋有結/緑闞子曰宋之愚人得燕石於梧臺之側藏之以)¶
(為大寳周客聞而觀之主人齋七日端冕𤣥服以發實/革圓十重巾十襲客見俛而掩口盧胡而笑曰此特燕)¶
(石也其與瓦甓不殊主人怒曰商賈之言醫匠之心藏/之愈固守之彌堅士贇曰漢書司馬遷傳廼欲仰首信)¶
(睂論列是非朱浮與彭竉書曰徃時遼東有豕生子白/頭異而獻之行至河東群豕皆白慙而還尹文子曰楚)¶
(人握山雉欺路人曰鳯凰路人曰我聞鳯凰今始見矣/請買千金弗與請加倍乃與之方欲獻楚王經宿死不)¶
(遑惜其金惟恨不得獻王王聞感/之召厚賜之過買鳥之金十倍)徒有獻芹心中流泣¶
玉啼祗應自索漠留舌示山妻¶
　　　其二¶