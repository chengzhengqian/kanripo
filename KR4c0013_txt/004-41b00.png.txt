中山孺子妾特以色見珍雖然不如延年妹亦是當時¶
絶世人(齊賢曰孺子宫人也士贇曰/李延年妹事見陽春歌注)桃李出深井花豔¶
驚上春一貴復一賤闗天豈由身芙蓉老秋霜團扇羞¶
網塵戚姬髠髪入舂市萬古共悲辛(士贇曰漢史吕皇/后傳髙祖崩吕后)¶
(為皇太后令永巷囚戚夫人髠鉗衣赭衣令舂戚夫人/舂且歌曰子為王母為虜終日舂薄暮常與死為伍相)¶
(離三千里當誰使告汝太后聞之大怒曰迺欲倚汝子/邪迺召趙王使人持鴆飲之遲帝還趙王死太后遂斷)¶
(夫人手足去眼熏耳飲瘖/藥使居厠中名曰人彘)¶
　　　荆州歌(士贇曰樂錄都邑三十四/曲有荆州樂又有荆州歌)¶