雨散不終朝分飛楚關山水遙余既還山尋故巢君亦¶
歸家渡渭橋(齊賢曰唐隨州漢東郡周若内傳曰紫陽/真人周義山字季通沙隂人漢丞相勃七)¶
(世孫常以旦日出面東嗽口服氣隨州紫陽先生有餐/霞樓太白夕夜於餐霞樓送煙子元演隠仙城山序曰)¶
(入神農之故鄉得胡公之精術胡公身揭日月心飛蓬/萊起餐霞之孤樓鍊吸景之精氣延我數子髙談混元)¶
(金書玉訣盡在此矣白乃語及形勝紫陽因大誇仙城/元侯聞之乗興將往樂書有玉磬玉鼓玉簫玉笛當亦)¶
(有玉笙也荆州記其北有/四關魯陽伊闕之屬也)君家嚴君勇貔虎作尹并州¶
遏戎虜五月相呼渡太行摧輪不道羊腸苦行來北凉¶
歳月深感君貴義輕黄金瓊杯綺食青玉案使我醉飽¶