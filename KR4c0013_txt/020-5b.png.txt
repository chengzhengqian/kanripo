安期於此煉玉液(齊賢曰安期/生事見前)¶
　　　其六¶
朝飲王母池暮投天門闗獨抱緑綺琴夜行青山間山¶
明月露白夜静松風歇仙人遊碧峯處處笙歌發寂静¶
娛清暉玉真連翠微想像鸞鳳舞飄颻龍虎衣捫天摘¶
匏瓜恍惚不憶歸舉手弄清淺誤攀織女機明晨坐相¶
失但見五雲飛(齊賢曰樂書相如蔡琰之緑綺琴名也/北史崔浩傳太史奏熒惑在匏瓜星中)¶
(一夜忽然亡失集林曰昔有人尋河源見婦人浣紗問/之曰此天漢也乃與一石歸問嚴君平云此織女支機)¶