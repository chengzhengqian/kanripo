(也連峯去天不盈尺枯松倒掛倚絶壁飛湍瀑流争喧/豗砯厓轉石萬壑雷其險也如此者備言蜀道險難之)¶
(狀也嗟爾逺道之人胡為乎來哉者嗟字乃發嘆之音/逺道之人以喻踈逺之臣言蜀道之險如此若白之踈)¶
(逺者雖欲從君於難胡為而能來也劒閣崢嶸而崔嵬/一夫當関萬夫莫開所守或匪親化為狼與豺者言賛)¶
(帝幸蜀者不過謂有劒閣之險而巳然太白私憂過計/謂險則險矣守関者任非其人如狼豺之反噬是未可)¶
(知此則尤可憂也朝避猛虎夕避長蛇磨牙吮血殺人/如麻者言蜀與羗夷雜處如虎如蛇朝夕皆當避之或)¶
(者變生肘腋是又可憂之大者也錦城雖云樂不如早/還家言蜀都之樂不如早還中國之樂也復申之曰蜀)¶
(道之難難於上青天側身西望長咨嗟者再言之不足/故三言之反覆再三謂從君于難者至蜀之難真如上)¶
(天之難矣夫如是則白也側身無所西望吾君惟有長/嘆咨嗟以致吾睠戀之意云耳吁詩意亦微而顯者歟)¶