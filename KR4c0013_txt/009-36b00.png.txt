將軍少年出武威入掌銀臺䕶紫微平明拂劒朝天去¶
薄暮垂鞭醉酒歸愛子臨風吹玉笛美人向月舞羅衣¶
疇昔雄豪如夢裏相逢且欲醉春暉(齊賢曰九域志涼/州武威郡唐有銀)¶
(臺門辛氏三秦記未/央宮一名紫微宮)¶
　　　駕去温泉後贈楊山人¶
少年落魄楚漢間風塵蕭瑟多苦顔自言管葛竟誰許¶
長吁莫錯還閉關(齊賢曰史記酈食其家貧落魄楚漢/間乃興元以東彭城以西管葛者管)¶
(仲諸葛亮也阮逸/曰閉關喻藏身也)一朝君王垂拂拭剖心輸丹雪胷臆¶