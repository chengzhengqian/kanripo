辜懷經濟之才抗巢由之節文可以變風俗學可以究¶
天人一命不霑四海稱屈伏惟陛下大明廣運至道無¶
偏收其希世之英以為清朝之寶昔四皓遭髙皇而不¶
起翼惠帝而方來君臣離合亦各有數豈使此人名揚¶
宇宙而枯槁當年傳曰舉逸人而天下歸心伏惟陛下¶
迴太陽之髙暉流覆盆之下照特請拜一京官獻可替¶
否以光朝列則四海豪俊引領知歸不勝縷縷之至敢¶
陳薦以聞¶