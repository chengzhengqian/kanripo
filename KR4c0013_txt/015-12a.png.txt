　　　别儲邕之剡中¶
借問剡中道東南指越鄉舟從廣陵去水入㑹稽長竹¶
色溪下綠荷花鏡裏香辭君向天姥拂石卧秋霜(齊賢/曰唐)¶
(剡縣𨽻越州㑹稽郡揚/州廣陵郡天姥山見前)¶
　　　留别金陵諸公¶
海水昔飛動三龍紛戰爭鍾山危波瀾傾側駭奔鯨黄¶
旗一掃蕩割壤開吳京六代更霸王遺跡見都城(齊賢/曰鍾)¶
(山見前吳京金陵也士/贇曰三龍魏蜀吳也)至今秦淮間禮樂秀羣英地扇¶