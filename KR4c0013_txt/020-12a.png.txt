　　　把酒問月(故人賈淳/令予問之)¶
青天有月來幾時我今停杯一問之人攀明月不可得¶
月行却與人相随皎如飛鏡臨丹闕緑烟滅盡清暉發¶
但見宵從海上來寜知曉向雲間没白兔搗藥秋復春¶
嫦娥孤棲與誰鄰今人不見古時月今月曾經照古人¶
古人今人若流水共看明月皆如此惟願當歌對酒時¶
月光長照金樽裏¶
　　　同族姪評事黯遊昌禪師山池二首¶