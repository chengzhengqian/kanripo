　　　太原早秋¶
嵗落衆芳歇時當大火流霜威出塞早雲色渡河秋夢¶
遶邊城月心飛故國樓思歸若汾水無日不悠悠(齊賢/曰説)¶
(文鷤鵊関西曰巧婦関東曰鷤鵊春分鳴則衆芳生秋/分鳴則衆芳歇毛詩云七月流火唐晋州有臨汾汾西)¶
(二縣太原府治晋陽士贇曰後漢律厯/志自亢八度至尾九度曰太火之次)¶
　　　奔亡道中五首¶
蘇武天山上田横海島邊萬重關塞斷何日是歸年(齊/賢)¶
(曰蘇武使匈奴不降匈奴徙武北海上無人處唐西州/交河郡天山縣有天山漢書田横與其徒五百人入海)¶