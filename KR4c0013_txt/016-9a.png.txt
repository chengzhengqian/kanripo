(書周官曰外有州牧侯伯陸機演連珠曰頓網探雲不/能招龍振網羅雲不必招鳳是以巢箕之叟不盼丘園)¶
(之庇洗耳之民不發傅巖之/夢此詩首四句意出於此)¶
　　　送楊少府赴選¶
大國置衡鏡準平天地心羣賢無邪人朗鑒窮情深吾¶
君詠南風衮冕彈鳴琴時泰多美士京國㑹纓簮山苗¶
落磵底幽松出髙岑(齊賢曰禮記舜作五絃之琴以歌/南風士贇曰三禮圖衮冕垂白珠)¶
(十有二旒以組為纓色如綬黈纊充/耳玉簮導板黄金飾周制冕有紐)夫子有盛才主司¶
得球琳流水非鄭曲前行遇知音衣工剪綺綉一悞傷¶