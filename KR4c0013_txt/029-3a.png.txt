于宛陵祗明命也惟公代秉天憲作程南臺洪柯大本¶
聿生懿右宜乎哉横風霜之秀氣鬱王霸之竒畧初以¶
鐡冠白筆佐我燕京威雄振肅虜不敢視而後鳴琴二¶
邦天下取則起草三省朝端有聲天子識面宰衡動聽¶
殷南山之雷剖赤縣之劇强項不屈三州所居大化咸¶
列碑頌至於是邦也酌古以訓俗宣風以布和平心理¶
人兵鎮唯靜畫一千里時無莠言退公之暇清眺原隰¶
以此郡東塹巨海西襟長江咽三吳扼五嶺輶軒錯出¶