惕雖危无咎矣九四曰或躍在淵无咎何謂也子曰上¶
下无常非為邪也進退无恒非離羣也君子進徳脩業¶
欲及時也故无咎九五曰飛龍在天利見大人何謂也¶
子曰同聲相應同氣相求水流濕火就燥雲從龍風從¶
虎聖人作而萬物覩¶
　燥濕不與水火期而水火即之龍虎非有求于風雲¶
　而風雲應之聖人非有意於物而物莫不欲見之¶
本乎天者親上本乎地者親下則各從其𩔖也¶