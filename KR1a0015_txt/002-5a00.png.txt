否之匪人不利君子貞大徃小来彖曰否之匪人不利¶
君子貞大往小來則是天地不交而萬物不通也上下¶
不交而天下无邦也内隂而外陽内柔而外剛内小人¶
而外君子小人道長君子道消也¶
　春秋傳曰不有君子其能國乎君子道消雖有國與¶
　无同矣¶
象曰天地不交否君子以儉徳辟難不可榮以禄初六¶
拔茅茹以其彚貞吉亨象曰拔茅貞吉志在君也¶