六二引吉无咎孚乃利用禴象曰引吉无咎中未變也¶
　隂之從陽以難進為吉六二得位而安其中不急於¶
　變志以從上者也故九五引之而後從引之而後從¶
　則其聚也固是以吉而无復有咎禴者禮之薄者也¶
　故用於既信之後上以利禄聚之下豈以利禄報之¶
　哉故上用大牲而下用禴以為有重於此者矣¶
六三萃如嗟如无攸利往无咎小吝象曰往无咎上巽¶
也¶