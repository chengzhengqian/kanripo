利有攸往剛長也復其見天地之心乎¶
　見其意之所向謂之心見其誠然謂之情凡物之將¶
　亡而復者非天地之所予者不能也故陽之消也五¶
　存而不足及其長也甫一而有餘此豈人力也哉傳¶
　曰天之所壊不可支也其所支亦不可壊也違天不¶
　祥必有大咎¶
象曰雷在地中復先王以至日閉闗商旅不行后不省¶
方¶