一隂一陽之謂道繼之者善也成之者性也¶
　隂陽果何物哉雖有婁曠之聰明未有得其彷彿者¶
　也隂陽交然後生物物生然後有象象立而隂陽隱¶
　矣凡可見者皆物也非隂陽也然謂隂陽為无有可¶
　乎雖至愚知其不然也物何自生哉是故指生物而¶
　謂之隂陽與不見隂陽之彷彿而謂之无有者皆惑¶
　也聖人知道之難言也故借隂陽以言之曰一隂一¶
　陽之謂道一隂一陽者隂陽未交而物未生之謂也¶