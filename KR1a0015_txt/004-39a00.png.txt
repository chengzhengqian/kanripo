　事之宜則損益一也損之上九益之初九皆正受益¶
　者也彼之所以自損而專以益我者豈以利我哉将¶
　以厚責我也我必有以塞之故上九利有攸往而初¶
　九利用為大作上之有為也其勢易有功則其利倍¶
　有罪則其責薄故損之上九僅能无咎而已正且吉¶
　矣下之有為也其勢難有功則利歸於上有罪則先¶
　受其責故益之初九至於元吉然後无咎何則其所¶
　居者非厚事之地也¶