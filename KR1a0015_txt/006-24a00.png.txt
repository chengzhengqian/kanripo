六二過其祖遇其妣不及其君遇其臣无咎象曰不及¶
其君臣不可過也¶
　卦合而言之小過者臣强之世也爻别而觀之六五¶
　當强臣六二以隂居隂臣强而不僣者也大過以夫¶
　妻為君臣而小過寄之祖與妣者大過君驕故自君¶
　父言之而小過臣强故為臣子之辭其義一也曰不¶
　幸而過其祖矣而猶遇其妣妣未有不助祖者也不¶
　幸而不及其君矣而猶遇其臣臣未有不忠於其君¶