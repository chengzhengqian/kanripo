九二幹母之蠱不可貞象曰幹母之蠱得中道也¶
　隂之為性安无事而惡有為是以為蠱之深而幹之¶
　尤難者寄之母也正之則傷愛不正則傷義以是為¶
　至難也非九二其孰能任之故責之二也二以陽居¶
　隂有剛之實而无用剛之迹可以免矣¶
九三幹父之蠱小有悔无大咎象曰幹父之蠱終无咎¶
也¶
　九三之徳與二无以異也特不知所以用之二用之¶