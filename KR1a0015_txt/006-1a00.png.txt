欽定四庫全書¶
　東坡易傳卷六　　　　　宋　蘇軾　撰¶
䷶(離下/震上)¶
豐亨王假之勿憂宜日中彖曰豐大也眀以動故豐王¶
假之尚大也勿憂宜日中宜照天下也日中則&KR0628;月盈¶
則食天地盈虛與時消息而況於人乎況於鬼神乎¶
　豐者極盛之時也天下既平其勢必至於極盛故曰¶
　王假之勿憂宜日中者不憂其不至而憂其已至也¶