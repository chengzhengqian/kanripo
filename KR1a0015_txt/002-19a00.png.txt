六二介于石不終日貞吉象曰不終日貞吉以中正也¶
　以隂居隂而處二隂之間晦之極静之至也以晦觀¶
　眀以静觀動則凡吉凶禍福之至如長短黑白陳乎¶
　吾前是以動静如此之果也介于石果於静也不終¶
　日果於動也是故孔子以為知㡬也¶
六三盱豫悔遲有悔象曰盱豫有悔位不當也¶
　以陽居陽猶力人之馭健馬也有以制之夫三非六¶
　之所能馭也乗非其任而聴其所之若是者神亂於¶