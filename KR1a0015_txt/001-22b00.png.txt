以正中也¶
　謂九五也乾之欲進凡為坎者皆不樂也是故四與¶
　之抗傷而後避上六知不可抗而敬以求免夫敬以¶
　求免猶有疑也物之不相疑者亦不以敬相攝矣至¶
　於五則不然知乾之不吾害知己之足以御之是以¶
　内之而不疑故曰有孚光亨貞吉光者物之神也盖¶
　出於形器之表矣故易凡言光光大者皆其見逺知¶
　大者也其言未光未光大者則隘且陋矣¶