蠱者事也有事而後可大故受之以臨臨者大也物大¶
然後可觀故受之以觀可觀而後有所合故受之以噬¶
嗑嗑者合也物不可以苟合而已故受之以賁賁者飾¶
也¶
　君臣父子夫婦朋友之際所謂合也直情而行謂之¶
　苟禮以飾情謂之賁苟則易合易則相瀆相瀆則易¶
　以離賁則難合難合則相敬相敬則能乆¶
致飾然後亨則盡矣故受之以剝¶