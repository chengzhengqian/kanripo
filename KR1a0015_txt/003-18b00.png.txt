初九有厲利已象曰有厲利已不犯災也¶
　小畜之畜乾也順而畜之故始順而終反目大畜之¶
　畜乾也厲而畜之故始厲而終亨君子之愛人以徳¶
　小人之愛人以姑息見徳而慍見姑息而喜則過矣¶
　初九欲進之意无已也至於六三遇厲而止六四之¶
　厲我所謂徳也使我知戒而終身不犯於災者六四¶
　也¶
九二輿説輹象曰輿説輹中无尤也¶