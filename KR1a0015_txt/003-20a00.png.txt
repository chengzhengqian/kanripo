　牿之愛以徳也故有喜不惡其牙而畜之將求其用¶
　也故有慶凡物有以相徳曰喜施徳獲報曰慶孔子¶
　曰積善之家必有餘慶¶
上九何天之衢亨象曰何天之衢道大行也¶
　天衢者上之所履而不與下共者也徳有以守之雖¶
　以予人而莫敢受苟无其徳雖吾不予夫將有取之¶
　者上九之徳足以自固是以无忌於乾而大進之其¶
　曰何天之衢者何天衢之有而不汝進也夫惟以天¶