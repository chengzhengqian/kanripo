　縕蓄也隂陽相縕而物生乾坤者生生之祖也是故¶
　為易之縕乾坤之於易猶日之於歲也除日而求歳¶
　豈可得哉故乾坤毁則易不可見矣易不可見則乾¶
　為獨陽坤為獨隂生生之功息矣¶
是故形而上者謂之道形而下者謂之器化而裁之謂¶
之變推而行之謂之通¶
　道者器之上達者也器者道之下見者也其本一也¶
　化之者道也裁之者器也推而行之者一之也¶