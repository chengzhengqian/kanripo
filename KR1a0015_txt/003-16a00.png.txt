　无妄之災或繫之牛行人之得邑人之災或者繫其¶
　牛於此而為行道者之得之也行者固不可知矣而¶
　欲責得於邑人宜其有无辜而遇禍者此无妄之所¶
　以為災也失其牛於此而欲必求之於此此其意未¶
　始不以為无妄也然卒至于大妄則求詳之過也九¶
　五以五用九極其用矣用極則憂廢故戒之曰无妄¶
　之疾勿藥有喜无妄之世而有疾焉是大正之世而¶
　未免乎小不正也天下之有小不正是養其大正也¶