　善為天下者不求其必然求其必然乃至於盡喪无¶
　妄者驅人而内之正也君子之於正亦全其大而已¶
　矣全其大有道不必乎其小而其大斯全矣古之為¶
　過正之行者皆内不足而外慕者也夫内足者恃内¶
　而略外不足者反之隂之居隂安其分者也六二是¶
　也而其居陽也不安其分而外慕者也六三是也陽¶
　之居陽致其用者也九五是也而其居隂也内足而¶
　藏其用者也九四是也六二妄其分是故不敢為過¶