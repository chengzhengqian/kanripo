　均之謂也故大過者君驕而无臣之世也易之所貴¶
　者貴乎陽之能御隂不貴乎陽之陵隂而蔑之也人¶
　徒知夫隂之過乎陽之為禍也豈知夫陽之過乎隂¶
　之不為福也哉立隂以養陽也立臣以衛君也隂衰¶
　則陽失其養臣弱則君棄其衛故曰大過大者過也¶
　棟橈本末弱也四陽者棟也初上者棟之所寄也弱¶
　而見擯則不任寄矣此棟之所以橈也棟橈吾將壓¶
　焉故大過之世利有事而忌安居君侈已甚而國无¶