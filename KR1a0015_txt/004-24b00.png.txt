九二遇主于巷无咎象曰遇主于巷未失道也¶
　主所主也有所適必有所主九二之進則主五矣巷¶
　者二五往来相從之道也使二決從五則見主於其¶
　室五決從二則見主於其門所以相遇於巷者皆有¶
　疑也何疑也疑四之為寇也然而猶可以无咎者皆¶
　未失相從之道也特未至爾¶
六三見輿曵其牛掣其人天且劓无初有終象曰見輿¶
曵位不當也无初有終遇剛也¶