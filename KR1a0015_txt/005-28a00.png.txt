　顚之以出其不善如待其有實則夫不善已汙之矣¶
　實非吾之所欲棄也於是焉而顚之以其所欲棄出¶
　其所不欲棄則天下之亂或自是起矣故曰鼎顚趾¶
　未悖也顛趾而出否盡去之道也盡去之則患鼎无¶
　實聖人之於人也責其身不問其所從論其今不考¶
　其素苟騂且角犂牛之子可也鼎雖以出否為利而¶
　擇之太詳求之太備天下无完人故曰得妾以其子¶
　无咎從其子之為貴則其出於妾者可忘也¶