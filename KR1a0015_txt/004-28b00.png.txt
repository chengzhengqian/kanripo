　夫勢不可往者非徒往而无獲亦将来而失其故也¶
　何則險難在前不慮可否而輕以身赴之苟前不得¶
　進則必有議吾後者矣九三往蹇而其來也得反其¶
　位則内喜之也内之二隂不能自立於險難之際待¶
　我而為捍蔽是故完位以復我我之所以得反者幸¶
　也至於六四則九三躡而襲之矣外難未夷而歸遇¶
　難故曰往蹇來連連者難之相仍也實陽也九三以¶
　陽居陽其有乗虚而不敢者乎故曰當位實也¶