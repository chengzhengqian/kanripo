則傷之者至矣易曰莫益之或擊之立心勿恒凶子曰¶
乾坤其易之門邪¶
　闢闔以生變化易之所自出也¶
乾陽物也坤隂物也隂陽合德而剛柔有體以體天地¶
之撰以通神眀之德其稱名也雜而不越¶
　隂陽二物也其合也未嘗不雜其分也乾道成男坤¶
　道成女未嘗雜也故曰隂陽合徳而剛柔有體隂陽¶
　合徳故雜剛柔有體故不越¶