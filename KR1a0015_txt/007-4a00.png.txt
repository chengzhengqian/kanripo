　而世乃曰聖人无徳業德業賢人也夫德業之名聖¶
　人之所不能免也其所以異於人者特以其无心爾¶
　見其謂之聖人則隆之見其謂之賢人則降之此近¶
　世之俗學古无是論也¶
易簡而天下之理得矣天下之理得而成位乎其中矣¶
　夫无心而一一而信則物莫不得盡其天理以生以¶
　死故生者不德死者不怨无怨无徳則聖人者豈不¶
　備位於其中哉吾一有心於其間則物有僥倖夭枉¶