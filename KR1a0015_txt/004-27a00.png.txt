　是以往則得中也難之所在我亦在焉則求人之不¶
　暇其道窮矣然此非為大人者言也初六九三六四¶
　上六皆因其勢之逺近時之可否以斷其往来之吉¶
　凶故西南之利東北之不利為是四者言也若九五¶
　之大人則不然¶
利見大人往有功也當位貞吉以正邦也¶
　當位而正五也五之謂大人大人者不擇其地而安¶
　是以立於險中而能正邦也是豈惡東北而樂西南¶