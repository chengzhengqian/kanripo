　喻道之似莫密於此者矣隂陽一交而生物其始為¶
　水水者有无之際也始離於无而入於有矣老子識¶
　之故其言曰上善若水又曰水幾於道聖人之徳雖¶
　可以名言而不囿於一物若水之无常形此善之上¶
　者㡬於道矣而非道也若夫水之未生隂陽之未交¶
　廓然无一物而不可謂之无有此真道之似也隂陽¶
　交而生物道與物接而生善物生而隂陽隱善立而¶
　道不見矣故曰繼之者善也成之者性也仁者見道¶