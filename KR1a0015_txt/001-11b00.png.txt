君子有攸往先迷後得主利西南得朋東北喪朋安貞¶
吉彖曰至哉坤元萬物資生乃順承天坤厚載物徳合¶
无疆含𢎞光大品物咸亨牝馬地類行地无疆柔順利¶
貞君子攸行先迷失道後順得常西南得朋乃與𩔖行¶
東北喪朋乃終有慶安貞之吉應地无疆¶
　坤之為道可以為人用而不可以自用可以為和而¶
　不可以為倡故君子利有攸往往求用也先則迷而¶
　失道後則順而得主此所以為利也西與南則兌也¶