　六四承節於九五在其上不在其身故六四安焉¶
九五甘節吉往有尚象曰甘節之吉居位中也¶
　畜而至於極然後節之其節也必爭九二施節於不¶
　爭之中此九五之所樂也故曰甘節樂則流丼則壞¶
　故以往適上六隂陽相配甘苦相濟為吉也¶
上六苦節貞凶悔亡象曰苦節貞凶其道窮也¶
　易有凶而无咎者大過之上六困之九二是也則未¶
　有凶而能悔亡者亦如人之未有既死而病愈者也¶