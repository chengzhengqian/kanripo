　小過有鳥之象四隂據用事之地其翼也二陽囚於¶
　内其腹背也翼欲往腹背不能止翼欲止腹背不能¶
　作也故飛鳥之制在翼鳥之飛也上窮而忘返其身¶
　遠矣而獨遺其音臣之僣也必孤其君遠其民使其¶
　君如飛鳥之上窮使其民聞君之聲不見其形也而¶
　後得志故曰飛鳥遺之音不宜上宜下大吉上逆而¶
　下順也小過之世其臣則逆而其民順故不宜上宜¶
　下上則无民而主孤下則近民而君强也¶