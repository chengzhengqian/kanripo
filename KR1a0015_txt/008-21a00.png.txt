情偽相感而利害生¶
　信其人則舉以為利己不信則舉以為害己此情偽¶
　之蔽也¶
凡易之情近而不相得則凶或害之悔且吝¶
　此眀凶與悔吝輕重之差也近而不相得則相害故¶
　凶或害之者非我之罪也然亦有以致之矣¶
將叛者其辭慙中心疑者其辭枝吉人之辭寡躁人之¶
辭多誣善之人其辭游失其守者其辭屈¶