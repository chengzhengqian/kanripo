小而任重鮮不及矣易曰鼎折足覆公餗其形渥凶言¶
不勝其任也子曰知幾其神乎君子上交不諂下交不¶
凟其知幾乎幾者動之㣲吉之先見者也君子見幾而¶
作不俟終日易曰介於石不終日貞吉介如石焉寧用¶
終日斷可識矣¶
　夫无守於中者不有所畏則有所忽也忽者常失於¶
　太早畏者常失於太後既失之又懲而矯之則終身¶
　未嘗及事之會矣知㡬者不然其介也如石之堅上¶