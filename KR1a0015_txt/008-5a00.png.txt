是故易者象也象也者像也彖者材也爻也者效天下¶
之動者也是故吉凶生而悔吝著也¶
　孔子之述彖象也蓋自為一篇而題其首曰彖曰象¶
　也歟其初无彖曰象曰之文而後之學者散之卦爻¶
　之下故以彖曰象曰别之然孔子所謂彖者蓋謂卦¶
　辭如乾元亨利貞之類是也其所謂象者有大小其¶
　大象指八卦震為雷巽為風之類是也其小象指一¶
　爻濳龍勿用之類是也初不謂已所述者為彖象也¶