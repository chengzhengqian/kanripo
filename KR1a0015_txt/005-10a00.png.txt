象曰乃亂乃萃其志亂也¶
　初六之所應者九四也九四有信之者而不終六三¶
　是也始以无應而萃於四終以四之有應咨嗟而去¶
　之故其象曰萃如嗟如此志亂而苟聚者也若號一¶
　握為笑者號且笑也一握者其聲也號笑雜也君子¶
　之於禍福審矣故笑則不號號則不笑先否而後通¶
　則先號而後笑未有號笑雜者也此其志已亂焉能¶
　為我寇哉故勿恤往无咎¶