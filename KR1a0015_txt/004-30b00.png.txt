　解有二陽九二有應於六五而九四有應於初六各¶
　得其正而分定矣惟六三者无應而處於二陽之間¶
　兼與二陽而解始有爭矣故解之所疾者莫如六三¶
　也六三欲以其不正亂人之正故初與五皆其所疑¶
　而咎之以其疑而咎之也故特眀其无咎曰此與九¶
　四剛柔之際也於義无咎¶
九二田獲三狐得黄矢貞吉象曰九二貞吉得中道也¶
　九二之所當得者六五也近而可取者初六六三也¶