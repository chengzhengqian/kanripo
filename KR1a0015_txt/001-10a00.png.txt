乾元者始而亨者也利貞者性情也乾始能以美利利¶
天下不言所利大矣哉大哉乾乎剛健中正純粹精也¶
六爻發揮旁通情也時乘六龍以御天也雲行雨施天¶
下平也君子以成徳為行日可見之行也¶
　君子度可成則行未嘗无得也故其行也日有所見¶
　日可見之行也¶
潛之為言也𨼆而未見行而未成是以君子弗用也君¶
子學以聚之問以辨之寛以居之仁以行之易曰見龍¶