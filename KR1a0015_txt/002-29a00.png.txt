憂之咎不長也¶
　樂而受之謂之甘陽進而隂莫逆甘臨也甘臨者居¶
　於不爭之地而後可以居於陽陽猶疑之拒之固傷¶
　不拒猶疑之進退無所利者居之過也故六三之咎¶
　位不當而已咎在其位不在其人則憂懼可以免矣¶
六四至臨无咎象曰至臨无咎位當也¶
　以隂居隂而應於初陽至而遂順之故曰至臨¶
六五知臨大君之宜吉象曰大君之宜行中之謂也¶