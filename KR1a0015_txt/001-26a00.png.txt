　謀始契之不明訟之所以生也故有徳司契而訟自¶
　息矣¶
初六不永所事小有言終吉¶
　九二處二隂之間欲兼有之初不予而强爭焉初六¶
　有應於四不永事二而之四以為從强求之二不若¶
　從有應之四也二雖有言而其辨則明故終吉¶
象曰不永所事訟不可長也雖小有言其辨明也¶
　若事二則相從於訟无已也¶