　凶之道矣易凡稱其尤者申言之乾乾謙謙蹇蹇之¶
　類是也九三之所以見壯於面顔者避私其配之嫌¶
　也故告之以不然曰九三之君子以陽居陽夬之尤¶
　者也何嫌於私其配也哉苟舎其朋而獨行以荅其¶
　配使上六之隂和洽而為雨以至於濡雖有不知我¶
　心而慍者然終必无咎¶
九四臀无膚其行次且牽羊悔亡聞言不信象曰其行¶
次且位不當也聞言不信聰不眀也¶