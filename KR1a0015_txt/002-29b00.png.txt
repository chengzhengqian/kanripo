　見於未然之謂知臨之世陽未足以害隂而其勢方¶
　鋭隂尚可以抗陽而其勢方郤苟以其未足以害我¶
　而不内以吾尚足以抗之而不受則陽将忿而攻隂¶
　六五以柔居尊而應於二方其未足而收之故可使¶
　為吾用方吾有餘而柔之故可使懐吾徳此所以為¶
　知也天子以是服天下之强者則可小人以是畜君¶
　子則不可故曰大君之宜吉惟大君為宜用是也大¶
　君以是行其中小人以是行其邪¶