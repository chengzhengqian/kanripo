　所以為升者巽也所以為巽者初也升之制在初故¶
　初六雖隂柔而其於升也蓋誠能之故曰允升隂升¶
　而遇陽若陽升而遇隂皆得其所升者也初六以誠¶
　能之資而遇九二宜其為吉之大者矣¶
九二孚乃利用禴无咎象曰九二之孚有喜也¶
　九二升而遇九三蓋升而窮者也雖窮於三而配於¶
　五窮而之五五亦无所升而納之故薄禮可以相縻¶
　而无咎也¶