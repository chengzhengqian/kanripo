上六龍戰於野其血𤣥黄象曰龍戰于野其道窮也¶
　至於此則非隂之所能安矣隂雖欲不戰而不可得¶
　故曰其道窮也¶
用六利永貞象曰用六永貞以大終也¶
　易以大小言隂陽坤之順進以小也其貞終以大也¶
文言曰坤至柔而動也剛¶
　夫物非剛者能剛惟柔者能剛耳畜而不發及其極¶
　也發之必決故曰沉濳剛克¶