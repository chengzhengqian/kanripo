乾知大始坤作成物乾以易知坤以簡能¶
　上而為陽其漸必虚下而為隂其漸必實至虛極於¶
　无至實極於有无為大始有為成物夫大始豈復有¶
　作哉故乾特知之而已作者坤也乾无心於知之故¶
　易坤无心於作之故簡易故无所不知簡故无所不¶
　能¶
易則易知簡則易從¶
　易簡者一之謂也凡有心者雖欲一不可得也不一¶