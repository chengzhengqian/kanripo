六二闚觀利女貞象曰闚觀女貞亦可醜也¶
　六二逺且弱宜處而未宜賔者也譬之於女利貞而¶
　不利行者也苟以此為觀則是女不待禮而闚以相¶
　求貞者之所醜也¶
六三觀我生進退象曰觀我生進退未失道也¶
　六三上下之際也故當自觀其生以卜進退夫欲知¶
　其君則觀其民故我之生則君之所為也知君之所¶
　為則進退決矣進退在我故未失道也¶