之利萬民以濟蓋取諸小過弦木為弧剡木為矢弧矢¶
之利以威天下蓋取諸睽上古穴居而野處後世聖人¶
易之以宫室上棟下宇以待風雨蓋取諸大壯古之葬¶
者厚衣之以薪葬之中野不封不樹喪期无數後世聖¶
人易之以棺椁蓋取諸大過上古結繩而治後世聖人¶
易之以書契百官以治萬民以察蓋取諸夬¶
　易有聖人之道四焉以制器者尚其象故凡此皆象¶
　也以義求之則不合以象求之則獲¶