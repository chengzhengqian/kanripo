　宜日之中而不宜其既中也既盈而虧天地鬼神之¶
　所不免也而聖人何以處此曰豐者至足之辭也足¶
　則餘餘則溢聖人處之以不足而安所求餘故聖人¶
　无豐豐非聖人之事也¶
象曰雷電皆至豐君子以折獄致刑¶
　傳曰為刑罰威獄以類天之震曜故易至於雷電相¶
　遇則必及刑獄取其明以動也至於離與艮相遇則¶
　曰无折獄无留獄取其眀以止也¶