　不相違則不能无相攻攻而不已必有一勝勝者斯¶
　革之矣火能革金離革兌者也故曰革火者金之所¶
　畏也而金非火則无以就器用器成而後知火之利¶
　也故夫革不信於革之日而信於已革之日以其始¶
　之不信是以知悔者革之所不能免也特有以亡之¶
　爾¶
天地革而四時成湯武革命順乎天而應乎人革之時¶
大矣哉象曰澤中有火革君子以治歷明時¶