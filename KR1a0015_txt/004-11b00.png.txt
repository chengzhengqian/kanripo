初九壯于趾征凶有孚象曰壯于趾其孚窮也¶
　乾施壯于震者也壯者為羊所施為藩故五以二為¶
　羊三以六為藩以𩔖推之則初九之壯施於九四九¶
　四藩決不羸則初九亦觸四之羊也以其最下而用¶
　壮故曰壯於趾自下之四故曰征衆皆觸非其𩔖已¶
　獨觸其𩔖觸其𩔖則有孚於非其𩔖矣不孚於方壮¶
　之陽而孚於已窮之隂故雖有孚而不免於凶者其¶
　孚窮而不足賴也¶