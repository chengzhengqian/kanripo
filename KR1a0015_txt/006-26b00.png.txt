既濟亨小利貞初吉終亂彖曰既濟亨小者亨也¶
　凡隂陽各安其所則靜而不用將發其用必有以蘊¶
　之者水在火上火欲炎而不達此火之所以致其怒¶
　也隂皆乗陽陽欲進而不遂此陽之所以奮其力也¶
　火致其怒雖險必達陽奮其力雖難必遂此所以為¶
　既濟也故曰既濟亨小者亨也言小者皆在上而亨¶
　大者皆在下而否也¶
利貞剛柔正而位當也¶