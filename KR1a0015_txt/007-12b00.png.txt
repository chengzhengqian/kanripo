盛徳大業至矣哉富有之謂大業¶
　我未常有即物而有故富如使已有則其富有畛矣¶
日新之謂盛徳¶
　富有者未甞有日新者未甞新吾心一也新者物耳¶
生生之謂易成象之謂乾效法之謂坤¶
　相因而有謂之生生夫苟不生則无得无䘮无吉无¶
　凶方是之時易存乎其中而人莫見故謂之道而不¶
　謂之易有生有物物轉相生而吉凶得喪之變備矣¶