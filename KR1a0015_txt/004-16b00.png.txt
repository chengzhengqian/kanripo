上九晉其角維用伐邑厲吉无咎貞吝象曰維用伐邑¶
道未光也¶
　剛之上窮者角也晉其角者以是為晉也以角為晉¶
　必有所用其觸三吾應也而四閉之則上九之所伐¶
　者四也四與上同體故為邑也邑人而閉吾應无以¶
　令之而至於用兵道不光矣此正也而吝道也故知¶
　戒於危然後其吉可以无咎¶
䷣(離下/坤上)¶