　耳目可以盡天下天下之續吾明者衆矣¶
初九履錯然敬之无咎象曰履錯之敬以辟咎也¶
　六爻莫不以相附離為事而火之性炎上者也故下¶
　常附上初九附六二者也以柔附剛者寧倨而无諂¶
　以剛附柔者寧敬而无凟凟其所附則自棄者也故¶
　初履聲錯然敬之以辟相凟之咎¶
六二黄離元吉象曰黄離元吉得中道也¶
　黄中也隂不動而陽來附之故元吉¶