蠱元亨利渉大川先甲三日後甲三日彖曰蠱剛上而¶
柔下巽而止蠱蠱元亨而天下治也利渉大川往有事¶
也先甲三日後甲三日終則有始天行也¶
　器乆不用而蟲生之謂之蠱人乆宴溺而疾生之謂¶
　之蠱天下乆安无為而弊生之謂之蠱易曰蠱者事¶
　也夫蠱非事也以天下為无事而不事事則後將不¶
　勝事矣此蠱之所以為事也而昧者乃以事為蠱則¶
　失之矣器欲常用體欲常勞天下欲常事事故曰巽¶