三則疑也¶
　兌之三爻皆以益上為志故曰三人行卒之損己以¶
　益上者六三而已故曰損一人且曰一人行也友九¶
　二也六三以身徇上使九二得以不征此九二之所¶
　深徳也故曰一人行則得其友以心言之則三人皆¶
　行以迹言之則一人而已君子之事上也心同而迹¶
　異故上不疑苟三人皆行則上且以我為有求而來¶
　進退之義輕矣¶