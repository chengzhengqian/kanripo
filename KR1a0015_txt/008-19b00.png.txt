　言易簡者无不知也禮曰至誠之道可以前知國家¶
　將興必有禎祥國家將亡必有妖孽見乎蓍龜動乎¶
　四體禍福將至必先知之故至誠如神¶
天地設位聖人成能人謀鬼謀百姓與能¶
　言易簡者取諸物而足也萬物自生自成故天地設¶
　位而已聖人无能因天下之已能而遂成之故人為¶
　我謀之明鬼為我謀之幽百姓之愚可使與知焉書¶
　曰謀及卿士謀及庶人謀及卜筮¶