　火可乎夫熟物則火之效也敢問性與道之辨曰難¶
　言也可言其似道之似則聲也性之似則聞也有聲¶
　而後有聞邪有聞而後有聲邪是二者果一乎果二¶
　乎孔子曰人能𢎞道非道𢎞人又曰神而明之存乎¶
　其人性者其所以為人者也非是无以成道矣¶
仁者見之謂之仁知者見之謂之知百姓日用而不知¶
故君子之道鮮矣¶
　夫屬目於无形者或見其意之所存故仁者以道為¶