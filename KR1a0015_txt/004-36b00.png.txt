六四損其疾使遄有喜无咎象曰損其疾亦可喜也¶
　遄者初九也下之所損者有限而上之求益者无已¶
　此下之所病也我去是病則夫遄者喜我矣自初言¶
　之已事遄往則四之求我也寡故酌損之自四言之¶
　損其疾則初之從我也易故遄有喜¶
六五或益之十朋之龜弗克違元吉象曰六五元吉自¶
上祐也¶
　六五者受益之主而非受益之地也以受益之主而¶