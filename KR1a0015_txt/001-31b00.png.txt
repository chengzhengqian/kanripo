比輔也下順從也原筮元永貞无咎以剛中也¶
　比吉比未有不吉者也然而比非其人今雖吉後必¶
　有咎故曰原筮筮所從也原再也再筮慎之至也元¶
　始也始既已從之矣後雖欲變其可得乎故曰元永¶
　貞始既已從之則終身為之貞知將終身貞之故再¶
　筮而後從孰為可從者非五歟故曰以剛中也¶
不寧方來上下應也¶
　不寧方來謂五隂也五隂不能自安而求安於五¶