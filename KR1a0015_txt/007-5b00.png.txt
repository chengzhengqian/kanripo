　之執則㡬矣是以聖人既明吉凶悔吝之象又明剛¶
　柔變化本出於一而相摩相盪至於无窮之理曰變¶
　化者進退之象也剛柔者晝夜之象也象者以是觀¶
　之之謂也夫出於一而至於无窮人之觀之以為有¶
　无窮之異也聖人觀之則以為進退晝夜之間耳見¶
　其今之進也而以為非向之退者可乎見其今之眀¶
　也而以為非向之晦者可乎聖人以進退觀變化以¶
　晝夜觀剛柔二觀立无往而不一也¶