事乎曰能冬十月商臣以宫衛兵圍成王成王請食熊¶
蹯而死不聴丁未成王自絞殺商臣代立是為穆王穆¶
王立以其太子宫予潘崇使為太師掌國事穆王三年¶
滅江四年滅六蓼六蓼皐陶之後八年伐陳十二年卒¶
子荘王侣立荘王即位三年不出號令日夜為樂令國¶
中曰有敢諫者死無赦伍舉入諫荘王左抱鄭姬右抱¶
越女坐鍾鼔之間伍舉曰願有進隠曰有鳥在於阜三¶
年不蜚不鳴是何鳥也荘王曰三年不蜚蜚将冲天三¶