復振則卒昌桀殺闗龍逢紂殺王子比干而不悔身死¶
則國亡臣故曰過可振而諌可覺也察於參伍上聖之¶
法也凡臣之言非以求免於咎也將以諌而死願陛下¶
為萬民思従道也使者曰臣受詔行法於將軍不敢以¶
將軍言聞於上也蒙恬喟然太息曰我何罪於天無過¶
而死乎良乆徐曰恬罪固當死矣起臨洮屬之遼東城¶
壍萬餘里此其中不能無絶地脈哉此乃恬之罪也乃¶
吞藥自殺¶