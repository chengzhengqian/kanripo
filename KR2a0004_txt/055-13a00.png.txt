侯不得已彊聽而食後八年卒謚為文成侯子不疑代¶
侯子房始所見下邳圯上老父與太公書者後十三年¶
從高帝過濟北果見糓城山下黄石取而葆祠之留侯¶
死并葬黄石冢(括地志云漢張良墓在徐州沛/縣東六十五里與留城相近也)每上冢¶
伏臘祠黄石留侯不疑孝文帝五年坐不敬國除¶
太史公曰學者多言無鬼神然言有物至如留侯所見¶
老父予書亦可怪矣高祖離困者數矣而留侯常有功¶
力焉豈可謂非天乎上曰夫運籌筴帷帳之中決勝千¶