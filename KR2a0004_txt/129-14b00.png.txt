(也/)既饒争時(既饒足錢財乃/逐時争利也)此其大經也今治生不待¶
危身取給則賢人勉焉是故本富為上末富次之姦富¶
最下無巖處竒士之行而長貧賤好語仁義亦足羞也¶
凡編户之民富相什則卑下之伯則畏憚之千則役萬¶
則僕物之理也夫用貧求富農不如工工不如商刺繡¶
文不如倚市門此言末業貧者之資也通邑大都酤一¶
嵗千釀(釀千瓮酤醯/醋云酒酤)醯醤千𤬪醤千甔屠牛羊彘千¶
皮販榖糶千鍾薪槀千車船長千丈木千章竹竿¶