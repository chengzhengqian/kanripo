公左右莫敢動而問曰子將何欲曹沬曰齊彊魯弱而¶
大國侵魯亦以甚矣今魯城壊即壓齊境君其圖之桓¶
公乃許盡歸魯之侵地既已言曹沬投其匕首下壇北¶
面就羣臣之位顔色不變辭令如故桓公怒欲倍其約¶
管仲曰不可夫貪小利以自快棄信於諸侯失天下之¶
援不如與之於是桓公乃遂割魯侵地曹沬三戰所亡¶
地盡復予魯其後百六十有七年而呉有専諸之事¶
専諸者吳堂邑人也伍子胥之亡楚而如吳也知専諸¶