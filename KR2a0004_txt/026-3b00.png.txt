河曰徳水而正(音征以秦始皇/名諱之故改也)以十月色上黒然歴度¶
閏餘未能睹其真也漢興髙祖曰北畤待我而起亦自¶
以為獲水徳之瑞雖明習歴及張蒼等咸以為然是時¶
天下初定方綱紀大基髙后女主皆未遑故襲秦正朔¶
服色至孝文時魯人公孫臣以終始五徳上書言漢徳¶
土徳宜更元改正朔易服色當有瑞瑞黄龍見事下丞¶
相張蒼張蒼亦學律歴以為非是罷之其後黄龍見成紀¶
張蒼自黜所欲論著不成而新垣平以望氣見頗言正¶