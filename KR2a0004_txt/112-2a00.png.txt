𢎞為人恢竒多聞常稱以為人主病不廣大人臣病不¶
儉節𢎞為布被食不重肉後母死服喪三年毎朝㑹議¶
開陳其端令人主自擇不肯面折庭爭於是天子察其¶
行敦厚辯論有餘習文法吏事而又縁飾以儒術上大¶
説之二嵗中至左内史𢎞奏事有不可不庭辯之嘗與¶
主爵都尉汲黯請間汲黯先發之𢎞推其後天子常説¶
所言皆聴以此日益親貴嘗與公卿約議至上前皆倍¶
其約以順上㫖汲黯庭詰𢎞曰齊人多詐而無情實始¶