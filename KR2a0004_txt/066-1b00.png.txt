好無忌馳歸報平王曰秦女絶美王可自取而更為太¶
子取婦平王遂自取秦女而絶愛幸之生子軫更為太¶
子取婦無忌既以秦女自媚於平王因去太子而事平¶
王恐一旦平王卒而太子立殺己乃因讒太子建建母¶
蔡女也無寵於平王平王稍益䟽建使建守城父備邊¶
兵頃之無忌又日夜言太子短於王曰太子以秦女之¶
故不能無怨朢願王少自備也自太子居城父將兵外¶
交諸侯且欲入為亂矣平王乃召其太傅伍奢考問之¶