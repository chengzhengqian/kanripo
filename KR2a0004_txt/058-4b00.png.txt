下謝罪然後太后景帝大喜相泣復如故悉召王從官入¶
闗然景帝益疏王不同車輦矣三十五年又復朝上䟽¶
欲留上弗許歸國意忽忽不樂北獵良山(括地志云梁/山在鄆州夀)¶
(張縣南三十五/里即獵處也)有獻牛足出背上孝王惡之六月中病¶
熱六日卒諡曰孝王孝王慈孝每聞太后病口不能食¶
居不安寢常欲留長安侍太后太后亦愛之及聞梁王¶
薨竇太后哭極哀不食曰帝果殺吾子景帝哀懼不知¶
所為與長公主計之乃分梁為五國盡立孝王男五人¶