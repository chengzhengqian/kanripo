用之因約六國為從長(從兄從反/長丁丈反)秦惠王以其女為燕¶
太子婦二十九年文公卒太子立是為易王易王初立¶
齊宣王因燕䘮伐我取十城蘇秦說齊使復歸燕十城¶
十年燕君為王蘇秦與燕文公夫人私通懼誅乃說王¶
使齊為反間欲以亂齊(使音所吏反/間音紀莧反)易王立十二年卒¶
子燕噲立燕噲既立齊人殺蘇秦蘇秦之在燕與其相¶
子之為㛰而蘇代與子之交及蘇秦死而齊宣王復用¶
蘇代燕噲三年與楚三晉攻秦不勝而還子之相燕貴¶