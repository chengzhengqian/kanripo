曰孺子下取履良愕然欲歐之為其老彊忍下取履父¶
曰履我良業為取履因長跪履之父以足受笑而去良¶
殊大驚隨目之父去里所復還曰孺子可教矣後五日¶
平明與我㑹此良因怪之跪曰諾五日平明良往父已¶
先在怒曰與老人期後何也去曰後五日早㑹五日鷄¶
鳴良往父又先在復怒曰後何也去曰後五日復早來¶
五日良夜未半往有頃父亦來喜曰當如是出一編書¶
曰讀此則為王者師矣後十年興十三年孺子見我濟¶