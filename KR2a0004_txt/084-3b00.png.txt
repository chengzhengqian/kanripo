諸侯共擊楚大破之殺其將唐昧(昧莫/暮反)時秦昭王與楚¶
㛰欲與懐王會懐王欲行屈平曰秦虎狼之國不可信¶
不如無行懐王稚子子蘭勸王行奈何絶秦歡懐王卒¶
行入武關秦伏兵絶其後因留懐王以求割地懐王怒¶
不聴亡走趙趙不内復之秦竟死於秦而歸葬長子頃¶
襄王立以其弟子蘭為令尹楚人既咎子蘭以勸懐王¶
入秦而不反也屈平既嫉之雖放流睠顧楚國繋心懐王¶
不忘欲反冀幸君之一悟俗之一改也其存君興國而¶