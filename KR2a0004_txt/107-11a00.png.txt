怒内史曰公平生數言魏其武安長短今日廷論局趣¶
效轅下駒(應劭云駒馬加著轅局趣/纎小之貌按應說為長也)吾并斬若屬矣即¶
罷起入上食太后太后亦已使人候伺具以告太后太¶
后怒不食曰今我在也而人皆籍吾弟令我百嵗後皆¶
魚肉之矣且帝寧能為石人邪(顔師古云言徒有人耳/不知好惡按今俗云人)¶
(不辨事罵云杌/杌若木人也)此特帝在即録録設百嵗後是屬寧有¶
可信者乎上謝曰俱宗室外家(嬰景帝從舅蚡/太后同母弟)故廷辯¶
之不然此一獄吏所决耳是時郎中令石建為上分别¶