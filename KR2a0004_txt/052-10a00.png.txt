王惠王十一年卒子順立是為荒王荒王四十六年卒¶
子恢立是為戴王戴王八年卒子景立至建始三年(建/始)¶
(成帝年號從建始四年上至天漢/四年六十七矣葢褚先生次之)十五嵗卒濟北王興¶
居(都濟/州也)齊悼惠王子以東牟侯助大臣誅諸吕功少及¶
文帝從代來興居曰請與太僕嬰入清宫廢少帝共與¶
大臣尊立孝文帝孝文帝二年以齊之濟北郡立興居¶
為濟北王與城陽王俱立立二年反始大臣誅吕氏時¶
朱虚侯功尤大許盡以趙地王朱虚侯盡以梁地王東¶