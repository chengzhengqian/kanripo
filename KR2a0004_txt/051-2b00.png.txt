燕王劉澤者諸劉逺屬也髙帝三年澤為郎中髙帝十¶
一年澤以將軍擊陳豨得王黄為營陵侯(括地志云營/陵故城在青)¶
(州北海縣/南三十里)髙后時齊人田生游乏資以畫干營陵侯澤¶
澤大說之用金二百斤為田生夀田生已得金即歸齊¶
二年澤使人謂田生曰弗與矣田生如長安不見澤而¶
假大宅令其子求事吕后所幸大謁者張子卿居數月¶
田生子請張卿臨親脩具張卿許徃田生盛帷帳共具¶
譬如列侯張卿驚酒酣乃屛人說張卿曰臣觀諸侯王¶