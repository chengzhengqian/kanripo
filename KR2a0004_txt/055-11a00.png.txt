明乎其代太子位必矣君何不急請吕后承間為上泣¶
言黥布天下猛將也善用兵今諸將皆陛下故等夷乃¶
令太子將此屬無異使羊將狼莫肯為用且使布聞之¶
則鼓行而西耳上雖病彊載輜車卧而䕶之諸將不敢¶
不盡力上雖苦為妻子自彊於是吕澤立夜見吕后吕¶
后承閒為上泣涕而言如四人意上曰吾惟豎子固不¶
足遣而公自行耳於是上自將兵而東羣臣居守皆送¶
至灞上留侯病自彊起至曲郵見上曰臣宜從病甚楚¶