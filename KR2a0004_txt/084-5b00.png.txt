大人所盛巧匠不斵兮敦察其揆正𤣥文幽處兮矇謂¶
之不章離婁㣲睇兮瞽以為無明(睇田帝/反盻也)變白而為黒¶
兮倒上以為下鳯皇在笯兮雞雉翔舞(應瑞圗云黄帝/問天老曰鳯鳥)¶
(何如天老曰鳥鴻而鱗後蛇頸而魚尾龍文而龜身燕/頷而雞啄首戴徳頸掲義背負仁心入信翼侯順履正)¶
(尾繫武小音金大音/鼔延頸奮翼五備舉)同糅玉石兮一槩而相量夫黨人¶
之鄙妬兮羌不知吾所臧(羌音/彊)任重載盛兮䧟滯而不¶
濟懐瑾握瑜兮窮不得余所示邑犬羣吠兮吠所怪也¶
誹駿疑桀兮固庸態也文質䟽内兮衆不知吾之異采¶