而憂海内之患縞素而正先帝之過裂地分民以封功¶
臣之後建國立君以禮天子虚囹圉而免刑戮除去收¶
帑汙穢之罪使各反其鄉里發倉廩散財幣以振孤獨¶
窮困之士輕賦少事以佐百姓之急約法省刑以持其¶
後使天下之人皆得自新更節修行各慎其身塞萬民¶
之望而以威徳與天下天下集矣即四海之内皆讙然¶
各自安樂其處唯恐有變雖有狡猾之民無離上之心¶
則不軌之臣無以飾其智而暴亂之奸止矣二世不行¶