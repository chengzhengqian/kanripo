河吾吏有黔夫者使守徐州則燕人祭北門趙人祭西¶
門徙而從者七千餘家吾臣有種首者使偹盗賊則道¶
不拾遺將以照千里豈特十二乗哉梁惠王慙不懌而¶
去二十六年魏惠王圍邯鄲趙求救於齊齊威王召大¶
臣而謀曰救趙孰與勿救騶忌子曰不如勿救叚干朋¶
曰不救則不義且不利威王曰何也對曰夫魏氏并邯¶
鄲其於齊何利哉且夫救趙而軍其郊是趙不伐而魏¶
全也故不如南攻襄陵(襄陵故城在/兖州鄒縣也)以幣魏邯鄲㧞而¶