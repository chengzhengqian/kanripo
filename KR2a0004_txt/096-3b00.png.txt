心不樂悲歌羣臣不知上之所以然趙堯進請問曰陛¶
下所為不樂非為趙王年少而戚夫人與吕后有郤邪¶
備萬嵗之後而趙王不能自全乎髙祖曰然吾私憂之¶
不知所出堯曰陛下獨宜為趙王置貴彊相及吕后太¶
子羣臣素所敬憚乃可髙祖曰然吾念之欲如是而羣¶
臣誰可者堯曰御史大夫周昌其人有堅忍質直且自¶
吕后太子及太臣皆素敬憚之獨昌可髙祖曰善於是¶
乃召周昌謂曰吾欲固煩公公彊為我相趙王(桓談世/論云使)¶