妾主豈可與同坐㢤且陛下幸之即厚賜之陛下所以¶
為愼夫人適所以禍之陛下獨不見人彘乎於是上乃¶
説召語慎夫人慎夫人賜盎金五十斤然袁盎亦以數¶
直諌不得乆居中調為隴西都尉仁愛士卒士卒皆爭¶
為死遷為齊相徙為吴相辭行種謂盎曰吴王驕日乆¶
國多姦今茍欲劾治彼不上書告君即利劒刺君矣南¶
方卑溼君能日飲毋苛時説王曰毋反而已如此幸得¶
脱盎用種之計吴王厚遇盎盎告歸道逢丞相申屠嘉¶