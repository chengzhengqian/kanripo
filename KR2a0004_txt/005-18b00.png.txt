良臣而從死且先王崩尚猶遺徳垂法况奪之善人良¶
臣百姓所哀者乎是以知秦不能復東征也穆公子四¶
十人其太子罃代立是為康公康公元年往嵗繆公之¶
卒晉襄公亦卒襄公之弟名雍秦出也(雍母秦女故/言秦出也)在¶
秦晉趙盾欲立之使隨㑹(韓昭云晉正卿士蒍之孫成/伯之子季武子也食采於隨)¶
(范故曰隨會或曰/范會季范子字也)來迎雍秦以兵送至令狐(令音零括/地志云令)¶
(狐故城在蒲州猗/氏縣界十五里也)晉立襄公子而反撃秦師秦師敗隨¶
㑹來奔二年秦伐晉於武城(括地志云故武城一名武/平城在華州鄭縣東北十)¶