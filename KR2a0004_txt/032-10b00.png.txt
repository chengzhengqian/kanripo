秦穆公以夫人入公子夷吾為晉君桓公於是討晉亂¶
至髙梁使隰朋立晉君還是時周室㣲唯齊楚秦晉為¶
彊晉初與㑹(與音預/下同)獻公死國内亂秦穆公辟逺不與¶
中國㑹盟楚成王初收荆蠻有之夷狄自置唯獨齊為¶
中國㑹盟而桓公能宣其徳故諸侯賓㑹於是桓公稱¶
曰寡人南伐至召陵望熊山北伐山戎離枝孤竹西伐¶
大夏涉流沙(大夏并州/晉陽是也)束馬懸車登太行至卑耳山(卑/音)¶
(壁劉伯莊及/韋昭並如字)而還諸侯莫違寡人寡人兵車之㑹三(左/傳)¶