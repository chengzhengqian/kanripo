武帝説以仁為能不畏彊禦拜仁為丞相司直威振天¶
下其後逢太子有兵事丞相自將兵使司直主城門司¶
直以為太子骨肉之親父子之間不甚欲近去之諸陵¶
過是時武帝在甘泉使御史大夫暴君下責丞相何為¶
縦太子丞相對言使司直部守城門而開太子上書以¶
聞請捕繋司直司直下吏誅死是時任安為北軍使者¶
護軍太子立車北軍南門外召任安與節令發兵安拜¶
受節入閉門不出武帝聞之以為任安為佯邪不𫝊事¶