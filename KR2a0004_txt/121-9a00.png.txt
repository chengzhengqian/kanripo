由是頗能言尚書諸山東大師無不涉尚書以教矣伏¶
生教濟南張生及歐陽生歐陽生教千乗兒寛兒寛既¶
通尚書以文學應郡舉詣博士受業受業孔安國兒寛¶
貧無資用常為弟子都養及時時間行傭賃以給衣食¶
行常帶經止息則誦習之以試第次補廷尉史是時張¶
湯方鄉學以為奏讞掾以古法議決疑大獄而愛幸寛¶
寛為人温良有亷智自持而善著書書奏敏於文口不¶
能發明也湯以為長者數稱譽之及湯為御史大夫以¶