宫觀從從師于乾谿令楚衆曰國有王矣先歸復爵邑¶
田室後者遷之楚衆皆潰去靈王而歸靈王聞太子祿¶
之死也自投車下而曰人之爱子亦如是乎侍者曰甚¶
是王曰余殺人之子多矣能無及此乎右尹曰請待於¶
郊以聴國人王曰衆怒不可犯曰且入大縣而乞師於¶
諸侯王曰皆叛矣又曰且奔諸侯以聴大國之慮王曰¶
大福不再祗取辱耳於是王乗舟将欲入鄢(音偃括地/志云故鄢)¶
(城在襄州安養縣北二里在襄州北五里南去荆州二/百五十里按王自夏口從漢水上入鄢也左傳云王㳂)¶