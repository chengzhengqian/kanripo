於宿聞鐘聲曰異哉吾聞之辯而不徳必加於戮夫子¶
獲罪於君以在此懼猶不足而又可以畔乎夫子之在¶
此猶燕之巢于幕也君在殯而可以樂乎遂去之文子¶
聞之終身不聼琴瑟適晉說趙文子韓宣子(母本云/名秦)魏¶
獻子曰晉國其萃於三家乎將去謂叔向曰吾子勉之¶
君侈而多良大夫皆富政將在三家吾子直必思自免¶
於難季札之初使北過徐君徐君好季札劍口弗敢言¶
季札心知之為使上國未獻還至徐徐君已死於是乃¶