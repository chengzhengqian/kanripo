王上柱國曰江東已定急引兵西擊秦項梁乃以八千人¶
渡江而西聞陳嬰已下東陽(括地志東陽故城在楚州旴/𣅿縣東七十里秦東陽縣)¶
(城也在/淮水南)使使與連和俱西陳嬰者故東陽令史(楚漢春秋/云東陽獄)¶
(史陳/嬰)居縣中素信謹稱為長者東陽少年殺其令相聚¶
數千人欲置長無適用乃請陳嬰嬰謝不能遂彊立嬰¶
為長縣中從者得二萬人少年欲立嬰便為王異軍蒼頭¶
特起陳嬰母謂嬰曰自我為汝家婦未嘗聞汝先古之有¶
貴者今暴得大名不祥不如有所屬事成猶得封侯事敗¶