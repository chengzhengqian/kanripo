臼立是為宣公宣公三年楚武王卒楚始彊十七年周¶
恵王娶陳女為后二十一年宣公後有嬖姬生子欵欲¶
立之乃殺其太子禦㓂禦冦素愛厲公子完完懼禍及¶
已乃奔齊齊桓公欲使陳完為卿完曰羈旅之臣幸得¶
免負擔君之惠也不敢當髙位桓公使為工正(周禮云/冬官為)¶
(考工主/作噐械)齊懿仲欲妻陳敬仲卜之占曰是謂鳳皇于飛¶
和鳴鏘鏘有媯之後将育于姜五世其昌並于正卿¶
八世之後莫之與京(杜預云敬八代孫田常之子襄子/盤也而杜以常為八代者以桓子)¶