月楚使使告晉欲㑹諸侯諸侯皆㑹楚于申伍舉曰昔¶
夏啟有鈞臺之饗商湯有景亳之命周武王有盟津之¶
誓成王有歧陽之蒐康王有豐宫之朝穆王有塗山之¶
㑹齊桓有召陵之師晉文有踐土之盟君其何用靈王¶
曰用桓公時鄭子産在焉於是晉宋魯衛不往靈王已¶
盟有驕色伍舉曰桀為有仍之㑹有緡叛之紂為黎山¶
之㑹東夷叛之幽王為太室之盟戎翟叛之君其慎終¶
七月楚以諸侯兵伐吳圍朱方八月克之囚慶封滅其¶