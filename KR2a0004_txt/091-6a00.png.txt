與擊項籍漢五年布使人入九江得數縣六年布與劉¶
賈入九江誘大司馬周殷周殷反楚遂舉九江兵與漢¶
擊楚破之垓下項籍死天下定上置酒上折隨何之功¶
謂何為腐儒為天下安用腐儒隨何跪曰夫陛下引兵¶
攻彭城楚王未去齊也陛下發歩卒五萬人騎五千能¶
以取淮南乎上曰不能隨何曰陛下使何與二十人使¶
淮南至如陛下之意是何之功賢於歩卒五萬人騎五¶
千也然而陛下謂何腐儒為天下安用腐儒何也上曰¶