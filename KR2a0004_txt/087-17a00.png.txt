謂能明申韓之術而修商君之法法修術明而天下亂¶
者未之聞也故曰王道約而易操也唯明主為能行之¶
若此則謂督責之誠則臣無邪臣無邪則天下安天下¶
安則主嚴尊主嚴尊則督責必督責必則所求得所求¶
得則國家富國家富則君樂豐故督責之術設則所欲¶
無不得矣羣臣百姓救過不給何變之敢圖若此則帝¶
道備而可謂能明君臣之術矣雖申韓復生不能加也¶
書奏二世悦於是行督責益嚴税民深者為明吏二世¶