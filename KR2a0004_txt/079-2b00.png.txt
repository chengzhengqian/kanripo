寜且匿車中有頃穰侯果至勞王稽因立車而語曰闗¶
東有何變曰無有又謂王稽曰謁君得無與諸侯客子¶
俱來乎無益徒亂人國耳王稽曰不敢即别去范雎曰¶
吾聞穰侯智士也其見事遲鄉者疑車中有人忘索之¶
於是范雎下車走曰此必悔之行十餘里果使騎還索¶
車中無客乃已王稽遂與范雎入咸陽已報使因言曰¶
魏有張禄先生天下辯士也曰秦王之國危於累卵(説/苑)¶
(云晉靈公造九層臺費用千金謂左右曰敢有諌者斬/荀息聞之上書求見靈公張弩持矢見之曰臣不敢諫)¶