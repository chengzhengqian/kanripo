屯罷軍屯月餘匈奴大入上谷漁陽安國壁乃有七百¶
餘人出與戰不勝復入壁匈奴虜略千餘人及畜産而¶
去天子聞之怒使使責讓安國徙安國益東屯右北平¶
(幽州漁陽縣東南七十七里/北平城即漢古北平也)是時匈奴虜言當入東方¶
安國始為御史大夫及䕶軍後稍斥䟽下遷而新幸壯¶
將軍衛青等有功益貴安國既䟽逺黙黙也將屯又為¶
匈奴所欺失亡多甚自愧幸得罷歸乃益東徙屯意忽¶
忽不樂數月病歐血死安國以元朔二年中卒¶