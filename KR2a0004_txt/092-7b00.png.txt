致戲下者信乃解其縛東鄉坐西鄉對師事之諸將効¶
首虜休畢賀因問信曰兵法右倍山陵前左水澤今者¶
將軍令臣等反背水陳曰破趙㑹食臣等不服然竟以¶
勝此何術也信曰此在兵法顧諸君不察耳兵法不曰¶
䧟之死地而後生置之亡地而後存且信非得素拊循¶
士大夫也此所謂驅市人而戰之其勢非置之死地使¶
人人自為戰今予之生地皆走寧尚可得而用之乎諸¶
將皆服曰善非臣所及也於是信問廣武君曰僕欲北¶