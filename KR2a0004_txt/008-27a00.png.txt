雖父人臣也奈何令人主拜人臣如此則威重不行後¶
髙祖朝太公擁篲迎門却行髙祖大驚下扶太公太公曰¶
帝人主也奈何以我亂天下法於是髙祖乃尊太公為¶
太上皇心善家令言賜金五百斤十二月人有上變事¶
告楚王信謀反上問左右左右爭欲擊之用陳平計乃¶
偽遊雲夢㑹諸侯於陳楚王信迎即因執之是日大赦¶
天下田肯賀因説髙祖曰陛下得韓信又治秦中秦形¶
勝之國帶河山之險縣隔千里持㦸百萬秦得百二焉¶