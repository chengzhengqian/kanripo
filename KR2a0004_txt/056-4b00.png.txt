甬道圍漢王於滎陽城乆之漢王患之請割滎陽以西¶
以和項王不聼漢王謂陳平曰天下紛紛何時定乎陳¶
平曰項王為人恭敬愛人士之廉節好禮者多歸之至¶
於行功爵邑重之士亦以此不附今大王慢而少禮士¶
㢘節者不來然大王能饒人以爵邑士之頑鈍嗜利無¶
恥者亦多歸漢誠各去其兩短襲其兩長天下指麾則¶
定矣然大王恣侮人不能得㢘節之士顧楚有可亂者¶
彼項王骨鯁之臣亞父鍾離昧龍且周殷之屬不過數¶