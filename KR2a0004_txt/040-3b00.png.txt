卒三弟争立仲雪死叔堪亡避難於濮(按建寕晉郡在/蜀南與蠻相近)¶
(劉伯荘云濮在楚西南孔安國云庸濮在/漢之南按成公元年楚地千里孔説是也)而少弟季徇¶
立是為熊徇熊徇十六年鄭桓公初封於鄭二十二年¶
熊徇卒子熊咢立熊咢九年卒子熊儀立是為若敖若¶
敖二十年周幽王為犬戎所弑周東徙而秦襄公始列¶
為諸侯二十七年若敖卒子熊坎立是為霄敖霄敖六¶
年卒子熊眴立是為蚡冒蚡冒十三年晉始亂以曲沃¶
之故蚡冒十七年卒蚡冒弟熊通弑蚡冒子而代立是¶