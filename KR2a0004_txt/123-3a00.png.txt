其旁大國五六具為天子言之曰大宛在匃奴西南在¶
漢正西去漢可萬里其俗土著耕田田稲麥有蒲陶酒¶
多善馬馬汗血其先天馬子也有城郭屋室其屬邑大¶
小七十餘城衆可數十萬其兵弓矛騎射其北則康居¶
西則大月氏西南則大夏東北則烏孫東則扞罙于寘¶
于寘之西則水皆西流注西海其東水東流注鹽澤(漢/書)¶
(云鹽澤玉門闗三百餘里廣袤三四百里其水皆潜行/地下南出於積石山為中國河括地志云蒲昌海一名)¶
(泑澤一名鹽澤亦名輔日海亦名穿蘭亦名臨/海在沙州西南玉門闗在沙州壽昌縣西六里)鹽澤潜¶