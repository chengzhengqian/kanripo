鄭忠説漢王乃止壁河内使劉賈將兵佐彭越燒楚積¶
聚(積上積/賜反)項王東擊破之走彭越漢王則引兵渡河復¶
取成臯軍廣武就敖倉食項王已定東海來西與漢俱¶
臨廣武而軍(括地志云東廣武西廣武在鄭州滎陽縣/西二十里戴延之側西征記云三皇山上)¶
(有二城東曰東廣武西曰西廣武各在一山頭相去百/步汴水從廣澗中東南流今涸無水城各有三面在敖)¶
(倉西郭縁生述征記云一澗横絶上過名/曰廣武相對皆立城壍遂號東西廣武)相守數月當¶
此時彭越數反梁地絶楚糧食項王患之為髙俎置太¶
公其上(括地志云東廣武城有髙壇即是項羽坐太公/俎上者今名項羽堆亦呼為太公亭顔師古云)¶