漢王之入蜀信亡楚歸漢未得知名為連敖坐法當斬¶
其軰十三人皆已斬次至信信乃仰視適見滕公曰上¶
不欲就天下乎何為斬壯士滕公竒其言壯其貎釋而¶
不斬與語大說之言於上上拜以為治粟都尉上未之¶
竒也信數與蕭何語何竒之至南鄭諸將行道亡者數¶
十人信度何等已數言上上不我用即亡何聞信亡不¶
及以聞自追之人有言上曰丞相何亡上大怒如失左¶
右手居一二日何來謁上上且怒且喜罵何曰若亡何¶