以平為亞將屬於韓王信軍廣武絳侯灌嬰等咸讒陳¶
平曰平雖美丈夫如冠玉耳其中未必有也臣聞平居¶
家時盜其嫂事魏不容亡歸楚歸楚不中又亡歸漢今¶
日大王尊官之令䕶軍臣聞平受諸將金金多者得善¶
處金少者得惡處平反覆亂臣也願王察之漢王疑之¶
召讓魏無知無知曰臣所言者能也陛下所問者行也¶
今有尾生孝已之行而無益於勝負之數陛下何暇用¶
之乎楚漢相距臣進竒謀之士顧其計誠足以利國家¶