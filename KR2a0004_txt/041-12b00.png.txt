然長男既去不過荘生而私留以其私齎獻遺楚國貴¶
人用事者荘生雖居窮閻然以亷直聞於國自楚王以¶
下皆師尊之及朱公進金非有意受也欲以成事後復¶
歸之以為信耳故金至謂其婦曰此朱公之金有如病¶
不宿誡後復歸勿動而朱公長男不知其意以為殊無¶
短長也荘生間時入見楚王言某星宿某此則害於楚¶
楚王素信荘生曰今為奈何荘生曰獨以徳為可以除¶
之楚王曰生休矣寡人将行之王乃使使者封三錢之¶