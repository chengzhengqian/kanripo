民南越王尉佗自立為武帝然上召責尉佗兄弟以徳¶
報之佗遂去帝稱臣與匈奴和親匈奴背約入盗然令¶
邉備守不發兵深入惡煩苦百姓呉王詐病不朝就賜¶
几杖羣臣如袁盎等稱説雖切常假借用之羣臣如張¶
武等受賂遺金錢覺上乃發御府金錢賜之以愧其心¶
弗下吏専務以徳化民是以海内殷富興於禮義後七¶
年六月己亥帝崩於未央宫遺詔曰朕聞蓋天下萬物¶
之萌生靡不有死死者天地之理物之自然者奚可甚¶