御史大夫張叔者名歐安丘侯説之庶子也孝文時以¶
治刑名言事太子然歐雖治刑名家(刑刑家也名家在/太史公自有𫝊言)¶
(治刑法及/名實也)其人長者景帝時尊重常為九卿至武帝元¶
朔四年韓安國免詔拜歐為御史大夫自歐為吏未嘗¶
言案人専以誠長者處官官屬以為長者亦不敢大欺¶
上具獄事有可郤郤之不可者不得已為涕泣面對而¶
封之其愛人如此老病篤請免於是天子亦策罷以上¶
大夫禄歸老于家家於陽陵子孫咸至大官矣¶