不廣也且以季布之賢而漢求之急如此此不北走胡¶
即南走越耳夫忌壯士以資敵國此伍子胥所以鞭荆¶
平王之墓也君何不従容為上言邪汝隂侯滕公心知¶
朱家大俠意季布匿其所迺許曰諾待間果言如朱家¶
指上迺赦季布當是時諸公皆多季布能摧剛為柔朱¶
家亦以此名聞當世季布召見謝上拜為郎中孝恵時¶
為中郎將單于嘗為書嫚吕后不遜吕后大怒召諸將¶
議之上將軍樊噲曰臣願得十萬衆横行匃奴中諸將¶