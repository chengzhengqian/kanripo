立考王封其弟于河南(帝王世紀云考哲王封弟掲於/河南續周公之官是為西周桓)¶
(公按自敬王遷都成周號東周/也桓公都王城號西周桓公)是為桓公以續周公之¶
官職桓公卒子威公代立威公卒子惠公代立乃封其¶
少子於鞏(鞏音拱郭縁生述征記鞏縣周地鞏伯邑史/記周顯王二年西周惠公封少子班於鞏以)¶
(奉王室為東周惠公/也子武公為秦所滅)以奉王號東周惠公威烈王二十¶
三年九鼎震命韓魏趙為諸侯二十四年崩子安王驕¶
立是嵗盜殺楚聲王安王立二十六年崩子烈王喜立¶
烈王二年周太史儋(幽王時有伯陽甫唐固曰伯陽甫/老子也按幽王元年至孔子卒三)¶