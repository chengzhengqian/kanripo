而在隂原必塞原塞國必亡夫水土演而民用也土無¶
所演民乏財用不亡何待昔伊洛竭而夏亡河竭而商¶
亡今周徳若二代之季矣其川原又塞塞必竭夫國必¶
依山川山崩川竭亡國之徵也川竭必山崩若國亡不¶
過十年數之紀也天之所弃不過其紀是嵗也三川竭¶
岐山崩三年幽王嬖愛襃姒(括地志云襃國故城在梁/州襃城縣東二百步古襃)¶
(國/也)襃姒生子伯服幽王欲廢太子太子母申侯女而為¶
后後幽王得襃姒愛之欲廢申后并去太子宜臼以襃¶