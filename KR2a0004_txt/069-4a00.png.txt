民終身不安請言外患齊秦為兩敵而民不得安倚秦¶
攻齊而民不得安倚齊攻秦而民不得安故夫謀人之¶
主伐人之國常苦出辭斷絶人之交也願君愼勿出於¶
口請别白黒所以異隂陽而已矣君誠能聽臣燕必致¶
旃裘狗馬之地齊必致魚鹽之海楚必致橘柚之園韓¶
魏中山皆可使致湯沐之奉而貴戚父兄皆可以受封¶
侯夫割地包利五伯之所以覆軍禽將而求也封侯貴¶
戚湯武之所以放弑而爭也今君髙拱而兩有之此臣¶