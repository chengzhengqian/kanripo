視三公四瀆視諸侯諸侯祭其疆内名山大川四瀆者¶
江河淮濟也天子曰明堂辟雍諸侯曰泮宫周公既相¶
成王郊祀后稷以配天宗祀文王於明堂以配上帝自¶
禹興而修社祀后稷稼穡故有稷祠郊社所從來尚矣¶
自周克殷後十四世世益衰禮樂廢諸侯恣行而幽王¶
為犬戎所敗周東徙雒邑秦襄公攻戎救周始立為諸¶
侯(秦襄公周平/王元年封也)秦襄公既侯居西垂(漢隴西郡西縣也/今在秦州上封縣)¶
(西南九/十里也)自以為主少皥之神作西畤祠白帝其牲用駵¶