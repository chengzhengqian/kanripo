人先遣使向邊境要遮漢人令報天子要邊是時大行¶
李息將城河上得渾邪王使即馳𫝊以聞天子聞之於¶
是恐其以詐降而襲邊乃令驃騎將軍將兵往迎之驃¶
騎既渡河與渾邪王衆相望渾邪王禆將見漢軍而多¶
欲不降者頗遁去驃騎乃馳入與渾邪王相見斬其欲¶
亡者八千人遂獨遣渾邪王乘𫝊先詣行在所盡將其¶
衆渡河降者數萬號稱十萬既至長安天子所以賞賜¶
者數十巨萬封渾邪王萬户為漯隂侯封其禆王呼毒¶