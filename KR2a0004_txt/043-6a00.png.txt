趙宗國人哀之故見龜策唯君圖之景公問趙尚有後¶
子孫乎韓厥具以實告于是景公乃與韓厥謀立趙孤¶
兒召而匿之宫中諸將入問疾景公因韓厥之衆以脅¶
諸將而見趙孤趙孤名曰武諸將不得已乃曰昔下宫¶
之難屠岸賈為之矯以君命并命羣臣非然孰敢作難¶
微君之疾羣臣固且請立趙後今君有命羣臣之願也¶
于是召趙武程嬰徧拜諸將遂反與程嬰趙武攻屠岸¶
賈滅其族復與趙武田邑如故及趙武冠為成人程嬰¶