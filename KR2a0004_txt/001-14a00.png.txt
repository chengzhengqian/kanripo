(一曰弗識二曰過/失三曰遺忘也)鞭作官刑扑作教刑金作贖刑眚烖¶
過赦怙終賊刑欽哉欽哉惟刑之静哉讙兠進言共工¶
(讙兠渾沌也共工窮竒也鯀檮机也三苗饕餮也/左傳云舜臣堯流四凶投諸四裔以禦魑魅也)堯曰¶
不可而試之工師(工師若今/大匠卿也)共工果淫辟(辟亦/反)四嶽舉¶
鯀治鴻水堯以為不可嶽彊請試之試之而無功故百¶
姓不便三苗(左傳云自古諸侯不用王命虞有三苗夏/有觀扈孔安國云縉雲氏之後為諸侯號)¶
(饕餮也吴起云三苗之國左洞庭而右彭蠡按洞庭湖/名在岳州巴陵西南一里南與青草湖連彭蠡湖名在)¶
(江州潯陽縣東南五十二里以天子在北故洞庭在西/為左彭蠡在東為右今江州鄂州岳州三苗之地也)¶