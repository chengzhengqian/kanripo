欽定四庫全書¶
　史記正義卷一百六¶
　　　　　　　　　　　　唐　張守節　撰¶
吳王濞列傳第四十六　　　史記一百六¶
呉王濞者髙帝兄劉仲之子也髙帝已定天下七年立¶
劉仲為代王而匈奴攻代劉仲不能堅守棄國亡間行¶
走雒陽自歸天子天子為骨肉故不忍致法廢以為郃¶
陽侯(郃陽故城在同州/河西縣南三十里)髙帝十一年秋淮南王英布反¶