桓公問太史伯曰王室多故予安迯死乎太史伯對曰¶
獨雒之東土河濟之南可居公曰何以對曰地近虢鄶¶
(括地志云洛州汜水縣古東虢叔之國東虢君/也又云故鄶城在鄭州新鄭縣東北三十二里)虢鄶之¶
君貪而好利百姓不附今公為司徒民皆爱公公誠請¶
居之虢鄶之君見公方用事輕分公地公誠居之虢鄶¶
之民皆公之民也公曰吾欲南之江上何如對曰昔祝¶
融為髙辛氏火正其功大矣而其於周未有興者楚其¶
後也周衰楚必興興非鄭之利也公曰吾欲居西方何¶