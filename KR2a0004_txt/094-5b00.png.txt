天子而横廼為亡虜而北面事之其恥固已甚矣且吾¶
烹人之兄與其弟併肩而事其主縱彼畏天子之詔不¶
敢動我我獨不媿於心乎且陛下所以欲見我者不過¶
欲一見吾面貎耳今陛下在洛陽今斬吾頭馳三十里¶
間形容尚未能敗猶可觀也遂自剄令客奉其頭(奉音/捧)¶
從使者馳奏之髙帝髙帝曰嗟乎有以也夫起自布衣¶
兄弟三人更王豈不賢乎哉為之流涕而拜其二客為¶
都尉發卒二千人以王者禮葬田横(齊田横墓在偃師/西十五里崔豹古)¶