夫皆自危謀作亂又給大夫曰髙昭子可畏也及未發¶
先之諸大夫從之田乞鮑牧與大夫以兵入公室攻髙¶
昭子昭子聞之與國恵子救公公師敗田乞之衆追國¶
惠子惠子奔莒遂反殺髙昭子晏孺子奔魯田乞使人¶
之魯迎陽生陽生至齊匿田乞家請諸大夫曰常之毋¶
有魚菽之祭幸而来會飲會飲田氏田乞盛陽生槖中¶
置坐中央發橐出陽生曰此乃齊君矣大夫皆伏謁將¶
盟立之田乞誣曰吾與鮑牧謀共立陽生也鮑牧怒曰¶