冉雍字仲弓仲弓問政孔子曰出門如見大賔使民如¶
承大祭在邦無怨在家無怨孔子以仲弓為有徳行曰¶
雍也可使南面仲弓父賤人孔子曰犂牛之子騂且角¶
雖欲勿用山川其舍諸¶
冉求字子有少孔子二十九嵗為季氏宰季康子問孔¶
子曰冉求仁乎曰千室之邑百乗之家求也可使治其¶
賦仁則吾不知也復問子路仁乎孔子對曰如求求問¶
曰聞斯行諸子曰行之子路問聞斯行諸子曰有父兄¶