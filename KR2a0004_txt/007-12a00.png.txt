卒為擊破沛公軍當是時項羽兵四十萬在新豐鴻門¶
沛公兵十萬在霸上范増説項羽曰沛公居山東時貪¶
於財貨好美姬今入闗財物無所取婦女無所幸此其¶
志不在小吾令人望其氣皆為龍虎成五采此天子氣¶
也急擊勿失楚尹項伯者項羽季父也素善留侯張良¶
張良是時從沛公項伯乃夜馳之沛公軍私見張良具¶
告以事欲呼張良與俱去曰毋從俱死也張良曰臣為¶
韓王送沛公(為于/偽反)沛公今事有急亡去不義不可不語¶