見秦惠王惠王以為客卿與謀伐諸侯蘇秦之舍人乃¶
辭去張儀曰頼子得顯方且報徳何故去也舍人曰臣¶
非知君知君乃蘇君蘇君憂秦伐趙敗從約以為非君¶
莫能得秦柄故感怒君使臣隂奉給君資盡蘇君之計¶
謀今君已用請歸報張儀曰嗟乎此在吾術中而不悟¶
吾不及蘇君明矣吾又新用安能謀趙乎為吾謝蘇君¶
蘇君之時儀何敢言且蘇君在儀寧渠能乎張儀既相¶
秦為文檄告楚相曰始吾從若飲我不盜而璧若笞我¶