驅馳燕趙郊燕趙郊見之皆曰此范陽令先下者也即¶
喜矣燕趙城可毋戰而降也此臣之所謂𫝊檄而千里¶
定者也武信君從其計因使蒯通賜范陽令侯印趙地¶
聞之不戰以城下者三十餘城至邯鄲張耳陳餘聞周¶
章軍入闗至戲却(戲音羲/出驪山)又聞諸將為陳王徇地多以¶
讒毁得罪誅怨陳王不用其筴不以為將而以為校尉¶
乃說武臣曰陳王起蘄至陳而王非必立六國後將軍¶
今以三千人下趙數十城獨介居河北不王無以填之¶