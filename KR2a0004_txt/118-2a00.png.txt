常心怨辟陽侯弗敢發及孝文帝初即位淮南王自以¶
為最親驕蹇數不奉法上以親故常寛赦之三年入朝¶
甚横從上入苑囿獵與上同車常謂上大兄厲王有材¶
力力能扛鼎乃往請辟陽侯辟陽侯出見之即自䄂鐡¶
椎椎辟陽侯今從者魏敬剄之(剄古鼎反/剄謂刺剄)厲王乃馳¶
走闕下肉袒謝曰臣母不當坐趙事其時辟陽侯力能¶
得之吕后弗争罪一也趙王如意子母無罪吕后殺之¶
辟陽侯弗争罪二也吕后王諸吕欲以危劉氏辟陽侯¶