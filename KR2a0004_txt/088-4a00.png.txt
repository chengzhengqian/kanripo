卿死亦甚幸矣卿其圖之毅對曰以臣不能得先主之¶
意則臣少宦順幸没世可謂知意矣以臣不知太子之¶
能則太子獨從周旋天下去諸公子絶逺臣無所疑矣¶
夫先主之舉用太子數年之積也臣乃何言之敢諌何¶
慮之敢謀非敢飾辭以避死也為羞累先主之名願大¶
夫為慮焉使臣得死情實且夫順成全者道之所貴也¶
刑殺者道之所卒也昔者秦穆公殺三良而死罪百里¶
奚而非其罪也故立號曰繆昭襄王殺武安君白起楚¶