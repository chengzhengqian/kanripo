之而驚曰范叔固無恙乎范雎曰然須賈笑曰范叔有¶
説於秦邪曰不也雎前日得過於魏相故亡逃至此安¶
敢説乎須賈曰今叔何事范雎曰臣為人庸賃須賈意¶
哀之留與坐飲食曰范叔一寒如此哉乃取其一綈袍¶
以賜之(今之/麄袍)須賈因問曰秦相張君公知之乎吾聞幸¶
於王天下之事皆決於相君今吾事之去留在張君孺子¶
豈有客習於相君者哉范雎曰主人翁習知之唯雎亦¶
得謁雎請為君見於張君須賈曰吾馬病車軸折非大¶