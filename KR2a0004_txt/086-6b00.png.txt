身居市井屠者徒幸以養老母老母在政身未敢以許¶
人也嚴仲子固讓聶政竟不肯受也然嚴仲子卒備賔¶
主之禮而去乆之聶政母死既已葬除服聶政曰嗟乎¶
政乃市井之人(古者相聚汲水有物便/賣因成市故云市井)鼔刀以屠而嚴¶
仲子乃諸侯之卿相也不逺千里枉車騎而交臣臣之¶
所以待之至淺鮮矣未有大功可以稱者而嚴仲子奉¶
百金為親夀我雖不受然是者徒深知政也夫賢者以¶
感忿睚眦之意而親信窮僻之人而政獨安得嘿然而¶