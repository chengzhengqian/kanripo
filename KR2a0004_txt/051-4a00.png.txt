琅邪王共立代王為天子天子乃徙澤為燕王乃復以¶
琅邪予齊復故地澤王燕二年薨諡為敬王傳子嘉為¶
康王至孫定國與父康王姬姧生子男一人奪弟妻為¶
姬與子女三人姧定國有所欲誅殺臣肥如令郢人郢¶
人等告定國定國使謁者以他法劾捕格殺郢人以滅¶
口至元朔元年郢人昆弟復上書具言定國隂事以此¶
發覺詔下公卿皆議曰定國禽獸行亂人倫逆天當誅¶
上許之定國自殺國除為郡¶