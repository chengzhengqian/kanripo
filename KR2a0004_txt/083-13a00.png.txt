秦皇帝任中庶子䝉嘉之言以信荆軻之説而匕首竊¶
發周文王獵涇渭載吕尚而歸以王天下故秦信左右¶
而殺周用烏集而王何則以其能越攣拘之語馳域外¶
之議獨觀於昭曠之道也今人主沈於謟諛之辭牽於¶
帷裳之制使不羈之士與牛驥同皁(顔云不羈言才識/髙逺不可羈係皁)¶
(在早反方言云梁宋齊/楚燕之間謂櫪曰皁)此鮑焦所以忿於世而不留冨¶
貴之樂也臣聞盛飾入朝者不以利汙義砥厲名號者¶
不以欲傷行故縣名勝母(鹽鐡論皆云里名尸子及/此傳云縣名未詳也)而¶