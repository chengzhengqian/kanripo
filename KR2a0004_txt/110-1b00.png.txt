牛羊其竒畜則橐駞(畜許/又反)驢驘(驘音力/戈反)駃騠騊駼驒騱¶
逐水草遷徙毋城郭常處耕田之業然亦各有分地毋¶
文書以言語為約束兒能騎羊引弓射鳥䑕少長則射¶
狐兎用為食士力能彎弓盡為甲騎其俗寛則隨畜因¶
射獵禽獸為生業急則人習戰攻以侵伐其天性也其¶
長兵則弓矢短兵則刀鋋利則進不利則退不羞遁走¶
茍利所在不知禮義自君王以下咸食畜肉衣其皮革¶
被旃裘壯者食肥美老者食其餘貴壯健賤老弱父死¶