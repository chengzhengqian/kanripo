不殊伍被自詣吏因告與淮南王謀反反蹤跡具如此¶
吏因捕太子王后圍王宫盡求捕王所與謀反賔客在¶
國中者索得反具以聞上下公卿治所連引與淮南王¶
謀反列侯二千石豪傑數千人皆以罪輕重受誅衡山¶
王賜淮南王弟也當坐収有司請逮捕衡山王天子曰¶
諸侯各以其國為本不當相坐與諸侯王列侯㑹肄丞¶
相諸侯議趙王彭祖列侯臣讓等四十三人議皆曰淮¶
南王安甚大逆無道謀反明白當伏誅膠西王臣端議¶