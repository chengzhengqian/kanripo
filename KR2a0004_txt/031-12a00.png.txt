(呉/也)齊鮑氏弑齊悼公呉王聞之哭於軍門外三日乃從¶
海上攻齊齊人敗呉呉王乃引兵歸十三年呉召魯衛¶
之君㑹於橐臯十四年春呉王北㑹諸侯於黄池欲霸¶
中國以全周室六月戊子越王句踐伐呉乙酉越五千¶
人與呉戰丙戌虜呉太子犮丁亥入呉呉人告敗於王¶
夫差夫差惡其聞也或泄其語呉王怒斬七人於幕下¶
七月辛丑呉王與晉定公争長呉王曰於周室我為長¶
晉定公曰於姬姓我為伯趙鞅怒將伐呉乃長晉定公¶