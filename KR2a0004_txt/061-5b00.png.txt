(巢父牽犢欲飲之見由洗耳問其故對曰堯欲召我/為九州長惡聞其聲是故洗耳巢父曰子若處髙岸)¶
(深谷人道不通誰能見子子故浮游欲聞求其名譽汙/吾犢口牽犢上流飲之許由歿葬此山亦名許由山在)¶
(洛州陽城縣/南十三里)許由不受耻之逃隠及夏之時有卞隨務¶
光者此何以稱焉(經史唯稱伯夷叔齊不及許由卞隨/務光者不少槩見何以哉故言何以)¶
(稱焉為不/稱説之也)¶
太史公曰余登箕山其上葢有許由冡云孔子序列古¶
之仁聖賢人如吴太伯伯夷之倫詳矣余以所聞由光¶
義至髙其文辭不少槩見何哉(槩古/代反)孔子曰伯夷叔齊¶