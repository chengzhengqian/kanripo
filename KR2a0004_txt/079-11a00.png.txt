有秦國者非王子孫也昭王聞之大懼曰善於是廢太¶
后逐穰侯髙陵華陽涇陽君於闗外秦王乃拜范雎為¶
相収穰侯之印使歸陶因使縣官給車牛以徙千乗有¶
餘到闗闗閲其寳器寳器珍怪多於王室秦封范雎以應¶
號為應侯(括地志云故應城古應鄉在/汝州魯山縣東四十里也)當是時秦昭王¶
四十一年也范雎既相秦秦號曰張禄而魏不知以為¶
范雎已死久矣魏聞秦且東伐韓魏魏使須賈於秦范¶
雎聞之為㣲行敝衣間歩之邸(劉云諸/國客館)見須賈須賈見¶