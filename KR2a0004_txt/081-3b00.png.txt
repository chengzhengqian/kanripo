九賔於廷(劉伯荘云九賔者周王備之禮天子臨軒九/服同會秦趙何得九賔但亦陳設車輅文物)¶
(耳/)臣乃敢上璧秦王度之終不可彊奪遂許齋五日舎¶
相如廣成𫝊舎相如度秦王雖齋決負約不償城乃使¶
其從者衣褐懐其璧從徑道亡歸璧于趙秦王齋五日¶
後乃設九賔禮於廷引趙使者藺相如相如至謂秦王¶
曰秦自繆公以來二十餘君未嘗有堅明約束者也臣¶
誠恐見欺於王而負趙故令人持璧歸間至趙矣且秦¶
彊而趙弱大王遣一介之使至趙趙立奉璧來今以秦¶