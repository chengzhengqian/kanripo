射麋腳麟騖於鹽浦割鮮染輪射中獲多矜而自功顧¶
謂僕曰楚亦有平原廣澤游獵之地饒樂若此者乎楚¶
王之獵何與寡人僕下車對曰臣楚國之鄙人也幸得¶
宿衛十有餘年時從出游游於後國覽於有無然猶未¶
能徧覩也又惡足以言其外澤者乎齊王曰雖然略以¶
子之所聞見而言之僕對曰唯唯臣聞楚有七澤嘗見¶
其一未覩其餘也臣之所見盖特其小小者耳名曰雲¶
夢雲夢者方九百里其中有山焉其山則盤紆岪鬱隆¶