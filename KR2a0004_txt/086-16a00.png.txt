亢之地圖函封燕王拜送于庭使使以聞大王唯大王¶
命之秦王聞之大喜乃朝服設九賔(劉云設交物大備/即謂九賔不得以)¶
(周禮九賔/義為釋)見燕使者咸陽宫(三輔皇圖云秦始兼天下/都咸陽因此陵營宫殿則)¶
(紫宫象帝宫渭水貫都以象/天漢橋南度以法牽牛也)荆軻奉樊於期頭函而秦¶
舞陽奉地圖匣以次進至陛秦舞陽色變振恐羣臣怪之荆軻¶
顧笑舞陽前謝曰北蕃蠻夷之鄙人未嘗見天子故振慴願大¶
王少假借之使得畢使於前秦王謂軻曰取舞陽所持地圖軻¶
既取圖奏之秦王發圖圖窮而匕首見因左手把秦王之袖而右¶