竇太后後孝景帝六嵗建元六年崩合葬霸陵遺詔盡¶
以東宫金錢財物賜長公主嫖¶
王太后槐里人(括地志云大丘故城一名槐里亦里也/曰廢丘城在雍州始平縣東南十)母曰¶
臧兒臧兒者故燕王臧荼孫也臧兒嫁為槐里王仲妻¶
生男曰信與兩女而仲死臧兒更嫁長陵田氏生男蚡¶
勝臧兒長女嫁為金王孫婦生一女矣而臧兒卜筮之¶
曰兩女皆當貴因欲竒兩女乃奪金氏金氏怒不肯予¶
決乃内之太子宫太子幸愛之生三女一男男方在身¶