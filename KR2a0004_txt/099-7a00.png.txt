并天下諸侯共尊漢王為皇帝於定陶叔孫通就其儀¶
號髙帝悉去秦苛儀法為簡易羣臣飲酒爭功醉或妄¶
呼拔劔撃柱髙帝患之叔孫通知上益厭之也説上曰¶
夫儒者難與進取可與守成臣願徵魯諸生與臣弟子¶
共起朝儀髙帝曰得無難乎叔孫通曰五帝異樂三王¶
不同禮禮者因時世人情為之節文者也故夏殷周之¶
禮所因損益可知者謂不相復也臣願頗采古禮與秦¶
儀雜就之上曰可試為之令易知度吾所能行為之於¶