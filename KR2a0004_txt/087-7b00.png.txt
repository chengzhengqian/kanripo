甚令趙髙為書賜公子扶蘇曰以兵屬䝉恬與喪會咸¶
陽而𦵏書已封未授使者始皇崩書及璽皆在趙髙所¶
獨子胡亥丞相李斯趙髙及幸宦者五六人知始皇崩¶
餘羣臣皆莫知也李斯以為上在外崩無真太子故袐¶
之置始皇居輼輬車中百官奏事上食如故宦者輙從¶
輼輬車中可諸奏事趙髙因留所賜扶蘇璽書而謂公¶
子胡亥曰上崩無詔封王諸子而獨賜長子書長子至¶
即立為皇帝而子無尺寸之地為之奈何也胡亥曰固¶