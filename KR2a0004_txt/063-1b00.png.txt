韓非者(阮孝緒七畧云韓子二十卷韓世家云/王安五年非使秦九年虜王安韓非亡)韓之諸¶
公子也喜刑名法術之學而其歸本於黄老非為人口¶
吃(音/訖)不能道説而善著書與李斯俱事荀卿(孫卿子二/十二卷名)¶
(況趙人楚蘭陵令避/漢宣帝諱改姓孫也)斯自以為不如非非見韓之削弱¶
數以書諌韓王韓王不能用於是韓非疾治國不務脩¶
明其法制執勢以御其臣下富國彊兵而以求人任賢¶
反舉浮滛之蠧而加之於功實之上以為儒者用文亂¶
法而俠者以武犯禁寛則寵名譽之人急則用介胄之¶