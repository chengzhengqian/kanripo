次問之十餘人無一人習事有智略者趙禹曰吾聞之¶
將門之下必有將類𫝊曰不知其君視其所使不知其¶
子視其所友今有詔舉將軍舍人者欲以觀將軍而能¶
得賢者文武之士也今徒取富人子上之又無智略如¶
木偶人衣之綺繡耳將奈之何於是趙禹悉召衛將軍¶
舍人百餘人以次問之得田仁任安曰獨此兩人可耳¶
餘無可用者衛將軍見此兩人貧意不平趙禹去謂兩¶
人曰各自具鞍馬新絳衣兩人對曰家貧無用具也將¶