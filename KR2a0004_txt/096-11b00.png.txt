御史大夫薛君免為御史大夫于丞相乞骸骨免而為¶
丞相因封故邑為扶陽侯數年病死孝元帝親臨䘮賜¶
賞甚厚子嗣後其治容容隨世俗浮沉而見謂謟巧而¶
相工本謂之當為侯代父而後失之復自游宦而起至¶
丞相父子俱為丞相世間美之豈不命哉相工其先知¶
之韋丞相卒御史大夫匡衡代¶
丞相匡衡者東海人也好讀書從博士受詩家貧衡傭¶
作以給食飲才下數射䇿不中至九乃中丙科其經以¶