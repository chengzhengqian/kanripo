事晉獻公及諸公子莫吉卜事公子重耳吉即事重耳¶
重耳以驪姬之亂亡奔翟趙衰從翟伐廧咎如得二女¶
翟以其少女妻重耳長女妻趙衰而生盾初重耳在晉¶
時趙衰妻亦生趙同趙括趙嬰齊趙衰從重耳出亡凡¶
十九年得反國重耳為晉文公趙衰為原大夫居原任國¶
政(括地志云原平故城漢原平縣也在代州崞縣南三/十五里崞音郭按宋忠說非也括地志云故原城在)¶
(懐州濟原縣西北二里左傳云襄王以原賜晉文公原/不服文公伐原以示信原降以趙襄為原大夫即此也)¶
(原本周畿/内邑也)文公所以反國及霸多趙衰計策語在晉事¶