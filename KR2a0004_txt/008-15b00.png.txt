諸將及士卒多道亡歸士卒皆歌思東歸韓信説漢王¶
曰項羽王諸將之有功者而王獨居南鄭是遷也軍吏¶
士卒皆山東之人也日夜跂而望歸(跂音丘賜反説文/云跂舉踵也司馬)¶
(彪云跂/望也)及其鋒而用之可以有大功天下已定人皆自¶
寧不可復用不如决䇿東鄉爭權天下項羽出闗使人¶
徙義帝曰古之帝者地方千里必居上游(音/流)乃使使徙¶
義帝長沙郴縣趣義帝行(趣音/促)羣臣稍倍叛之乃隂¶
令衡山王臨江王擊之殺義帝江南項羽怨田榮立齊¶