曰若此則可謂能督責矣刑者相半於道而死人日成¶
積於市殺人衆者為忠臣二世曰若此則可謂能督責¶
矣初趙髙為郎中令所殺及報私怨衆多恐大臣入朝¶
奏事毁惡之乃説二世曰天子所以貴者但以聞聲羣¶
臣莫得見其面故號曰朕且陛下富於春秋未必盡通¶
諸事今坐朝廷譴舉有不當者則見短於大臣非所以¶
示神明於天下也且陛下深拱禁中與臣及侍中習法¶
者待事事來有以揆之如此則大臣不敢奏疑事天下¶