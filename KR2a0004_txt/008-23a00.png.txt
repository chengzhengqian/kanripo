不信天下所以不容大逆無道罪十也吾以義兵從諸¶
侯誅殘賊使刑餘罪人擊殺項羽何苦乃與公挑戰項¶
羽大怒伏弩射中漢王漢王傷胸乃捫足曰虜中吾指¶
漢王病創卧張良彊請漢王起行勞軍以安士卒毋令¶
楚乘勝於漢漢王出行軍(行寒/孟反)病甚因馳入成臯病愈¶
西入闗至櫟陽存問父老置酒梟故塞王欣頭櫟陽市¶
留四日復如軍軍廣武闗中兵益出當此時彭越將兵¶
居梁地往來苦楚兵絶其糧食田横往從之項羽數擊¶