九年反重耳立為晉文公而令魏武子襲魏氏之後封¶
列為大夫治于魏生悼子魏悼子徙治霍(晉州霍邑縣/漢彘縣也後)¶
(漢改曰永安隋改曰霍/邑本春秋時霍伯國也)生魏綘魏綘事晉悼公悼公三¶
年㑹諸侯悼公弟楊干亂行魏綘僇辱楊干悼公怒曰¶
合諸侯以為榮今辱吾弟將誅魏綘或說悼公悼公止¶
卒任魏綘政使和戎翟戎翟親附悼公之十一年曰自¶
吾用魏綘八年之中九合諸侯戎翟和子之力也賜之¶
樂三讓然後受之徙治安邑(安邑在綘州夏/縣安邑故城是)魏綘卒諡¶