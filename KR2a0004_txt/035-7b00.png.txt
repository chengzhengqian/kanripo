一年莊公卒子釐公夷立釐公九年卒子昭公班立昭¶
公六年齊桓公敗蔡遂至楚召陵九年昭公卒子共公¶
襄立共公十六年初晉公子重耳其亡過曹曹君無禮¶
欲觀其駢脅(駢白邉反/脅許業反)釐負羈(釐音僖/曹大夫)諫不聴私善於¶
重耳二十一年晉文公重耳伐曹虜共公以歸令軍毋¶
入釐負羈之宗族閭或説晉文公曰昔齊桓公㑹諸侯¶
復異姓今君囚曹君滅同姓何以令於諸侯晉乃復歸¶
共公二十五年晉文公卒三十五年共公卒子文公夀¶