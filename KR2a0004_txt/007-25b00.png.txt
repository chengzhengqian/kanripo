(俎者所以薦肉示/欲烹之故置俎上)告漢王曰今不急下吾烹太公漢王¶
曰吾與項羽俱北面受命懷王曰約為兄弟吾翁即若¶
翁必欲烹而翁則幸分我一桮羮項王怒欲殺之項伯¶
曰天下事未可知且為天下者不顧家雖殺之無益秪¶
益禍耳項王從之楚漢久相持未決丁壯苦軍旅老弱¶
罷轉漕項王謂漢王曰天下匈匈數嵗者徒以吾兩人¶
耳願與漢王挑戰決雌雄毋徒苦天下之民父子為也¶
漢王笑謝曰吾寧鬭智不能鬭力項王令壯士出挑戰¶