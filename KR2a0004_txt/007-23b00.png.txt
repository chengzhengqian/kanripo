(而為湖漢帝時/歴陽淪為歴湖)侯范増曰漢易與耳今釋弗取後必悔¶
之項王乃與范増急圍滎陽漢王患之乃用陳平計間¶
項王項王使者來為太牢具舉欲進之見使者詳驚愕¶
曰吾以為亞父使者乃反項王使者更持去以惡食食¶
(上如字/下音寺)項王使者使者歸報項王項王乃疑范増與漢¶
有私稍奪之權范増大怒曰天下事大定矣君王自為¶
之願賜骸骨歸卒伍項王許之行未至彭城疽發背而¶
死(疽七餘反崔浩云疽附骨癰也括地志云髑髏山在/廬州巢縣東北五里昔范増居北山之陽後佐項羽)¶