讓逃去於是呉人曰先王有命兄卒弟代立必致李子¶
季子今逃位則王餘昧後立今卒其子當代乃立王餘¶
昧之子僚為王王僚二年公子光伐楚敗而亡王舟光¶
懼襲楚復得王舟而還五年楚之亡臣伍子胥來奔公¶
子光客之公子光者王諸樊之子也常以為吾父兄弟¶
四人當傳至季子季子即不受國光父先立即不傳季¶
子光當立隂納賢士欲以襲王僚八年呉使公子光伐¶
楚敗楚師迎楚故太子建母於居巢以歸因北伐敗陳¶