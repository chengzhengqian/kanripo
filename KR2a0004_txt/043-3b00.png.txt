及食熊蹯胹不熟殺宰人持其尸出趙盾見之靈公由¶
此懼欲殺盾盾素仁愛人嘗所食桑下餓人反扞救盾¶
盾以得亡未出境而趙穿弑靈公而立襄公弟黒臀是¶
為成公趙盾復反任國政君子譏盾為正卿亡不出境¶
反不討賊故太史書曰趙盾弑其君晉景公時而趙盾¶
卒謚為宣孟子朔嗣趙朔晉景公之三年朔為晉將下¶
軍救鄭與楚莊王戰河上朔娶晉成公姊為夫人晉景¶
公之三年大夫屠岸賈欲誅趙氏初趙盾在時夢見叔¶