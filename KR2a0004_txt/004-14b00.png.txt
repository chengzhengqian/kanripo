(名曰桃林廣圓三百里中多/馬湖水出焉北流入河也)偃干戈振兵釋旅示天下¶
不復用也武王已克殷後二年問箕子殷所以亡箕子¶
不忍言殷悪以存亡國宜告(箕子殷人不忍言殷悪以/周國之所言告武王為洪)¶
(範九類武王/以類問天道)武王亦醜故問以天道武王病天下未集¶
羣公懼穆卜周公乃祓齋(祓音廢又音拂齋音扎皆/反祓謂除不祥求福也)自¶
為質(音至周公祓齋自以贄幣告三/王請代武王武王病乃瘳也)欲代武王武王有¶
瘳後而崩(括地志云武王墓在雍州萬年/縣西南二十八里畢原上也)太子誦代立¶
是為成王成王少周初定天下周公恐諸侯畔周公乃¶