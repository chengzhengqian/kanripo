引兵從他道還更旗幟黎明圍宛城三匝南陽守欲自¶
剄其舍人陳恢曰死未晩也乃踰城見沛公曰臣聞足¶
下約先入咸陽者王之今足下留守宛宛大郡之都也¶
連城數十人民衆積蓄多吏人自以為降必死故皆堅¶
守乘城今足下盡日止攻士死傷者必多引兵去宛宛¶
必隨足下後足下前則失咸陽之約後又有彊宛之患¶
為足下計莫若約降封其守因使止守引其甲卒與之¶
西諸城未下者聞聲爭開門而待足下通行無所累沛¶