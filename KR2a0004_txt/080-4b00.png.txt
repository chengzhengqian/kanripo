賞之其能當者處之故察能而授官者成功之君也論¶
行而結交者立名之士也臣竊觀先王之舉也見有髙世¶
主之心(樂毅見燕昭有自髙尊世上/人主之心故假魏節使燕)故假節於魏以身¶
得察於燕先王過舉厠之賔客之中立之羣臣之上不¶
謀父兄(杜預云兄同/姓羣臣也)以為亞卿臣竊不自知自以為奉¶
令承教可幸無罪故受令而不辭先王命之曰我有積¶
怨深怒於齊不量輕弱而欲以齊為事臣曰夫齊霸國¶
之餘業而最勝之遺亊也練於兵甲習於戰攻王若欲¶