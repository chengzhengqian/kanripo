理貪欲無厭求利不止列勢次主求欲無窮臣故曰殆¶
二世已前信趙髙恐李斯殺之乃私告趙髙髙曰丞相¶
所患者獨髙髙已死丞相即欲為田常所為於是二世¶
曰其以李斯屬郎中令趙髙案治李斯李斯拘執束縳¶
居囹圄中仰天而歎曰嗟乎悲夫不道之君何可為計¶
哉昔者桀殺闗龍逢紂殺王子比干吳王夫差殺伍子¶
胥此三臣者豈不忠哉然而不兔於死身死而所忠者¶
非也今吾智不及三子而二世之無道過於桀紂夫差¶