擁雍州之地君臣固守以窺周室有席卷天下包舉宇¶
内囊括四海之意并吞八荒之心當是時也商君佐之¶
内立法度務耕織脩守戰之備外連衡而鬬諸侯於是¶
秦人拱手而取西河之外孝公既沒恵文王武王昭王¶
䝉故業因遺䇿南取漢中西舉巴蜀東割膏腴之地收¶
要害之郡諸侯恐懼㑹盟而謀弱秦不愛珍器重寳肥¶
饒之地以致天下之士合從締交相與為一當此之時¶
齊有孟嘗趙有平原楚有春申魏有信陵此四君者皆¶